शीर्षक,विवरण
मनको जडताबाट बचौं,"संसारमा दुई किसिमका ध्यानीहरू छन् एकको नजर बाहिरी जगत्मा टिकेको हुन्छ भने अर्को वर्गका ध्यानीहरू आफैंभित्रको एक अनौठो आयाममा प्रवेश गर्ने अभ्यास गर्छन्। मानिस हिमाल, पहाड, पर्वत, मरुभूमि, सागर, चन्द्र, तारा जहाँसुकै पुगे पनि, बाहिरी जगत्को जतिसुकै उचाइ र गहिराइ नापे पनि आखिर उसले नजानिँदो पाराले आफैंभित्रको एक अलौकिक सत्तामै डुबुल्की मार्छ। बाहिरका यस्ता साहसिक यात्रामा उसले सगरमाथाको उचाइदेखि महासागरको सबैभन्दा गहिरो विन्दु नापिसकेको छ। सम्भावना र अनुमानको विज्ञान क्वान्टम फिजिक्सदेखि रहस्यमय डार्क मेटरको रहस्यलाई मनुष्यले बुझ्न खोजिरहेको छ। वैज्ञानिक तकनिकी तथा उच्च मनोबल मानव संसाधनको प्रयोग गरेर मानिसले दृश्य जगत्का डुबुल्की मार्ने निरन्तर प्रयासमा छ। कतै यो कतै सुरु र कतै अन्त्य नदेखिएको जगत्मा हाम्रा जिज्ञासा पनि अनन्त छन्। कुनै क्रियाकलाप र कर्मको प्रतीति हरेक क्षण हाम्रो चेतनामा भइरहेको हुन्छ। कसैलाई यसको सतही बोध हुन्छ, कसैलाई यसको गहन बोध हुन्छ भने कसैलाई यसको बोधै नभएको पनि हुन सक्छ। यो अवस्था मनको अर्धजागृत, जागृत वा बेहोस अवस्थासँग जोडिएको हुन्छ। वैज्ञानिकहरू भन्छन् मनुष्यले गर्ने क्रियाकलापले ऊ स्वयंलाई पुरस्कृत गरेको आभाष हुँदैन भने मानिसले गर्ने कार्यमा त्वरा, गहिराइ र भरोसा हुँदैन। उसका क्रियाकलाप यान्त्रिक हुन थाल्छन्। अध्ययनहरूले के देखाएका छन् भने जब एक व्यक्ति अर्को व्यक्तिको प्रेममा पर्छ, यो भावको प्रतिफलतः उसको मस्तिष्कमा विशेष प्रकारले भइरहेको हुन्छ, त्यस्ता क्षणमा मनुष्यको मस्तिष्कमा एक स्वस्फुरण अवस्था सृजना हुन्छ। यो अवस्था मस्तिष्क स्वयंले स्वयंलाई पुरस्कृत गरेर उत्पन्न भएको उच्च भावावस्थाको हो। यस्तो विशेषमा अवस्थामा विशेष विद्युतीय ज्वार मस्तिष्कमा उठ्छन्। कसैको नजरमा मानिसले आफ्नो महत्त्वको बोध गर्छ। आफ्नो मस्तिष्कमा आफैंले सृजना गर्न नसकेको यस्तो उल्लासपूर्ण र आनन्ददायक अवस्था अरू कसैको प्रतीतिले उत्पन्न गरिदिन्छ। यसको कारण अरू कोही हुन्छ कसैको नजर, हेराइ, मीठो बोली, कोमल भंगिमा। त्यसैले हामी कसैलाई प्रेम गर्छौं भने हामी उसलाई आफ्ना आँखामा राख्दा पनि नबिझाउने भनी उच्च भावका साथ स्नेह, प्रेम, सम्मान जनाउँछौं। मजनुको हृदयमा लैला, फरादको हृदयमा सिरीप्रतिको प्रेमभाव यस्तै विशेष अवस्था हो। तर तार्किक व्यक्तिलाई यो अवस्था पंगु, लँगडो र कमजोरताको प्रतीक लाग्न सक्छ। यो कुनै आश्चर्यजनक कुरो भने होइन। तर्क र प्रेमको उद्गम हामीभित्र फरक केन्द्रबाट पैदा हुन्छन्। तर स्वस्थ व्यक्तिमा ती फरक केन्द्र भने प्राथमिकताका आधारमा जीवनका सबै क्रियाकलापमा समानान्तर रूपमा क्रियाशील रहन्छन्। तर्कको भाग जति सबल हुन्छ त्यति नै आनन्द भावको क्षमता पनि विकास हुनुपर्छ। जति वैज्ञानिक मन हुन्छ त्यति नै त्यसमा एक संगीतको अन्तर्धाराको सम्भावना प्नि मर्न दिनु हुँदैन। तर्क वा भावको एकांकी बाटो मानिस स्वयंका लागि घातक हुन सक्छ किनभने यस्तो अवस्थामा जडताले हाम्रो सोच, संज्ञान र भावनात्मक क्षमतालाई शिथिल वा पंगु बनाउन सक्छ। तर परिशुद्धि भएको तर्क र प्रार्थनापूर्ण भावले प्रज्ञाको अर्को उच्च स्थितिमा पुर्याउँछ। निरन्तर नमाझिएको मन अर्थात् बुद्धको भाषामा सम्यक स्मृतिका अभ्यास गर्न नसकेको मन भने एकांकी हुने पक्का हो किनभने मनको अवचेतन प्राथमिकता कुरालाई दोहोर्याई स्वचालित बनाउने हो। त्यस्तो मन भएको मनुष्यको मस्तिष्क एक निश्चित ढाँचा र विचारमा आधारित हुन्छ। छिनाझपटी, खिचातानी, झगडा, कलह यसका औजार हुन थाल्छन्। अनन्तः सम्भावना बोकेको मनले खोज, अनुसन्धान, अन्वेषण गर्ने, नयाँ कुरा सिक्ने र प्रयोग गर्ने कलालाई जारी राख्यो भने मात्र यो जड हुनबाट बच्छ। यस्तो मस्तिष्कमा नयाँ अनुभव र प्रयोगबाट मस्तिष्कमा कोषिकाहरूको नयाँ जागृत समूह पैदा हुन्छ, जुन कालान्तरमा नयाँ ऊर्जाको स्रोत बन्छ। यसले मस्तिष्कमा प्राकृतिक रूपले कोशिकाहरू मर्दै जाने प्रक्रियामा पनि सुस्ती आउँछ। अन्यथा नसोचिएको अवस्थामा आउनासाथ यसले सीमित जानकारीबाट काम चलाउनुपर्ने हुन्छ। त्यस्तो अवस्थामा मन पक्का देखिए पनि जड र असिर्जनशील हुन्छ। नयाँ कुरा सिक्न भय पैदा हुन्छ। जडबुद्धिले त्यो साहस लिन सक्दैन। यो भयग्रस्त कमजोर स्थिति ढाकछोप गर्नुपर्ने हुन्छ। जड ढाँचालाई बचाउन अझ जड हुनुपर्नै हुन्छ। अझ यो जडताकै कारणले इज्जत मिल्न थाल्यो भने हाम्रो जीवनको संकल्प नै नकारात्मक हुन थाल्छ। यसरी संकल्पित मन भएका मानिसहरूको संख्या बढ्दै गइरहेको छ। तर ध्यान र साधनाको माध्यमबाट र वि श्रान्तिका माध्यमबाट जडोन्मुख मनलाई तरल पारेर त्यही मनलाई सृजनशील र शुद्ध विचारको स्रोत बनाउन सकिने विज्ञानले प्रमाणित गरिसकेको छ। चौबीस घन्टामा ७४ हजार जति विचार एकपछि अर्कोे गर्दै अविच्छिन्न रूपमा चलिरहन्छन्। त्यसमा पनि ९० प्रतिशतभन्दा बढी पुनरुत्ति भइरहन्छन्। यस्ता विचारलाई मै हुँ भन्ने ठान्नु जडतालाई प्र श्रय दिनु हो। यस्तो मनले पुनरुत्तिबाट केही उपलब्धि हासिल गरेको देखिए पनि मननशील र आनन्ददायक हुन सक्दैन। त्यसैले विचार उत्पन्न हुने पृष्ठभूमिको बोधले चेतनाको बोधको आयाममा प्रवेश गराउन सक्छ, अन्यथा सम्मोहनमा परेको व्यक्तिले सम्मोहनमा पाएको सीमित आदेश या निर्देश जुन अति नै साँघुरो चेतनाको अवस्था हो। त्यसैको सेरोफेरोमा जीवन बिताउनुपर्ने हुन्छ। यो हाम्रो पूर्णताको स्थिति होइन। यो हाम्रो भित्री सामथ्र्यको सही आकलन पनि होइन। यस्तो अवस्थामा मनुष्यले आफूलाई भित्रबाट जकडिएको पाउँछ। यो असहज स्थिति हो। यस्तो अप्ठ्यारो स्थिति आउनुअघि नै चित्तमा चल्ने विचारलाई निरपेक्ष रूपले हेर्ने प्रयास नियमित हुनुपर्छ। असिर्जनशील र असमृद्धशाली विचार, बानी, वचन र कर्मको जडवृत्तबाट जुन ऊर्जा क्षय भइरहेको छ, त्यसबाट बच्नु वैराग्य हो भने यो पृष्ठभूमिमा शान्ति, अभय, शुद्धि तथा कर्मसन्तुष्टिलाई विषम र अनुकूल दुवै परिस्थितिमा अकम्प अनुभूति गर्ने अभ्यास साधना हो। वैराग्य र साधनाको यो मीठो मिलनको यो सुमधुर प्रयासले जीवनमा गहनता र विशालता दुवैको अनुभूति दिन्छ। आन्तरिक ऊर्जा व्यवस्थापनमा अचुक प्रमाणित भएको घर, परिवार र काम नछोडिने वैराग्यको यो नयाँ परिभाषा आधुनिक युगको मनुष्यका लागि व्यावहारिक जीवन पद्धति हो। ओशोको नवसन्न्यासको धारणा पनि यही हो। बाहिरी र भित्री जगत्को समतुल प्रतिति भएको चित्त नै मनोवैज्ञानिक रूपले स्वस्थ अनि व्यक्तिगत र सामाजिक दृष्टिले उपयोगी हुन्छ, अन्यथा एक जडताबाट अर्को जडतामा फस्ने मनको नियति हुन जान्छ। कुलत, लागूपदार्थ, नशा सेवन यो जडताको निम्न स्थिति हो भने मान, ज्ञान, सम्मान, इज्जत, अहंकारबाट आउने जडता यसको अर्को ध्रुव हो। यस्तो मनले समस्या सुल्झाउने नाम जीवनलाई अझ उल्झाइरहन्छ। तर यी दुवै धु्रवको बीचमा चित्त वि श्रान्तिपूर्ण भयो भने अन्तर्दृष्टि बोकेका, सुखदायक र सन्तुष्टि प्रदान गर्ने ऊर्जाको स्रोत त्यही मन हुन थाल्छ। मन एक तटस्थ उपकरण हो। अतः करणलाई दर्पणको जस्तो शुद्धजस्ता हामी लिएर जन्मेका थियौं, मान्यता र धारणाको मुक्त बालवत् मनको स्थितिमा हाम्रो मन ऊर्जाको नयाँ आयाममा प्रवेश गर्न थाल्छ, जसमा मन तरल, हृदय कोमल, चित्त अन्तर्दृष्टिले ओतप्रोत हुन थाल्छ। यो अवस्थामा विचार र भावका निश्चल अनुभूतिमा जीवनको एकात्मक गति हुन्छ, यो नयाँ ऊर्जाको गुण, धर्म स्वयं नै जागृतिको पथमा अग्रसर हुन थाल्छ। जागरुक हुनु भनेको मनुष्य हुनु हो र सचेतन शक्तिको मालिक हुनु हो। क्रोध, लोभजस्ता मुर्छा अब जीवनमा निर्णायक हुँदैन। म स्वयं आफ्नो मालिक हुँ। सुकरातको प्रसिद्ध वचन छ नो दाइसेल्फ आफैंलाई चिन। सबै चिज जान्न हिँडेको मनुष्यले आफूलाई छोडेर अरू सबैलाई चिन्दै हिँड्न खोज्ने प्रवृत्तिमा सुख र शान्तिको आशा गरिरहनु अनि जीवनको अन्त्यमा आफैंभित्रको अँध्यारोको साक्षात्कारमा निराशा हात लाग्नुमा के आश्चर्य छ र?"
सुखद रहेन राष्ट्रिय टोलीमा मेसीको पुनरागमन,"ब्युनसआयर्स : लामो समयपछि राष्ट्रिय टोलीमा फर्किएका स्टार खेलाडी लियोनल मेसीका लागि अन्तर्राष्ट्रिय पुनरागमन सुदख रहेन। मेसीको नेतृत्वमा ओर्लिएको अर्जेन्टिना शनिबार विहान खेलिएको अन्तर्राष्ट्रिय मैत्रीपूर्ण फुटबलमा भेनेजुएलासँग ३१ गोलले पराजित हुन पुग्यो। खेलका क्रममा मेसी घाइते पनि भएका थिए। यद्दपि, उनको समस्या गम्भिर नभएको बताइएको छ। सन् २०१८ मा रुसमा सम्पन्न विश्वकपपछि मेसी पहिलो पटक राष्ट्रिय टोलीमा फर्किएका हुन्। यसबीचमा उनले ६ वटा अन्तर्राष्ट्रिय खेल खेलेनन्। यस अवधिमा पनि उनले बार्सिलोनाबाट भने निरन्तर खेलिरहेका थिए। खेल सुरु भएको छैटौं मिनेटमै भेनेजुएलाका लागि होजे सालोमोन रोन्डनले पहिलो गोल गरेका थिए। पहिलो हाफको खेल सकिनुभन्दा एक मिनेटअघि जोन मुरिल्लोले भेनेजुएलाको अग्रता दोब्बर बनाएका थिए। ५९औं मिनेटमा अर्जेन्टिनाका लागि लाउटारो मार्टिनेजले जवाफी गोल फर्काएका थिए। तर, ७६औं मिनेटमा जोसेफ मार्टिनेजले पेनाल्टीमार्फत गोल गर्दै भेनेजुएलालाई ३१ को सजिलो जित दिलाए। खेलका क्रममा ग्रोइनको समस्या देखिएका कारण ३१ वर्षीय मेसीले आगामी मंगलबार हुने मोरक्कोविरुद्घको मैत्रीपूर्ण खेल गुमाउन सक्ने सम्भावना छ। अर्को मैत्रीपूर्ण खेलमा उरुग्वेले उज्बेकिस्तानलाई ३० गोलले हरायो। उरुग्वेका लागि क्रिस्टियन स्टुआनीले दुई र गास्टन पेरेरोले एक गोलको योगदान गरे। दक्षिण कोरियाले बोलिभियालाई १० गोलले हरायो भने कोलम्बियाले पनि जापानलाई १० गोलले पराजित गयो।"
साफ महिला फुटबलको उपविजेता नेपाली टिमलाई विराटनगरमा सम्मान,"विराटनगर : पाँचौं साफ महिला च्याम्पियनसिप फुटबल प्रतियोगिताको उपविजेतामा सीमित नेपाली राष्ट्रिय टोलीलाई विराटनगरमा सम्मान गरिएको छ। प्रदेश १ का प्रदेश प्रमुख प्राडा गोविन्दबहादुर तुम्बाहाङको सरकारी निवासमा खेलाडी तथा अफिसियललाई सम्मान गरिएको हो। तुम्बाहाङले प्रदेशमा अन्तर्राष्ट्रिय प्रतियोगिता हुनु र नेपाली टोलीले उत्कृष्ट प्रदर्शन गर्नु गौरवको विषय भएको बताए। चौथो पटक उपाधि विमुख बनेको नेपाली टोलीका सदस्यलाई खेलमा हारजीत हुने भएकाले निराश नहुन उनले आग्रह गरे। उनले भने, नेपाली टोलीले सबै खेलमा अनुशासनको परिधिभित्र रहेर उच्च प्रर्दशन गरेको छ। त्यसमा सिंगो प्रदेश सन्तुष्ट रहेको छ। खेलमा जित हार भन्ने कुरा हुन्छ। हारबाट आगामी दिनमा पाठ सिकेर अघि बढ्नुपर्छ। यस प्रकारको प्रतियोगिता आगामी दिनमा पनि आयोजना गर्नुपर्नेमा जोड दिँदै प्रमुख तुम्बाहाङले अखिल नेपाल फुटबल संघ (एन्फा) लाई प्रदेशमा अन्तर्राष्ट्रिय स्तरको फुटबलको वातावरण बनाउन आग्रह गरेको तुम्बाहाङका प्रेस सल्लाहकार शेखर रेग्मीले बताए। प्रदेश १ सरकारले समेत उपविजेता बनेको नेपाली टिमका खेलाडी र अफिसियललाई जनही एक लाख रुपैयाँ दिने घोषणा गरेको छ। शुक्रबार सहिद रंगशालामा सम्पन्न उपाधि भिडन्तमा घरेलु टोली नेपाललाई ३१ गोल अन्तरले स्तब्ध बनाउँदै भारतले पाँचौं पटक साफको उपाधि उचालेको थियो।"
आजदेखि आईपीएल : सन्दीप लामिछानेको टिमको पहिलो खेल आइतबार,काठमाडौं : इन्डिन प्रिमियर लिग (आईपीएल) क्रिकेट प्रतियोगिता शनिबारदेखि सुरु हुँदैछ। सन् २००८ देखि सुरु भएको आईपीएलको यो १२औं संस्करण हो। प्रतियोगिताको उदघाटन खेलमा चेन्नई सुपर किङ्सले रोयल च्यालेन्जर्स बैंगलोरको सामना गर्नेछ। नेपालका युवा क्रिकेटर सन्दीप लामिछाने दोस्रो पटक आईपीएलमा भाग लिदै छन्। सन्दीप आईपीएलमा आवद्ध भएपछि नेपालमा यसको क्रेज बढेको छ। सन्दीप बुधबार नै दिल्ली पुगिसकेका छन्। सन्दीप आवद्ध टोली दिल्ली क्यापिटलले पहिलो खेल आइतबार खेल्नेछ। दिल्लीले आइतबार राति मुम्बइ इन्डियन्सको सामना गर्नेछ। पहिलो खेलमा सन्दीप अन्तिम ११ मा पर्ने नपर्ने भने टुंगो लागेको छैन। गतसाल सन्दीपले पछिल्ला ३ खेलमा मात्रै खेल्ने अवसर पाएका थिए। आजको रोचकता महेन्द्रसिंह धोनीको कप्तानीमा रहेको चेन्नई सुपर किङ्स आईपीएलको साविक विजेता टोली हो। चेन्नईले यसअघि सन् २०१० र सन् २०११ मा पनि उपाधि जितेको थियो। प्रतियोगिताको पहिलो खेल चेन्नईमै खेलिने छ। उद्घाटन खेलमा चेन्नईको प्रतिद्वन्द्वी बैंगलोरको कप्तान भने विराट कोहली हुन्। प्रतियोगिताको पहिलो दिन एक खेलमात्र हुनेछ । चेन्नईका कप्तान धोनीले उद्घाटन खेलमा आफ्नो टोलीलाई टिकट बिक्रीबाट प्राप्त हुने सम्पूर्ण रकम हालै पुलवामा भएको आतंककारी आक्रमणमा ज्यान गुमाउनेहरुको परिवारलाई दिने घोषणा गरेका छन्। चेन्नईका निर्देशक राकेश सिंहले पनि उक्त समाचारको पुष्टि गरेका छन्। चेन्नई र बैंगलोरबीच हुने उद्घाटनको खेलको टिकट विक्री खुला गरिएको केही समयभित्रै सबै टिकट सकिएको थियो। धोनी भारतीय टोलीको पूर्वकप्तान र कोहली वर्तमान कप्तान भएकाले पनि यी दुई टोलीबीचको खेलमा दर्शकको ओइरो लाग्ने भएको हो।
आईपीएलको १२औं संस्करण आजबाट सुरु,"चेन्नई : इन्डिन प्रिमियर लिग (आईपीएल) क्रिकेट प्रतियोगिता शनिबारदेखि सुरु हुँदैछ। सन् २००८ देखि सुरु भएको आईपीएलको यो १२औं संस्करण हो। प्रतियोगिताको उदघाटन खेलमा चेन्नई सुपर किङ्सले रोयल च्यालेन्जर्स बैंगलोरको सामना गर्नेछ। महेन्द्रसिंह धोनीको कप्तानीमा रहेको चेन्नई सुपर किङ्स आईपीएलको साविक विजेता टोली हो। चेन्नईले यसअघि सन् २०१० र सन् २०११ मा पनि उपाधि जितेको थियो। प्रतियोगिताको पहिलो खेल चेन्नईमै खेलिने छ। उद्घाटन खेलमा चेन्नईको प्रतिद्वन्द्वी बैंगलोरको कप्तान भने विराट कोहली हुन्। प्रतियोगिताको पहिलो दिन एक खेलमात्र हुनेछ भने दोस्रो दिन आइतबार कोलकाता नाइटराइडर्स र सनराइजर्स हैदराबाद तथा मुम्बई इन्डियन्स र दिल्ली क्यापिटल्सबीच खेल हुनेछ। दिल्लीबाट यसपटक पनि नेपाली युवा बलर सन्दीप लामिछानेले खेल्दैछन्। यसैबीच, चेन्नईका कप्तान धोनीले उद्घाटन खेलमा आफ्नो टोलीलाई टिकट बिक्रीबाट प्राप्त हुने सम्पूर्ण रकम हालै पुलवामा भएको आतंककारी आक्रमणमा ज्यान गुमाउनेहरुको परिवारलाई दिने घोषणा गरेका छन्। चेन्नईका निर्देशक राकेश सिंहले पनि उक्त समाचारको पुष्टि गरेका छन्। चेन्नई र बैंगलोरबीच हुने उद्घाटनको खेलको टिकट विक्री खुला गरिएको केही समयभित्रै सबै टिकट सकिएको थियो। धोनी भारतीय टोलीको पूर्वकप्तान र कोहली वर्तमान कप्तान भएकाले पनि यी दुई टोलीबीचको खेलमा दर्शकको ओइरो लाग्ने भएको हो। नेपालका युवा क्रिकेटर सन्दीप लामिछाने दोस्रो पटक आईपीएलमा भाग लिदै छन् । सन्दीप बुधबार नै दिल्ली पुगिसकेका छन् । सन्दीप आवद्ध टोली दिल्ली क्यापिटलले पहिलो खेल आइतबार खेल्दैछ । दिल्लीले आइतबार राति मुम्बइ इन्डियन्सको सामना गर्नेछ । पहिलो खेलमा सन्दीप अन्तिम ११ मा पर्ने नपर्ने भने टुंगो लागेको छैन । गतसाल सन्दीपले पछिल्ला ३ खेलमा मात्रै खेल्ले अवसर पाएका थिए ।"
साविक विजेता पोर्चुगललाई पहिलो खेलमै धक्का,"लिस्बन : साविक विजेता पोर्चुगलका लागि सन् २०२० मा आयोजना हुने युरो कप यात्राको सुरुवात निराशाजनक बनेको छ । समूह बीमा रहेको पोर्चुगल आफ्नो पहिलो छनोट खेलमा शनिबार बिहान युक्रेनसँग गोलरहित बराबरीमा रोकियो । आफ्ना स्टार खेलाडी क्रिस्टियानो रोनाल्डोको नेतृत्वमा घरेलु मैदानमा ओर्लिएको पोर्चुगलले ५९ प्रतिशत समय बलमाथि नियन्त्रण राखे पनि गोल भने गर्न सकेन । रुसमा सम्पन्न विश्वकपछि रोनाल्डो पहिलो पटक राष्ट्रिय टोलीमा फर्किएका हुन् । रुस विश्वकपपछि खेलिएको ६ वटा खेलमा रोनाल्डो राष्ट्रिय टोलीमा थिएनन् । पोर्चुगललाई उसैको मैदानमा बराबरीमा रोक्न युक्रेनका गोलरक्षक आन्द्रे प्यातोभले उत्कृष्ट प्रदर्शन गरे । उनले रोनाल्डोको दुईवटा शक्तिशाली प्रहारलाई विफल पारेका थिए । यसदेखि बाहेक पनि युक्रेनी गोलरक्षकले विपक्षीको थुप्रै प्रहारलाई कुशलतापूर्वक जोगाएका थिए । खेलका क्रममा पोर्चुगलका खेलाडीले विपक्षीको पोष्टमा १८ वटा कलात्मक प्रहार गरेका थिए । युक्रेनका खेलाडीले भने विपक्षीको पोष्टमा दुईवटा गतिला प्रहारमात्र गर्न सक्यो । पोर्चुगलले आफ्नो दोस्रो छनोट खेल आगामी सोमबार घरेलु मैदानमै सर्बियासँग खेल्ने छ । समूह बी अन्तर्गतकै अर्को छनोट खेलमा लग्जम्बर्गले घरेलु मैदानको फाइदा उठाउँदै लिथुआनियालाई २१ गोलले पराजित गर्यो । तालिकामा तीन अंकसहित लग्जम्बर्ग पहिलो, एक अंकसहित पोर्चुगल दोस्रो र एक अंकसहित युक्रेन तेस्रो स्थानमा छन् ।"
"आईपीएल उद्घाटन : कोहलीको कमजोर प्रदर्शन, ७० रनमै समेटियो बैंग्लोर",नयाँदिल्ली : इन्डियन प्रिमियर लिग (आईपीएल) क्रिकेट प्रतियोगिताको पहिलो खेलको पहिलो इनिङमा विराट कोहलीको टीमले कमजोर प्रदर्शन गरेको छ । टस जितेर फिल्ड रोजेको महेन्द्र सिंह धोनीको टीम चेन्नई सुपर किङ्सले विराटको रोयल च्यालेन्जर्स ब्यांग्लोरलाई ७० रनमा समेटेको छ । चेन्नईले १७ ओभर खेल्दा रोयल च्यालेन्जर्सको सबै विकेट झारेको हो । रोयल च्यान्जेर्सका कप्तान विराट कोहली स्वयं १२ बलमा ६ रनमै आउट भएका थिए । यस्तै डेभिड डिभिलियर्स १० बलमा जम्मा ९ रन ल्याएर आउट भए । रोयल च्यालेन्जर्सका लागि पार्थिव पटेलले ३४ बलमा सर्वाधिक २९ रन जुटाएका थिए । चेन्नईका लागि हरभजन सिंह एक्लैले ४ विकेट लिएका थिए । पहिलो इनिङसँगै धोनीको टीम चेन्नईका लागि जम्मा ७१ रनको लक्ष्य मिलेको छ । बलियो टीम मानिएको चेन्नईले उद्घाटन खेलमै आफ्नो प्रभाव जमाएको हो । चेन्नई आईपीएलको साविक विजेता हो । यसअघि २०१० र २०११ को आईपीएल समेत चेन्नईले नै हात पारेको थियो । भारतीय राष्ट्रिय टीमका पूर्व कप्तान महेन्द्र सिंह र वर्तमान टीम कप्तान विराटले नेतृत्व गरेका दुई शक्तिशाली टीमको उद्घाटन खेललाई निकै चासोका साथ हेरिएको छ ।
"चेकको पोष्टमा इङ्ल्यान्डको ५ गोल, स्टर्लिङको ह्याट्रिक","लन्डन : इङ्ल्यान्डले सन् २०२० मा आयोजना हुने युरो कप यात्राको सुखद सुरूवात गरेको छ । घरेलु मैदानमा शनिबार बिहान खेलिएको आफ्नो पहिलो छनोट खेलमा इङ्ल्यान्डले चेक गणतन्त्रलाई ५० गोलको फराकिलो अन्तरले हरायो । इङ्ल्यान्डको सजिलो जितमा अनुभवी खेलाडी रहिम स्टर्लिङले ह्याट्रिक गरे । जारी सिजनको युरो कप छनोटमा कुनै पनि खेलाडीले गरेको यो पहिलो ह्याट्रिक हो । वेम्बली रंगशालामा खेल सुरु भएको २४औं मिनेटमै स्टर्लिङले पहिलो गोल गरेका थिए । पहिलो हाफको खेल सकिनुभन्दा ठिकअघि ह्यारी केनले पेनाल्टीमार्फत गोल गर्दै टोलीको अग्रता दोब्बर बनाएका थिए । खेलको दोस्रो हाफमा सात मिनेटको बीचमा स्टर्लिङले लगातार दुई गोल थपे । ६२औं मिनेटमा ब्यक्तिगत दोस्रो गोल गरेका स्टर्लिङले ६८औं मिनेटमा ह्याट्रिक पुरा गरेका थिए । निर्धारित समयको खेल सकिनुभन्दा ६ मिनेटअघि चेक गणतन्त्रका टोमस कालसबाट एउटा आत्मघाति गोल भएको थियो । समूह ए कै अर्को छनोट खेलमा बुल्गेरियाले घरेलु मैदानमा मोन्टेनेग्रोलाई ११ गोलको बराबरीमा रोक्यो । तीन अंकसहित इङ्ल्यान्ड पहिलो, एक अंकसहित मोन्टेनेग्रो दोस्रो र एक अंकसहित बुल्गेरिया तेस्रो स्थानमा छन् । विश्व कप र युरो कपलाई मिलाउँदा इङ्ल्यान्ड पछिल्ला ४० खेलमा अपराजित रहँदै आएको छ । सन् २००९ को अक्टोबरमा युक्रेनसँग १० गोलले पराजित भएयता इङ्ल्यान्डले एउटा पनि छनोट खेल हारेको छैन । यसबीचमा खेलिएका ४० मध्ये ३१ खेलमा इङ्ल्यान्ड विजयी भएको छ भने नौ खेल बराबरीमा सकिएको छ । सन् २०१४ को अक्टोबरपछि वेम्बली रंगशालामा इङ्ल्यान्डले हासिल गरेको यो सबैभन्दा ठुलो अन्तरको जित हो । गारेथ साउथगेटको प्रशिक्षकत्वमा हालसम्म खेलिएको खेलमा स्टर्लिङले गरेको गोल सँख्या १६ पुगेको छ । कुनै पनि खेलाडीले उनीभन्दा बढी गोल गर्न सकेको छैन । यसैगरी चेक गणतन्त्रविरुद्घको खेलमा इङ्ल्यान्डले कलुम हड्सन ओडोईलाई पनि मैदानमा उतारेको थियो । उनी अन्तर्राष्ट्रिय प्रतियोगितामा डेब्यू गर्ने इङ्ल्यान्डको सबैभन्दा कम उमेरका खेलाडी पनि बनेका छन् । शनिबार विहान मैदानमा ओर्लंदा उनको उमेर १८ वर्ष एक सय ३५ दिन थियो ।"
आईपीएलको उद्घाटन खेलमा महेन्द्रसिंह धोनी र विराट कोहलीको प्रतिस्पर्धा,चेन्नई : इन्डिन प्रिमियर लिग (आईपीएल) क्रिकेट प्रतियोगिताको उद्घाटन खेल शनिबार साँझ हुँदैछ । सन् २००८ देखि सुरु भएको आईपीएलको यो १२औं संस्करण हो। प्रतियोगिताको उदघाटन खेलमा चेन्नई सुपर किङ्सले रोयल च्यालेन्जर्स बैंगलोरको सामना गर्नेछ। महेन्द्रसिंह धोनीको कप्तानीमा रहेको चेन्नई सुपर किङ्स आईपीएलको साविक विजेता टोली हो। चेन्नईले यसअघि सन् २०१० र सन् २०११ मा पनि उपाधि जितेको थियो। प्रतियोगिताको पहिलो खेल चेन्नईमै खेलिने छ। उद्घाटन खेलमा चेन्नईको प्रतिद्वन्द्वी बैंगलोरको कप्तान भने विराट कोहली हुन्। भारतीय क्रिकेट टिमका पूर्व कप्तान धोनी र कप्तान कोहलीबीचको प्रतिस्पर्धाको रुपमा पहिलो खेललाई हेरिएको छ । चेन्नईका कप्तान धोनीले उद्घाटन खेलमा आफ्नो टोलीलाई टिकट बिक्रीबाट प्राप्त हुने सम्पूर्ण रकम हालै पुलवामा भएको आतंककारी आक्रमणमा ज्यान गुमाउनेहरुको परिवारलाई दिने घोषणा गरेका छन्। चेन्नई र बैंगलोरबीच हुने उद्घाटनको खेलको टिकट विक्री खुला गरिएको केही समयभित्रै सबै टिकट सकिएको थियो। धोनी भारतीय टोलीको पूर्वकप्तान र कोहली वर्तमान कप्तान भएकाले पनि यी दुई टोलीबीचको खेलमा दर्शकको ओइरो लाग्ने भएको हो। आजदेखि आईपीएल : सन्दीप लामिछानेको टिमको पहिलो खेल आइतबार

शीर्षक,विवरण
बैंकको व्यवस्थापन खर्च तथा बढ्दो ब्याजदर,"बैंकहरूको मुनाफा यस वर्षको अर्धवार्षिक समीक्षामा ४० प्रतिशत बढेकोे छ । स्थायी तरलताको सुविधाको उपभोग २३ अर्बबाट घटेर ६ अर्ब भएको, ट्रेजरी बिलको ब्याजदर ५ प्रतिशतले घटेको, अन्तरबैंक ब्याजदर २ प्रतिशत घटेको, निक्षेपको औसत ब्याजदर ०५ प्रतिशतले बढेर ६७२ र कर्जाको औसत ब्याजदर १२२९ प्रतिशत छ । उद्यमी व्यवसायी ब्याजदर घटाउन आन्दोलन गरेका छन् भने नीतिनिर्माताहरू बैंकर्स र व्यवसाय छुटाउन पर्ने बहस पुनः चलाउन थालेका छन् । नेपाल राष्ट्र बैंकले मौद्रिक नीतिको आठौं महिनामा समीक्षा गर्दै ब्याजदर घटाउन केही नीतिगत परिवर्तन गरेको छ । यसमा बैंकर्स तथा व्यवसायी दुवै खुसी छैनन् । वित्तीय प्रणालीमा २०७० सालमा १०९१ अर्ब रहेको निक्षेप पाँच वर्षमा ३०३१ अर्ब पुगेको छ । वाणिज्य बैंक तथा सहकारीहरूको निक्षेप बढ्दै गएको छ भने अन्य वित्तीय संस्थाहरूको निक्षेप घट्दै गइरहेकोे छ । नेपालको वित्तीय प्रणालीको निक्षेप कुल ग्राहस्थ उत्पादनको सय प्रतिशतभन्दा माथि रहेकोे छ । यो अनुपात भारतको ६५, बंगलादेशको ४४, श्रीलंकाको ४३, पाकिस्तानको ३७ प्रतिशत भन्दा निकै उच्च हो । वाणिज्य बैंकहरूको निक्षेपको अंश ८१ प्रतिशत रहेको छ । कर्जा प्रवाह कुल ग्राहस्थ उत्पादनको ८० प्रतिशत छ । वाणिज्य बैंकले मात्र कुल ग्राहस्थ उत्पादनको ७० प्रतिशत कर्जा प्रवाह गरेका छन् । बैंकिङ प्रणालीमा २०७५ असारसम्म एक करोड ९७ लाख निक्षेपकर्ता छन् । सरकारी वाणिज्य बैंक कृषि विकास बैंकको यस वर्षको पुससम्म ७३ अर्ब ब्याज आम्दानी भएकोमा ५० प्रतिशतभन्दा कम ३६ अर्ब मात्र निक्षेपकर्ताले पाएका छन् । आधार दर १११५ प्रतिशत रहेको छ । यस बैंकको गत वर्षको ब्याज आम्दानी ११३ अर्ब थियो भने ब्याज खर्च जम्मा ३७ प्रतिशत ४२ अर्ब मात्र निक्षेपकर्ताले पाएका छन् । बैंकको ३३ अर्ब झन्डै निक्षेपकर्ताले पाउने ब्याजबराबर कर्मचारी खर्च र प्रति कर्मचारी खर्च वार्षिक १३ लाख रुपैयाँ छ । यसमा लगानीकर्ताले पाएको एक अर्बको हाराहारीमा मात्र हो । मुद्दती निक्षेप तथा बचतको अंश क्रमशः ४२ र ३७ प्रतिशत रहेको छ । मुद्दती निक्षेपको अंश बढ्ने र बचतको अंश घट्ने क्रममा छ । सामान्यतः बचतबाट निक्षेप परिचालन गर्नु स्थिर तथा लाभदायक हुने विश्लेषण गरिन्छ । स्पेड दर र आधार दरलाई बैंकहरूको दक्षताको कडीका रूपमा लिइन्छ । नेपाल राष्ट्र बैंकले स्पेड दर पाँच प्रतिशतभन्दा कम हुनुपर्नेे, आधार दर प्रकाशित गर्नुपर्ने, ब्याजदर करिडोरजस्ता नीतिगत व्यवस्था गरे पनि प्रभावकारी कार्यान्वयनमा छैन । अहिले कर्जाको ब्याजदर वाणिज्य बैंकमा विकास र्बैक तथा सहकारीको भन्दा पनि उच्च रहेकोे छ । पुस मसान्तमा वाणिज्य बैंकहरूको आधार दर १०६ प्रतिशत रहेको छ । नयाँ बैंक दर्तामा रोक लगाई एकाधिकार बनाउने, बैंकर्स संघलाई ब्याजदर निर्धारण गर्न दिने अनि बैंकहरूले ब्याजदर लिन पाउने औचित्यताको तर्क हुन सक्दैन । बैंकले ५ प्रतिशतसम्म थप ब्याज लिन पाउने भएकाले १६ प्रतिशतसम्म ब्याज लिन पाउने छुट छ । यो कर्जाको ब्याजदर अफगानिस्तानमा १४, बंगलादेशमा ९५, क्यानडामा २७ प्रतिशत, चीनमा ४३, भारतमा ९५, जापानमा १, दक्षिण कोरियामा ३४, मलेसियामा ४६, पाकिस्तानमा ८२, सिंगापुर ५२, भियतनाम ७५, अमेरिका ३९, थाइल्यान्ड ४४२, फिलिपिन्स ५६ प्रतिशत रहेको छ । सन् २०१७ मा नेपालमा ६ प्रतिशत स्पेड दर हुँदा दक्षिण एसियामा ३७, बंगलादेशमा ३९, श्रीलंकामा २७, पाकिस्तान ३७, क्यानडा २६, इजरायल तथा थाइल्यान्डमा ३, चीन २९, मलेसियामा १५ प्रतिशत रहेको छ । यस वर्षको पुस महिनामा सधैं झैं केही वाणिज्य बैंकहरूले मुद्दती निक्षेपमा बढी ब्याज दिने घोषणाले बजारमा हलचल ल्यायो । यसैका आधारमा बैंकहरूले कर्जामा ब्याजदर बढाएकाले नेपाल उद्योग वाणिज्य महासंघलगायतका व्यवसायी संस्थाहरूले नेपाल राष्ट्र बैंकसँग ब्याजदर नियन्त्रणका लागि पहल गरे । नेपाल राष्ट्र बैंकको नैतिक दबाबपछि मुद्दती निक्षेपको ब्याजदर ६५ प्रतिशतमा सीमित गर्ने नेपाल बैंकर्स संघको निर्णय भएको छ । यो पहलपछि निक्षेपमा ब्याजदर त घटेकोे छ तर कर्जाको ब्याजदर अनियन्त्रित नै छ । ७ प्रतिशतमा लिएको ऋणको ब्याजदर १६ प्रतिशतसम्म तिर्नुपरेको गुनासो व्यवसायीहरूको छ । नेपाल राष्ट्र बैंकको दबाबले बैंकर्सलाई फाइदा पुगेको छ तर निक्षेपकर्ता र ऋणी अझै पीडित नै छन् । बैंकको एकाधिकारलाई नेपाल राष्ट्र बैंकले संरक्षण गरेको आरोप निक्षेकर्ता तथा ऋणीहरूबाट लाग्ने गरेको छ । सामान्यतः व्यवसाय गर्दा कारोबारको पूर्वानुमान गर्ने क्षमता व्यवस्थापकले राख्नुपर्छ र कहिलेकहीं अनुमान नमिल्दा तत्कालीन उपाय अवलम्बन गर्नुलाई सामान्य रूपमा लिइन्छ । पुसमा राष्ट्र बैंकमा तोकिएको विवरण बुझाउनुपर्नेे भएकाले बैंकहरूले उच्च ब्याजदर घोषणा गर्नु बाध्यात्मक अवस्था हो । उक्त समयमा निक्षेपकर्ताले सहकारी, लगानीकोष, सञ्चयकोष, विकास बैंकबाट सापटी लिई बैंकमा जम्मा गर्नेसमेत देखियो । यस किसिमको निक्षेप परिचालन नयाँ स्रोत पहिचानबाट हुने पनि होइन । यो त एक बैंकबाट अर्को बैंकमा सार्ने अस्वस्थकर र अल्पकालीन नीति हो । संस्थागत निक्षेपमा भर परेका केही बैंकहरूलाई लाभांश बाँड्ने समयमा तरलता व्यवस्थापनमा कठिनाइ भएको हुन सक्छ । यो अवस्था सबै बैंकहरूमा छैन । आकस्मिक घोषणाले मुद्दती निक्षेप तथा ब्याजमा ५ प्रतिशत बढ्ला तर निक्षेपको केही अंशमा बढी ब्याज दिँदा समग्र कर्जाको ब्याजदर बढाउनुपर्ने आवश्यकता पनि हुँदैन । अझ नेपाल राष्ट्र बैंकको नैतिक दबाबपछि निक्षेपमा ब्याजदर झन् घट्न गएको छ । यस अवस्थामा बैंकहरूले समग्र कर्जामा ब्याज बढाउनुले व्यवस्थापकहरूको नियत, सोच, क्षमता र नैतिकतामा पुनः प्रश्न उठेकोे छ । बैंक निक्षेपकर्ता, ऋणी र सरोकारवालाबाट अनुचित फाइदा लिने इजाजत भएको छ । बारम्बार हुने यस किसिमको व्यवहारबाट बैंकको व्यवस्थापन तथा विश्वसनीयतामा प्रश्न उठेका छन् । बैंकलाई हामीले सबैभन्दा उदाहरणीय व्यवस्थापनको नमुना संस्थाका रूपमा विकास गर्न खोजेका हौं तर बैंकिङ व्यवसाय विकृति तथा बेथितिको नमुना भएका हुन् कि भन्ने चिन्ता भएको छ । नेपाल राष्ट्र बैंकले हस्तक्षेप गर्नुपर्ने अवस्था स्वयं बैंकहरूको अल्पकालीन सोच तथा अपरिपक्क व्यवहार नै बनाएका छन् । व्यवस्थापनका सामान्य सिद्धान्त पनि पालना नगरेका बैंकिक क्षेत्रलाई निक्षेपकर्ताको ठूलो विश्वास देखिन्छ । विश्वमा लागत कम गर्नेे र बजार विस्तार गर्ने सबैभन्दा उत्तम विकल्प मर्जरमा जान बैंकहरू स्वयं उत्साहित हुनुपर्नेमा नेपाल राष्ट्र बैंकले जबर्जस्ती गर्दा पनि नपुगेर करमा छुट दिनुपर्ने भयो । कर तिरेको प्रमाणपत्र आधिकारिक कागजात हो । सोका आधारमा कर्जा प्रवाह गर्नुपर्छ भन्ने थाहा हुँदाहुँदै बैंकको व्यवस्थापकले ऋणीहरूलाई नक्कली तथा किर्ते वासलत तयार गर्न लगाई त्यसैका आधारमा कर्जा प्रवाह भए । यस गैरकानुनी काम रोक्न निर्देशन नै जारी गर्नुपर्यो, वाणिज्य बैंकहरूलाई सेयरमा धेरै लगानी नगर, बढी जोखिम हुन सक्छ, घरजग्गामा धेरै लगानी नगर, बढी जोखिम हुन सक्छ । लगानी गर्दा विविधता अपनाऊ, जोखिम न्यूनीकरण हुन सक्छ । जलविद्युत्मा लगानी गर, बजारको सुनिश्चितता छ । उद्योगमा लगानी गर, औद्योगिक विकास भयो भने बैंकको बजार विस्तार हुन्छ भनेर मात्र भएन, नेपाल राष्ट्र बैंकले कानुनै बनाएर लागू गर्नुपरेथ्यो । यो अवस्था किन आयो, व्यवस्थापनले राम्रोसँग बिचार गर्नुपर्छ । निक्षेपकर्ताले उचित प्रतिफल पाउने, ऋणीले औचित्यपूर्ण ब्याजदरमा ऋण पाउने वातावरण किन भएन । बैंक व्यवस्थापनकसँग उत्तिकै योग्यता भएका कर्मचारीले १५० गुणा तलबको औचित्यता खोजेका छन्, नीति निर्माता तथा ऋण लिने व्यक्तिले तपाईंहरूको दक्षता, परिपक्कता तथा जिम्मेवारी खोजिरहेका छन् । बैंकका व्यवस्थापकबाट के नयाँ प्रयोग भयोे भन्ने चासोका साथ अनुसन्धानकर्ताले खोज गरिरहेका छन् । प्रत्येक वर्ष उत्पादन हुने तीन लाख व्यवस्थापनका विद्यार्थीहरूले अनुशरण गर्ने व्यवस्थापन पद्दती कुन बैंकमा छ उच्चतम व्यवसायिक नैतिकता कहाँ छ भनेर के सिक्न अवलोकन गरेका छन् । सरकारी तथा सामाजिक क्षेत्रमा काम गर्ने व्यक्तिले बैंकको व्यवस्थापनमार्फत लगानीयोग्य ब्याजदर छ वा छैन बैंकबाट के योगदान भइरहेका छन् हेरिरहेका छन् । बैंकहरूको स्थापना नाफा कमाउने संस्थाका रूपमा भएको हो र नाफा कमाउनु व्यवस्थापकको पहिलो धर्म पनि हो । तर बैंकर्सले पुँजीको तुलनामा दशौं गुणाभन्दा बढी कोषको स्रोत निक्षेपकर्ता, ऋणीको हित हेर्ने असल चरित्रको व्यवस्थापक खोजेका छन् । यति मात्र होइन, बैंक एकाधिकारमा सञ्चालन भएका छन् । यस अवस्थामा प्रतिस्पर्धा कानुनलाई ठाडै चुनौती दिई बैंकर्स संघले ब्याजदर तोक्दा गैरकानुनी तथा अनैतिक भएको छ । बजार अर्थतन्त्र लिने र दिने ब्याजदरमा मात्र होइन, दर्ता, सञ्चालन तथा बहिर्गमनमा लागू हुनुपर्छ । नेपाल राष्ट्र बैंक मुलुकको आर्थिक सल्लाहकार हो । बैंकहरूको स्थापना गर्नुको उद्देश्य उचित ब्याजदरमा लगानीयोग्य रकम जुटाउन हो । साथै उचित प्रतिफलको प्रत्याभूति हुने वातावरण बनाउने कर्तव्य नेपाल राष्ट्र बैंकको हो । लागतमा नाफा जोडेर मूल्य निर्धारण गर्ने तरिका संसारभर हराउँदै गएको छ । व्यवसाय विस्तारका लागि दीर्घकालीन योजनाका साथ व्ययसाय सञ्चालन गरिन्छ । बैंकले पनि बजार विस्तार गर्दा अहिले तत्कालका लागि घाटा सहेर पनि विस्तार गर्ने तर दीर्घकालमा फाइदा हुनसक्ने रणनीति पनि हुन सक्छ । अहिले बैंकहरूको पँुजी तथा जोखिम लिन सक्ने क्षमता बढेको छ । यस्तो अवस्थामा नेपाल राष्ट्र बैंकले व्यवस्थापनमा स्वायत्तता दिनुपर्छ । संरक्षणले कहिल्यै पनि संस्थाको प्रतिस्पर्धी क्षमता तथा दक्षता सुधार हुन सक्दैन । नयाँ बैंक दर्तामा रोक लगाई एकाधिकार बनाउने, बैंकर्स संघलाई ब्याजदर निर्धारण गर्न दिने अनि बैंकहरूले ब्याजदर लिन पाउने औचित्यताको तर्क हुन सक्दैन । यस अवस्थामा हस्तक्षेप गर्नु सरकार तथा नियमन निकायको जिम्मेवारी हो । व्यवस्थापन गर्न नसक्ने बैंकहरूलाई बहिर्गमन दिनुपर्छ । सर्वसाधारणले अर्बौं ऋण बोकेर सुधार गरेको कृषि विकास बैंकको ब्याजदरले सर्वसाधारणमा शोषण होइन । नेपालका अधिकांश व्यवसायीहरू सबैभन्दा बढी आतंकित बैंकहरूसँग छन । बैंकहरूको व्यावसायिक धर्म र नैतिकताअनुरूप चल्नुपर्छ । ऋणी तथा निक्षेपकर्ता बैंकका ग्राहक हुन् भन्ने सोच तथा बैंकहरू लगानीयोग्य रकम जुटाउन स्थापना भएका हुन् भन्ने सोच बैंकर्समा हुनुपर्छ । व्यवसाय चलाउँदा विकसित मुलुकहरूको बैंकको व्यवस्थापन अनुभूति नभए पनि हाम्रोसरहको आर्थिक स्थिति भएको त दिनुस् न । स्पेड दर कुल ग्राहस्थ उत्पादनको ५० प्रतिशतभन्दा कम निक्षेप हुने मुलुकभन्दा किन बढी छ खासगरी ८० प्रतिशतभन्दा बढी बजार हिस्सा भएका बैंकमा किन सहकारीभन्दा बढी ब्याजदर किन छ । यसको उपयुक्त जवाफ बैंक व्यवस्थापकले दिनुपर्छ । साथै अधिकांश बैंकहरू नेपाल उद्योग वाणिज्य महासंघमा अन्य व्यवसायीसरह सदस्य रहेका र धेरै बैंकका लगानीकर्ताहरू उक्त संस्थाहरूसँग आबद्ध छन् । यसका लागि महासंघभित्र स्वयं संस्थागत रूपमा छलफल गरी उचित निकास निकाल्दा सबैभन्दा सर्वोत्तम तथा दीर्घकालीन विकल्प हुन्छ । बैंकहरूले औद्योगिक, उच्च रोजगार सिर्जना गर्ने तथा निर्यात प्रोत्साहन हुने क्षेत्रमा प्राथमिकता साथ लगानी गर्नुपर्छ । हाल विप्रेषणको रकम वैधानिक माध्यमबाट मुलुकमा भित्याउन बैंकर्सले नेतृत्वदायी भूमिका खेल्ने, व्यक्तिगत बचत परिचालन गर्न उच्च प्राथमिकता दिने, व्यवस्थापकीय लागत कम गरी उच्च व्यावसायिक नैतिकताको प्रदर्शन गर्नु नै बैंकको दीर्घकालीन सोच तथा आवश्यकता रहेको छ ।"
मेलम्ची धकेल्ने पालो एडीबीको,"तीन दशकदेखिको काठमाडौं उपत्यकावासीको सपना मेलम्ची ठेक्का रद्द भएको तीन महिना हुन लाग्दा पनि सरकार गम्भीर भएको छैन । आउनै लागिसकेको मेलम्चीको ठेकेदार भगाएर अन्योलग्रस्त बनाउने तर कहिले आउँछ भन्ने टुंगो नभएको पानीजहाज, चिनियाँ रेलका डिङ हाँक्न नछाड्ने प्रधानमन्त्रीले बुद्धत्व प्राप्त गर्न ढिलाइ भएसँगै मेलम्ची पनि थप जटिलतातर्फ धकेलिन पुगेको छ । हिजो खानेपानी सचिव गजेन्द्र ठाकुर, आयोजना प्रमुख सूर्यराज कँडेल र प्रधानमन्त्रीका पूर्वाधार सल्लाहकार घनश्याम भट्टराईहरूले मेलम्ची ठेकेदारलाई भगाए । प्रधानमन्त्री र खानेपानी मन्त्रीलाई सचिव ठाकुरका कारण मेलम्ची ढिलाइ भएको थाहा पाउन दुई महिना लाग्यो । बीचमा सिंगापुर गएर ठेकेदारसित वार्ता पनि भयो । ठेकेदार सकारात्मक देखियो । ठेकेदार आउनै लाग्दा कँडेल र भट्टराईहरू सल्बलाए । मन्त्री बिना मगरले जसरी पनि पुरानै ठेकेदार ल्याउने अडानबाट विचलित नभएको कँडेल र भट्टराईहरू एक तह पछि हटे । सबै वातावरण मिल्यो । अब पुरानै ठेकेदार सीएमसी आउँछ भन्नेमा विश्वस्त भए । मन्त्रीले घोषणा गर्न मात्र बाँकी रह्यो । यति घटनाक्रमले मेलम्चीको पानी वर्षायामअघि नै आइहाल्छ कि जस्तो पनि भयो । अब सबै कुरा मिल्यो । मेलम्चीको मुख्य दाता एसियाली विकास बैंक (एडीबी) बट्टारियो । लागत र समय दुवै बढ्ने प्रस्ट भएकै कारण बरु केही ठेकेदारका गुनासा सम्बोधन गरिदिऊँ भन्ने पक्षमा रहेको सरकारलाई एडीबीले अर्काे झापट हिर्कायो । एडीबी त नयाँ ठेक्का गर्नुपर्छ भन्दै पुरानोलाई ल्याउन रोकिरहेको छ । सचिव, कँडेल, भट्टराईपछि अब मेलम्ची बिथोल्ने पालो एडीबीको रहेछ । हिजो तत्कालीन भौतिक योजनामन्त्री हिसिला यमीसँग यस्तै विवाद हुँदा मेलम्ची तीन वर्ष पर धकेलिएको एडीबीले बिर्सेको छैन । उपत्यकाको खानेपानी व्यवस्थापन नेपालीले सक्दैन विदेशी नै चाहिन्छ भनेर ऋण सम्झौतामै उल्लेख गर्न लगायो । मेलम्ची अनन्त यात्रारत मात्र रहोस् भन्ने एडीबीको कतै नीति त होइन भनी सोच्नु बाध्य हुनुपर्ने बेला आएको छ । हिजो केही डलरवादी आईएनजीओ र एनजीओहरूले उपत्यकाको खानेपानी व्यवस्थापनमा प्रतिस्पर्धामार्फत आएको सेभर्न ट न्टलाई ल्याउन नदिन यमीलाई उचालेका थिए । यमी आपूले पनि कुरो बुझिनन् त्यतिबेला । लहैलहैमा हिँडिन् । सेभर्न ट्रेन्ट रद्द गरिदिइन् । यता एडीबी बाउँठियो । मेलम्चीबाट हात झिकिदिन्छु भनेर धम्काउनुसम्म धम्क्यायो । हात झिकेन । बरु तीन वर्ष समय लम्बियो । मेलम्ची जति ढिला भयो जारवाला र ट्यांकरवालालाई उति नै फाइदा । प्रकाशमान सिंह भौतिक योजनामन्त्री हुँदा एउटा सार्वजनिक कार्यक्रममा भनेका थिए, मेलम्ची छिटो आयो भने जारवालाले मार्छन् । मेलम्चीको पुनः ठेक्का गर्नु भनेको आयोजना पूरा हुने अवधि र लागत लम्ब्याउनु हो, जुन देशको हितमा छैन अब मेलम्चीको निर्माण कार्य ९७ प्रतिशत पुगिसकेको छ । सुरुङ फिनिसिङ गर्न त्यति धेरै समय लाग्दैन । मेलम्ची खोलामा बाँध बाँध्ने कामै सुरु भएको छैन । अस्थायी बाँधद्वारा मेलम्चीको पानी छिट्टै ल्याउने सरकारको रहर पूरा गर्न मात्र ठेकेदार तम्सिएको छ, मेलम्ची पूरा भएर होइन । किनभने दुईतिहाइको शक्तिशाली सरकारले जनतालाई देखाउने अरू कुनै गतिलो कुरै थिएन । सिरिखुरी जम्मा एउटा यही मेलम्ची थियो । भलै मेलम्ची यो अवस्थामा आइपुग्न ३० वर्ष लागेको किन नहोस् । तर उपत्यकाका जनताले ओली सरकारले पानी खुवायो भनिहाल्थे । यही राजनीतिक जस लिनका लागि प्रधानमन्त्री, खानेपानी मन्त्री, सचिव र आयोजना प्रमुखबीच प्रतिस्पर्धा हुन्थ्यो मेलम्ची काठमाडौं आउँदैछ भनेर । प्रधानमन्त्रीदेखि आयोजना प्रमुखसम्मको दाउ अस्थायी बाँध हो । हामी अस्थायी बाँध बाँधेरै भए पनि पानी ल्याउँछौं भनेर कहिल्यै भनेनन् । उनीहरूले मानौं मेलम्ची पूर्णरूपमा सम्पन्न हुन लागेको छ जस्तो गरी प्रचार गरे । उपत्यकामा खानेपानीको यति चरम हाहाकार छ । गुणस्तरहीन जारको पानी किनेर खान उपत्यकावासी बाध्य भएका छन् । यही जनताका घरघरमा जकडिएको खडेरीको फाइदा उठाउन मेलम्चीलाई राजनीतिक अस्त्र बनाएको थियो विशेष गरेर नेताहरूको तर्फ । अब एडीबीले यही खेलमा अर्काे खेल खेल्दैछ । उसले भनेको नमाने याङ्ग्री र लार्केलाई पैसा दिन्नँ भनेर सरकारलाई धम्क्याउँछ । याङ्ग्री र लार्केबाट जनही १७ करोड लिटर पानी नथपेसम्म मेलम्ची पूर्ण हुँदैन । उपत्यकाको खानेपानी माग अहिल्यै ४० करोड लिटर छ । काठमाडौं उपत्यका खानेपानी लिमिटेड (केयूकेएल) ले जम्मा दैनिक आठ करोड लिटर मात्रै वितरण गर्छ ३० प्रतिशत चुहावटका कारण । पालो लगाउँदा उपभोक्ताका घरमा तीन सातासम्म पानी आउँदैन । उकालोतिरका उपभोक्ताका घरमा धारामा पानी नआएको वर्षैां भइसक्यो । उपत्यकाको यो हविगतलाई सम्बोधन गर्ने मेलम्ची नै हो । तर याङ्ग्री र लार्के पनि मिसाउनैपर्छ । यही पानीको राजनीतिमा एडीबीले अर्को तुरुप फ्याँक्न खोजेको हो । सीएमसीलाई ल्याउन नदिएर उसलाई अन्तर्राष्ट्रिय अदालत पठाउने । अदालतबाट सीएमसीले जित्ने धेरै आधारहरू ठाकुर र कँडेलहरूले तयार गरिदिएकै छन् । सरकारले हारिहाल्छ । न्यूनतम पाँच, सात अर्ब रुपैयाँ ठेकेदारले हात पार्छ । सीएमसी र एडीबीको हिजो पनि मिलेमतो नभएको होइन । अहिले खानेपानी मन्त्रीले सीएमसीलाई फर्काउन सारा वाधाव्यवधान हटाएपछि एडीबी त्यसै आइलागेको छैन । सीएमसीलाई पुनः काम गराउनबाट वञ्चित गराउन पाइयो भने सरकारले नयाँ ठेक्का गर्छ । नयाँ ठेक्का गर्दा प्रक्रिया मात्र पूरा गर्दा न्यूनतम एक वर्ष लाग्छ । यति धेरै समय लागेर नियुक्त भएको ठेकेदारले सहज काम भने गर्न पाउने स्थिति छैन । सीएमसीले काम लगाएका उपठेकेदार र आपूर्तिकर्ताहरूले नो वर्क नो सप्लाई को चेतावनी दिइसकेका छन् । उनीहरूले सीएमसीबाट डेढ अर्ब रुपैयाँ लिन बाँकी छ । स्थानीय वासिन्दा र स्थानीय आपूर्तिकर्तालाई साथमा नलिई मेलम्ची अघि बढ्न सक्दैन भन्ने दिव्यज्ञान सरकारलाई छ । १७ किलोमिटर प्रवेश मार्ग सुधार गर्दा र अडिट प्रवेश मार्ग बनाउने क्रममा स्थानीयले विभिन्न माग राखी कुल मिलाएर चार वर्ष काम ठप्प पारे । अहिले त उनीहरूको पैसै फसेको छ । उनीहरूको भुक्तानी नगरी नयाँ गएको ठेकेदारले काम सहजरूपले गर्न पाउनेमा विश्वास छैन । जब सुरुङको फिनिसिङ नै गर्न पाउँदैन भने नियुक्त भई आउने त्यो ठेकेदारले मुहान (हेडवक्र्स) बनाउने काम कसरी गर्ला ? सेना परिचालन गरेर र रगतको खोला बगाएर गर्ने हो भने त्यो पनि सम्भव छैन । एडीबीजस्तो बहुपक्षीय दातृ निकायको लगानी (ऋण) मा बनिरहेको आयोजनामा जनतामाथि सेना परिचालन वर्जित हुन्छ । विश्व बैंकको ऋणमा बनेको खिम्ती ढल्केर २२० केभी प्रसारण लाइनमा स्थानीयले अवरोध गर्दा सरकारले सेना परिचालन गर्न खोजेको थियो तर विश्व बैंकले मानेन । यही ठेकेदारलाई पुरानै दररेटमा गर्न दिएर काम पनि डेढ वर्षभित्र पूरा गर्ने, थप रकम पनि नलाग्ने सजिलो उपाय सबैले पहिल्याएको हो । पछिल्लोपटक एडीबीको चालामाला हेर्दा मेलम्चीले अभै दुःख पाउने निश्चित छ । विदेशीसित हात पसारेर विकास गर्छु भन्दा उनीहरूका सर्त र हैकमले हाम्रा आयोजना ढिलो मात्र होइन, महँगा पनि पर्न गएका धेरै उदाहरण छन् । जलविद्युत्मा जस्तो मेलम्चीमा ठेकेदारले भेरियसन र अनावश्यक दाबी (क्लेम) गरेको छैन । साढे १३ अर्ब रुपैयाँमा ठेक्कापट्टा भएको मध्य मस्र्याङ्दी ३२ अर्ब रुपैयाँ पुग्यो । दुई अर्ब १४ करोडमा ठेक्का भएको कुलेखानी दस अर्ब पुग्न लागिसक्यो, अझै पूरा भएको छैन । जलविद्युत्को प्रवृत्ति मेलम्चीमा पनि हावी भएको भए यसको पनि लागत दोब्बरभन्दा बढी पुगिसक्थ्यो । अहिलेको अवस्थामा मेलम्चीको पुनः ठेक्का गर्नु भनेको आयोजना पूरा हुने अवधि र लागत लम्ब्याउनु हो, जुन देशको हितमा छैन । देशलाई सीधै घाटा पर्ने दिशामा एडीबी किन अग्रसर भयो ? सरकारले यसको भित्री रहस्य पत्ता लगाउन जरुरी छ । एडीबी दाता हो भन्दैमा उसका नाजायज र दबाबमूलक सर्त मान्नैपर्छ भन्ने छैन । हिजोको सेभर्न ट्रेन्ट प्रकरणले पुष्टि गरिसकेको छ । एक वर्षको अवधिमा केही माखो मार्न नसकेको यो सरकारले कम्तीमा बनिसकेको र निर्माणको अन्तिम सँघारमा आइपुगेको आयोजना पर धकेल्ने गरी अनिर्णयको बन्दी बन्ने हो भने कुरा बेग्लै । मेलम्चीलाई छिटो सक्न सरकारले एडीबीलाई विश्वस्त पार्न सक्नुपर्छ । सुरुआती नयाँ ठेक्का जस्तो होइन । नयाँ ठेक्कामा धेरै विवाद र अल्झन छन् । नेपाली उपठेकेदारले पाउने भुक्तानीको ग्यारेन्टी नभएसम्म काम अघि बढाउन मुस्किल पर्छ । यो अवस्थालाई सरकारले बिर्सनु हुँदैन । पेलैरै अघि बढाउन खोजिएका धेरै आयोजना पछि धकेलिएका उदाहरण थुप्रै छन् । काम पूरा भइसकेको आयोजनासमेत सम्पन्न गर्न नसक्ने हो भने योजतिको हुतिहारा सरकार अरू हुने छैन । सुरुआती नयाँ ठेक्का जस्तो होइन । नयाँ ठेक्कामा धेरै विवाद र अल्झन छन् । नेपाली उपठेकेदारले पाउने भुक्तानीको ग्यारेन्टी नभएसम्म काम अघि बढाउन मुस्किल पर्छ ।"
ज्येष्ठ नागरिक सम्पदा हुन,"ज्येष्ठ नागरिक स्वास्थ्योपचार सेवा कार्यक्रम कार्यान्वयन निर्देशिका २०६१ अनुसार ६५ वर्षमाथिका नेपालीलाई ज्येष्ठ नागरिक भनिन्छ । आजको युगमा प्रविधि र विज्ञानले केही सहज बनाएको छ, तर ज्येष्ठ नागरिकका हकमा राम्रो स्वास्थ्य हेरचाह, आवश्यक वातावरण, स्वस्थ जीवनशैली, असल संस्कार, प्रभावकारी नैतिक शिक्षामा घर, परिवार, समाज तथा राष्ट्रले ध्यान दिनुपर्छ । ज्येष्ठ नागरीकको अवस्थाबारे खोतल्दा राष्ट्रिय जनगणना २०६८ अनुसार ६५ देखि सय वर्षमाथिका वृद्धवृद्धाको संख्या १३,९७,५५३ रहेको छ । यो कुल जनसंख्याको लगभग ८१ प्रतिशत हो । ज्येष्ठ नागरिकको संख्यामध्ये १७ प्रतिशतजतिको जीवन जटिल तथा संवेदनशील रहेको छ । यस्तो अवस्था किन हुन्छ त ? पहिलेपहिले वृद्ध बाआमा, हजुरबा, हजुरआमालाई माया, मानसम्मानका साथ आफ्नै घरमा पालनपोषण तथा हेरचाह गरिन्थ्यो तर आधुनिक जीवनशैलीले एकल परिवारको चाहना, स्वार्थीपना, रोजगारको व्यस्तता, विदेशी संस्कारको प्रभाव बसाइँसराइ, कमजोर आर्थिक अवस्था, जनचेतनाको कमी, फिक्का नैतिक शिक्षा, राज्यको कमजोर कानुनी प्रक्रिया आदिले ज्येष्ठ नागरिक एक्लिँदै गएका छन्। जसका कारण उनीहरूको जीवन दुःखदायी तथा कष्टपूर्ण हुँदै गएको छ । त्यसैले कैयन् वृद्धवृद्धा धर्मशाला, वृद्धा श्रम तथा मन्दिरमा गएर जीवन बिताउन बाध्य छन् । शारीरिक, मानसिक रूपमा कमजोर हुँदै जाने उमेरमा स्वास्थ्य स्याहारको आवश्यकता पर्छ । तर यस समयमा घरपरिवारबाट बाहिरिनु तथा नाजुक अवस्थामा पुग्नु दुःखद हो । यस विषयमा अरूलाई दोष दिनुभन्दा पनि आपूबाटै विशेष ध्यान दिनुपर्छ । एकएक व्यक्तिबाट असल कार्य सुरु गर्नुपर्छ । समाज तथा राष्ट्रले ज्येष्ठ नागरिकका पक्षमा धेरै प्रयास गरेको छ । जस्तै वृद्धभत्त व्यवस्था २०५१०५२ । यस कार्यको थालनी २०५१ मार्फत अर्थमन्त्री भरतमोहन अधिकारीले ७५ वर्षका र सोभन्दा बढी उमेरका वृद्धवृद्धालाई मासिक सय रुपैयाँ भत्ता उपलब्ध गर्ने कार्यक्रम ल्याए । हाल ज्येष्ठ नागरिक भत्ता मासिक २,००० पुगेको छ भने भत्ता पाउने उमेर ७० मा झारिएको छ । ज्येष्ठ नागरिक नीति तथा कार्यनीति प्रकाशन २०५८, ज्येष्ठ नागरिकसम्बन्धी ऐन निर्माण २०६३, ज्येष्ठ नागरिक स्वास्थ्योपचार सेवा कार्यक्रम कार्यान्वयन निर्देशिका २०६१ पनि आएका छन् । नेपालको संविधान २०७२ को धारा ४१ मा ज्येष्ठ नागरिकलाई राज्यले विशेष संरक्षण तथा सामाजिक सुरक्षाको हक हुनेछ भनी उल्लेख गरिएको छ । वृद्धा श्रम, दिवासेवा तथा हेरचाह केन्द्र जस्ता संस्थाहरू सञ्चालन भएका छन् । यसलाई दरिलो बनाउन स्थानीय तहको वडा कार्यालयदेखि जिल्लास्तरीय तथा केन्द्रीय तह, ज्येष्ठ नागरिक कल्याण कोषजस्ता तह तथा संघसंस्थाले सेवा पुर्याउँदै आएका पनि छन् । तैपनि हाम्रो समाजमा ज्येष्ठ नागरिकका हक, अधिकार, सामाजिक सुुरक्षा, सम्मान आदि कुरा छायामा पर्दै आएको पाइन्छ । सरकार पक्षले पनि ज्येष्ठ नागरिकका सवाललाई पूर्णरूपमा समेट्न सकेको छैन । जतिसुकै कानुन र अधिकारका कुरा गरे पनि हाम्रो समाजमा जरा गाडेका विभिन्न समस्यामध्ये ज्येष्ठ नागरिकको समस्या पनि एक प्रमुख समस्या हो तर यसतर्फ सञ्चारमाध्यमले समेत महत्व तथा चासो राखेको पाइँदैन । केही समयअघि ज्येष्ठ नागरिकहरू आन्दोलनमा उत्रिएपछि सरकारले ध्यान दिन थालेको छ । ढिलै भए पनि ज्येष्ठ नागरिकका समस्याप्रति चासो दिन थालिएको छ । ज्येष्ठ नागरिकलाई वृद्धा श्रम तथा अन्य सुविधासम्पन्न स्थानमा राख्नुभन्दा पनि दुःखसुख जे छ, आफैंसँग राख्नु उचित हुन्छ । किनकि कुनै पनि संस्थाले परिवारको ठाउँ दिन सक्दैन । वृद्धा श्रममा बस्दा उनीहरूमा नैराश्य बढ्छ । राम्रो स्याहारसुसार भए पनि आफूमा भएका ज्ञान, कला उपयोगी सीपको वञ्चित हुँदा उनीहरूमा उदासीन रहन बाध्य हुन्छन् । ज्येष्ठ नागरिकको योग्यता, क्षमता, अनुकूलताको पनि परिवार तथा समाजमा केही योगदान दिइरहेको महसुस गराउनुपर्छ । उनीहरूलाई व्यस्त गराएर तथा जिम्मेवारी दिएर पनि तनाव कम हुने वातावरण सृजना गर्न सकिन्छ । तर हाम्रो समाजको सोचाइ खान, बस्न, स्वास्थ्योपचार आदिको मात्र ख्याल गरे पुग्छ भन्ने छ । हामी सबैले उनीहरूको आवश्यकता बुझ्नुपर्छ । ज्येष्ठ नागरिकलाई बोझ मान्नु त हाम्रो अज्ञानता हो । उनीहरू त हाम्रा अमूल्य सम्पत्ति, ज्ञान र अनुभवका भण्डार, जिउँदा इतिहास, मार्गदर्शक, विकासका प्रेरक तथा समाजका ऐना हुन् । उनीहरूका जीवन र भोगाइबाट प्राप्त व्यावहारिक ज्ञान, अनुभवले समाज तथा राष्ट्रलाई योगदान पुर्याउँछ । उनीहरूसँग भएका ज्ञान हामीलाई कुनै संघसंस्थाले दिन सक्दैन । त्यसैले बाँचुन्जेल वृद्ध बाआमालाई आफूसँगै राख्नु बुद्धिमानी हुन्छ । संस्कार र संस्कृति नै हाम्रो धन हो । आफ्नो सम्पूर्ण कर्तव्य पार गरिसकेका वृद्धालाई सम्मान तथा राम्रो स्वास्थ्य हेरचाह गर्ने संस्कार उजागर गरौं ।"
पार्टी सुधारका चुनौती,"जहिलेसम्म पार्टीमा चन्दा को नाममा व्यापारिक र स्वार्थ समूह हाबी हुन्छन्, पार्टी सुधारको प्रक्रिया प्रारम्भसमेत हुन सक्दैन। सत्तारुढ नेकपाको कार्यदल विघटनपछि सार्वजनिक भएको विवाद तथा प्रमुख प्रतिपक्षी कांग्रेसको महासमितिद्वारा पारित विधानबारे केन्द्रीय समितिमा भएको विवाद र असहमत पक्षको नोट अफ डिसेन्ट प्रकरणले पार्टी निर्माण, पार्टी प्रणाली र विधिसम्मत प्रक्रियाबारे केही गम्भीर सैद्धान्तिक प्रश्न उद्घाटित भएका छन्। नेकपा, कांग्रेस, संघीय समाजवादी, राजपा, राप्रपाजस्ता शास्त्रीय प्रणालीबाट सञ्चालित पार्टी मात्रै होइनन्, नयाँ र वैकल्पिक भनिएका नयाँ शक्ति, साझा र विवेकशीलमा पनि विवाद, गुटबन्दी र विभाजनकारी प्रवृत्ति देखिएपछि उक्त प्रश्न थप जटिल र सान्दर्भिक भएका छन्। केवल पार्टीहरूको चिन्ताको कारणले मात्रै होइन, लोकतान्त्रिक प्रणालीको भविष्यको दृष्टिले पनि उक्त प्रवृत्ति र प्रश्नहरूको अविलम्ब निरूपण गर्नु अपरिहार्य छ। त्यसैले नेपालका पार्टीहरूको विद्यमान संस्थागत अवस्था, पार्टीहरूमा अन्तर्निहित विवाद, गुटबन्दी तथा विभाजन, पार्टीहरूको आन्तरिक लोकतन्त्र र नीति तथा निर्णय प्रक्रिया र नेतृत्वको प्रवृत्तिको सापेक्षतामा वस्तुनिष्ठ विश्लेषण गरिएको छ। १ विधिविधानको चीरहरण विधि तथा विधानसम्मत प्रक्रियालाई चुनौती दिएर पार्टी प्रमुख, नेतृत्वपंक्ति तथा गुटाधिपतिहरूले आफ्नो र गुटको स्वार्थअनुसार पार्टी सञ्चालन गर्दै आएका छन्। प्रायः सबै पार्टीमा विधि र विधानलाई चुनौती दिने प्रवृत्ति हावी छ। विधिसम्मत, संस्थागत, पारदर्शी र सहभागितामूलक प्रक्रियाबाट पार्टी सञ्चालन गरी लोकतान्त्रिक र जनतामुखी संस्थाको रूपमा रूपान्तरण गर्ने दाबी नेतृत्वपंक्तिले गर्दै आएको छ। तर नेकपा र कांग्रेसलगायतका पार्टीहरूको विद्यमान अवस्था र पार्टी प्रणालीको अध्ययन गर्दा ठीक विपरीत निष्कर्षमा पुगिन्छ। एकीकरण घोषणा भएको करिब एक वर्ष भयो तर हालसम्म पनि न एकीकरण पूरा भएको छ न विधिसम्मत प्रक्रियाद्वारा पार्टी सञ्चालन नै भएको छ। उक्त आरोप पंक्तिकारको होइन, माधवकुमार नेपाल र वामदेव गौतमहरू जस्ता नेकपाकै शीर्ष नेताहरूको हो। के नेकपा ओली र दाहालको प्रालि हो ? निजी व्यावसायिक प्रतिष्ठान त प्रबन्धपत्र, नियमावली र सेयरधनीबाट निर्वाचित सञ्चालक समितिको निर्णयका आधारमा सञ्चालित हुन्छ भने देशको शासन गर्ने पार्टीले अन्तरिम भए पनि पार्टीको विधान अनुशरण गर्नु पर्दैन ? एक वर्षसम्म पनि कतिपय समानान्तर संरचना कायमै भएकाले नेकपा पार्टीभन्दा पनि दुई पार्टीको गठबन्धन वा संयुक्त मोर्चाजस्तै देखिन्छ। सम्भवतः केपी ओलीले पुष्पकमल दाहालको आजीवन राजनीतिक बिमा नगरेसम्म कार्यदल विघटन गरेजस्तै विद्यमान तदर्थवादी र अध्यक्षद्वयको हुकुमप्रमांगी शैली कायमै रहनेछ। दाहालले करिब ४० वर्षदेखि नेतृत्व गर्दै आएको माओवादी त विधिसम्मत प्रक्रियाद्वारा सञ्चालित भएकै थिएन। अन्यको तुलनामा एमाले विधिसम्मत र संस्थागत थियो। तर एमाले र माओवादीबीच एकीकरण भएपछि विधिसम्मत, संस्थागत र पार्टी प्रणालीको अन्त्य भएको छ भने ओली र दाहालको स्वार्थ, अभीष्ट र आदेशका आधारमा सञ्चालित हुँदै आएको छ। विद्यमान प्रवृत्ति जारी रहने हो भने नेकपा र पार्टी प्रणाली कमजोर हुनेछ। तर ओली र दाहाल थप शक्तिशाली र अनुत्तरदायी हुनेछन्। के कम्युनिस्ट पार्टी सञ्चालनको लेनिनवादी सिद्धान्त र जनवादी केन्द्रीयता भनेको यही हो ? जनवादी केन्द्रीयताका नाममा ओली र दाहाल पार्टीका प्राधिकार हुन् ? उक्त प्राधिकार प्रवृत्तिले कम्युनिष्ठ पार्टीलाई कहाँ पुर्याउला ? अर्कोतिर कांग्रेसले लोकतान्त्रिक र विधिसम्मत पार्टी प्रणालीका सबै सिद्धान्तहरूको चीरहरण गरेको छ। दुई महिनाअगाडि सम्पन्न महासमिति बैठकले कांग्रेसलाई नेतृत्वप्रधान र नेतृत्वमुखी पार्टीबाट नीतिप्रधान, पार्टी सदस्यमुखी र जनताप्रति उत्तरदायी पार्टीका रूपमा रूपान्तरण गर्ने दृष्टिले सकारात्मक निर्णय गरेको थियो। तर महासमितिबाट पारित विधानको अपव्याख्या गरी संस्थापन पक्षको अनुकूल हुने गरी विधान जारी गरिन्छ भने जनताले कांग्रेसबाट र पार्टी सदस्यहरूले यस्तो अनुत्तरदायी र स्वेच्छाचारी नेतृत्वबाट के अपेक्षा गर्ने ? कुन नैतिक धरातलका आधारमा जनता र पार्टीका सदस्यहरूको प्रतिनिधित्व गर्छौं भनी कांग्रेस र सभापति शेरबहादुर देउवाले दाबी गर्न सक्छन् ? महासमितिको निर्णयविपरीत विधान संशोधन गर्ने अधिकार देउवा र केन्द्रीय समितिलाई कसले दियो ? अहिले देउवा र केन्द्रीय समितिले नै सबैभन्दा बढी विधान र महासमितिलाई चुनौती दिएका छन्। यदि कांग्रेस लोकतान्त्रिक हो भने लोकतान्त्रिक प्रक्रियाबाट पार्टी सञ्चालन गरिनु पर्दैन ? २ आन्तरिक लोकतन्त्र कमजोर पार्टीको संस्थागत विकासका दृष्टिले सबैभन्दा महत्त्वपूर्ण आयाम आन्तरिक लोकतन्त्र हो। तर सबै पार्टीहरूमा आन्तरिक लोकतन्त्र सबैभन्दा कमजोर छ। आन्तरिक लोकतन्त्र कमजोर भएकै कारणले पार्टीहरूको संस्थागत विकास हुन सकेन, गुटबन्दी भई व्यक्तिवादी प्रवृत्ति हावी भयो र निर्णय प्रक्रिया विधिसम्मत, संस्थागत र सहभागितामूलक हुन सकेनन्। नेकपा, कांग्रेसमा त उक्त प्रवृत्ति छ भने संघीय समाजवादी, राजपा, राप्रपा, नयाँ शक्ति, विवेकशील र साझा जस्ता पार्टीको बारेमा त बहस गर्ने प्रश्नै भएन। कांग्रेसले लोकतान्त्रिक पार्टी भएको दाबी गर्छ। राजनीतिक सिद्धान्तको दृष्टिले लोकतान्त्रिक पार्टी पनि हो। तर अन्य पार्टीको तुलनामा आन्तरिक लोकतन्त्रको दृष्टिले कांग्रेस सबैभन्दा कमजोर छ। आन्तरिक लोकतन्त्र नै कमजोर छ भने लोकतान्त्रिक पार्टी दाबी गर्ने नैतिक धरातल कांग्रेससँग छ ? कांग्रेस र प्रजातान्त्रिक कांग्रेसबीच एकीकरण भएको एक दशकभन्दा बढी भइसक्यो। तर उक्त विभाजनको अवशेष अहिलेसम्म पनि कायमै छ र वास्तविक रूपमा एकीकरण अहिलेसम्म पनि हुन सकेको छैन। सम्भवतः विद्यमान नेतृत्व र स्थायी गुटबन्दीवादी प्रवृत्ति कायमै रहँदासम्म भावनात्मक एकीकरण भई वास्तविक लोकतान्त्रिक पार्टीका रूपमा रूपान्तरण हुने सम्भावना क्षीण छ। नेकपा, कांग्रेसलगायतका पार्टीहरूमा विवाद, गुटबन्दी, विभाजन, पुनः एकीकरण, पुनः विवाद, पुनः विभाजन स्थायी प्रवृत्ति तथा नियमित आकस्मिकता जस्तै भएका छन्। पार्टीहरूको इतिहासको अध्ययन गर्दा हरेक पार्टीहरू सोही दुर्भाग्यपूर्ण प्रवृत्तिको सिकार भएका छन्। आन्तरिक लोकतन्त्रको दृष्टिले नेतृत्वप्रधान पार्टी प्रणाली र नेतृत्वको स्वेच्छाचारी प्रवृत्ति प्रमुख समस्या भएको विचार स्वयं दलहरूकै सुधारवादी पंक्तिहरूले व्यक्त गर्दै आइरहेका छन्। त्यसैले विधान संशोधनमार्फत आन्तरिक लोकतन्त्र सुनिश्चित गरी उत्तरदायी र जवाफदेही नेतृत्व विकास आवश्यकता मात्रै होइन, अनिवार्य पूर्वसर्त हो। पार्टी भनेको केवल पार्टीका नेता तथा कार्यकर्ताको मात्रै हो भन्ने मान्यता स्थापित गरिएको छ। त्यसैले नेतृत्व पंक्तिले पार्टीलाई निजीकरण गरेका छन् भने कार्यकर्ताले कार्यकर्ताकरण गरेका छन्। तर पार्टीलाई निजीकरण वा कार्यकर्ताकरण होइन, लोकतन्त्रीकरण गरिनुपर्छ। किनभने लोकतान्त्रिक प्रणालीमा राज्य सञ्चालन पार्टीहरूले गर्छन् र जनताको प्रतिनिधित्व पार्टीहरूले गर्छन्। त्यसैले यही सिद्धान्तका आधारमा रूपान्तरण प्रक्रिया प्रारम्भ गरिनुपर्छ। ३ अनुत्तरदायी र स्वेच्छाचारी नेतृत्व हालसम्मको अभ्यासका आधारमा विश्लेषण गर्दा पार्टीहरूमा विधिसम्मत र नीतिप्रधानभन्दा पनि नेतृत्वमुखी प्रवृत्ति, नेतृत्वप्रधान र गुटप्रधान भएको देखिन्छ। नेतृत्वप्रधान प्रणालीबाट सञ्चालित हुँदै आएकाले विधिसम्मत र संस्थागत प्रक्रिया गौण तथा नेतृत्व पंक्ति र गुटाधिपतिहरू हाबी र निर्णायक हुँदै आएको देखिन्छ। त्यसैले नेतृत्व स्वेच्छाचारी, अनुत्तरदायी र अपारदर्शी भएको आरोप स्वयं पार्टीकै सुधारवादी नेताहरूले नै लगाउँदै आएका छन्। नेतृत्वप्रधान प्रणालीको स्वरूप कति विकृत र विसंगत भएको छ भने यथार्थमा नेकपा र कांग्रेसलगायतका पार्टीहरू नेतृत्वप्रधानबाट गुटप्रधान र गुटप्रधानबाट पनि गिरोहप्रधान पार्टीका रूपमा रूपान्तरण हुँदै गएको देखिन्छ। लोकतान्त्रिक दाबी गर्ने पार्टीहरूका लागि योभन्दा ठूलो व्यंग्य अरू के हुन सक्छ ? वास्तवमा अहिले पार्टीहरू, पार्टीभन्दा पनि गुटहरूको महासंघका रूपमा रूपान्तरित भएका छन्। केन्द्रीय समितिलगायत वैधानिक निकायहरूमा गहन र नीतिगत छलफल हुँदैनन्। गुटहरूबीच स्वार्थ र भागबन्डा मिलेपछि मात्रै केवल औपचारिकताका लागि गुटका निर्णयहरूलाई अनुमोदन गर्ने उद्देश्यले मात्रै वैधानिक निकायका बैठक बस्छन्। प्रायः सबै पार्टीहरूमा आरोपप्रत्यारोप, विवाद र गुटबन्दी छ। तर कुनै पनि पार्टीमा अपवादबाहेक सैद्धान्तिक तथा नीतिगत बहस वा विवाद छैन। कुनै पनि पार्टीमा विचार समूह छैनन्, केवल स्वार्थ समूह मात्रै छन्। सबै पार्टीमा स्वार्थ समूहहरू हाबी छन् र पार्टीको नेतृत्वपंक्ति सोही स्वार्थ समूहको बन्दी भएको छ। नेतृत्वपंक्ति नै स्वार्थ समूहको बन्दी भएको छ भने देश र पार्टीका लागि त्योभन्दा ठूलो दुर्भाग्य अरू के होला ? उपरोक्त तथ्य र तथ्यांकका आधारमा विश्लेषण गर्दा पार्टीको प्रमुख चुनौती गुटबन्दी, व्यक्तिवादी प्रवृत्ति, नेतृत्वप्रधान पार्टी प्रणाली र अनुत्तरदायी तथा स्वेच्छाचारी नेतृत्व हो। पार्टीलाई रूपान्तरण गर्ने हो सबैभन्दा पहिले यही आधारभूत प्रश्नबाट सुधारको प्रारम्भ गरिनुपर्छ। नेकपा र कांग्रेसका सदस्यहरू जीवन्त पार्टीका संवाहक हुन् कि मलामी ? मलामी होइनन् भने उक्त प्रवृत्तिका विरुद्धमा अविलम्ब निर्णायक हस्तक्षेप गर्नुभन्दा अर्को श्रेष्ठ विकल्प उनीहरूसँग छैन। ४ आर्थिक अपारदर्शिता आर्थिक पारदर्शिता अर्को जटिल र पेचिलो प्रश्न हो। आर्थिक पारदर्शिता नभएकाले पार्टीमा व्यापारिक समुदाय तथा चन्दादाताहरू हाबी हुँदै आएका छन्। त्यसैले पार्टी र सरकारका महत्त्वपूर्ण र उच्च राशिका ठेक्का तथा संवेदनशील निर्णयहरूमा पार्टी र नेताहरूलाई आर्थिक सहयोग (लगानी ? ) गर्ने दलाल तथा व्यापारिक स्वार्थ समूहहरू हाबी मात्रै होइन, निर्णायक हुने गरेका छन्। त्यसैले लोकमानसिंह कार्की र राजनारायण पाठकजस्ता कलंकित र भ्रष्ट पात्रहरू पार्टी र स्वार्थ समूहबाट सञ्चालित नेतृत्वलाई उपयोग गरी अख्तियार दुरुपयोग अनुसन्धान आयोगजस्तो भ्रष्टाचार नियन्त्रण गर्ने उच्च संवैधानिक निकायमा पुग्न सफल भए। त्यसैले नेपालको सन्दर्भमा पार्टीहरू नै भ्रष्टाचारको स्रोत, माध्यम र संरक्षक भएका छन्। आर्थिक अपारदर्शिता, चन्दा, कमिसनको दुष्चक्रबाट पार्टी र नेतृत्व मुक्त नहुँदासम्म पार्टीमा सुधार हुने सम्भावना छैन। पार्टीमा जसले लगानी गर्यो, उसैले लाभांश पाउने वा लिने नजिर स्थापित भएको देखिन्छ। संविधान र राजनीतिक दलसम्बन्धी कानुनको भावनाअनुरूप निर्वाचन आयोगले आर्थिक पारदर्शिता सुनिश्चित गरी पार्टीहरूलाई पारदर्शी बनाउने प्रयास गर्दै आएको छ। तर कुनै पनि पार्टीहरूले संविधान र कानुनको भावनाअनुसार पार्टी सञ्चालन गरी आर्थिक पारदर्शिता कायम गरेका छैनन्। यही कारणले पार्टीहरूलाई भ्रष्टीकरण गरेको छ। समकालीन राजनीतिको गहन अनुसन्धान गरी लेखिएका दलीय द्वन्द्व : राजनीतिक चलखेलका बेलिविस्तार र रजगज नामक पुस्तकहरूमा लेखक एवं अन्नपूर्ण पोस्टका प्रधान सम्पादक हरिबहादुर थापाले पार्टीमा स्वार्थसमूह हावी भएको जीवन्त तस्बिर प्रस्तुत गर्दै पार्टीका विकृतिविसंगतिहरूको पर्दाफास गरेका छन्। त्यसैले जहिलेसम्म पार्टीमा चन्दा को नाममा व्यापारिक र स्वार्थ समूह हाबी हुन्छन्, पार्टी सुधारको प्रक्रिया प्रारम्भसमेत हुन सक्दैन। तर उक्त वास्तविकताप्रति नेतृत्वपंक्ति किञ्चित संवेदनशील छैन। ५ निष्कर्ष क्रान्ति, आन्दोलन र संघर्ष गरी प्रजातन्त र लोकतन्त्र मात्रै होइन, २४० वर्षदेखि शासन गर्दै आएको राजतन्त्रको अन्त्य गरी गणतन्त्रसमेत स्थापना गर्न पार्टीहरू सफल भए र लोकप्रिय जनमतका सत्तामा पुगेर विगत लामो समयदेखि शासन पनि गर्दै आएका छन्। लोकतान्त्रिक आन्दोलन र जनताको समर्थनको दृष्टिले सकारात्मक भए पनि पार्टी निर्माण, संस्थागत विकास र लोकतन्त्रीकरणका दृष्टिले अहिलेसम्म पनि पार्टीहरूका शैशवकालमा नै छन्। त्यसैले लोकतान्त्रिक प्रणालीको सिद्धान्त, संविधानको भावना र जनताको चाहनाअनुरूप पार्टीहरूको पुनर्संरचना, रूपान्तरण र लोकतन्त्रीकरण अहिलेको एक मात्र आवश्यकता हो। जनताको चाहनाअनुरूप पार्टीहरू रूपान्तरण भएनन् र जनताको भावनाको प्रतिनिधित्व गर्न सकेनन् भने स्वेच्छाचारी तथा अनुत्तरदायी नेतृत्व र अलोकतान्त्रिक तथा अपारदर्शी पार्टीको विकल्प जनताले लोकतान्त्रिक र पारदर्शी प्रक्रियाले खोज्नेछन्। त्यसैले राजनीतिक दल, नेतृत्वपंक्ति र भविष्यमा पार्टी र सरकारको नेतृत्वमा पुग्ने युवा आकांक्षीलाई समेत चेतना भया।"
को हो हाम्रो मुख्य शत्रु ?,"किन अचानक कुनै नाम धेरै चर्चित हुन पुग्छ ? पशुपति शर्माको कुनै गीत पहिले पनि लोकप्रिय रहेछ । मलाई अमेरिका नि यै, मलाई जापान पनि यै बोलेको गीत कहिलेकाहीं सुने पनि गायकको नामसँग परिचित थिइनँ । तर अहिले पशुपति शर्माको धेरै ठूलो चर्चा छायो । यसै दैनिकमा पशुपतिको हालै सार्वजनिक भएको गीत लुट्न सके लुट कान्छा लुट्न सके लुट, अरू देशमा पाइन्न नेपालमै हो छुट युट्युबबाट हट्यो भन्ने समाचार पढेपछि सबैलाई के रहेछ त त्यो गीतमा भन्ने कुतूहल जाग्यो । तर हटाइयो भने पनि गुगल सर्चमा भेटियो । उक्त गीत दुई दिनमै ३० हजारले हेरिसकेका रहेछन् । उनको गाना त हट्यो तर लगत्तै हटाइएपछिका प्रतिक्रिया सम्बोधन गरेर वक्तव्य आयो उनको । त्यसलाई पनि झन्डै दुई लाखले हेरिसकेछन् इन्टरनेटमा हेर्दा । हेर्ने क्रम जारी छ । केही महिनाअघि काठमाडौंबाट विराटनगर जाँदा हवाईजहाजमा मेरो आडैको सिटमा एक महानुभाव थिए । उनका दुवै आँखा थिएनन् । उनी जन्मदैदेखि अन्धो वा जन्मान्ध जस्तो लाग्यो । हवाईजहाज रोक्नासाथ उनको मोबाइलमा घन्टी बजिरहेको थियो । छिटो आइपुग्नुपर्यो समयको कार्यक्रम जाँदैछ । मैले तपाईंको परिचय भनेर सोध्दा उनले भने, मेरो नाम रमेश प्रसाई हो, म पत्रकार हुँ । एफएम रेडियोमा एउटा कार्यक्रम प्रस्तुत गर्छु । मैले मेरो मोबाइलबाट उहाँको फोटा खिचें र फेसबुकमा राखें । पहिले नै चिन्नेहरूले कमेन्ट गरे प्रखर वक्ता धरानका रमेश प्रसाई । रमेशको पछिल्लो सम्बोधन पाँच लाख व्यक्तिले हेरिसकेका रहेछन् । त्यो क्रम जारी छ । लोकप्रिय भइरहेका छन् पशुपति शर्मा र रमेश प्रसाईका सम्बोधनहरू । दुइटैमा एउटा कुरा समान पाइन्छ । त्यो हो सत्तासीनहरूको कडा आलोचना । हामी अखबार पढ्नेहरूका लागि यी सम्बोधनका शब्द नयाँ होइनन् । किनभने हामी देशका दैनिक र साप्ताहिक पत्रपत्रिकामा ठूलादेखि साना भ्रष्टाचार, अनियमितता, सरकार र कर्मचारीका विवादग्रस्त कामका समाचार र टिप्पणी पढ्दैछौं । कैयन् जनताले पढिसकेको वा सुनिसकेका कुरा कुनै गीतकार, कलाकार वा पत्रकारले रोचक ढंगले प्रस्तुत गरेको सुन्दा झन् दमदार भएका छन् । सञ्चारजगत् र जमानाले २०२५ वर्षमा धेरै गुणात्मक र मात्रात्मक परिवर्तन हेरिसकेको छ । अब जनसमक्ष पुग्न धेरै खर्च गरेर वा माइकिङ गरेर मान्छेलाई बसमा चढाएर सभास्थलमा ओसार्नु पर्दैन । रमेशले धरानमा बोलेको कुरो नेपाल र विदेशमा गरी पाँच लाख मान्छेले हेरिसके, सुनिसके र अझै सुन्दैछन् । अखबारमा मात्र होइन, पुस्तकहरूमा पनि देशमा भ्रष्टाचार झनै मौलाएको चित्र उद्धृत भएको पाइन्छ । सुशीला कार्कीको न्याय नामक पुस्तकमा पनि प्रधानमन्त्रीले भ्रष्टाचार न्यूनीकरणमा केही गर्न नसकेको स्पष्ट छ । प्रहरी प्रमुख आईजीपीबाट त्यो पुरानो समयमा पनि २० लाख मागिएको अच्युत खरेलको पुस्तकमा उल्लेख छ । हालै कर्णाली प्रान्तको मन्त्री बनेपछि खड्गबहादुर खत्रीले स्वयं चारवटा ठेक्का प्राप्त गरेको समाचार पनि जनता पढ्न बाध्य छन् । विकास विकेन्द्रित गरिएको पाइएन तर भ्रष्टाचार भने विकेन्द्रित भएको सर्वत्र सुनिएको छ । राजनीतिक इच्छाशक्ति र स्वयंमा दृढ इमान भएका व्यक्तिको शासन हुँदा देश स्वच्छ मात्र होइन, संसारकै सबैभन्दा बढी प्रतिव्यक्ति आय भएको जनता बस्ने राष्ट्र बन्दोरहेछ । एउटा प्रान्तको सरकारले गाडी खरिद गर्दा गडबड गरेको समाचार आएका छन् । अर्को प्रान्तको सरकारले भोजभतेरमै कयौं करोड रुपैयाँ स्वाहा पारेका समाचार पनि छापिएका छन् । पानी खान नपाउने तेह्रथुमको एउटा गाउँपालिका प्रमुखले ६५ लाखको गाडी किनेर चढेको समाचार पनि छापिएकै छ । प्रधानसेनापतिमा पूर्णचन्द्र थापा आएपछि बल्ल एक सय ८७ जनालाई सेनामा पैसाको लेनदेनमा सैनिक भर्ती गरिएको भन्दै कोर्टमार्सल चलेको समाचार पनि पढिएकै छ । सुनकाण्डमा तस्कर, भरिया, ज्यानमाराका आरोप लागेका वर्तमान न्यायाधीश सुरेन्द्रशमशेरसहित आठनौजना न्यायाधीशलाई प्रधानन्यायाधीशले राजधानी झिकाए । शासन, प्रशासन, अदालत, सेना, प्रहरी यत्रतत्र सर्वत्र भ्रष्टाचार छ भन्ने जानकारी हरेक नेपालीलाई मात्र होइन विदेशीलाई पनि छ । व्यापार व्यवसाय बढाउने सूचकांक (बिजनेस डुइङ इन्डेक्स) मा २०१७ मा १०५ औं स्थानबाट हाम्रो देश २०१८ मा ११० औं नम्बरमा झरेछ । यस वर्ष भ्रष्टाचार अवधारणा सूचाकांकमा (करपस्न परसेप्सन इन्डेक्स) मा १२२ औंबाट तल १२४ औं मा झरेको छ । छिमेकी भारतको सरकार नेपालभन्दा ४६ स्थान गतिलो देखिएको छ, ७८ औं स्थानमा । यही एसिया महादेशको सानो देश सिंगापुर आज नेपालभन्दा १२० स्थानमा उच्च छ । डेनमार्क, न्युजिल्यान्ड, फिनल्यान्डसरह नै पुगेको सिंगापुर स्विडेन, नर्वेभन्दा बढी स्वच्छ शासन भएको देश मानिन्छ । त्यहाँ पनि एसियाकै भारतीय चिनियाँ र मलया मूलका मान्छे बस्छन् । तर सिंगापुरमा स्वच्छ शासन छ किनभने त्यहाँ शासन सत्ता चलाउनेहरू एकपछि अर्को इमानदार र भ्रष्टाचारविरोधी आए । राजनीतिक इच्छाशक्ति र स्वयंमा दृढ इमान भएका व्यक्तिको शासन हुँदा देश स्वच्छ मात्र होइन, संसारकै सबैभन्दा बढी प्रतिव्यक्ति आय भएको जनता बस्ने राष्ट्र बन्दोरहेछ । सिंगापुर आज स्विट्जरल्यान्ड, नर्वे, अमेरिका इत्यादि संसारका सबैभन्दा बढी प्रतिव्यक्ति आम्दानी हुने सर्वोच्च १० देशमध्ये छ । सिंगापुरको प्रतिव्यक्ति आम्दानी आठौं स्थानमा ५७ हजार सात सय १४ डलर छ । सातौं स्थानमा रहेको अमेरिकाको प्रतिव्यक्ति आय ५९ हजार पाँच सय ३१ डलर छ । हलो काटी मुग्रो शीर्षक समाचार एउटा दैनिकले छापेको थियो । राजधानीमा रहेको प्रहरी प्रशिक्षण प्रतिष्ठान मासेर राष्ट्रपति भवन विस्तारको विरोधमा पूर्व आईजीपी खड्गजित बराल, राजेन्द्र सिंह, मोतीलाल बोहरालगायत अरू पूर्वप्रहरी उच्च पदस्थ अधिकारी रहेछन् । आज व्यापारी भन्दैछन्, व्यापार व्यवसायमा मन्दी छ । एक डलरको झोले कम्पनीसँग अर्बौंको हवाईजहाज खरिद गर्ने हाम्रा शासक र महाप्रबन्धकहरू छन् । २०७३७४ मा २५ करोडको मल खरिद भयो भनी भुक्तानी भयो तर मल किसानकहाँ भने पुग्न सकेन । एक हजार आठ सय ४८ ठेक्का अलपत्र शीर्षकको समाचार अन्नपूर्ण पोस्ट् दैनिक (१४ माघ २०७५) मा पढें । यसले गर्दा १ खर्ब १८ अर्ब रुपैयाँ जोखिममा परेको रहेछ । यसमध्ये ५६ प्रतिशत अर्थात १ हजार ३२ ठेक्काको म्यादसम्म थप नगरी बीचमै छाडिएको छ । बाँकी ४४ प्रतिशतको म्याद थपिँदै अल्मल्याएर राखिएको छ । सबैभन्दा बढी ६८७६ प्रतिशत सडक विभागको ठेक्काको म्यादसमेत थपिएको रहेनछ । खानेपानी ढल निकासको ५९ प्रतिशत ठेक्का अलपत्र छ । त्यसैगरी सहरी विकास, सिँचाइ विभाग, विद्युत् प्राधिकरण, नागरिक उड्डयन प्राधिकरण, नेपाल टेलिकम, स्थानी पूर्वाधार विभाग इत्यादिमा गरी २४ अर्ब ठेकदारलाई दिइएको छ । यी र यस्ता बेथितिले के देखाउँछ भने जनतासँग कर लिअ, विदेशसँग ऋण लिएर जनताको ढाप्लोमा थुपार, त्यो पैसा ठेकेदारलाई देऊ आफ्नो कमिसन पक्का गर, भ्रष्टाचारको भागबन्डा गरी खाऊ अनि विकास अलपत्र पार्न राजस्व बर्बाद गर । यस्तो नीति लिएको शासन र प्रशासन कायम रहुन्जेल सुखी नेपालीको सपना असम्भव छ । पहिलेपहिले कम्युनिस्टहरू वर्ग विश्लेषण गर्दा मुख्य शत्रु को हो भनी छुट्ट्याउने गर्दथे । तर अहिले मुख्य शत्रु को भन्ने प्रश्न स्वतः हराएको छ । किनभने कम्युनिस्टहरू कांग्रेसका गिरिजाप्रसाददेखि पुराना कट्टर पञ्च लोकेन्दबहादुर चन्द, सूर्यबहादुर थापा, कांग्रेसबाट छुटेर राजा ज्ञानेन्द्रको मनोनीत भएका शेरबहादुर देउवाका सरकारमा मन्त्री भएका छन् कम्युनिस्ट नामधारीहरू । त्यसैले आजको नेपालको प्रधान शत्रु भनेको सर्वव्यापी भ्रष्टाचार रहेछ । यो अनियन्त्रित रहुन्जेल जनताको उन्नति हुन्छ भन्ने ठान्नु मृगमरिचीका मात्र हुनेछ ।"
सन्दीप र सीता वर्ष खेलाडी,"काठमाडौं : सन्दीप लामिछाने र सीता रानामगर नेपाली क्रिकेटको वर्ष खेलाडी घोषित भएका छन्। क्रिकेट खेलाडी संघ नेपाल (सीपान)ले मंगलबार गरेको एनसीसीएस सीपान क्रिकेट अवार्डमार्फत पुरुषतर्फ सन्दीप र महिलातर्फ सीता वर्ष खेलाडी घोषित भएका हुन्। गत एक वर्षको अवधिमा राष्ट्रिय टोलीबाट गरेको प्रदर्शनका आधारमा दुवै खेलाडी वर्ष खेलाडी घोषित भएका हुन्। पुरुषतर्फको वर्ष खेलाडीको मनोनयनमा सन्दीपसँगै राष्ट्रिय टोलीका कप्तान पारस खड्का, करण केसी, दीपेन्द्रसिंह ऐरी र सोमपाल कामी रहेका थिए। महिलातर्फ सीतासहित राष्ट्रिय टोलीकी कप्तान रुबिना क्षेत्री बेलबासे, इन्दु बर्मा, करुणा भण्डारी र सरिता मगर थिए। सन्दीपले गत वर्ष राष्ट्रिय टोलीबाट ८४ विकेट लिएका थिए। उनले एक लाख ३२ हजार रुपैयाँ नगद पुरस्कार पनि हात पारे। हाल पाकिस्तान सुपर लिग खेल्न दुबईमा रहेका सन्दीप अवार्ड समारोहमा अनुपस्थित थिए। उनको तर्फबाट कप्तान पारसले अवार्ड लिए। महिलातर्फ भने यो अवधिमा राष्ट्रिय टोलीले एउटा मात्रै प्रतियोगिता खेलेको थियो। थाइल्यान्ड वुमन्स टीट्वेन्टी स्म्यास क्रिकेट प्रतियोगितालाई नै आधार मानेर वर्ष खेलाडी छनोट गरिएको हो। सो प्रतियोगितामा सीताले एक सय ३८ रन प्रहार गर्दै चार विकेट पनि लिएकी थिइन्। उनले अवार्डसँगै ६६ हजार रुपैयाँ पुरस्कार प्राप्त गरिन्। सीताले आफ्नो सफलतामा योगदान पुर्याउने सबैलाई धन्यवाद दिइन्। मलाई अहिलेको अवस्थासम्म आउन सहयोग गर्नुहुने अभिभावक र ज्ञानेन्द्र (मल्ल) दाइसहित केसीटीसी क्रिकेट ऐकेडेमीलाई धन्यवाद दिन चाहन्छु, सीताले भनिन्। अवार्ड लिँदै सीता। यस्तै वर्षको महत्वपूर्ण क्षणको अवार्ड करण केसी र उदीयमान खेलाडीको अवार्ड रोहितकुमार पौडेलले जिते। उनीहरू दुवैले जनही ६६ हजार रुपैयाँ प्राप्त गरे। करणले सन् २०१८ को फेब्रुअरीमा भएको आईसीसी डिभिजन दुईमा क्यानडाविरुद्ध गरेको प्रदर्शनका आधारमा सो अवार्ड जितेका हुन्। १०औं नम्बरमा ब्याटिङ गरेका करणले सो खेलमा हार नजिक पुगेको नेपाललाई अविश्वसनीय प्रदर्शन गर्दै जित दिलाएका थिए। वर्षको महत्वपूर्ण क्षणको निर्णय फेसबुक लाइक र अनलाइन भोटिङका आधारमा गरिएको थियो। यसैगरी संयुक्त अरब इमिरेट्स (यूएई)सँग हालै भएको एकदिवसीय शृंखलाका क्रममा डेब्यु खेलमै अर्धशतक प्रहार गर्ने सबैभन्दा कम उमेरका खेलाडीको कीर्तिमान कायम बनाएका रोहितले सोही प्रदर्शनमा अवार्ड जितेका हुन्। सीप्यानले पूर्वक्युरेटर कोमलबहादुर पाण्डेलाई लाइफ टाइम अचिभमेन्ट अवार्डबाट सम्मानित गर्यो। क्रिकेटमा केही गरेजस्तो लाग्छ नेपाली क्रिकेटको विकास र विस्तारमा विभिन्न भूमिकामार्फत आफ्नो जीवनको महत्वपूर्ण समय बिताएका कोमलबहादुर पाण्डे सीप्यानद्वारा मंगलबार लाइफटाइम अचिभमेन्ट अवार्डबाट सम्मानित भए। काठमाडौं डिल्लीबजारका कोमलले खेलाडी र त्यसपछि क्युरेटरको भूमिकामा नेपाली क्रिकेटमा लामो समय योगदान पुर्याएका थिए। मंगलबार सम्मानित भएपछि कोमलबहादुरले नेपाली क्रिकेटसँगको आफ्नो यात्राको स्मरण गरे। नेपाली क्रिकेटसँग मेरो धेरै रमाइला पल जोडिएका छन्। यही खेलबाट अन्तर्राष्ट्रिय दिग्गजहरूसँग भेट्ने अवसर पनि पाएको थिएँ, उनले भने, नेपाली क्रिकेटमा केही गरेजस्तो लाग्छ। उनले नेपाली क्रिकेटको उपलब्धिलाई आफूले नजिकबाट हेर्ने अवसर पाएको र त्यसमा आफूलाई खुसी लागेको पनि बताए।"
कर्णाली प्रदेशस्तरीय महिला भलिबलमा सुर्खेत विजयी,"जाजरकोट : आठौं राष्ट्रिय खेलकुदका लागि खेलाडी छनौट गर्न जाजरकोटमा जारी प्रथम कर्णाली प्रदेशस्तरीय महिला भलिबल प्रतियोगितामा सुर्खेत प्रथम भएको छ। मंगलबा भएको फाइनल खेलमा सुर्खेतले कालीकोटलाई ३१ को सेटमा पराजित गर्दै उपाधी पक्का गरेको हो। सुर्खेतले २५१९, २५१७, २२२५ र २५१८ को सेटमा कालिकोटलाई पराजित गदै प्रथम स्थान हाँसिल गरेको हो। उपाधिको दावेदार कालिकोटले उपविजेतामा चित्त बुझाउनु परेको छ। त्यस्तै, पश्चिम रुकुम तृतीय भएको छ। पश्चिम रुकुमले दैलेखलाई ३१ को खेल अन्तरमा पराजित गरी तृतीय स्थान हाँसिल गरेको आयोजकले जनाएको छ। भेरी नगरपालिका जाजरकोटका उपप्रमुख भावना भण्डारीले प्रतियोगितामा प्रथम, द्वितीय र तृतीय हुने खेलाडीलाई मेडल र प्रमाण पत्र प्रदान गरिन्। कर्णाली प्रदेशबाट महिला भलिबल खेलाडी छनोट गर्नका लागि गत शुक्रबारदेखि प्रदेशस्तरीय प्रतियोगिता जाजरकोट खलंगामा संचालन गरिएको थियो। जाजरकोटमा पहिलो पटक आयोजना भएको क्षेत्रीय महिला भलिबल प्रतियोगितामा कर्णाली प्रदेशका १० वटै जिल्लाका खेलाडीको सहभागिता रहेको थियो। आठौं राष्ट्रिय खेलकुदमा सहभागी हुनका लागि उत्कृष्ट महिला खेलाडी छनोट गर्न खेल आयोजना गरिएको भएपनि समापन कार्यक्रममा खेलाडी छनौट नगरी समापन भएको छ। प्राविधिक कारण छनौटमा परेका खेलाडी पछि घोषणा गर्ने कर्णाली प्रदेश खेलकुद परिषदका सह संयोजक प्रदिप खत्रीले बताए। फाइनलमा सुर्खेत र कालिकोट प्रतिस्पर्धा गर्दै।"
कैलालीको गौरी गंगामा फुटबल प्रतियोगिता हुँदै,"धनगढी : कैलालीको मध्यवर्ती क्षेत्र गौरी गंगा नगरपालिकामा फुटबल प्रतियोगिता हुने भएको छ। स्थानीय गौरी गंगा ११ स्पोर्ट्स क्लबको आयोजनामा यहि फागुन २५ देखि चैत ४ गतेसम्म प्रतियोगिता सञ्चालन हुने लागेको हो। गौरी गंगा नगरपालिकालाई खेलकुदमा नमुना बनाउने उद्देश्यका साथ गत वर्षदेखि आयोजना हुँदै आएको प्रतियोगिताको यो दोस्रो संस्करण हो। नगरमा भएका युवालाई खेलकुदमा लाग्न अभिप्रेरित गर्नका साथै फुटबलको विकासका लागि प्रतियोगिता गर्दै आएको क्लबका अध्यक्ष दिनेश कलेलले जानकारी दिए। 'समाजमा युवाहरु वेरोजगारका कारण विभिन्न विकृतिमा लाग्न गर्दछन्', उनले भने, 'युवाहरुलाई व्यस्त बनाउन पनि प्रतियोगिता गरिन लागेको हो।' प्रतियोगिताका तयारी पूरा भएको आयोजकले जनाएको छ। प्रतियोगितामा कर्णाली तथा सुदूरपश्चिम प्रदेशका खेलाडीहरुको सहभागिता रहने जनाएको छ। १२ देखि १५ वटा टिमको सहभागिता हुने आयोजकले मंगलबार पत्रकार सम्मेलनमार्फत जानकारी दिएको हो। प्रतियागिताको विजेता टिमले ट्रफिसहित ३ लाख र उपविजेता टिमले १ लाख ५० हजार पाउने छन्। यस्तै सर्वोत्कृष्ट खेलाडिले ३० हजार, सर्वाधिक गोलकर्ता, उत्कृष्ट गोलरक्षक, उदमान खेलाडिले १०१० हजार पुरस्कार पाउने आयोजकले जानकारी दिएको छ। प्रतियोगिताको म्यान अफ द म्याच पुरस्कार २ हजार ५ सय तोकिएको छ। प्रतियोगिता आयोजना गर्न साढे २६ लाख खर्च हुने जनाएको छ।"

शीर्षक,विवरण
बदलिँदो विश्व राजनीति र नेपाल,"भारतको नेपाल नीतिमा कुनै पनि पार्टी सत्तामा आए पनि मौलिक रूपमा कुनै परिवर्तन आउने संकेत देखिँदैन द्वितीय विश्वयुद्धपछिको सबैभन्दा डरलाग्दो घटनामध्ये अहिले युरोपका कतिपय देशमा दक्षिणपन्थी, अन्धराष्ट्रवादी र धर्मका नाममा उदय भएका दलहरूले सरकारमा कब्जा जमाइरहेका छन्। डोनाल्ड ट्रम्प अमेरिकाको राष्ट्रपति भएपछि र उनले अमेरिका प्रथम को नाममा लिएका नीतिहरूले गर्दा र खासगरी उनले इरानसँग भएको आणविक शस्त्रसम्बन्धी सम्झौतालाई उल्टाएपछि र आप्रवासीहरूको विरोधमा लिएको कडा नीतिले गर्दा संसारमा त्रास बढेको छ। उनले एकातिर वातावरणसम्बन्धी पेरिस सम्झौताबाट पनि अमेरिकालाई अलग्याएका छन् भने अर्कोतिर आफ्नोअनुकूल नभएका देशका शासकहरूलाई पदच्युत गरिदिने अमेरिकाको पूर्व रणनीतिलाई पनि निरन्तरता दिने संकेत दिएका छन्। डोनाल्ड ट्रम्पको अनुशरण गरेरै पोल्यान्ड, इटली, हंगेरी र टर्कीजस्ता देशमा कट्टर दक्षिणपन्थी राजनीतिक शक्तिहरूले विजय प्राप्त गरेपछि सरकारमा अधिनायकवाद प्रवृत्ति फैलिने खतरा बढेको छ। सिरियालगायत देशहरूबाट आउने शरणार्थीलाई प्रवेश नलिनका लागि यी देशहरूले कडा कानुन बनाइरहेका छन् र त्यसमा जर्मनीको एंगेला मार्केलले नेतृत्व गरिरहेको सरकारले समेत साथ दिएर युरोपमा ठूलो मानवीय संकट उत्पन्न गराउने कार्य भइरहको छ। यसै सन्दर्भमा अमेरिकी राष्ट्रपति ट्रम्पको उत्तर कोरियाली नेतासँग हुने भनिएको शिखर वार्ता पनि अनिश्चितताको घेरामै छ र यसको परिणामले आउने दिनहरूको सम्बन्धमा निर्णायक महत्व राख्छ। हाम्रै छिमेकी देश भारतमा पनि भारतीय स्वतन्त्रतापछिको सबैभन्दा ठूलो दक्षिणपन्थी दलले सरकार बनाएको छ। सन् १९७४ मा ब्रिटेनबाट स्वतन्त्र भएपछि भारतले औद्योगीकरणका लागि कदम उठायो र कतिपय उद्योग र पुँजीवादी उत्पादनका साधन एवं व्यापारिक घरानाहरूलाई राष्ट्रियकरण पनि गर्यो। तत्कालीन प्रधानमन्त्री जवाहरलाल नेहरू मि िश्रत अर्थव्यवस्थाका हिमायती थिए र अक्टोबर क्रान्तिबाट प्रभावित भएकाले पनि बुर्जुआ समाजवादी बाटोका अनुयायी मानिन्थे। तर सोभियत संघमा स्टालिनको मृत्युपछि आएको परिवर्तनले भारतमा पनि त्यसको प्रभाव पर्यो र क्रमशः भारतले उत्पादन क्षेत्रमा पनि नोकरशाही पुँजीवादी पद्धतिलाई बढावा दियो। भारतमा सन् १९७० को दशकमा आएको हरित क्रान्तिले कृषिमा समेत पुँजीपतिहरूको वर्चश्व बढ्न गयो। खासगरी सन् १९७६ मा बँधुवा मजदुरसम्बन्धी कानुन खारेज भएपछि ठूलाठूला कृषि कार्यमा चाहिने कामदार उपलब्ध भए र त्यसले गर्दा भारतले घरेलु खपतका लागि ठूलो उत्पादन बढायो। सन् १९९१ मा सोभियत संघको विघटनपछि संसारभरि नै अन्तर्राष्ट्रिय वित्तीय पुँजीमा नवउपनिवेशवादी नीतिले प्रवेश पायो। यही सन्दर्भमा भारतका तत्कालीन अर्थमन्त्री डा मनमोहन सिंहले भारतलाई विश्व व्यापार संगठनको माध्यमबाट विश्व बजारमा प्रवेश गराए। उनकै पालामा भारतमा सरकारी क्षेत्रका कतिपय औद्योगिक संस्थानहरूलाई निजीकरण गरियो। भारतीय सरकारको यो नीतिले ठूला औद्योगिक घरानाहरू र बैंकहरू लाभान्वित हुन पुगे। आज त्यही निजीकरणको नीतिले भारतमा निजी क्षेत्रका उद्योगहरूले विश्व बजारमा नाफाको लागि पुँजी लगाइरहेका छन्। भारतीय पुँजीले अन्तर्राष्ट्रिय बजारमा देखाएको भूमिकाले नै अमेरिकाले सन् २००६ सालदेखि नै भारतलाई एउटा आणविक शक्ति देश मान्दै आएको छ। अर्कोतिर भारतीय पुँजीले विश्व बजारमा प्रभाव छोड्दै गए पनि अझै पनि भारतका कतिपय भागमा व्यापक गरिबी छ र कतिपय ठाउँमा अझै अर्धसामन्ती प्रकारको उत्पादन व्यवस्था कायमै छ। यस्तो अवस्था भए पनि भारतीय संस्थानहरूले नेपाललगायत दक्षिण एसियाका कतिपय देशहरूलाई आफूमाथि निर्भर बनाउँदै लगेका छन्, उदाहरणका लागि भारतीय तेल कम्पनी अहिले पनि श्रीलंकामा सबैभन्दा ठूलो तेल उत्पादक मानिन्छ। भारतको रिलायन्स उद्योग एवं भारतीय एयरटेलजस्ता कम्पनीहरूले लगभग १५ देशहरूमा भारतीय प्रभाव बढाइरहेका छन्। यसैगरी भारतको अर्सलोट मित्तल संस्थान स्टिल क्षेत्रमा संसारभरि नै ठूलो स्टिल संस्थाहरूमध्ये पर्दछ। यस्तै प्रकारले महिन्द्रा ट्रेक्टर र टाटा स्टिल उद्योग पनि ठूला औद्योगिक संस्थानहरूमध्ये पर्छन्। आज यी संस्थानहरूले कजाकिस्तान, बोस्निया, क्यानडा, अमेरिका, ब्राजिल, लाइबेरिया र युक्रेनजस्ता देशहरूमा आफ्ना उद्योग स्थापना गरेका छन्। यी सबै संस्थानहरूको सफलताको पछाडि मनमोहन सिंहले सुरु गरेको निजीकरणको नीति प्रमुखरूपले जिम्मेवार छ। यही बढ्दो निजीकरणले जनतामा आएको व्यापक असन्तोषलाई थेग्न नसकेको मनमोहन सिंहको सरकार सन् २०१४ को चुनावमा पराजित भएपछि भाजपाका नरेन्द्र मोदी प्रधानमन्त्री हुन पुगे। हिन्दु राष्ट्रवादका हिमायती नरेन्द्र मोदी पनि निजीकरणका पक्षपाती हुन् र उनले अमेरिकामा ट्रम्पले अमेरिका प्रथम भन्ने नारा दिएजस्तै मेक इन इन्डिया भन्ने आफ्नो एजेन्डालाई अघि बढाए। उनी पनि भारतीय एकाधिकार पुँजीको विस्तार चाहन्छन् र यही नीतिले दर्जनौं भारतीय औद्योगिक संस्थानहरू नेपाललगायत विश्वका ठूलाठूला परियोजनामा लगानी गर्न सक्ने अवस्थामा पुगेका छन्। मोदीले आफ्नो सरकारको कार्यकालमा हिन्दुत्वको एजेन्डालाई बढाएर लगिरहेका छन्। उनी यसैको माध्यमबाट भारतीय उपमहाद्वीपमा भूसांस्कृतिक एकता ल्याउन चाहन्छन्। यस्ता कार्यक्रमले अन्त्यमा साम्राज्यवादी सोचलाई अघि बढाउनमा मद्दत गर्दछ भन्ने सोचाइ भारत एवं अन्य देशहरूमा पनि बढेको छ। सन् २०१५ मा अन्तर्राष्ट्रिय कानुनविपरीत नेपालमाथि भारतले लगाएको नाकाबन्दी र नेपालको संविधान निर्माण प्रक्रियामा पुर्याएको अवरोधको पछाडि भारतीय हिन्दु राष्ट्रवादको घेराभित्र नेपाललाई ल्याउन खोजेको मनसाय थियो। आक्रामक हिन्दु राष्ट्रवादले प्रगतिशील विचारधाराको विरोध गर्दछ र साम्राज्यवादी शक्तिहरूलाई मित्र ठान्छ। यस सन्दर्भमा विगतका वर्षहरूमा भारतले सेनामा खर्च गरेको रकम पनि बढेको छ र त्यो अब फ्रान्स र ब्रिटेनजस्ता देशहरूले सेनामा खर्च गर्ने रकमभन्दा पनि बढेर गएको छ। भारतले जलसेना क्षेत्रमा पनि ठूलो फड्को मारेको छ र आफ्नै देशमा जहाजवाहकहरूको निर्माणसमेत गरेको छ। मोदी सरकारले जापान र अमेरिकासँग गरेको सामरिक साझेदारीले अमेरिका दक्षिण एवं पूर्वीएसियामा भारत अमेरिकाको विश्वसनीय साथी बनेको छ। यो साझेदारीले भारतलाई चीनसँगको सम्बन्धमा प्रभावकारी बनाउने आशा मोदी सरकारको रहेको देखिन्छ। तर भारतको अमेरिकासँगको साझेदारी अवरोधरहित देखिँदैन, त्यसैले भारतीय प्रधानमन्त्री मोदीले केही महिनाअघि चीन र रूसका राष्ट्रपतिलाई भेटेर ती देशहरूका सम्बन्धमा केही सन्तुलन ल्याउन खोजेका छन्। भारतमा पनि अमेरिकासँगको बढ्दो साझेदारीले अमेरिकालाई भारतको आन्तरिक मामिलामा प्रवेश गर्ने मौका मिल्नेछ र विश्वमञ्चमा अमेरिकाले आफ्नै हिसाबले आफ्ना एजेन्डा अघि बढाउनेछ भन्ने चिन्ता पनि बढेको छ। खासगरी भाजपासँग असहमति राख्ने विपक्षी पार्टीहरू एवं प्रबुद्ध वर्गका व्यक्तिहरू भारतको अमेरिकासँगको बढ्दो झुकाव र भाजपाको घरेलु नीतिले श्रमजीवी वर्ग र लाखौंको संख्याका औद्योगिक मजदुरहरू थप पीडित हुनेछन् भन्ने चिन्तामा छन्। भारतमा हालै भएका संसद एवं प्रान्तीय विधानसभाका चुनावहरूमा भारतका विपक्षी पार्टीहरू एक हुँदै गएका छन् र सन् २०१९ को संसदीय चुनावमा भाजपा पुनः विजयी भएको खण्डमा भारतमा कट्टरपन्थी शक्तिहरूको विजय हुनेछ र भारतको धर्म निरपेक्षतामाथि ठूलो प्रहार हुनेछ भनी प्रचार गरिरहेका छन्। खासगरी प्रधानमन्त्री मोदीले लिएको नीतिले भारतको साम्प्रदायिक एकतामा ठूलो धक्का पुग्नेछ भनी जनतालाई सचेत गराइरहेका छन्। भारतको नेपाल नीतिमा कुनै पनि पार्टी सत्तामा आए पनि मौलिक रूपमा कुनै परिवर्तन आउने संकेत देखिँदैन। तर भाजपाबाहेकका पार्टीहरू नेपालमा पुनः हिन्दु राष्ट्र बनोस् र धर्मनिरपेक्षता नरहोस् भन्ने प्रश्नमा भने उत्साहित देखिँदैनन्। अन्य कुरामा भाजपासँग विदेश नीतिमा समानता भए पनि नेपालको धर्म निरपेक्ष राजनीतिमा उनीहरूले हस्तक्षेपकारी नीति अपनाउन खोजेको जस्तो देखिँदैन। नेपालमा वर्तमान शासकहरूले छिमेक र विश्वका अन्य मुलुकमा भएका घटनाबाट पाठ सिक्नुपर्छ र कट्टरपन्थी शक्तिहरूलाई टाउको उठाउने अवसर दिनु हुँदैन। विश्व एवं छिमेकी देशहरूमा भएका घटनाहरूका आधारमा नेपालले पनि चनाखो भई आफ्नो विदेशनीति अवलम्बन गर्नुपर्ने हुन्छ। एकातिर नयाँ संविधानले ल्याएका सकारात्मक पक्ष अर्थात् गणतन्त्र र धर्म निरपेक्षताजस्ता आदर्शलाई कुशलतापूर्वक व्यवहारमा ल्याउनुपर्छ भने अर्कोतर्फ धर्म निरपेक्षताका नाममा पश्चिमी शक्तिहरूले नेपालमा रहेको जातीय एवं साम्प्रदायिक एकता र सद्भाव बिगार्ने काम नगरून् भन्ने सम्बन्धमा उत्तिकै चनाखो हुन आवश्यक छ। देशमा विद्यमान अनेकौं एनजीओ र आईएनजीओमध्ये कतिपयमा भित्री एजेन्डा खतरनाक हुन सक्छन् र उनीहरूले भित्रभित्रै देशमा रहेका जातीय एकतालाई समाप्त पारी साम्प्रदायिक कलह निम्त्याउन सक्छन्। यस्ता उदाहरण अन्य देशमा पाइने हुँदा गणतन्त्र र धर्म निरपेक्षतालाई चनाखो भई सफल बनाउनुपर्छ। यसबाट कुनै पनि रूपमा नेपालमा विद्यमान शदीयौंंदेखिको जनताबीचको एकता भंग हुन दिनु हुँदैन। अहिले नेपालमा वामपन्थीको बहुमत भएको सरकार छ र यसले पनि देशलाई समाजवादी बाटोमा लैजाने बताएको छ। तर गराइ र भनाइमा अन्तर आयो र हिजोका दिनहरूमा जस्तै सरकारी उद्योगधन्धालाई निजीकरण गर्दै गएमा र सामाजिक न्याय क्षेत्रमा अनुदारवादी नीतिलाई अनुसरण गरेको खण्डमा देशमा व्यापक असन्तुष्टि बढ्दै जानेछ। सरकारले आफ्नो कर्तव्य पूरा गरेन र देशमा व्यापक भ्रष्टाचार, अनियमितता, बेरोजगार र गरिबी बढ्दै गयो भने जतिसुकै राम्रा कुरा गरे पनि सकारात्मक परिवर्तन ल्याउन सकिँदैन। जनता परिवर्तन चाहन्छन् र यो परिवर्तन जनताका पक्षमा हुनुपर्छ। भारतमा भर्खरै सम्पन्न उपचुनावहरूमा त्यहाँका भाजपाविरोधी राष्ट्रिय एवं क्षेत्रीय दलहरूले उल्लेख्य सफलता पाएका छन् र भाजपालाई कडा चुनौती दिइरहेका छन्। उनीहरूले मोदी सरकारले गर्छु भनेका कुरा र वास्तवमै गरेका कुरामा ठूलो अन्तर रहेको तथ्य जनसमक्ष लागिरहेका छन्। यसैगरी मलेसियामा भएको चुनावमा पनि ६७ दशकदेखि अविच्छिन्न रूपमा शासन गर्दै आएको पार्टी सत्ताच्युत भएको छ। जबजब जनतालाई सरकार बेइमान भयो भन्ने लाग्छ, त्यतिबेला उनीहरू निर्णायक भूमिका खेल्न बाध्य हुन्छन्। त्यसैले नेपालमा वर्तमान शासकहरूले छिमेक र विश्वका अन्य मुलुकमा भएका घटनाबाट पाठ सिक्नुपर्छ र कट्टरपन्थी शक्तिहरूलाई टाउको उठाउने अवसर दिनु हुँदैन। अहिले नेपाल नयाँ युगमा प्रवेश गरेको कुरा गरिन्छ, तर कस्तो युगमा प्रवेश गरेको हो भन्ने आउँदा दिनहरूमा सरकारले उठाउने कदम र तिनले जनताको जीवनमा कस्तो प्रभाव पार्छन् भन्नेमा निर्भर हुन्छ। गणतन्त्र र धर्म निरपेक्षता आफैंमा साध्य होइन। जबसम्म पुरानै शासनशैली रहन्छ र हिजोका सामन्ती प्रवृत्ति सरकारको कार्यशैलीमा रहिरहन्छन्, आदर्शले पनि देशले चाहेको परिवर्तन आउन सक्दैन। त्यसैले सरकारले देश समाजवादतर्फ उन्मुख छ भनी घोषणा गर्दैमा जनताको धैर्यलाई लामो समयसम्म थाम्न सकिँदैन। नेपालमा पनि हिजोका दिनहरूमा जनतामा आएको व्यापक असन्तुष्टिका पछाडि सन् १९९१ पछि सरकारले लिएका निजी क्षेत्रलाई तुष्टीकरण गर्ने नीति एउटा प्रमुख कारण थियो र त्यही नीतिअन्तर्गत स्थापित सामाजिक क्षेत्रका कतिपय उद्योगहरूको निजीकरण गरिएको थियो। त्यसैले आउँदा दिनहरूमा पुरानो नोकरशाही प्रवृत्तिको अन्त्य हुनुपर्छ र राष्ट्रिय उत्पादन र विकासको फल हुनेखाने वर्गको हितमा मात्रै हुनु हुँदैन। हामी चाहन्छौं कि सरकार जनताप्रति उत्तरदायी होस् र स्वतन्त्ररूपमा देशको आन्तरिक विकास र बाहिरी देशसँग सम्बन्ध बढाउन नीतिहरू लेओस्। यसो भएन भने भोलि युरोपका हंगेरी, पोल्यान्ड अथवा अमेरिकामा उदाएजस्ता कट्टरपन्थी शक्तिहरूले जन्म लिनेछन् र गणतन्त्र एवं धर्म निरपेक्षताजस्ता आदर्शहरू पनि धरापमा पर्नेछन्।"
समाजवादका खम्बा,"हामीलाई चाहिएको प्रगतिशील समाजवाद हो नकि पुँजीवादी समाजवाद नयाँ संविधानले परिकल्पना गरेको समाजवादउन्मुख राष्ट्र निर्माण यतिबेलाको सबैभन्दा महत्वपूर्ण र बहसको विषय हो। सरकारले अगाडि सारेको नीति तथा कार्यक्रम र त्यसको जगमा इतिहासकै बलियो भनिएको वामपन्थी सरकारले ल्याएको बजेटले सैद्धान्तिक रूपमा सामाजिकआर्थिक रूपान्तरणसहितको समाजवादी अर्थतन्त्रको परिकल्पना गरेको छ। सरकारको यो बजेट कति कार्यान्वयन हुन्छ तथा यसले राष्ट्र र जनताका हितका पक्षमा कति नतिजा निकाल्छ ? यो प्रश्नको जवाफ त आगामी दिनमा मात्रै भेटिनेछ। तर समाजवादी अर्थतन्त्र र समाजवादी लोकतन्त्रका लागि त्यसका आधार के हुन सक्छन् भन्ने तत्कालका लागि बहसको मुद्दा हुन सक्छन्। संविधानले नेपाललाई समाजवादउन्मुख राज्य घोषणा गर्नुका साथै समाजवादउन्मुख सामाजिकआर्थिक रूपान्तरणका निम्ति मार्गदर्शन पनि गरेको छ। तत्कालीन नेपालका कम्युनिस्ट पार्टीहरू खासगरी नेकपा (एमाले) र नेकपा (माओवादी केन्द्र) को नेतृत्वको दाबी त केसम्म छ भने यदि उनीहरू नभएको भए न त संविधानसभाको विषय राष्ट्रिय कार्यसूची बन्न सक्थ्यो, न विभिन्न वाधाअवरोध पन्छाउँदै संविधानसभाबाट समाजवादउन्मुख संविधान नै घोषणा हुन सक्थ्यो। यतिमा मात्रै उनीहरूको दाबी रोकिन्न र भन्ने गरेका छन्, कम्युनिस्टहरूको अथक् प्रयत्न र पहल नभएको भए नेपालमा आजका यी अग्रगामी परिवर्तन सम्भव हुने थिएनन्। अब यिनै दुई पार्टीका काँधमा सामाजिक न्यायमा आधारित सुसंस्कृत र समृद्ध नेपाल निर्माण गर्ने ऐतिहासिक जिम्मेवारी आएको छ। जेठ ३ गते तत्कालीन एमाले र माओवादी केन्द्रबीच एकता भएको छ। पहिला वाम गठबन्धनमा रहेका यी दुईबीचको एकीकरणपछि नेपाल कम्युनिस्ट पार्टी बनेको छ। अर्थात् अब उनीहरूको एउटै लक्ष्य, एउटै कार्यसूची र एउटै मिसन छ। एकीकृत पार्टीसँग शक्ति छ। इच्छाशक्ति र इमानदारी अब परीक्षणमै हुनेछ। योजना र कामको नतिजाले यसको जवाफ दिनेछ। समाजवादउन्मुख अर्थतन्त्रको नारासहित चुनामा उत्रिएको वाम गठबन्धनले लिने र लिएका नीति तथा कार्यक्रममाथि सबै क्षेत्रबाट उत्तिकै चासो व्यक्त हुन्छ। यतिसम्मको अन्तर्राष्ट्रिय समुदाय खास गरेर दुई छिमेकी भारत र चीनले पनि शक्तिशाली नेकपा नेतृत्वको सरकारका नीति तथा कार्यक्रम, योजना र बजेटमाथि नजर राखिरहेका हुन्छन्। छिमेकी राष्ट्र र विश्वमा भइरहेको तीव्र विकासबाट लाभ लिने सरकारको नीति नै छ। यसकारण नेकपाले परिकल्पना गरेको समाजवादका आधारहरू के हुन सक्छन् भन्ने विषय सबैका लागि महत्वपूर्ण नै देखिन्छ। केही आधारभूत नीति नभई समाजवादउन्मुख अर्थतन्त्रको विकास सम्भव नै हो। यसका लागि समाजवादउन्मुख राष्ट्रिय औद्योगिक पुँजीवाददेखि दलाल तथा नोकरशाही पुँजीवादी शोषणको अन्त्यसम्मको नीति लिनुपर्छ। त्यसको जगमा मात्रै समाजवादी चरित्रको आत्मनिर्भर अर्थतन्त्र विकास सम्भव छ। आफूअनुकूल भएन भनेर संविधानसम्मत समाजवादउन्मुख प्रणाली भत्काउने र राष्ट्रलाई अस्थिरतातर्फ धकेल्ने प्रयास भुलेरै पनि गर्नु हुन्न। साँच्चिकै समाजवादउन्मुख अर्थतन्त्रको विकास गर्दैछौं भने कृषिको आधुनिकीकरणयान्त्रीकरण र व्यवसायीकरण पहिलो सर्त हो। नीति तथा कार्यक्रममा यसमा पर्याप्त ध्यान छैन। भूमि सुधारसहित कृषि क्षेत्रमा सुधार गर्ने, त्यसको आधुनिकीकरण, यान्त्रिकीकरण र व्यवसायीकरण गर्ने सोचले मात्रै समाजवादउन्मुख अर्थतन्त्र बनाउन सहयोग गर्छ। निर्वाहमुखी कृषि प्रणालीलाई व्यावसायिक बनाउने र आत्मनिर्भर बन्ने सोचको खाँचो छ। देशको समृद्धिका लागि जलस्रोतलगायत प्राकृतिक स्रोतको उपयोग महत्वपूर्ण छ। स्रोतमाथिको अधिकार कायम राखेर यतातर्फ कदम चाल्नुपर्छ। सस्तो र पर्याप्त बिजुली उपलब्ध नभएसम्म औद्योगीकरणमा अघि बढ्न सकिन्न। नेकपाको सरकारले यसमा बढीभन्दा बढी ध्यान दिनुपर्छ, ताकि उसले भनेको समाजवादी अर्थतन्त्र निर्माणमा सहयोगी होस्। हामीसँग अहिले ठूलो व्यापार घाटा छ। त्यसैले व्यापार घाटा घटाउँदै जाने र जनताका आश्यकता स्वदेशी उत्पादबाट पूर्ति गर्ने उद्योगको विकास अहिलेको खाँचो हो। नेकपाले नेपालमा उपलब्ध कच्चा पदार्थको उपयोगमा आधारित उद्योग व्यवसायलाई प्र श्रय दिने नीति लिनुपर्छ। भूमिसुधार गर्दै जग्गाको चक्लाबन्दीबाट उत्पादकत्व वृद्धि गर्ने, कृषियोग्य जमिन बाँझो रहन नदिने र खेती गर्नेको हातमा मात्र जमिन रहने नीतिले समाजवादी अर्थतन्त्र निर्माणमा मद्दत पुग्न सक्छ। पूर्वाधारको विकास र विस्तार नै अति आवश्यक हुने नै भयो। कृषि, उद्योग, पर्यटन र जलस्रोतको विकास लागि पूर्वाधारको विकास अनिवार्य बन्न जान्छ। त्यसैले राष्ट्रिय गौरवका सडक, जलविद्युत्, सिँचाइ, विमानस्थल, रेलमार्ग, केबुलकार अस्पताललगायतका पूर्वाधार निर्माणको गति बदल्ने नीति चाहिन्छ। पर्यटन विकास हाम्रो प्राथमिक कार्यसूची बन्नुपर्छ। देशभित्रसमेत आन्तरिक पर्यटनमा वृद्धि गर्ने र पर्यटन उद्योगको विकास गर्दै रोजगार सिर्जना गर्ने नीतिले समाजवादउन्मुख अर्थतन्त्र निर्माणलाई सहयोग पुग्छ। शिक्षा र सञ्चारलाई राष्ट्रिय समृद्धिसँग जोड्नुपर्छ। शिक्षा क्षेत्रमा रहेका शोषण, विकृति र असमानता हटाउने कदम चालनुपर्छ। ताकि हरेक नागरिकले समान अवसर पाओस् र समाजवादउन्मुख अर्थतन्त्र विकासमा उसले योगदान गर्न सकोस्। वैदेशिक लगानी आकर्षित गर्ने उदार नीति चाहिन्छ। गैरआवासीय नेपालीको ज्ञान, सीप, श्रम, प्रविधि र पुँजी विकासमा आकर्षित गर्ने योजना चाहिन्छ। वैदेशिक रोजगारमा गएका नागरिकको आम्दानीलाई उत्पादक क्षेत्रमा लगाउने नीति बनाउनुपर्छ, ताकि उनीहरूले पनि समाजवादउन्मुख अर्थतन्त्र विकासमा भूमिका खेल्न सकून्। यतिले मात्रै पनि समाजवादउन्मुख परिकल्पना पूरा हुँदैन। वित्तीय अनुशासन र मौद्रिक प्रणालीमा सुधार अनिवार्य छ। बैंक र वित्तीय क्षेत्रका गतिविधि देशको आर्थिक अवस्था बलियो बनाउन, औद्योगीकरण गर्न र उत्पादन तथा भौतिक पूर्वाधारमा योगदान पुर्याउन उन्मुख नगराई हुँदैन। अहिले बैंक तथा वित्तीय संस्थाले नाफा कमाउने गरी उपभोग्य वस्तुमा लगानी गरेका छन्। उत्पादन क्षेत्रमा लगाउने गराउने नीतिमार्फत बैंक र वित्तीय क्षेत्रलाई समाजवादउन्मुख अर्थतन्त्र निर्माणमा जोडिनुपर्छ। हामीसँग अपार कृषि, खनिज, जल र वनसम्पदा छन्। अध्ययनअनुसन्धान थोरै छ। वैज्ञानिक अनुसन्धान संस्था बनाउने र समाजवादी अर्थतन्त्रको जग बसाल्ने प्रयास गर्नुपर्छ। समाजवादी अर्थतन्त्रका लागि महत्वपूर्ण पक्ष भनेको सन्तुलित विकास, सामाजिक न्याय र न्यायोचित वितरण हो। विकासका दृष्टिले पछि पारिएका क्षेत्र, नागरिकलाई प्राथमिकता दिएर मात्र समग्र विकास हुन्छ। यसमा नेकपाले निकै गम्भीरता अपनाउनुपर्छ। यसरी समाजवादउन्मुख अर्थतन्त्रको ढाँचा नबनाएसम्म आगामी पाँच वर्षभित्र नेपाललाई विकासशील राष्ट्रको पंक्तिमा पुर्याइने कुरा सपना मात्रै हुन्छ। १० वर्षभित्र प्रतिव्यक्ति आय कम्तीमा पाँच हजार अमेरिकी डलर पुग्दैन। आर्थिक वृद्धिलाई १० प्रतिशतभन्दा माथि पुर्याउने योजनाले मूर्तरूप लिन सक्दैन। २०९९ सालसम्म नेपाललाई समुन्नत राष्ट्रको स्तरमा पुर्याउने चुनावी नारा कागजमा सीमित हुन्छ। त्यसैले निरपेक्ष गरिबी, भोकमरी, निरक्षरता, अस्वस्थता र असमानता समाजवादउन्मुख अर्थतन्त्रका चुनौती हुन्। यी चुनौती पार गरेर सामाजिकआर्थिक रूपान्तरण सम्भव छ। सरकारले आर्थिक वर्ष २०७५७६ का नीति र कार्यक्रमहरू कार्यान्वयन गर्न कुल १३ खर्ब १५ अर्ब १६ करोड १७ लाख रुपैयाँ बजेट विनियोजन गरेको छ। गणतन्त्र दिवसका दिन प्रस्तुत बजेटलाई सरकारले समाजवादउन्मुख उद्देश्यसहितको बजेट पनि भनेको छ। बजेटमाथि बहस छ। प्रधानमन्त्री केपी शर्मा ओलीले सरकारले प्रस्तुत गरेको बजेट समृद्ध नेपाल, सुखी नेपालीको अभियान साकार पार्ने गरी आएको बताएका छन् भने प्रमुख प्रतिपक्षी दल कांग्रेसका सभापति शेरबहादुर देउवाले सरकारले प्रस्तुत गरेको बजेट कार्यान्वयन हुन नसक्ने खालको भएको टिप्पणी गरेका छन्। बजेटले पनि समाजवादको परिकल्पना गरेको छ। तर देशमा अहिले नेकपाको जति शक्तिशाली सरकार छ, त्यति शक्तिशाली छैन बजेट। आगामी आर्थिक वर्षमा आर्थिक वृद्धिदर आठ प्रतिशतको हाराहारीमा पुग्ने अपेक्षा बजेटको छ। विकासको आधार तल्लो तह प्रदेश र स्थानीयलाई बनाउनुपर्नेमा एकचौथाइ मात्रै रकम विनियोजन गर्नु त्रुटिपूर्ण भएको टिप्पणी पनि भएको छ। सरकारले ठूलो अवसर गुमाएको भनिएको छ। समाजवादउन्मुख राज्यका लागि बजेटले कति बलियो खम्बाको काम गर्छ, यो भविष्यलाई नै छोडौं। यस्तो समाजवादमा देश विकासका लागि राष्ट्रिय पुँजीको संरक्षण, विकास र परिचालन अनिवार्य हुनेछ। एकातिर समाजवादी अर्थतन्त्रको मुद्दा छ। अर्कोतिर नयाँ पार्टीले राजनीतिक लोकतन्त्रमा मात्र सीमित छैन भन्नेमा ध्यान दिनुपर्छ। समाजवादउन्मुख लोकतन्त्रको अभ्यासतिर ध्यान दिनुपर्छ। त्यसो भयो भने मात्रै समाजवादी अर्थतन्त्र बलियो र दिगो बनाउन सक्छौं। प्रतिस्पर्धात्मक बहुदलीय राजनीतिक प्रणाली, संविधानको सर्वोच्चता, कानुनको राज, लोककल्याणकारी राज्य, आवधिक निर्वाचन, मौलिक अधिकार, पूर्ण प्रेस स्वतन्त्रता, मानवअधिकार, शक्ति पृथकीकरण, धर्मनिरपेक्षता, धार्मिक स्वतन्त्रता, सामाजिक न्याय र राज्यका अंगहरूमा समानुपातिकसमावेशी प्रतिनिधित्व समाजवादउन्मुख लोकतन्त्रका सर्त हुन्। यसैको जगमा नेकपाको सरकार पारदर्शिता र जनउत्तरदायी शासन व्यवस्थामार्फत अगाडि बढ्ने कोसिस हुनुपर्छ। आफूअनुकूल भएन भनेर संविधानसम्मत समाजवादउन्मुख प्रणाली भत्काउने र राष्ट्रलाई अस्थिरतातर्फ धकेल्ने प्रयास भुलेरै पनि गर्नु हुन्न। त्यसो भयो भने त समाजवादउन्मुख लोकतान्त्रिक गणतन्त्र, संघीयता, समानुपातिक समावेशीकरण, सामाजिक न्याय र धर्म निरपेक्षताजस्ता ऐतिहासिक उपलब्धिसहित जनताको प्रतिस्पर्धात्मक बहुदलीय शासन प्रणाली लिखत मात्रै हुन्छन्, व्यवहारमा देखिन्नन्। हामीलाई चाहिएको प्रगतिशील समाजवाद हो नकि पुँजीवादी समाजवाद। त्रिपाठी नेकपाकी नेत्री हुन्।"
कानुनी शासनको अवसान र गणतन्त्रका १२ वर्ष,"जेठ १५ गते मुलुकले गणतन्त्र दिवस मनाइरहँदा न्याय मरिरहेको टुलुटुलु हेर्न हामी बाध्य भयौं। लोकतन्त्र भनौं या गणतन्त्र प्रजातान्त्रिक भनिने संसारका सबै मुलुकमा संवैधानिक सर्वोच्चता र कानुनी शासनको स्थान अग्रस्थानमा हुन्छ। तर एमालेमाओवादी एकीकरण भइसकेपछिको नेपाल कम्युनिस्ट पार्टी अन्डरलाइन नामकरण गरिएको नेकपाको सरकारले सम्मानित अदालतले ज्यान मारेको अभियोगमा आजन्म काराबासको सजाय तोकी जेलमा बसेका बालकृष्ण ढुंगेल लाई चरित्र सुध्रेको नाममा करिब आठ वर्षमा नै बाँकी सजाय माफी मिनाहा हुने गरी गणतन्त्र दिवसलाई अपवित्र बनाउने काम गर्यो। ओखलढुंगाका उज्जनकुमार श्रेष्ठ हत्यामा सर्वस्वसहित जन्मकैद भोगिरहेका पूर्वसांसद ढुंगेललाई नाटकीय ढंगले जेलमुक्त गरेर ओली सरकारले संविधान, कानुन र अदालतभन्दा माथि नेताको आदेश ठूलो हुन्छ भन्ने प्रमाणित गर्यो। दुःखको कुरा सम्मानित सर्वोच्च अदालतसमेत संवैधानिक इजलासको फैसलाविरुद्ध उभियो। शक्तिले भ्रष्ट बनाउँछ र पूर्ण शक्तिले पूर्णरूपमा पथभ्रष्ट बनाउँछ। दुईतिहाइको दम्भ देखाउँदै ओली सरकारले सय दिनकै हाराहारीमा जनतालाई दिएको दण्डहीनताको पहिलो उपहार हो ढुंगेलको रिहाइ। संविधान र कानुनको इच्छा, भावना र असल आकांक्षा हुँदाहुँदै पनि सरकारलाई निर्दिष्ट गर्ने कानुन अभावमा सरकार निरंकुश हुन्छ। ढुंगेलको माफी प्रकरणले मानव अधिकार उल्लंघन बढ्न सक्ने देखिएको छ। यसैगरी सशस्त्र र निःशस्त्र संगठित समूहहरूले मानव अधिकार ज्यादती गर्दछन्। राज्यलाई प्रतिनिधित्व नगरे पनि त्यस्ता समूह संगठित हुनेछन्। त्यस्ता समूह र सदस्यहरूले गर्ने अधिकार उल्लंघनलाई ज्यादती भनिन्छ। अर्को मानव गरिमाविरुद्ध घातको सिलसिला जसमा स्थानीय समाज, राजनीतिक समाज सबै सामेल छन्। महिलामाथि हुने अत्याचार, छुवाछूत, भेदभावलगायत दलितमाथि हुने अत्याचार मानव गरिमाविरुद्ध घातको त्यस्ता उदाहरण हुन्। यी सबै प्रकारका मानव अधिकार उल्लंघनका गम्भीर मामिलाका पीडकले उन्मुक्ति पाएको मात्र होइन, पुरस्कृत नै भएका उदाहरण प्रशस्तै छन्। नयाँ सरकार गठनसँगै २०७२ भदौमा कैलालीको टीकापुरमा भएको घटनालगायतका कतिपय दुर्दान्त घटनामा संलग्नहरूको मुद्दा फिर्ता लिने आममाफी दिनेजस्ता प्रयास भइरहेको आशंका व्याप्त हुन थालेको छ। उता आफ्नो छोराको हत्यारालाई कानुनबमोजिम कारबाही गर भन्दै गंगामाया वीर अस्पतालको शड्ढयाबाटै फेरि अनसनमा बसेकी छन्। गंगामायाका पतिले न्यायको भिख माग्दामाग्दै देहत्याग गरे, उनको लास अहिले पनि त्रिवि शिक्षण अस्पतालमा अलपत्र परिरहेकै छ। कुनै पनि अवस्थामा दोषीहरूले उन्मुक्ति र निर्दोषले दण्डसजाय पाउनु हुँदैन। चाहे त्यो टीकापुर घटनाका सम्बन्धमा होस् वा गंगामायाको छोराको मुद्दामा, को दोषी वा निर्दोष हो होइन भन्ने निर्क्योल न्यायिक प्रक्रियाबाटै हुने हुँदा न्यायिक पद्धतिमाथि वा न्यायालयमा राजनीतिक हस्तक्षेप हुनु हुँदैन। अदालतले गरेको फैसला कार्यान्वयन गराउन सरकार क्रियाशील हुनैपर्छ। सत्ता स्वार्थका कारण राजनीतिक सहमतिका नाममा पीडकलाई उन्मुक्ति दिने, न्यायिक प्रक्रियालाई क्षत्विक्षत् पार्ने र खण्डित गर्ने कार्य किमार्थ पनि गर्नु हुँदैन। त्यसो हुँदै गयो भने न्यायको अवसान हुनेछ। न्यायको अवसानसँगसँगै लोकतान्त्रिक गणतन्त्रको भविष्य अन्धकारको गर्तमा धकेलिनेछ। २०७२ असोज ३ गते जारी भएको नेपालको संविधानको प्रस्तावनामा भनिएको छ, राष्ट्रहित, लोकतन्त्र र अग्रगामी परिवर्तनका लागि नेपाली जनताले पटकपटक गर्दै आएका ऐतिहासिक जनआन्दोलन, सशस्त्र संघर्ष, त्याग र बलिदानको गौरवपूर्ण इतिहास स्मरण एवं सहिद तथा बेपत्ता र पीडित नागरिकको सम्मान गर्दै संघीय लोकतान्त्रिक गणतन्त्रात्मक शासन व्यवस्थाको माध्यमद्वारा दिगो शान्ति, विकास र समृद्धिको आकांक्षा पूरा गर्न संविधानसभाबाट पारित गरी यो संविधान जारी गर्दछौं। संविधानको मर्म र भावनाअनुरूप संवैधानिक सर्वोच्चतालाई स्वीकार गरेर राज्य सञ्चालन गर्ने, जनतालाई कानुनी शासनको अनुभूति दिलाउने हो भने सरकारमा बस्नेहरूले हेक्का राख्नुपर्छ आफू कुन धरातलमा उभिएको छु। आफ्नो विगत नियालेर वर्तमानको शासनको बागडोर सम्हालिएन भने जनतालाई दिउँसै सपना देखाएको भरमा शासन सत्ता लामो समय नटिक्न पनि सक्छ। सशस्त्र द्वन्द्वका क्रममा भएका मानव अधिकार उल्लंघनका गम्भीर विषयमा अहिले पनि राष्ट्रियअन्तर्राष्ट्रिय समुदायको चासो छ। धेरै ठूलो दबाबपछि सरकारले गठन गरेका सत्य निरूपण तथा मेलमिलाप आयोग र बेपत्ता आयोगले अझै पूर्ण स्वतन्त्र रूपमा काम गर्न सकिरहेका छैनन्। स्वयं तत्कालीन माओवादी नेताहरू आफू कारबाहीमा परिने हो कि भन्ने अदृश्य त्रासमा छन्। त्यसो त त्यही भय निवारणका लागि हिजो पानी बाराबारको अवस्थामा पुगेका एमाले पार्टीसँगको एकीकरण पनि आफू र आफ्ना कार्यकर्ता न्यायको कठघरामा उभिनैपर्ने बाध्यात्मक अवस्थाबाट जोगाउने पुष्पकमल दाहालको कुटिल चाल हो भन्नेहरू पनि त्यही पुरानो पार्टीभित्रै छन्। शान्ति प्रक्रिया आरम्भ भएको १२ वर्ष पुगिसक्दा पनि त्यतिबेला भएका मानवीय क्षतिका बारेमा अधिकारिक दस्ताबेज उपलब्ध छैनन्। तत्कालीन विद्रोही माओवादीले आफ्ना लडाकु कहाँकहाँ केकसरी मारिए वा बेपत्ता भए, आजसम्म यकिन विवरण सार्वजनिक गर्न सकेको छैन। माओवादी लडाकु जो राष्ट्रसंघीय मिसनबाट नेपाली सेनामा समायोजन हुन योग्य ठहरिए तिनीहरू नेपाली सेनामा गए। अयोग्य लडाकुलाई आर्थिक प्याकेजसहित घर फिर्ता गराउने काम भयो। अयोग्य घोषित कतिपय पूर्वलडाकुहरू पुनः हिंसाको खेती गर्न नेत्रविक्रम चन्द विप्लव को नयाँ माओवादीमा परेड खेल्न जान तम्सिएका छन्। यस्तो विषम परिस्थितिमा प्रचण्डले एउटा चुनौतीपूर्ण गेम खेल्ने हिम्मत गरे। दुई शक्तिशाली कम्युनिस्ट पार्टीलाई विलय होइन घुलनशील भएको अर्थ लगाए। प्रचण्डले जिते कि हारे त्यो इतिहासको कालखण्डमा मूल्यांकन हुने नै छ, तर माओवादीसँग कुनै हालतमा सहकार्य हुँुुुदैन, एकीकरणको त कुरै छोडौं भन्ने तत्कालीन एमाले अध्यक्ष केपी ओलीले समाजवादको सुनौलो सपनाको उडान भरिसके हामी सुरक्षित अवतरणको कामना मात्र गर्न सक्छौं। समाजवादी भनिएको उडानको सुरक्षित अवतरण त्यतिबेला मात्र हुन्छ जतिबेला सुदूरपूर्व र सुदूरपश्चिमका दुर्गम गाउँ एवं तराईका पिछडिएका जनताको घरआँगनसम्म लोकतान्त्रिक गणतन्त्रको घाम पुग्न सक्दैन तबसम्म समाजवाद दिवास्वप्न मात्र हुनेछ। एउटा किसानले आफ्नो उत्पादनको यथोचित मूल्य पाउन सकोस्, मजदुरले श्रमको यथोचित मूल्य प्राप्त गर्न सकोस्। स्थानीय समस्याको समाधान कानुनबमोजिम वडा वा गाउँपालिकाको कार्यालयबाटै सहजरूपमा होस्। अनि जनताले अनुभूत गर्न थाल्नेछन् असली लोकतन्त्रको। हुँदा खाने र हुनेखानेबीचको खाडल नपुरिएसम्म समाजवादको सपना आकाशको फल आँखा तरी मर् भने झैं हुनेछ। नेपालमा २४० वर्षको अविच्छिन्न राजसंस्थाको अवसानपश्चात् प्राप्त गणतन्त्र त्यतिबेला मात्र दिगो हुन सक्छ जब लोकतन्त्रको आधारभूत धरोहरका रूपमा रहेको कानुनी शासनको व्यावहारिक रूपमै अघि बढ्छ अर्थात् संविधान र कानुनभन्दा माथि कोही पनि छैन। कानुनको नजरमा सबै समान छन् भन्ने कुराको अनुभूत सरकार चलाउनेहरूले जनतालाई गराउन सक्नुपर्छ। लोकतान्त्रिक गणतन्त्र स्थापना भएको एक दशकभन्दा लामो अवधिमा बल्लबल्ल तीनवटा निर्वाचन सम्पन्न भएर संविधानतः सरकार गठन भएको छ। तर राजनीतिक दल र तिनका नेताहरूको कथनी र करनीमा देखिने ठूलो भिन्नताले जनतामा अझै नेताप्रति भरोसा जाग्न सकेको छैन। अन्त्यमा, दुई ठूला कम्युनिस्ट पार्टी र मधेसवादी दलको चोइटो मिलेर बनेको वर्तमान सरकारले प्रतिपक्षलाई कमजोर देखेर आफूखुसी गर्दै जाने हो भने जनता कसरी विश्वस्त हुने स्थायी सरकार बनेको छ, देश समृद्धिको मार्गमा अघि बढ्छ भनेर ? वैधानिक बाटोबाटै कम्युनिस्टहरूले सत्ता कब्जाको खेललाई अघि बढाउँदै छन् भनेर किन नभन्ने ? अदालतले कसुरदार ठहर्याएका आफ्ना नेता र कार्यकर्तालाई रिहाइ गर्दै जाने हो भने विधिको शासन कहाँ रहन्छ ? जब विधिको शासनको अवसान हुन्छ, त्यहाँ लोकतन्त्र वा गणतन्त्र हात्तीको देखाउने दाँतबाहेक केही हुने छैन। हाइलाइट समाजवादी भनिएको उडानको सुरक्षित अवतरण त्यतिबेला मात्र हुन्छ जतिबेला सुदूरपूर्व र सुदूरपश्चिमका दुर्गम गाउँ एवं तराईका पिछडिएका जनताको घरआँगनसम्म लोकतान्त्रिक गणतन्त्रको घाम पुग्न सक्दैन।"
मन्त्रीहरूका सम्पत्ति र वामपन्थ,"एउटा बच्चा चिनी खानका लागि उसकी आमासँग सधैं झगडा गर्दो रहेछ। जति फकाए पनि केही नलागेपछि आमाले बच्चालाई एक सन्तकहाँ लगिछन् र चिनी धेरै खान नहुने कुरा सम्झाइबुझाई गरी छोराको खराब आदत छुटाइदिन अनुरोध गरिछन्। सन्तले आज होइन, एक सातापछि आउनू भनेछन्। एक सातापछि छोरालाई लिएर आमा सन्तकहाँ गइन्। सन्तले पनि बालमनोविज्ञानअनुरूप सम्झाए। बच्चा सन्त र आमासँग सहमत भयो। यही कुरा एक साताअघि नभनेर किन पछि आउन भन्नुभयो भनेर सन्तलाई आमाले सोधिन्। एक साताअघिसम्म म पनि अधिक चिनी खान्थें, आफू नसुध्री अरूलाई सुध्रिनु भन्नुको कुनै अर्थ रहँदैन, अहिले सात दिनमा मैले चिनी खान कम गरें अनि बच्चालाई सम्झाउने हिम्मत गरें भनेर सन्तले भनेछन्। सात दिनअघि मैले यही कुरा भनेको भए मसँग नैतिक बल हुने थिएन र बच्चालाई सम्झाउने प्रयास निरर्थक हुने थियो भनेछन्। प्रसंग हो प्रधानमन्त्री केपी ओलीसहित उनको नेतृत्वको सरकारमा रहेका नेपालका मन्त्रीहरूको सम्पत्ति विवरणको। केही मन्त्रीबाहेक सबैका सम्पत्ति विवरण कपोलकल्पित हुन् वा स्रोत नखुलेका सम्पत्तिको फेहरिस्त हो भन्न कसैलाई मुस्किल पर्दैन। अहिले मन्त्रिमण्डलमा रहेकाहरू अधिकांशले विवाह गर्दा मुड्की उठाएर गरेका थिए। विवाहमा न कुनै भोजभतेर थियो, न जगिया नै राखिएको थियो। बेहुलाबेहुलीले कमरेडी अभिवादन गरेर कार्यकर्ता र नेताहरूले थपडी बजाएर गरिएका विवाहमा त्यत्रो दाइजो वा पेवा कसरी आयो भन्ने चर्चा अहिले सर्वत्र छ। कुनै जवाफदेही नभएको मुलुक नेपालमा जे गरे पनि हुन्छ भन्ने अभिप्रायका साथ यस किसिमको विवरण पेस गरिएको हो कि यो विवरण शतप्रतिशत सत्य हो ? जनताले जवाफ माग्नैपर्छ। यो निश्चित छ कि यी सबै मन्त्रीका ससुराली सबै त्यति धनी छैनन्, जसले लाखौं, करोडौंको सम्पत्ति ज्वाइँलाई दिन सकून्। अर्को कुरा के हो भने आफैंले ससुरालीबाट त्यत्रो सम्पत्ति कुम्ल्याएका प्रधानमन्त्री मन्त्रीहरूले जनतालाई दाइजो लिनु अपराध हो भनेर कसरी सम्झाउने, कुन हातले दाइजो प्रथा अन्त्यका लागि कानुन बनाउने अनि कानुन पालना नगरेकाहरूलाई कारबाही गर्ने आदेश कुन मुखले दिने हुन् भन्ने गम्भीर प्रश्न उठाएको छ प्रकाशित सम्पत्ति विवरणले। कि त माथि उल्लिखित कथामा सन्तले चिनी खान छोडे झैं मन्त्रीहरूले सबै दाइजो र पेवा ससुरालीलाई फिर्ता गर्नुपर्यो, कि त दाइजो प्रथा कानुनसम्मत बनाउनुपर्यो। मान्छेले गल्ती गर्न सक्छ, नजानीनजानी कुनै गल्ती हुन गएमा त्यसको प्रायश्चित पनि हुन सक्छ। दाइजो वा पेवामा त्यसरी सम्पत्ति लिइएको हो भने त्यसको सावाँब्याज फिर्ता गरेमा क्षम्य हुन्छ। जानीजानी नै ससुरालीलाई अप्ठेरोमा पारेर लिइएको हो भने त्यो महाअपराध हुन्छ र क्षम्य पनि हुँदैन। त्यस्ता नेता मन्त्री हुन त के समाजमा मुख देखाउन पनि लायक नहुनुपर्ने हो। कानुनबमोजिमको सजाय मन्त्रीहरूलाई हुनैपर्छ, अन्यथा सरकारले नै कानुनको खिल्ली उडाइरहेको छ भन्न कसैले हिच्किचाउनु पर्दैन। सासूकी आमाले करोडौंको जग्गा दिएको भन्ने कुनै सर्वसाधारणबाट सुन्न पाइएको छैन, तर मन्त्रीबाट सुन्नपर्दा अचम्मको विषय बनेको छ। कुनै पेसाव्यवसाय नगरी त्यत्रो रकम बैंक खातामा हुनु र सबै मन्त्रीहरू जमिनदार हुनु संयोग मात्रै निश्चय होइन। त्यति सम्पत्ति भएका नेपाली नै छैनन् भन्ने होइन तर सबै मन्त्री धनी मात्रै हुनु अचम्मको विषय हो। यसबाट के पुष्टि हुन्छ भने वामपन्थी राजनीति गर्न धनी नै हुनुपर्छ वा नभए पनि धनसम्पत्ति देखाउन सक्ने हुनुपर्छ। कि त मन्त्री भएपछि स्रोत खुल्ने र नखुल्ने वैध वा अवैध सबैखाले कमाइ हुन्छ भन्ने अपेक्षाका साथ पछि कमाउने सम्पत्ति पनि पहिलेकै विवरणमा राख्ने प्रयास गरिएको हुन सक्छ। त्यसका अलावा वामपन्थी राजनीति गर्ने हो भने ससुराली धनाढ्य हुनैपर्छ, आफैं मात्र धनी भएर पुग्दैन भन्नेसमेत मन्त्रीहरूका सम्पत्ति विवरणले पुष्टि गरेका छन्। मेरा हजुरबा गाउँका मुखिया हुनुहुन्थ्यो। मेरा बा विश्वविद्यालयको प्राध्यापकबाट रिटायर्ड भएका व्यक्ति हुनुहुन्थ्यो। मेरी पत्नी र म विश्वविद्यालयमै प्राध्यापन गर्दछौं। मेरी आमाले अझै पेन्सन बुझ्दै हुनुहुन्छ र पनि मेरो कुनै पनि बैंक खातामा लाखको बिटो छैन। जुवा खेलेर सम्पत्ति फालेको पनि छैन र पनि सञ्चय कोष र लगानी कोषबाट लाखौं रकम ऋण लिनुपरेको छ। नेताहरूका क्रियाकलाप हेर्दा भने कहिल्यै कुनै जागिर खाएको, व्यापारव्यवसाय गरेको इतिहास देखिँदैन तापनि लाखौं रकम खातामा देखिन्छ। एकजना पण्डितले दिनभरि प्रवचन गर्दा माछा खान हुँदैन भनेछन्। घर जाँदा माछा बोकेर गएछन् र श्रीमतीलाई पकाउन भनेछन्। दिउँसो तपाईंले नै माछा खान हुँदैन भन्नुभएको होइन भन्दा यो माछा भनेको हो त, पुस्तकको माछा पो भनेको भन्थे रे। त्यस्तै व्यक्तिगत सम्पत्ति थुपार्ने कम्युनिस्ट हुन सक्दैन भन्ने वाम नेताहरूको भनाइ त्यही पुस्तकको माछाजस्तै हुन पुगेको छ वर्तमान मन्त्रिपरिषद्का सदस्यहरूको सम्पत्ति विवरणबाट। अख्तियार, सम्पत्ति शुद्धीकरणजस्ता निकायहरू सोझा जनता र निमुखा कर्मचारीका सम्पत्ति जाँच गर्न मात्रै स्थापित भएका निश्चय नै होइनन् होला। देशमा जोकोहीले अपत्यारिलो जीवनशैली अपनाएमा वा सम्पत्ति थुपारेमा यस्ता निकायको ध्यान जानैपर्ने हो। यी निकायहरूले मन्त्री र तिनका ससुराली छुनै नसक्ने हो भने बेग्लै कुरा नत्रभने एकपटक अध्ययन गर्ने हो भने दूधको दूध पानीको पानी हुने थियो। ज्वाइँलाई लाखौं पेवा दिनका लागि ससुरालीसँग कम्तीमा पनि त्यसको बीस गुना अर्थात् करोडौंको सम्पत्ति हुनैपर्छ। त्यति छैन भने ज्वाइँलाई कहाँबाट त्यत्रो दाइजो दियौ भनेर सोध्ने हो भने सत्य आफैं उजागर हुन्छ। यहाँ त ज्वाइँले मात्रै होइन, छोरीको बुहारीले समेत सम्पत्ति पाएको देखिएको छ। सासूकी आमाले करोडौंको जग्गा दिएको भन्ने कुनै सर्वसाधारणबाट सुन्न पाइएको छैन, तर मन्त्रीबाट सुन्नपर्दा अचम्मको विषय बनेको छ, कोही उदारमना भएर हुन पनि सक्छ। यो लेख वामपन्थी नेताहरूका लागि मात्रै लेखिएको भने होइन, कांग्रेस वा अन्य दलहरूका नेताहरूको पनि यस प्रकृतिका सम्पत्तिमाथि छानबिन हुनैपर्छ। जनताले गणतन्त्र स्थापना गरेको आफैंमाथि दलका नेताहरूले शासन गरून् भन्ने अभिप्रायले मात्रै होइन। नेताहरूको र सरकारको जनताप्रति उत्तरदायित्व, जवाफदेहिता र पारदर्शिता होस् भन्ने चाहनाले कैयन् सहिदले ज्यानको बलिदानी दिए, हजारौं सपूतहरूले रगत बगाए र लाखौं जनताले पसिना चुहाए। देशको सीमाभित्र घर बनाउने जग्गाको धुरो नभएको र बैंक खाताको त के कुरा, खल्तीमा समेत पैसाको नाममा एक रुपैयाँ नभएको नेपालीले बिरामी परे ऋण खोजेर उपचार गर्नुपर्छ भने तिनै नेपालीले करबापत तिरेको रकमबाट आधा करोडभन्दा बढी रकम बैंक खातामा रहेका नेताहरूको सम्पूर्ण उपचार खर्च राज्यले बेहोर्छ। यस्ता कुप्रथाहरूको अन्त्य नेपाली जनताको चाहनामा पर्दछन्। दुईतिहाइ हाराहारीको बहुमत भएको सरकारले जनताका अपेक्षाबमोजिम काम गरोस् भन्ने सबैको इच्छा छ। त्यो इच्छा पूरा गर्नका निमित्त आफ्नै सम्पत्ति विवरण सच्याएर आफैंबाट शुद्धीकरण गर्दै जनतालाई गणतान्त्रिक संघीयताको असल उपहार दिन सरकार सफल बनोस्। कमसेकम साथीले उपहारस्वरूप दिएको लाखौं रुपैयाँ भन्ने जस्ता अपत्यारिला कुरा सम्पत्ति विवरणबाट हटाई मन्त्रीहरू जनताको विश्वास बटुल्न सफल बनून्।"
भूगोल र आकृति च्याम्पियन,"पोखरा : ४ नम्बर प्रदेशस्तरीय अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिताको पुरुष एकलतर्फको उपाधि कास्कीका भूगोल गुरुङले जितेका छन् । पोखरा रंगशालास्थित ब्याडमिन्टन हलमा भएको प्रतियोगितामा गुरुङले बागलुङका विवेक जीसीलाई १८२१, २१८, २१२ को तेस्रो सेटमा पराजित गरे । यसैगरी महिला एकलतर्फ कास्कीकी आकृति केसी च्याम्पियन बनिन् । केसीले कास्कीकै प्रजिता गुरुङलाई २११८, २१५ को सोझो सेटमा पराजित गरिन् । प्रतियोगिताको मिक्स डबल्समा कास्कीका यमकुमारी गुरुङ र विशाल खड्काको जोडीले बागलुङका मीना श्रेष्ठ र विवेक जीसीको जोडीलाई २१ १७, २१ १३ को सोझो सेटमा पराजित गर्दै प्रथम भए । महिला एकल जुनियरमा कास्कीकी आकृति केसीले कास्कीकै प्रजिता गुरुङलाई पराजित गर्दै उपाधि जितिन् । केसीले गुरुङलाई २११३, १६२१, २२२० मा पराजित गरिन् । केसी महिला एकलको पनि च्याम्पियन हुन् । पुरुष डबल्सतर्फको खेलमा कास्कीका विधान अधिकारी र विशाल बस्नेतको जोडीले कास्कीकै भूगोल गुरुङ र विशाल खड्काको जोडीलाई २११०, १७२१, २११८ को सेटमा पराजित गरे। यू१९ पुरुषतर्फको खेलमा कास्कीका विधान अधिकारीले बागलुङका सलिन पौबीलाई २१५, २११४ को सोझो सेटमा पराजित गर्दै उपाधि हात पारे । प्रदेशस्तरीय प्रतियोगितामा पहिलो र दोस्रो हुने खेलाडीले काठमाडौंमा हुने अन्तिम चरणको खुलातर्फको अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिता भाग लिन पाउनेछन् । प्रतियोगितामा प्रदेश नम्बर ४ का ६९ जना खेलाडीको सहभागिता रहेको थियो । प्रतियोगिताका विजयी खेलाडीलाई प्रहरी नायब महानिरीक्षक (डीआईजी) दानसिंह बोहरा, राष्ट्रिय खेलकुद परिषद्का पूर्वसदस्य जयलाल हमाल, कास्की जिल्ला ब्याडमिन्टन संघका अध्यक्ष डम्बरसिंह गुरुङले पुरस्कार प्रदान गरे । डीआईजी बोहराले अन्नपूर्ण पोस्ट्ले सामाजिक उत्तरदायित्वअन्तर्गत प्रदेशस्तरीय र अन्तर्राष्ट्रियस्तरको प्रतियोगिता गरेर खेलको प्रवद्र्धनमा महत्वपूर्ण भूमिका खेलको बताए । राष्ट्रिय खेलकुद परिषदका पूर्वसदस्य जयलाल हमालले खेलकुदको विकासका लागि प्रतियोगिता निरन्तर हुनुपर्नेमा जोड दिए ।"
एपीएफले युनाइटेड सिक्कीमलाई हरायो,"मलंगवा : लालबन्दी गोल्डकप फुटबल प्रतियोगितामा एपीएफ विजयी भएको छ। शुक्रबार भएको भारतको युनाइटेड सिक्किमसँगको खेलमा एपीएफ ट्राइबेकरमा ४१ विजयी भएको हो। दुबै टिमबाट २२ गोल भएपछि खेल ट्राइबेकरमा पुगेको थियो। पहिलो हाफको ७ औं मिनेटमा एपीएफको तर्फबाट पहिलो गोल श्याम नेपालीले गर्दै टिमलाई अग्रता दिलाएका थिए। सिक्कीमको तर्फबाट १३ औं मिनेटमा पिएलसाग लामाले पहिलो गोल गर्दै आफ्नो टिमलाई खेलमा फर्काएका थिए। तर, दुई मिनेट नपुग्दै १५ औं मिनेटमा एपीएफका तर्फबाट प्रविण स्याङतानले दोस्रो गोल गर्दै अग्रता आफ्नो पक्षमा बनाए।खेलको २७ औं मिनेटमा सिक्किमका नागेन तामाङले गोल गर्दै खेललाई बराबरीमा पुर्याएका थिए। समय अभावका कारण अतिरित्त समय नथप्दै खेललाई ट्राइबेकरमा पुर्याइएको थियो। ट्राइबेकरमा सिक्कीम ४१ ले पराजित भएको हो। खेल अवधिभर सिक्कीमको दबदबा देखाए पनि उसका सबै प्रहारलाई एपीएफका रक्षक राजु नगरकोटीले बिफल बनाएका थिए। नगरकोटी म्यान अफ द म्याच बने। ६८ लाखको लागतमा आयोजना गरिएको प्रतियोगिताका विजेताले सात लाख, उपविजेताले साढे तीन लाख पुरस्कारपाउनेछन्। प्रतियोगितामा सर्लाही ११, जावलाखेल युथ क्लब, थ्रि स्टार, नेपाल पुलिस क्लब, सशस्त्र प्रहरीको एपीएफ क्लब, झापा रमपम ११, गोरखा ब्याईज रुपन्देही, विजय युथ क्लब हेटौडा, कास्की ११ र भारतको युनाईटेड सिक्कीम सहभागी छन्। शनिबारको खेल जावलाखेल युथ क्लब ललितपुर र रमपम झापा ११ को बिच हुने छ।"
इतिहासमा ११औं र १२औं विश्वकप,"११औं विश्वकप आयोजना : सन् १९७८ जुन १ देखि २५ आयोजक : अर्जेन्टिना सहभागी राष्ट्र : १६ कुल खेल : ३८ कुल गोल : १०२ सर्वाधिक गोलकर्ता : मारियो केम्पस (अर्जेन्टिना, ६ गोल) उपाधि विजेता : अर्जेन्टिना फाइनल स्कोर : अर्जेन्टिना ३ नेदरल्यान्ड्स १ १२औं विश्वकप आयोजना : सन् १९८२ जुन १३ देखि जुलाई ११ आयोजक : स्पेन सहभागी राष्ट्र : २४ कुल खेल : ५२ कुल गोल : १४६ सर्वाधिक गोलकर्ता : पाओलो रोस्सी (इटाली, ६ गोल) उपाधि विजेता : इटाली फाइनल स्कोर : इटाली ३ पश्चिम जर्मनी १"
साउदीले उछिन्यो रुसलाई,"जुरिच : आयोजक राष्ट्र रुस आगामी विश्वकपमा सहभागी ३२ राष्ट्रमध्ये फिफा वरीयतामा सबैभन्दा तल परेको छ । विश्व फुटबल महासंघ (फिफा) ले बिहीबार सार्वजनिक गरेको वरीयतामा रुस चार स्थान खस्कँदै सबैभन्दा तल ७०औं स्थानमा पुगेको हो । नयाँ वरीयतामा साउदी अरेबियाले पनि आयोजक रुसलाई जितेको छ । साउदी यसअघिको वरीयतामा रुसभन्दा तल थियो । नयाँ वरीयतामा साउदी ६७औं स्थानमा छ । साउदीको स्थान फेरबदल भएको छैन । संयोगवश आगामी विश्वकपमा रुस र साउदी समूह ए मै परेका छन् । विश्वकपको उद्घाटन खेल पनि जुन १४ तारखिमा रुस र साउदीबीच नै हुनेछ । समूहगत चरणमा यी दुई टोलीले बलिया उरुग्वे र इजिप्टको सामना गर्नु पर्नेछ । रुसले विश्वकप तयारीका लागि खेलेका पछिल्ला अन्तर्राष्ट्रिय खेलमा निराशाजनक प्रदर्शन गरिरहेकाले पनि उसको स्थान खस्किएको हो । दुई दिनअघि रुसले घरेलु मैदानमा टर्कीसँग ११ गोलको बराबरी खेलेको थियो । विश्वकपमा सहभागीमध्ये फिफा वरीयताको शीर्ष स्थानमा साबिक विजेता जर्मनी यथावत् छ । दोस्रो स्थानमा ब्राजिल, तेस्रोमा बेल्जियम, चौथोमा पोर्चुगल, पाँचौंमा अर्जेन्टिना, छैटौंमा स्विट्जरल्यान्ड र सातौं स्थानमा फ्रान्स यथावत् छन् । दुई स्थान सुधार गरेको पोल्यान्ड आठौं स्थानमा उक्लिएको छ । यसैगरी विश्वकपमा बलियो मानिएको स्पेन दुई स्थान खस्कँदै १०औं स्थानमा झरेको छ । चिली नवौं स्थानमा यथावत् छ । विश्वकप छनोट हुन नसकेको नेदरल्यान्ड्स, वेल्स र इटाली पनि वरीयताको शीर्ष २० मा अटाएका छन् । विश्वकप टोली मेक्सिको १५औं, अफ्रिकन टोली ट्युनिसिया २१औं र एसियाको बलियो टोली अस्ट्रेलिया ३६औं स्थानमा छन् । फिफाको वरीयतामा नेपाल भने तीन स्थान सुधार गर्दै एक सय ६१औं स्थानमा उक्लिएको छ ।"
सदाबहार तर विश्वकपमा असफल बेल्जियम,"ब्रसेल्स : बेल्जियमलाई फुटबलको एउटा एकेडेमीभन्दा पनि फरक पर्दैन । बेल्जियमले आफ्नो मात्रै हैन, अन्य देशबाट पनि प्रतिभा छानेर अन्तर्राष्ट्रिय फुटबललाई थुप्रै उत्कृष्ट फुटबलर दिएको छ । फुटबलको यही वातावरणले बेल्जियमको राष्ट्रिय टोलीलाई सदाबहार र उत्कृष्ट मानिन्छ । बेल्जियम फिफा वरीयतामा पनि प्राय: शीर्ष पाँचभित्रै रहने गर्छ । तर, यही टोली अन्तर्राष्ट्रिय ठूला प्रतियोगितामा भने उपाधिको नजिक पनि पुग्न सक्दैन । बेल्जियम सन् १९३० यता १३औं पटक विश्वकपमा सहभागी हुँदैछ । तर, बेल्जियमले सन् १९८६ मा चौथो स्थान हात पार्नुबाहेक विश्वकपमा त्योभन्दा ठूलो नतिजा हात पार्न सकेको छैन । बेल्जियमले विश्वकपमा त्यही एकपटक सेमिफाइनलमा प्रतिस्पर्धा गरेको थियो । त्यसयता बेल्जियम क्वार्टरफाइनलभन्दा अगाडि बढ्न सकेको छैन । बेल्जियम सन् २०१४ मा ब्राजिलमा भएको २०औं संस्करणमा अर्जेन्टिनासँग पराजित हुँदै क्वार्टरफाइनलबाट बाहिरिएको थियो । त्यसपछि सन् २०१६ मा भएको युरोकपमा पनि वेल्ससँग ३१ ले पराजित हुँदै क्वार्टरफाइनलबाटै घर फर्कियो । त्यसैले रुस विश्वकपमा बेल्जियममाथि आफ्नो यही खराब इतिहासलाई सुधार्नु पर्ने चुनौती रहेको छ । रुस विश्वकपका लागि घोषित अन्तिम २३ खेलाडी र विश्वकप छनोटदेखि पछिल्लो मैत्रीपूर्ण खेलसम्म देखाएको लयलाई हेर्दा बेल्जियम यसपटक हरेक चुनौती पार गर्न सक्षम देखिएको छ । बेल्जियमको वर्तमान टोली पछिल्लो पुस्ताका उत्कृष्ट खेलाडीले भरिएको छ । टोलीमा एकजना घरेलु लिग र दुईजना चिनियाँ लिग खेल्ने खेलाडी छन् । अन्य २० जना भने युरोपियन लिगमा खेलिरहेका खेलाडी छन् । टोलीमा इङ्लिस प्रिमियर लिग क्लबबाट खेल्ने मात्रै ११ जना खेलाडी छन् । बेल्जियम सम्भवत: ३० मध्ये २८ अंक हात पार्दै रुस विश्वकपका लागि छनोट पक्का गर्ने एकमात्र युरोपियन टोली पनि हो । बेल्जियमले छनोट चरणमा ग्रिससँग ११ को बराबरीसहित अंक बाँड्योे भने अन्य सबै खेलमा जित हात पारेको थियो । त्यसपछि विश्वकपको तयारी स्वरूप खेलिएको खेलमा पनि बेल्जियमले शतप्रतिशत नतिजा निकालेको छ । विश्वकप छनोटपछि खेलिएको पाँच मैत्रीपूर्ण खेलमा बेल्जियमले पराजय बेहोरेको छैन । बेल्जियमले जापानलाई १०, साउदी अरेबियालाई ४० र इजिप्टलाई ३० ले पराजित गरेको थियो । बेल्जियमले मेक्सिकोसँग ३३ र पोर्चुगलसँग गोलरहित बराबरी खेलेको थियो । पराजित नहुने आफ्नो यही लयलाई कायम राख्न सकेमा बेल्जियमले आगामी विश्वकपमा उपाधिसम्मको यात्रा तय नगर्ला भन्न सकिन्न । बेल्जियमको टोली गोलरक्षक : थिबउट कोर्टियस (चेल्सी), सिमोन मिग्नोलेट (लिभरपुल) र कोइन क्यास्टिल्स (उल्फसबर्ग) । रक्षक : टोबी अल्डरवेइरेल्ड (टोट्टानहाम), थोमस भर्मेइलिन (बार्सिलोना), भिनसेन्ट कोम्पनी (म्यानचेस्टर सिटी), जन भर्टाेङ्घन (टोट्टनहाम), थोमस मुनियर (पीएसजी), डेड्रिक बोयटा (सेल्टिक) र लिन्डर डेन्डोन्कर (एन्डरलेच) । मिडफिल्डर : एक्सेल विसल (तियानजिन क्वान्जियन), केभिन डी ब्रुन (म्यानचेस्टर सिटी), मारउनी फेलाइनी (म्यानचेस्टर युनाइटेड), यान्निक कारास्को (डालियन विफाङ), थोर्गन हाजार्ड (बोरुसिया मोचेनग्लाबाच), युरी टाइलम्यान्स (एएस मोनाको), मोउसा डेम्बेल (टोट्टनहाम) र नासिर चाड्ली (वेस्ट ब्रोमविच) । स्ट्राइकर : अदनान जानुजाज (रियल सोसिडाड), रोमेलु लुकाकु (म्यानचेस्टर युनाइटेड), ड्राइज मेर्टन्स (नेप्लेस), मिची बात्सुयी (बोरुसिया डर्टमन्ड) र इडेन हाजार्ड (चेल्सी) । प्रशिक्षक : रोबर्टो मार्टिनेज बेल्जियमको खेल समूह जी जुन १८ : पानामाविरुद्ध जुन २३ : ट्युनिसिया जुन २८ : इङ्ल्यान्डविरुद्ध बेल्जियम विश्वकप सहभागिता : १३औं पटक उपलब्धि : चौथो स्थान (सन् १९८६) फिफा वरीयता : ३"

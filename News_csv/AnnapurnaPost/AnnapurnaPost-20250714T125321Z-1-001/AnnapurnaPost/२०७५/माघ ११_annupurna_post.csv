शीर्षक,विवरण
पारमाणविक अभ्यास विधेयक,"नेपालमा विदेशीलाई पारमाणविक तथा रेडियोधर्मी क्रियाकलाप र अभ्यास गर्न दिने निर्णयमा पुगेका हौं ? संघीय संसद्मा थुप्रै विधेयक छलफलका लागि प्रस्तुत भएका छन्। संविधान कार्यान्वयनलाई सहज र संस्थागत बनाउन आएका यी विधेयकमध्ये कम्तीमा एउटा विधेयक विवादास्पद र नेपालको हितविरुद्ध हुने देखिएको छ। कतिपय कानुन निर्माण गर्दा राज्यले त्यस्ता कानुन कार्यान्वयन र अनुगमन गर्न चाहिने संयन्त्र विकास भएनभएको, त्यसलाई चाहिने वैज्ञानिक ज्ञान देशमा प्राप्त भए नभएको र त्यसलाई विश्लेषण गरी राज्यको हितमा प्रयोग गर्नसक्ने क्षमता प्राप्त भइसकेको छ वा छैन भन्ने विषयलाई ध्यान दिएर ऐन तर्जुमा गर्नुपर्ने हुन्छ। यसै सन्दर्भमा शिक्षा, विज्ञान तथा प्रविधि मन्त्रालयबाट तर्जुमा भई, संसद्मा प्रस्तुत पारमाणविक तथा रेडियोधर्मी पदार्थ सुरक्षित तथा शान्तिपूर्ण प्रयोग सम्बन्धमा व्यवस्था गर्न बनेको विधेयक२०७५ माथि गम्भीर ध्यानाकर्षण भएको छ। यस सम्बन्धमा सांसदहरूको ध्यानाकर्षणका लागि पनि यो विषय उजागर गर्न आवश्यक देखिएको छ। झट्ट हेर्दा विधेयक नेपालमा पारमाणविक र रेडियोधर्मी पदार्थ को दुरूपयोग भइरहेकाले त्यसलाई निषेध गरी राष्ट्रको हितअनुकूल यस्ता पदार्थलाई नियमन गर्न आएजस्तो देखिन्छ। तर यथार्थ विधेयक अध्ययन गर्दा विधेयकमा परेका व्यवस्था फरक देखिन्छन्। यो विधेयक ऐन बनेमा कुनै व्यक्ति वा संस्थाले न्युक्लियर भट्टी स्थापना गरी अभ्यास गर्नसक्छ। पारमाणविक पदार्थ उत्पादन गर्न इजाजतसमेत प्राप्त गर्न सक्ने अवस्था विधेयकबाट देखिन्छ। आश्चर्यको विषय यो अधिकार राज्यले भने प्रयोग गर्न नसक्ने अवस्था देखिन्छ। अर्थात पारमाणविक तथा रेडियोधर्मी पदार्थको अभ्यास र उत्पादनमा नवउदारवादी निजीकरणको सिद्धान्त अवलम्बन भइरहेको देखिन्छ। यो ऐन राज्यको आवश्यकता परिपूर्ति गर्न त आएको होइन नै तर यसले राष्ट्रिय हितलाई समेत आघात पार्छ। पारमाणविक प्रविधि र आयनकृत विकिरणको सुरक्षित र शान्तिपूर्ण प्रयोग गर्नुपर्ने आवश्यकता परिपूर्ति गर्न भनी यो ऐन आएको छ। तर प्रश्न उठ्छ, कहाँ छन् त्यस्ता भट्टी र प्रयोगशाला नेपालमा, जसले प्रविधि र आयनकृत विकिरणबाट सुरक्षित गर्नुपर्ने चुनौती उत्पन्न भयो ? वास्तविकता विधेयकका दफा ६ वा परिच्छेद तीनअन्तर्गतको व्यवस्थामा स्पष्ट छ। दफा ६(१) मा पारमाणविक पदार्थ वा रेडियोधर्मी पदार्थ र संयन्त्रसम्बन्धी क्रियाकलाप वा अभ्यास सञ्चालन गर्न चाहने तोकिएबमोजिमको प्रविधि र व्यावसायिक क्षमता भएका कुनै व्यक्ति वा संस्थाले तोकिएबमोजिमको ढाँचामा त्यस्तो क्रियाकलाप वा अभ्यास गर्न चाहेको व्यहोरासहित नियमनकारी निकायले इजाजतपत्रका लागि तोकेको दस्तुर संलग्न राखी नियमनकारी निकायमा निवेदन दिनुपर्ने छ भनी लेखिएको छ। यस दफाले समस्या वा चुनौतीको समाधान गर्ने चाहना राखेको छैन। यसले त पारमाणविक तथा रेडियोधर्मी पदार्थका सम्बन्धमा क्रियाकलाप तथा अभ्यास गर्न छुट दिएको छ, शुल्क लिएर। यसको तात्पर्य के हुन्छ सोझो वा जनताका भाषामा ? कुनै व्यक्तिले न्युक्लियर बम बनाउन र त्यसको परीक्षण गर्न पाउँछ। क्रियाकलाप र अभ्यास भन्नाले यसभन्दा बढी के बुझिन्छ ? यस सन्दिग्ध व्यवस्थाले राज्यको हित गर्दैन। दफा २(क) ले अभ्यास का बारेमा भनेको छ अभ्यास भन्नाले आयनकृत विकिरण र स्रोतको प्रयोग हुने क्रियाकलाप सम्झनुपर्छ। अझ सो शब्दले मन्त्रालयले नेपाल राजपत्रमा प्रकाशन गरी तोकेबमोजिमको कुनै मानवजन्य क्रियाकलापलाई समेत जनाउँछ भनी उल्लेख गरेको छ। यसबाट स्पष्ट हुन्छ अब नेपालमा अमेरिका, उत्तर कोरिया, पाकिस्तान, इरान, भारत र चीन जस्तै पारमाणविक अनुसन्धान हुन्छ, तत्सम्बन्धी अभ्यास हुन्छन् र तत्सम्बन्धी अन्य क्रियाकलाप हुन्छन्। तर ती देशमा व्यक्ति र संस्थालाई यस्ता क्रियाकलाप र अभ्यास गर्ने अधिकार छैन। राज्यका सुरक्षा नीतिअन्तर्गत राज्यको सुरक्षा निकायको नियन्त्रणमा राज्यको निकायले मात्र यस्ता अभ्यास गर्छन्। सन् १९९२ मा नवउदारवादले जुट, उखु, कपासको खेती समाप्त पार्यो तत्सम्बन्धी उद्योगहरू बन्द गरी निजीकरणको सूत्रपात गर्यो। अब एक होइन सय कदम अगाडि गएर मेरो देश पारमाणविक क्रियाकलाप र अभ्यास को खेती गर्ने निजीकरणको विन्दुमा आइपुगेको छ भन्ने देखाउँछ यस विधेयकले। पारमाणविक अभ्यास विधेयक किन राज्यको अधिकार खोसेर व्यक्ति र संस्थालाई दिन चाहन्छ ? त्यो व्यक्ति र संस्था नेपाली हुनुपर्ने भनी किन किटान गर्न सक्दैन ? सत्तारुढ दलका नेताहरूले विधेयक अध्ययन गरेरै ल्याइएको हो ? के सत्तारुढ दलको सर्वोच्च निकायमा यो विषयमा छलफल भयो ? के राष्ट्रपति र नेपाली सेना, रक्षामन्त्री र सुरक्षा परिषद्सँग यस बारेमा छलफल भएको हो ? के यो ऐन समाजवादउन्मुख हुने संविधानको मर्मअनुसार आएको हो ? अभ्यास को परिभाषामा मन्त्रालयले राजपत्रमा प्रकाशित अन्य कार्य गर्न पाउने भनेको के हो ? दफा ७ मा इजाजत लिँदा उल्लेख गर्नुपर्ने विवरणको फेहरिस्त दिएको छ। अर्को व्यवस्था छ यो विधेयकमा, त्यो हो हरेक कुरा तोकिएबमोजिम भनी उल्लेख गरिएको छ। अर्थात यो विधेयक केवल वैधानिकताको आधार मात्र हो। अचम्मको अर्को विषय यो ऐनमा परेको व्यवस्था हेर्दा त्यो व्यक्ति वा संस्था विदेशी पनि हुनसक्ने स्पष्ट देखिन्छ। त्यो व्यक्ति नेपाली नागरिक हुनुपर्ने भन्ने व्यवस्था कतै उल्लेख छैन। के नेपालमा हामी विदेशीलाई पारमाणविक तथा रेडियोधर्मी क्रियाकलाप र अभ्यास गर्न दिने निर्णयमा पुगेका हौं ? के सुरक्षा परिषद्ले यस बारेमा निर्णय लिएको हो ? के यस ऐनले देशभित्र शान्ति र चयन ल्याउँछ ? विधेयकको दफा ४ मा नियमनकारी निकायको बारेमा उल्लिखित छ। उपदफा (१) मा भनिएको छ नेपाल सरकारले पारमाणविक तथा रेडियोधर्मी पदार्थ नियमनसम्बन्धी कार्य गर्न नियमनकारी निकायको स्थापना गर्ने छ। यो व्यवस्थाले यस्तो निकायमा जोसुकैलाई राख्न सकिने भयो। विश्वविद्यालयका नेपाली विभागका प्राध्यापकलाई राखिदिए पनि भयो वा पुरातत्व विभागका निर्देशकलाई राखिदिए पनि भयो। सुरक्षा परिषद्, गृह मन्त्रालय, रक्षा मन्त्रालय, नास्ट जस्ता संस्थाको अपरिहार्यता भएन। यो विधेयक इन्डियुस्ड वा कसैले आफ्नो स्वार्थका लागि ल्याएको जस्तो देखिन्छ। दफा ५ को खण्ड (क) मा पारमाणविक तथा रेडियोधर्मी पदार्थसम्बन्धी क्रियाकलाप र अभ्यासको नियमनका लागि आवश्यक नीति, आयोजना र कार्यक्रम तर्जुमा र निर्माणका सम्बन्धमा नेपाल सरकारलाई सल्लाह र सुझाव दिनु नियमनकारी निकायको कर्तव्य र अधिकार हुने भनी लेखिएको छ। नेपाल सरकारको भूमिकालाई यस विधयेकले नजानिँदो ढंगबाट समाप्त पारेको छ। अतः यो विधेयकमा पारमाणविक तथा रेडियोधर्मी पदार्थको सम्बन्धमा राज्यलाई बाहेक गर्ने उद्देश्य स्पष्ट देखिन्छ, जबकि यो क्षेत्र राज्यको एकलौटी नियन्त्रणको क्षेत्र हो। खासगरी यो विधेयक राष्ट्रको सुरक्षा नीतिसँग कतै जोडिएको छैन। ऐनको दफा १७ को उपदफा (४) मा युद्ध, बाह्य आक्रमण वा सशस्त्र विद्रोहका कारण दुर्घटनाबाट उत्पन्न हानिनोक्सानीको लागि इजाजत पत्रवाला जिम्मेवार हुने छैन भनी उल्लेख गरेको छ। देशमा पारमाणविक संयन्त्रहरू खोल्न दिने अनि इजाजतप्राप्त व्यक्तिलाई युद्ध र आक्रमणको नाममा नागरिकको जीवनमा खेलबाड गर्न दिने कस्तो कानुन हो यो ? विधेयकको दफा ४२ मा निषेधित कार्य भनी नेपालभित्र पारमाणविक हतियार तथा पारमाणविक विस्फोटक उपकरणको उत्पादन तथा निर्माण गर्न वा अन्य किसिमले त्यस्ता हतियार र उपकरण प्राप्त गर्न तथा त्यस्तो हतियार वा उपकरण निर्माणमा कुनै सहयोग स्वीकार गर्न, वा प्राप्त गर्न तथा त्यस्तो हतियार वा उपकरण उत्पादकसँग सम्बन्धित कुनै पनि तथा विकास गर्न वा त्यस्तो कार्यमा सहयोग पुग्नेगरी कुनै पनि कार्य गर्न पाइने छैन भनी उल्लेख गरिएको छ। हो, नेपालले पारमाणविक हातहतियार र अनुसन्धानका बारेमा कल्पना पनि गर्नु हुँदैन। तर यो विधेयकमा समावेश भएको रणनीतिले दफा ४२ मा उल्लेख भएअनुसार राज्यलाई पूर्णरूपमा यस्ता कार्यमा निषेधित गरिएको छ, अर्कातिर पारमाणविक तथा रेडियाधर्मी क्रियाकलाप र अभ्यास गर्न राज्यलाई बाहेक गरी व्यक्ति र संस्थालाई इजाजतपत्र दिने व्यवस्था गरिएको छ। आफैंमा यो विधेयक उदेकलाग्दो छ। नेपाल सार्वभौम देश हो। यसले आफ्नो प्रतिरक्षाका लागि आवश्यक देख्यो भने पारमाणविक हातहतियार उत्पादन गर्न पाउँछ। यस सम्बन्धमा स्थापित अन्तर्राष्ट्रिय कानुन छ। उत्पादन नगर्नु राज्यको नैतिकता हो। तर यो विधेयक किन राज्यको अधिकार खोसेर व्यक्ति र संस्थालाई दिन चाहन्छ ? त्यो व्यक्ति र संस्था नेपाली हुनुपर्ने भनी किन किटान गर्न सक्दैन ? यस विधेयकको उत्पत्ति नेपाली मानिसकै दिमागमा भएको हो र ? अहिले नेपालको प्राथमिकता कृषि उत्पादन वृद्धि गर्नु, ऊर्जा उत्पादन गर्नु र विकास संरचनाहरू निर्माण गर्नु हो। पारमाणविक क्रियाकलाप र अभ्यास नेपालको प्राथमिकता होइन। नेपालको भूमिमा प्रसस्त न्युक्लियर ऊर्जाको स्रोतका रूपमा रहेको युरानियमको भण्डार छ। धेरैको आँखा यस पदार्थमाथि परेका छन्। विभिन्न देश र माफियाहरूका पनि आँखा लागेका होलान्। अन्तर्राष्ट्रिय माफियाहरूको पनि जगजगी भएको क्षेत्र हो यो। तेलको भण्डारन भएका इरान, इराक, लिबिया, सिरिया, लेबनान र कतारले भोगेका समस्या हामीले देखेका छौं। हामीलाई इन्डोप्यासिफिक रणनीतिमा तान्ने प्रयास पनि भएका छन्। हामीसँग युरानियम पनि छ र हामी चीन र भारतका बीचमा पनि छौं। त्यसैले पारमाणविक पदार्थको अभ्यासको झ्याल खोल्ने यो विधेयकको अर्को कदम हुनेछ युरानियम उत्खनन्को इजाजतपत्रको घोषणा। जसरी सन् १९४५ ताका चीनमा कोइला उत्खनन् गर्न युरोपको होडबाजी चलेको थियो, हाम्रो युरानियम उत्खनन् गर्न होडबाजी चल्नेछ। त्यस दबाबलाई धान्ने राज्यशक्ति हाम्रो अहिले छैन। हाम्रो राज्य कमजोर छ। हाम्रा राज्य संस्थाहरू छिन्नभिन्न छन्। संघीय संरचनाका लागि कर्मचारीसम्म समायोजन हुन सकेको अवस्था छैन। यस्तो अवस्थामा, राज्यको पूर्ण नियन्त्रणमा पारमाणविक पदार्थ प्राधिकरण स्थापना गरी स्वास्थ्य क्षेत्रमा चाहिने यो पदार्थको प्रशोधन, अभ्यास र प्रयोगमात्र हामी गर्न सक्छौं। तर यो प्राधिकरण पूर्णतः रक्षामन्त्रालयको अधिनमा सेनाको नियमनभित्र सञ्चालन हुनुपर्छ। माननीय सांसदहरूले यस ऐनलाई ध्यानमा राख्नुपर्ने अपरिहार्य छ।"
तन्नेरी पुस्ताको हुटहुटी,"बुटवलको एक विश्वविद्यालय क्याम्पसमा स्नातक तह अध्ययनरत एक छात्राले देशको शैक्षिक अवस्थाबारे यसरी चित्रण गरिन् नेपालमा प्राप्त गरिने शिक्षाले गरिखाने सीप दिँदैन। पढ्नु भनेको केवल शैक्षिक प्रमाणपत्र जुटाउनु हो। हामी अनेकन ढंगले त्यही कागजी खोस्टो संकलन गरिरहेका छौं। विश्वविद्यालय शिक्षाले सिकाउँदैन बरु अलमल्याउँछ। त्यसैले शैक्षिक प्रमाणपत्र बाकसमा थन्क्याएर रोजगारका लागि बिदेसिन बाध्य हुनुपरेको छ। यो एक प्रतिनिधि दृष्टान्त हो। अहिले शिक्षा आर्जन गर्न विश्वविद्यालय धाउने आम युवा पुस्ताको धारणा यस्तै छ। जोकोही यो व्यवस्था र शैक्षिक अवस्थाप्रति सन्तुष्ट छैनन्। आफ्नो भविष्य अजमाउने सीप, क्षमता र कौशल विश्वविद्यालय शिक्षाले दिँदैन। त्यसैले हाम्रा शिक्षालयहरू फगत शैक्षिक बेरोजगार उत्पादन गर्ने कारखानाजस्ता देखिएका छन्। जहाँ प्रत्येक वर्ष शिक्षित जनशक्ति त उत्पादन हुन्छ, तर बिकाउको जनशक्ति उत्पादन हुँदैन। सीप, दक्षता र क्षमता पर्गेल्ने जनशक्ति उत्पादन हुँदैन। तन्नेरी पुस्ताको दुखेसो तन्नेरी पुस्ताको दुखेसो छ सीपमुखी र कामकाजी शिक्षा भए कम्तीमा बेरोजगार भएर बस्नुपर्ने थिएन। युवालाई रोजगार अनि बेरोजगार भत्ताको सपना देखाउने सरकारले कत्ति पनि रोजगार सिर्जना गर्न सकेको छैन। सरकारले प्रत्येक वर्ष नयाँ थपिने युवा शक्तिका लागि कुनै संगठित अवसर सिर्जना गर्न सकेको छैन। युवा शक्तिलाई देशमै खपत गर्ने वातावरण बनाउन नसक्दा युवाका अगाडि बिदेसिनुको विकल्प छैन। त्यसैले देशमै गरिखान सक्ने अवस्था सिर्जना गर्न शिक्षामा धेरै सुधार गर्नुपर्छ। खै सरकारले यतातिर ध्यान दिएको ? केही समयअघि अन्नपूर्ण सम्पूर्ण ले नेपालका तन्नेरी पुस्ताको मनोकांक्षाबारे सर्वेक्षण गर्यो। सर्वेक्षणको निष्कर्ष छ नयाँ पुस्ताले चलनचल्तीको राजनीतिको वादविवाद बुझ्दैन। विकास र समृद्धिका सरकारी भाष्य बुझ्दैन र बुझ्न पनि खोज्दैन। सरकारले घोषणा गरेको समृद्धि के हो र कसरी आउँछ ? पत्तो छैन। अझ समृद्धि आउनेमा युवा पुस्ता विश्वस्त छैन। सरकारी समृद्धिका लक्ष्यदार भाषण युवापुस्तालाई फगत चटके गफ लागेको छ। युवालाई समृद्ध नेपाल, सुखी नेपाली को नारा निकै अट्टाहास लागेको छ। भ्रष्टीकृत राजनीति र भ्रष्टाचारमा डुबेको नेतृत्वबाट युवा पुस्ताले आशा मारिसकेको छ। त्यसैले राजनीतिप्रति नयाँ पुस्तामा रुचि पैदा हुन सकेको छैन। नयाँ पुस्ता सरकारप्रति विश्वस्त हुन सकेको छैन। स्वदेशमा आफ्नो भविष्य अजमाउने विश्वास पैदा भएको छैन। त्यसैले नयाँ पुस्ता बिदेसिएर आफ्नो भविष्य खोज्न विवश छ। नयाँ पुस्ताले मुलुकको अर्थराजनीतिक अवस्थाप्रति बेवास्ता गर्ने हो भने त्यसले अर्को त्रासदी निम्त्याउने खतरा रहन्छ। पुनरुत्थानवादी राजनीतिको त्रासदी। अन्नपूर्णले गरेको सानो सर्वेक्षण मूलभूत रूपमा नयाँ पुस्ताको ओरियन्टेसनबारे प्रशस्तै सूचना दिने काम गरेको छ। त्यसकारण सरकार र सम्बन्धित सरोकारवालाले यसबारे गम्भीर भएर नीतिगत परिमार्जन आवश्यक छ। नयाँ पुस्तालाई देशको आर्थिक, सामाजिक, राजनीतिक अवस्थाप्रति सही ओरियन्टेसन गर्न सकिएन भने हामी अर्को नयाँ राजनीतिक दुष्चक्रमा फस्ने खतरा रहन्छ। विकासको विम्ब गत वर्ष सम्पन्न निर्वाचनयता देशमा विकास र समृद्धिको खुब चर्चा छ। सरकारको प्रत्येक डकुमेन्ट, प्रधानमन्त्रीका प्रत्येक भाषण अनि मन्त्री र सांसदका हरेक बोलीमा समृद्धिकै अन्तरा आउँछ। तर के हो विकास ? के हो समृद्धि ? त्यो कसरी आउँछ ? अनि कसका लागि आउँछ ? अत्तोपत्तो छैन। प्रधानमन्त्रीले निर्माण गरेको समृद्धिको भाष्यमा पूर्वपश्चिम रेल, नेपाली झन्डावाला पानीजहाज, हावाबाट बिजुली, घरघरमा ग्याँसको पाइप, बिजुली गाडी, स्मार्ट सिटी इत्यादि परेका छन्। निराश अनि विकल्पविहीन झैं देखिएको तन्नेरी पुस्तालाई आशावादी बनाउने नयाँ राजनीतिक संस्कारको अभ्यास अहिलेको टड्कारो आवश्यकता हो। तर तिनको व्यावहारिक कार्यान्वयन कहिले र कसरी हुन्छ ? अनि आम गरिखाने नागरिकले त्यो समृद्धिको लाभांश कहिले र कसरी पाउँछन् ? यी विकास प्रक्रियाले नागरिकको दैनिकी कसरी बदल्छ ? अलमलमा परेका युवा पुस्तालाई कसरी विश्वस्त तुल्याउँछ ? आफ्नो भविष्य अजमाउन अमिलो मन बनाउँदै बिदेसिन विवश तनहरूलाई कसरी रोक्छ ? कसरी उनीहरूको जीवन सहज बनाउँछ ? गुणस्तरीय शिक्षा भन्दै जायजेथा बेचेर बिदेसिने सोच बोकेर अंग्रेजी भाषा सिक्न कन्सल्टेन्सी धाउने युवाको पाइला कसरी रोकिन्छ ? समृद्धिका सुन्दर भाष्य रचना गर्ने सरकार, देशमै जनशक्ति खपतको योजना किन बनाउँदैन ? अपेक्षित दिशातर्फको परिवर्तन नै विकास हो। विकास एक गतिशील प्रक्रिया हो, जसले कुनै पनि एकाइको आर्थिक, भौतिक, वातावरणीय तथा सामाजिक अवयवहरू परिवर्तन गरिदिन्छ। यद्यपि हामीले विकासलाई केवल भौतिक उपलब्धिका रूपमै ग्रहण गर्यौं। हाम्रा लागि ठूलाठूला भौतिक सम्पदाको निर्माण र पूर्वाधारजन्य क्षेत्रहरूको विस्तार नै विकास भइदियो। गाउँगाउँमा बाटो पुग्नु, पुल बन्नु, हवाई अड्डा बन्नु, व्यापारिक मलहरू खुल्नु, सडक फराकिलो हुनु, सहरहरू बन्नु, बजार बढ्नु आदि नै हामीले बुझ्ने विकासका नमुना हुन्। तर यिनको प्रभावकारिता मापन हुन सकेन। अहिलेसम्मको अवस्था हेर्दा विकास प्रक्रियाले समाजको एउटा निश्चित तप्कालाई मात्रै हित गर्यो। जोसँग मोटर कुदाउने हैसियत छ, उसैले फराकिलो सडकको भरपूर उपभोग गर्ने हो। जोसँग जहाज चढ्ने क्षमता छ, उसैले विमानस्थलको प्रयोग गर्छ। ती गाउँघरका गरिब गुरुवा न त कहिल्यै चिल्लो मोटरमा हुइँकिने सपना देख्छन्, न त बोइङ चढेर विदेश सयर गर्ने कल्पनैै। त्यसो भए तिनका लागि हाम्रो विकासले के दियो ? हो, अहिलेसम्मको तीतो यथार्थ भनेकै हाम्रो विकासले आम नागरिकलाई छुन सकेन। तिनको दैनिकी बदल्न सकेन। तिनको आर्थिक अवस्थामा सुधार ल्याउन सकेन। यो केवल समाजका भुइँफुट्टा वर्गकै हितको वरिपरि घुमिरह्यो। त्यसैले अब विकासले मात्र पुगेन, समृद्धि र प्रगति चाहियो। समृद्धिका सर्तहरू सरकारी समृद्धिको भाष्य हेर्दा लाग्छ समृद्धि यस्तो आलंकारिक शब्द हो, जसले सबैको सपना पूरा गरिदेओस्। अहिले समृद्धिका नाममा अमूर्त र अलंकारिक विम्बहरू निर्माण गरेर यो शब्दलाई नै विकृत बनाइँदैछ। समृद्धिको कुरा गर्दा यसको अन्तरवस्तु र आम नागरिकको दैनिकीमा पार्ने प्रत्यक्ष प्रभावलाई मूल्यांकन गर्नु जरुरी छ। समृद्धिको पैरवी गर्दैगर्दा यसका अन्तरवस्तुहरू पहिल्याउन जरुरी छ। समृद्धिका अन्तरवस्तु हुन् पर्याप्त भौतिक पूर्वाधारको निर्माण, उत्पादन र उपभोगमा वृद्धि। राज्यको उत्पादनको न्यायोचित वितरण। राज्यको स्रोत साधनको संरक्षणको सुनिश्चितता र पर्यावरणीय सन्तुलन तथा दिगोपना। मानवीय खुसी एवं सन्तुष्टि। यी अन्तरवस्तुहरूसहितको समृद्धि हासिल गर्न आर्थिक पुनर्संरचना अपरिहार्य छ। हामीले अर्थतन्त्रको पुनर्संरचना गरी हाम्रा आवश्यकता र प्राथमिकताअनुसार आर्थिक नीति, नियम बनाएर प्रभावकारी उत्पादन र पुँजी निर्माण प्रक्रिया आरम्भ गर्नुपर्छ। यसका लागि सबैभन्दा पहिले राजनीतिक, आर्थिक, प्रशासनिक एवं संस्थागत सुधार अपरिहार्य छ। अहिलेको भ्रष्टीकृत राजनीतिक पद्धति, उच्छृंखल आर्थिक प्रणाली, क्षमताहीन र कामचोर प्रशासनिक संयन्त्र अनि माथि तिर फर्किएका संस्थागत सम्बन्धले देशलाई गति दिन सक्दैन। त्यसैले यिनको पुनर्संरचना पहिलो र अनिवार्य सर्त हो। दोस्रो सर्त हो नयाँ पुस्तालाई उत्पादनशील बनाउने र देशमै भविष्य अजमाउन सक्ने वातावरण निर्माण गर्ने। जबसम्म नयाँ पुस्तालाई यो मुलुकको आर्थिक, सामाजिक, राजनीतिक, सांस्कृतिक एवं प्रशासनिक अवस्था र तिनको संरचनागत परिवर्तनको आवश्यकताबारे बोध गराउन सक्दैनौं, हामीले चाहेको जस्तो देश बन्नै सक्दैन। यसका लागि राजनीतिक शुद्धीकरण अभियानलाई तीव्रताका साथ अघि बढाउनु जरुरी हुन्छ। तेस्रो सर्त हो सुशासन र सदाचारयुक्त राजनीति। शासनको अर्थ हो राज्य सञ्चालन गर्नु। अर्थात् उत्तरदायी एवं नियमसंगत तरिकाले सञ्चालन गरिने कार्यविधि। लोकतन्त्रमा शासन गर्ने अधिकारको आर्जन र उपयोग जनसहभागितामै आधारित हुनुपर्छ। त्यसैले सुशासनका लागि शासन गर्ने तरिका जनअनुमोदित, उत्तरदायी र जवाफदेही हुनुपर्छ। अनि राज्यका सम्पूर्ण निर्णय प्रक्रिया पारदर्शी हुनुका साथै सहभागितामूलक पनि हुनुपर्छ। शासन प्रणालीमा आम नागरिकको सहभागिता र निगरानी जति प्रभावकारी हुन्छ त्यति नै बढी सुशासन कायम हुन्छ। युवाको कार्यभार माथि उल्लिखित राजनीतिक लक्ष्य हासिल गर्न सुशासन र समृद्धिमुखी राजनीति आवश्यक छ। यो नै अबको नयाँ राजनीतिक गन्तव्य पनि हो। अनि यो नयाँ राजनीतिक कार्यभार पनि। यो कार्यभार पूरा गर्ने जिम्मेवारी र दायित्व नयाँ पुस्ताको हो। यो नयाँ राजनीतिक कार्यभारलाई पूरा गर्ने साहस नयाँ पुस्तामै हुन्छ र हुनुपर्छ। त्यसकारण राजनीतिमा पनि अब युवा सहभागिताको प्रश्न हिजोको जस्तो प्रतिनिधित्वमूलक होइन निर्णायक हुनु आवश्यक छ। यहाँनेर नयाँ पुस्ता र पुरानो पुस्ताबीच विरोधाभास बुझाइ छ। अघिल्लो पुस्तालाई युवा पुस्ता अल्लारे लाग्छ। अस्थिर लाग्छ। योजनाविहीन लाग्छ। अर्कोतिर प्रविधि उपयोग गर्ने सवालमा प्रौढको तुलनामा युवा मस्तिष्क निकै छिटो छ। त्यसैले युवाले पनि अघिल्लो पुस्तालाई आउटडेटेड सम्झन्छ। यी दुईविपरीत र विरोधाभाषी बुझाइका कारण नेपालको राजनीतिमा युवा र प्रौढबीच जहिल्यै सघन टकराव हुने गरेको छ। अब यो अन्तरविरोधको हल गर्दै प्रौढ पुस्ताको अनुभव र युवा पुस्ताको ऊर्जालाई मिलाएर समृद्धिको खाका कोर्नुपर्ने बेला भएको छ। पुरानो पुस्ताले जे गर्नुपर्ने हो त्यो गरिसक्यो। अब पालो नयाँकै हो र हुनुपर्छ। अब फेरि पनि पुरानै पुस्ताले नयाँ बदलिएको राजनीतिक गन्तव्यमा पुर्याउँछ भनेर आशा गर्नुचाहिँ बैलगाडाको अमेरिका यात्राजस्तै हो। अमेरिका जान जहाजै चढ्नुपर्छ। त्यसकारण बदलिएको राजनीतिक गन्तव्य पहिल्याउन नयाँ पुस्ता अगाडि सर्नैपर्छ। निराश अनि विकल्पविहीन झैं देखिएको तन्नेरी पुस्तालाई आशावादी बनाउने नयाँ राजनीतिक संस्कारको अभ्यास अहिलेको टड्कारो आवश्यकता हो। युवाले समाज अनि देश देखेको छ। अब त्यो समाज र देश चिनाउनु छ। यहाँको समस्यासँग परिचित गराउनु छ। यसलाई बदल्ने हुटहुटी पैदा गराउनु छ। आफ्नै अग्रसरतामा देश र समाज बदल्ने हुटहुटी नै तन्नेरी सपना हो र हुनुपर्छ। यसका लागि राजनीतिको वैकल्पिक अभ्यास जरुरी छ।"
देशको छवि गाँसिएको मेलम्ची,"आयोजना जतिसक्दो छिटो सकिएन भने अन्तर्राष्ट्रिय मन्चहरूमा नेपालको छवि धमिलिने मात्र छैन विदेशी लगानी भित्र्याउन पनि कठिन हुनेछ। मेलम्ची खानेपानी आयोजनाको इटालियन ठेकेदार अन्तिम चरणमा पुगेको काम छाडेर सम्पर्कविहीन भएको छ। विगत धेरै वर्षदेखि खानेपानी अभावमा तड्पिरहेका राजधानीबासीका निमित्त यो दुखद् घटना हो। यो आयोजनाको चर्चा धेरै अघिदेखि हुँदै आएको भएपनि यसको खास कार्यान्वयन सन् १९९८ देखि सुरु भएको थियो। कार्यान्वयनको दुईदशक पूरा भइसक्दा पनि आयोजना सम्पन्न हुन सकेको छैन। बीचमा यो आयोजना स्थगित हुनेसम्मको अवस्थाबाट गुजे्रको थियो। आयोजना एडीबीको ऋण सहयोगमा कार्यान्वयन भएको हो। बैंकसमेत आयोजना कार्यान्वयनको विषयलाई लिएर हैरान भइसकेको थियो। यसअघिको चिनियाँ ठेकेदारले काम गर्न छोडिसकेको अवस्था थियो। बैंक र नेपाल सरकार चिनियाँ ठेकेदारसँगको ठेक्का तोड्ने आँट गरिरहेका थिएनन्। त्यस्तो स्थितिमा बैंकका दक्षिण एसियाली क्षेत्र हेर्ने महानिर्देशक फेरिए र उनकै पहलमा यो आयोजनाले पुनःजीवन पाएको हो। उनले सबै पक्षसँग वार्ता गरी चिनियाँ ठेकेदारसँगको ठेक्का खारेज गरी पुनः टेन्डरको काम अघि बढाए। त्यो टेन्डरबाट अहिले छोडेर गएको इटालियन ठेकेदार छानिएको हो। यही ठेकेदारले लामो समयदेखि अघि बढ्न नसकेको आयोजनाको सुरुङ खन्ने काम सम्पन्न गयो। नेपाल सरकारले पंक्तिकारलाई अगस्ट २००९ देखि जुलाइ २०१२ सम्मका लागि एडीबी हेड क्वार्टर मनिलामा बैंकको वैकल्पिक कार्यकारी निर्देशक (अल्टरनेट एक्जुकेटिभ डाइरेक्टर) का रूपमा काम गर्न पठाएको थियो। बैंकको बोर्ड बैठकमा नेपाललाई ऋण सहयोग दिनेसम्बन्धी प्रस्ताव आयो कि इटालियन बोर्ड डाइरेक्टरले सुरुमै आपत्ति जनाउँथे। उनको आपत्ति नेपालको कालीगण्डकी ए जलविद्युत् आयोजनामा पनि एडीबी नै प्रमुख बित्तीय सहयोगी र ठेकेदार पनि इम्प्रेगिलो नामको इटालियन ठेकेदार नै थियो। त्यो आयोजना उक्त ठेकेदारले नै सन् १९९७ मा सुरु गरी २००२ मा सम्पन्न गरेको थियो। तर त्यसको भुक्तानी पाउन बाँकी केही रकम नेपालले ठेकेदारलाई भुक्तानी नदिएको भन्ने उनको गुनासो थियो। सायद उक्त इटालियन ठेकेदारले उनलाई एडीबीमा यो कुरा उठाउने भनेको थियो। सुरुका बोर्ड बैठकमा ती बोर्ड डाइरेक्टरले यो कुरा उठाउँथे तर अध्यक्षले त्यसको वास्ता नगरी बैठक अगाडि बढाउँथे। नेपाललाई दिने सहयोग प्रस्ताव स्वीकृत हुन्थ्यो। यो क्रम नेपाललाई दिइने प्रत्येक सहयोगको प्रस्तावमा चल्दै आएको थियो। तर एकदिनको बोर्ड बैठकमा उनले काठमाडौंबाट प्रकाशित एउटा अंगे्रजी दैनिक पत्रिकाको मुखपृष्ठमा छापिएको नेपालमा भ्रष्टाचार व्याप्त भन्ने समाचार प्रिन्ट गरेर ल्याए। बोर्ड बैठकको सुरुमै त्यो पत्रिका देखाएर यस्तो देशलाई एडीबीले सहयोग दिनु हुँदैन भनेर बोले। त्यो दिनको बोेर्ड बैठकमा पनि नेपाललाई ठूलो रकमको ऋण सहयोग दिने प्रस्ताव थियो। उनले त्यसो भनेपछि मैले पनि अध्यक्षसँग अनुमति मागेर प्रतिवाद गरें। त्यसपछि बैठक अघि बढ्यो र नेपाललाई सहयोग दिने प्रस्ताव बोर्डले स्वीकृत गयो। त्यसको केही दिनपछि तत्कालीन अर्थसचिव कृष्णहरि बाँस्कोटा एडीबीको एउटा कार्यक्रममा भाग लिन मनिला गएका थिए। त्यो मौका पारेर मैले ती इटालियन बोर्ड डाइरेक्टर र अर्थसचिवलाई मेरो कार्यालयमा बोलाएँ। हामी तीनबीच त्यसबारेमा लामो छलफल भयो। अर्थसचिव नेपाल फर्केपछि यस सम्बन्धमा विस्तृत छलफल भई यो विषय सुल्झाइयो भन्ने जानकारी मैले पाएँ। अघिल्लो इटालियन ठेकेदारसँगको नेपालको सम्बन्ध विवाद एडीबीको बोर्ड बैठकसम्म पुगेको थियो। एकपटक, दुईपटक होइन पटकपटक। अहिले पनि सहयोग दाता एडीबी नै छ र ठेकेदार पनि इटालियन नै छ। फरक कालीगण्डकी ए आयोजनाको काम सम्पन्न भएको थियो र मुद्दा केही करोड रकम भुक्तानीको मात्र थियो। अहिले त कामै सम्पन्न नगरी इटालियन ठेकेदार फर्केको छ। सञ्चारमाध्यममा आएअनुसार उसले पाउनैपर्ने भुक्तानी पनि नेपालले नदिएको भन्ने छ। यो सत्य हो भने उसले सम्पूर्ण दोष नेपालमाथि थोपर्ने छ। अदालतदेखि नेपाल सहभागी हुने अन्तर्राष्ट्रिय मन्चहरूमा यो कुरा उठाउनेछ। त्यसबाट अन्तर्राष्ट्रिय मन्चहरूमा नेपालको छवि धमिलिनेछ। नेपालले विदेशी लगानी खोजिरहेको बेलामा यस्ता विषयले प्रतिकुल प्रभाव पार्ने छ। यो आयोजनाबाट एडीबी पनि हैरान भइसकेको हुनुपर्छ। उसले यसबाट अपजस पनि धेरै पाइसकेको छ। र, अझै पनि यो सम्पन्न भइसकेको छैन। एउटै आयोजना बीसबीस वर्षसम्म पनि सम्पन्न हुन नसक्नु एडीबीको पहिलो अनुभव हुनसक्छ। त्यसैले नेपालको मेलम्ची आयोजना उसका लागि ठूलो चिन्ताको विषय हुनु स्वाभाविक हो। अतः यो आयोजना सम्पन्न गर्न जति ढिलो भयो, अहिले त्यसको क्षतिपूर्ति हुन सक्दैन। तर अब सरकार यस विषयमा गम्भीर बन्नुपर्छ। जिम्मेवारीपूर्ण ढंगले एडीबीलाई विश्वासमा लिएर यथाशक्य यो आयोजना सम्पन्न गर्नेतिर लाग्नुपर्छ। मेलम्ची आयोजना एडीबीका लागि चिन्ताको विषय हुनु स्वाभाविक हो। सरकारले एडीबीलाई विश्वासमा लिएर जतिसक्दो छिटो आयोजना सम्पन्न गर्नेतिर लाग्नुपर्छ। नेपाल विकासमा केन्द्रित हुनुपर्ने चरणमा प्रवेश गरेको छ। यो त्यति सजिलो र सहज काम होइन। त्यसो भएको भए आज दुनियामा अझै ४७ वटा अति कम विकसित मुलुक हुँदैनथे। यो चुनौतीपूर्ण काम हो। यसमा बैदेशिक सहायता र बैदेशिक लगानी अपरिहार्य छ। अन्तर्राष्ट्रिय समुदायमा नेपालप्रति अगाध सद्भाव छ। नेपाल अहिलेसम्म अतिकम विकसित मुलुकको रूपमा रहेकोमा अन्तर्राष्ट्रिय समुदायमा चिन्ता छ। नेपालले बैदेशिक सहायताको ठीक तरिकाले पूर्ण सदुपयोग गर्ने हो भने नेपाललाई स्रोत र साधनको कहिल्यै अभाव हँुदैन। नेपालले बैदेशिक सहायता ऋणको रूपमा मात्र होइन अनुदानको रूपमा पनि त्यत्तिकै मात्रामा पाउन सक्छ। अहिले विकासका लागि वातावरण पनि अनुकूल बनेको छ। आयोजना कार्यान्वयनको यस्तो परम्परा तोडेर छिटो छरितो ढंगले निर्धारित समयभित्रै सम्पन्न गर्ने परम्परा बसाल्नु जरुरी छ। नेपालमा कर्मचारी ठूला आयोजनामा सरुवा भएर जान जानेबुझेसम्मका हत्कण्डा प्रयोग गर्ने परम्परा छ। त्यसरी जाने र जान खोज्ने कर्मचारीको एक मात्र ध्येय आयोजनामा गएर पैसा कमाउनु हो। यो जगजाहेर हो। आयोजनाबाट पैसा कमाउने भनेको मुख्यरूपमा आयोजनाकै बजेट खाने हो। र, कर्मचारीले पैसा खाने भनेको मुख्यरूपमा भुक्तानी दिँदा हो। ठूला आयोजनामा भुक्तानी पनि ठूलो रकमको हुने गर्छ। साथै आयोजनामा ठूलो रकम भुक्तानी दिँदा धेरैजनाको सिफारिस आवश्यक हुन्छ। त्यसैले भुक्तानी लिन भुक्तानी प्रक्रियामा संलग्न हुने सानादेखि माथिल्लो स्तरसम्मका अधिकारीलाई चित्त बुझाउनुपर्ने हुन्छ। त्यस्तो चित्त बुझाउने वस्तु पैसा नै हो। आयोजनामा भुक्तानी लिने भनेका वस्तु र सेवा आपूर्ति गर्ने र मुख्यरूपमा ठेकेदार नै हुन्। ठेकेदार भन्छन्सबैलाई चित्त नबुझाइ आयोजना कार्यालयबाट चेक पाउनै सकिँदैन। ठेकेदारले त्यसरी सबैलाई पैसा बाँड्ने भनेको उसको नाफा हुने रकमबाट बाँड्ने हो। त्यसबाट ठेकेदारको नाफा घट्छ र खर्चै नउठ्ने अवस्थामा पुगेपछि ठेकेदारसँग काम रोक्नुको विकल्प हुँदैन। कदाचित आयोजना सम्पन्न नै भयो भने पनि त्यसको गुणस्तर कमजोर हुन्छ। नेपालमा कानुनअनुसार घटाघट गरेर सबैभन्दा कम रकम बोल्नेलाई ठेक्का दिनुपर्छ। त्यसमा पनि तलदेखि माथिसम्म पैसा बाँड्नु पर्दा ठेकेदारको काम गर्ने मानसिकता नहुनु स्वाभाविक हुन्छ। त्यसो भएपछि कतिपय आयोजना ठेक्का बन्दोबस्त भइसकेपछि पनि सुरु नै हुँदैनन्। कतिपय आयोजना सुरु मात्र हुन्छन् अगाडि बढ्दैनन्, कतिपय आयोजना अधुरा छोडिन्छन्, कसैगरी सपन्न नै भएपनि तिनीहरू नाम मात्रका हुन्छन् र केही महिनाभित्रै भत्किन्छन्। यो स्थितिमा विकास निर्माणका र अझ ठूला आयोजना समयमा सम्पन्न हुँदैनन्। त्यसको अतिरिक्त ठेकेदारले स्थानीय जनताका पनि अनेकथरिका माग पूरा गरिदिनुपर्ने हुन्छ। स्थानीय क्लबहरू, विभिन्न दलका स्थानीय नेताहरू, दादा गुण्डाहरू आदि सबैलाई चित्त बुझाउनुपर्ने हुन्छ। पछिल्ला वर्षमा यो प्रवृत्ति अझ व्याप्त र घनिभूत हँुदै गएको छ। त्यही भएर नेपालमा दशकौंदेखि कुनै पनि ठूला आयोजना सम्पन्न भएका छैनन्। यो अवस्थामा हाम्रो समृद्धिको सपनाले साकार रूप लिने सम्भावना देखिँदैन। तर समृद्धि हासिल गर्नुको विकल्प पनि छैन। त्यसैले यी सबै विषयमा क्रान्तिकारी सुधार गर्नुपर्छ। सर्वप्रथम घटाघट गरेर सबैभन्दा कम ठेक्का कबुल गर्नेलाई ठेक्का दिनुपर्ने सार्वजनिक खरिद ऐन र नियमको प्रावधानलाई संशोधन गर्नुपर्छ। दोस्रो, कर्मचारीबीच प्रतिस्पर्धा गराई सबै दृष्टिले उत्कृष्ट ठहरिएकालाई मात्र आयोजनामा खटाउनुपर्छ। तेस्रो, कर्मचारी खटाउँदा आयोजना अवधिभरका लागि भनेर खटाइनुपर्छ। चौथो, कर्मचारी खटनपटनमा भनसुन, दबाब र सिफारिसलाई व्यवहारिक रूपमै निषेध गरिनुपर्छ। पाँचौं, यी विषयमा अवज्ञा गर्ने जोसुकैलाई बर्खास्त गर्ने आँट गर्नुपर्छ। साथै ठूला आयोजना हुने मन्त्रालयको मन्त्री हुन खोज्नेलाई मन्त्रीको जिम्मेवारी नै दिनु हँुदैन। यति मात्र गर्न सके समृद्धि प्राप्तिको गुन्जाइस हुन्छ।"
महिला फुटबल एकेडेमीको निर्माण रोकियो,"चन्द्रपुर : रौतहटको चन्द्रपुर नगरपालिका६ स्थित शेरबहादुर दर्लामी स्मृति खेलमैदानमा निर्माण भइरहेको महिला फुटबल एकेडेमी निर्माण कार्य रोकिएको छ । वन विभागको आदेश भन्दै डिभिजन वन कार्यालय रौतहटले निर्माणको काम मंगलबारदेखि रोकेको हो । वनक्षेत्रको जमिनमा एकेडेमी निर्माण गर्न लागेको भन्दै उजुरी परेपछि काम रोकिएको डिभिजन वन कार्यालयको दाबी छ । न्यु ड्र्यागन र नया युग निर्माण कम्पनीले संयुक्त रूपमा तीन करोड २५ लाख ३८ हजार तीन सय चार रुपैयाँको लागतमा उक्त एकेडेमी निर्माणको ठेक्का लिएर काम अघि बढाएको थियो । एकेडेमी भवनको फाउन्डेसनको काम धमाधम भइरहेको थियो । फलामे पिलरहरू ठड्याउन तयार पारिएको छ । निर्माण स्थलमा भवन निर्माणका सामग्रीहरू ल्याइसकिएको छ । एक साताअघि देखि भवन निर्माण सुरु भएको थियो । चन्द्रपुरमा सर्वपक्षीय भेलाले एकेडेमी बनाउने निर्णय गर्दै वन कार्यालयमा कागजात बुझाएको थियो । वन कार्यालयले पनि आफ्नो माथिल्लो निकायमा आवश्यक कागजात तयार गरेर पठाएको थियो । हातेमालो सामुदायिक वन समितिले एकेडेमी निर्माण गर्न २५ वर्षसम्मका लागि सहमति दिँदै सम्झौतासमेत गरेको थियो । चन्द्रपुर नगरपालिकाको कार्यालयले पनि एकेडेमी निर्माणका लागि वन कार्यालयलाई सिफारिस गरिसकेको छ । नगरपालिकाले एकेडेमीका लागि २५ लाख रुपैयाँसमेत विनियोजना गरेको जनाएको छ । अहिले महिला फुटबल एकेडेमी बन्न लागेको स्थान करिब दुई दशक अघिदेखि नै खेलमैदानको रूपमा प्रयोग हुँदै आएको छ । सो क्षेत्रमा रूखहरू पनि पर्दैनन् । विश्व फुटबल महासंघ (फिफा) ले नेपालमै पहिलो महिला फुटबल एकेडेमी निर्माण गर्न लागेको हो । महिला फुटबल खेलाडी उत्पादनका दृष्टिकोणले रौतहट देशकै महŒवपूर्ण जिल्ला मानिन्छ । रौतहटका डिभिजन वन अधिकृत विनोद सिंहले कागजी प्रक्रिया नपुगेकाले निर्माण कार्य रोकेको जानकारी दिए । रौतहटमा सुविधासम्पन्न महिला फुटबल एकेडेमी संघका अध्यक्ष भगवान दर्लामी भने एकेडेमी निर्माणका लागि रौतहट जिल्ला फुटबल संघले सबै प्रक्रिया पुयाएर वन विभागमा कागजपत्र बुझाइसकेको बताउँछन् । वन क्षेत्रको खाली रहेको थोरै जमिनमा कानुनी प्रक्रिया पुयाएर नै एकेडेमी निर्माण गर्न लागिएको हो । रूख बिरुवामा कुनै पनि नोक्सानी हुँदैन । खाली जमिनमा वृक्षरोपणसमेत गर्ने योजना छ, दर्लामी भन्छन् । महिला फुटबल खेलाडीलाई सुविधा सम्पन्न आवासगृह, सुरक्षाका लागि मैदान वरिपरि तारजाली, स्तरीय खेलमैदानसहितको एकेडेमी निर्माणका लागि फिफाले स्वीकृत दिएको थियो । करिब दुई कठ्ठा क्षेत्रफलमा एकेडेमी निर्माण हुन लागेको हो । निर्माणपछि पहिलो चरणमा देशभरबाट छनोट भएका १२ वर्षभन्दा माथिका ४४ जना किशोरीलाई समावेश गरेर प्रशिक्षण दिइनेछ । जिल्ला फुटबल संघका सदस्य सञ्जय कार्की एकेडेमी निर्माण भए वन क्षेत्रको जमिनसमेत अतिक्रमण हुनबाट जोगिने बताउँछन् । उनी देशको नमुनाको रूपमा रहेको योजना रोकिनु दुर्भाग्य भएको धारणा व्यक्त गर्छन् । एकेडेमीको निर्माण कार्य एक वर्षभित्र सम्पन्न गर्ने लक्ष्य रहेको छ । विगत १५ वर्षदेखि रौतहटको चन्द्रनिगाहपुरमा १२ वर्षभन्दा माथिको उमेरका ७० जना किशोरीले नियमित रूपमा फुटबलको प्रशिक्षण लिइरहेका छन् ।"
"यूएईलाई नेपालले दियो ११४ रनको लक्ष्य, सुरुवाती बलिङ सशक्त",काठमाडौं : एकदिवसीय अन्तर्राष्ट्रिय क्रिकेटको पहिलो खेलमा नेपालले यूएईलाई ३३५ ओभरमा सबै विकेट गुमाएर जम्मा ११४ रनको लक्ष दिएको छ । राम्रो लयमा खेलिरहेको यूएईको टीमका लागि नेपालले दिएको यो झिनो चुनौती हो । टस हारेर खराब प्रदर्शन गरेको नेपालले पहिलो ओभरमै विकेट गुमाएको थियो । मुस्किलले ११३ रन बनाएको नेपाली टीमका लागि सोमपाल कामीले ३० रन बनाएका थिए । आरिफ शेखले २५ र कप्तान पारस खड्काले जम्मा २० रन बनाए । सोमपाल र आरिफले तुलनात्मक रुपमा राम्रो खेले पनि समग्र नेपाली टोलीको प्रदर्शन अपेक्षा गरे भन्दा कमजोर थियो । ज्ञानेन्द्र मल्ल र विनोद भण्डारी समेत जम्मा ५ रनमै आउट भएका थिए । यस्तै पवन सर्राफले ४ र करण केसीले ३ रन मात्रै जोडे । ओपनिङमा खेलेका मल्ल र विनोदको कमजोर प्रदर्शनबाटै नेपाली टोली खेल अवधिभर दबाबमा खेलिरह्यो । अहिले सुरु भएकाे दाेस्राे ईनिङमा भने नेपालले सशक्त बलिङ गरिराखेकाे छ । नेपालका लागि करण केसीकाे बलमा यूएईका अस्फाक अहम्मद आउट भएका छन् ।
यूएईविरुद्ध ब्याटिङ गर्दै नेपाल(अपडेट),"काठमाडौं : संयुक्त अरब इमिरेट्स (यूएईमा नेपाल र यूएईबीचको खेल भइरहेको छ । यूएईले टस जितेर पहिले फिल्डिङ रोजेपछि नेपालले पहिले ब्याटिङ गरिहेको छ । अपडेट : नेपालको १०० रन पूरा भएको छ । सन्दीप लामिछाने र आरिफ शेखले सम्मालिएर खेल्दै २२ रनको साझेदारी गरेका छन् । २९ ओभर सकिँदा नेपालको स्कोर १०३ रन पुगेको छ । ८ विकेटको क्षतिमा । नेपालको सातौं विकेट गुमेको छ । करण केसी ३ रनमै आउट भएका छन् । २४३ ओभर सहिँदा नेपालको स्कोर ८० रन पुगेको छ । नेपालको ब्याटिङ लाइन धरासायी बनेको छ । लगातार २ विकेट गएको छ । पाचौं विकेटका रूपमा सोमपाल कामी ३० रन बनाएर आउट भएका छन् भने। त्यसलतै आएका पवन सर्राफ ४ रनमा आउट भए । आरिफ शेख र सोमपालले नेपालका लागि २४ रनको सझेदारी गरेका थिए । २२ ओभर सकिँदा नेपालको स्कोर ७७ रन छ । ६ विकेटको क्षतिमा । नेपालको चौथो विकेट गुमेको छ भरोसा गर्नलायक ब्याट्सम्यान दीपेन्द्रसिंह ऐरी आउट भएका छन् । आरिफ शेख क्रिजमा आएका छन् । १४ ओभरको खेल सकिँदा नेपालको स्कोर ५३ रन छ । ४ विकेटको क्षतिमा । नेपालको ब्याटिङ फितलो देखिएको छ । नेपालले तीन विकेट गुमाइसकेको छ। ज्ञानेन्द्र मल्ल शुन्य, विनोद भण्डारी ५ र कप्तान पारस खड्का २० नमा आउट भए । अहिले दिपेन्द्र ऐरी र सोमपाल कामी ब्याटिङ गरिरहेका छन् । १२ ओभरको खेल सकिँदा नेपालको स्कोर ४४ रन छ । नेपालले पहिलो विकेट गुमाएको छ । ज्ञानेन्द्र मल्ल शुन्य रनमा आउट भएका छन् । बिनोद भण्डारी र पारस खड्का क्रिजमा छन् । नेपाली क्रिकेटको अन्तर्राष्ट्रिय यात्राको २३ वर्षे इतिहासमा यो दोस्रो एकदिवसीय शृंखला हो । गत मार्चमा जिम्बाब्वेमा भएको एकदिवसीय विश्वकप छनोट प्रतियोगितामार्फत पहिलोपटक एकदिवसीय टोलीको मान्यता पाएको नेपालले आफ्नो पहिलो एकदिवसीय शृंखला नेदरल्यान्ड्ससँग खेलेको थियो। गत अगष्स्को पहिलो साता नेदरल्यान्ड्समै भएको दुई खेलको उक्त शृंखला बराबरीमा टुङ्गिएको थियो ।"
आज यूएईको सामना गर्दै नेपाल,काठमाडौं : राष्ट्रिय क्रिकेट टोलीले संयुक्त अरब इमिरेट्स (यूएई) विरुद्धको एकदिवसीय शृंखलाअन्तर्गत शुक्रबार पहिलो खेल खेल्दै छ । आफ्नो अन्तर्राष्ट्रिय यात्राको २३ वर्षे इतिहासमा केवल दोस्रो एकदिवसीय शृंखला खेल्ने तयारीमा जुटेको नेपालका लागि यो खेलले धेरै महत्व बोकेको छ । यही खेल र शृंखलामार्फत नेपाली क्रिकेटले आफ्नो इतिहासमा अरू नयाँ कीर्तिमान जोड्न सक्छ । गत मार्चमा जिम्बाब्वेमा भएको एकदिवसीय विश्वकप छनोट प्रतियोगितामार्फत पहिलोपटक एकदिवसीय टोलीको मान्यता पाएको नेपालले नेदरल्यान्ड्ससँग आफ्नो पहिलो एकदिवसीय शृंखला खेलेको थियो । गत अगष्स्को पहिलो साता नेदरल्यान्ड्समै भएको दुई खेलको उक्त शृंखला बराबरीमा टुङ्गिएको थियो । त्यसैले यूएईविरुद्धको खेल नेपालका लागि पहिलो एकदिवसीय शृंखला जित्ने अवसर पनि हो । यद्यपि त्यसका लागि नेपाली टोलीले मैदानमा धेरै मेहनत गर्नुपर्ने निश्चित छ । आफ्नै मैदानमा खेल्न लागेको यूएई नेपालका लागि परम्परागत र बलियो प्रतिद्वन्द्वी हो । यूएईले नेपाललाई सधैं दबाबमा राख्ने गरेको छ । यूएईविरुद्ध नेपालले खेलेको पछिल्लो एकदिवसीय खेलमा समेत नेपाल पराजित भएको छ । गत अगस्टमा मलेसियामा भएको एसिया कप छनोट प्रतियोगितामा यूएईले नेपाललाई ७८ रनले हराएको थियो । उक्त खेललाई अन्तर्राष्ट्रिय क्रिकेट काउन्सिल (आईसीसी)ले पनि एकदिवसीय खेलको मान्यता दिएको थियो । त्यही नतिजालाई आधार मान्दा पनि नेपालका लागि यो शृंखला सहज हुनेछैन । यूएई आफ्ना नियमित कप्तान रोहन मुस्तफा र अन्य दुई अनुभवी खेलाडीबिना नै नेपालविरुद्ध मैदानमा उत्रँदै छ । नेपाल पनि बिरामी परेका आफ्ना अनुभवी ब्याट्सम्यान शरद भेषावकरबिना नै दुबई पुगेको छ । मुस्तफाको अनुपस्थितिमा टोलीको कप्तानी गरिरहेका तीव्र गतिका बलर मोहम्मद नाभिदले पछिल्लो समय लगातार नेपालको घरेलु प्रतियोगिता पोखरा प्रिमियर लिग (पीपीएल) र एभरेस्ट प्रिमियर लिग (ईपीएल) खेलेकाले उनले नेपालविरुद्ध बलियो रणनीति बनाउन सक्ने सम्भावना छ । त्यसका बीच पछिल्लो समय घरेलु प्रतियोगितामा सशक्त प्रदर्शन गरेका क्षमतावान् युवा खेलाडी र अनुभवी खेलाडीको सम्मि श्रणसहित दुबई पुगेको नेपाली टोलीले शुक्रबार यूएईविरुद्धको पहिलो खेलमा सुखद सुरुआत गर्ने अपेक्षा गरिएको छ ।०००
आर्मीलाई हक्की उपाधि,"हेटौंडा : सहाना प्रधान स्मृति राष्ट्रिय महिला हक्की प्रतियोगिताको उपाधि त्रिभुवन आर्मी क्लबले जितेको छ। नेपाल हक्की संघको आयोजनामा हेटौंडामा शुक्रबार सम्पन्न फाइनलमा प्रदेश ३ लाई पेनाल्टीमा ३० गोलले पराजित गर्दै आर्मीले उपाधि चुमेको हो। निर्धारित समय ११ गोलको बराबरी भएपछि खेलको निर्णय पेनाल्टीबाट लिइएको थियो। पेनाल्टीमा आर्मीका सीताकुमारी चौधरी, सीतामाया बल र अमा गुरुङले गोल गरिन्। प्रदेश ३ की नीलिमा पाण्डेयको प्रहार बाहिरियो भने अञ्जु गुरुङ र स्मृति खत्रीको प्रहार आर्मीका गोलरक्षक कुष्मा रानामगरले असफल बनाइन्। यसअघि खेलको १७औं मिनेटमा प्रदेश ३ की नीलिमा पाण्डेय र ३३औं मिनेटमा आर्मीकी सीताकुमारी चौधरीले गोल गर्दै खेललाई बराबरी गरेका थिए। प्रतियोगितामा गण्डकी प्रदेशले तेस्रो स्थान हात पार्यो। तेस्रो स्थानको लागि शुक्रबारै भएको खेलमा गण्डकी प्रदेशले सुदूरपश्चिम प्रदेशलाई सडेनडेथमा पराजित गर्यो। निर्धारित ७० मिनेटको खेल गोलरहित बराबरीमा सकिएपछि खेल टाइब्रेकरमा धकेलिएको थियो। टाइब्रेकरमा पनि खेल २२ गोलको बराबरीमा सकिएपछि सडेनडेथबाट खेलको निर्णय गरिएको थियो। प्रतियोगिताको उत्कृष्ट खेलाडी प्रदेश ३ की नीलिमा पाण्डेय घोषित भइन्। उदीयमान खेलाडी गण्डकी प्रदेशकी कमला पुन र उत्कृष्ट गोलरक्षक आर्मीकी कुष्मा रानामगर घोषित भए।"
रियलको जितमा रामोसको दुई गोल,म्याड्रिड : कोपा डेल रे फुटबलको शुक्रबार विहान भएको क्वार्टरफाइनलको पहिलो लेग खेलमा रियल म्याड्रिडले गिरोनालाई ४२ गोलले हराएको छ । जितसँगै रियलले प्रतियोगिताको सेमिफाइनलमा प्रवेश गर्न सम्भावना पनि बलियो बनाएको छ । घरेलु मैदानमा खेलिएको खेलमा रियलका लागि प्रभावशाली खेलाडी सर्जियो रामोसले दुई गोलको योगदान गरे । खेलको प्रारम्भमै गोल गरेर पनि गिरोनाले त्यसलाई जोगाउन सकेन । खेल सुरु भएको सातौं मिनेटमै गिरोनाका लागि एन्थोनी लोजानोले पहिलो गोल गरेका थिए । खेलको १८औं मिनेटमा रियलका लुकास भासक्वेजले जवाफी गोल गर्दै खेललाई बराबरीमा ल्याएका थिए । पहिलो हाफको खेल सकिनुभन्दा तीन मिनेटअघि रामोसले पेनाल्टीमार्फत गोल गर्दै रियललाई २१ को अग्रता दिलाए । उनले जारी सिजनमा पेनाल्टी प्रहारबाट सातौं गोल गरेका हुन् । यसैगरी खेलको ६६औं मिनेटमा गिरोनाका एलेक्स ग्रानेलले पेनाल्टी प्रहारको अवसरलाई सदुपयोग गरेपछि खेल २२ को बराबरीमा पुगेको थियो । त्यसपछि चार मिनेटको बीचमा लगातार दुई गोल थप्दै रियलले नतिजालाई आफ्ना पक्षमा पारेको थियो । रियलका लागि ७७औं मिनेटमा रामोसले तेस्रो गोल गरे । खेलमा रामोसले गरेको यो ब्यक्तिगत दोस्रो गोल थियो । ८०औं मिनेटमा अर्का अनुभवी खेलाडी करिम बेन्जेमाले गोल गर्दै रियललाई सहज जित दिलाए । रियलले सन् २०१३१४ सिजनपछि कोपा डेल रेको उपाधि जित्न सकेको छैन । त्यसयता लगातार रुपमा रियलको चिर प्रतिद्वन्द्वी बार्सिलोनाले उपाधि जित्दै आएको छ । बार्सिलोना भने क्वार्टरफाइनलको पहिलो खेल खेलमा बिहीबार सेभिलसँग २० गोलले पराजित भएको थियो । बार्सिलोनाले हालसम्म कीर्तिमानी रुपमा ३० पटक कोपा डेल रेको उपाधि जितेको छ । सर्वाधिक उपाधि जित्ने सूचीमा एथलेटिक बिल्बाओ (२३ पटक) दोस्रो र रियल म्याड्रिड (१९ पटक) तेस्रो स्थानमा आसिन छन् । शुक्रबार विहान खेलिएको अर्को खेलमा रियल बेटिसले स्पान्योललाई उसैको मैदानमा ११ गोलको बराबरीमा रोक्यो । क्वार्टरफाइनलको दोस्रो लेग खेल अब रियल बेटिसको घरेलु मैदानमा खेलिने छ ।
सिमरा गोल्ड कप : आर्मी र थ्रीस्टार इतिहास रच्न आतुर,"सिमरा : रुस्लान दसौँ सिमरा गोल्डकपको उपाधिका लागि शनिवार साबिक विजेता त्रिभुवन आर्मी क्लब र रुस्लान थ्रीस्टार क्लब भिड्दै छन् । सिमरा रङ्गशालामा हुने फाइनल भिडन्त दुवै टिमका लागि इतिहास रच्ने अवसर हुनेछ । छैटौँ र नवौँ संस्करणको विजेता आर्मी तेस्रो पटक उपाधि उचालेर सबैभन्दा बढी जित्ने टोलीमा आफूलाई उभ्याउने दाउमा हुँदा थ्रीस्टार पहिलो पटक उपाधि जितेर इतिहास रच्ने लक्ष्यमा हुनेछ । सिमरा गोल्डकपको उपाधि आर्मी र मनाङ मर्स्याङ्दी क्लबले समान दुईदुई पटक उचालिसकेका छन् । तेस्रो र चौथो संस्कणको उपाधि उचालेको मनाङले यस पटक भाग लिएन । मनाङ सहभागी नभएकाले आर्मीलाई यो वर्ष सर्वाधिक सफल टोलीकारुपमा उभ्याउने अवसर हुनेछ । आर्मी तेस्रो पटक उपाधि उचाल्ने रणनीतिसहित मैदानमा उत्रिँदा थ्रीस्टार भने अघिल्लो संस्करणको फाइनलमा व्यहोरेको हारको बदला लिँदै विजेताको सूचीमा नाम दर्ता गर्ने दाउमा हुनेछ । गत संस्करणमा यी दुवै टिमले उपाधि भिडन्त गरेका थिए । जसमा आर्मी २० ले बाजी मार्न सफल भएको थियो । अघिल्लो वर्ष आर्मीलाई उपाधि दिलाउन गोल गरेका नव युग श्रेष्ठ र दिनेश हेम्जन भने यस वर्ष टिममा छैनन् । लिगमा घाइते भएर आराम गरिरहेका नव युग र हेम्जनको अभाव टिममा खट्किने निश्चित छ । तर पनि विशाल मेमोरियल गोल्डकपको उपाधि दोस्रो पटक जितेर सिमरा आएको आर्मी अघिल्लो वर्षकै नजिता हात पर्नेमा ढुक्क देखिन्छ । ए डिभिजन लिगपछि आर्मी र थ्रीस्टारले मोफसलको यो दोस्रो प्रतियोगिता खेल्दै छन् । यसअघि आर्मी विशाल मेमोरियल र थ्रिस्टार खप्तड गोल्डकपमा सहभागी भएका थिए । आर्मीले विशाल मेमोरियलको उपाधि रक्षा गर्दा थ्रीस्टार भने नेपाल पुलिससँग उपाधि भिडन्तमा पराजित हुन पुगेको थियो । खप्तडको उपाधि नजिक पुगेर निराश हुँदै फर्किएको थ्रीस्टार आर्मीलाई पराजित गरेर यस सिजनको पहिलो उपाधि उचाल्न उत्साहित देखिन्छ । थ्रीस्टारका प्रशिक्षक मेघराज केसीले एक दशकको इतिहास सिमरा गोल्डकपले रच्दै गर्दा आफूहरू पनि अर्को इतिहास रच्ने लक्ष्यमा रहेको बताए । फाइनल यात्रा तय गर्ने क्रममा आर्मीले अर्को विभागीय टिम एपिएफमाथि क्वार्टरफाइनलमा ४२ को शानदार जीत हात पारेको थियो । सेमीफाइनलमा पाँचौँ संस्करणको विजेता आयोजक नव जनजागृतिलाई पराजित गरेको थियो । आर्मी र थ्रीस्टारको यो वर्ष मोफसलका प्रतियोगितामा पहिलो भेट हो । यसअघि ए डिभिजन लिगमा दुवै टिमले ११ को बराबरी खेलेका थिए । आर्मीका प्रशिक्षक नवीन न्यौपानेले पनि फाइनल भिडन्त दर्शकलाई मनोरञ्जन दिने गरी हुने बताए । दुवै टिम उस्तै छन्, प्रतिस्पर्धा राम्रो हुन्छ' केसीले भने, हारजित आफ्नो ठाउँमा छ, अवसरलाई सही समयमै सदुपयोग जसले गर्न सक्छ, उसैले उपाधि लैजाने हो ।'"
यूएईसँगको खेलमा ३ विकेटले पराजित नेपाल,"काठमाडौं : यूएईसँग आज भएको एकदिवसीय अन्तर्राष्ट्रिय क्रिकेट प्रतियाेगितामा नेपाली टोली ३ विकेटले पराजित भएको छ । नेपालले दिएको ११४ रनको लक्ष्य यूएईले ७ विकेट खर्चेर सजिलै पूरा गरेको हो । दोस्रो ईनिङमा ब्याटिङ गरेको यूएईले ३२ १ ओभरमा ७ विकेट गुमाउँदै आफ्नो लक्ष्य पूरा गरेको हो । नेपाली टोलीको बलिङको क्रममा यूएईका मोहम्मद बोना, घुलाम शब्बेर, सैमन अनवार, मोहम्मद उस्मान, अस्फाक अहमद, फाहाड नवाज र चिराग सुरी आउट भए । नेपालका लागि कप्तान पारस खड्का, सन्दीप लामिछाने, करण केसी र सोमपाल कामीले विकेट लिएका थिए । टस हारेपछि ब्याटिङ गरेको नेपालले पहिलो ईनिङमै राम्रो प्रदर्शन गर्न सकेको थिएन । क्रिकेट अपडेट : यूएईविरुद्ध खेलमा ७ विकेट लियो नेपालले"
क्रिकेट अपडेट : यूएईविरुद्ध खेलमा ७ विकेट लियो नेपालले,"काठमाडौं : नेपाल र यूएईबीच जारी एकदिवसीय अन्तर्राष्ट्रिय क्रिकेट अन्तरगत नेपालले दिएको ११४ रनको चुनौती पछ्याउँदै ब्याटिङ गरिरहेको यूएईले सात विकेट गुमाइसकेको छ । २० ओभर सकिँदै गर्दा यूएईले ७ विकेट गुमाएर ७५ रन बनाएको छ । यूएईका मोहम्मद बोना, घुलाम शब्बेर, सैमन अनवार, मोहम्मद उस्मान, अस्फाक अहमद, फाहाड नवाज र चिराग सुरी आउट भएका हुन् । कप्तान पारस खड्का, सन्दीप लामिछाने र करण केसीले दुईदुई विकेट लिएका थिए । सोमपाल कामीले भने एक विकेट लिए । पहिलो ईनिङमा टस हार्दै ब्याटिङ गरेको नेपालले ३३ ५ ओभरमा अल आउट हुँदै जम्मा ११३ रन जोडेको थियो ।"
युएईले फिल्डिङ रोजेपछि पहिले ब्याटिङ गर्दै नेपाल,"काठमाडौं : संयुक्त अरब इमिरेट्स (यूएईमा नेपाल र यूएईबीचको खेल सुरु भएको छ। यूएईले टस जितेर पहिले फिल्डिङ रोजेपछि नेपालले पहिले ब्याटिङ गरिरहेको छ । नेपाली क्रिकेटको अन्तर्राष्ट्रिय यात्राको २३ वर्षे इतिहासमा यो दोस्रो एकदिवसीय शृंखला हो । गत मार्चमा जिम्बाब्वेमा भएको एकदिवसीय विश्वकप छनोट प्रतियोगितामार्फत पहिलोपटक एकदिवसीय टोलीको मान्यता पाएको नेपालले आफ्नो पहिलो एकदिवसीय शृंखला नेदरल्यान्ड्ससँग खेलेको थियो। गत अगष्स्को पहिलो साता नेदरल्यान्ड्समै भएको दुई खेलको उक्त शृंखला बराबरीमा टुङ्गिएको थियो । आईसीसीले भर्खरै आफ्नधो वेबसाइटमा सार्वजनिक गरेको सूची अनुसार आजको खेलममा नेपालको टोली यस अनुसार रहनेछ । नेपालको टोली पारस खड्का, ज्ञानेन्द्र मल्ल, विनोद भण्डारी, सोमपाल कामी, दीपेन्द्र ऐरी, सन्दीप लामिछाने, करण केसी, आरिफ शेख, वसन्त रेग्मी, ललित राजवंशी, पवन सर्राफ"
फ्रान्सेली क्लब मोनाकोका प्रशिक्षक थिएरी हेनरी बर्खास्त,"पेरिस : फ्रान्सेली फुटबल क्लब मोनाकोले प्रशिक्षक थिएरी हेनरीलाई पदबाट बर्खास्त गरेको छ । हेनरी आफ्नो समयका चर्चित खेलाडी हुन् । उनी फ्रान्सलाई विश्वकप फुटबलको उपाधि जिताउने टोलीका महत्वपूर्ण सदस्य पनि हुन् । पहिलो श्रेणीको क्लब मोनाकोले प्रशिक्षक बनाएको तीन महिनापछि नै ४१ वर्षीय हेनरीलाई पदबाट बर्खास्त गरेको हो । उनको प्रशिक्षकत्वमा मोनाकोले २० वटा खेलमात्र खेल्यो । मोनाकोले हेनरीलाई पदबाट बर्खास्त गरिएको बताए पनि हेनरीले भने आफैले पद छाडेको दाबी गरेका छन् । हेनरी मोनाकोकै पूर्वखेलाडी पनि हुन् । उनले सन् १९९४ देखि सन् १९९९ सम्म मोनाकोबाट ब्यवसायिक फुटबल खेलेका थिए । आफ्नो सक्रिय खेल जीवनमा हेनरीले मोनाकोका अतिरिक्त इटालियन क्लब युभेन्ट्स, इङ्लिस क्लब आर्सनल र स्पेनिस क्लब बार्सिलोनाबाट पनि ब्यवसायिक फुटबल खेलेका थिए । जारी सिजनमा अत्यन्तै निराशाजनक प्रदर्शन गर्दै आएको मोनाको फ्रेन्च लिग तालिकाको रेलिगेसन क्षेत्रमा छ । फ्रेन्च लिगमा हालसम्म २१ खेल खेलेको मोनाको १५ अंकसहित तालिकाको १९औं स्थानमा छ । मोनाकोभन्दा पछाडि गुइनग्याम्पमात्र छ । हेनरीले प्रशिक्षणको जिम्मेबारी सम्हालेपछि मोनाकोले विभिन्न प्रतियोगितामा गरेर पाँच खेलमा सफलता हात पारेको छ । हेनरी पदमुक्त भएपछि अब शुक्रबार मोनाकोको प्रशिक्षणको जिम्मेबारी अस्थायी रुपमा उनका सहायक फ्रान्क पासीले सम्हाल्ने छन् । हेनरी गत अक्टोबरमा मोनाको प्रशिक्षकमा नियुक्त भएका थिए । गत शनिबार भएको स्ट्रासबर्गविरुद्घको खेलमा हेनरीले आक्रोशित हुँदै विपक्षी टोलीका डिफेन्डर केन्नी लालामाथि अपशब्द प्रयोग गरेका थिए । सोही कारणले उनी बिबादमा पनि तानिएका थिए । त्यसपछि उनले उक्त कार्यका लागि लालासँग माफी पनि मागेका थिए ।"
"टोट्टनहामलाई हराउँदै चेल्सी फाइनलमा, म्यानचेस्टर सिटीसँग उपाधि भिडन्त","लन्डन : बलियो प्रतिद्वन्द्वी टोट्टनहामलाई हराउँदै चेल्सीसँग इङ्लिस लिग कप फुटबलको फाइनलमा पुगेको छ। चेल्सीले शुक्रबार बिहान घरेलु मैदानमा खेलिएको सेमिफाइनलको दोस्रो लेग खेलमा टोट्टनहामलाई २१ गोलले हरायो। उक्त खेलपछि दुबै टोलीको कूल गोलभिन्नता २२ भएको थियो। यसअघि आफ्नो घरेलु मैदानमा खेलिएको सेमिफाइनलको पहिलो लेग खेलमा टोट्टनहाम १० गोलले विजयी भएको थियो। दुबै टोलीको कूल गोलभिन्नता समान भएपछि खेल पेनाल्टी सुटआउटमा धकेलिएको थियो। पेनाल्टी सुटआउटमा भने चेल्सीले टोट्टनहामलाई ४२ गोलले हराउँदै म्यानचेस्टर सिटीसँग उपाधि भिडन्त पक्का गर्यो। स्टामफोर्ड ब्रिजमा खेलिएको दोस्रो लेग खेलको २७ औं मिनेटमा एनगोलो कान्टेले चेल्सीका लागि पहिलो गोल गरे। ३८ औं मिनेटमा इडेन हाजार्डले अर्को गोल थपेपछि पहिलो हाफमै चेल्सी २० ले अगाडि बढेको थियो। ५० औं मिनेटमा टोट्टनहामका लागि फर्नान्डो लोरेन्टले एक गोल फर्काएका थिए। पहिलो पेनाल्टी प्रहार गर्न आएका टोट्टनहामका क्रिस्टियन इरिक्सन गोल गर्न सफल भए। त्यसलगत्तै आएका चेल्सीका विलियनले पनि गोल गरे। दोस्रो प्रहारका लागि आएका टोट्टनहामका एरिक लामेलाले पनि गोल गरे। त्यसपछि चेल्सीका सेसर एजपिलिक्वेटाले पनि आफ्नो प्रहारलाई गोलमा परिणत गरे। तेस्रो र चौथो नम्बरमा पेनाल्टी प्रहार गर्न आएका टोट्टनहामका दुई अनुभवी खेलाडी क्रमशः एरिक डियर र लुकास मोउरा भने गोल गर्न असफल भए। चेल्सीका जर्जिन्हो र डेभिड लुइजले भने लगातार आफ्नो प्रहारलाई गोलमा परिणत गर्दै टोलीलाई महत्वपूर्ण जित दिलाए। काराबाओ कपको नाममा चर्चित लिग कपको फाइनल खेल आगामी फेब्रुअरी २४ तारिखमा वेम्बली रंगशालामा खेलिने छ। टोट्टनहाम आफ्ना तीन प्रभावशाली खेलाडी ह्यारी केन, डेल अली र सन ह्युङ मिन बिना नै मैदानमा ओर्लिएको थियो। माउरिजियो सारी चेल्सीलाई लिग कपको फाइनलमा पुर्याउने छैटौं प्रशिक्षक बनेका छन्। उनी आफूले जिम्मेबारी सम्हालेको पहिलो सिजन नै चेल्सीलाई लिग कपको फाइनलमा पुर्याउने चौथो प्रशिक्षक पनि हुन्। चेल्सी काराबाओ कपको फाइनलमा पुगेको यो आठौं पटक हो। चेल्सीले यसअघि पाँच पटक उपाधि चुमेको छ भने दुई पटक फाइनलमा पराजित भएको छ। टोट्टनहाम भने सेमिफाइनलको पहिलो लेग खेल जितेर पनि फाइनलमा पुग्न नसकेको यो तेस्रो पटक हो। टोट्टनहाले हालसम्म चार पटक लिग कपको उपाधि जितेको छ भने चार पटक फाइनलमा पराजित भएको छ।"

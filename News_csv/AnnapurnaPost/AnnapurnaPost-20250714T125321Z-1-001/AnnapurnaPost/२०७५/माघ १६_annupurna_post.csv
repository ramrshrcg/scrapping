शीर्षक,विवरण
अद्भुत चीनको चालीसबर्से यात्रा,"मानव इतिहासमा नै विगत चालीस वर्षमा चीनले आठ सय मिलियन गरिब जनताको उत्थान गरी गरिबी निवारण अभियानमा विशाल फट्को मारेको छ। गत डिसेम्बर १८ मा चीनले खुलापन र सुधार नीतिको चालीसौं वर्षगाँठ मनाएको छ। खुलापन र सुधार नीति लागू गरेकै कारण चीन आजको वैभवशाली स्थितिमा पुगेको हो। चीन विश्वको दोस्रो आर्थिक शक्ति, सबैभन्दा ठूलो औद्योगिक र विदेशी मुद्रा सञ्चयकर्ता मुलुक बनेको छ। चीनसँग सबैभन्दा बढी विदेशी मुद्रा सञ्चिती अर्थात् ३१२ ट्रिलियन अमेरिकी डलर छ । चालीस वर्षको दौरान चीनको समष्टिगत क्षमतामा फट्को मार्ने गरी विकास भएको छ। बितेका ४० वर्षमा चीनको कुल ग्राहस्थ्य उत्पादन (जीडीपी) को औसत वार्षिक वृद्धिदर ९५ प्रतिशत छ, जुन सन् १९७८ बाट २०१७ सम्मको अवधिमा ३३५ गुणाले बढेको छ। सन् २०१७ मा यो जीडीपीको आँकडा १२८४ ट्रिलियन अमेरिकी डलर पुगेको छ र विश्व अर्थतन्त्रमा चीनको योगदान ३० प्रतिशतभन्दा बढी पुगेको छ। साथै प्रतिव्यक्ति जीडीपी ८,८३६ अमेरिकी डलर पुगेको छ । तथ्यांकअनुसार, सहरी प्रतिव्यक्तिको व्यययोग्य आय सन् १९७८ को ३४३ चिनियाँ युआनबाट सन् २०१७ मा ३६,३९६ युआन (५,२४५ डलर) पुगेको छ भने ग्रामीण प्रतिव्यक्ति शुद्ध आय १३३६ चिनियाँ युआनबाट १३००० युआन पुगेको छ। ग्रामीण र सहरी रोजगारको संख्या सन् १९७८ बाट २०१७ को अन्त्यसम्म आइपुग्दा ७७ करोड पुगेको छ। ७० करोड जनता गरिबीबाट मुक्त भएका छन्। चीनले प्रतिवर्ष एक करोड ५० लाख नागरिकलाई रोजगार सिर्जना गर्दै आएको छ। हाल चीनले ९० करोड जनताका निम्ति पेन्सन बिमाको व्यवस्था गरेर संसारकै सबैभन्दा ठूलो सामाजिक सुरक्षा संयन्त्र तयार पारेको छ । विश्वकै पहिलो आर्थिक शक्ति बन्ने दौडमा रहेको चीन हाल विश्वमै सबैभन्दा ठूलो व्यापारिक मुलुक पनि हो। सन् १९७८ देखि २०१७ सम्म चीनको व्यापारिक साझेदारी लगभग चालीस देशबाट २३१ देश तथा क्षेत्रसम्म फैलिएको छ। तथ्यांकअनुसार, सन् १९७८ देखि २०१७ सम्म चीनको आयातनिर्यात रकम ३५ अर्ब ५० करोड चिनियाँ युआनबाट २७८ ट्रिलियन युआनसम्म बढेको छ। त्यसैगरी चीनको सेवा व्यापार क्षेत्र सन् २०१४ सम्म आइपुग्दा दोस्रो स्थानमा उक्लेको छ। सन् २०१७ मा सेवा आयात तथा निर्यातमा संलग्न रकम करिब सात सय बिलियन अमेरिकी डलर पुगेको छ र यसले विश्वको ६७ प्रतिशत हिस्सा ओगटेको छ । चीनको आउट बाउन्ड प्रत्यक्ष लगानी (ओडीआई) सन् २०१६ मा दोस्रो स्थानमा उक्लिएको थियो। चीनमा कुल वैदेशिक प्रत्यक्ष लगानी (एफडीआई) २०१३ मा दोस्रो स्थानमा पुगेको थियो भने सन् २०१७ मा चीनको एफडीआई १३५ अर्ब अमेरिकी डलर छ। साथै चीन सबैभन्दा ठूलो सवारीसाधनको बजार पनि हो, सन् २०१७ मा २४७२ मिलियन सवारी साधन बिक्री भएको थियो । चिनियाँ विशेषताको समाजवाद नाम दिइएको यो खुलापन र सुधार नीति सही अर्थमा एउटा क्रान्ति नै थियो, सांस्कृतिक क्रान्तिपछिको जर्जर आर्थिक अवस्थामा सुधार र विकास अपरिहार्य भइसकेको बेला वरिष्ठ नेता तङ स्याओ पिङ (देङ स्याओ पिङ) ले यो नीति प्रतिपादन गरेका थिए। पेचिङमा सन् १९७८ डिसेम्बर १८२२ सम्म चलेको चिनियाँ कम्युनिस्ट पार्टीको एघारौं केन्द्रीय समितिको तेस्रो सत्रको निर्णायक बैठमा नेता तङले आर्थिक निर्माणमा केन्द्रित रहेर सुधार र खुलापनको नीति लागू गर्ने ऐतिहासिक निर्णय गरेका थिए । एउटा दूरदर्शी निर्णय र यसको निरन्तर कार्यान्वयनले चीनको चालीस वर्षको अपूर्व यात्राबाट चिनियाँको जीवन समृद्ध भएको छ तर यो क्रम यहीं रोकिने छैन। चीनले सन् २०२० सम्ममा समृद्ध समाज निर्माणका साथै पूर्णरूपमा गरिबी निवारणको लक्ष्य पूरा गर्दैछ। सन् २०३५ सम्ममा समाजवादी आधुनिकीकरणलाई आधारभूत रूपमा पूरा गर्ने योजना बनाएको छ। सन् २०५० सम्ममा एक समृद्ध, प्रजातान्त्रिक, सभ्य, मेलमिलापयुक्त र सुन्दर समाजवादी आधुनिक शक्तिशाली देश बनाउने लक्ष्यका साथ चीन अघि बढिरहेको छ । साथै चिनियाँ राष्ट्राध्यक्ष सी जिनपिङले ४०औं वर्षगाँठ समारोहमा सुधार र खुलापनलाई निरन्तरता दिने प्रतिबद्धता जनाउँदै त्यही नीतिका आधारमा निरन्तर अगाडि बढिरहने बताएका छन्। यस चालीस वर्षमा चीन र चिनियाँ नेता देङदेखि पछिल्ला नेता सीसम्म सबै एउटै लयमा हिँडेको देखिन्छ। माओत्से तुङको प्रमुख प्रतिनिधित्वमा रहेको चिनियाँ कम्युनिस्ट पार्टीले जन गणतन्त्र चीनको स्थापना गरी समाजवादको आधारभूत प्रणाली स्थापना गरेका थिए भने देङ स्याओ पिङले चिनियाँ विशेषतायुक्त समाजवादको सफलताका साथ स्थापना गरे र जियाङ जमिन र हु जिन्ताओले समाजवादलाई एक्काइसौं शताब्दीमा र नयाँ ऐतिहासिक विन्दुमा ल्याइपुयाएका थिए । सीले यसै नीतिलाई निरन्तरतासँगै एक कदम अघि बढेर प्राचीन रेशममार्गलाई ब्युँताएका छन्। नवीन रेशममार्ग अर्थात् बेल्ट एन्ड रोड इनिसिएटिभ (बीआरआई) को थालनी गरेका छन्, जसमा नेपालसहित १४० मुलुक आबद्ध भइसकेका छन्। हाल २४ वटा देशमा ८२ वटा आर्थिक तथा व्यापारिक सहयोग क्षेत्र सञ्चालित छन्। साथै यसै वर्ष यो बीआरआई परियोजनाले पाँच वर्ष पूरा गरेको छ र विगत पाँच वर्षमा चीन र अरू मुलुकबीच मालसामान व्यापारमा संलग्न रकम पाँच ट्रिलियन अमेरिकी डलर पुगेको छ भने प्रत्यक्ष लगानी ७० बिलियन अमेरिकी डलर पुगेको छ । यसैबीच यसै वर्षबाट अन्तर्राष्ट्रिय आयात एक्स्पोको पनि सुरुवात गरेको छ र विगत ४० वर्षदेखि खुला भएको चीन अझ खुला बनाउँदै समाजवादी आधुनिक शक्तिशाली मुलुक निर्माणको दिशातिर अग्रसर रहेको सन्देश दिएको छ। तर हाल चीनसमक्ष धेरै अवरोध देखिएका छन्। यसै वर्ष अमेरिकासँग व्यापार युद्ध भएको छ, जुन सहज रूपमा अन्त्य होलाजस्तो देखिँदैन। संरक्षणवाद, एकपक्षीयतावाद, विश्व व्यापार घर्षणको वृद्धिबाट चीनको विकासमा थप चुनौती र अनिश्चितता देखिएको छ । यस अवस्थामा पनि खुला ढोका अझै खुला राख्ने पक्षमा दृढ रहेको छ, चीन। सीले समाजवादको झन्डा चीनमा सदा फहराउने र चीनको आर्थिक विकासको मार्गमा कुनै पनि मुलुकले हस्तक्षेप गर्न नसक्ने र विश्वको समृद्धिमा समेत चीनको आवश्यकता रहनेसमेत बताएका छन् । सन् २००८ को विश्व आर्थिक मन्दीको अवस्थादेखि स्पष्ट रूपमा चीनले विश्व अर्थतन्त्रमा योगदान पुयाइरहेको छ। साथै संयुक्त राष्ट्रसंघीय शान्ति सेनामा चीन दोस्रो ठूलो योगदानकर्ता मुलुक हो। यस खुलापनको नीतिबाट चिनियाँले मात्रै होइन, सिंगो विश्वले नै लाभ उठाइरहेको छ। हाल चीनको अतुलनीय विकासको प्रशंसासहित चीनलाई पछ्याउने र साथै ईश्र्या गर्ने र त्रसित हुने मुलुकहरूको पनि कमी छैन । प्रागैतिहासिक कालदेखि सम्बन्ध रहेको छिमेकी मुलुक नेपालले भने चीनले चालीस वर्षभित्र गरेको कायापलटलाई हेरेर पनि फाइदा उठाउन सकेको छैन। चालीस वर्षमा हिमालपारिको अभूतपूर्व विकासको अगाडि हिमालवारि सिन्कोसमेत भाँचेको छैन भन्दा फरक नपर्ला। कछुवा गतिमा मात्र विकास भएको देखिन्छ। त्यसबाहेक उता आर्थिक क्रान्तिसँगै देशलाई अब्बल बनाउने होड चल्दै गर्दा यता भने राजनीतिक घटनाक्रममा मात्र परिवर्तन आइरह्यो । चालीस वर्षको अवधिमा एकदलीय पञ्चायतविरुद्ध असफल आन्दोलन त्यसपछि सत्याग्रह अनि १९९० मा आएर बहुदलीय प्रजातन्त्रको प्राप्ति अनि माओवादीको गृहयुद्ध, शान्तिवार्ता त्यसपछि लोकतन्त्र अनि राजतन्त्रको अन्त्यसहित संघीय लोकतान्त्रिक गणतन्त्र मुलुक र सन् २०१५ मा आएर नेपालको संविधानलाई संस्थागत गरियो। यसरी यता विभिन्न तन्त्रमा मात्रै अल्झिरहँदा उता आर्थिक विकासलाई मन्त्रको रूपमा अगाडि बढाइयो । त्यसबाहेक उता एउटै नीतिलाई चालीस वर्षमा पछ्याइरहँदा यता राम्रानराम्रा कुनै पनि नीतिको एकले अर्को पक्षको विरोध गर्नैपर्ने परिपाटी विकास हुँदै गयो र एकअर्काको त्रुटि मात्र केलाउने र राम्रा पक्षमा श्रेय नदिने चलन चल्दै आएको छ। त्यसबाहेक नारा, वाचा र टुक्काले नेपाली जनतालाई भ्रममा बाँच्ने र आफ्नो दुर्दशामाथि रम्नुपर्ने बाध्यता छ । अहिले दशकौंसम्मको अस्थिर सरकारबाट नेपाल कम्युनिस्ट पार्टीको नेतृत्वमा गठित बहुमतीय सरकार छ। छिमेकी मुलुक चीनको छिमेकीको पनि उत्थान गर्ने नीति, नेपाल बीआरआईमा संलग्न भइसकेको अवस्था र स्थिर सरकार बनेको अवस्थामा नेपाल उठ्नुपर्छ। हाललाई अल्पविकसित देशबाट विकासोन्मुख देशमा फट्को मार्ने लक्ष्यलाई तीव्ररूपमा बढाउनुपर्छ। सुखी नेपाली, समृद्ध नेपाललाई नारा मात्रै होइन, सारा नेपालीले आत्मसात गरेर यथार्थमा बदल्न अब सदाशयताका साथ ढिलो नगरी लागौं । तङ स्याओ पिङले सन् १९७८ मा आर्थिक सुधारका कदम चाल्दा न उनी राष्ट्रप्रमुख थिए न त सरकार प्रमुख नै। त्यस बेला विश्व अर्थतन्त्रमा चीनको हिस्सा जम्मा १८ प्रतिशत थियो। सन् २०१७ मा आएर त्यो हिस्सा १५२ प्रतिशत पुगेको छ। २५० मिलियन गरिब जनताको अवस्थाबाट अबको दुई वर्षभित्रमा पूर्णरूपमा गरिबी उन्मूलन गर्दैछ। विश्व बैंकका अनुसार, मानव इतिहासमा नै विगत चालीस वर्षमा चीनले आठ सय मिलियन गरिब जनताको उत्थान गरी गरिबी निवारण अभियानमा विशाल फट्को मारेको छ । यो सबै चिनियाँ नेताको दूरदर्शी निर्णय र योजना तथा सारा चिनियाँ जनताको लक्ष्य भेदनका लागि अथक मेहनत नै हो। यसैको प्रतिफलस्वरूप चीनको तीव्रतासहित अभूतपूर्व तथा अकल्पनीय परिवर्तन भएको छ र आज चीन यस वैभवशाली स्थितिमा पुगेको छ । (अजय जनगणतन्त्र चीनको बेइजिङस्थित चिनियाँ अन्तर्राष्ट्रिय रेडियोविशेषज्ञ हुन् ।)"
हठले दब्दैन सत्याग्रही आवाज,"चिकित्सा शिक्षासम्बन्धी विधेयकमा सरकारको हठले लोकतान्त्रिक अभ्यासमाथि नै प्रश्न उठेको छ बाहुबलले विजयी हुन सकिन्छ, विधिको शासन चल्दैन। गत शुक्रबार संघीय व्यवस्थापिकाको प्रतिनिधिसभाले राष्ट्रिय चिकित्सा विधेयक पारित गर्यो। चिकित्सा शिक्षामा सुधारको माग गर्दै सत्याग्रह गरिरहेका डा गोविन्द केसीको सोह्रौं अनशन जारी रहँदा उक्त विधेयक पारित भयो। त्यो सहज परिस्थितिमा पारित भएको थिएन। प्रमुख प्रतिपक्षी दल नेपाली कांग्रेसले संसद्को बेलमा उभिएर विरोध जनाइरहँदा नाराजुलुसका बीचमा पारित भएको थियो। त्यसैले बलजफ्ती विधेयक पारित गरिएको भन्दै प्रतिपक्षी दलले विरोध जनाइरहेको छ। तर सत्ताधारी पक्षले भने यो विधेयक पारित भएकोमा ठूला विजय भएको महसुस गरेको छ। यो सबै सन्दर्भलाई संसदीय अभ्यासको आलोकमा विश्लेषण गर्न आवश्यक छ। हामीले संसदीय व्यवस्था अपनाएका छौं। संसदीय व्यवस्थाका केही मूल्य र मान्यता छन्। यसमा विधेयक पारित गर्ने विधिसम्मत प्रक्रिया छन्। विधेयक पारित गर्नका लागि संसद्मा मल्लयुद्ध गर्नुपर्दैन। संसद्को नेता सभामुख हुन्। उनी स्वतन्त्र व्यक्ति हुन्छन्। संसद्मा निर्वाचित हुँदा जुन दलको सदस्य भए पनि सभामुख भइसकेपछि उनले त्यो दल त्याग गर्नुपर्छ भन्ने मान्यता राखिन्छ। सबै दलका साझा भएको जनाउन त्यसो गरिन्छ। यसको अर्थ हो सभामुख तटस्थ व्यक्ति हुन्। उनी कुनै पनि दलविशेषको स्वार्थअनुकूल नभई विधिसम्मत ढंगले संसद् सञ्चालन गर्छन्। संसद्मा उत्पन्न हुने हरेक विवादलाई युक्तिसंगत ढंगले सबैको चित्त बुझ्ने गरी सुल्झाउने जिम्मेवारी उनको हो। संसद्को अर्को सुन्दर पक्ष हो प्रतिपक्षको उपस्थिति। संसद्मा एउटा प्रभावकारी विपक्षी दल हुन्छ र त्यस दलले पनि आफ्नो छाया सरकार बनाएको हुन्छ। लोकतन्त्रमा बहुमत दलले जहिले पनि अल्पमतको कदर गर्नैपर्छ। विपक्ष दलले जहिले पनि सरकारको स्वस्थ आलोचना गर्नुपर्छ। सरकारले पनि विपक्षीको आलोचनालाई मार्गदर्शनका रूपमा लिने गर्नुपर्छ। यो नै लोकतन्त्रको सौन्दर्य हो। तर चिकित्सा शिक्षा विधेयक पारित हुँदै गर्दा लोकतन्त्रको त्यो सौन्दर्य अनुभूत भएन। विधेयक पारित हुनुपूर्व सत्ताधारी सांसद र मन्त्रीहरूले भाषण गरे, विधेयक पारित भएर छोड्छ। अघिल्लोपटक सरकारले जसरी सरकारले हाम्रो विरोध हुँदाहुँदै पनि बलजफ्ती विधेयक पारित गर्यो, त्यही हामीले सिकेका छौं। बहुदलीय व्यवस्था परिवर्तनलाई निरन्तरता दिने प्रणाली हो। प्रत्येक निर्वाचनपछि आउने सरकारले निर्वाचनमा घोषणा गरेबमोजिम परिवर्तनको प्रयास गर्छ। जनताले अघिल्लो सरकारले कार्य मूल्यांकन गरी कुन दललाई विजयी बनाउने भन्ने छनोट गर्छन्। अहिले नेकपाको बहुमतको सरकार छ। जगजाहेर छ यो अघिल्लो सरकारको विकल्पमा जनताले गरेको विश्वास हो। अघिल्लो सरकारले गरेको त्रुटिलाई निरन्तरता दिन्छु भन्न यो सरकारलाई कसरी सुहाउँछ? जनताले परिवर्तन चाहेकाले यो सरकार बनेको होइन र? अघिल्ला सरकारले गरेका काम पुनरावृत्ति गर्छु भन्नु संसदीय व्यवस्थाबारे ज्ञान नभएर हो कि? राष्ट्रिय चिकित्सा विधेयकसँग जोडिएको अर्को महŒवपूर्ण पाटो हो डा गोविन्द केसीको सत्याग्रह। डा केसीको निरन्तरको सत्याग्रहका कारण चिकित्सा शिक्षा अहिले राष्ट्रिय मुद्दा बनेको छ। उनकै आन्दोलनका कारण चिकित्सा शिक्षामा भएका बेथिति उजागर भए। सरकारले ती बेथिति अन्त्यका लागि शिक्षाविद् केदारभक्त माथेमाको नेतृत्वमा आयोग नै बनाएर अध्ययन गर्यो। उक्त आयोगको सुझावअनुसार विधेयक ल्याइनुपर्छ भन्ने माग डा केसीको रहिआएको छ। यही माग राख्दै यसअघि यही सरकारको पालामा पन्ध्रौंं अनशन बसेका थिए। उनको अनशनकै कारण सडक तातिएको थियो। बुद्धिजीवी, समाजसेवी, डाक्टर, कानुन व्यवसायी, विद्यार्थी सबै सडकमा उत्रिएका थिए। त्यतिबेला स्वयं प्रधानमन्त्री केपी ओलीजीले नै डा केसीसँग सम्झौता गरेका थिए। उनले माथेमा आयोगको प्रतिवेदनअनुसार विधेयक ल्याइने वाचा गरेका थिए। डा केसीसँग उनको पन्ध्रौं अनशनको समयमा गरेको सम्झौता पालना गरेर जनआवाजको सम्बोधन गर्नुपथ्र्यो। प्रधानमन्त्रीले दिएको वचनको सम्मान मन्त्रिमण्डलले गर्न सक्दैन र बहुमतको संसद्ले गर्न सक्दैन भने दलीय मर्यादा कसरी कायम हुन्छ? उक्त सम्झौता एउटा निस्वार्थ सत्याग्रही र दुईतिहाइ मत प्राप्त सरकारको शक्तिशाली प्रधानमन्त्रीबीच भएको हो। स्वयं प्रधानमन्त्री यो देशका जनताका नेता हुन् भने डाक्टर केसी जनताका हितका प्रवक्ता हुन्। त्यसैले आम जनताले चिकित्सा शिक्षासम्बन्धी समस्या सम्बोधन गर्ने गरी विधेयक आउँछ भन्ने ठानेका थिए। डा केसीको पूरा गर्न नसकिने माग केही छैनन्। उनका साधारण माग हुन् चिकित्सा शिक्षा व्यापार नबनोस्, आम जेहेनदार विद्यार्थीले गरिबीकै कारण पढ्न नपाउने अवस्था नआओस्। शिक्षाको गुणस्तर कायम गरियोस्, चिकित्सा शिक्षालाई नियमनमा राखियोस्। तर सरकारले पुनः विधेयक प्रस्तुत गर्दा उनका सबै माग समावेश गरेन। खासगरी गुणस्तरसँग सम्झौता गर्न खोजेको प्रतीत भयो। विडम्बना ! यसपटक सामाजिक अभियन्तालाई डा केसीलाई नै आक्षेप लगाउने खेलमा सत्तापक्षका प्रभावकारी र होनाहार नेता नै लागे। कहाँसम्म भने हर सरकारका बेला अनशन गरेका डा केसीलाई विपक्षी दलको पक्षधर भन्ने दोषारोपण पनि गरियो। सत्तापक्षको यो अभ्यासले केही चिन्ता गर्नुपर्ने प्रश्न खडा गरेको छ। सुधारका हरेक आवाजलाई यसैगरी आक्षेप लगाएर चुप लगाउन खोजियो भने हाम्रो लोकतन्त्र कसरी बलियो र सहभागितामूलक हुन्छ? के त्यो निरंकुशताको अभ्यास हुँदैन? यथार्थमा संसदीय व्यवस्थामा प्रधानमन्त्रीले यति धेरै शक्ति प्राप्त गरेको हुन्छ, उसले आफूले नेतृत्व गरेको मन्त्रिमण्डलमा कुनै पनि बेला फेरबदल गर्न सक्छ। ऊसँग संसद्समेत विघटन गर्नसक्ने अधिकार हुन्छ। कुनै विषय पारित गराउनुपरेमा पार्टीद्वारा ह्विप जारी गराउन सक्छ। तर यो अधिकार दुरुपयोगका लागि अवश्य होइन। हरक सत्प्रयासलाई सार्थकता दिन यस्तो अधिकार अभ्यास गरिनुपर्ने हुन्छ। वास्तवमा प्रधानमन्त्रीले जनहितका पक्षमा आफूले गरेको वचन पूरा गर्नुपथ्र्यो। डा केसीसँग उनको पन्ध्रौं अनशनको समयमा गरेको सम्झौता पालन गरेर जनआवाजको सम्बोधन गर्नुपर्थ्यो। प्रधानमन्त्रीले दिएको वचनको सम्मान मन्त्रिमण्डलले गर्न सक्दैन र बहुमतको संसद्ले गर्न सक्दैन भने दलीय मर्यादा कसरी कायम हुन्छ? वचन भनेको वचन नै हो। आफ्नो प्रधानमन्त्रीको प्रतिष्ठाका निम्ति पनि दलले र सिंगो सरकारले त्यो सम्झौताको मान राख्नुपर्ने थियो। तर स्वयं प्रधानमन्त्रीजीले नै मैले सम्झौताबमोजिम केही गर्न सक्दिनँ, म असमर्थ छु भने। यस्तो सन्देश सम्प्रेषणबाट प्रधानमन्त्रीले संसदीय व्यवस्थालाई आत्मसात गरेको हो भन्न मिल्ला? के उनले अघिल्लो सम्झौता केवल डा केसीको अनशन अन्त्य गर्ने बहानाको रूपमा मात्र लिएका थिए? राज्य सञ्चालनमा चाणक्य नीति अपनाउने प्रवृत्ति त छ, तर आम जनतालाई धोका दिने गरी चालिएका हरेक कदम प्रत्युत्पादक हुन्छन् भन्ने प्रधानमन्त्रीले बुझ्न जरुरी छ। यथार्थमा अहिले पारित भएको विधेयक हेर्दा लाग्छ, प्रधानमन्त्रीजी चिकित्सा शिक्षासँग जोडिएका केही स्वार्थी तत्त्वसँग झुके। संसदीय व्यवस्थामा संसद्मा हरेक विधेयकबारे चर्चा हुन्छ। छलफल हुन्छ। सबैको विचार सुनिन्छ र विधेयक पारित हुने वा नहुने अन्तिम निर्णयमा पुगिन्छ। चिकित्सा शिक्षासम्बन्धी विधेयकले त्यो अवसर पाएन। कहिलेकाहीं आम जनताका माग संसद्बाट पनि पूरा नहुन सक्छन्। त्यस्तो अवस्थामा जनता सडकमा उत्रिन्छन्। संसदभित्र राजनीतिक दलले अंकगणितीय जोडघटाउबाट विषय टुंग्याउन सक्छन्। तर सडक केवल अंकगणितमा विश्वास गर्दैन। जस्तै भारतमा निर्भयाको बलात्कारसम्बन्धी मुद्दामा आम जनसागर सडकमा ओर्लियो, परिणामस्वरूप बलात्कारसम्बन्धी कानुन र प्रक्रियामा भारतमा परिवर्तन आयो। सत्ता सञ्चालकले बुझ्न जरुरी छ चिकित्सा शिक्षा सम्बन्धमा जेजति परिवर्तन आएको छ, त्यो सरकारले स्वतस्फूर्त गरेको होइन। डा गोविन्द केसीको आन्दोलनको उपज हो यो। विद्यार्थीले तिर्नुपर्ने खर्चको दायरा तोकियो। बाहिर विद्यार्थी पढ्न जान पनि परीक्षा दिनुपर्ने पद्धति खडा गरियो। गुणस्तरमा जोड दिइन थाल्यो। तथापि सरकारी उपचार प्रणालीमा सुधार गर्नुपर्ने क्षेत्र निकै छन्। यति हुँदाहुँदै पनि चिकित्सा शिक्षा र चिकित्सा क्षेत्रमा सुधार गरिनुपर्ने ठाउँ प्रशस्त छन्। नेपालमा अहिले पनि सरकारी अस्पताल र सरकारी पाठशालाका बीचमा केही अन्तर छैन। सरकारी पाठशाला गरिब र पहुँचविहीन मात्र पढ्न ठाउँ भएको छ। त्यस्तै सरकारी अस्पताल पनि पहुँच नभएका गरिबको उपचार केन्द्र बनेको छ। सरकार पाठशालामा डेक्सबेन्च साधनसुविधाविहीन कोठा फोहोर भित्ता छानामा माकुराका जालो, ढुसी गनाउने कोठामा उदास र निराश शिक्षकले पठाउँछन्। सरकारी अस्पतालमा पनि च्यातिएका विस्तारा, फाटेका ओड्ने, खुइलिएको पलङ, रङ उडेका र खिया लागेका ओछ्यान माकुराको जालो र वर्षौं पहिलेको पर्दाबीच फिनेलको दुर्गन्ध मात्र हुन्छ। प्रश्न हो यस्तो अवस्था कहिलेसम्म कायम राख्ने? वर्तमान सरकारले आफूलाई परिवर्तनको संवाहक भन्ने गरेको छ। प्रधानमन्त्रीजीको नारा नै छ, सुखी नेपाली, समृद्ध नेपाल। तर गलत बाटो हिँडेर सही स्थानमा पुग्न सकिँदैन। गलत नीतिले सही परिणाम दिन सक्दैन। डा केसीसँगको सम्झौता पालना नगरेर सरकारले गलत बाटो तय गरेको छ। यसले सरकालाई त प्रत्युत्पादक नतिजा दिन्छ नै। साथसाथै आम जनताले अझै लामो समयसम्म गुणस्तरीय चिकित्सा शिक्षा र सेवा पाउनबाट वञ्चित हुनुपर्छ। डा गोविन्द केसीको आन्दोलन जारी छ। तर राष्ट्रिय चिकित्सा विधेयक राष्ट्रिय सभाबाट पनि बलजफ्ती पारित भएको छ। सरकार अझै पनि हठमै देखिन्छ। सरकारको यस्तो हठीपनले उपयुक्त निष्कर्षमा पुर्याउँदैन। सरकारले डा गोविन्द केसीसँग तुरुन्त वार्ता गर्नुको र उनका माग सम्बोधन गर्नुको विकल्प छैन। डा केसी त सत्याग्रही हुन्। उनले सत्य आवाज बोलेका छन्। सत्य र न्याय दबेर दब्दैन। हठ भने क्षणिक हुन्छ। सरकारले बुझ्न जरूरी छ, हठले सत्याग्रही आवाज दब्दैन।"
म्याराथनका प्रतिस्पर्धीले मोटरसाइकल चढेपछि,"तनहुँ : यहाँको व्यास नगर अल्ट्रा म्याराथनका क्रममा बुधबार अनौठो घटना भयो । दोस्रो व्यास नगर अल्ट्रा म्याराथनका क्रममा एकजना सहभागी मोटरसाइकलमै चढेको भेटिएका हुन् । निर्धारित ४४ किलोमिटरको दूरी छिचोल्न अन्य धावकहरु दौडिरहेका बेला आयोजकले सुरुमा तेस्रो स्थान घोषित गरेका धावक रोजिन्द्र श्रेष्ठ मोटरसाइकलमा चढेको भेटिएका हुन् । श्रेष्ठले म्याराथनको नियम उल्लंघन गर्दै मोटरसाइकल चढेको पाइएपछि उनलाई आयोजकले निष्कासन गरेको हो । ३ घण्टा ४ मिनेटमा पुलिमराङ पुगेका भीमादका रोजिन्द्र श्रेष्ठले सबै चेक प्वाइन्ट पार नगरेको भेटिएपछि निस्कासन गरिएको नगरपालिकाका प्रवक्ता मोहनकुमार श्रेष्ठले बताए । सेनाका खगेन्द्र व्यास अल्ट्रा म्याराथन विजेता रोजिन्द्रले एक सय मिटर दूरी मोटरसाइकलमा चढेको स्वीकारेपछि तेश्रो घोषित गरिसकेका उनलाई आयोजकले निष्कासन गरेका हुन् । उनलाई निष्कासित गरेछि सुरुमा चौथो घोषित भूमिराज राईलाई तेश्रो घोषित गर्दै पुरस्कार दिइयो । उनले तीन घण्टा १४ मिनेटमा निर्धारित दुरी पुरा गरेका थिए । प्रतियोगितामा नेपाली सेनाका खगेन्द्रबहादुर भाट विजेता बनेका छन् । तनहुँको पर्यटकीय मानुङ डाँडाबाट दमौली, चापाघाट, कलेस्ती हुँदै पुलिमराङसम्मको निर्धारित ४४ किलोमिटरको दूरी भाटले सबैभन्दा पहिले २ घण्टा ५३ मिनेटमा पुरा गरेका हुन् । प्रतियोगितामा साविकका विजेता नेपाली सेनामै कार्यरत डोटीका नवराज साउदले दूरी ३ घण्टा २ मिनेटमा पार गरेर दोश्रो स्थान प्राप्त गरे । उनले गत वर्ष यो दूरी ३ घण्टा १३ मिनेटमा पार गरेका थिए । व्यक्तिगत स्कोर सुधार गरे पनि उनी प्रथम हुन सकेनन् ।"
पोखरा कपमा च्यासललाई पाखा लगाउँदै क्यामरुनको डफिन्स टिम विजयी,पोखरा : पोखरामा जारी मनकामना केबलकार पोखरा कप फुटबल प्रतियोगितामा च्यासल युथ क्लबविरुद्ध कठिन जित निकाल्दै क्यामरुनको डफिन्स टिम फेमेली विजयी भएको छ। पोखरा रंगशालामा बुधवार भएको खेलमा डफिन्स टिमले च्यासल युथ क्लललाई १० को जित निकाल्दै अन्तिम ८ मा स्थान बनाएको हो। क्यामरुनका लागि यानिकले खेलको १० मिनेटमा गरेको गोल नै जितका लागि निर्णयक गोल बन्यो। क्यामरुनका इकोनले करिब २१ याडबाट हानेको फ्रिकिक बललाई सदुपयोग गर्दै यानिकले डिएरियाबाट हेड गर्दै विपक्षी गोलकिपरलाई जिल्याउदै बललाई जाली चुमाएका थिए। इटहरीमा भइरहेको मदन मेमोरियल गोल्डकप र खप्तड गोल्डकप दुई प्रतियोगितामा पहिलो खेलमै हार बेहोरेको क्यामरुनको डफिन्स टिम फेमेलीले पोखरा कपमा पहिलो जित निकालेको हो। प्रतिस्पर्धात्मक खेलमा राजुकाजी शाक्यको कोचमा मैदान उत्रेका च्यासलले पाएको राम्रो केही अवसरहरु खेर फालेको थियो। खेलको २४ मिनेमा बराबरी गोल फाकाउने अवसरलाई च्यासलका खेलाडीले सदुपयोग गर्न सकेनन्। च्यासलका विदेशी खेलाडी इभिल्सले प्रहार गरेको बल बिपक्षी गोलरक्षकले पञ्च गरेर बचाएका थिए। यसै गरी खेलको ३५ मिनेटमा वान भर्सेस वानमा भिक्टोरले प्रहार गरेको बल क्यारुनका खेलाडीले गोललाइनबाट बचाएका थिए। पोखरामा जारी मनकामना केबलकार पोखरा कप फुटबल प्रतियोगिता अन्तर्गत बुधवार भएको खेलमा बलका लागि भिड्दै च्यासल युथ क्लब र क्यामरुनको डफिन्स टिम फेमेलीका खेलाडी। फोटोः कृष्णमणि बरालअन्नपूर्ण प्रतियोगितामा क्यारुनले पनि केही गोल गर्ने अवसरलाई सदुपयोग गर्न सकेन। खेलको २२ मिनेमा अरमेलको प्रहार च्यासलका खेलाडीले क्लियर गरेक थिए। यसै गरी खेलको ५४ मिनेटमा पेटेङले प्रहार गरेको कडा बल च्यासलका गोलरक्षकले बचाएका थिए। खेलको दोस्रो हाफको थपिएको समयमा पनि अन्तिम मिनेमा क्यामरुनका इकोबेनले डिबक्सभित्र किपरसंग वान टु वानको अवस्थामा पनि गोल गर्न चुकेका थिए। खेलमा क्यामरुनका गोलरक्षक प्रिसो म्यान अफ दि म्याच घोषित भए। खेलपछि प्रतिक्रिया दिदै विजयी टिम क्यारुनको डफिन्स टिमका कोअर्डिनेटर आशिक थापामगरले मुस्किलले जित निकाल्न सफल भएको बताए। दोस्रो खेलका लागि ३ स्ट्राइकर आउँदै गरेकोले खेलमा सुधार आउने उनले विश्वास गरे। मनकामना पोखरा कप फुटबल प्रतियोगिता अन्तर्गत बिहीबारको खेल इटहरीमा भइरहेको मदन मेमोरियल गोल्डकपका लागि खेलाडी व्यस्त रहेकोले स्थगित भएको एन्फा कास्कीका अध्यक्ष मिलन गुरुङले जानकारी दिए। आयोजक पोखरा ११ सँग खेल्ने ब्रिगेड ब्वाइज क्लब मदन मेमोरियल गोल्ड कपका लागि बस्नु पर्ने भएकोले खेल शुक्रबारका लागि सारिएको उनले बताए।
सेनाका खगेन्द्र व्यास अल्ट्रा म्याराथन विजेता,"दमौली : नेपाली सेनाका खगेन्द्रबहादुर भाट व्यास नगरपालिकाले आयोजना गरेको दोश्रो व्यास नगर अल्ट्रा म्याराथन विजेता बनेका छन् । तनहुँको पर्यटकीय मानुङ डाँडाबाट दमौली, चापाघाट, कलेस्ती हुँदै पुलिमराङसम्मको निर्धारित ४४ किलोमिटरको दूरी भाटले सबैभन्दा पहिले २ घण्टा ५३ मिनेटमा पुरा गरेका हुन् । प्रतियोगितामा साविकका विजेता नेपाली सेनामै कार्यरत डोटीका नवराज साउदले दूरी ३ घण्टा २ मिनेटमा पार गरेर दोश्रो स्थान प्राप्त गरे । उनले गत वर्ष यो दूरी ३ घण्टा १३ मिनेटमा पार गरेका थिए । व्यक्तिगत स्कोर सुधार गरे पनि उनी प्रथम हुन सकेनन् । प्रतियोगितामा तीन घण्टा १४ मिनेटमा दूरी पार गरेका भूमिराज राई तेश्रो भए । प्रतियोगितामा दुर्गाराज बुढाले ३ घण्टा १६ मिनेट, किरण मगरले ३ घण्टा २० मिनेट, सुरेन्द्र चापागाइंले ३ घण्टा २२ मिनेट, विशाल गुरुङले ३ घण्टा २३ मिनेट तथा सुमन कुलुङले ३ घण्टा ३५ मिनेटमा दूरी पार गरे । प्रतियोगिताका प्रथमलाई ८० हजार, दोश्रोलाई ६० हजार, तेश्रोलाई ५० हजार र सान्त्वनालाई १५ हजार रुपैयाँ नगद प्रदान गरियो । प्रतियोगिताको उद्घाटन गर्दै कांग्रेस वरिष्ठ नेता रामचन्द्र पौडेलले मानुङ क्षेत्रको पर्यटकीय विकासले गति लिएको बताए । प्रतियोगिताका विजेतालाई पुलिमराङमा आयोजित कार्यक्रममा पुरस्कार वितरण गरियो । पुरस्कार वितरण कार्यक्रममा व्यास नगर प्रमुख बैकुण्ठ न्यौपानेले प्रतियोगिताले नगरको पर्यटकीय प्रवद्र्धनमा योगदान दिएको बताए । प्रतियोगिता समापनका क्रममा नेकपा केन्द्रीय सदस्य प्रतापलाल श्रेष्ठ, नेपाली कांग्रेसका पूर्व सभापति रघुनाथ पौडेल, नेपाल उद्योग वाणिज्य महासंघका केन्द्रीय सदस्य देवकुमार श्रेष्ठलगायतले व्यास नगरको पर्यटकीय सम्भावना प्रचारका लागि थप काम हुनुपर्नेमा जोड दिए । नगरपालिकाले दौडलाई हरेक वर्ष निरन्तरता दिइने जनाएको छ । व्यास नगर उपप्रमुख मीरा जोशीले प्रतियोगितामार्फत् नगरपालिकाले खेल तथा पर्यटकीय सम्भावना उजागर गरेको बताइन् । मानन्धर र कोजुलाई सम्मान म्याराथनको उद्घाटनका क्रममा नगरपालिकाले चर्चित म्याराथन धावक बैकुण्ठ मानन्धर र धाविका कान्छीमाया कोजुलाई सम्मान गरेको छ । म्याराथनमार्फत् देशको खेल क्षेत्रमा योगदान दिएको भन्दै दुवैलाई कार्यक्रममा सम्मान गरिएको नगरपालिकाले जनाएको छ ।"
धुर्मुससुन्तलीले क्रिकेट रंगशाला बनाउने भएपछि गाउँमा खुसीयाली,"भरतपुर : रंगशाला निर्माणका लागि केही महिनाअघि सर्भे हुँदा पश्चिम चितवनको शान्तिचोक वरपरका बस्तीमा चर्चा र बहस हुन थाल्यो। रंगशाला बने गाउँकै विकास हुनेमा आशावादी थिए, स्थानीय। रंगशाला बनाउन उपयुक्त जग्गाको खोजीमा रहेका सीताराम कट्टेल धुर्मुस र कुञ्जना घिमिरे सुन्तली जग्गा अवलोकनका लागि पुगेपछि भने गाउँको भरोसा बढ्यो। लामो समयको छलफल र प्रयासपछि सोही स्थलमा रंगशाला निर्माण हुने भएपछि अहिले त्यस क्षेत्रमा खुसीयाली छाएको छ। राष्ट्रिय गौरवको आयोजना आउने भएपछि ओझेलमा परेको क्षेत्रको पहिचान बढ्ने स्थानीय ६३ वर्षीय आशबहादुर गुरुङ बताउँछन्। रंगशाला बन्ने कुराले सिंगो गाउँ नै खुसी छ, उनले भने, गाउँमा हुने विकास कार्य हाम्रो छोरानातिको भविष्यसँग पनि जोडिएको छ। रंगशाला कहिले बन्ला भन्ने विषय यतिबेला चोक चौतारामा दिनहुँ चर्चाको विषय बनेको छ। स्थानीय लक्ष्मी भट्टराई पनि अन्तर्राष्ट्रिय स्तरको क्रिकेट रंगशाला निर्माण भएपछि गाउँको मुहार फेरिने विश्वास व्यक्त गर्छिन्। रंगशाला बनेपछि हाम्रो यो पिछडिएको ठाउँको पनि विकास होला भन्ने लागेको छ, उनले भनिन्। पश्चिम चितवनको रामपुरमा अन्तर्राष्ट्रिय क्रिकेट रंगशाला निर्माण हुन लागेको हो। भरतपुर महानगरपालिकाको वडा नम्बर १६ स्थित कृषि तथा वन विश्वविद्यालयको जग्गामा रंगशाला निर्माण गर्न लागिएको हो। भरतपुर महानगरपालिका र धुर्मुससुन्तली फाउन्डेसनको सहकार्यमा अन्तर्राष्ट्रिय स्तरको सुविधासम्पन्न बहुउद्देश्यीय क्रिकेट रंगशाला निर्माण गर्न लागिएको हो। रंगशाला निर्माणको लागि धुर्मुससुन्तली फाउन्डेसनका अध्यक्ष सीताराम कट्टेल र भरतपुर महानगरपालिकाकी प्रमुख रेनु दाहालले बुधबार रंगशाला निर्माणसम्बन्धी सहमतिपत्रमा हस्ताक्षर गर्दैछन्। लामो समयको प्रयासपछि रंगशाला निर्माण हुने कुरा सबैको लागि उपलब्धिको विषय भएको महानगरपालिकाकी प्रमुख दाहालले बताइन्। जग्गा खोज्न निकै चुनौतीपूर्ण परिस्थितिको सामाना गर्नु परेको उनको भनाइ छ। राष्ट्रिय गौरवको आयोजना सञ्चालन हुनु सबैका लागि गौरवको विषय हो, दाहालले भनिन्, खेल्नलायक मात्रै होइन, हेर्न लायकको पनि रंगशाला निर्माण गर्ने सोच हो। शिलान्यास भएको दुई वर्षभित्र रंगशाला निर्माण गरिसक्ने भनिए पनि १८ महिनामै काम सम्पन्न हुने दाबी दाहालले गरिन्। रंगशाला निर्माणको औपचारिक घोषणा बुधबार प्रधानमन्त्री केपी शर्मा ओलीले गर्दैछन्। सोही कार्यक्रममा गुरुयोजनाको लागि तयार गरिएको खाका पनि प्रस्तुत गरिनेछ। रंगशालाका लागि त्रिभुवन विश्वविद्यालयको स्वामित्वमा रहेको कृषि तथा वन विश्वविद्यालयको भोगचलनमा रहेको जग्गा त्रिपक्षीय सहमतिबाट भरतपुर महानगरपालिकालाई उपलब्ध गराइएको थियो। रंगशाला निर्माणका लागि २० बिघा आठ कठ्ठा जग्गा धुर्मुससुन्तली फाउन्डेसनलाई उपलब्ध गराइएको छ। रंगशाला निर्माणको लागि करिब तीन अर्ब रुपैयाँ खर्च हुने अनुमान गरिएको छ। सहमतिपत्रमा हस्ताक्षर भएपछि ६ महिनाभित्र निर्माणकार्य अगाडि बढाई त्यसको दुई वर्षभित्र काम सम्पन्न गरेर महानगरपालिकालाई हस्तान्तरण गरिने योजना छ। हामीले यो क्षेत्रलाई खेलकुदको हब बनाउन खोजेका हौं, धुर्मुससुन्तली फाउन्डेसनका अध्यक्ष सीताराम कट्टेलले भने, कुनै पनि हालतमा विश्वको नमुना रंगशाला बनाउँछौं। उनले सबैको सहयोगबाट मात्र निर्माणले गति लिने भन्दै सहयोगका लागि आह्वान पनि गरेका छन। रंगशाला निर्माणका लागि मोडालिटी तथा रंगशालाको व्यवस्थापन र सञ्चालन कार्यविधि तयार पारिएको छ। अन्तर्राष्ट्रिय क्रिकेट काउन्सिल (आईसीसी) को मापदण्डबमोजिम आवश्यक प्रक्रिया पूरा गरेर रंगशाला निर्माण गरिने बताइएको छ। रंगशालाको निर्माणकार्य भरतपुर महानगरपालिका, धुर्मुससुन्तली फाउन्डेसन र विदेशी सरकारी तथा गैरसरकारी संघसंस्थाको आर्थिक सहयोगमा अगाडि बढाउन लागिएको हो।"
बार्सिलोनाबाट स्वारेजलाई भित्र्याउँदै आर्सनल,बार्सिलोना : स्पेनिस पावर हाउस बार्सिलोनामा लामो समय बिताएका चर्चित मिडफिल्डर डेनिस स्वारेज इङ्लिस प्रिमियर लिग क्लब आर्सनलमा आबद्ध हुने भएका छन् । २५ वर्षीय स्पेनिस खेलाडी स्वारेजलाई भित्राउने विषयमा अन्तिम तयारी भइरहेको आर्सनलले जनाएको छ । स्वारेजले जारी सिजनको बाँकी अवधि ऋणमा आर्सनलबाट खेल्ने छन् । सन् २०१६ मा भिल्लारियलबाट बार्सिलोनामा आबद्ध भएका स्वारेजले क्लबका लागि ७१ खेल खेलेका छन् । भिल्लारियलमा आउनुअघि पनि उनी बार्सिलोनाकै बी टोलीमा आबद्ध थिए । जारी सिजनमा भने स्वारेजले बार्सिलोनाका लागि आठ खेलमात्र खेलेका छन् । आर्सनलका वर्तमान प्रशिक्षक युनाई एमरीको पहलमा उनी इङ्लिस क्लबमा आबद्ध हुन लागेका हुन् । स्वारेजले एमरीको प्रशिक्षकत्वमा रहेर यसअघि सेभिलबाट ब्यवासायिक फुटबल खेलेका थिए । बार्सिलोनाले कोपा डेल रेको क्वार्टरफाइनलको दोस्रो लेग खेलमा स्वारेजलाई नखेलाइने यसअघि नै घोषणा गरिसकेको छ । बार्सिलोनाले बिहीबार राति घरेलु मैदानमा सेभिलसँग क्वार्टरफाइनलको दोस्रो लेग खेल खेल्दै छ । पहिलो लेग खेलमा बार्सिलोनालाई सेभिलले २० गोलले हराएको थियो । स्वारेजले युवा अवस्थामा केही समय इङ्लिस प्रिमियर लिग क्लब म्यानचेस्टर सिटीमा पनि बिताएका थिए । म्यानचेस्टर सिटीबाट बार्सिलोनाको युवा टोलीमा आबद्ध हुँदा स्वारेज केवल १९ वर्षका थिए ।
नापोलीलाई हराउँदै एसी मिलान सेमिफाइनलमा,रोम : जारी सिजनको घरेलु लिगमा गतिलो प्रदर्शन गर्न नसकिरहेको एसी मिलान इटालियन कपमा भने सेमिफाइनलमा पुगेको छ। एसी मिलान बुधबार विहान घरेलु मैदानमा खेलिएको खेलमा बलियो प्रतिद्वन्द्वी नापोलीलाई २० गोलले हराउँदै सेमिफाइनलमा प्रवेश गरेको हो। घरेलु लिग इटालियन सिरिएमा भने नापोली ४८ अंकसहित तालिकाको दोस्रो स्थानमा रहेको छ। खासै गतिलो प्रदर्शन गर्न नसकेको एसी मिलान भने घरेलु लिग तालिकामा ३५ अंकसहित चौथो स्थानमा आसिन छ। एसी मिलानलाई इटालियन कपको सेमिफाइनलमा पुर्याउन दुबै गोल किर्जिस्तोफ पितेकले गरे। भर्खरै मात्र जेनोआबाट एसी मिलानमा आबद्ध भएका पितेकले आफ्नो नयाँ क्लबका लागि खेलेको यो पहिलो खेल हो। २३ वर्षीय पितेक पोल्यान्डको राष्ट्रिय टोलीका सदस्य पनि हुन्। उनी गत साता तीन करोड पाउन्डमा जेनोआबाट एसी मिलानमा आबद्ध भएका हुन्। उनले खेल सुरु भएको २७ मिनेटभित्रै टोलीका लागि दुबै गोल गरेका थिए। खेल सुरु भएको ११औं मिनेटमा पहिलो गोल गरेका पितेकले २७औं मिनेटमा अर्को गोल थपेका थिए। अनुभवी खेलाडी गोन्जालो हिग्वेन ऋणमा इङ्लिस प्रिमियर लिग क्लब चेल्सीतर्फ लागेपछि एसी मिलानले पितेकलाई भित्राएको हो। एसी मिलानले इटालियन कपको सेमिफाइनलमा इन्टर मिलान वा लाजियोसँग प्रतिस्पर्धा गर्नेछ।
म्यानचेस्टर सिटीलाई न्युक्यासलको झट्का,"लन्डन : इङ्लिस प्रिमियर लिग फुटबलको बुधबार विहान खेलिएको खेलमा उपाधि होडमा रहेको म्यानचेस्टर सिटीले नमिठो हार भोगेको छ भने म्यानचेस्टर युनाइटेड घरेलु मैदानमै बराबरीमा रोकिएको छ। आर्सनलले भने घरेलु मैदानको फाइदा उठाउँदै प्रतिस्पर्धात्मक जित हासिल गरेको छ। सेन्ट जेम्स पार्कमा खेलिएको खेलमा न्युक्यासल युनाइटेडले म्यानचेस्टर सिटीलाई २१ गोलले हरायो भने म्यानचेस्टर युनाइटेडलाई तुलनात्मक रुपमा कमजोर प्रतिद्वन्द्वी बर्नलीले २२ गोलको बराबरीमा रोक्यो। आर्सनलले भने कार्डिफ सिटीमाथि २१ गोलको जित हासिल गर्यो। कमजोर प्रतिद्वन्द्वीसँगको अप्रत्यासित हारसँगै साविक विजेता म्यानचेस्टर सिटीको उपाधि होडमा पनि नमिठो धक्का लागेको छ। जारी सिजनको घरेलु लिगमा म्यानचेस्टर सिटीको यो चौथो हार हो। २३ खेल खेलको लिभरपुल ६० अंकसहित तालिकाको पहिलो स्थानमा आसिन छ। लिभरपुलभन्दा एक खेल बढी खेलको म्यानचेस्टर सिटी ५६ अंकसहित दोस्रो स्थानमा छ। लिभरपुलले बिहीबार विहान घरेलु मैदानमा पूर्वविजेता लेस्टर सिटीसँग प्रतिस्पर्धा गर्नेछ। उक्त खेलमा जित हात पार्न सके लिभरपुलले म्यानचेस्टर सिटीसँग सात अंकको अग्रता हासिल गर्नेछ। लिग तालिकामा २३ खेल खेलेको टोट्टनहाम ५१ अंकसहित तेस्रो, समान खेल खेलेको चेल्सी ४७ अंकसहित चौथो, २४ खेल खेलको आर्सनल ४७ अंकसहित पाँचौं र समान खेल खेलेको म्यानचेस्टर युनाइटेड ४५ अंकसहित छैटौं स्थानमा आसिन छन्। खेल सुरु भएको पहिलो मिनेटमै अग्रता लिएर पनि म्यानचेस्टर सिटीले त्यसलाई जोगाउन सकेन। म्यानचेस्टर सिटीका लागि अनुभवी खेलाडी सर्जियो एग्वेरोले खेल सुरु भएको २४औं सेकेन्डमै पहिलो गोल गरेका थिए। सोही गोलका कारण पहिलो हाफमा म्यानचेस्टर सिटी अगाडि रह्यो। खेल अवधिभर ७६ प्रतिशत समय आफ्नो खुट्टामा बल नचाए पनि म्यानचेस्टर सिटीका खेलाडीले दोस्रो हाफमा आफ्नो टोलीलाई लगातार दुई गोल खानबाट जोगाउन सकेनन्। खेलको ६६औं मिनेटमा न्युक्यासल युनाइटेडका लागि सालोमन रोन्डनले जवाफी गोल फर्काए। निर्धारित समयको खेल सकिनुभन्दा १० मिनेटअघि न्युक्यासल युनाइटेडका लागि म्याट रिट्चीले पेनाल्टीमार्फत निर्णायक गोल गरेका थिए। २४ खेलबाट २४ अंक बटुलेको न्युक्यासल युनाइटेड तालिकाको १४औं स्थानमा आसिन छ। प्रिमियर लिगमा न्युक्यासलका लागि यो महत्वपूर्ण जित हो। यसअघि न्युक्यासलले २२ खेलमा म्यानचेस्टर सिटीलाई हराउन सकेको थिएन। यसैगरी घरेलु मैदानमा खेलिएको खेलको अन्तिम समयमा लगातार दुई गोल फर्काउँदै म्यानचेस्टर युनाइटेडले आफूलाई सम्भावित हारबाट जोगाएको थियो। प्रतिस्पर्धात्मक खेलमा चारवटै गोल दोस्रो हाफमा भएका थिए। खेलको ५१औं मिनेटमा आस्ले बार्नेसले बर्नलीलाई सुरुआती अग्रता दिलाएका थिए। ८१औं मिनेटमा क्रिस उडले बर्नलीको अग्रतालाई दोब्बर बनाए। ओल्ड ट्राफोर्डमा खेलिएको उक्त खेलको ८७औं मिनेटमा पल पोग्बाले पेनाल्टीमार्फत म्यानचेस्टर युनाइटेडका लागि पहिलो गोल गरे। पराजयको अत्यन्तै निकट पुगेको म्यानचेस्टर युनाइटेडलाई सम्भावित हारबाट जोगाउन इन्जुरी समयको दोस्रो मिनेटमा भिक्टर लिन्डलोफले दोस्रो गोल फर्काएका थिए। उनी प्रिमियर लिगमा म्यानचेस्टर युनाइटेडका लागि गोल गर्ने चौथो स्विडिस खेलाडी बनेका छन्। यसअघि प्रिमियर लिगमा म्यानचेस्टर युनाइटेडका लागि स्विडेनका खेलाडी जेस्पर ब्लोमक्विस्ट, हेनरिक लार्सन र ज्लाटन इब्राहिमोभिचले गोल गरेका थिए। २४ खेलबाट २३ अंक जोडेको बर्नली तालिकाको १५औं स्थानमा आसिन छ। ओल्ड ट्राफोर्डमा खेलिएका पछिल्ला २० खेलमा बर्नलीले एउटा पनि जित हात पार्न सकेको छैन। पछिल्ला २० मध्ये आठ खेल बराबरीमा सकिएको छ भने १२ खेलमा बर्नलीले म्यानचेस्टर युनाइटेडसँग हार ब्यहोरेको छ। यसैगरी कार्डिफ सिटीविरुद्घको खेलमा घरेलु टोली आर्सनलका लागि ६६औं मिनेटमा पियर एमरिक आउबामेयाङ्ले पेनाल्टीमार्फत पहिलो गोल गरेका थिए। ८३औं मिनेटमा अलेक्जेन्डर लाकाजेट्टीले आर्सनलको अग्रता दोब्बर बनाए। खेल सकिनुभन्दा ठिकअघि कार्डिफ सिटीका लागि नाथानी मेन्डेजले एक गोल फर्काएका थिए। हालसम्म २४ खेल खेलेको कार्डिफ सिटी १९ अंकसहित तालिकाको १८औं स्थानमा आसिन छ। आर्सनल प्रिमियर लिगमा घरेलु मैदानमा खेलिएको पछिल्लो १२ खेलमा अपराजित रहँदै आएको छ। पछिल्लो पटक प्रिमियर लिगमा आर्सनललाई घरेलु मैदानमा गत अगस्टमा म्यानचेस्टर सिटीले २० गोलले हराएको थियो। त्यसयता घरेलु मैदानमा खेलिएका १२ मध्ये १० खेलमा आर्सनल विजयी भएको छ भने दुई खेल बराबरीमा सकिएको छ। प्रिमियर लिगका अन्य खेलमा फुलहामले घरेलु मैदानमा ब्राइटनलाई ४२ गोलले हरायो भने एभर्टनले हडर्सफिल्ड टाउनलाई उसैको मैदानमा १० गोलले हारको स्वाद चखायो। वल्भरह्याम्पटनले भने घरेलु मैदानको फाइदा उठाउँदै वेस्ट हाममाथि ३० गोलको जित हासिल गर्यो।"
अन्तराष्ट्रिय रंगशाला निर्माणका लागि साढे तीन करोड सहयोग जुट्यो,"काठमाडौं : धुर्मुससुन्तली फाउन्डेसनले चितवनको भरतपुरमा निर्माण गर्न लागेको अन्तराष्ट्रिय क्रिकेट रंगशालाको घोषणा कार्यक्रममै साढे तीन करोड सहयोग जुटेको छ। बुधबार राजधानीमा आयोजित गौतमबुद्ध अन्तराष्ट्रिय रंगशाला निर्माणका लागि जग्गा प्राप्तीसम्बन्धी सम्झौता कार्यक्रममा यो सहयोग रकम जुटेको हो। बुधबारको कार्यक्रममै एस ट्राभल्सले तीन करोड रुपैयाँ दिने घोषणा गरेको छ। साथमा अन्य संघसंस्था र व्यक्तिले समेत सहयोग घोषणा गरेका हुन्। अहिलेसम्म अल्का अस्पतालले २५ लाख, आर एम ग्रुपले पाँच लाख , मुक्तिनाथ विकास बैंकले पाँच लाख, रविराज सिंहले ११ लाख, बद्री पंगेनीले एक लाख, मह सञ्चार र भद्रगोल टिमले एकएक लाख सहयोग गर्ने घोषणा गरिसकेका छन्। अझै सहयोग रकम जुट्नेक्रम जारी छ। फाउन्डेसनले रंगशालाको लागत तीन खर्ब अनुमान गरेको छ।"

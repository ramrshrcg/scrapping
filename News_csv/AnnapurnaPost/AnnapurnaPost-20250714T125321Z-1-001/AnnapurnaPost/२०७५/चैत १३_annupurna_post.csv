शीर्षक,विवरण
"आऊ, कमाऊ र जाऊ","यूएईले जस्तै नेपालले पनि फ्री जोन क्षेत्र तोकेर बाह्य लगानीकर्तालाई लगानी गर, तिम्रो पैसाको स्रोत खोज्दैनौं भन्न सकेको छैन। यही मार्च २९३० मा नेपालमा लगानी सम्मेलन हुँदैछ। सरकारले आयोजना गरेको यो सम्मेलनमा विश्वभरका ४० मुलुकका सरकार तथा व्यापारी प्रतिष्ठानले भाग लिने जनाइएको छ। विभिन्न मुलुकका लगानीकर्ता, विकासे साझेदार, कूटनीतिक निकायका प्रतिनिधि, सरकारी प्रतिनिधि, अन्तर्राष्ट्रिय मिडिया, विज्ञ र अन्य स्टेक होल्डरहरूले सम्मेलनमा भाग लिँदैछन्। देश संक्रमणकालीन अवस्थाबाट बाहिर निस्केर लगानी गर्न भर्जिन ल्यान्ड हो है भनेर विश्वसामु चिनाउन सम्मेलन सक्षम हुनेछ भन्ने सरकारी विश्वास छ। सम्मेलन नजिकिँदै गर्दा विप्लव माओवादीको गतिविधि र नेपाल सरकारले उनी नेतृत्वको दललाई लगाएको प्रतिबन्धले कस्तो असर पार्ला भन्ने चिन्ता र चासो पनि उत्तिकै छ। २००७ सालयताको केही वर्षको नेपाली राजनीतिलाई नजिकबाट नियाल्ने हो भने छोटो समयमै नेपालमा राजनीतिक परिवर्तन हुने गरेका छन्। विशेषगरी ०५२ पछिको माओवादी आन्दोलन र यसका आरोहअवरोहले लगानीकर्तालाई सधैं झस्काइदिन्छ। लगानी सम्मेलनको मुखैमा आएर विप्लवलाई गरिएको प्रतिबन्धले अझै पनि नेपालमा सम्भावित खतराको घडी ज्यूँका त्यूँ रहेछ भन्ने भय छ। यसको असर लगानी सम्मेलनमा पर्ने निश्चित छ। यसअघि सन् २०१७ मा सम्पन्न भएको लगानी सम्मेलनमा २३ मुलुकका दुई सय ५० भन्दा बढी लगानीकर्ताले भाग लिएका थिए। सम्मेलनमा ८ राष्ट्रका २६ कम्पनीले विभिन्न १० सेक्टरमा झन्डै १५ खर्बको लगानी गर्ने प्रतिबद्धता जनाए। प्रतिबद्धता जनाएकाहरूले पनि डेढ खर्बको हाराहारीमा लगानी गरे। सम्मेलन सफल भनेर तत्कालीन सरकारले भने पनि सफलताको कडी मापन भनेको लगानी (पैसा) ले गर्ने हो। त्यस हिसाबले उक्त सम्मेलन पूर्णरूपमा असफल थियो। सम्मेलनमा ऊर्जा र पर्यटन क्षेत्रमा वैदेशिक लगानी खोज्ने सरकारको मुख्य उद्देश्य देखिन्छ। त्यसैगरी उद्योग कलकारखाना, यातायात इन्फ्रास्ट्रक्चर र कृषि आदिमा नेपालमा लगानीको प्रचुर सम्भावना छ। अहिलेको सरकारले लगानीको वातावरण बनाएको छ भनेर लगानीकर्तालाई लोभ्याउने दाउमा नेपाल सरकार रहेको देखिन्छ। नीति निर्माणमा सहजीकरण गर्दै सार्वजनिक तथा व्यक्तिगत साझेदारीमा ठूलो मात्रामा लगानी भित्र्याउन सरकार लागिपरेको छ। यस किसिमको लगानी सम्मेलन बेलाबेलामा विभिन्न देशहरूले पनि आयोजना गर्ने गरेका छन्। गत वर्ष अक्टोबरमा साउदी अरेबियाले यस्तै सम्मेलन आयोजना गरेको थियो। सम्मेलनमा विभिन्न कम्पनीहरूले ५० बिलियन डलरको २५ वटा सम्झौता गरे। १५ वटा कम्पनीले ३४ बिलियन डलरको लगानीमा एमओए मा हस्ताक्षर गरे। तेल र ग्यासमा वैदेशिक लगानी खुला गरेपछि लगानीकर्ता साउदीमा लगानी गर्न आकर्षित भएका छन्। सन् २०१८ मा साउदी अरबमा अघिल्लो वर्षभन्दा ११० प्रतिशत बढी लगानी भित्रिएको छ। साउदी अरेबियाका आर्थिक योजनामन्त्री मोहमद अल तुवाइज्रीले ३५ बिलियन डलरले (१३ बिलियन रियाल) वैदेशिक लगानी भित्रिएको दाबी गरेका छन्। साउदीले लगानी सम्मेलन गर्नुअघि भिजन २०३० तयार गरेर विश्वका ठूला लगानीकर्तालाई लगानी गर्ने वातावरण निर्माण गरिदियो। उसले सन् २०२० सम्म तेलबाहेकका अन्य क्षेत्रमा वैदेशिक लगानी भित्र्याएर ४० बिलियन रियाल आय संकलन गर्ने लक्ष्य राखेको छ। लगानीको विभिन्न पाँच क्षेत्रको पहिचान गरी विदेशी लगानीकर्तालाई आकर्षित गर्ने योजनामा साउदी छ। सरकारी नियन्त्रण र लगानीमा रहेको तेल उत्पादनलाई निजी क्षेत्रका लागिसमेत खुला गरिने घोषणा गरेको छ। यसका लागि उसले साझेदारी लगानीको अवधारणा अघि बढाएको छ, जसले उल्लेख्य लगानी भित्र्याउने अपेक्षा गरिएको छ। वैदेशिक लगानीलाई मुख्य आधार मान्दै चालु आर्थिक वर्षमा सात प्रतिशतको ग्राहस्थ्य उत्पादन वृद्धिदर रहने प्रक्षेपण गरेको छ। मानव अधिकार र स्वतन्त्रताजस्तो विषयमा विश्वभर आलोचित राष्ट्रले लगानी सम्मेलनमा खर्बौं डलर लगानी भित्र्याउन सफल भएको छ। पत्रकार खगोसीको हत्यामा विश्वभर आलोचित भइरहँदा पनि साउदीले खर्बौं डलरको लगानीलाई आकर्षित गर्न सक्नुले दुनियाँ अचम्मित छ। यसको कारण अरू केही नभएर लगानीको वातावरण नै मुख्य हो। लगानीकर्ताको सुरक्षाको प्रत्याभूति हो। मुनाफाको सुनिश्चतता पनि हो। साउदी अरबको घोषित नीति नै छ, आऊ, कमाऊ र जाऊ। पैसा लिएर आऊ, लगानी गरेर कमाऊ र नाफा कमाएर जाऊ। यही नीतिमा विश्वभरका लगानीकर्ता विश्वस्त भएका छन्। साउदीमा यति मात्र हैन, लगानीका अन्य भित्री कथासमेत हुन सक्ने आकलन गरिन्छ। अन्डरवल्र्डका कालो धनलाई साउदीमा लगानी गर्ने वातावरण सिर्जना गरिन्छ। अरबकै अर्को सानो मुलुक युनाइटेड अरब इमिरेट्स (यूएई) ले समेत सन् २०१७ मा १०८ बिलियन डलर वैदेशिक लगानी भित्र्याएको थियो। वैदेशिक लगानी सन् २०१८ मा बढेर ११५ बिलियन डलर पुगेको थियो। यूएईले सन् २०१९ मा २० प्रतिशतले वैदेशिक लगानी वृद्धि भई १४ बिलियन डलर पुग्ने अनुमान गरेको छ, जसका लागि उसले विभिन्न क्षेत्रमा विदेशी लगानी खुला गरेको छ। यूएईले गत साल अक्टोबरमा वैदेशिक लगानी नीति परिमार्जन गरी ऊर्जा, प्रविधि, आर्टिफिसियल इन्टेलिजेन्स र सामग्री उत्पादनका विभिन्न क्षेत्र गरी यसअघि लगाएको बन्देजलाई खुकुलो पारेको थियो। ती क्षेत्रमा पहिले स्थानीय नागरिकको ५१ प्रतिशत सेयर अनिवार्य हुनुपर्ने नियमलाई संशोधन गरेर शतप्रतिशत वैदेशिक लगानीलाई खुला गरिएको छ। वैदेशिक लगानीलाई भित्र्याउन उसले विशेष फ्री जोन क्षेत्रहरू खोलेको छ। यूएईमा हाल झन्डै ४० वटाका हाराहारीमा फ्रि जोन क्षेत्रहरू छन्। के हो फ्री जोन ? विशेष कानुनको परिधिमा रहेर वैदेशिक लगानी आकर्षित गरिने गरी विभिन्न क्षेत्रहरू छुट्ट्याइएका हुन्छन्। उक्त क्षेत्रमा लगानी गरे राज्यले कम्पनीहरूलाई विशेष किसिमको सुविधा दिएको हुन्छ। उनीहरूले गर्ने कामको र व्यवसायको प्रकृतिका आधारमा यसलाई विभिन्न तरिकाले वर्गीकरण गरिन्छ। जस्तो एयरपोर्ट फ्री जोन, सीपोर्ट फ्री जोन, म्यानल्यान्ड फ्री जोन आदि। फ्री जोन क्षेत्रहरू यूएईका सातै राज्यमा छन्। ती क्षेत्रमा गएर लगानी गरे शतप्रतिशत आफ्नो हुने अर्थात् साझेदारी गरिरहनु पनि नपर्ने, वस्तु आयातनिर्यातमा कर नलाग्ने, पुँजीको स्रोत नखोजिने, आयकर र अन्य कुनै पनि किसिमका कर नलाग्ने गरी छुट प्रदान गरिएको हुन्छ। हायर एन्ड फायर पोलिसीअन्तर्गत कामदार नियुक्तिमा खुकुलो गरिएको हुन्छ। आवासीय भिसाका नियम सोहीअनुसार सहज बनाइएको हुन्छ भने कुनै पनि सरकारी कामकाजमा कानुनी परामर्श, सहयोग चाहिएको खण्डमा सहज तवरले प्रदान गरिएको हुन्छ। अर्थात् लगानी गर्न आकर्षण केन्द्रको निर्माण गरिएको हुन्छ। अबुधाबी एअरपोर्ट फ्री जोन, दुबई एअरपोर्ट फ्री जोन, जबल अली फ्री जोन, राकिज फ्री जोन, फुजैराह फ्री जोन र शारजाह हाम्रिया फ्री जोन आदि नाम चलेका फ्री जोनहरू हुन्। यहाँको अर्को आकर्षण के हो भने थोरै पुँजीमा पनि व्यापार व्यवसाय सञ्चालन गर्न सकिन्छ र सरकारले सम्पत्तिको स्रोत खोज्दैन। विश्वका मात्र नभएर नेपालकै केही नेताहरूले समेत यूएईमा लगानी गरेको अनुमान गरिन्छ। हुन्डीमार्फत यूएई पैसा पठाएर लगानी गरिसकेपछि रेमिटेन्समार्फत पैसा भित्र्याउँदै कालो धनलाई सजिलै सेतो बनाउन सकिने भएकाले यस्ता क्षेत्रहरू बढी आकर्षणका केन्द्र बनेका हुन्। लगानी सम्मेलनको आयोजना गर्दैगर्दा अझसम्म पनि नेपालले लगानीको वातावरण निर्माण गर्न नसकेको हो कि भन्ने भान हुन्छ। साउदीले जस्तै नेपालले लगानीकर्तालाई आऊ, कमाऊ र जाऊ भन्न सकिरहेको छैन। यूएईले जस्तै फ्री जोन क्षेत्र तोकेर लगानी गर तिम्रो पैसाको स्रोत खोज्दैनौं भन्न सकेको छैन। यूएई, साउदीजस्ता अन्य मध्यपूर्वी देशमा वैदेशिक लगानी भित्रिनुको कारण केके हुन् भनेर गहिरो अध्ययन गरियो भने धेरै गुदी कुराको जानकारी मिल्नेछ। लगानीकर्ताले पैसा ल्याउँदा पनि स्रोत देखाउनुपर्ने र पैसा लैजाँदा पनि स्रोत देखाउनुपर्ने नियमले लगानीकर्ताहरू विश्वस्त हुन नसकिरहेका त हैनन् ? राज्यले नेपाली नागरिकका हकमा एकपटकका लागि लगानीको पैसाको स्रोत नखोजिदिने र विदेशी लगानीकर्ताका हकमा अघोषित नरम नीति अख्तियार गर्ने हो भने खर्बौंको लगानी भित्रिने पक्का छ। विश्वमा उदीयमान धेरै देशले पनि घोषित वा अघोषित रूपमा यही नीति अख्तियार गरेका छन्। वैदेशिक लगानी साँच्चै बढाउने हो भने अबको ध्यान यता पनि मोडिन जरुरी छ। हाइलाइटअहिलेको सरकारले लगानीको वातावरण बनाएको छ भनेर लगानीकर्तालाई लोभ्याउने दाउमा नेपाल सरकार रहेको देखिन्छ। नीति निर्माणमा सहजीकरण गर्दै सार्वजनिक तथा व्यक्तिगत साझेदारीमा ठूलो मात्रामा लगानी भित्र्याउन सरकार लागिपरेको छ। विदेशी लगानी ऐन पारित प्रतिस्पर्धी लगानीको वातावरण बनाऊ लगानी सम्मेलनमा ३१ खर्बका परियोजना वैदेशिक लगानी : चीन विकासको माध्यम नेपालमा लगानी गर्न चीनको चासो बढी उद्योगमा विदेशी लगानी ह्वात्तै घट्यो लगानी सहजीकरणको तत्परता लगानी सम्मेलनको निहितार्थ लगानी सम्मेलन : यातायातका तीन परियोजना"
लगानी भित्र्याउन उपयुक्त अवसर,"सरकारले शुक्रबार र शनिबार लगानी सम्मेलन गर्दैछ। सम्मेलनमा गैरआवासीय नेपालीबाहेक विभिन्न ४० देशका ६५० जना लगानीकर्ता र तिनका प्रतिनिधिले सहभागिता जनाउँदै छन्। सम्मेलनमार्फत सरकारले नेपाल लगानीका लागि आकांक्षी रहेको र त्यसका लागि सहज वातावरण तयार गर्न क्रियाशील रहेको सन्देश प्रवाहित गर्न चाहेको छ। कानुनी, प्रशासनिक, प्रक्रियागतजस्ता सबैखाले सुधारलाई निरन्तरता दिने सरकारको प्रतिबद्धताले विदेशी तथा स्वदेशी लगानीलाई संरक्षण र सहजीकरण गर्न सरकार तत्पर छ भन्ने देखाएको छ। लगानी सधैं प्रतिफलसँग जोडिएको हुन्छ। जहाँ लगानीको सुरक्षा हुन्छ र प्रतिफल पाइन्छ, लगानीकर्ता त्यतै आकर्षित हुन्छन्। विगतको बीस वर्ष लामो समय हामीले सशस्त्र द्वन्द्व र राजनीतिक संक्रमण सँगै खेर फालेका छौं। जनसांख्यिक लाभ साथै मुलुकमा राजनीतिक स्थायित्वका हिसाबले पनि मुलुकलाई विकसित राष्ट्रका रूपमा रूपान्तरण गर्ने यो अभूतपूर्व अवसर पनि हो। लगानी सम्मेलन र नेपालमा वैदेशिक तथा स्वदेशी लगानीका सम्भावनाका विषयमा केन्द्रित रहेर अन्नपूर्ण मिडिया नेटवर्कले आयोजना गरेको राउन्ड टेबलका वक्ताहरूले अहिलेको अवसरलाई परिणाममा रूपान्तरण गर्न तुलनात्मक र प्रतिस्पर्धी लाभका क्षेत्रमा लगानी भित्र्याएर आर्थिक क्रियाकलाप विस्तार गर्नेतर्फ अघि बढ्न सरकारलाई सुझाव दिएका छन्। विदेशी तथा स्वदेशी लगानी बढाएर निजी क्षेत्रसँगको हातेमालोबाट मात्र लक्षित उच्च, दिगो, फराकिलो र समावेशी अर्थतन्त्र विकास गर्न सकिने उनीहरूको भनाइ छ। अन्नपूर्ण राउन्ड टेबलमा वक्ताहरूद्वारा व्यक्त विचार : १ सरकारी संयन्त्रमा लगानी सहजीकरणको मानसिकता विकास गरौं केशव आचार्य, अर्थविद अहिले सबैभन्दा ठूलो व्यवधान सरकारी संयन्त्रमै छ। सरकारी संयन्त्रहरूबीच समन्वयको अभाव तथा सर्वोच्चताको लडाइँले लगानीकर्तालाई सहज सेवा प्रदान गर्न सकिएको छैन। अर्कोतर्फ कानुनमा द्विअर्थी शब्दावली प्रयुक्त छन् र फरकफरक व्याख्या हुने गर्छ। कानुनमा पारदर्शिता र स्पष्टता आवश्यक छ। अर्कोतर्फ एउटा कानुनले दिएको सुविधा अर्को कानुनले काटिदिन्छ। उदाहरणका लागि विशेष आर्थिक क्षेत्र ऐन (सेज) ले दिएको सेवासुविधा आर्थिक ऐनले दिँदैन भने लगानीकर्ता निरुत्साही हुन्छन्। उद्योगलाई चाहिने पार्टपुर्जा र मेसिनरी आयातमा भन्सार छुट र अन्य छुट उल्लेख छ। तर हरेक वर्ष बजेटसँगै आउने आर्थिक ऐनमा त्यस्तो व्यवस्था नभएको भन्दै भन्सार विभागले व्यवधान हाल्ने गरेको छ। भर्खरै मात्रै शक्ति मिनिरल्स भन्ने उद्योगले भैरहवा आर्थिक क्षेत्रका लागि सामान लिँदा भन्सारले अवरोध सिर्जना गर्यो। लगानीकर्ताले एक करोड ४० लाख धरौटी राखेर छुटाए। भन्सार विभागले विशेष आर्थिक क्षेत्रले मात्र नहुने र आर्थिक ऐनमा उल्लेख नहुँदा हामी दिन सक्दैनौं भन्ने गर्छ। यो विषयलाई अहिले संशोधन भएको सेज ऐनले सम्बोधन गरेको छ। लगानीकर्ताका लागि सरकार भनेको एउटा निकाय हो। त्यही भएर विश्वभर लगानी आकर्षित गर्न एक द्वार सेवा प्रचलनमा आएको हो। लगानीकर्ताले धेरै निकायसँग डिल गर्नुपर्ने अवस्था नहोस्, एकै निकायबाट सबै काम होस् भनेर यो अवधारणा आए पनि हामीकहाँ भने एक द्वार संयन्त्रले प्रभावकारी काम गर्न सकेको छैन। २०४९ को विदेशी लगानी तथा प्रविधि हस्तान्तरण ऐन (फिटा) ले एकद्वार नीतिको अवधारणा ल्यायो, नियमावली पनि आयो तर अहिलेसम्म कार्यान्वयन हुन सकेन। सरकारले गम्भीर भएर ऐन कार्यान्वयन गर्न लाग्नुपर्छ। अनलाइन सिस्टममा जानुपर्छ। विद्युतीय कारोबार ऐन आयो तर अगाडि बढ्न सकेन। यस्ता विषय कार्यान्वयनमा सरकार चनाखो भए लगानी बढ्छ। सबभन्दा ठूलो समस्या भनेको सरकारका विभिन्न निकायबीचमा समन्वय र सरकारी संयन्त्रमा काम गर्ने राजनीतिक तथा प्रशासनिक नेतृत्वको मानसिकताका कारण उद्योगीले दुःख पाइरहेका छन्। उनीहरूको दिमागमा फाइल अड्काउनुपर्छ भन्ने हुन्छ। काममा सहजीकरणभन्दा अनेक बहाना बनाएर दुःख दिने परिपाटी छ। त्यो मानसिकता जबसम्म जाँदैन तबसम्म लगानीकर्ता उत्साहित हुँदैनन्। विदेशी मात्र नभएर स्वदेशी लगानीकर्तालाई पनि सेवासुविधा दिनुपर्छ। उद्योग खोल्दा वन मन्त्रालयले अवरोध उत्पन्न गर्छ। विस्फोटक पदार्थ लिनुपर्यो भने गृह र रक्षाले अड्काउँछ। लगानीकर्तालाई यसरी झन्झट दिनु हुँदैन। उद्योगमन्त्रीको अध्यक्षतामा औद्योगिक प्रवद्र्वन बोर्ड गठन गरिएको छ। उक्त बोर्डमा नेपाल राष्ट्र बैंकका गभर्नर पनि प्रतिनिधित्व गर्नुहुन्छ। गभर्नरले सही गरेको हुन्छ तर राष्ट्र बैंकको उपनिर्देशकले यो पुगेन, ऊ पुगेन भनेर काम अड्काउँछ। भन्सारको प्रवेश विन्दुदेखि फर्किंदासम्म धेरै ठाउँमा अड्चन छ। सरकार गम्भीर भएर यस्ता विषयमा सहजता ल्याउनुपर्छ। सानोदेखि ठूलो छिद्र पहिचान गरी अहिलेदेखि नै निर्मूल पार्नुपर्छ। ठूलो व्यवधान सरकारी संयन्त्रमै छ। उनीहरूमा लगानीलाई अवरोध गर्नु हुँदैन, सहजीकरण गर्नुपर्छ भन्ने मानसिकता विकास गराउनुपर्छ। अनलाइन रजिस्ट्रेसनका लागि कम्पनी रजिस्ट्रार कार्यालयबाट एप्लिकेसन पाइन्छ तर भेरिफिकेसन गर्न कार्यालय जानैपर्ने बाध्यता छ। हामीका औद्योगिक उत्पादनको जग कमजोर छ। व्यापार गर्नुभन्दा उद्योग चलाउन झन्झट धेरै छ। व्यापारमा भन्दा प्रतिफल कम र जोखिम पनि धेरै छ। प्रतिफल कम र जोखिम धेरै छ भने सरकारले त्यसलाई दिने सुविधा पनि त्यहीअनुरूप हुनुपर्यो। वास्तवमा नेपालमा औद्योगिक विकासका लागि सबैभन्दा ठूलो व्यापारिक साझेदार भारतसँगको हाम्रो वाणिज्य र पारवहन सन्धिमा समेत समयानुकूल सुधार गर्न आवश्यक छ। सन् १९९६ मा नेपाल र भारतको व्यापार सन्धि भयो। यसले भारतको लगानी यहाँ आउने, निर्यात बढ्ने भन्ने थियो। त्यसअनुरूप भएको पनि छ। सन् २००१ सम्म त्यसको प्रभाव आर्थिक वृद्धिदरमा पनि देखिन्छ। नेपालको विकासमा भारत प्रत्यक्ष वा परोक्षरूपमा महत्वपूर्ण छ। यसका लागि कूटनीतिक रूपमै भारतको नेतृत्वसँग कुरा गरेर वाणिज्य सन्धि,पारवहन सन्धि, रेल सेवा सम्झौता नेपालमैत्री बनाउन सक्नुपर्छ। अर्को प्रसंग पनि हेरौं, सन् १९९२ मा हामीले भारतीय रुपैयाँसँगको विनिमय दर १०० भारुको १६५ बाट १६० मा स्थिर विनिमय राख्ने भयौं। यो २७ वर्षमा भारतको अर्थतन्त्र धेरै अघि बढिसकेको छ। २७ वर्षमा विश्व बजारमा भारतको व्यापार हिस्सा अत्यधिक बढेको छ, उसको उत्पादन लागत कम छ। उत्पादकत्व उच्च छ। त्यसमा नेपालको तुलना हुन सक्दैन। त्यसकारण भारतसँग हाम्रो व्यापारिक निर्भरता बढ्दै गएको छ। साँच्चै देशभित्र औद्योगिक वातावरण बनाउने हो भने यी समग्र पक्षमा पनि विचार पुर्याउनुपर्छ। प्रतिस्पर्धी वातावरण र लगानी संरक्षण आवश्यक छ शशिकान्त अग्रवाल, उद्योगपति तथा सदस्य, नेपालभारत उद्योग वाणिज्य संघ लगानी सम्मेलनमा निजी क्षेत्रको २३ वटा परियोजना र सरकारको तर्फबाट ५० वटा परियोजना प्रस्तुत हुने भएको छ। त्यो नै उल्टो भएको छ। ५० निजी क्षेत्रको र २३ सरकारको हुनुपर्ने हो। अर्थात्् निजी क्षेत्रले नेतृत्व गरेको आर्थिक विकासमा हामी विश्वास गर्छौं। मुख्य सवाल नेपालमा लगानीका लागि निजी क्षेत्र कति असहजता महसुस गरिरहेका छन् भन्ने कुरा प्रस्ट पार्छ। असहजताको कारण नेपालमा व्यवसाय गर्न आवश्यक लागत उच्च छ। उदाहरणका लागि अर्थमन्त्रालयले अनिवार्य रूपमा हरेक तीन महिनामा लेखा परीक्षकमार्फत मौज्दातको चेकजाँच गराउनुपर्ने, हरेक ६ महिनामा क्रेडिट नवीकरण गर्नुपर्ने व्यवस्था लागू गरेको छ। यसले व्यवसाय सञ्चालनमा लागत थपेको छ, झन्झट पैदा गरेको छ। नेपालमा व्यवसाय गर्न आवश्यक खर्चको बढ्दो क्रमको यो त एउटा उदाहरणमा मात्रै हो। झनै उद्योग चलाउन धेरै समस्या छ। त्यसैका कारण नेपाली उद्योगी पनि व्यापारतिर आकर्षित भएका छन्। अब त व्यवसाय भनेकै व्यापार मात्रै हो भन्ने अवस्था आउन लागेको छ। यो नेपालको लागि ठूलो दुर्भाग्य हो। यसले नेपालको भुक्तानी सन्तुलनलाई पनि असर पारेको छ। अहिले नेपालको भुक्तानी सन्तुलन आधा खर्ब रुपैयाँले ऋणात्मक छ। जबसम्म हामीले अध्ययन गरेर कम्पनीले प्रतिस्पर्धी लाभ हासिल गर्ने वातवरण सिर्जना गर्ने अवस्थामा पुग्दैनौं तबसम्म उद्योग फस्टाउन सक्ने वातावरण बन्दैन। नेपालको नीतिमा तोकिएको कुरा कम्तीमा पनि २० वर्षसम्म परिवर्तन हुँदैन भन्ने प्रतिबद्धता आवश्यक छ। विदेशी लगानी भित्याउन यो महत्वपूर्ण हो। औद्योगिक क्षेत्र, व्यापारजस्तो आज लगानी गरेर तीन महिनामा आम्दानी गर्ने क्षेत्र होइन। त्यसैले यसमा अहिले तोकिएका कुरा २० वर्षसम्म लागू हुनेछ भनी सुरक्षण गर्न आवश्यक छ। उद्योगमा लगानी ल्याउन यो अत्यावश्यक छ। त्यस्तै नेपालमा विदेशी लगानीमा सञ्चालित उद्योग होस् या स्वदेशी लगानीमा सञ्चालित उद्योग, सरकारले तोकिएको सेवा सुविधा दिएका उद्योगमा हडताल गर्ने प्रविधिलाई निरुत्साहित गर्नुपर्छ। अधिकार माग गर्न पाउँछन् तर काम नै बन्द गरेर हडताल गर्ने प्रवृत्ति हाम्रो देशमा छैन भनेर सरकारले यो सम्मेलनबाट सन्देश दिन जरुरी छ। कति देशमा त यो लागू पनि भइसकेको छ। त्यति मात्रै नभएर नेपालमा लगानी आकर्षित गर्न समय र मागअनुसार नियम कानुन परिमार्जित हुन आवश्यक छ। हामीले नीति नियम बनाउँदा अन्य देशको तुलनामा सहज बनाउनुपर्छ। नीतिनियममा पारदर्शिता र सरकारी निकायबाट प्रदान गरिने सहज सेवाले लगानी भित्रिनेनभित्रिने भन्ने निर्धारण गर्ने भएकाले अन्य देशको तुलानमा नियमकानुन सहज र प्रभावकारी हुन आवश्यक छ। कानुन पारदर्शी र सरकारी संयन्त्रबाट काम सहज हुनेबित्तिकै लगानी स्वतः आकर्षित हुन्छ। कानुन जति सहज छ त्यहीअनुरूप काममा पनि तीव्रता दिन आवश्यक छ। पछिल्लो समय भारतीय लगानीमा पनि कमी आएको छ। भारतीय लगानीको इतिहास हेर्ने हो भने, आजभन्दा धेरै वर्ष अघिबाट सुरु भएको हो। यसको सुरुवात डाबर नेपाल, युनिलिभर नेपाललगायतका उद्योग भित्रिएर भएको हो। उनीहरूको अघिकांश लगानी नेपालकै लागि सीमित भएर आएको छ। उनीहरूको नेपालमा लगानी गरेर अन्य देशमा निर्यात गर्ने गरी उत्पादन भएको छैन। निर्यात गर्न सक्ने गरी लगानी गर्ने वातावरण सरकारले गर्नुपर्ने थियो। त्यसका लागि सरकारको तर्फबाट वस्तु ढुवानीमा अनुदान दिनुपर्ने थियो। जसले उनीहरूलाई नेपालमा लगानी गरेर ठूलो मात्रामा उत्पादन गरेर अन्य देशमा निर्यात गर्न वातावरण सिर्जना हुन्थ्यो। अर्कोतर्फ भारत सरकारले पछिल्लो १० वर्षको अवधिमा लगानीका लागि धेरै सुविधा दिएको छ। उसले निर्यातमा विभिन्न चरणमा विभिन्न अनुदान उपलब्ध गराएको छ। भारतका हरेक प्रदेशले आआफूमा प्रतिस्पर्धा गरेका छन्। प्रदेशप्रदेशबीचमा कसले बढी अनुदान दिने भन्ने प्रतिस्पर्धाले पनि नेपालमा भारतबाट आउने लगानीमा कमी आएको हो। आएको भारतीय लगानीले पनि नेपालको मुख्य विषेशता भएका जलविद्युत्, पर्यटनभन्दा अन्य क्षेत्रमा प्राथामिकता पाउन सकेको छैन। कानुनी र प्रक्रियागत सुधार गरिरहेका छौं दिनेश भट्टराई, सहसचिव, उद्योग,वाणिज्य तथा आपूर्ति मन्त्रालय सरकारले नेपालमा लगानीमैत्री वातावरण बनाउने विषयमा गम्भीर, संवेदनशील भएर, अभूतपूर्व हिसाबले ऐनकानुनमा परिमार्जन र नीतिगत सुधारका काम गरिरहेको छौं। लगानीको वातावरण बन्नुअघि आउने अवरोध पन्छाएर सहज बनाउने काम गरिरहेका छौं। समयबद्ध गराउने र विभिन्न निकायमा जानुपर्ने बाध्यात्मक व्यवस्था हटाएर एकै ठाउँमा सबै सेवा दिने गरी प्रवेश प्रक्रियालाई सहजीकरण गर्ने प्रयाससमेत भइरहेको छ। उद्योग सञ्चालन भइरहेको बेलामा आवश्यक कच्चा पदार्थ, जनशक्ति र आर्थिक पक्षलाई सहज गर्ने, सञ्चालन समयमा सुरक्षा दिने विषयलाई प्रोत्साहन दिने प्रयास सरकारी पक्षबाट भइरहेको छ। लगानीकर्ताको मुख्य उद्देश्य प्रतिफल पाउने हुन्छ। त्यसलाई पनि सरल गर्न हरेक नीतिगत, कानुनी र प्रक्रियागत रूपमा हुनुपर्ने र आवश्यकताका विषयमा पनि सुधार भएको छ। हामीले तीन दर्जन लगानीसम्बन्धी कानुन संशोधन तथा परिमार्जन गरिसकेका छौं। केही परिमार्जनको पाइपलाइनमा छन्। यसले नेपाल सरकारले लगानीमैत्री वातावरण बनाउन बलियो प्रतिबद्धता प्रदर्शन गरिरहेको देखाउँछ। काम गर्दै जाँदा अहिले देखाउन नसकिएका नयाँ समस्या भोलि उत्पन्न हुन सक्छन्। अहिले नदेखिएको विषय र भोलि नयाँ समस्या देखिएमा त्यसलाई पनि सुधार गर्दै जाने भन्ने हो। अहिले देखाउन खोजिएको भनेकै नेपाल सरकार लगानी भित्याउन प्रतिबद्ध छ भन्ने हो। नेपालमा लगानीको सम्भावना छ भन्ने हो। नीतिगत हिसाबले हामी अरूभन्दा अब्बल हुनुपर्छ भनेर हामी लागिरहेका छौं। हामीले दिएका सुविधा, सहुलियत राम्रो हुनुपर्छ। यसले गर्दा लगानीकर्ताले उचित वातावरण देखेमा लगानी गर्छन् भन्ने हो। एकल सेवा विन्दु केन्द्रमा राष्ट्र बैंक भएन। औद्योगिक प्रवद्र्धन बोर्डमा अनुमोदित विषयहरू नेपाल राष्ट्र बैंक या अन्य निकायमार्फत प्रक्रिया अघि बढाउने क्रममा काटियो भन्ने कुरो आएको छ। अब त्यस्तो हुने छैन। हामी एकल विन्दु सेवाको प्रभाव केन्द्रको निर्देशिका तुरुन्तै राजपत्रमा सूचना प्रकाशन गर्ने तयारीमा छौं। सूचना सम्पादनका क्रममा रहेको छ। केही दिनभित्रै यसको सूचना प्रकाशित हुँदै छ। हामीले सुरुमा १२ वटा विभिन्न सरकारी निकायसहितको प्रतिनिधिलाई अधिकार प्रत्यायोजनसहित बस्ने व्यवस्था यसमा गरेका छौं। जेजस्तो ती निकायले गर्ने काम हुन्छ, त्यो एकल विन्दु सेवामै बसेर उसले निर्णय गर्ने भन्ने छ। कुनै विषय आफ्नो क्षेत्राधिकार वा आफ्नो विषयभन्दा माथि भए सम्बन्धित निकायमा गएर निर्णय गराउने जिम्मेवारी पनि उसैको हुनेछ। राष्ट्र बैंकको विषयमा गभर्नरबाटै निर्णय हुनुपर्ने कुनै विषय रहेछ भने त्यहाँ जो खटिन्छ उसैले त्यो विषय लिएर निर्णय गराएर ल्याउनुपर्छ। निकास त्यही एकल विन्दु सेवा केन्द्रबाटै निकाल्नुपर्छ। यसको अर्थ सेवाग्राही राष्ट्र बैंक गइरहनु पर्दैन। पछि यसमा आवश्यकताअनुसारका निकाय थप गर्दै जाने व्यवस्था पनि छ। यसले गर्दा धेरै समस्या सम्बोधन गर्छ भन्ने छ। हामीले धेरै मिलेर यसलाई पर्फेक्सनमा लैजानुपर्छ। यसमा आउने धेरैवटा क्रस कटिङको इस्युका लागि सबैको सहयोग चाहिन्छ। निजी क्षेत्रले पनि यसलाई सुरुदेखि नै सहयोग गर्नुपर्ने हुन्छ। अर्को विषय निर्णय नै भएन, हुँदा पनि एकपक्षीय निर्णय भयो, एकअर्कामा सामन्जस्यता हुनुपर्छ भन्ने आएको छ। अब निर्णयका लागि समयसीमा नै तोकिएको छ। अब हरेक निवदेनको एजेन्डा हेरेर निर्णय हुन्छ। के निर्णय भयो र भएन भन्ने विषयको जानकारी कारणसहित दिने व्यवस्था राखिएको छ। यसमा बढी जिम्मेवार र पारदर्शी बनाउने व्यवस्था भएको छ। नेपालमा लगानी गर्नेलाई उपयुक्त अवसर हरिभक्त शर्मा, अध्यक्ष, नेपाल उद्योग परिसंघ औद्योगिक क्षेत्रमा कठिनाइ छन्। कानुनमा सुधार पनि भइरहेको छ। अझै थुप्रै नियमविनियममा सुधार गर्नुपर्नेछ। नरिवलको बिरुवा हुर्काएजस्तै छ उद्योगधन्दा चलाउन। अर्थात् यसलाई धेरै हेरचाह आवश्यक छ। उद्योगीलाई प्रतिफल कम छ तर रोजगार सिर्जना र उत्पादनका हिसाबले अर्थतन्त्रका लागि भने महत्वपूर्ण छ। केही कठिनाइ हुँदाहुँदै पनि नेपाल लगानीका लागि उपयुक्त गन्तव्य हुँदैछ। लगानीका सम्भावनाका ढोका खुलेका छन्। सरकार र निजी क्षेत्र दुवैले यसको मनन पनि गरेका छन्। समयले हामीलाई कुर्दैन। लगानी सम्मेलन अन्तर्राष्ट्रिय समुदायलाई सन्देश दिने उपयुक्त अवसर पनि हो। यो अवसरमा सरकार र निजी क्षेत्रले आफ्नो बलबुताले भ्याएसम्म लगानीकर्तालाई आकर्षण गराउन पहल गर्नुपर्छ। लगानी गर्न इच्छुकले नै सम्मेलनमा सहभागिता जनाउने हो। लगानी सहजीकरणका लागि सरकारको भूमिका पनि हामीले नजिकबाट नियालिरहेका छौं। नीतिको निरन्तरता हुनुपर्छ भन्ने विषयमा हामी एकमत हुन आवश्यक छ। स्थायी नीति भएन भने लगानी आकर्षण बढ्न सक्दैन। आकर्षण बढाउने खालको नीति बनाउनेतर्फ गम्भीर भएर सोच्नुपर्छ। म तथ्यांकमा जान चाहन्न। लगानी, रोजगार र उत्पादन कम तथा आयात बढी गर्ने, कमजोर अर्थतन्त्र चलाएर आफ्नो सम्भावना बोकेका जनसंख्या निर्यात गरेर त्यसबाट आउने रेमिटेन्सबाट चल्ने मुलुक हो नेपाल। यसलाई परिवर्तन नगरी हाम्रो अर्थतन्त्र माथि उठ्न सक्दैन। सरकारले उद्योग सञ्चालनका लागि आवश्यक पर्ने सुविधा दिन कन्जुस्याइँ गर्नुभएन। ०७ सालदेखि आजसम्म व्यापक राजनीतिक परिवर्तन गरिरहँदा पनि अर्थतन्त्र सुधार्ने, उद्योगधन्दा राम्रोसँग चलाउने र रोजगार सिर्जना गर्नेतर्फ हाम्रो ध्यान जान सकेन। यी कुरा कुनै पनि सरकार वा राजनीतिक पार्टीको एजेन्डामा परेन। त्यसैले हामी पछि पर्यौं। अब सबै मिलेर सुधार्नुपर्छ। सरकार एउटा सिंगो निकायका रूपमा आउनुपर्यो। सरकार खण्डखण्डमा बस्ने काबिलाको सरदारजस्तो हुनुभएन। सरकारले एउटा सिंगो संयन्त्र बनाएर लगानीको क्षेत्रको सम्पूर्ण अधिकार प्रयोग गर्ने हैसियत त्यसैलाई दिन सक्नुपर्छ। नेपालले तेस्रो औद्योगिक क्रान्तिबाट फाइदा दिन सकेन। अब चौथो औद्योगिक क्रान्तिबाट फाइदा लिने गरी काम अघि बढाउनुपर्छ। अबको उद्योग उच्चतम प्रविधिमा आधारित हुनुपर्छ, जसले प्रतिस्पर्धात्मक बजारमा आक्रामक मार्केटिङ गर्न सकोस्। युवा चाहना पूरा गर्न सक्नुपर्छ। हामीलाई नयाँ प्रविधि र व्यवस्थापनको सीप चाहिएको छ। लगानी मात्र हेरिरहेका छैनौं, उत्पादित सामान कसरी विदेश निर्यात गर्न सक्छौं भन्नेतर्फ पनि हामीले चासो दिनुपर्छ। सम्मेलनमा पहिलोपटक केही उच्चतम प्रविधिमा आधारित कम्पनी सहभागी हुन आउँदैछन्। माइक्रोसफ्ट र गुगलहरू आउँदैछन्, यसका लागि तयारी हुँदैछ। जहाँसम्म सरकारसँग कुरा गर्नुपर्ने विविध विषय छन्। लगानीसँग जोडिएका विषयमा सरकार प्रतिबद्ध देखिएको छ। यसमा हामी पनि सँगै छौं। ३६ खर्बका प्रोजेक्ट तय भएका छन् भनेर खुसी हुँदै गर्दा यसबाहेक अन्य क्षेत्रमा पनि सम्भावना छन्। हामीले कुरा धेरै गरेका तर काम हुन नसकेका आयोजना पनि छन्। अहिले यो सम्मेलनमा कुनै लगानीकर्ताले लगानी गर्न चाह्यो भने त्यसमा हामी सम्भाव्यता अध्ययन गर्न सक्छौं। नेपाली उद्यमीको लगानी पनि बढेको छ। उद्योग लगानी गरेर आजको भोलि प्रतिफल पाउने क्षेत्र होइन। नेपालमा लगानी बढाएर रोजगार सिर्जना गर्न सक्यौं भने प्रवासमा बसेका लाखौं नेपाली फर्कने बाटो खुल्छ। लगानीको वातावरण बनाउन पूर्वाधार निर्माण हुनु पनि उत्तिकै आवश्यक छ। हाम्रा राजमार्गको अवस्था कमजोर छन्। रेल वे बनाउन सकेको छैन। बनेको रेल वेमा रेल चलाउन सकिएको छैन। सरकारलाई पनि सजिलो छैन। एकै दिनमा संसारका सबै कम्पनीका सीईओलाई एकै ठाउँमा बोलाउन सम्भव छैन। म आशावादी छु हामीले धेरै ठूला पार्टीलाई ल्याउन सकेनौं भनेर चिन्तित हुन जरुरी पनि छैन। हामीलाई समय चाहिन्छ। नेपालो लगानीले दिने लो ह्यांगिङ फ्रुट्स विदेशीले देखिरहेका छन्। कति कम्पनीले राम्रै ढंगले उद्योग चलाइरहेका छन्। म्यानुफ्याक्चरिङ सेक्टरको प्रतिफल निकै राम्रो छ। अहिले चौथो औद्योगिक क्रान्तिलाई बुझेरै लगानीको वातावरण सिर्जना गर्न सक्नुपर्छ। हामी निजी क्षेत्रले सरकारलाई रेड कार्पेट बिछ्याएर लगानीको स्वागत गरौं। लगानीका लागि माहोल सिर्जना भएको छ चन्द्रप्रसाद ढकाल, उपाध्यक्ष, नेपाल उद्योग वाणिज्य महासंघ विदेशी लगानीका लागि उत्प्रेरक भनेको स्वदेशी लगानी हो। भौगोलिक अवस्थितिका हिसाबले हामी चीन र भारतजस्ता उदीयमान अर्थतन्त्रका बीचमा छौं। यी देशबाट आउने लगानीका आधारमा पनि विश्वका अन्य देशका लगानीकर्ताले धारणा बनाउने गर्छन्। निजी क्षेत्रको प्रतिनिधिमूलक संस्थाका रूपमा नेपाल उद्योग वाणिज्य महासंघले उद्योगी व्यवसायीका हित संरक्षणसँगै देशभित्र व्यावसायिक वातावरण निर्माण गर्न अर्थात् व्यावसायिक सहजीकरण र व्यवसाय गर्ने लागत घटाउन पहल गरिरहेको छ। लगानी भिœयाउन तथा व्यापारिक सम्बन्ध विस्तार गर्न हामी प्रतिबद्ध भएर काम गरिरहेका छौं। नेपालमा विदेशी लगानी आउँदा स्वदेशी लगानीकर्ताको उत्साह, लगानीको वातावरण हेरेर नै आउने हुन्। व्यवसायमा स्वदेशी साझेदारसहित नै भित्रिने हुन्। द्वन्द्व र राजनीतिक संक्रमणको समाप्तिसँगै राजनीतिक स्थायित्वसँगै नेपालमा पुनः लगानी बढ्न थालेको छ। पर्यटन, जलविद्युत्, सूचना प्रविधिलगायत क्षेत्रमा लगानी बढेको छ। सरकारले पूर्वाधार र उत्पादनमूलक क्षेत्रमा लगानी भित्र्याउन आयोजना गर्न लागेको यसपटकको लगानी सम्मेलनमा ४० देशका ६५० भन्दा बढी विदेशी लगानीकर्ताको सहभागिता पनि उत्साहजनक छ। यसबाहेक गैरआवासीय नेपाली र स्वदेशी लगानीकर्ता पनि सहभागी भएर लगानीका लागि वातावरण सिर्जना गर्दैछन्। यसअघि २०७३ साल फागुनमा भएको लगानी सम्मेलनमा पनि लगानीकर्ताले १७ खर्ब रुपैयाँको लगानीका लागि आशय व्यक्त गरेका थिए। यीमध्ये धेरैजसो लगानीको आशय पूर्वाधार क्षेत्रका लागि आएको छ। यो सुखद पनि हो। निजी क्षेत्रबाट हामी पनि विभिन्न प्रतिनिधिमण्डलमा सहभागी भएर द्विपक्षीय उद्योग वाणिज्य संघका बैठकहरूमार्फत विदेशी उद्योगीव्यवसायी, सम्भावित लगानीकर्तासँग सम्पर्क बढाइरहेका हुन्छौं र निरन्तरको संवाद र छलफलबाट लगानी आउने हो। वैदेशिक लगानीका लागि संरक्षण र प्रतिफल तथा नाफा फिर्ता लैजान पाउने विषय महŒवपूर्ण सवाल हुन्। सरकारले बाह्य लगानी आमन्त्रण गर्दा पनि यसरी नै आउने हो। लगानी सम्मेलनले सरकारको तत्परता देखाउँछ। यसले लगानीका लागि वातावरण सिर्जना गरेको छ। सरकारलाई पनि लगानीसम्बन्धी नीति, प्रक्रिया र विधिमा समीक्षा गर्न बाध्य पारेको छ। यसैअन्तर्गत तीन दर्जनजति कानुनमा सुधार तथा सुधारको प्रक्रिया अघि बढेको छ। सुधार भनेको जति गरे पनि नसकिने काम हो। लगानीकर्ताको आवश्यकता र उनीहरूलाई सहजीकरण गर्ने हिसाबले सुधारका काम गरिरहनुपर्छ। सम्मेलनमा सहभागी नभएका सम्भावित लगानी आउने मुलुकमा कूटनीतिक निकायका माध्यमबाट लगानीका अवसरका सम्बन्धमा जानकारी दिन सकिन्छ। अहिलेको विश्वमा पुँजी र श्रम गतिशील छन्। लगानीको प्रतिबद्धता आएको छ भने त्यसलाई सहजीकरण गरिहाल्नुपर्छ। नत्र लगानीकर्ताले पर्खेर बसिरहँदैन। यो लगानी सम्मेलनमा हामीले ऊर्जा क्षेत्रका केही परियोजना साझेदारीका लागि अघि सारेका छौं। लगानीकर्तालाई सरकारसँग मिलेर काम गर्ने कि निजी क्षेत्रसँग काम गर्ने भन्ने दुवै विकल्प खुला छन्। पर्यटन पूर्वाधारमा पनि नेपालमा प्रशस्त सम्भावना छ। चन्द्रागिरिमा केवलकार विकास गर्दा त्यहाँ बत्ती, पानी, बिजुली पुर्याउने काम हामी विकासकर्ता (आफैं) ले नै गर्यौं। राजधानी नजिक भएकाले हामीलाई केही सहज भयो तर देशका अन्य भागमा यस्ता खालका पूर्वाधार विकास गर्दा आधारभूत सेवा (बत्ती, पानी, बिजुली आदि) सरकारले दिनुपर्छ। अहिले जसरी सिमेन्ट उद्योग फस्टाएका छन्, त्यसको पछाडि बत्ती र खानीसम्म बाटो पुर्याइदिने सरकारको नीति प्रोत्साहनमूलक भएको छ। सरकारले आधारभूत सेवा दिएको खण्डमा स्वदेशी लगानीकर्ता पनि ससाना पूर्वाधार विकासमा आकर्षित हुन्छन्। त्यस्तै जुनसुकै क्षेत्रमा पनि प्रविधिसहित लगानी ल्याउँदा त्यसले गुणात्मक प्रभाव पार्नेछ। सरकार अहिले जुन मेहनतका साथ लागेको छ, यसबाट प्रतिफल हासिल हुन्छ भन्नेमा आशावादी हुन सकिन्छ।"
विप्लवको अवतरण,"राजपाको सरकारबाट बहिर्गमन र सीके राउतको आपतकालीन अवतरण संयोगको चाकाचुली मात्र होइन, सीताको फेर समातेर जुराइएको अमेरिका भ्रमण र विप्लव समूहको क्रूर दमन पनि। थुप्रै जोडघटाउको लामो अभ्यासपछिको अप्रत्यासित परिणाम हो। त्यसैगरी पत्नी सीताको फेर समातेर जुराइएको प्रचण्डको भ्रमण र विप्लव समूहको दमन नियमित आकस्मिकता मात्र नभएर प्रायोजित भनेर सजिलै बुझ्न सकिन्छ, तथापि यी दुवै घटनाको छेउटुप्पो फुकाउन नसकिने गरी गुजुल्टिएको छ। विश्लेषण गर्न त सकिएला। मध्यान्तरमा घोत्लेर मनोगत जोखना हेर्न जति सजिलो छ, वस्तुगत निष्कर्षमा पुग्नु त्यत्तिकै कठिन छ। अझ अपेक्षित परकम्पनका झड्काको समेत हेक्का राख्न सके मात्र तर्क र अनुमानले पूर्णता पाउन सहज हुन्छ। यति हुँदाहुँदै पनि यसका प्रारम्भिक राप र तापको संश्लेषण गर्नु असान्दर्भिक नहोला। सेनाको समेत अनिच्छालाई उपेक्षा गरेर सरकारले गरेको धरपकडविरुद्ध सेनाले कू गर्न सक्ने हल्ला त्यसै चलेको छैन। झन् सेना परिचालनको जिम्मा प्रधानमन्त्रीमा सुरक्षित हुने विधेयकले सरकार र सेनाका सम्बन्धमा विश्वासको ग्रहण लागेको सहजै अनुमान गर्न सकिन्छ। नेपालको संविधानमा नेपालको सार्वभौमसत्ता, भौगोलिक अखण्डता वा कुनै भागको सुरक्षामा युद्ध, बाह्य आक्रमण, सशस्त्र विद्रोह, आर्थिक विशृंखलताको कारणले गम्भीर संकट उत्पन्न भएमा राष्ट्रिय सुरक्षा परिषद्को सिफारिसमा मन्त्रिपरिषद्को निर्णयबमोजिम राष्ट्रपतिबाट सेना परिचालनको घोषणा हुनेछ। सेना परिचालन भएको मितिले एक महिनाभित्र संसद्ले अनुमोदन गर्नुपर्ने उल्लेख छ। सरकारले टेकेको यही व्यवस्थालाई टेकेर संसद्मा दर्ता भएको सुरक्षा परिषद्को काम, कर्तव्य र अधिकारको व्यवस्था गर्न बनेको विधेयकमा प्रतिपक्षी दल मात्र होइन, अधिकारकर्मी, संविधानविद् र सुरक्षाविद् सबैले आपत्ति प्रकट गरेका छन्। संविधानमा गम्भीर राष्ट्रिय संकट भएमा वा तत्काल सेना परिचालन नगरेमा त्यस्तो संकट उत्पन्न हुने देखिएमा र तत्काल परिषद्को बैठक बस्न सम्भव नभएमा सुरक्षा परिषद्को अध्यक्ष अर्थात् प्रधानमन्त्रीले सेना परिचालनका लागि नेपाल सरकारसमक्ष सिफारिस गर्न सक्नेछ भन्ने व्यवस्था गरिएको छ। यो व्यवस्थाले संविधानको भावनाविपरीत प्रधानमन्त्रीलाई तानाशाही बनाउने चेष्टा गरेको छर्लंग छ। आफूले सरकारी सूचना पाएको भन्दै नेकपाका सहअध्यक्ष प्रचण्डले विप्लव समूहले उनलाई मार्न टोली नै खटाएकोमा दुःख व्यक्त गरेका छन्। साथै २०५२ को जस्तो राजनीतिक परिस्थिति अहिले नभएकाले आफ्नो नक्कल नगर्न अर्ती दिएका छन्। जहाँसम्म राजनीतिक परिस्थितिको कुरा छ। २०४७ सालको संविधानको आडमा नेपाली कांग्रेसले कुशासन, भ्रष्टाचार र लुटतन्त्र मच्चायो। त्यसकै प्रतिकार गर्न नेकपा एकता केन्द्रले छेडेको अहिंसात्मक आन्दोलनलाई दमन गर्दा माओवादी जन्मियो। आजको विप्लव समूहलाई प्रतिबन्ध लगाउँदा पनि जनयुद्धको आगोमा घिउ हाले जस्तो त हुँदैन ? सरकारले पनि विप्लवलाई गाली गर्न छोडेर इतिहासबाट सिकेर वार्ताको माध्यमबाट विप्लवलाई मूलधारमा अवतरण गराओस्। गाउँमा निराश र बेरोजगार युवा छँदैछन्। त्यसमाथि अयोग्य ठहरिएका पूर्व माआवादीको अभ्यस्त जत्थाले यिनैलाई साथ दिएको छ। अझ चुरो कुरो, खोलाले लग्यो भनेर लुकाएका हतियार पनि यिनकै पहँुचमा पुगेको छ। सशस्त्र द्वन्द्वका बेला माओवादीले सेना र प्रहरीबाट ६ हजार ७८ थान हतियार लुटेको थियो। तर माओवादी प्रमाणीकरणका बेला ३ हजार ४ सय हतियार मात्र बुझाएका थिए। पक्राउ परेकाहरूले प्रयोग गरेका अत्याधुनिक हतियार हेर्दा लुकाएका हतियार भन्ने पुष्टि हुन्छ। यद्यपि सरकारले हतियार बुझाउन सार्वजनिक सूचना जारी गरिसकेको छ। सभामुख महराका चेला विप्लवले स्थानीय विद्यालयमा पढ्दै गर्दा ०३९ सालदेखि अखिल छैटौंको राजनीतिमा जोडिए। ५२ सालको जनयुद्धछेका ल क्याम्पसको छात्रका रूपमा एकता केन्द्रको केन्द्रीय सदस्य भए। ०५४ मा कर्णाली ब्युरो इन्चार्ज हुँदै ०५९ मा पोलिटब्युरो सदस्य भई ०६१ मा रोल्पा रुकुम एरियाको ब्युरो इन्चार्ज भए। प्रचण्डसँगको विप्लवको अन्तरंग सम्बन्ध ०६३ को शान्ति सम्झौतापछि अन्तर विरोधमा परिणत भयो। ०६४ मा पार्टी सरकारमा गएपछि पार्टी फुट्यो। उनी मोहन वैद्यको नेतृत्वमा लागे। ०७१ सालमा बूढा नेताबाट क्रान्ति हुँदैन भनेर नयाँ पार्टी गठन गरे। अन्ततः ०७३ मा थवाङको महाधिवेशनबाट जनयुद्धको विरासत बोक्दै नेपाल कम्युनिस्ट पार्टीको घोषणा गरे। मध्य पश्चिमलाई आधार क्षेत्र मानेर सहरमा बिसाउने भनिएको एकीकृत जनक्रान्तिले चन्दा आतंकको नाममा एनसेलको टावर, अरुण जलविद्युत्, नक्खु र बसुन्धरामा बम विस्फोटलगायत ०७४ सालको आमनिर्वाचनमा मन्त्री शेरधन र वर्षामान पुनको गाडीमा प्राणघातक आक्रमण गरेका थिए। यसैबीच सरकारले संविधानभन्दा बाहिरका शक्तिसँग वार्ता गर्ने भनेर सोमप्रसाद पाण्डेको वार्ता टोली गठन गर्यो। माओवादीनिकट सुरेश आलेमगर र लीला भण्डारीको टोली सम्पर्कका लागि खटियो पनि। पार्टीले वार्ता गर्ने निर्णय पनि गर्यो। थुनामा परेका प्रकाण्डलगायतका कार्यकर्ता छोडिए। वार्ताकारको प्रोटोकल, एजेन्डा आदिको अत्तो थापेर चन्द वार्तामा बसेनन्। यतिखेर सरकार विप्लव समूहलाई लुटेरा र आपराधिक भनेर कारबाहीमा उत्रिएको छ। एकातिर प्रधानमन्त्रीले यो समूहलाई चन्दा नदिन जनताका नाममा फरमान जारी गरेका छन्। अर्कोतिर विस्फोट र संगठित अपराधका मुद्दा दायर भएको छ। पोलिटब्युरो सदस्य हेमन्त प्रकाश ओलीसहित आठजना कार्यकर्तालाई काभ्रेमा हतियारसहित पक्रेर विध्वंसात्मक गतिविधिमा ललितपुर जिल्ला अदालतमा मुद्दा चलाइएको छ। यसबाट सरकारको कानुनमा टेकेर कारबाही गर्ने शैलीको उजागर भएको छ। तर यो विद्रोह राजनीतिक भएकाले राजनीतिक समाधान खोज्नुपर्छ। वैज्ञानिक समाजवाद र प्रतिगामी संविधान भनेर मात्र पुग्दैन। जनतालाई राहत पुर्याउने प्रस्ट एजेन्डा नभएकाले आमजनताको समर्थन त परै जाओस्, ध्यान पनि खिच्न सकेको छैन। वर्तमान सन्दर्भमा विप्लवको जनयुद्ध काँचो खर सल्काउनु बराबर हो तापनि विदेशी बतासले चाप्यो भने डढेलो सल्कन बेर लाग्दैन। जनयुद्धले थिलथिलो भएको मुलुकले भूकम्पको क्षतिबाट बल्ल त्राण पाएको छ। राजनीतिक संक्रमणकालको अन्त्य भएको छ। फेरि अर्को द्वन्द्व कसरी झेल्ने ? आधुनिक नेपालमा कुनै पनि क्रान्ति र आन्दोलनले सर्वसत्तावाद स्थापना गर्न सकेन। नेपाली जनताको संस्कार र नेपालको भूराजनीति दुवैले वर्जित गरेको छ। फेरि विप्लवले आदर्श मानेको माउ जनयुद्धको नियति छर्लंग हुँदाहुँदै त्यसैको सिको गरेर प्रचण्डसँगको महत्त्वाकांक्षाको टक्करमा सिंगो मुलुकलाई फेरि जनयुद्धको चपेटामा किन धकेल्छौ ? सरकारले पनि विप्लवलाई गाली गर्न छोडेर इतिहासबाट सिकेर वार्ताको माध्यमबाट विप्लवलाई मूलधारमा अवतरण गराओस्।"
आयोजक मकवानपुर सहिद स्मृति फुटबलको फाइनलमा,हेटौंडा : आयोजक मकवानपुर ११ सहिद स्मृति राष्ट्रिय फुटबल प्रतियोगिताको फाइनलमा प्रवेश गरेको छ। हेटौंडा १० स्थित वन विज्ञान मैदानमा बुधबार भएको खेलमा नेपाल पुलिस क्लबलाई १० गोलले हराउँदै मकवानपुर उपाधि नजिक पुगेको हो। मकवानपुरका रेजिन सुब्बाले खेलको ७८औं मिनेटमा गरेको गोल नै निर्णायक बनेको थियो। सुब्बा आयोजकलाई फाइनलमा प्रवेश गराउँदै खेलको म्यान अफ दी म्याचसमेत भए। उनले नगद १० हजार रुपैयाँ प्राप्त गरे। खेलको पहिलो हाफमा पुलिसले गोल गर्ने केही राम्रा अवसर पाए पनि सदुपयोग गर्न सकेन। मकवानपुरका गोलरक्षक तथा कप्तान अशोक बरालले खेलभर पुलिसका आधा दर्जनभन्दा बढी प्रहार बचाएका थिए। खेलपछि मकवानपुरका प्रशिक्षक विजयलाल श्रेष्ठले पुलिस क्लबविरुद्ध बनाएको रणनीति सफल भएको बताए। हामीले बनाएको रणनीति सफल भयो। उनले भने अझ बढी गोल अपेक्षा गरिए पनि एक गोलमै चित्त बुझाउनुपयो। कप्तान अशोक बरालले टोलीको प्रदर्शनबाट सन्तुष्ट रहेको बताए। प्रतियोगिताको उपाधि जितेर घरेलु समर्थकलाई उपाहार दिने लक्ष्य छ उनले भने। नेपाल पुलिस क्लबका प्रशिक्षक अनन्तराज थापाले राम्रो अवसरको सदुपयोग गर्न नसक्दा हार बेहोर्नु परेको बताए। नयाँ र पुराना खेलाडी सेट हुन नसक्दा गोल गर्न नसकिएको बताए। प्रतियोगिताअन्तर्गत बिहीबार थ्रीस्टार र क्यामरुनी टोली दाउफिन्सबीच प्रतिस्पर्धा हुनेछ। प्रतियोगिताका विजेताले आठ लाख र उपविजेताले चार लाख रुपैयाँ पुरस्कार प्राप्त गर्नेछन्।
मोरक्कोमथि अर्जेन्टिनाको कठिन जित,"ब्युनसआयर्स : दक्षिण अमेरिकी पावर हाउस अर्जेन्टिनाले बुधबार बिहान खेलिएको अन्तर्राष्ट्रिय मैत्रीपूर्ण फुटबलमा मोरक्कोलाई हराउन ठूलै सँघर्ष गर्नु पर्यो। मोरक्कोको घरेलु मैदानमा खेलिएको प्रतिस्पर्धात्मक खेलको अन्तिम समयमा आएर मात्र अर्जेन्टिनाको जित सम्भव भएको थियो। आफ्ना स्टार खेलाडी लियोनल मेसी बिना नै मैदानमा ओर्लिएको अर्जेन्टिनाका लागि खेलको ८३औं मिनेटमा एन्जल कोरियाले निर्णायक गोल गरेका थिए। उनी ६२औं मिनेटमा परिवर्तित खेलाडीका रुपमा मैदानभित्र प्रवेश गरेका थिए। गत शुक्रबार खेलिएको मैत्रीपूर्ण खेलमा भने अर्जेन्टिनालाई भेनेजुएलाले ३१ गोलले हराएको थियो। मोरक्कोविरुद्घको खेलमा अर्जेन्टिनाका अधिकांश अनुभवी खेलाडी उपस्थिति थिएनन्। मेसी, सर्जियो एग्वेरो, एन्जल डी मारियाजस्ता अनुभवी खेलाडीको अनुपस्थितिमा अर्जेन्टिनाको अग्रपँक्तिको जिम्मेबारी पाउलो डिबालले सम्हालेका थिए। अर्को मैत्रीपूर्ण खेलमा अल्जेरियाले ट्युनिसियालाई १० गोलले पराजित गर्यो। नाइजेरियाले भने घरेलु मैदानमा बलियो इजिप्टमाथि १० गोलको प्रतिस्पर्धात्मक जित हासिल गर्यो। उक्त खेलमा इजिप्ट आफ्ना अनुभवी खेलाडी मोहमद सलाह बिना नै मैदानमा ओर्लिएको थियो। अर्को खेलमा चिलीले अमेरिकालाई उसैको घरेलु मैदानमा ११ गोलको बराबरीमा रोक्यो। अमेरिकाका लागि चौथो मिनेटमा क्रिस्टियन पुलिसिचले र चिलीका लागि नवौं मिनेटमा ओस्कर ओपाजोले गोल गरेका थिए। होण्डुरस पनि घरेलु मैदानमा इक्वेडरसँग गोलरहित बराबरीमा रोकियो। एल साल्भाडोरले पेरुलाई उसैको मैदानमा २० गोलले पराजित गर्यो"
नेपाल एथलेटिक्स संघलाई निलम्बनको चेतावनी,"काठमाडौं : एसियाली एथलेटिक्स संघ (एएए) ले नेपाल एथलेटिक्स संघलाई यथाशक्य चाँडो निर्वाचन सम्पन्न गर्न निर्देशन दिएको छ । निर्वाचित कार्यसमितिको अवधि सकिएको वर्ष दिन बित्न लाग्दा पनि नेपाल एथलेटिक्स संघको निर्वाचन हुन नसकेपछि एएएले यस्तो निर्देशन दिएको हो । समयमै निर्वाचन गर्न नसके नेपाल एथलेटिक्स संघलाई आफ्नो सदस्यताबाट निलम्बन गर्ने चेतावनी पनि एएएले दिएको छ । नेपाल एथलेटिक्स संघले एएएबाट मार्च १५ तारिखमा आएको चेतावनीसहितको पत्र मंगलबार सार्वजनिक गरेको हो । पत्रमा एएएले यथाशक्य चाँडो निर्वाचनमार्फत नयाँ कार्यसमितिको चयन नगरे नेपाल एथलेटिक्स संघलाई आफ्नो र अन्तर्राष्ट्रिय एथलेटिक्स महासंघ (आईएएएफ) को सदस्यताबाट निलम्बन गर्ने चेतावनी दिएको छ । निलम्बनमा परेमा नेपालले यी दुवै अन्तर्राष्ट्रिय निकायबाट नियमित रूपमा पाउँदै आएको आर्थिक सहायता रोकिनुको साथै नेपाली खेलाडीले अन्तर्राष्ट्रिय प्रतियोगिता पनि खेल्न पाउने छैनन् । एथलेटिक्स संघले सन् २०१८ को फेब्रुअरी १२ तारिखमै आफ्नो निर्वाचन साधारणसभा गर्नुपर्ने थियो । यद्यपि, विभिन्न बहानामा नेपाल एथलेटिक्स संघले आफ्नो निर्वाचन कार्यक्रमलाई पछि सार्दै आएको छ । नेपाल एथलेटिक्स संघका अध्यक्ष राजीवविक्रम शाहले आफूहरूले निर्वाचन साधारणसभाका लागि निवेदन दिए पनि राष्ट्रिय खेलकुद परिषद् (राखेप) बाटै अनुमति प्राप्त नभएको दाबी गरे । हामीले पहिले नै निर्वाचन साधारणसभाका लागि राखेपमा निवेदन दिएका थियौं त्यतिबेला एसियाली खेलकुदको कारण देखाउँदै अनुमति दिइएन, शाहले भने, अहिले पनि हामीले अनुमति पाएका छैनौं । राखेपका सदस्यसचिव केशवकुमार विष्टले भने अध्यक्ष शाहको कुरा नकारेका छन् । निर्वाचन साधारणसभाको सम्बन्धमा एथलेटिक्स संघले दिएको निवेदनको सन्दर्भमा विवाद सिर्जना भएकाले आफूले विवद मिलाएर आउन सुझाव दिएको सदस्यसचिव विष्टले बताए । त्यसपछि भने संघबाट आधिकारिक रूपमा निवेदन नआएको विष्टले बताए । उहाँहरूले एक पटक निर्वाचन साधारणसभा गर्नका लागि निवेदन दिनुभएको थियो । तर, त्यस विषयमा विरोध भएकाले हामीले पहिले विवाद त्यसलाई मिलाएर आउनु त्यसपछिमात्र निर्वाचनका लागि अनुमति दिन्छौं भनेका थियौं, विष्टले अन्नपूर्ण पोस्ट्सँग भने, त्यसपछि उहाँहरू आउनु नै भएको छैन । राखेपले एथलेटिक्स संघको निर्वाचन साधारणसभा रोक्न खोज्यो भन्ने कुरा गलत हो ।"
युरो कप छनोटमा इटालीको गोल वर्षा,"रोम : युरो कप फुटबलको बुधबार बिहान खेलिएको खेलमा इटालीले विपक्षीको पोष्टमा आधा दर्जन गोल ठोकेको छ। समूह जे अन्तर्गतको छनोट खेलमा इटालीले कमजोर प्रतिद्वन्द्वी लिचटेन्सटियनलाई ६० गोलले पराजित गरेको हो। इटालीले युरो कप छनोटमा हासिल गरेको यो लगातार दोस्रो जित हो। अघिल्लो साता घरेलु मैदानमा खेलिएको खेलमा इटालीले फिनल्यान्डलाई २० गोलले हराएको थियो। बुधबार बिहान खेलिएको एकपक्षीय खेलमा इटालीका लागि स्टेफानो सेन्सीले १७ औं मिनेटमा पहिलो गोल गरे। घरेलु मैदानमा खेलिएको खेलमा ३२ औं मिनेटमा मार्को भेराट्टीले टोलीको अग्रतालाई दोब्बर बनाए। त्यसको तीन मिनेटपछि नै फाबियो क्वाग्लिरेल्लाले पेनाल्टीमा गोल गर्दै इटालीलाई ३० को अग्रता दिलाए। पहिलो हाफको खेल सकिनुभन्दा ठिकअघि क्वाग्लिरेल्लाले नै पेनाल्टीमा अर्को गोल थपे। त्यसअघि ड्यानियल कुफम्यान सिधै रातो कार्ड पाउँदै मैदानबाट बाहिरिएपछि लिचटेन्सटियन १० खेलाडीमा समेटिएको थियो। खेलको दोस्रो हाफमा पनि इटालीले दुई गोल थप्यो। ६९ औं मिनेटमा इटालीका लागि मोइस केनले पाँचौं गोल गरे भने ७६ औं मिनेटमा लियोनार्दो पाभोलेट्टीले छैटौं गोल थपेका थिए। इटालीले सन् १९६८ मा एक पटकमात्र युरो कपको उपाधि जितेको छ। सोही समूहको अर्को खेलमा फिनल्यान्डले आर्मेनियालाई उसैको मैदानमा २० गोलले हरायो। बोस्निया एन्ड हर्जगोभिनाले भने घरेलु मैदानको फाइदा उठाउँदै बलियो प्रतिद्वन्द्वी ग्रिसलाई २२ गोलको बराबरीमा रोक्यो। समूह जे मा सबै टोलीले दुईदुई खेल खेलिसक्दा ६ अंकसहित इटाली पहिलो, चार अंकसहित ग्रिस दोस्रो, चार अंकसहित बोस्निया एन्ड हर्जगोभिना तेस्रो र तीन अंकसहित फिनल्यान्ड चौथौं स्थानमा आसिन छन्। यसैगरी समूह डी अन्तर्गतको खेलमा आयरल्यान्डले घरेलु मैदानमा जर्जियामाथि १० गोलको जित हासिल गर्यो। सोही समूहको अर्को खेलमा स्विजरल्यान्डले घरेलु मैदानमा डेनमार्कलाई ३३ गोलको बराबरीमा रोक्यो। दुई खेलको समाप्तिपछि ६ अंकसहित आयरल्यान्ड पहिलो र चार अंकसहित स्विट्जरल्यान्ड दोस्रो स्थानमा छन्। एक खेलमात्र खेलेको डेनमार्क भने एक अंकसहित तेस्रो स्थानमा छ।"
आईपीएल : चेन्नईले दिल्लीलाई हरायो,"दिल्ली : इन्डियन प्रिमियर लिग (आईपीएल) टीट्वेन्टी क्रिकेटमा चेन्नई सुपर किङ्सले लगातार दोस्रो जित हासिल गरेको छ । महेन्द्रसिंह धोनीको कप्तानीमा रहेको चुन्नईले मंगलबार राति खेलिएको आफ्नो दोस्रो खेलमा दिल्ली क्यापिटललाई ६ विकेटले पराजित गर्यो । साविक विजेतासमेत रहेको चेन्नईले प्रतियोगिताको उद्घाटन खेलमा विराट कोहलीको कप्तानीमा रहेको रोयल च्यालेन्जर्स बैंगलोरलाई हराएको थियो । लगातार दोस्रो जितसँगै चेन्नई चार अंकसहित तालिकाको पहिलो स्थानमा छ । दुई खेलबाट दुई अंक जोडेको दिल्ली दोस्रो स्थानमा छ । दिल्ली आफ्नो पहिलो खेलमा विजयी भएको थियो । नेपाली युवा बलर सन्दीप लामिछाने दिल्लीबाटै खेल्छन् । यद्यपि, दिल्लीले दुबै खेलमा सन्दीपलाई खेलाएको छैन । टस जितेर पहिले ब्याटिङ रोजेको दिल्लीले निर्धारित ओभरमा ६ विकेट गुमाएर एक सय ४७ रन बनाएको थियो । जवाफी ब्याटिङमा ओर्लिएको चेन्नईले १९४ ओभरमा केवल चार विकेट गुमाएर एक सय ५० रन बनाउँदै विजयलक्ष्य पार गर्यो । चेन्नईका लागि ओपनर ब्याट्सम्यान सेन वाट्सनले ४४ रनको योगदान गरे । उनले २६ बलको सामना गरी तीन छक्का र चार चौका प्रहार गरे । सोही योगदानका कारण उनी म्यान अफ दी म्याच पनि घोषित भए । आक्रामक रुपमा प्रस्तुत भएका सुरेश रैनाले केवल १६ बलमा एक छक्का र चार चौकाको मद्दतले ३० रन बनाए भने केदार जादबले पनि २७ रनको योगदान गरे । उनले ३४ बलको सामना गरी दुई चाौका पनि प्रहार गरे । यसैगरी कप्तान धोनी ३२ र ड्वेन ब्राभो चार रनमा अविजित रहे । विकेटकिपर ब्याट्सम्यान धोनीले ३५ बलको सामना गरी एक छक्का र दुई चौका हिर्काए । दिल्लीका बलर अमित मिश्राले दुई तथा कागिसो राबडा र इशान्त शर्माले एकएक विकेट लिए । यसअघि पहिले ब्याटिङ गरेको दिल्लीका लागि शिखर धवनले ५१ रन बनाए पनि टोलीको जितका लागि त्यो पर्याप्त हुन सकेन । धवनले ४७ बलको सामना गरी सात चौका पनि प्रहार गरेका थिए । ओपनर पृथ्वी सले २४ रन बनाएका थिए भने रिसभ पन्तले २५ रन थपेका थिए । चेन्नईका बलर ड्वेन ब्राभोले तीन तथा इमरान ताहिर, रविन्द्र जडेजा र दिपक चाहरले एकएक विकेट लिएका थिए । आईपीएल : दिल्लीको दोस्रो खेलको प्लेइङ ११ मा पनि सन्दीप परेनन्"
अल्भारो मोराटाले जिताए स्पेनलाई,"म्याड्रिड : युरो कप फुटबल छनोट खेलमा स्पेनले लगातार दोस्रो जित हासिल गरेको छ । समूह एफ अन्तर्गत बुधबार बिहान खेलिएको आफ्नो दोस्रो खेलमा स्पेनले तुलनात्मक रुपमा कमजोर प्रतिद्वन्द्वी माल्टालाई २० गोलले हरायो । माल्टाको घरेलु मैदानमा खेलिएको उक्त खेलमा स्पेनलाई जित दिलाउन दुबै गोल अनुभवी खेलाडी अल्भारो मोराटाले गरे । इङ्लिस क्लब चेल्सीका २६ वर्षीय खेलाडी मोराटा हाल ऋणमा स्पेनिस क्लब एट्लेटिको म्याड्रिडबाट ब्यवसायिक फुटबल खेल्छन् । मोराटाले खेलको दुबै हाफमा एकएक गोल गरेका थिए । खेल सुरु भएको ३१औं मिनेटमा स्पेनलाई अग्रता दिलाएका मोराटाले ७३औं मिनेटमा दोस्रो गोल थपेका थिए । हाल फिफा वरीयताको एक सय ८२औं स्थानमा रहेको माल्टा खेलको प्रारम्भदेखि नै बलियो स्पेनसामु निरीह देखिएको थियो । स्पेनका खेलाडीलाई ८४ प्रतिशतम समय बलमाथि नियन्त्रण राखेका थिए । यद्यपी, माल्टाको दरिलो रक्षापँक्तिलाई चिर्न स्पेनका खेलाडीलाई निकै कठिन परेको थियो । स्पेनले तीन पटकको युरो कप च्याम्पियन टोली हो । हालसम्म स्पेन र जर्मनीले मात्र सर्वाधिक तीनतीन पटक युरो कपको उपाधि जित्न सकेका छन् । पहिलो पटक सन् १९६४ मा युरो कप जितेको स्पेनले त्यसपछि सन् २००८ र सन् २०१२ मा लगातार उपाधि हात पारेको थियो । अघिल्लो साता खेलिएको युरो कपको आफ्नो पहिलो छनोट खेलमा स्पेनले बलियो प्रतिद्वन्द्वी नर्वेलाई घरेलु मैदानमा २१ गोलले हराएको थियो । बुधबार विहान खेलिएको समूह एफ कै अर्को खेलमा नर्वेले घरेलु मैदानमा स्विडेनलाई ३३ गोलको बराबरीमा रोक्यो । अर्को खेलमा रोमानियाले घरेलु मैदानको फाइदा उठाउँदै फारोए आइल्यान्ड्समाथि ४१ गोलको जित हासिल गयो । सबै टोलीले दुईदुई खेल खेलिसक्दा ६ अंकसहित स्पेन पहिलो, चार अंकसहित स्विडेन दोस्रो, तीन अंकसहित रोमानिया तेस्रो, तीन अंकसहित माल्टा चौथो र एक अंकसहित नर्वे पाँचौं स्थानमा छन् ।"
ब्राजिलको जितमा फर्मिनो र जिसस नायक,प्राग्वे : ब्राजिलले बुधबार विहान खेलिएको अन्तर्राष्ट्रिय मैत्रीपूर्ण फुटबलमा चेक गणतन्त्रमाथि ३१ गोलको सजिलो जित हासिल गरेको छ। इङ्लिस प्रिमियर लिगमा जमेका दुई अनुभवी खेलाडी रोबर्टो फर्मिनो र ग्याब्रियल जिसस ब्राजिलका लागि नायक बने। चेक गणतन्त्रको घरेलु मैदानमा खेलिएको उक्त खेलमा ब्राजिलका लागि जिससले दुई र फर्मिनोले एक गोलको योगदान गरे। खेलमा अग्रता भने चेक गणतन्त्रले लिएको थियो। खेल सुरु भएको ३७औं मिनेटमा चेक गणतन्त्रका लागि डेभिड पाभेल्काले पहिलो गोल गरेका थिए। पाभेल्काको सोही गोलका कारण पहिलो हाफमा चेक गणतन्त्र अगाडि रह्यो। खेलको ४९औं मिनेटमा फर्मिनोले जवाफी गोल फर्काउँदै ब्राजिललाई ११ को बराबरीमा पुयाए। फर्मिनो इङ्लिस क्लब लिभरपुलबाट ब्यवसायिक फुटबल खेल्छन्। त्यपछि खेलको अन्त्यतिर आठ मिनेटको बीचमा लगातार दुई गोल थप्दै जिससले पाँचपटकको विश्वकप विजेता ब्राजिललाई जित दिलाए। ८३औं मिनेटमा ब्यक्तिगत पहिलो गोल गरेका जिससले ९०औं मिनेटमा अर्को गोल थपेका थिए। जिसस अर्को इङ्लिस क्लब म्यानचेस्टर सिटीबाट ब्यवसायिक फुटबल खेल्छन्।

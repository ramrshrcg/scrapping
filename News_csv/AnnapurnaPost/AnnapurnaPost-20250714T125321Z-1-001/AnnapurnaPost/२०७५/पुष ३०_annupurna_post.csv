शीर्षक,विवरण
पपुलिस्ट नेताले लोकतन्त्र कसरी बिगार्छन् ?,"यासा मंकजोर्डन काइल गत अक्टोबरमा ब्राजिलको राष्ट्रपतीय निर्वाचन जायर बोल्सोनारोले जिते। देशका राजनीतिक सम्भ्रान्तहरू आतंकित थिए। उनको जितको असर के होला भन्नेमा विश्लेषकहरूबीच ठूलो मतभेद देखियो। बोल्सोनारो अति दक्षिणपन्थी पपुलिस्ट नेता हुन्। १९६४८५ सम्मको ब्राजिलको क्रूर सैन्य शासनको खुलेरै प्रशंसा गरेका थिए। त्यसैले केहीको नजरमा उनी लोकतन्त्रका लागि खतरा थिए। अरूको तर्क थियो, ब्राजिलका संस्था बलिया छन्। प्रेस आक्रामक छ, न्यायपालिका उग्र रूपमा स्वतन्त्र छ। यिनले बोल्सोनारोको सर्वसत्तावादी प्रवृत्तिमा लगाम लगाउनेछन्। बोल्सोनारोबारेको विवाद विश्वभरका तथाकथित पपुलिस्ट नेताबारे चर्केको प्राज्ञिक बहसको प्रतिध्वनि हो। केही विद्वान्को चेतावनी छ पपुलिस्टहरू सबैभन्दा भ्रष्ट हुन्छन्, विपक्षीलाई अवैध घोषणा गरेर शक्तिमा पकड जमाइराख्न खोज्छन् र आफ्नो देशको लोकतान्त्रिक संस्थालाई दीर्घकालीन क्षति पुर्याउँछन्। तर पपुलिस्ट सरकार अक्षम हुन्छन् र तिनको आयु छोटो हुन्छ भन्ने मत इतिहासकार निल फर्गुसनजस्ता विद्वान्को छ। राजनीतिशास्त्री सान्ताल मुफलगायतले भने पपुलिज्मको सकारात्मक सम्भावनामा जोड दिएका छन्। यसका आलोचकलाई उनीहरू असफल यथास्थितिका समर्थक मात्रै मान्छन्। अहिले सबैभन्दा बढी जनसंख्या भएका चारवटा लोकतन्त्रमा पपुलिस्टको शासन छ। भारतमा नरेन्द्र मोदी, अमेरिकामा डोनाल्ड ट्रम्प, इन्डोनेसियामा जोको विडोडो र ब्राजिलमा बोल्सोनारो। के लोकतन्त्र विश्वव्यापी रूपमै पतन भइरहेको हो वा नागरिकले असफलताका लागि सम्भ्रान्तहरूलाई जिम्मेवार ठहर्याएर लोकतन्त्रले बिराएको बाटो सही बनाइरहेका हुन् ? अथवा फर्गुसनले भने झैं यसबाट केही फरक नपर्ने पो हो कि ? अहिले कुन विद्वान् सही छन्, छुट्ट्याउन जरुरी छ। यो विवाद सल्ट्याउने सबैभन्दा सही उपाय भनेकै विगतका पपुलिस्ट सरकारले लोकतन्त्रमा पारेको असर हेर्नु हो। त्यसका लागि हामीले पपुलिस्ट सरकारबारे बृहत् डेटाबेस तयार गर्यौं। यो काम साह्रै अप्ठेरो थियो किनभने कुनै तीन विद्वान्लाई पपुलिज्मको प्रकृतिबारे प्रश्न सोध्नुभयो भने तपाईंले पाँच फरक उत्तर पाउनुहुनेछ। त्यसबाहेक पपुलिज्म त्यो बत्ती होइन, जुन या त बलेको हुन्छ, या निभेको। केही नेतामा पपुलिज्मका अनेकौं शास्त्रीय गुणमध्ये केही मात्र हुन्छ। हामीले एउटा सूची तयार गर्यौं। पिअर रिभ्यु गरिएका राजनीतिशास्त्र, समाजशास्त्र र क्षेत्रीय अध्ययनसम्बन्धी ६६ मुख्य जर्नल छान्यौं। पपुलिज्म र पपुलिस्ट नेताका विषयमा ती जर्नलमा छापिएका सबै लेख पहिचान गर्यौं। सम्भावित केस स्टडीका लागि हरेकको सूक्ष्म परीक्षण गर्यौं। सम्बन्धित देश तथा क्षेत्रका विज्ञसँग राय लियौं। यसरी हेर्दा सबै पपुलिस्ट सरकारले दुइटा दाबी गर्ने गरेको हामीले पायौं ः (१) सम्भ्रान्त र बाहिरिया हरूले वास्तविक जनता को हितविपरीत काम गर्छन् र (२) पपुलिस्टहरू वास्तविक जनता का आवाज हुन्। त्यसैले उनीहरूको बाटो कसैगरी छेकिनु हुन्न। सन् १९९० देखि हालसम्म ३३ वटा लोकतान्त्रिक देशमा सत्ता चलाएका ४६ पपुलिस्ट नेता वा पार्टीको पहिचान गर्यौं हामीले। यसले पपुलिज्म र लोकतन्त्रबीचको तनावबारे विश्वव्यापी तवरमा पहिलोपटक अनुभवका आधारमा बहस टुंग्याउने अवसर हामीलाई प्राप्त भयो। अध्ययनको नतिजा खतरनाक छ ः पपुलिस्टहरू शक्तिमा रहिरहन सिपालु र लोकतान्त्रिक संस्थाहरूमाथि भयावह खतरा पैदा गर्न सक्षम छन्। सामान्य लोकतन्त्र औसतमा तीन वर्षको छोटो समयका लागि मात्र सत्तामा रहन्छ। पहिलोपटक निर्वाचित भएको ६ वर्षपछि पाँचमध्ये चारवटा गैरपपुलिस्ट सरकार सत्ताबाट लखेटिइसकेको हुन्छ। यसको विपरीत पपुलिस्ट सरकारचाहिँ सत्तामा लामो समय टिकिरहन सक्छ। त्यस्तो सरकार औसतमा साढे ६ वर्ष सत्तामा रहने गरेको देखिन्छ। यो गैरपपुलिस्टको तुलनामा दोब्बरभन्दा बढी समय हो। पपुलिस्ट दुई वा तीनपटक चुनाव जित्ने मात्र होइन, दशकभन्दा बढी समय सत्तामा रहने सम्भावना ज्यादा हुन्छ। पहिलोपटक चुनाव जितेको ६ वर्षपछि गैरपपुलिस्टको तुलनामा पपुलिस्ट नेता सत्तामै रहने सम्भावना दोब्बर हुन्छ। पहिलोपटक निर्वाचित भएको १२ वर्षपछि त गैरपपुलिस्टको तुलनामा पपुलिस्ट नेता सत्तामा रहने सम्भावना पाँच गुणा बढी हुन्छ। यद्यपि, यो त्यति ठूलो चिन्ताको विषय होइन। पपुलिस्ट लामो समय सत्तामा रहनुको कारण उनीहरूको क्षमता र लोकप्रियता हुन सक्छ, तर साँच्चै चिन्ताको विषय के हो भने सन् १९९० देखि सन् २०१५ को बीचमा सत्तामा पुगेका पपुलिस्ट नेतामध्ये सानो संख्या मात्रै लोकतान्त्रिक प्रक्रियामार्फत सत्ताबाट बाहिरिएको देखिन्छ। १७ प्रतिशत पपुलिस्ट नेता वा पार्टी मात्रै निष्पक्ष निर्वाचनमा हारेर सरकारबाट बाहिरिएका छन्। अर्को १७ प्रतिशतले कार्यकालको सीमा पूरा गरेर अर्थात् फेरि चुनाव लड्न नमिल्ने भएपछि मात्रै पद छोडेका छन्। २३ प्रतिशतचाहिँ नाटकीय परिस्थितिमा पदबाट बहिर्गमित भएका छन्। उनीहरूलाई या त महाभियोग लगाइयो या राजीनामा दिन बाध्य पारियो। हाम्रो डेटाबेसमा रहेका अन्य ३० प्रतिशत पपुलिस्ट नेता आजका दिनसम्म सत्तामा छन्। पछिल्लो समयमा पपुलिज्मको लहर उठेकाले पनि यस्तो भएको हो। सत्तामा रहेकामध्ये ३६ प्रतिशत पपुलिस्ट नेता बितेको पाँच वर्षभित्र निर्वाचित भएका हुन्। पपुलिस्ट नेतामध्ये आधाभन्दा बढीले कम्तीमा नौ वर्ष शासन चलाएका छन्। यो पनि गम्भीर चिन्ताको विषय हो। पपुलिस्ट नेता कति समय सत्तामा टिक्छन् वा कसरी सत्ताबाट बाहिरिन्छन्, त्यो त्यति महत्वपूर्ण छैन। तिनले सत्तामा हुँदा के गर्छन् ? शक्तिको प्रयोग कसरी गर्छन् ? के राजनीतिशास्त्रीहरूले भने झैं तिनले लोकतन्त्रलाई पछाडि धकेल्छन् ? के नागरिकलाई आधारभूत अधिकार उपभोग गर्नबाट समेत वञ्चित गर्छन् ? योचाहिँ सबैभन्दा महत्वपूर्ण प्रश्न हो। वामपन्थी होस् वा दक्षिणपन्थी, पपुलिस्ट सरकारले विश्वमै भ्रष्टाचार अझ बढाएका छन्। व्यक्तिगत अधिकार कुण्ठित तुल्याएका छन् र लोकतान्त्रिक संस्थामा व्यापक क्षति पुर्याएका छन्। यी प्रश्नमा पनि हामीले डरलाग्दो तथ्य पत्ता लगाएका छौं। थुप्रै देशमा पपुलिस्ट नेताले कानुन र निर्वाचन पद्धति बदलेर खेलको नियम स्थायी रूपमा आफूअनुकूल बनाउँछन्। ५० प्रतिशत पपुलिस्ट नेताले सत्तामा पुगेका बेला संविधान परिवर्तन वा संशोधन गरेका छन्। उनीहरूको ध्येय राष्ट्रपतिको कार्यकालमा रहेको सीमा हटाउने वा कार्यकारी शक्तिमाथिको चेक एन्ड ब्यालेन्स घटाउने हुन्छ। कुनै पनि देशको राजनीतिमा अर्थपूर्ण तरिकाले सहभागी हुन त्यो देशमा प्रेस स्वतन्त्रता हुनुपर्छ ताकि नागरिकले सुसूचित भएर विकल्प रोज्न सकून्। नागरिक अधिकार सुनिश्चित हुनुपर्छ, ताकि नागरिक आफ्नो प्राथमिकताबारे बोल्न सकून्, आफ्नो हितका लागि संगठित बन्न सकून्। राजनीतिक अधिकार कायम हुनुपर्छ, ताकि वयस्क व्यक्तिले स्वतन्त्र र निष्पक्ष निर्वाचनमा भाग लिन पाऊन्। यी सबै क्षेत्रमा पपुलिस्ट सरकार चुकेको हुन्छ। प्रतिव्यक्ति आय, वर्तमान आर्थिक अवस्था, देशभित्रको लोकतान्त्रिक संस्थाहरूको इतिहास, गृहयुद्धजस्ता विषयको नियन्त्रण गर्ने तरिका पपुलिस्ट नेता चुनिएका देश र अन्य देशबीच फरक हुन्छ। हाम्रो तथ्यांकअनुसार पपुलिस्ट शासनमा प्रेस स्वतन्त्रता ७, नागरिक अधिकार ८ र राजनीतिक अधिकार १३ प्रतिशतले खुम्चिन्छ। समग्रमा १३ प्रतिशत पपुलिस्ट सरकारले लोकतन्त्रलाई पतन गराउने पहल गर्छन्। पोलिटी फोरले परिभाषित गरेअनुसार पपुलिस्ट सत्तामा आएको देशमा लोकतन्त्र कम्तीमा एक अंकले गिर्छ। यसको तुलनामा मात्र ६ प्रतिशत गैरपपुलिस्ट सरकार यस्ता अधोगतिका लागि जिम्मेवार हुन्छन्। गैरपपुलिस्टभन्दा पपुलिस्ट सरकारले लोकतान्त्रिक संस्था डुबाउने सम्भावना चार गुणा बढी हुन्छ। के सबै पपुलिस्ट समान रूपमा खतरनाक हुन्छन् ? मुफजस्ता विद्वान्को भनाइ मान्ने हो भने वामपन्थी र दक्षिणपन्थी पपुलिस्टबीच एउटा स्पष्ट सीमा कोरिनु आवश्यक छ। दक्षिणपन्थी पपुलिस्टले अलोकप्रिय अल्पसंख्यकलाई सिकार बनाउँछन्। आफ्नो नाजायज उद्देश्यपूर्तिका लागि जनताको आक्रोशलाई हतियारका रूपमा प्रयोग गर्छन्। वामपन्थी पपुलिस्टले भने गरिब तथा उत्पीडितलाई बेवास्ता गरेर सम्भ्रान्तहरूले निम्त्याएको असफलतालाई ठीकठाक पार्ने सम्भावना बढी हुन्छ। यस धारका विद्वान्को भनाइमा दक्षिणपन्थी पपुलिज्मको उपचार स्थायी लोकतन्त्रका पक्षधर नेता र पार्टी होइनन्, वामपन्थी पपुलिस्ट हुन्। तथ्यांकले भने यो तर्कलाई समर्थन गर्दैन। सन् १९९० यता १३ वटा दक्षिणपन्थी पपुलिस्ट सरकार निर्वाचित भए। त्यसमध्ये पाँचवटाले लोकतन्त्रलाई ओरालो लगाए। यही अवधिमा १५ वटा वामपन्थी पपुलिस्ट सरकार निर्वाचित भए। तीमध्ये पनि उही संख्या अर्थात् पाँचवटा सरकारले लोकतन्त्रमा क्षति पुर्याए। यसले देखाउँछ वामपन्थी पपुलिस्ट दक्षिणपन्थी पपुलिस्टको उपचार बन्न सक्दैन। बरु दुवैले लोकतन्त्र बिगार्छन्। परम्परागत वैचारिक तरिकाले यी आन्दोलनका प्रकृतिलाई उचित ढंगले मापन गर्न सकिन्न। सन् १९९० यताका १७ पपुलिस्ट सरकार यस्ता छन्, जसलाई वामपन्थी वा दक्षिणपन्थी भनेर छुट्ट्याउन सकिन्न। यीमध्ये पनि ५ सरकारले चाहिँ लोकतन्त्रलाई ओरालो लगाउन भूमिका खेले। त्यसैले वैचारिक झुकावका आधारमा कुन सरकारले लोकतान्त्रिक संस्थामा खतरा पैदा गर्छ भन्ने निक्र्यौल गर्न सकिन्न। तर स्पष्ट के छ भने पपुलिस्ट सरकारले त्यस्तो क्षति अवश्य पुर्याउँछ। प्रायः पपुलिस्ट सरकार भ्रष्टाचार अन्त्य गर्ने वाचाका आधारमा निर्वाचित हुन्छन्। ब्राजिलमा कारवास भनिने भ्रष्टाचार काण्डविरुद्ध जनताको आक्रोशको घोडा चढेर बोल्सोनारोले लोकप्रियता कमाए। यो काण्डमा पूर्वराष्ट्रपति लुई इनासियो दा सिल्भासहित राजनीतिक वर्गका धेरैजसो सदस्य मुछिए। इटलीमा भ्रष्ट नेताविरुद्ध लुटेरा रोम को नारा लगाउँदा नर्दन लिग सत्तामा पुगेको छ। अमेरिकामा राष्ट्रपति ट्रम्पले भ्रष्टचारको दलदल सुकाउने बाचा गरेका थिए। नारा दिए पनि पपुलिस्ट सरकारले भ्रष्टाचारको दलदल सुकाउन सकेको देखिँदैन। बरु अर्थशास्त्री ब्यारी आइकनग्रिनले भनेजस्तै धेरैजसो पपुलिस्टले मूलधारका भ्रष्टाचारी हटाएर अझ ठूला भ्रष्टाचारी तैनाथ गरेका छन्। हाम्रो तथ्यांकअनुसार ४० प्रतिशत पपुलिस्ट सरकार प्रमुखमाथि अन्ततोगत्वा भ्रष्टाचार अभियोग लागेको देखिन्छ। थुप्रै पपुलिस्टले स्वतन्त्र अनुसन्धानलाई अवरोध पुग्ने गरी शक्ति केन्द्रित गरेका हुन्छन्। त्यसैले यो संख्या पनि उनीहरूले गरेको भ्रष्टाचारको सही तस्बिर नहुन सक्छ। यो आशंकालाई अर्को सूचनाले पनि पुष्टि गर्छ। पपुलिस्ट सरकारले आफ्नो देशलाई ट्रान्सपरेन्सी इन्टरनेसनलको करप्सन पर्सेप्सन्स इन्डेक्स मा औसत पाँच अंकले तल झारेका छन्। केही देशमा त यसको चरम उदाहरण देख्न सकिन्छ ः ह्युगो चाभेजको नेतृत्वमा रहेको भेनेजुएला ८३ स्थान तल झरेको थियो। पपुलिस्टहरू प्रायः आक्रोशमा हुर्किन्छन्। उनीहरू वास्तविक कमजोरीमाथि कटाक्ष गर्छन्। आम मानिसको पहुँचबाट टाढा रहेका सम्भ्रान्तहरूको खेदो गर्छन्, भ्रष्ट राजनीतिक प्रणालीको खोइरो खन्छन्। यस्तोमा पपुलिस्टले कतै लोकतन्त्रका अपूर्णतालाई कायाकल्प गरिहाल्छन् कि भन्ने आशा पलाउँछ तर त्यस्तो किन हुन्थ्यो ! अहिलेसम्म देखिएको सबैभन्दा उत्कृष्ट उदाहरणमा पनि पपुलिस्टले ठीक उल्टो काम गरेका छन्। समग्रमा पपुलिस्ट सरकारले भ्रष्टाचार अझ बढाएका छन्। व्यक्तिगत अधिकार कुण्ठित तुल्याएका छन् र लोकतान्त्रिक संस्थाहरूमा व्यापक क्षति पुर्याएका छन्। हाम्रो नतिजाले जे देखाउँदैन, त्यसलाई पनि हेर्न जरुरी छ। पहिलो, वित्तीय उत्पादनका विज्ञापनमा प्रायः भनिन्छ, विगतको प्रदर्शनले भविष्यको नतिजालाई देखाउँछ नै भन्ने छैन। भविष्यमा पपुलिस्ट आन्दोलनको वैचारिक विकास हुन सक्छ अथवा सरकार सञ्चालनमा सामाजिक सञ्जालको प्रभाव बढ्न सक्छ। यस्ता फेरिएको परिस्थितिले पपुलिस्ट सरकारले लोकतान्त्रिक संस्थाको अवमूल्यन गर्ने सम्भावना घटाउन वा बढाउन सक्छ। दोस्रो, विगतमा मुख्यगरी मध्यम आय भएका मुलुकमा पपुलिस्टहरूको पकड थियो। पछिल्लो समय ती मुलुकमा निरंकुशता मौलाएको छ। के लामो लोकतान्त्रिक परम्परा भएका धनी देशमा पनि यही अनुभव दोहोरिएला ? अहिल्यै नै स्पष्ट भन्न सकिन्न। उदाहरणका लागि, बलियो नागरिक समाज र संवैधानिक व्यवस्थाप्रतिको दृढ विश्वासका कारण अमेरिकाले अन्य देशभन्दा दर्बिलो तरिकाले पपुलिस्ट राष्ट्रपतिको सामना गर्नेछ। औसत मापनले हरेक देशको अवस्था बताउन सक्दैन। निरंकुश पपुलिस्टद्वारा शासित देशका नागरिक सचेत हुनुपर्छ किनकि अन्यत्र त्यस्तै सरकारले अनेकौं पटक चेक एन्ड ब्यालेन्स लाई भत्काएका उदाहरण छन्। तर यही कारणले नियतिवादी बन्नु हुन्न। बरु यही कारणले त्यस्ता सरकारसँग जुध्नुपर्छ। (द पिपुल भर्सेस डेमोक्रेसी : ह्वाइ आवर फ्रिडम इज इन डेन्जर एन्ड हाउ टु सेभ इट का लेखक यासा मंक हार्वर्डका लेक्चरर हुन्। राजनीतिशास्त्रमा कोलम्बिया युनिभर्सिटीबाट पीएचडी गरेका जोर्डन काइल टोनी ब्लेयर इन्स्टिच्युट फर ग्लोबल चेन्जका वरिष्ठ अध्येता हुन्। अनुवादः खगेन्द्र गिरी)"
जनअदालतको कठघरामा सरकार,"आलोचना सुन्नुपरे लोकतन्त्रमाथि खतरा देख्ने शैलीले मुलुकलाई गन्तव्यमा पुर्याउन सकिन्न सरकारप्रतिको दृष्टिकोण यतिबेला नकारात्मक बन्दै गएको छ, जुन उसैको कर्मको फल हो। आलोचित हुनुपरेपछि सत्तासीन दलका केही नेता र सरकारमा बस्नेहरू प्रतिक्रान्तिको खतरा देखिहाल्छन्। प्रतिक्रान्ति पनि आमनागरिक, बुद्धिजीवी र अन्य दलका कारण नभई सरकारले नै निम्त्याइरहेको आभास हुन्छ। त्यसो भनेर प्रतिक्रान्तिको खतरा आइसकेको छैन। पंक्तिकार कुनै पनि दलविशेषलाई अपमान गर्न उचित ठान्दैन। तर आमनागरिकका अपेक्षा पूरा गर्ने कसम खाएर जिम्मेवार ठाउँमा पुगेको दलका नेताले आफूलाई सही प्रमाणित गर्न नसक्दा ऊ सबैको नजरमा आलोचनाको भागीदार बन्नुपर्छ। यसले जनताप्रति उत्तरदायी बन्न सिकाउँछ। जे गरेको छ, सबै राम्रै छ भनेर गल्तीको ढाकछोप गर्ने काम सरकारमा बस्नेले गर्न सुहाउँदैन। आलोचना सुन्नुपरे लोकतन्त्रमाथि खतरा देख्ने शैलीले हामीलाई गन्तव्यमा पुर्याउन सक्दैन। कम्तीमा सरकारमा बस्नेले जनताप्रति जिम्मेवार र उत्तरदायी बन्न आलोचना स्विकार्ने संस्कारको विकास गर्नुपर्छ। दुईतिहाइ भनेको जनताकै म्यान्डेट हो। जे पनि गर्न छुट हुन्छ भन्ने अर्थमा यसलाई दुरुपयोग गरिनु हुन्न। जनतालाई दिनुपर्ने शान्तिसुरक्षा र सेवासुविधामा चुक्ने अनि अप्ठेरोमा परेपछि लोकतन्त्रमाथिको हमला देख्नु वाञ्छनीय हुँदैन। किनकि सरकारमा बस्नेहरूभन्दा उनीहरूलाई सरकारमा पुर्याउने नागरिक बढी चेतनशील छन्। हामी दलीय व्यवस्थाको अभ्यासमा छौं। यसो भनिरहँदा यो अभ्यास थालिएको पनि झन्डै तीस वर्ष पुग्दैछ। तर यसबीचमा कुनै पनि दलले जनताबाट बहुमत हासिल गरे पनि पाँच वर्षसम्म सरकार चलाउन सकेको इतिहास छैन। कांग्रेसले दुईदुईपटक बहुमत हासिल गरेको हो। उसले आफ्नै आन्तरिक कारण पूरा अवधि सरकार चलाउन सकेन। यसबीचमा अल्पमतका सरकार पनि धेरैपटक बने। कम्युनिस्ट पार्टीका नेताहरूको नेतृत्वमा पनि सरकार बने, तर सबै आआफ्नै पार्टीभित्रको किचलोका कारण विस्थापित हुनुपरेको छ। यो दलीय व्यवस्था सुदृढ हुन नसक्नुको परिणाम हो। दलको आन्तरिक जीवनमा लोकतन्त्रको अभ्यास र नेतृत्वमा लोकतान्त्रिक चरित्र र आचरण हुने हो भने व्यवस्था सुदृढ बनाउन सकिन्छ। हरेक दलको विधान हुन्छ। सबै नेताकार्यकर्ता विधानतः चल्ने हो भने दलीय व्यवस्थामा प्रश्न उठाउने ठाउँ रहन्न, तर यहाँ विधानको उल्लंघन गर्ने परम्पराकै कारण दलको आन्तरिक जीवन सुखद् हुन सकेको छैन। पुराना दलले जनअपेक्षाअनुसार मूल्यमान्यताको राजनीति गर्न सकेनन्, हामी वैकल्पिक प्रजातान्त्रिक शक्ति बन्छौं भनेर आएको विवेकशील साझा पार्टी पनि यतिबेला विभाजित बनेको छ। विभाजित भएकाहरूको तर्कलाई आधार मान्ने हो भने दल चलाउने व्यक्तिमा काखा र पाखाको सिद्धान्त हाबी भएको स्पष्ट देखिन्छ। ठूला पार्टी पनि यही रोगबाट ग्रसित छन्। बाबुराम भट्टराईजस्तो व्यक्ति पनि दलभित्र आन्तरिक लोकतन्त्र नभएको भन्दै बाहिरिनुपरेको थियो। सत्तासीन नेकपाभित्र पनि भुसको आगो सल्किरहेको छ। महासमिति बैठकपछि कांग्रेस भने शान्त देखिएको छ। यो शान्ति कायम रह्यो भने उसैको जीवन फलदायी हुन्छ। दलीय व्यवस्थाको विकल्प दलीय व्यवस्था नै हो। संसारभर यही अभ्यासका कारण देश उन्नतिको शिखरमा पुगेका छन्। भारत, बेलायत र अमेरिकाजस्ता मुलुकमा यही अभ्यास सफल छ। तर हामी किन यो व्यवस्थाप्रति प्रश्न उब्जाउने काम गरिरहेका छौं ? हामीभित्रै रहेको गलत मानसिकताले काम गरेको हो भने अब सच्याउन ढिला भइसकेको छ। भएका कमीकमजोरी सुधार्न नेतृत्वले आत्मालोचना गरेर अघि बढ्ने संस्कारको विकास गर्ने हो भने व्यवस्थामाथि प्रश्न उठ्दैन। व्यक्तिको खराब आचरण र नेतृत्व शैलीको दोष व्यवस्थामाथि थोपरेर दलीय अभ्यासलाई बदनाम गराउने प्रयास रोकिनुपर्छ। केवल कराउनेको मात्र कुरा सुन्ने, जुलुस निकाल्नेको मात्र अनुसन्धान गर्ने, नबोल्ने र सडकमा नउत्रने समुदायको प्रतिनिधित्व नहुने परिपाटीले मुलुक र समाजलाई सही मार्गमा डोर्याउन सक्दैन। यतिबेला नेकपाले नेतृत्व गरेका दुईतिहाइ बहुमतको सरकार छ। उसलाई काम गर्न कहींकतैबाट रोकावट छैन। जनअपेक्षा पूरा गर्न उसले वाधक भएका ऐनकानुन पनि परिमार्जन र परिवर्तन गर्न सक्छ। तर सरकारको नेतृत्व गरेकै दल दलको हैसियतमा देखिन सकेको छैन। दलमाथि सरकारको छाया परेको छ। सरकार निरन्तर आलोचनाको सिकार भइरहँदा पनि दलका नामबाट केही कुरा सार्वजनिक हुन नसक्दा सरकारको प्रभाव दलमाथि परेको आभास हुन्छ। सरकार बाहिरबाट भन्दा पार्टीभित्रैबाट बढी आलोचित छ। किन यसो भइरहेको छ भन्ने समीक्षा गर्न पनि ऊ अझै तयार छैन। नेकपाले यसको समीक्षा गरी जनताबाट पाएको पाँचबर्से म्यान्डेटलाई टिकाउ बनाउनुपर्छ, साँच्चिकै दलीय व्यवस्थाको पक्षधर हो भने। डा गोविन्द केसी अनशनमा बसेका छन्। यो उनको सोह्रौं अनशन हो। उनको मागप्रति सरकार संवेदनशील देखिएको छैन। केसीसँग आफैंले गरेका वाचा पनि पूरा भएनन्। उनी आमनागरिकसँग सरोकार राख्ने स्वास्थ्य र शिक्षासँग सम्बन्धित मागसहित अनशन बस्दै आएका छन्। उनका माग पूरा गर्दा सरकारकै उचाइ बढ्छ। उता वाइडबडी विमान खरिदमा भएको अनियमितताले तीव्र उचाइ लिएको छ। संसद्को संसदीय समितिद्वारा गठित उपसमितिले भ्रष्टाचार भएको प्रतिवेदन बुझाए पनि सरकार त्यसलाई मान्न तयार छैन। आखिर भएको के हो भन्ने सरकारले जनसमक्ष ल्याउनुपर्छ। समितिको प्रतिवेदन मान्दिनँ भनेर सरकारी धर्म पूरा हुँदैन। संविधान संशोधनको सर्तमा सत्तासीन भएका र समर्थन गरेका मधेसकेन्द्रित दल निरन्तर संशोधनका कुरा उठाइरहेका छन्। मधेसका लागि संविधान संशोधन आवश्यक छ भने समावेशी रूपमा सबै जातजाति र भाषाभाषिकाको पनि सम्बोधन गर्नुपर्छ। किनकि भोलि अरूले पनि संशोधनको माग उठाइरहन नपरोस्। प्रदेश र केन्द्रीय सरकारबीचको सम्बन्ध सुमधुर बन्न सकेको छैन। लगानी भित्रिन सकेको छैन। व्यापार घाटा दैनिक बढ्दो छ। सेयर बजार ओरालो लागिरहेको छ। सत्तासीन दल यी र यस्ता विषयमा स्पष्ट हुनुपर्छ खालि रमिते मात्र भएर बस्नु हुँदैन किनकि भोलि जनअदालतमा जानुपर्छ। सरकार र सरकारमा रहेको दलसँग जनमत र बौद्धिक समुदायको निकटतम सम्बन्ध हुनुपर्छ तर अहिले त्यस्तो अवस्था छैन। हरेक विषयवस्तुमा आफैं जानकार भएको घमण्डकै कारण नेताको मात्र साख गिरेको छैन, व्यवस्थालाई नै बदनाम बनाउँदै गएको छ। सरकार बौद्धिक परामर्शमा अघि बढ्नुपर्छ। मुलुकलाई प्रभाव पार्ने गम्भीर विषयमा बौद्धिक समुदायसँग विचारविमर्श गरेरै अघि बढ्ने संस्कारको विकास गर्नुपर्छ। हरेक विषयमा हल्का टिप्पणी गरेर आफ्नै वजन घटाउने काम गर्नु हुन्न। आवेशमा बोलिने कुराले तत्कालका लागि लाभ भए पनि दीर्घकालमा त्यसले ठूलो नोक्सान पुर्याउनेछ। किनकि सरकारको नेतृत्व गर्ने व्यक्तिसँग राष्ट्रियता पनि गाँसिएको हुन्छ। राष्ट्रियता कमजोर हुने खालका अभिव्यक्ति शोभनीय मानिन्न। सरकारको नेतृत्व गर्ने व्यक्तिले अन्तर्राष्ट्रिय जगत्लाई जबाफ दिने हैसियत राख्छ। अरूलाई औंला ठड्याउने ठाउँ बनाइदिँदा सबैतिरबाट आलोचित हुनुपर्छ। पछिल्लोपटक युनिफिकेसन चर्चका नाममा भएको गतिविधिमा सहभागी भएकै कारण प्रधानमन्त्रीको निकै आलोचना भयो। त्यस्ता शक्ति र समूहसँग टाढै बस्दा उचित हुन्थ्यो देशकै कार्यकारी प्रमुखको जिम्मेवारीमा रहेको व्यक्ति। ठूलो पार्टीको अध्यक्षको हैसियत पनि कम महत्वको छैन। प्रमुख प्रतिपक्षले पनि विरोधका नाममा विरोध नभई विधायिकाको माध्यमबाट जनमतको उचित कदर र मूल्यांकन हुने गरी संगठनको सोच अगाडि बढाउनुपर्छ। जिम्मेवार प्रतिपक्षको भूमिका बहुदलीय लोकतन्त्रमा सरकारमा बस्नेको भन्दा बलियो र कामयावी हुनुपर्छ। प्रतिपक्षीविनाको प्रजातन्त्र कल्पना पनि गर्न सकिन्न। त्यसैले निर्वलताको लघुताभास नराखी रचनात्मक शैलीमा काम अघि बढाउन आवश्यक छ। दलको खुम्चिँदो आकार बढाउन जनतासँग प्रत्यक्ष सम्पर्कमा रहेर उनीहरूलाई सेवासुविधा दिलाउन सरकारलाई आफ्नोतर्फबाट भूमिका खेल्नुपर्छ। सरकार कमजोर बन्दै गयो भने भोलि सरकारमा आउने हामी नै हो भनेर अरूको गल्तीकमजोरीबाट मात्र फाइदा लिएर प्रतिपक्षीको राजनीतिक धर्म पूरा हुँदैन। दलीय संगठन बलियो भए मात्र जनतासँग फेरि मत माग्न जाने आधार खडा हुन्छ। दलहरू आन्तरिक र बाह्य वादविवादमा बढी अभ्यस्त भएको जनताले सुन्न र रुचाउन छाडेको छ। यसले जनतामा नैराश्य मात्र बढाएको छैन, लोकतन्त्रकै भविष्यमाथि प्रश्न उठेको छ, जसको फाइदा प्रतिक्रियावादी शक्तिले उठाउँदैनन् भन्न सकिन्न। यसतर्फ पनि सबै दल सचेत र सजग हुन जरुरी छ। आलोचना मात्रै गर्नु पनि उचित हुँदैन। केही क्षेत्रमा सुधार नभएका होइनन्। स्वास्थ्य र शिक्षा क्षेत्रले राम्रो फट्को मारेको छ। बालबालिका र महिलाको मृत्युदर घट्दो छ। सीमान्तकृत व्यक्ति र परिवारको अवस्थामा सुधार भइरहेका छन्। कृषि क्षेत्रले पनि अपेक्षित सफलता हासिल गरेको छ। तर तीनै तहका सरकारले जनसाधारणको होस्टेमा हैंसे गरिदिए भने लगानी बढ्छ। जनताको लगानी बढ्यो भने त्यसले सरकारलाई नै सहयोग पुर्याउँछ। स्थानीय तहमा उत्साह र उच्च मनोबल प्रदर्शित भएको छ। जनप्रतिनिधिमा केही गर्ने जाँगर पनि पलाएको आभास हुन्छ। त्यो उत्साह र जाँगरलाई विकास निर्माणमा लगाउन सकियो भने व्यवस्थाको उन्नतिमा कोसेढुंगा सावित हुनेछ। कतिपय कानुन नियम, निर्देशिकाको अभाव र निकायबीच समन्वय तथा अधिकार प्रक्षेपण र प्रयोगमा केही विषमता देखा परे पनि जनप्रतिनिधिमा उत्पन्न उत्साह उपलब्धि हासिल गर्ने प्रयास धेरै हदमा सराहनीय छ। यस सम्बन्धमा नकारात्मक टिप्पणी बढी भए पनि वस्तुस्थितिको विश्लेषण भएको पाइन्न। जनप्रतिनिधिबाट सुशासन, पारदर्शिता, लोकतान्त्रिक, जनमैत्री, इमानदारी र कार्यकुशल व्यवहार नागरिक अपेक्षा हो। किनकि जनप्रतिनिधिले नागरिकले निगरानी गरिरहेको छ। संविधानमा आवधिक निर्वाचनको व्यवस्था भएकाले निर्वाचित प्रतिनिधिले नागरिकको अग्निपरीक्षाभित्र आफूलाई राख्नु वाञ्छनीय छ। भनाइ र गराइबीच तालमेल नहुँदा निर्वाचनपछिको सरकारले गति लिन नसकेकोबारे सत्तासीनहरू नै जानकार छन्। सरकारमा पनि सीमित स्वार्थ समूह हाबी हुनुले परिवर्तनले माग गरेको हरेक समुदायको उपस्थिति र उनीहरूका चाहनाप्रतिकूल काम भइरहेका छन्। यसलाई रोक्नेतर्फ सरकार गतिशील बन्नुपर्छ। केवल कराउनेको मात्र कुरा सुन्ने, जुलुस निकाल्नेको मात्र अनुसन्धान गर्ने, नबोल्ने र सडकमा नउत्रने समुदायको प्रतिनिधित्व नहुने परिपाटीले मुलुक र समाजलाई सही मार्गमा डोर्याउन सक्दैन। सरकारले संविधान कार्यान्वयनका सन्दर्भमा सूक्ष्म अध्ययन तथा अनुसन्धान गरेर यथेष्ट समय लिएर, नहतारिई विज्ञहरूबाट अध्ययनअनुसन्धान र अनुशीलन गरेर मात्र कानुन बनाउनेतिर अग्रसर हुनुपर्छ।"
इन्डोप्यासिफिक रणनीतिमा सुरक्षा नीति,"सुरक्षा व्यवस्थाले मात्र जनतालाई त्रासबाट मुक्त गराउँदैन राष्ट्रिय सुरक्षा नीति (रासुनी) २०७३ को संशोधित मस्यौदा तय भएको छ। विभिन्न क्षेत्रका विज्ञ र जानकारहरूको सुझाव संकलन, विश्लेषण र बहससँगै यसको पहिलो संशोधित मस्यौदा तयार भएको हो। रक्षा मन्त्रालयमा दैनिकजसो संशोधित मस्यौदामाथि विभिन्न कोणबाट छलफल चलिरहेका छन्। राजनीतिक अस्थिरता, शासकीय स्वरूपका अलावा बाह्य हस्तक्षेप र खुला अन्तर्राष्ट्रिय सीमामा हुने अतिक्रमणलाई चुनौतीका रूपमा व्याख्या गरिएको रासुनीलाई अझ प्रभावकारी बनाउने लक्ष्य लिइएको छ। बाह्य घुसपैठ, भूराजनीतिका कारण अन्तर्राष्ट्रिय स्तरबाट हुने चलखेल, इन्धनऊर्जा माग एवं संकटलाई सुरक्षा चुनौती मात्र होइन, मुलुकमा देखा पर्ने गम्भीर खतराका सूचकहरूसमेत विश्लेषण गरिएको छ। राजनीतिक अस्थिरताअविश्वास, राजनीतिकजातीय ध्रुवीकरण, संकीर्ण साम्प्रदायिकता र क्षेत्रीयता जस्ता विषयले यहाँको आन्तरिक तहमा असर गर्न सक्ने भन्दै यस्ता संवेदनशील विषयमा सूक्ष्म विश्लेषण भइरहेको छ। महाशक्ति अमेरिका र क्षेत्रीय शक्ति भारतको सहकार्य एसिया प्यासिफिक रणनीति अनि उदाउँदो शक्ति चीनको विश्व राजनीतिमा प्रवेशलगायत विश्वको राजनीतिक ध्रुवीकरण र खस्किँदो वासिंटन कन्सेन्सस प्रभाव विषयसमेत यसमा समेट्ने प्रयास गरिएको छ। छिमेकी तथा अन्य शक्तिराष्ट्रको स्वार्थ र चासो अस्वाभाविक रहेको भन्दै यसमा सचेत हुनपर्ने रासुनीमा उल्लेख छ। इन्डोप्यासिफिक रणनीति र उत्तरी छिमेकीको बेल्ट एन्ड रोड इनिसियटिभ्स (बीआरआई) को चेपबाट मुलुक जोगाउन यसमा छलफल अघि बढेको हो। राष्ट्रियता र अपराधजन्य विषयमा समेत राजनीतीकरण गर्दै संरक्षण गर्ने परिपाटीबाट नेतृत्व माथि उठ्नुपर्ने उल्लेख छ। विखण्डनवादीपृथकतावादी समूहको चलखेलगतिविधिमा बाह्य चासो ह्वात्तै बढेको विषयलाई समेत मस्यौदामा समेटिनेछ। राजनीतिलाई समाज सेवाको माध्यम नबनाई पेसा बनाइएको विषयको सम्बोधनबारे पनि प्रश्न उठेको छ। अपराधलाई समेत राजनीतिमा जोडिएको विषय आफैंमा सोचनीय छ। बढ्दो हिंसा, कमजोर अर्थतन्त्र र परनिर्भरतालाई पनि सुरक्षा चुनौतीको अर्को पाटोका रूपमा व्याख्या गरिएको छ। रासुनी २०७३ मा यी विषय परे पनि प्रभावकारी बन्न सकेको थिएन। अमेरिकाजस्तो शक्ति मुलुकले आवश्यकताअनुसार रासुनीलाई दुईदुई वर्षमा परिमार्जन गर्ने गर्छ। रासुनीलाई हरेक मुलुकको संविधानपछिको महत्वपूर्ण दस्ताबेज मानिन्छ। यसमै रहेर आन्तरिक र बाह्य सुरक्षा, अर्थ र कूटनीति चल्छ। उल्लिखित चुनौतीको सामनाका विभिन्न रणनीतिक लक्ष्य केलाएर सरकारले प्रतिरक्षा नीति पनि तयार पारेको छ। खासगरी थ्रीडी (डिफेन्सरक्षा, डिप्लोम्यासीकूटनीति र डेभलपमेन्टविकास) मा आधारित रासुनीमा रहेर प्रतिरक्षा नीति तयार पारिएको संलग्नहरू बताउँछन्। रासुनीको मूल मर्म मानिएको नेपालको सार्वभौमिकता र अखण्डतालाई कुनै पनि प्रकारको बहस र सम्झौताको विषय हुन नदिइने भन्दै उग्र र विखण्डनवादी प्रवृत्तिलाई निरुत्साहित गर्ने विषय प्रतिरक्षा नीतिमा छ, सहभागीले भने। पहिलोपटक सरकारले प्रतिरक्षा नीति ल्याएको हो। पहिलेपहिले प्रतिरक्षा नीति तयार गर्नुपर्ने आवश्यकता नेपालले ठानेकै थिएन। यद्यपि ०६२०६३ को आन्दोलनपछि बनेका सरकारहरूले यसमा चासो दिँदै आएका थिए। रासुनीको अवधारणा रासुनी अवधारणा दोस्रो विश्वयुद्धपछि अमेरिकाबाट सुरु भएको हो। सोभियत संघको उदयसँगै सिर्जित नयाँ शक्ति सन्तुलन र सुरक्षा चुनौतीको सामनाका लागि राष्ट्रिय सुरक्षा एवं परराष्ट्र मामिलालगायतका विषयमा राष्ट्रपतिलाई परामर्श दिन थिंक ट्यांक को रूपमा अमेरिकामा राष्ट्रिय सुरक्षा परिषद् गठन भयो। सन् १९४७ ताका परिषद् बने पनि नेपालले त्यसको ५३ वर्षपछि आवश्यक महसुस गरेको हो। २०४७ को संविधानको धारा ११८(१) ले राष्ट्रिय सुरक्षा परिषद्को व्यवस्था गरेपछि नेपालमा पनि रासुनी बहसमा आएको हो। प्रधानमन्त्री अध्यक्ष रहने परिषद्मा रक्षा, गृह, अर्थ र परराष्ट्रमन्त्रीको साथमा मुख्यसचिव, प्रधानसेनापति सदस्य हुने व्यवस्था छ। यसको सदस्यसचिवमा रक्षा सचिव रहने प्रावधान छ। विश्वव्यापीरूपमा सुरक्षा ले अहिले आन्तरिक तथा बाह्य द्वन्द्वलाई मात्र होइन, सीमा, आर्थिक, राजनीतिक र धर्म सांस्कृतिको रक्षा, आप्रबास, तस्करी, आतंकवाद, जलवायु परिवर्तन, प्राकृतिक स्रोतसाधन, खाद्य सुरक्षा, स्वास्थ्यसमेतलाई समेटेको हुन्छ। परराष्ट्रनीति, कूटनीति, राष्ट्रिय स्रोतको परिचालन, मानवस्रोत परिचालन, जनसंख्यासम्बन्धी नीतिलगायत समग्र विषयको एकीकृत स्वरूप मानिन्छ रासुनीलाई। नेपालको सार्वभौमसत्ता र स्वाधीनता बचाउँदै समृद्धिमा अघि बढ्न विदेश तथा राष्ट्रिय सुरक्षा नीतिमा समावेश गराएर अघि बढ्न आवश्यक देखिन्छ। प्रतिरक्षा नीतिमा छिमेक संविधान जारी भएपछि छिमेकबाट खेपेको नाकाबन्दी र नागरिकले पाएको पीडासमेत समेट्दै प्रतिरक्षा नीति तयार गरिएको हो। प्रतिरक्षा सुरक्षा फौजीबाट मात्र हुन सक्ने आमबुझाइ भए पनि यथार्थ फरक छ। जनताका आधारभूत आवश्यकतादेखि सबै विषयलाई केलाएर प्रतिरक्षा नीति तयार पारिएको हुन्छ। यद्यपि प्रतिरक्षा नीति बाहिर सार्वजनिक गर्ने विषय होइन। राज्यको मूल संयन्त्रमा यो रहन्छ र यसका आधारमा नै मुलुकको कूटनीति र आर्थिक नीतिसमेत सञ्चालन हुने गर्छ। यसमा गुप्तचरी निकायबाट लिइएको सूचनालाई आधार बनाएर मुलुकको रणनीति तय गरिन्छ। रासुनीको प्रभावकारी कार्यान्वयनमा समेत प्रतिरक्षा नीतिले मार्गनिर्देश गर्ने गर्छ। २०७२ असोजमा संविधान जारीपछि नाकाबन्दी खेप्नुपरेको विषयमा रासुनीले भनेको छ, नाकाबन्दी वा आपूर्ति अवरोधको समस्या चिर्न खाद्यान्न, इन्धन र औषधिलगायतका अत्यावश्यक सामग्रीको न्यूनतम भण्डारण क्षमता निर्धारण गर्दै अभावको अवस्थामा आपूर्ति गर्न सकिने व्यवस्थित तथा सुरक्षित वितरण प्रणाली कायम गर्ने। तर नाकाबन्दी भएको तीन वर्ष बितिसक्दासमेत काम अघि नबढ्नु आफैंमा दुःखद् हो। हुन त यस्तै तयारी २०४६ को नाकाबन्दीपछि गर्ने भनिएको थियो। नाकाबन्दी खुलेपछि यस्ता विषय स्वतः बिर्सिइँदै गए। प्रतिरक्षा नीति तयार भएको छ, तर यसलाई संशोधित रासुनीसँगै ल्याउने भनेर सरकारले पारित गरेको छैन। राष्ट्रिय सुरक्षा नीतिको बुझाइ राष्ट्रिय सुरक्षा नीति सुरक्षा निकायसँग मात्र सम्बन्धित होइन। मुलुकको विकासका लागि आवश्यक पर्ने प्रतिरक्षा, सुरक्षा रणनीति, आर्थिक र कूटनीति सबै यसभित्रै पर्छन्। यसकै आडमा कूटनीति सञ्चालन हुने हुनाले यो नीतिलाई मुलुकको सार्वभौम सत्ताको रक्षा र मुलुकको अखण्डताको विषयसँग जोडिन्छ। राष्ट्रिय सुरक्षा नीतिमा सम्पूर्ण जनता र राष्ट्रको सुरक्षाका विषय समेटिएको हुन्छ। यो राजनीतिक, आर्थिक, सामाजिक, सुरक्षा, प्राकृतिक स्रोतसाधन, कूटनीतिक, पर्यावरण, ऊर्जा, संस्कृति, सूचनाप्रविधि, जलवायु परिवर्तन र प्राकृतिक प्रकोप, मानवअधिकारका बहुआयामलाई सम्बोधन गर्ने गतिशील मूल दस्ताबेज हो। मूल लक्ष्य नै जनतालाई त्रास र अभावबाट मुक्ति दिलाउने हुन्छ। सुरक्षा व्यवस्थाले मात्र जनतालाई त्रासबाट मुक्त गराउँदैन। नेपालमा बढ्दो राष्ट्रियअन्तर्राष्ट्रिय गैरसरकारी संस्था र त्यसको प्रभावलाई ख्याल गर्दै विकासमा ध्यान दिन सक्नुपर्छ। युरोप, अमेरिका, एसिया, अफ्रिका र मुख्यतः दुई छिमेकलगायत तीन दर्जन बढी मुलुकको राष्ट्रिय सुरक्षा नीति अध्ययन साथ नेपालकै मौलिक समस्या, प्राथमिकता, आवश्यकता र सम्भावना समेटेर मस्यौदा तयार भएको सहभागीको दाबी छ। नागरिकको सुरक्षासँग जोडिएका सबै नीतिको छाता नीति रासुनी भएकाले यसमा मिहिन अध्ययन र छलफल भइरहेको छ। यस नीतिअन्तर्गत रहेर बनेका प्रतिरक्षा नीति, सुरक्षा निकायले बनाउने रणनीति, अपरेसन मोडालिटी गोप्य रहन्छ, तर मूल नीति सार्वजनिक हुन्छ। गतिशील दस्ताबेज शक्ति मुलुक अमेरिकाका राष्ट्रपतिले प्रायः दुईदुई वर्षमा परिमार्जनसहितको रासुनी सार्वजनिक गर्ने प्रचलन छ। रासुनी दलीय राजनीतिक प्रतिस्पर्धाभन्दा माथि रहन्छ। राष्ट्रिय सुरक्षा सम्बन्धमा सबैको मत एक हुनुपर्छ, चाहे त्यो सत्ता पक्ष वा प्रतिपक्षी। त्यसैले सबै पक्षसँग परामर्श गरेर, उनीहरूलाई विश्वासमा लिएर नीतिनिर्माण गर्दा यसको कार्यान्वयन पक्ष सबल हुनेछ। राष्ट्रिय सुरक्षा नीति गतिशील दस्ताबेज भएकाले छलफलबाट आएका सुझाव र विश्व परिवेशअनुरूप परिमार्जन गर्दै जाने नै हो। कुनै समय पृथ्वीनारायण शाहका दिव्योपदेश नै सुरक्षा नीतिका आधार थिए। २०४२ सालको राष्ट्रिय मूल नीति (रातो किताब) लाई पनि सुरक्षा नीतिका रूपमा व्याख्या भयो। पञ्चायती व्यवस्था जोगाइराख्न निर्मित नीति भए पनि आम जनताका सुरक्षाका विषयलाई आंशिक रूपमा समेटिएकाले त्यसलाई सुरक्षा नीतिका रूपमा हेरियो। कर्तव्यका विषय भएकाले रासुनीको विशेषता थिएन। २०५९ सालमा राष्ट्रिय सुरक्षा परिषद् सचिवालय गठन भयो। त्यो गठनसँगै रासुनी निर्माण अघि बढेको भए पनि त्यसले मूर्तरूप पाउन १४ वर्ष लाग्यो। २०६५ सालमा नेपाली सेनाले राष्ट्रिय मूल नीति तथा रासुनी २०६५ नामक दस्ताबेज सुझावका रूपमा सरकारलाई दिएको थियो। त्यसको एक वर्षपछि तत्कालीन मन्त्रिपरिषद् (०६६ पुस ९) बैठकले तत्कालीन रक्षामन्त्री विद्या भण्डारी (हाल राष्ट्रपति) को संयोजकत्वमा रासुनी र सेनाको लोकतन्त्रीकरणको अवधारणा तयार गर्न एक समिति गठन गरेर रासुनी अघि बढेको हो। त्यसले २०७३ सालमा मूर्तरूप पाएको हो। निष्कर्ष हरेक मुलुकले आफ्नो मौलिकता र प्राथमिकताका आधारमा राष्ट्रिय सुरक्षा नीति बनाउँछन्। भारत, चीन, पाकिस्तान सीमा विवाद, आतंकवादी क्रियाकलाप, सामरिक प्रतिस्पर्धा जस्ता विषय महत्वमा पर्ला नै। अमेरिकाका लागि विश्व आतंकवाद नियन्त्रण र सामरिक क्षमता विस्तार नै रहला। अफ्रिकी मुलुकका लागि आफ्नो प्राकृतिक स्रोत र खनिजहरूको संरक्षण प्राथमिकतामा पर्ला। नेपालजस्तो भूराजनीतिक अवस्थामा रहेको मुलुक अर्काको राजनीतिक चेपमा आफू कसरी अघि बढ्ने र सन्तुलन कामय गर्ने भन्नेमा रहला। चीन विश्व राजनीतिमा अग्रसर बनेको छ भने अमेरिकाले नेपालको छिमेकीलाई सुरक्षा नीतिमा एक सहकार्य गर्न योग्य आफ्नो पक्षधर मुलुकका रूपमा स्विकारेर हिन्दप्रशान्त क्षेत्रीय सहकार्यमा अघि बढेको छ। भारतले गत वर्ष अमेरिकाको सुरक्षा नीतिको समर्थन गर्दै दुईपक्षीय सम्बन्धको रणनीतिक महत्वको सराहना गरेको थियो। नेपालमा स्थायीरूपमै नियन्त्रित अस्थिरता कायम राख्ने छिमेकको रणनीति र हाम्रो भूभागको उपयोग गर्दै पहिले चीन अनि भारततर्फ आँखा लगाउने पश्चिमाहरूको दीर्घकालीन नीतिमा ध्यान दिएर रासुनी तय गर्नुपर्छ। नेपाल र नेपालीको स्वत्व र स्वाभिमानका विषयमा मतैक्य कायम गर्न र कूटनीति त्यही ढंगले सञ्चालन गर्न नीति स्वीकारयोग्य हुन जरुरी छ। अमेरिकाले इन्डो प्यासिफिक सहकार्यको साथमा बाहिर ल्याएको अनौपचारिक क्वाड सहकार्य (अमेरिका, भारत, जापान र अस्ट्रेलिया) लाई समेत भारतले समर्थन गरेको छ। यस्ता विषयलाई केलाएरै नीति तय गर्नुपर्छ। अन्यथा अहिलेको नीति नै कार्यान्वयनमा प्रभावकारी बनाए हुन्छ।"
छाउपडीले झुकाएको शिर,"बाजुराको बुडीनन्दा नगरपालिका ९ अगाउँपानीकी ३५ वर्षीया अम्बा बोहरा र उनका १२ वर्षीय सुरेश र ९ वर्षीय रमितको छाउगोठमै मृत्यु भयो। पुसको चिसोमा रजस्वला भएकी अम्बा र उनका दुई छोरा कतै हावा नछिर्ने छाउगोठमा आगो तापेर सुत्दा निस्सासिएर मृत्युको मुखमा पुगे। अहिलेसम्म कहिल्यै नाम नसुनिएकी अम्बाका दुई छोरासहितको मृत शरीरले चर्चा पायो। आमासँगै सुतेका नाबालकको मृत शरीर हेरेर सबै चुकचुकाए। भारतमा धन कमाउन गएका उनका श्रीमान्को परिवार गुम्यो। वृद्ध बुबाआमाको बिचल्ली भयो। त्यही समाचार सुनेर इजरायलकै नागरिकसँग विवाह गरिबसेकी एकजना आफन्त बहिनीले फोन गरेर भनिन् यहाँ पनि रजस्वला बार्छन्। त्यहाँभन्दा रजस्वला बार्ने नियम यहाँ कडा छ, तर यहाँ रजस्वला श्रीमान्सँग बारिन्छ। रजस्वला भएको सात दिनसम्म श्रीमान्लाई खाना पस्केर दिइँदैन र १४ दिनसम्म बेड सेयर गरिँदैन। खाना पकाउँछौं। आफू खान्छौं र बालबालिकालाई खुवाउँछौं तर श्रीमान्लाई पस्केर दिँदैनौं। १४ दिनसम्म श्रीमान्हरू आफैं तर्किन्छन्। हग र किस गर्दैनन्। सन्तान जन्माउने आमाको यहाँ धेरै सम्मान छ। मैले पनि नेपालमा रजस्वला हुँदा रक्सी खाएर आएका श्रीमान्लाई आफू मरेको लास सम्झेर धेरैचोटि शरीर सुम्पेकी छु। मैले देशसँगै त्यहाँको श्रीमान् छोडें। आमाबुबा आफन्तबाट टाढा छु, तर मैले यहाँ पुनर्जन्म पाएकी छु। यहुदीको धर्म, संस्कार र परम्परा देखेर एसियाका महिला नर्कको जीवन बिताइरहेको आभास हुन्छ। कहिले बुझ्छन् होला त्यहाँका मान्छेले ? हाम्रो समाजमा जरा गाडेर बसेको कुरीति र कुसंस्कारपुर्ण मानसिकताविरुद्ध अभियान चलाउने दायित्व यो देशका पुरुषले लिनु पर्दैन ? ती बहिनीले यसो भनिरहँदा आत्मग्लानिले मेरो शिर झुक्यो। गर्मी र वर्षात्का बेला सर्प र बिच्छीले टोकेर छाउगोठमा महिलाको मृत्यु हुनु वा बलात्कारको सिकार बन्नु सामान्य भएको छ। तर देशकै प्रमुख पदमा महिला भएको देशका हामी महिलालाई कहिले मानव समान व्यवहार गरिने होला ? महिला र बालबालिकाको बाँच्न पाउने अधिकारप्रति सरकार गम्भीर नभएको प्रस्ट हुन्छ। यो सृष्टिलाई निरन्तरता दिन प्रकृति पनि रजस्वला हुन्छिन्। तर देवता र पापको डर देखाएर महिलालाई सधैं आफूमा आश्रित बनाइराख्ने पुरुष मानसिकताका कारण देशकै शिर विश्वसामु झुकेको छ। महिलाको योनिबाट रगत बगेकै कारण महिला अछूत हुने भए नौ महिनासम्म जमेको त्यही रगतको डल्लो पुरुष कसरी पवित्र भयो ? हाम्रो समाजमा जरा गाडेर बसेको कुरीति र कुसंस्कारपूर्ण मानसिकताविरुद्ध अभियान चलाउने दायित्व यो देशका पुरुषले लिनु पर्दैन ? त्यहाँका पण्डित, पुरोहित र शिक्षितले त्यसको जिम्मा लिनु पर्दैन ? सासू, बुहारी वा आमा, छोरीले मात्र छाउपडीविरुद्धको अभियान सञ्चालन गर्न सक्दैनन् किनकि हाम्रो समाज पुरुष नेतृत्वबाट बनेको छ। मन्दिरका पूजारी पुरुष नै हुने गर्छन्। जुनसुकै पद र प्रतिष्ठामा भए पनि हरेक महिला रजस्वला हुन्छन्। उनीहरूको अन्तर्मनमा लुकेर बसेको डर एवं त्रासले सार्वजनिक कार्यक्रममा भाषण गरेजस्तो गरी व्यवहारमा उत्रिन सक्दैनन्। उनीहरूलाई धेरै समय लाग्न सक्छ। सर्वोच्च अदालतले १३ वर्षअघि २०६२ सालमै छाउपडी प्रथालाई गैरकानुनी घोषणा गरी कानुन बनाउन सरकारलाई दिएको निर्देशनअनुसार कानुन बनेर ऐन आएकै पाँच महिना भइसक्यो। त्यो ऐन लागू गराउने दायित्व स्थानीय सरकारको हो। जनप्रतिनिधि र पण्डितपुरोहितलाई केन्द्र सरकारले जनचेतनामूलक तालिम दिएर समाजमा जकडिएर रहेको कुसंस्कारयुक्त मानसिकतामा परिवर्तन ल्याउन जरुरी छ।"
अस्ट्रेलियन ओपन : रुसी टेनिस सुन्दरी सारापोभाको विजयी सुरुवात,"मेलबर्न : वर्षको पहिलो ग्रान्डस्लाम टेनिस प्रतियोगिता अस्ट्रेलियन ओपन मा रुसी टेनिस सुन्दरी मारिया सारापोभाले विजयी सुरुवात गरेकी छन्। ३०औं वरीयतामा आसिन ३१ वर्षीया सारापोभाले सोमबार बिहान खेलिएको महिला एकलतर्फको पहिलो चरणको खेलमा ब्रिटेनकी ह्यारिट डार्टलाई ६०, ६० को सोझो सेटमा पराजित गरिन्। विश्व टेनिसमा प्रत्येक वर्ष अस्ट्रेलियन ओपन, विम्बल्डन, फ्रेन्च ओपन र यूएस ओपन गरी चारवटा ग्रान्डस्लाम प्रतियोगिता हुन्छन्। सारापोभाले हालसम्म अस्ट्रेलियन ओपन, विम्बल्डन र यूएस ओपनको उपाधि एकएक पटक र फ्रेन्च ओपनको उपाधि दुई पटक जितेकी छन्। यसैगरी पहिलो चरणको अर्को खेलमा क्रोएसियाकी डोना भेकिचले पनि जित हात पारिन्। २९औं वरीयतामा आसिन भेकिचले ६२, ६४ अंकले फ्रान्सेली प्रतिद्वन्द्वी क्रिस्टिना माल्देनोभिचलाई पराजित गरिन्। १९औं वरीयतामा आसिन फ्रान्सेली खेलाडी क्यारोलिन गार्सियाले पनि पहिलो चरणको खेलमा सफलता हात पारिन्। उनले आफ्नै राष्ट्रकी जेसिका पोनचेटलाई ६२, ६३ अंकले पाखा लगाइन्। ब्रिटिस खेलाडी हेथर वाट्सन भने पहिलो चरणको खेलमै हारिन्। उनलाई क्रिोएसियाकी पेत्रा मार्टिचले ६१, ६२ ले हराइन्। पुरुष एकलतर्फ र महिला एकलतर्फका अन्य खेल भने जारी छन्।"
रहेनन् फुटबलर मासिंगा,"डर्बन : दक्षिण अफ्रिकी राष्ट्रिय फुटबल टोलीका पूर्वखेलाडी फिल मासिंगाको निधन भएको छ। ४९ वर्षीय मासिंगाको आइतबार राति उपचारका क्रममा निधन भएको हो। उनी लामो समयदेखि क्यान्सर रोगबाट पीडित थिए। दक्षिण अफ्रिकी टोलीका पूर्वकप्तान लुकास राडेबेले मासिंगाको निधनबाट दक्षिण अफ्रिकी फुटबलमा अपुरणीय क्षत्ति पुगेको बताएका छन्। अन्ततः उनी क्यान्सरसँग पराजित भए। उनको निधनसँगै दक्षिण अफ्रिकी फुटबलले एउटा महान फुटबलर गुमाएको छ। उनको निधनबाट हामी स्तब्ध छौं, राडेबेले भनेका छन्। आफ्नो समयका चर्चित स्ट्राइकर मासिंगाले सन् १९९२ देखि सन् २००० सम्म दक्षिण अफ्रिकाका लागि ५८ खेल खेल्दै १८ गोल गरेका थिए। उनले सन् १९९४ देखि सन् १९९६ सम्म इङ्लिस क्लब लिड्स युनाइटेडबाट पनि व्यवसायिक फुटबल खेलेका थिए। मासिंगाले सन् १९९२ को जुलाईमा क्यामरुनविरुद्धको खेलसँगै राष्ट्रिय टोलीमा डेब्यू गरेका थिए। उनले कंगोविरुद्ध गरेको गोललाई दक्षिण अफ्रिकी जनताले कहिल्यै भुल्ने छैनन्। उनले गरेको सोही गोलका कारण दक्षिण अफ्रिका पहिलो पटक सन् १९९८ को विश्वकप फुटबलमा छनोट भएको थियो। दक्षिण अफ्रिकाले सन् १९९६ मा अफ्रिका कप अफ नेसन्स को उपाधि जित्दा पनि मासिंगा टोलीको महत्वपूर्ण सदस्य थिए। दक्षिण अफ्रिकाको फुटबलका लागि यो दुःखद क्षण हो, दक्षिण अफ्रिकी फुटबल संघका अध्यक्ष डेनी जोर्डानले भनेका छन्, उनको भौतिक शरिर हामीमाझ नरहे पनि उनी दक्षिण अफ्रिकी जनताको सम्झनामा सँधै जीवित रहने छन्।"
"ला लिगामा मेसीको चार सय गोल, बार्सिलोनासँगै रियल पनि विजयी","बार्सिलोना : अर्जेन्टिनी स्टार लियोनल मेसीले स्पेनिस ला लिगा फुटबलमा आफ्नो चार सय गोल पूरा गरेका छन्। लिग लिडर बार्सिलोनाले सोमबार बिहान खेलिएको खेलमा तुलनात्मक रुपमा कमजोर प्रतिद्वन्द्वी इबरलाई हराउँदा मेसीले पनि यो सफलता हात पारेका हुन्। अर्को खेलमा बार्सिलोनाको चिर प्रतिद्वन्द्वी रियल म्याड्रिडले पनि रियल बेटिसलाई उसैको मैदानमा २१ गोलले पराजित गर्यो। एट्लेटिको म्याड्रिडले घरेलु मैदानमा लेभान्तेलाई १० गोलले हरायो भने एथलेटिक बिल्बाओले बलियो प्रतिद्वन्द्वी सेभिलमाथि २० गोलको जित हात पार्यो। घरेलु मैदानमा खेलिएको खेलमा बार्सिलोनाका लागि उरुग्वेका प्रभावशाली खेलाडी लुइस स्वारेजले दुई र मेसीले एक गोल गरे। खेल सुरु भएको १९औं मिनेटमा स्वारेजले बार्सिलोनालाई अग्रता दिलाएका थिए। ५३औं मिनेटमा मेसीले टोलीको अग्रता दोब्बर बनाए। यसैगरी ५९औं मिनेटमा स्वारेजले अर्को गोल थप्दै टोलीलाई सहज जित दिलाए। मेसी ला लिगाका सर्वाधिक गोलकर्ता हुन्। ३१ वर्षीय मेसीले ला लिगामा बार्सिलोनाका लागि चार सय ३५ खेल खेल्दै चार सय गोल गरेका हुन्। मेसी ला लागिमा चार सय गोल पूरा गर्ने पहिलो खेलाडी पनि हुन्। उनी युरोपका चर्चित पाँचवटा लिगमा चार सय वा सोभन्दा बढी गोलको कोशे ढुंगा पार गर्ने दोस्रो खेलाडी पनि बनेका छन्। यी पाँच लिगमा मेसीभन्दा बढी गोल क्रिस्टियोना रोनाल्डोले गरेका छन्। पोर्चुगिज खेलाडी रोनाल्डोले युरोपका विभिन्न लिगमा पाँच सय सात खेल खेल्दै चार सय नौ गोल गरेका छन्। ३३ वर्षीय रोनाल्डोले इङ्लिस प्रिमियर लिग, स्पेनिस ला लिगा र इटालियन सिरिए खेलेर चार सय नौ गोल गरेका हुन्। रोनाल्डो हाल इटालियन सिरिए क्लब युभेन्ट्सबाट ब्यवसायिक फुटबल खेल्छन्। यद्दपि, मेसीले रोनाल्डोभन्दा ६३ खेल चाँडो चार सय गोल पूरा गरेका हुन्। स्पेनिस ला लिगामा सर्वाधिक गोल गर्ने खेलाडीको सूचीमा मेसीभन्दा पछाडि रोनाल्डो छन्। ला लिगामा रोनाल्डोले रियल म्याड्रिडका लागि दुई सय ९२ खेल खेलेर तीन सय ११ गोल गरेका थिए। सर्वाधिक गोल गर्ने खेलाडीको सूचीमा तेस्रो स्थानमा रहेका टेल्मो जाराले दुई सय ५१ गोल गरेका छन्। ला लिगामा मेसीसँग अन्य कीर्तिमान पनि जोडिएका छन्। ला लिगा खेलेका विभिन्न २९ वटा टोलीले हालसम्म गरेको गोलभन्दा मेसीले एक्लैले गरेको गोल बढी हुन्छ। यसैगरी मेसीले ला लिगामा हालसम्म ३७ वटा क्लबविरुद्घ गोल गरेका छन्। ला लिगामा मेसी वाहेक अन्य खेलाडीले यतिधेरै क्लबविरुद्घ गोल गर्न सकेको छैन। मेसीले ला लिगामा सेभिलविरुद्घ सबैभन्दा बढी २४ खेलमा २५ गोल गरेका छन्। जितसँगै बार्सिलोनाले ला लिगामा पाँच अंकको अग्रता लिएको छ। १९ खेलको समाप्तिपछि बार्सिलोनाको ४३ र एट्लेटिको म्याड्रिडको ३८ अंक छ। ३३ अंकसहित सेभिल तेस्रो, समान अंक बटुलेको रियल म्याड्रिड चौथो र ३२ अंकसहित डेपोर्टिभो आल्भेस पाँचौं स्थानमा आसिन छन्। यसैगरी रियल बेटिसविरुद्घको खेलमा रियल म्याड्रिडका लागि लुका मोड्रिचले १३औं मिनेटमा पहिलो गोल गरे। ६७औं मिनेटमा घरेलु टोली रियल बेटिसका सर्जियो कानालेसले खेललाई बराबरीमा ल्याए। निर्धारित समयको खेल सकिनुभन्दा दुई मिनेटअघि रियल म्याड्रिडका लागि डानी सेबालोसले निर्णायक गोल गरेका थिए। यसैगरी लेभान्तेविरुद्घको खेलमा एट्लेटिको म्याड्रिडका लागि ५७औं मिनेटमा एन्टोइन ग्रिजम्यानले निर्णायक गोल गरेका थिए। ग्रिजम्यानले पेनाल्टीमार्फत गोल गरेका हुन्। सेभिलविरुद्घको खेलमा भने घरेलु टोली एथलेटिक बिल्बाओका लागि दुबै गोल इनाकी विलियम्सले गरेका थिए।"
हिमालयन शेर्पा सेमिफाइनलमा,"वीरगन्ज : हिमालयन शेर्पा क्लब वीरगन्जमा जारी दोस्रो विशाल मेमोरियल गोल्डकप फुटबल प्रतियोगिताको सेमिफाइनलमा प्रवेश गरेको छ। नारायणी रंगशालामा आइतबार भएको खेलमा विभागीय टोली सशस्त्र प्रहरीको एपीएफलाई ४१ गोलले पराजित गर्दै हिमालयन शेर्पाले अन्तिम चारमा स्थान बनायो। हिमालयन शेर्पाका लागि विश्वास श्रेष्ठले ह्याट्रिक गरे। खेलको नवौं मिनेटमा नाइजेरियन खेलाडी प्याट्रिक गोवाले पहिलो गोल गरे। त्यसपछि हिमालयन शेर्पाका विश्वास श्रेष्ठले ११औं, ३६औं र ३९औं मिनेटमा गोल गर्दै ह्याट्रिक पूरा गरे। पहिलो हाफमै ४० ले पछि परेको एपीएफले दोस्रो हाफमा सान्त्वना गोल फर्काएको थियो। ८०औं मिनेटमा रवि थिङले गरे। खेलको म्यान अफ दी म्याच हिमालयन शेर्पाका विश्वास श्रेष्ठ घोषित भए। हिमालयन शेर्पाले फाइनल प्रवेशका लागि माघ २ गते आयोजक वीरगन्ज११ सँग प्रतिस्पर्धा गर्नेछ। प्रतियोगिताअन्तर्गत सोमबार बाराको नवजनजागृति युवा क्लब र त्रिभुवन आर्मी क्लबबीच प्रतिस्पर्धा हुनेछ। प्रतियोगिताको विजेताले पाँच लाख ५५ हजार पाँच सय ५५ र उपविजेताले दुई लाख ७७ हजार सात सय ७७ रुपैयाँ पुरस्कार पाउनेछन्। सर्वोत्कृष्ट खेलाडीले मोटरसाइकल पाउनेछन्।"
टोट्टनहामलाई म्यानचेस्टर युनाइटेडको झट्का,"लन्डन : इङ्लिस प्रिमियर लिग फुटबलको आइतबार राति खेलिएको खेलमा म्यानचेस्टर युनाइटेडले टोट्टनहामलाई १० गोलले हराएको छ। हारसँगै टोट्टनहामको उपाधि होडमा पनि नमिठो धक्का लागेको छ। उक्त नतिजापछि टोट्टनहाम लिग लिडर लिभरपुलसँग नौ अंकले पछाडि परेको छ। वेम्बलीमा खेलिएको प्रतिस्पर्धात्मक खेलको ४४ औं मिनेटमा म्यानचेस्टर युनाइटेडका लागि मार्कुस रासफोर्डले निर्णायक गोल गरे। उनले पल पोग्बाको पासमा गोल गरेका हुन्। रासफोर्डले प्रिमियर लिगमा क्लबका लागि लगातार तेस्रो खेलमा गोल गरेका हुन्। यसअघि उनले प्रिमियर लिगमा लगातार तीन खेलमा गोल गर्न सकेका थिएनन्। प्रिमियर लिगमा म्यानचेस्टर युनाइटेडले अन्तरिम प्रशिक्षक ओले गनर सोल्सकजरको नेतृत्वमा सतप्रतिशत नतिजा निकालेको छ। सोल्सकजरको प्रशिक्षकत्वमा हालसम्म खेलको ६ वटै खेलमा म्यानचेस्टर युनाइटेडले जित हात पारेको छ। सोल्सकजरले प्रशिक्षणको जिम्मेबारी समाल्नुअघि भने म्यानचेस्टर युनाइटेडले गतिलो प्रदर्शन गर्न सकेको थिएन। सोही कारणले यो सिजन म्यानचेस्टर युनाइटेड उपाधि होडबाट निकै टाढा छ। टोट्टनहाम प्रिमियर लिगमा सन् २०१५ को मेयता पहिलो पटक घरेलु मैदानमा लगातार दुई खेलमा पराजित भएको हो। यो सिजनको प्रिमियर लिगमा टोट्टनहामले घरेलु मैदानमा चारवटा हार भोगिसकेको छ। प्रिमियर लिगमा हालसम्म २२ खेल खेलेको लिभरपुल ५७ अंकसहित तालिकाको पहिलो स्थानमा आसिन छ। २१ खेलबाट ५० अंक बटुलेको म्यानचेस्टर सिटी दोस्रो स्थानमा छ। २२ खेलबाट ४८ अंक जोडेको टोट्टनहाम तेस्रो, समान खेलबाट ४७ अंक हात पारेको चेल्सी चौथो र ४१ अंकसहित आर्सनल पाँचौं स्थानमा छन्। म्यानचेस्टर युनाइटेड भने २२ खेलबाट ४१ अंक हात पार्दै गोलअन्तरका आधारमा छैटौं स्थानमा छ। म्यानचेस्टर युनाइटेडका प्रशिक्षक सोल्सकजरले प्रिमियर लिगमा आफूले जिम्मेवारी समालेपछि लगातार पाँच खेल जितेर पूर्वप्रशिक्षक सर म्याट बसबीको कीर्तिमानसँग बराबरी पनि गरेका छन्। हालसम्म सोल्सकजर र म्याट बसबी बाहेक कुनै पनि प्रशिक्षकले म्यानचेस्टर युनाइटेडलाई यस्तो सफलता दिलाउन सकेको छैन। म्यानचेस्टर युनाइटेडको जितमा गोलरक्षक डेभिड डे गेयाको पनि महत्वपूर्ण योगदान रह्यो। खेलका क्रममा उनले विपक्षीका कही गतिला प्रहारलाई विफल पारेका थिए। केन घाइते भएपछि प्रशिक्षक चिन्तित म्यानचेस्टर युनाइटेडविरुद्धको खेलका क्रममा टोट्टनहामका प्रभावशाली खेलाडी ह्यारी केन घाइते भएका छन्। उनको खुट्टाको गोलीगाँठोमा चोट लागेको छ। टोट्टनहामका प्रशिक्षक माउरिसियो पोचेट्टिनोले केनको चोट गम्भीर हुन सक्ने बताउँदै चिन्ता व्यक्त गरेका छन्। प्रशिक्षक माउरिसियाको अनुसार केनको गोलीगाँठो निकै सुन्निएको छ। केनको चोट आगामी खेलमा क्लबका लागि घातक हुन सक्छ, माउरिसियोले भनेका छन्। खेलको अन्तिम समयमा घाइते भएपछि केनलाई बाहिर निकालिएको थियो। प्रशिक्षक माउरिसियोले म्यानचेस्टर युनाइटेडका खेलाडीले केनलाई गम्भीर ट्याकल गरे पनि रेफ्रीले फल नदिएको आरोप समेत लगाए। त्यो निकै खराब ट्याकल थियो, जसलाई रेफ्रीले पूर्ण रुपमा बेवास्ता गरे। मलाई केनको चोटको चिन्ता छ, उनले भने।"
भरतको ह्याट्रिकले आर्मी सेमिफाइनलमा,वीरगन्ज : कप्तान भरत खवासको ह्याट्रिकसँगै नेपाली सेनाको त्रिभुवन आर्मी क्लब वीरगन्जमा जारी दोस्रो टुबोर्ग विशाल मेमोरियल गोल्डकप फुटबल प्रतियोगिताको सेमिफाइनलमा प्रवेश गरेको छ । सोमबार नारायणी रंगशालामा भएको खेलमा आर्मी क्लबले बारा सिमराको नव जनजागृती युवा क्लबलाई ३० गोलले पराजित गर्दैै अन्तिम चारको यात्रा तय गरेको हो । आर्मीका लागि तीनवटै गोल कप्तान खवासले गरेका थिए । खेल सुरु भएको ४३ औं मिनेटमा खवासले गोल गरेपछि पहिलो हाफमा आर्मीले १० को अग्रता लिएको थियो । दोस्रो हाफको तेस्रो मिनेटमा मिड फिल्डबाट सिमराका तीनजना खेलाडीलाई छल्दै एक्लै बल लिएर अगाडि बढेका खवासले प्रहार गरेको बलले विपक्षीको गोलपोष्टको जाली चुमेपछि आर्मीले २० को अग्रता बनायो । दोस्रो हाफको ३४ औं मिनेटमा सिमराको डिबक्स एरियाभित्र सिमराका कप्तान सुनील राउतले आर्मीका कप्तान खवासलाई पछाडिबाट ट्याकल गरेर लडाएपछि आर्मीले पेनाल्टी पाएको थियो । उक्त पेनाल्टीमा कप्तान खवासले प्रहार गरेको बल गोलमा परिणत भएपछि आर्मीले सिमरा माथि ३० को सहज जित हात पारेको हो । सिमराका खेलाडीमाथि नेपाली सेनाको टोली एक पक्षीय रुपमा हाबी भएको यस खेलमा ह्याट्रिक गरेका खवास नै म्यान अफ दी म्याच घोषित भए । सोमबारको जितसँगै सेमिफाइनलमा प्रवेश गरेको आर्मीले फाइनल प्रवेशका लागि मङगलबार हुने झापा ११ र भारत सिलीगुरीका रोयल एफसी बीचको विजेतासँग प्रतिस्पर्धा गर्नेछ । जारी प्रतियोगितामा आयोजक वीरगन्ज ११ र सशस्त्र प्रहरीको एपिएफ क्लबले यसअघि नै सेमिफाइनलमा स्थान सुरक्षित गरिसकेका छन् । वीरगन्जका पूर्व राष्ट्रिय फुटबल खेलाडी विशालजंग राणको स्मृतिमा विशाल मेमोरियल फाउण्डेशनले आयोजना गरेको प्रतियोगितामा नेपाल र भारतका गरि कुल ७ टीमको सहभागिता छ । माघ ५ गतेसम्म चल्ने प्रतियोगिताको विजेता टीमले कप सहित नगद पाँच लाख ५५ हजार पाँच सय ५५ र उपविजेताले दुई लाख ७७ हजार सात सय ७७ रुपैयाँ पुरस्कार प्राप्त गर्ने छ । प्रतियोगिताका सर्वोत्कृष्ट खेलाडीलाई मोटरसाइकल एक थान र प्रत्येक खेलका म्यान अफ दी म्याच घोषित हुने खेलाडीलाई नगद पाँच हजार रुपैयाँ प्रदान गरिने आयोजकले जनाएको छ ।
महिला टीट्वेन्टी क्रिकेट : नेपाली चेलीको लगातार दोस्रो जित,"काठमाडौं : थाइल्यान्ड महिला टीट्वेन्टी स्म्यास क्रिकेटमा नेपालले लगातार दोस्रो जित हात पारेको छ। थाइल्यान्डको बैंककमा जारी प्रतियोगिताअन्तर्गत आइतबार भएको खेलमा नेपालले मलेसियालाई ६ विकेटले हरायो। मलेसियाले दिएको ६२ रनको सामान्य लक्ष्य नेपालले १६२ ओभरमा चार विकेटको क्षतिमा पूरा गरेको थियो। नेपालले समूह चरणको आफ्नो पहिलो खेलमा चीनलाई १० विकेटले हराएको थियो। नेपालको जितमा रोमा थापाले अविजित २० रन बनाइन्। सीता रानामगरले १६ र ममताकुमारी चौधरीले अविजित नौ रन बनाएका थिए। बलिङमा मलेसियाका अना हमिजा हसिम र इन्टान जामदहायु जाफरले एकएक विकेट लिएका थिए। यसअघि टस जितेर पहिले ब्याटिङ गरेको मलेसियाले १९३ ओभरमा सबै विकेट गुमाएर ६१ रन बनाएको थियो। मलेसियाकी सिओ जीन यीले १२ र यु श्रीना याकोपले ११ रन बनाए। अन्य ब्याट्सवुमनले दोहोरो अंकको रन जोड्न सकेनन्। मलेसियालाई सस्तोमा समेट्न नेपाली सरिता रानामगर एक्लैले चार विकेट लिइन्। नेरी थापा, इन्दु बर्मा र कविता कुँवरले एकएक विकेट झारेका थिए। नेपालले समूहमा लगातार दुई खेल जितपछि चार अंक बनाएको छ। मलेसियासँगको जितसँगै नेपालको सेमिफाइनल पुग्ने सम्भावना पनि बलियो बनेको छ। प्रतियोगिताको समूह ए मा रहेको नेपालले सोमबार यूएई र बुधबार आयोजक थाइल्यान्ड एसँग प्रतिस्पर्धा गर्नेछ। समूहका शीर्ष दुई टोली सेमिफाइनलमा पुग्नेछन्। समूह बी मा आइल्यान्ड बी, हङकङ, इन्डोनेसिया, भुटान र म्यानमार रहेका छन्।"
पुलिससँग मनाङ स्तब्ध,धनगढी : लिग च्याम्पियन मनाङ मर्स्याङ्दी क्लबलाई १० गोलले हराउँदै विभागीय टोली नेपाल पुलिस क्लब तेस्रो अन्तर्राष्ट्रिय सुदूरपश्चिम खप्तड गोल्डकपको सेमिफाइनलमा प्रवेश गरेको छ । धनगढी रंगशालामा आइतबार भएको प्रतिस्पर्धात्मक खेलमा पुलिसले ६८औं मिनेटमा निर्णायक गोल गरेको थियो । तेज तामाङको कर्नरमा रिबाउन्ड भएको बललाई नीरकुमार राईले गोल गरेका थिए । मनाङले खेलको सुरुआतदेखि नै लगातार गोलको अवसर बनाए पनि सफल हुन सकेन । ११औं मिनेटमा मनाङका हेमन गुरुङले झन्डै २५ यार्ड टाढाबाट गरेको प्रहारलाई पुलिसका गोलरक्षक शत्रुघन चौधरीले बचाए । त्यसपछि पुलिसले २९औं मिनेटमा गोलको अवसर गुमाएको थियो । तीर्थ रानाले २५ यार्ड टाढाबाट गरेको प्रहार क्रसबारमा लागेर फर्किएको थियो । मनाङका हेमन गुरुङ ६२औं मिनेटमा चुकेका थिए । ८०औं मिनेटमा पुलिसका अब्दु करिमको प्रहार क्रसबारमाथि हुइँकिएको थियो । पुलिसका नीरकुमार म्यान अफ दी म्याच घोषित भए । उनले १० हजार रुपैयाँ पुरस्कार पाए । पुलिसले सेमिफाइनलमा संकटा र क्यामरुनको धाउफिन्स एफसीबीचको विजेतासँग प्रतिस्पर्धा गर्नेछ । प्रतियोगिताको विजेताले २१ लाख र उपविजेताले १० लाख रुपैयाँ प्राप्त गर्नेछ । विधागततर्फका उत्कृष्ट खेलाडीले जनही १५ हजार रुपैयाँ हात पार्नेछन् । सोमबार च्यासल र थ्रीस्टारबीच प्रतिस्पर्धा हुनेछ ।

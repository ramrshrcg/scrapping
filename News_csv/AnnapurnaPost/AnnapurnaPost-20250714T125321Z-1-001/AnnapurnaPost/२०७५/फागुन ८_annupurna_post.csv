शीर्षक,विवरण
अनुकूल बन्न नसकेको वर्ष,"राज्यलाई प्रभाव पार्ने महत्र्वपूर्ण निर्णयमा सबै दलको अपनत्व र दायित्वबोध जनभावनाको सम्बोधन र लोकतान्त्रिक पद्धति संस्थागत गर्न उपयोगी हुन सक्छ सरकारले एकबर्से कार्यकाल पूरा गरेको छ। जनताबाट पाँचबर्से म्यान्डेट लिएको सरकारको एकबर्से कार्यकाललाई सफलअसफल भनेर मापन गरिहाल्नु मुनासिव हुन्न। तर बिहानीले दिनको संकेत गर्छ भने झैं एकबर्से कार्यकाल जनहितमा उत्साहजनक र फलदायी भने बन्न सकेन। दुईतिहाइको अंकगणितले जनहितमा धेरै काम गर्न सक्थ्यो। त्यसो त हरेक क्षेत्रमा विकासका पूर्वाधार खडा गरिएका होलान् पनि तर जनताले देखिनलायक परिणाम खोज्छ। सरकारका गतिविधिमा प्रवेश गर्नुअघि यसको पृष्ठभूमिको समीक्षा आवश्यक छ। ०६२६३ को जनआन्दोलनको सफलताले नयाँ संविधानको वीजारोपण गर्यो। आन्दोलनको म्यान्डेटअनुरूप जनप्रतिनिधिमूलक संस्था संविधान सभा गठन गरियो। समावेशी र समानुपातिक प्रतिनिधित्व प्रणाली बढी भएको पहिलो संविधान सभाले संविधान दिन सकेन। त्यही प्रयोजनका लागि दोस्रोपटक चुनाव भयो। दोस्रो संविधान सभाले संविधान जारी गर्यो। जनताले चुनेका प्रतिनिधिले दिएको संविधान भएकाले ऐतिहासिक भयो। संविधान जारी भएपछि एउटा राजनीतिक चरण पूरा भयो। संविधानतः तीन तहको निर्वाचन सम्पन्न भएपछि पुरानो शासन पद्धति र प्रणालीमा परिवर्तन आयो। प्रशासनको माध्यमबाट चलाइने शासकीय स्वरूपमा परिवर्तन गरी विकेन्द्रित व्यवस्थाअन्तर्गत जनप्रतिनिधिको माध्यमबाट शासनको प्रत्याभूति दिने व्यवस्था अपनाइएको छ। यही प्रयोजनका लागि केन्द्रीय, प्रादेशिक र स्थानीय तहमा सरकारहरू गठन भए। ठूलो संख्याका जनप्रतिनिधि शासकीय भूमिकामा देखिएका छन्। यसलाई अर्को राजनीतिक चरण पार भएको रूपमा लिनुपर्छ। राजनीतिक दल, विभिन्न पेसागत संघसंस्था तथा समुदाय र जागरुक राजनीतिक समूहलाई स्थिरतासहितको सरकार हुँदा पनि संक्रमणकालीन अवस्थाको संज्ञा दिएर अल्मलिरहनुपर्ने छुट भने अब छैन। किनकि सरकारबाट आम नागरिकले परिणाम खोजेको छ। भर्खरै आएको भ्रष्टाचारविरोधी गीतमाथिका क्रियाप्रतिक्रियालाई सरकारप्रतिको असन्तोषका रूपमा बुझ्नुपर्छ। जनप्रतिनिधिद्वारा सञ्चालित शासनभित्र पनि बहुदलीय व्यवस्था भएकाले विभिन्न राजनीतिक धार सक्रिय हुनु स्वाभाविक हो। तर राज्य सञ्चालनको मूलभूत विषयमा सबैको दृष्टिकोण फरक देखिनु वाञ्छनीय हुँदैन। विशेषगरी राष्ट्रियता, सार्वभौम स्वतन्त्रता, जनअधिकारको प्रत्याभूति, अधिकारको पृथकीकरण, संघात्मक स्वरूप र समावेशीताको सिद्धान्त, सुरक्षा व्यवस्था, असंलग्न परराष्ट्र नीति र त्यसका आधारभूत मान्यता, प्राकृतिक स्रोतसाधनको व्यवस्थापन र मुलुकलाई आर्थिक दृष्टिकोणबाट सबल र सक्षम बनाउने प्रयासअन्तर्गत अपनाइने नीति तथा कार्यक्रममा सत्तापक्ष र प्रतिपक्षबीच मतान्तर भए पनि मुलुकको सर्वाङ्गीण विकासका मुद्दामा हितकारी दृष्टिकोण आवश्यक छ। दलीय व्यवस्थामा मतान्तर हुनु अस्वाभाविक होइन। मतान्तर व्यवस्थापन गर्ने थलोकै रूपमा जनप्रतिनिधिमूलक संसद्को प्रबन्ध भएको हो। तर संसद् पनि मतान्तर व्यवस्थापनमा उम्दा देखिन सकेको छैन। क्रियाप्रतिक्रिया बाहिर देखिएका छन्। भेटघाट, सभा, गोष्ठी, उद्घाटन समारोहमा नेतृत्व गणको तँछाडमछाड महसुस गरिएको छ। सत्तासीन दलभित्रैबाट पनि भिन्न दृष्टिकोण प्रकट भइरहेका छन्। जनपक्षीय सवालमा सत्तापक्षीयहरू मात्र होइन, प्रतिपक्षी आवाज पनि संसदभित्रै मुखरित हुन सकेको भए समस्या समाधानमा गम्भीर बन्न सहयोग पुग्थ्यो। बाहिर सभाहरूमा विरोधी झैं प्रकट हुँदा र बोल्दा एकअर्कालाई छेडछाड गर्दा वाक्पटुताको माध्यम अपनाइँदा दीर्घकालीन उपलब्धि हासिल गर्न कठिन हुन्छ। मुलुक सधैं विवादमा फसिरहेजस्तो देखिन्छ। गम्भीर प्रकृतिका विभेदहरू भएमा परस्पर औपचारिक या अनौपचारिक भेटघाट र छलफलको माध्यमबाट सुल्झाउने वातावरण निर्माण गर्न सक्नुपर्छ। सत्तापक्षका जिम्मेवार नेता पनि भित्रभन्दा बाहिर बढी प्रकट भइदिँदा पछिल्ला एक वर्ष देश र जनहितमा फलदायी बन्न सकेनन्। निर्वाचनमार्फत तीन तहको संरचना निर्माण भएपछि कर्मचारीतन्त्रलाई प्राथमिकता नदिएर जनप्रतिनिधिलाई जिम्मेवारी दिने व्यवस्था अपनाइए पनि कर्मचारीको सरुवा, बढुवा र पजनीमा अभ्यस्त भएको र सरोकार राखिएको पाइयो। पारदर्शी र भ्रष्टाचारविहीन प्रशासन सबैको अपेक्षा हो। विकेन्द्रीकरण शासकीय स्वरूपमा नभई भ्रष्टाचारमा भएको आभास समाचारमाध्यमबाट सुन्न सकिन्छ। केन्द्रीय, प्रादेशिक तथा स्थानीय निकाय कर्मचारीका आधारमा सञ्चालित हुने निकाय हुन्। आफूमाथि उठेका प्रश्नको उत्तर नदिने र स्पष्ट दृष्टिकोणको समेत अभाव हुँदा दलको काम गर्ने संस्कारप्रति आलोचना बढ्दै गएको हो। यसलाई निराकरण गरिएन भने अंकगणितले मात्र पुग्दैन। जनप्रतिनिधिमूलक भने पनि कर्मचारी स्थायी सरकार भएकाले उसैलाई चुस्त र दुरुस्त बनाएर काम गर्ने वातावरण निर्माण हुनुपर्दथ्यो। तर पछिल्लो एक वर्ष कर्मचारी समायोजनको हल्लामै बिते। कर्मचारीलाई उत्तरदायी र जिम्मेवारी बनाउनेभन्दा उनीहरूकै आलोचना र टिप्पणीमै अल्मलिरहँदा परिणाम हासिल गर्न कठिन भएकोतर्फ अझै ध्यान गएको पाइन्न। मन्त्रालयहरू, विभाग, प्रहरी प्रशासन र सैनिक संगठनजस्ता संस्थामा संवेदनशील र तथ्यमा आधारित आलोचना भएमा त्यसले तत्काल नतिजा दिन सक्छ, अन्यथा केवल हल्ला गर्ने, मानिसको मनोकांक्षा खल्बल्याउने र प्रशासकीय अस्थिरतालाई टेवा दिने अवस्था मात्र उत्पन्न हुन्छ। वस्तुगत आधारको सुसूचनाले तत्काल नतिजा दिन्छ भन्ने अख्तियार दुरुपयोग अनुसन्धान आयोगका आयुक्तको राजीनामा र कारबाहीले देखाएको छ। सरकारले पनि जनताप्रतिको उत्तरदायित्वलाई संवेदनशील भएर वहन गर्न आवश्यक छ। अन्यथा त्यसबाट अनुकूल उपलब्धि हासिल हुन नसक्दा जनभावनामा प्रतिकूल प्रभाव पार्छ। उदाहरणका लागि कन्चनपुरको निर्मला घटनालाई लिन सकिन्छ। १३ वर्षकी बालिका निर्मला पन्तको बलात्कारपछि भएको हत्याका दोषीलाई कारबाहीको दायरामा ल्याउन अझै सकिएको छैन। राज्य संयन्त्रको दुरुपयोग गरेर दोषीलाई उम्काउने प्रयत्न भएका आशंका निवारण गर्नेतर्फ सरकारको ध्यान जान जरुरी छ। ढिलासुस्ती र झूटा प्रचारले जनसमुदायको मनस्थितिमा अस्वाभाविक रूपले उत्पन्न हुन सक्ने विरोधाभासपूर्ण अवस्थालाई सरकारले मनन गर्नु आवश्यक छ। डा गोविन्द केसीको अनशनलाई सकारात्मक तथा नकारात्मक जे भए पनि वस्तुनिष्ठ विश्लेषण नगरी सम्झौता गर्नु अनि माग पूरा गर्न जिम्मेदारी नबन्नुलाई उचित मान्न सकिन्न। गएको साउनमा प्रधानमन्त्रीकै अग्रसरतामा डा केसीसँग सरकारले गरेको सम्झौता सात महिनापछि उल्लघंन गरियो। सम्झौता गरेर कार्यान्वयन नगरिँदा व्यक्तिभन्दा पनि मुलुककै प्रमुख कार्यकारी संस्थामाथि प्रश्न उठ्ने काम भयो। मुलुकको आर्थिक अवस्था सम्बन्धमा धेरै आलोचना भइरहेको छ। बढ्दो व्यापार घाटा, आयोजनाहरूको उपलब्धिमा न्यूनता र वैदेशिक लगानीका पनि ह्रास आउनुजस्ता विषयलाई सकारात्मक दृष्टिकोणले छलफल र विश्लेषण गरेर निराकरण गर्न सकिएन भने मुलुकलाई भावी दिनमा आर्थिक संकटबाट उन्मुक्ति दिन झनै कठिन हुनेछ। प्रचारमा धेरै भएजस्तो देखाउने संस्कारले पनि आर्थिक समृद्धिमा भाँजो हाल्ने काम गरेको छ। सरकारले गरेका उपलब्धिको सरकारी पक्षबाट नभई बौद्धिक समुदाय, जिम्मेदार संघसंस्था र सञ्चारमाध्यमबाट व्याख्या र प्रचारप्रसार गर्नुगराउनु उचित हुन्छ। अन्यथा राजनीतिक नेतृत्व वर्गले मात्र आआफ्नो दृष्टिकोणले एकअर्काको पटाक्षेप गर्नाले जनतामा भ्रम र अन्योलको वातावरण उत्पन्न हुनेछ र त्यसले कालान्तरमा राज्यव्यवस्थालाई नै धक्का पुर्याउनेछ। नागरिक समुदाय र सञ्चार जगत्ले उजागर गरेका ठूला विमान खरिद प्रकरण र अन्य जलाशयसम्बन्धी विषयमा सरकारमाथि उठेका प्रश्नको उत्तर दिन ढिलाइ गर्नु हुँदैन। भ्रष्टाचार भएको छैन भने तथ्य प्रमाणित गराउनेतर्फ चासो नदिइँदा सरकारप्रति अविश्वास बढ्दै जान्छ। प्रमुख प्रतिपक्षले पनि भन्न खोजेको र गर्न खोजेको के हो भन्ने नबुझिँदा प्रबुद्ध वर्ग भ्रममा परेको अवस्था छ। किनकि कुनै पनि राजनीतिक व्यवस्थामा प्रबुद्ध वर्गको जनमत सञ्चालन गर्ने प्रमुख भूमिका रहन्छ। त्यसभित्र सञ्चार जगत्, प्राज्ञिक वर्ग, पेसागत संघसंस्था सबै पर्छन्। धेरैले वर्तमान राजनीतिको मूल प्रवाहमा समाहित हुन नचाहेको वा दलहरूले पनि उनीहरूको संगठनात्मक स्वरूपभित्र प्रबुद्ध वर्ग नअटाएको महसुस गरेको पाइन्छ, जुन राजनीतिक दलका निमित्त हितकर हुँदैन। आफूमाथि उठेका प्रश्नको उत्तर नदिने र स्पष्ट दृष्टिकोणको समेत अभाव हुँदा दलको काम गर्ने संस्कारप्रति आलोचना बढ्दै गएको हो। यसलाई निराकरण गरिएन भने वा कामबाट जनताको विश्वास जित्ने प्रयत्न भएन भने अंकगणितले मात्र पुग्दैन। परस्पर मतान्तर, राजनीतिक प्रतिस्पर्धा र प्रतिपक्षको सक्रिय भूमिका देखिने गरी हुनु बहुदलीय लोकतान्त्रिक व्यवस्थाका आधारभूत गुण हुन्। सबै राजनीतिक शक्तिहरूले जनमतको आधारभूत सिद्धान्त शिरोधार्य गर्न आवश्यक छ। हरेक विषयमा हतारिएर निर्णय लिइँदा गर्नेले गरें भन्ने तर विरोध गर्नेले भएन भनेका आवाज मुखरित भइरहनुलाई उचित मान्न सकिन्न। जनताले आवधिक निर्वाचनको माध्यमद्वारा परिवर्तनको अभ्यास गर्ने हो। दलहरूको आकार आवधिक निर्वाचनबाटै मापन हुने भएकाले जनअपेक्षा र उनीहरूप्रतिको उत्तरदायित्व बहनमा चुक्ने काम नहोस् भन्नेतर्फ सरकार र प्रतिपक्षी दलले समयमै मनन गर्न आवश्यक छ। प्रतिपक्षबाट भन्दा सरकारबाट जनअपेक्षा बढी हुन्छ किनकि सरकारमा रहेको दल जनताबाट बढी मत पाएर कार्यकारीको भूमिकामा रहेकाले उसले सैद्धान्तिक अलमलमा समय बिताउनु हुँदैन। हो, प्रधानमन्त्री देश र जनताप्रति संवेदनशील देखिन्छन्। उनीभित्र काम गरेर जनविश्वास जितौं भन्ने भावना प्रकट भएको छ, तर सबैबाट अपेक्षित सहयोग नभएको हो कि भन्ने आभास भइरहेको छ। जिम्मेदारी भूमिकामा बसेपछि सबैले नेतृत्वलाई सघाउने वातावरण बन्नुपर्छ। सबै आआफ्नै हिसाबले अघि बढ्दा त्यसको असर संसदीय व्यवस्थाको मियो कार्यकारी प्रमुखको गरिमामा ह्रास मात्र आउने नभई व्यवस्थामाथि नै प्रश्न उठ्न सक्छ। लामो सशस्त्र संघर्षपछिको शान्ति स्थापना, संविधान निर्माण र शान्तिपूर्ण रूपमा तीनै तहको निर्वाचनको ऐतिहासिक उपलब्धिलाई खेर फाल्ने काम कसैबाट पनि हुनु हुँदैन। यो उपलब्धिभित्र धेरैको बलिदानी र कठोर संघर्ष छ। व्यवस्थापकीय कुशलताले मात्र उपलब्धिको रक्षा हुन सक्छ। पछिल्लो उदाहरणका रूपमा आइसकेको मेलम्ची आयोजनालाई लिन सकिन्छ। यसै वर्षभित्र राजधानीमा पानी आउँछ भनिएको थियो तर तीन वर्षपछि धकेलिने संकेत देखिनु व्यवस्थापकीय कुशलताको अभाव नै हो। संघीयता संस्थागत हुन सकेको छैन। प्रदेशको नामकरण र राजधानीको टुंगो लाग्नै बाँकी छ। प्रदेशका मुख्यमन्त्रीहरूबाटै पर्याप्त अधिकार, बजेट र कर्मचारी नपाएका गुनासा आइरहेका छन्। प्रदेशलाई केन्द्रीय सरकारकै नियन्त्रणमा राख्न खोजिएजस्तो आभास उनीहरूका टिप्पणीबाट बुझ्न सकिन्छ। व्यवस्थामा गइसकेपछि त्यसको संस्थागत विकासमा ढिलाइ हुँदै गयो भने कालान्तरमा त्यसको प्रभाव नकारात्मक पर्छ भन्नेतर्फ पनि सजगता अपनाउन जरूरी छ। राज्यलाई नै प्रभाव पार्ने महत्र्वपूर्ण निर्णयमा सबै दलमा साझा अपनत्व र दायित्वबोध लोकतान्त्रिक पद्धति स्थापनाका लागि उपयोगी हुनसक्छ। संसद्को कारबाही प्रक्रियामा पनि सन्तुलनको सिद्धान्त र व्यवहार लागू हुन सक्यो भने व्यवस्थाप्रति प्रश्न उठ्न सक्दैन। श्रेष्ठ पूर्व प्रमुख निर्वाचन आयुक्त हुन्।"
विकास व्यवस्थापनका सवालहरू,"सकारात्मक विकास सबैको चाहना हो। मानवको दैनिकदेखि राष्ट्रिय जीवनका विविध पक्षमा विकासका खातिर प्रयास हुने गर्छन्। मुलुकको विकास प्रयासलाई व्यवस्थापनको खाँचो सदा रहन्छ। हरेक नयाँ सरकारले मुलुकलाई गति दिन विकास प्रक्रियालाई जीवन्तता दिने प्रतिबद्धता व्यक्त गर्ने गरेको पाइन्छ। विकास शृंखलाबद्ध परिवर्तनको गठजोर हो। सकारात्मकतातर्फ लक्षित प्रयासहरूको उपलब्धिलाई संस्थागत गर्दै अघि बढ्न सके अपेक्षित नतिजा हासिल हुन सक्छ। संस्थागत स्मरणमा ध्यान दिँदै विगतमा परिचालित स्रोतसाधनको बुद्धिमत्तापूर्ण प्रयोगको सुनिश्चितताका लागिसमेत विकास व्यवस्थापन जरुरी हुन्छ। हरेक सरकारले जोड दिइएजस्तै आधारभूत आवश्यकता परिपूर्तिका अलावा अल्पकालीन र दीर्घकालीन परिसूचकहरूको निर्धारण र प्रयोग गर्दै अघि बढ्न सके विकास प्रयासबाट प्राप्त उपलब्धिहरूको संरक्षण हुन मद्दत गर्छ। सकारात्मक सोचका साथ योजनाबद्ध प्रयासलाई निर्धारित कार्ययोजनाको अनुशरण गरिनु जरुरी हुन्छ। समृद्ध नेपाल सुखी नेपालीको लक्ष्य प्राप्तिमा अघि बढिरहेको हाम्रो मुलुकसामु चुनौतीका पहाड छन्। विगतका विकास प्रयासको उपलब्धिहरूलाई संरक्षण गर्दै त्यसमा थप हुनुपर्ने विषय र कार्यको सम्बोधन हुन जरुरी हुन्छ। सन् २०२१ सम्म अति कम विकसित मुलुकबाट स्तरोन्नति गर्दै सन् २०३० मा मध्यम आय भएको मुलुकमा पुग्ने लक्ष्य भएको सन्दर्भमा अपेक्षित नतिजा हात पार्न पर्याप्त गृहकार्य गर्नु जरुरी छ। सन् २०३० सम्ममा दिगो विकास लक्ष्यहरू हासिल गर्ने प्रयासका उपलब्धि हात पार्न गर्नुपर्ने कार्य बाँकी नै छन्। लामो समयको योजनाबद्ध विकास प्रयासमा नौवटा पञ्चवर्षीय तथा पाँचवटा त्रिवर्षीय योजना कार्यान्वयनमा आइसक्दा पनि उपलब्धिहरूका आधारमा योजनालाई स्वर्णिम अक्षरहरूको दस्ताबेज भनी आलोचनासमेत गरिने गरिन्छ। यद्यपि गरिबी निवारण, शिक्षा, यातायात, सञ्चार, स्वास्थ्यलगायतका क्षेत्रमा उल्लेखनीय उपलब्धि प्राप्त भएका कारण योजनालाई दिशाविहीन दस्ताबेज भन्न सकिन्न, बरु यसबाट प्राप्त उपलब्धिको जगेर्ना गर्नु जरुरी छ। राजनीतिक सचेतनामा आएको वृद्धि, सामाजिक रूपान्तरणका कारण सामाजिक विकासले आर्थिक क्रियाकलापमा समेत सकारात्मक असर पुर्याएको छ। वैदेशिक रोजगारले भित्र्याएको रेमिटेन्स व्यवस्थापनमा ध्यान पुर्याउनुपर्ने चुनौती त छँदैछ, कृषिलाई व्यवसायीकरणका लागि आवश्यक पूर्वाधारमा जोड दिँदै उत्पादकत्व वृद्धिका माध्यमबाट कम जनशक्तिबाट अधिक काम लिन सके कार्य समूह उमेरका नागरिक वैदेशिक रोजगारमा गए पनि कृषि दिगो उत्पादनको स्रोत बन्न सक्थ्यो। आर्थिक रूपले सक्रिय जनसंख्याको करिब ६४ प्रतिशत हिस्सा कृषि क्षेत्रमा आ िश्रत भए पनि विगत दुई दशकमा कुल ग्राहस्थ उत्पादनमा यस क्षेत्रको योगदान ३८९ प्रतिशतबाट २७५ मा झरेको छ। तुलनात्मक रूपमा सेवा क्षेत्रको विकास सकारात्मक रहेको सन्दर्भमा यातायात तथा सञ्चार, स्वास्थ्य, विद्युत् उत्पादन, उर्जा क्षेत्रमा भएको उपलब्धिलाई संस्थागत रूपमा संरक्षण गर्दै कार्यक्रमलाई निरन्तरता दिइनुपर्छ। विकासका लागि उपलब्ध स्रोत र साधन प्रयोगलाई प्रभावकारी बनाउन लक्ष्य, उद्देश्य एवं कार्यसमेत समेटिएको कार्ययोजना बनाई लागू गरिनु जरुरी हुन्छ। योजना तर्जुमा गर्दा लक्ष्य निर्धारण, क्रियाकलाप किटान र सोअनुरूप बजेटहरूको व्यवस्थापन गरी अगाडि बढ्न सके योजनाका लक्ष्य हासिल हुन सक्छ। विकासका लागि निर्धारण हुने छरिएका योजना टुक्रे कार्यक्रम र कम बजेटको समस्या एकातर्फ छँदैछ, अर्कोतर्फ आवधिक समीक्षा एवं मूल्यांकन गरी आवश्यक परे थप कार्य (एक्स्ट्रा इफोर्ट) समेत गर्ने संस्कार नहुँदा छरिएका योजना, अस्पष्ट कार्यविधि र अनिश्िचत बजेट प्रणालीले लक्ष्य प्राप्तिमा कठिनाइ थप्ने हुन्छ। नागरिकका हित रक्षा एवं प्रवद्र्धनका लागि हुने मुलुकमा हुने क्रियाकलाप र विकास प्रयासलाई गति दिने सवालमा सबै वर्गको सकारात्मक सोच र समर्थनसमेत आवश्यक हुन्छ। कागजी रूपमा धेरै योजनाका दस्ताबेज बनेर केही न केही काम भएकै देखिन्छ। काममा दोहोरोपन, प्राथमिकता क्रमविनाको कार्यनीति एवं अनिश्चित भविष्य बोकेको योजनाले लक्ष्य प्राप्त हुन सक्दैन। प्रत्येक नयाँ योजना तर्जुमा गर्दा त्यसपूर्वको योजनाको समीक्षा त गरिन्छ, तर त्यो योजनाले लिएका लक्ष्य प्राप्त नगरी नयाँ लक्ष्य निर्धारण नहुने गर्दा अनियमित र निरन्तर नहुने नीति र मूल्यांकन एवं संरक्षण नहुने उपलब्धिले विकासलाई दिगो बनाउन सक्दैन। आयातको तुलनामा निर्यात घटेको, दक्ष कामदारसमेत वैदेशिक रोजगारमा जाने प्रवृत्ति बढेको, न्यून उत्पादकत्व र कमजोर उत्पादनका कारण मुलुकलाई विदेशप्रतिको परनिर्भरता बढाउँदै लैजाने देखिन्छ। विप्रेषणबाट प्राप्त आयलाई उपभोगमुखी संस्कृतिबाट उत्पादकत्व प्राप्त क्षेत्रमा परिचालन गर्नु चुनौतीपूर्ण छ। मुलुकमा उत्पादन कमी हुँदा व्यापार घाटा बढेको अवस्था एकातिर छ भने अधिकार र मर्यादाप्रतिको बढ्दो सचेतनाले कर्तव्यतर्फ आम नागरिकलाई दायित्व गराउन सकेको पाइँदैन। गरिबीको रेखामुनिको जनसंख्या २१६ प्रतिशतमा झरेको विषयमा गौरवान्वित भइरहनुभन्दा गरिबीको विषमताको विषयलाई सम्बोधन गर्ने, गरिबीको रेखामा पुनः आउन सक्ने वर्गलाई संरक्षण गर्न सके नागरिकप्रति राज्यको दायित्व पूरा भएको मान्न सकिन्छ। तथ्यांकमा देखाइएको सबलता दिगो हुने सुनिश्िचत गर्न सक्नुपर्छ। नागरिकका आयआर्जनका उपायहरूको प्रवद्र्धन गरी पोषणमा आधारित दैनिक खाद्यान्नको प्राप्तितर्फ ध्यान दिन सके विभिन्न कारणले हुने आन्तरिक बसाइँसराइलाई थप व्यवस्थित गराउन सकिन्छ। उपभोगमुखी संस्कृति अँगाल्दै सहरी बन्ने होड कतिपय अवस्थामा बाध्यतामा परिणत भएको देखिन्छ। मुलुकमा उपलब्ध स्रोतसाधनको प्राथमिकतापूर्वक विनियोजन गरी हिजोका उपलब्धिहरूको संरक्षण हुन सके आगामी दिनमा विकासका सकारात्मक नतिजा अगाडि आउन सक्ने हुन्छ। योजना, कार्यक्रम, बजेट, क्षेत्रगत नीतिसमेत दीर्घकालीन सोचका साथ तर्जुमा भई अगाडि नबढ्दा राष्ट्रका योजनाहरू व्यक्तिका (पालाका) मा सीमित हुन सक्ने खतरा हुन्छ। समृद्ध नेपाल र सुखी नेपालीको अवधारणात्मक लक्ष्य प्राप्तिका लागि सबैको साथ र सहयोग जरुरी छ। जतिसुकै राम्रो भए पनि घर बलियो हुन जग बलियो हुनुपर्छ नै। त्यस्तै योजनाका लक्ष्य राम्रा भए पनि सोसँग सम्बन्धित विगतका प्रयासलाई राम्रोसँग अध्ययन गरिनुपर्दछ। मुलुकको विकासका लागि बन्ने नयाँ योजना तर्जुमा गर्नुअघि हिजोका उपलब्धिको समीक्षा गर्दै अब गर्नुपर्ने थप काम के हो ? सो यकिन गरी सोअनुरूप चल्नुपर्छ। नयाँ विषय भित्र्याउन सबै अवस्थामा खराब नहुन सक्छ तापनि नीतिगत निरन्तरता हुन सके विकास व्यवस्थित हुन सहज हुन्छ। विगतका योजनाका समीक्षा गर्दा हिजोका योजना प्रभावकारी देखिएनन्ा् भने सोमा संलग्न व्यक्तिलाई छानबिनको दायरामा ल्याउन सक्ने गरी केन्द्रीय तहमा योजना समन्वय समिति बनाई उक्त समितिलाई स्थायी रूप दिनुपर्छ। विकास समीक्षाका लागि गैरव्यावसायिक व्यक्तिहरूलाई भर्ती गर्नुभन्दा विज्ञहरूको उपस्थिति अपेक्षित हुन्छ। समृद्ध नेपाल सुखी नेपालीको लक्ष्य प्राप्तिका लागि राष्ट्रिय योजना आयोगले सार्वजनिक गरेको नेपालको दीर्घकालीन सोच २१०० को खाकामा समृद्धि र सुखलाई मूल लक्ष्य मान्दै सोका आधारमा केही अवधारणा अघि सारेको देखिन्छ। उच्च र समतामूलक, राष्ट्रिय आय, मानव पुँजी निर्माण तथा सम्भावनाको पूर्ण उपयोग, सर्वसुलभ तथा आधुनिक पूर्वाधार एवम् आबद्धता एवम् उत्पादन र उत्पादकत्वलाई समृद्धिको आधार प्रस्ताव गरेको पाइन्छ भने परिस्कृत तथा मर्यादित जीवन, सभ्य र न्यायपूर्ण समाज, स्वस्थ र सन्तुलित पर्यावरण सुशासन, सबल लोकतन्त्र एवं राष्ट्रिय एकता र सम्मानलाई सुखको आधारका रूपमा लिइएको छ। यी उल्लिखित विषयलाई अगाडि ल्याउनुका सकारात्मक पक्षहरू छँदैछन्, तर पनि आवधिक निर्वाचनका आधारमा गठित सरकारको निश्चिततासँगै भावी सरकारलाई पनि स्वीकार्य हुने राष्ट्रिय विषयवस्तु यसमा समावेश गरिनु जरुरी हुन्छ। मुलुक समृद्धितर्फ अघि बढे नागरिकमा सुखको सञ्चार हुन्छ। विकास व्यवस्थापनका सवाल नियाल्दा आवधिक रूपमा लक्ष्य प्राप्त हुन सक्ने विषयको उल्लेखन जरुरी हुन्छ। कार्यरूपमा जान सकिने कृषिको आधुनिकीकरण, जलस्रोतको उपयोग, सिँचाइको व्यवस्थापन, यातायात क्षेत्रको विकास, सञ्चार क्षेत्रको प्रवद्र्धनजस्ता विषय अगाडि सार्दै सोको कार्ययोजना दिई नतिजा हासिल गर्ने मार्गमा कदम चालिनु जरुरी हुन्छ। शिक्षा, स्वास्थ्य, सञ्चार सामाजिक सेवालगायतका आम क्षेत्रमा दीर्घकालीन विकास लक्ष्य निर्धारण, हालसम्म भएका उपलब्धिको उल्लेखन र आगामी दिनमा आउने चुनौती सम्बोधित हुन सकेन भने पुनः यस्ता सोच राख्ने दस्ताबेजहरू सुनौला अक्षरमा सीमित हुन सक्ने खतरा बाँकी नै रहन्छ। सैद्धान्तिक विषयवस्तुलाई मात्र आधार मानेर लामो समयको दस्ताबेज तयार गरिनुअघि त्यसको कार्यान्वयनको निश्चितता हुनेतर्फ चिन्तन गरिनुपर्छ। बृहत् छलफलपश्चात् तय गरिने योजना एवं दीर्घकालीन सोचका दस्ताबेजमा सैद्धान्तीकरण भएको विषयलाई कार्यान्वयनमा ल्याई अघि बढ्नु आवश्यक हुन्छ। दीर्घकालीन सोचसँगै विगतमा भएका उपलब्धिको समीक्षा गर्दै प्राथमिकता दिइने क्षेत्रमा देखिने कमीकमजोरीको विश्लेषण र आगामी दिनमा चालिनुपर्ने कदमको सटिक प्रस्तुति गरी अघि बढ्नु जरुरी हुन्छ। यसका लागि राजनीतिक दलको घोषणापत्रबाट माथि उठेर प्रमुख विपक्षी दलसमेतलाई विश्वासमा लिएर अगाडि बढ्न सके दीर्घकालीन सोचका साथ आउने विकास योजनाका कार्यक्रमले सफलता प्राप्त गर्न सक्ने हुन्छ। सकारात्मक विकास प्रयासमा राज्यको तर्फबाट भएको लगानीमा भएको उपलब्धिप्रति गर्व गर्दै गहन रूपमा आगामी भविष्यको चिन्ता गरिने संस्कारको विकास आवश्यक छ। नागरिकका हित रक्षा एवं प्रवद्र्धनका लागि हुने मुलुकमा हुने क्रियाकलाप र विकास प्रयासलाई गति दिने सवालमा सबै वर्गको सकारात्मक सोच र समर्थनसमेत आवश्यक हुन्छ। विकास व्यवस्थापनका मार्गमा चालिने कदम थप कामयाव हुन् भन्नका लागिसमेत विकास व्यवस्थापनका क्षेत्रमा भएका नवीन सिद्धान्त एवं व्यावहारिक कार्ययोजना तयार गरी सोअनुरूप स्रोतसाधनको प्रबन्ध गर्दै अगाडि बढ्न सके मुलुकको समृद्धि प्राप्तिको सपना साकार हुन मद्दत पुग्छ, जसबाट नागरिकमा खुसीको सञ्चार हुने र नागरिक सुखी हुने अपेक्षा गर्न सकिन्छ।"
"झापा११, ५० ले पराजित : डफिन्स सेमिफाइनलमा",बुटवल : झापा११ लाई ५० को फराकिलो गोलअन्तरले पराजित गर्दै क्यामरुनको डफिन्स फुटबल क्लब बुटवलमा जारी तिलोत्तमा गोल्डकप फुटबल प्रतियोगिताको सेमिफाइनलमा प्रवेश गरेको छ। बुधबार भएको तेस्रो क्वार्टरफाइनलमा झापालाई स्तब्ध बनाउँदै डफिन्सले अन्तिम चारमा स्थान सुरक्षित गरेको हो। झापामाथि लगातार दबाब सिर्जना गरेको डफिन्सले पहिलो हाफमा १० गोलको अग्रता बनाएको थियो। झापाका गोलरक्षक दीप कार्कीको गल्तीको फाइदा उठाउँदै डफिन्सका यानिक ओनाले हेड गोल गरेका थिए। दोस्रो हाफको ५०औं मिनेटमा डफिन्सका पेटङ्गाले गोल अन्तरलाई दोब्बर बनाए। त्यसलगत्तै झापाका पूजन उपरकोटीलाई लडाएपछि दोहोरो पहेँलो कार्ड पाउँदै डफिन्सका एयुरेल इनामी मैदानबाट बाहिरिए पनि गोल गर्ने क्रम भने रोकिएन। ७३औं मिनेटमा नियाले झापाका गोलरक्षक अघि बढेको मौकामा बललाई जाली चुमाए। ७४औं मिनेटमा डिबेर टिनाले खाली पोस्टमा सुन्दर गोल गरे। यस्तै खेलको ८८औं मिनेटमा वियिकले मैदानको मध्यभागबाट प्रहार गरेको बलले सीधै जाली चुम्दा झापा ५० ले पराजित हुन पुग्यो। वियिक खेलको म्यान अफ दी म्याचसमेत बने। जारी सिजनमा मोफसलका दुई गोल्डकप उचालिसकेको डफिन्सले फाइनल प्रवेशका लागि शुक्रबार आयोजक रूपन्देही११ को सामना गर्नेछ। प्रतियोगिताअन्तर्गत बिहीबारको अन्तिम क्वार्टरफाइनल खेल मनाङ मस्र्याङदी र च्यासल युथ क्लबबीच हुनेछ। बुटवल देवीनगरस्थित एन्फा टेक्निकल सेन्टरको खेलमैदानमा भइरहेको प्रतियोगिताका विजेताले आठ लाख ८० हजार र उपविजेताले पाँच लाख ५० हजार रुपैयाँ पुरस्कार पाउने आयोजक रूपन्देही फुटबल संघका अध्यक्ष दीर्घबहादुर केसीले जानकारी दिए।
डण्डीबियो प्रतियोगीताको उपाधी अमरावती माविलाई,"धादिङ : जिल्लामा पहिलो पटक आयोजना भएको डण्डीबियो प्रतियोगिताको उपाधि अमरावती माध्यमिक विद्यालय मैदीले जितेको छ। मैदीले उपाधिसहित नगद ५० हजार प्राप्त गरेको छ। त्यस्तै दोस्रो स्थान प्राप्त गरेको नीलकण्ठ माद्यमिक विद्यालयले ३० हजार, तेस्रो हुने रानीपौवा माविले २० हजार र सात्वना भएको कुमारीदेवी माविले १० हजार रुपैयाँ र ट्रफी पायो। प्रतियोगीता संचालन हुनुपूर्व जिल्लाका ६० वटा माध्यमिक विद्यालय र एकजना शिक्षकका लागि प्रशिक्षण समेत दिइएको थियो। प्रतियोगीतामा ४३ विद्यालय सहभागी भएका थिए। जिल्ला स्काउट कार्यालय धादिङको आयोजना तथा नेपाल डन्डीबियो संघको प्राविधिक सहयोगमा जिल्लाका माध्यमिक विद्यालयको सहभागीता रहने गरी जिल्ला स्तरीय प्रतियोगीता आयोजना गरिएको हो। नेपालको मौलिक खेल भनेर चिनिएको र ग्रामिण क्षेत्रमा लोकप्रीय डन्डीबियो खेल विस्तारै हराउँदै गइरहेका बेला धादिङ जिल्लामा भने प्रतियोगीता नै आयोजना गरिएको हो। लोप हुन लागेको खेलको संरक्षण, सम्वद्र्धन र भावी पुस्तामा हस्तारण गर्नका लागि विद्यार्थीको सहभागीतामा प्रतियोगीता आयोजना गरिएको हो। पछिल्लो समय चर्चित हुँदै गइरहेको फुटबल, क्रिकेटजस्ता सहरी खेलको छायामा परेर आफ्नै मौलिक खेल हराइरहेका बेला यसरी प्रतियोगीता नै आयोजना गरेर खेल्न पाउदा निकै खुसी लागेको शिक्षक विद्यार्थीले बताए। गजुरीस्थित मुनाल एकेडेमीका विद्यार्थी पुजन बाँनियाले भने, 'पहिले पहिले गाउँघरमा आफ्नै नियम बनाएर खेलिन्थ्यो, यसरी प्रतियोगीता पनि हुन्छ र सहभागी भइएला भनेर कहिल्यै सोचिएको थिएन।' नेपालमा डन्डीबियो संघ पनि राष्ट्रिय खेलकुद परिषदमा दर्ता छ तर संघको निस्क्रियताका कारण यो खेल हराउँदै गइरहेको छ। लोप हुन लागेको खेलको संरक्षण गर्न, यो खेलप्रति आकषर्ण बढाउन र भावी पुस्तामा डन्डीबियोको लोकप्रियता दर्शाउन नेपाल स्काउट जिल्ला कार्यलय धादिङले अग्रसरता देखाएको हो। जिल्ला स्काउट धादिङका आयुक्त विनोदमान श्रेष्ठले भने, 'शहरी खेलको छायामा परेर हाम्रा लोक खेल हराइरहेका बेला नयाँ पिढीको आकर्षण बढाउन विद्यार्थीबीच डन्डीबियो प्रतियोगीता आयोजना गरेका हौं।' विद्यार्थीलाई नै खेलाएर प्रतियोगीता सुरु गरिएको भएपनि यस खेलको मौलिकता र लोकप्रियता जोगाउनका लागि ठाउँ ठाउँमा यस्ता खाले प्रतियोगीता गरिनुपर्ने प्रतियोगतीमा सहभागी शिक्षले बताए। डन्डीबियो प्रतियोगीतामा प्रतिस्पर्धा गर्दै विद्याथी।"
डीपीएल : सिवाईसी अत्तरिया फाइनलमा,"धनगढी : सीवाईसी अत्तरिया तेस्रो संस्करणको रुस्लान धनगढी प्रिमियर लिग (डीपीएल) क्रिकेटको फाइनलमा प्रवेश गरेको छ। अत्तरियाले बुधबार धनगढीस्थित फाप्ला क्रिकेट मैदानमा काठमाडौं गोल्डेन्सलाई पहिलो क्वालिफायरमा ४१ रनले पराजित गर्दै पहिलो पटक फाइनल प्रवेश गरेको हो। शनिबार हुने फाइनलमा अत्तरियाले इलिमेटरको विजेता र काठमाडौं गोल्डेन्ससँगको विजेतासँग उपाधिका लागि प्रतिस्पर्धा गर्नेछ। टस जितेर ब्याटिङ गरेको अत्तरियाले निर्धारित २० ओभरमा ८ विकेट गुमाउँदै ११० रन बनायो। अत्तरियाको तर्फबाट कप्तान दीपेन्द्रसिंह ऐरीले सर्वाधिक ३३ रन बनाए। सन्नी पटेलले २४ बलमा २८ रन बनाए। सवेन्दु पाण्डे १६, जयकिसन कोल्सावाला १३, जितेन्द्रसिंह ठकुरी ६ र सन्दीप जोरा ३ रनमा आउट भए। ऋत गौतमले रन जोड्न सकेनन्। कमलसिंह ऐरी र भुवन कार्की नट आउट रहे। कार्कीले १ बलमा १ रन जोडे। कमलसिंह ऐरीले १ बल पनि खेल्न पाएनन्। बलिङतर्फ काठमाडौंका अंकित दबास र सूर्य तामाङले २२ विकेट लिए भने रसिद खान र योगेन्द्रसिंह कार्कीले ११ विकेट लिए। १११ रनको लक्ष्य लिएर मैदान उत्रिएको काठमाडौं १८ दशमलव ३ ओभरमा ६९ रनमा अल आउट भयो। काठमाडौंबाट गौरव तोमारले २६ तथा कप्तान ज्ञानेन्द्र मल्ल र योगेन्द्रसिंह कार्कीले ११११ रन बनाउनु बाहेक अन्यले दोहोरो स्कोर बनाउन सकेनन्। अत्तरियाका सन्नी पटेलले ४ ओभरमा १ मेडन राख्दै १८ रन खर्चेर ३ विकेट लिए। यस्तै भुवन कार्की र कमलसिंह ऐरीले २२ तथा कप्तान दिपेन्द्रसिंह ऐरीले १ विकेट लिए। सन्नी पटेल खेलको म्यान अफ द म्याच भए। पारजित काठमाडौंले बिहीबार हुने रुपन्देही र महेन्द्रनगर युनाइटेडबीच हुने इलिमिनेटरको विजेतासँग शुक्रबार दोस्रो क्वालिफायर्स खेल्नेछ। मंगलबार भएको लिग चरणको अन्तिम खेलमा अत्तरियाले काठमाडौंलाई ७ विकेटले हराउँदै प्रतियोगिताको शीर्ष स्थानमा रहको थियो भने काठमाडौं दोस्रो स्थानमा रहेको थियो।"

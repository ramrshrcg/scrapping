शीर्षक,विवरण
हेन्द्री सरको गेरुवस्त्र,"२०७० वैशाख पहिलो साता। फुसफुस पानी परिरहेको थियो। हल्का भिज्दै म काठमाडौं शान्तिनगरको हिलाम्मे सडकमा हिँड्दै थिएँ। मेरो अघिअघि गेरु वस्त्रधारी, अग्ला कदका व्यक्ति लम्किइरहेका थिए। कमिजधोती लगाएका। अग्लो ज्यानलाई थाम्ने लामालामा पाइतालामा १० नम्बरभन्दा माथिकै चप्पल प्याटप्याट पारिरहेका। त्यसको पछिल्लो भागले उछिट्ट्याएको हिलो उनको टाउकैसम्म पुगिरहेको थियो। पर्वाह नगरी अघि बढिरहेका थिए उनी। मैले ठानें कुनै तपस्वी, साधु, स्वामी वा गुरु कोही हुनुपर्छ। चासो लागेर पाइला अलि लम्काएँ। जब आँखा जुध्यो, सजिलै चिनें। तपाईं हेन्द्री सर होइन ?, मैले संवादको ढोका खोलें। हो, उनले गढेर हेर्दै भने, तपाईं नि ? तपाईंले छात्रवृत्ति दिएर पढाएको एउटा विद्यार्थी, मैले चिन्न सजिलो हुने परिचय दिएँ। उनको गोरो अनुहार झन् उज्यालो भयो। उनले नाम सोधे। मैले बताएँ। एकछिन घोरिएर चिने झैं मुन्टो हल्लाए। ००० पूर्वको कर्णाली नै थियो भोजपुर। मेरो घर भएको जरायोटार गाविसमा मावि थिएन। चार घन्टा हिँडेर जानुपर्ने याकुमा म कक्षा ८ पढ्न पुगें। आमाबुवाका धेरै सन्तान। छाक टार्ने मेलो पानीको स्रोत केही नभएको पाखो बारी थियो। पानी परिगए खान पुग्थ्यो। धेरैजसो वर्ष खडेरीले हान्नु हान्थ्यो। कुनै वर्ष त ६ महिना अनिकाल लाग्थ्यो। किनेका मकैका चामल बोकेर हामी हरेक आइतबार याकुको उकालो चढ्थ्यौं। डेरा गरेर बस्थ्यौं। शुक्रबार चामल लिन फेरि घर झर्थ्यौं। त्यति लामो दूरी त्यो वर्षभरि मैले खाली खुट्टा पार गरें। मतलबजन्मेदेखि त्यतिञ्जेल मेरा गोडामा जुत्ताचप्पल पसेका थिएनन्। आङ ढाक्ने कपडा थिए सधैं उही सर्ट र सुरुवाल। कक्षा ९ मा पढ्दा बल्ल चप्पल किनियो। सुरुवालका ठाउँमा पाइन्ट फेरियो। सर्ट पनि नयाँ किनियो। त्यो क्षमता दिलाएको थियो हेन्द्री सरको छात्रवृत्तिले। खास नाम हेनरी मिचेल। २०२२ सालमा याकुमा मावि तहको पढाइ सुरु भयो। त्यसबेलाका प्रधानाध्यापक ईश्वरप्रसाद भण्डारीको सम्झनामा शिक्षकले चार महिना तलब बुझ्थे। आठ महिनाको तलब स्कुललाई नै दान दिन्थे। त्यही मेसो अमेरिकाको पिसकोरले गाउँगाउँमा शिक्षक पठाउन थाल्यो। याकुले पनि आवेदन दियो। २०२३ सालमा तेइसबर्से हेनरी गणित र विज्ञान पढाउन पिसकोरका तर्फबाट आइपुगे। उनलाई दुई वर्षका लागि पठाइएको थियो। उनी याकुको समाजमा यति घुलमिल भए, म्याद सकिएपछि अझै बस्न चाहे। स्कुलले त्यसका लागि पिसकोर अफिसमा निवेदन दियो। एक वर्ष म्याद थपियो। बसेको तीन वर्षमा उनी हेनरीबाट सबैका प्यारा हेन्द्री सर भइसकेका थिए। आफ्नो यहुदी आवरण फालेर हिन्दु धर्मको गेरुवस्त्र पहिरिइसकेका थिए। सर किन ? पाँच वर्षअघि भेट हुँदा मैले धर्म परिवर्तनबारे सोधें। मुख्य कारण त मन परेरै हो, मुस्कुराउँदै उनले मीठो नेपालीमा भने, खासमा सनातन धर्मको दर्शन गहन छ। यसमा भेदभाव छैन। हिन्दु धर्मका कुनै पनि ग्रन्थले न जातीय भेदभावको कुरा गरेको छ, न लिंगकै। तर नेपालमा छुवाछूत प्रथा अझै व्याप्त छ। यसलाई हिन्दु धर्मसँग जोडेर खोटका रूपमा देखाइन्छ। त्यो गलत हो। उनले फगत गेरुवस्त्र धारण गरेका होइनन्, हिन्दु धर्ममा दीक्षित भइसकेका छन्। स्वामी उपाधि आर्जन गरिसकेका उनको नाम बदलिएर परमानन्द सरस्वती भएको छ। उदाहरण दिँदै उनले भने, हामी देवीदेवता भन्छौं। देवतादेवी भन्दैनौं। जति भगवान्का मन्दिर छन्, त्यही हाराहारी भगवतीका पनि छन्। चाडपर्व बराबरीजस्तै छन्। भेदभाव त मान्छेले गरे, भगवान्ले होइन। त्यस दिन उनी शान्तिनगरमा हर्कमान रसाइलीको घर जाँदै थिए। केही दिनदेखि त्यहीं बस्दै रहेछन्। कतिपय स्वामीजी दलितका घरमा बस्नखान रुचाउँदैनन्। हेन्द्री सरको महानता नै त्यही जो, जसलाई जातधर्मबारे राम्रो ज्ञान छ, तर भेदभाव छैन। मेरो घर जाउँ सर ! मैले प्रस्ताव राखें। उनले हार्दिकतापूर्वक स्विकारे। ढोका खोलिदिने हो भने जोनजस्ता धेरै व्यक्ति सनातन धर्ममा लोभिन सक्छन्। उदाहरण हेन्द्री सर नै हुन्। ००० २०२६ सालमा याकुको विश्वप्रेमी माविले उनको भव्य बिदाइ गरे पनि उनको मन बिदा भएन। केही वर्षपछि फर्किएर आए, कोसेलीसहित। त्यो कोसेली थियो उही छात्रवृत्ति। गरिब तथा जेहनदार २० जनाले पाउँथे मासिक रकम। मैले ९ र १० कक्षामा दुई वर्ष त्यो पाएँ। छात्रवृत्तिका लागि उनले बैंकमा अक्षय कोष राखिदिएका थिए। त्यसैबाट हामीलाई स्कुलले दिन्थ्यो। त्यो यति आकर्षक थियो, जुन रकमले वर्षैभरि पढ्न, लुगा लगाउन र घर खर्च धान्न मज्जाले पुग्थ्यो। युद्धकालमा छात्रवृत्ति कोषको खाता भएको बैंक माओवादीले लुट्यो। छात्रवृत्ति बाँडेर विद्यार्थी नबिगार्न धम्की दियो। बाध्य भएर त्यसबाट हात झिकेछन् हेन्द्री सरले। गत असार दोस्रो साता उनी फेरि काठमाडौं आए। डेढ महिना याकु बसेर फर्किएका रहेछन्। छात्रवृत्ति रोकिएपछि खाता बन्द गरेको पैसाले त्यही स्कुलमा कम्प्युटर ल्याब बनाइदिएका रहेछन्। विद्यार्थीले कम्प्युटर चलाउँदाचलाउँदै बत्ती झ्याप्प जाँदो रहेछ। त्यही भएर यसपालि ठूलो क्षमताको ब्याकअप व्यवस्था गरेर आएँ, उनले सुनाए, अब ढुक्क भयो। ००० तत्कालीन प्रधानाध्यापक ईश्वर भण्डारी अवकाशपछि केही वर्ष अमेरिका बसे। कोलोराडोका हेन्द्री सर उनलाई भेट्न क्यालिफोर्निया पुगेछन्। मैले दूध खाऊँ भनेर सोधें, उनी सम्झिन्छन्, उहाँले खान मान्नुभएन। भेगन (जनावरका उत्पादन नखाने) हो भनेर फेरि सोधें। शाकाहारी हो, भेगनचाहिँ होइन भन्नुभयो। अनि दूध किन नखाने त ? मन पर्दैन ?, उनले जिज्ञासा राखेछन्। नेपाल र भारतमा खान्छु, अन्यत्र खान्न, उनले भनेछन्। त्यसको कारण बताएछन्, जहाँ गाईको मासु खान्छन्, त्यहाँ गाईलाई माया गर्दैनन्। मेसिनले हिंसात्मक ढंगले दुहुन्छन्। त्यही भएर खान मन लाग्दैन। हेन्द्री सरसँग अमेरिकामा अब केही छैन। भएको ल्याएर नेपाल र भारतमा बाँडिसकेका छन्। एक महिनाअघि भारत गएका छन्। कहिले आउनुहुन्छ सर ? जानुअघि हामीले सोध्यौं। आगुम (अर्को वर्ष) आउँछु, उनले भने, अब त बूढो भएँ। त्यसपछि कतै जान्न होला। नेपालमै देहत्याग गर्न मन छ। ००० हेन्द्री सरले शिक्षामा योगदान पुर्याए। बेलायती नागरिक जोन अर्का यस्ता पात्र रहेछन्, जसले नेपालीलाई स्वास्थ्यमा धेरै गुन लगाए। बिहेको निम्तो मान्न गुह्येश्वरी मन्दिर जाँदा पस्न पाएनन्। मन्दिरको ढोका हिन्दुका लागि मात्र खुला थियो। दुलाहादुलहीलाई शुभकामना दिन उनी तीन घन्टा बाहिरै कुरे। ढोका खोलिदिने हो भने जोनजस्ता धेरै व्यक्ति सनातन धर्ममा लोभिन सक्छन्। उदाहरण हेन्द्री सर नै हुन्। नेपालमा दबाब र प्रभावमा धर्म परिवर्तन गराउने क्रम बढेको छ। कानुनले यसलाई बन्देज लगाएको छ। हामी भने स्वेच्छाले मन्दिर छिर्नेलाई ताल्चा लगाइदिन्छौं। धर्ममा यस्ता संकीर्णता र भेदभाव हुनु हुँदैन। सम्भवतः हिन्दु धर्मको कुनै ग्रन्थमा यस्तो लेखिएको छैन। हिन्दु धर्मको मर्म पनि त्यो होइन। यसले त समानताको वकालत गर्छ, तर व्यवहारमा हामी छुच्चो भइरहेका छौं। विदेशीका कुरा छोडौं। उदाहरणका लागि किराँत धर्म मान्ने कुनै नेपालीले पशुपतिनाथमा अरू पुग्ने ठाउँसम्म जान चाहे किन नपाउने ? ऊबाट इतिहास र पुरातत्वमा कस्तो असुरक्षा हुन्छ ? के कारणले मन्दिर बिटुलिन्छ ? यस्ता संकीर्णता छोडौं। हिन्दुका लागि मात्र भन्ने सूचना फालौं। समान व्यवहार गरौं। अन्य धर्मावलम्बीलाई झन् हार्दिकतापूर्वक स्वागत गरौं। अनि पो धर्म हुन्छ।"
युद्ध निषेध : शान्ति विशेष,"महाशक्ति राष्ट्रहरूभन्दा पनि तिनले पुलपुल्याएका पात्रहरू विश्व शान्तिका लागि बढी खतरनाक देखिएका छन् भनिन्छ संसारमा विगत १४ हजार वर्षमा १४ हजारभन्दा बढी सानाठूला युद्ध भएका छन्। युद्धका कैयन् कारण हुन्छन्। जस्तो राज्यभूभाग विस्तार, स्रोत, साधन र भूमि कब्जा गर्न, स्वार्थको टकराव, बदला भाव, धर्म, गृहयुद्धका कारण वा राष्ट्रवादका आडमा युद्ध हुने गर्छ। तथापि युद्धको मूल कारण भने शासकहरूको अहंकार र उन्माद नै हो। सन् १९३९ मा प्रारम्भ भएको दोस्रो विश्वयुद्धमा त्यो बेलाको जनसंख्याको झन्डै तीन प्रतिशत अर्थात् ६ करोडभन्दा बढी मान्छे मारिएका थिए। दोस्रो विश्वयुद्धको समाप्तिलगत्तै भावी पुस्तालाई युद्धको विभीषिकाबाट बचाउने दृढतासहित संयुक्त राष्ट्रसंघको स्थापना भएपश्चात् अहिलेसम्म घोषितरूपमा तेस्रो विश्वयुद्ध भएको छैन। यो नै राष्ट्रसंघको सफलता हो तथापि सशस्त्र द्वन्द्वमा धेरै मानिस मारिएका छन्, जुन असफलता हो। राष्ट्रसंघ सुरक्षा परिषद्मा पाँच स्थायी सदस्य राष्ट्र छन्। त्यसमध्ये अमेरिकाको स्वभाव त्यो जब्बर सिंहको जस्तो छ, जो आफू बलियो भए पनि समूहमै सिकार गर्न रुचाउँछ। नाटो भनेको त्यस्तै सिकारी समूहको झुन्ड हो। रूसको अवस्था त्यो भोको बाघको जस्तो छ, जसले आहाराका लागि जोसुकै माथि पनि आक्रमण गर्न सक्छ चाहे त्यो छिमेकी नै किन नहोस्। चीनको रफ्तार र स्वभाव त्यो आक्रामक चितुवाको जस्तो छ, जसले जोसुकैलाई जहाँबाट पनि झम्टिन सक्छ। ब्रिटेन र फ्रान्सको अवस्था इतिहासको भारीले किचिएको बूढो भालुको जस्तो छ, जसलाई आफ्नो संवेदनशील नाक जोगाउन र भारी भरकम पेट भर्न धौधौ परेको छ। यी पाँचवटा देश संहारकारी आणविक अस्त्र भण्डारण गरेर बसेका छन्। यस्तै संहारकारी अस्त्र बनाएका कारण यी राष्ट्रहरू राष्ट्रसंघको सुरक्षा परिषद्को स्थायी सदस्य हुनुका साथै भिटो नामक अर्को प्रतिरोधी अस्त्रले समेत लेस छन्। राष्ट्रसंघमा इजरायलको ज्यादती, अमेरिका, सिरियामा असदको ज्यादतीबारे आवाज उठ्यो भने रूस र उत्तर कोरियाको ज्यादतीबारे आवाज उठ्यो भने चीन भिटो प्रयोग गर्न तम्सिहाल्छन्। आणविक अस्त्रको विकास र परीक्षण गर्दै भारत, पाकिस्तान, उत्तर कोरिया र इजरायल पनि आणविक क्लबमा सामेल भइसकेका छन्। युरेनियमको एउटा टुक्राले हजारौं किलोवाट बिजुली उत्पादन हुन सक्छ, जसले जगत्लाई झिलिमिली पार्छ। त्यही युरेनियम २३५ लाई प्रशोधन गरेर प्लुटोनियम २३९ मा परिणत गरेपछि त्यो आणविक अस्त्रका लागि मूल सामग्री बन्छ, जुन आणविक अस्त्रले क्षणभरमा जगत्लाई दग्घ र ध्वस्त पार्न सक्छ। सन् १९४५ को अगस्त ६ मा अमेरिकाले जापानको हिरोसिमामा खसालेको एटमबम झन्डै १५ किलो टन टीएनटी क्षमताको थियो। हिरोसिमा विस्फोटनपछि १२ वर्ग किलोमिटर क्षेत्रफल ध्वस्त भयो, हजारौं मान्छे क्षणभरमा मारिए, हजारौं घाइते भए। विस्फोटनपछिको विकिरणका कारण भएको क्षति र मृत्युको संख्या झनै भयावह छ। अमेरिका र रूसले कालान्तरमा विकास गरेको हाइड्रोजन बमको क्षमता त्योभन्दा हजारौं गुणा बढी छ। हाइड्रोजन आइसोटप्स्को फिज्जनबाट विस्फोट हुने हुँदा यसलाई हाइड्रोजन बम भनिन्छ। सन् १९६१ मा तत्कालीन सोभियत संघले परीक्षण गरेको हाइड्रोजन बम ५० मेगाटन बराबरको थियो (एक मेगाटन बराबर १० लाख टन हुन्छ)। अर्थात् हिरोसिमामा विस्फोटन भएको एटमबमभन्दा ३३ सय गुणा र दोस्रो विश्वयुद्धमा प्रयोग भएका सबै परम्परागत विस्फोटनभन्दा १० गुणा शक्तिशाली। त्यस्ता केही हाइड्रोजन बम विस्फोट हुन गयो भने यो प्यारो धरतीमा मानव सभ्यता विलुप्त हुन सक्छ। महाशक्ति राष्ट्रहरूभन्दा पनि तिनले पुलपुल्याएका पात्रहरू विश्व शान्तिका लागि खतरनाक देखिएका छन्। मध्यपूर्वमा अमेरिकाको आडमा इजरायलको भूमिका आक्रामक छ, पूर्वीएसियामा चीनको आडमा उत्तर कोरिया आक्रामक हुँदै गइरहेको छ। आफूले भनेजस्तो नभए अमेरिकी सत्तालाई पनि हल्लाउन सक्ने घुर्की लगाएर इजरायल र हरेक सनकमा घुमाइफिराइ चीनले साथ दिन्छ भन्ने अति विश्वास उत्तर कोरियाली सत्ताले पालेको देखिन्छ। पूर्वीएसियामा जापान र दक्षिण कोरियासमेतको अमेरिकी धुरी र उत्तर कोरियासमेतको चिनियाँ धुरीबीच टकरावलाई रोक्न चीनले उत्तर कोरियाको सनकमाथि लगाम लगाउन सक्नुपर्छ। यसैगरी इजरायलको लडाकु चरित्रलाई सहिष्णु चरित्रमा रूपान्तरण गर्न अमेरिकाले बेला छँदै प्रयास नगर्ने हो भने मध्यपूर्वका अनेकांै देश कुनै पनि बेला भड्किने र त्यही तनावको कारण युद्धको अर्को विभीषिकाबाट सभ्यता प्रताडित हुन सक्ने सम्भावना पनि त्यत्तिकै छ। नेपाललाई स्थायी द्वन्द्वभूमिमा रूपान्तरण गर्न कतिपय पात्र र प्रवृत्ति षड्यन्त्ररत रहेको अवस्थामा नेपाल आफैं कुनै पनि सैन्य गठबन्धनको हिस्सा बन्नु हुँदैन। हाल सिरियामा जारी द्वन्द्वका कारण राजनीतिक भए पनि धार्मिक र सामरिक स्वार्थले द्वन्द्व नराम्रोसँग गहिरिएको छ। सुन्नी अरब र पर्सियन सियाबीचको लामो द्वन्द्व सिरियामा प्रतिबिम्बित भएको देखिन्छ। मुस्लिम सम्प्रदाय मूलतः सिया र सुन्नीका रूपमा दुई प्रमुख धारामा विभाजित छ। दुईबीचको शत्रुता गहिरो छ। यद्यपि अन्य ससाना धारा पनि नभएका होइनन्। विश्वमा कुल मुस्लिम धर्मावलम्बीहरूमध्ये ८५ देखि ९० प्रतिशत सुन्नी र झन्डै १० प्रतिशतको हाराहारीमा सिया रहेका छन्। सुन्नीबहुल सिरियामा (७५ प्रतिशत सुन्नी) गैरसुन्नी राष्ट्रपति छन्, जसलाई क्षेत्रीय शक्ति इरानको साथ र सहयोग छ, इरानको जनसंख्यामध्ये ९० प्रतिशत सियाहरू छन्। स्पष्ट छ महाशक्ति रूसले बसर अल असद नेतृत्वको सिरिया सत्तालाई समर्थन र संरक्षण गर्दै आएको छ। अर्कोतिर सिरिया डेमोक्रेटिक फोर्सका नाममा संगठित सिरियाको विद्रोही समूहलाई सुन्नीबहुल साउदी अरबले समर्थन गरेको छ भने अमेरिका र सहयोगीहरू त्यसको पछाडि छन्। सिरियामा जरा अर्थात् जमिनमा सिरियाको सत्ता र विद्रोही लडिरहेका छन्। इरान र साउदी अरेबिया हाँगामा बसेर युद्धलाई हम्किरहेका छन् र टुप्पामा बसेर रूस र अमेरिका बमबारी गरिरहेको देखिन्छ। सन् २००३ मा अमेरिकी नेतृत्वको गठबन्धनले इराकमाथि अतिक्रमण गर्यो। युद्धलाई उचित र आवश्यक सावित गर्न इराकले आमसंहारको हतियार थुपारेको तर्क अमेरिका र आबद्ध मुलुकले अघि सारे। त्यसबेला इराकमा सद्दाम हुसेनको क्रूर शासन थियो। सन् १९९० मा इराकले कुबेतमा आक्रमण गरेपछि यसै पनि इराक बद्नाम हुनुका साथै एक्लिएको थियो। एकातिर आम संहारकारी हतियारको हौवा अर्कोतिर तानाशाह सद्दामको बर्बरता र अलोकप्रियताका कारण कतिपयले युद्धलाई उचित ठहर गर्दै समर्थन गर्न पुगे। नेपालका तत्कालीन प्रधानमन्त्री शेरबहादुर देउवाले हतारहतार अमेरिकी आक्रमणको समर्थन गरे। अमेरिकी सरकारले आफ्नो वेबसाइटमा देउवाको त्यो भक्तिभावलाई ठाउँ पनि दियो तर सद्दामको पतनपछि पनि आम संहारकारी हतियार भण्डारण गरेको भने पुष्टि हुन सकेन। भारत पाकिस्तान विभाजन मूलतः धर्मकै आधारमा भएको थियो। स्वतन्त्रतापश्चात्को ७१ वर्षमा दुवै देशबीच चारपटक खुला युद्ध भइसकेको छ। एकातिर ती देशहरूमा करोडौं जनता गरिबीको रेखामुनि छन्। कोही बाढी कोही सुक्खा पीडित छन्, कोही भोकानांगा र कोही दंगापीडित छन्। तर भारत र पाकिस्तानको सत्ता आणविक अस्त्रको विकास र विस्तारमा लिप्त छन्, जसका कारण दक्षिण एसियाको शान्ति खल्बलिएको छ तथापि क्षेत्रीय सहयोगका नाममा सार्क नामको एउटा बुख्याचा मञ्च छ। दक्षिण एसियालाई युद्धरहित क्षेत्र बनाऊ भन्नसमेत नसक्नुले यो मञ्चको निरिहता र कमजोरी प्रस्टिन्छ। दक्षिण एसिया, मध्यपूर्व र पूर्वीएसियामा विद्यमान तनाव र द्वन्द्व र गत वर्ष चीन र भारतबीच डोक्लाममा भएको आमनेसामनेले कतै एसियाबाटै तेस्रो विश्वयुद्धको सुरुवात हुने त होइन भन्ने आशंका र त्रास उत्पन्न भएको छ। महाशक्तिआणविक क्लबका सदस्य राष्ट्रहरू जुध्ने कुनै पनि युद्ध अब संसारले थेग्न सक्दैन। तसर्थ युद्ध निषेध ः शान्ति विशेष नै सबैको प्राथमिकता हुनुपर्छ। नेपालजस्तो राष्ट्रले यो नीतिका पक्षमा आवाज बुलन्द गर्न सक्थ्यो, तर अहिले नेपाल आफैं बिमस्टेकको सैन्य अभ्यासमा फस्न पुगेको छ। नेपाललाई स्थायी द्वन्द्वभूमिमा रूपान्तरण गर्न कतिपय पात्र र प्रवृत्ति षड्यन्त्ररत रहेको अवस्थामा नेपाल आफंै कुनै पनि सैन्य गठबन्धनको हिस्सा बन्नु हुँदैन। युद्ध भयो भने एउटा व्यक्तिको होइन, हजारौंलाखौंको जीवन समाप्त हुन्छ। तसर्थ लाखौं मानिसहरूको जीवनरक्षाका लागि पनि युद्ध निषेध हुन आवश्यक छ। युद्धमा पनि आणविक युद्ध भयो भने करोडौंको जीवन क्षणभरमा समाप्त हुन्छ। युद्ध अर्थात् आणविक युद्ध भयो भने संसार चिहानमा परिणत हुन सक्छ। आणविक अस्त्र आफैं पड्किँदैन, त्यसलाई मान्छेले नै पड्काउँछ। अहिले राष्ट्रसंघ सुरक्षा परिषद्का पाँच स्थायी सदस्य राष्ट्रसँग हाइड्रोजन बम र अन्य चारसँग एटम बम छ जबकि उत्तर कोरियाले हाइड्रोजन बम परीक्षण गरेको दावा गर्दै आएको छ। आणविक क्लबका कतिपय सदस्य देशहरूमा उन्मादको लहर सुरु भएको छ र उन्मादी नेतृत्व स्थापित हुँदै गएको छ। कुनै बेला उन्मादीहरूको काँध चढेर हिटलरको अभ्युदय भएको थियो। हिटलरले आत्महत्या गरेको भनिएको पनि ७३ वर्ष बित्यो। तर हिलटरको प्रेतले विचरण गर्न अहिले पनि छोडेको छैन। हिटलर वचन कहिले ट्रम्प, कहिले पुटिन त कहिले सीको मुखारविन्दबाट टप्किन्छ। हिटलरको प्रेत कहिले उत्तर कोरियाका किम जोङ उन त कहिले इजरायलका बेन्जामिन नेतान्याहुको शरीरभित्र पस्छ। हिटलरको प्रेत कहिले विन लादेन त कहिले बग्दादीको रूपमा प्रकट हुन्छ। नाजीहरू दुलो पसेको ७३ वर्ष भयो तर अलकायदा, तालिवान, आईएस र बोकोहरामको रूपमा नाजीका ख्याकहरूले आंतक मच्चाउन छोडेका छैनन्। आणविक क्लबका सदस्यहरूसँग कुल १५ हजारको हाराहारीमा आणविक हतियार रहेको बताइन्छ। त्यसमध्ये रूससँग झन्डै सात हजार, अमेरिकासँग ६ हजार आठ सय संख्यामा आणविक अस्त्रको भण्डारण छ। सैन्य शक्तिमा अग्रपंक्तिमा रहे पनि आर्थिक दृष्टिले रूस पछाडि छ। रूसका उन्मादीहरूले तिनै अस्त्र बेचेर अर्थतन्त्र बलियो बनाउनुपर्ने तर्क नगरून्। अमेरिकाका उन्मादीहरूले विश्वकै लगाम आफ्नो हातमा हुनुपर्ने भन्दै अन्तरिक्षको सैनिकीकरण नगरून्। चीनका उन्मादीहरूले एक दर्जन बढी छिमेकीहरूका मनमा शंका बढाउने काम नगरून्। भारत र पाकिस्तानका उन्मादीहरूले इतिहासबाट पाठ सिकून्। समग्रमा सबैले युद्धलाई निषेध गर्दै शान्तिका लागि विशेष पहल गरून्।"
प्याराग्लाइडिङको विश्व च्याम्पियनसिप पोखरामा,"पोखरा : प्याराग्लाइडिङको एकुरेसी विश्व च्याम्पियनसिप नोभेम्वरमा पोखरामा हुने भएको छ। नोभेम्वर १ देखि ५ तारिखसम्म पोखरा र स्याङ्जामा च्याम्पियनसिप हुने राष्ट्रिय खेलकुद परिषदका सदस्यसचिव केशव कुमार विष्टले जानकारी दिए। एकुरेसी विश्व कपका लागि अन्तर्राष्ट्रिय संस्था एफएआईले अनुमति दिइसकेको छ। नेपाल सरकारबाट पनि अनुमति लिएर प्याराग्लाइडिङको एकुरेसी विश्व च्याम्पियनसिप हुन लागेको हो। च्याम्पियनसिपमा ३० देशका एक सय ५० खेलाडीको सहभागिता रहने आयोजक नेपाल प्याराग्लाइडिङ संघका महासचिव शैलेन्द्र रावतले जानकारी दिए। च्याम्पियनसिपको स्थानीय सहयोगीका रुपमा पोखरा महानगरपालिका र स्याङ्जाको जिल्ला समन्वय समिति रहने छन्। च्याम्पियनसिपमा सहभागी हुन प्रोफेसनल लाइसेन्स भएको प्यारापाइलट हुनु पर्ने नेपाल हवाई खेलकुद संस्थाका अध्यक्ष योगेश भट्टराईले बताए। यस अघि सन् २०१५ र २०१६ मा नेपाल हवाई खेलकुद संघ पोखराको आयोजनामा प्याराग्लाइडिङको प्रि वल्र्डकप आयोजना भएको थियो। च्याम्पियनसिप सम्पन्न गर्न एक करोड लाग्ने अनुमान गरिएको छ। सहभागी खेलाडीलाई बस्ने, खाने र यातायात सेवा पनि आयोजकले उपलब्ध गराउनु पर्ने नेपाल हवाई खेलकुद संस्थाका अध्यक्ष भट्टराईले बताए।"
ब्याटिङमा नेपालको सदाबहार समस्या,"काठमाडौं : एसियाली क्रिकेट काउन्सिल (एसीसी) एसिया कप छनोट प्रतियोगितामा उपाधिको दाबेदार मानिएको नेपाल फाइनल नपुग्दै प्रतियोगिताबाट बाहिरियो। राउन्ड रोबिन लिगको पाँचमध्ये सुरुआती दुई खेलमा ओमान र संयुक्त अरब इमिरेट्स (यूएई) सँग पराजित भएको नेपाल अन्तिम खेलमा हङकङसँग पनि हारेपछि प्रतियोगिताको फाइनलमा पुग्ने सबै सम्भावना समाप्त भएको थियो। नेपालले फाइनलमा पुग्दै एसिया कप छनोटको सम्भावना जीवित राख्न मंगलबार भएको आफ्नो अन्तिम खेलमा हङकङलाई भारी अन्तरले पराजित गर्नुपर्ने बाध्यता थियो। अनि सोही दिन भएको दोस्रो खेलमा ओमानले यूएईलाई पराजित गरेको नतिजा कुर्नुपर्ने थियो। तर, यो दुवै खेलको नतिजा नेपालले सोचेको जस्तो भएन। दोस्रो खेलमा ओमान यूएईसँग १३ रनले पराजित भयो। त्यसअघि नै हङकङसँग तीन विकेटले पराजित हुँदा नेपाल आफैंले फाइनल पुग्ने बाटो बन्द गरिसकेको थियो। हालै एकदिवसीय टोलीको मान्यता प्राप्त गरेको नेपालले आफ्नो स्तरअनुसारको प्रदर्शन गर्न सकेन। नेपाली टोली एसिया कप छनोटमा असफल हुनु भनेको ठूलो अवसरबाट चुक्नु पनि हो। छनोट प्रतियोगिताको उपाधि जितेको टोली यही सेप्टेम्बर १५ देखि ३० तारिखसम्म यूएईमा हुने एसिया कपका लागि छनोट हुने प्रावधान थियो। सो टोलीले एसिया कपको समूहगत चरणमै भारत र पाकिस्तानको सिनियर राष्ट्रिय टोलीसँग प्रतिस्पर्धा गर्ने अवसर पाउने थियो। अहिलेसम्म भारत र पाकिस्तानको सिनियर राष्ट्रिय टोलीसँग खेल्ने अवसर नपाएको नेपाल त्यो अवसर सदुपयोग गर्नबाट वञ्चित भयो। त्यसको मुख्य कारण कमजोर ब्याटिङ प्रदर्शन नै रह्यो। एसिया कपको छनोटमा पनि परम्परागत रूपमा देखिँदै आएको ब्याटिङकै समस्या दोहोरिँदा अन्तर्राष्ट्रिय प्रतियोगितामा नेपालले भारत र पाकिस्तानको सिनियर टोलीसँग प्रतिस्पर्धा गर्ने अवसर चुकायो। नेपाली राष्ट्रिय टोलीका पूर्वक्रिकेटर राजु बस्न्यात परम्परागत ब्याटिङ समस्यामा सुधार नहुनु एसिया कपमा नेपाली टोलीको असफलताको मुख्य कारण बनेको बताउँछन्। यस पटक हामीले ठूलो अवसर गुमाएका छौं। एसिया कप हाम्रा लागि सायद विश्वकपपछिको अर्काे ठूलो प्रतियोगिता हो। यो प्रतियोगितामा विश्व च्याम्पियन टोलीहरूसँग प्रतिस्पर्धा गर्न पाउथ्यौं। प्रचारको दृष्टिकोणबाट पनि हाम्रा लागि यो महत्वपूर्ण प्रतियोगिता थियो, नेपाली महिला राष्ट्रिय क्रिकेट टोलीका प्रशिक्षकसमेत रहेका बस्न्यात भन्छन्, यद्यपि हामीले त्यो अवसर गुमाएका छौं। यसमा कमजोर ब्याटिङ प्रदर्शन नै मुख्य कारण रह्यो। नेपाली टोलीका लागि कमजोर ब्याटिङ प्रदर्शन पुरानो समस्या हो। त्यही कारण नेपालले अन्तर्राष्ट्रिय प्रतियोगिताअघि परामर्शदाता ब्याटिङ प्रशिक्षक नियुक्त गर्दै आएको छ। एसिया कप छनोट प्रतियोगिताका लागि पनि नेपालले भारतका अपूर्व देशाईलाई ब्याटिङ परामर्शदाता प्रशिक्षक नियुक्त गरेको थियो। तैपनि नेपालको ब्याटिङ समस्यामा कुनै सुधार आउन सकेन। पूर्वक्रिकेटर बस्न्यात परामर्शदाता प्रशिक्षकले ब्याटिङ प्रदर्शन नसुध्रिने धारणा व्यक्त गर्छन्। नेपालले पछिल्लो अन्तर्राष्ट्रिय प्रतियोगितामा नियमित जस्तै परामर्शदाता प्रशिक्षक नियुक्त गर्दै आएको छ, बस्न्यात भन्छन्, यद्यपि यसरी नेपाली टोलीको ब्याटिङ प्रदर्शनमा सुधार आउँदैन। एक साता वा १० दिनको लागि जोसुकै ब्याटिङ प्रशिक्षक ल्याए पनि धेरै सुधार गर्न सकिन्न। हामीले यो तथ्यमा ध्यान दिनु आवश्यक छ। अर्का पूर्वक्रिकेटर दीपेन्द्र चौधरी पनि बस्न्यातको तर्कमा सहमत देखिन्छन्। छोटो समयका लागि आउने परामर्शदाता प्रशिक्षक पनि परिवर्तन भइरहँदा त्यसले नकारात्मक असर पार्ने चौधरी बताउँछन्। नेपालले पछिल्लो समय नियुक्त गरेका परामर्शदाता प्रशिक्षकलाई दोस्रो प्रतियोगितामा दोहोयाएको छैन। प्रत्येक पटक नयाँनयाँ प्रशिक्षक नियुक्त गरेको छ, नेपाली यू१९ राष्ट्रिय टोलीको प्रशिक्षकको भूमिका सम्हालिरहेका चौधरी भन्छन्, यसले खेलाडीहरूमा अलमलको वातावरण सिर्जना गरिदिन्छ। एउटा प्रशिक्षकले सिकाएको टेक्निकमा अभ्यस्त भइनसक्दै दोस्रो प्रशिक्षकले भनेको कुरा सिक्नुपर्ने हुन्छ। यस्तो अवस्थामा ब्याट्सम्यानहरूलाई परिपक्वता हासिल गर्न मुस्किल हुन्छ। नेपाली टोलीले प्रतियोगिताको बलिङतर्फ सशक्त प्रदर्शन गरे पनि ब्याटिङमा भने प्रायः सबै खेलमा खराब प्रदर्शन गयो। नेपालले आफ्नो पहिलो खेलमा ओमानविरुद्ध पहिले ब्याटिङ गर्दै दुई सय २४ रनको योगफल तय गर्न बाहेक अन्य सबै खेलमा कमजोर योगफलमै समेटिन पुगेको थियो। यूएईसँग दुई सय ५५ रनको लक्ष्य पछ्याएको नेपाल एक सय ७६ रनमै रोकिएको थियो। मलेसियाविरुद्ध ३० ओभरको खेलमा एक सय ८८ रन जोड्न सात विकेट गुमाएको नेपालले सिंगापुरविरुद्ध एक सय ५२ रनको लक्ष्य पार गर्न २८१ ओभरमा ६ विकेट गुमाएको थियो। हङकङविरुद्धको खेलमा त नेपाल ५५ रनको कम योगफलमै समेटिन पुग्यो। प्रतियोगितामा ६ वटै खेलमा मुख्य ब्याट्सम्यान पारस खड्का र ज्ञानेन्द्र मल्लले सोचेको जस्तो प्रदर्शन गर्न सकेनन्। प्रतियोगिताको एकएक खेलमा अर्धशतकीय पाली खेलेका सागर पुन र सुवास खकुरेलले पनि आफ्नो यो प्रदर्शनलाई दोस्रो खेलमा दोहोर्याउन सकेनन्। दीपेन्द्रसिंह ऐरीले प्रायः खेलमा एकनासको प्रदर्शन गर्दा क्षमतावान् ब्याट्सम्यान रोहितकुमार पौडेल रन जोड्न असफल भए। बस्न्यात नेपालले प्रतियोगितामा ब्याटिङ क्रममा परिवर्तन गरिरहेकाले पनि खेलाडीहरूले एकनासको प्रदर्शन दिन नसकेको बताए। हामीले प्रतियोगितामा ब्याटिङ अर्डर धेरै नै परिवर्तन गरिरह्यौं। प्रारम्भिक जोडीदेखि मध्यक्रम र तल्लोक्रमको ब्याटिङमा परिवर्तन भइरहे, बस्न्यात भन्छन्, त्यसले पनि खेलाडीको प्रदर्शनमा असर गरेको हुन्छ। चौधरी नेपालले यो प्रतियोगिताबाट पाठ सिक्नुपर्ने सुझाव दिन्छन्। हामीले आगामी प्रतियोगिताबाट पाठ सिकेर अघि बढ्नुपर्छ, उनी भन्छन्, हामीले प्रतियोगिताको तयारी कसरी गयौं। हामीले कुन कुन पक्षमा गल्ती गर्यौं भन्ने कुरा ख्याल गरेर आगामी प्रतियोगितामा दोहोरिन दिनु हुँदैन। त्यसो भएमात्र हामी आजको पराजयलाई भोलिको सफलताको आधारसँग जोड्न सक्छौं।"
एम्बाप्पेलाई तीन खेलको निलम्बन,"पेरिस : फ्रान्सेली क्लब पेरिस सेन्ट जर्मन (पीएसजी) का स्ट्राइकर केलियन एम्बाप्पे फ्रान्सेली घरेलु लिग वानको आगामी तीन खेलका लागि निलम्बित भएका छन् । खेलको क्रममा गलत व्यवहार गर्दै रातो कार्ड पाएका एम्बाप्पेलाई फ्रान्सेली लिग वानको अनुशासन समितिले कारबाहीस्वरूप निलम्बनको निर्णय गरेको हो । गत साता फ्रान्सेली लिगअन्तर्गत भएको खेलमा पीएसजीले निमेसलाई ४२ गोलअन्तरले पराजित गर्दा सशक्त प्रदर्शन गरेका एम्बाप्पेले सोही खेलको इन्जुरी समयमा रातो कार्ड पाएका थिए । निमेसका तेजी साभानिरले प्रहार गरेको ट्याकलपछि झगडामा उत्रिएका उनलाई रातो कार्ड देखाइएको थियो । एम्बाप्पेलाई खराब ट्याकल प्रहार गर्ने निमेसका जेतीलाई भने पाँच खेलको निलम्बन तोकिएको छ । १९ वर्षीय एम्बाप्पे फ्रान्सले गत जुलाईमा रुसमा भएको विश्वकपको उपाधि जित्दाका मुख्य खेलाडी थिए । उनी यसै साताबाट सुरु भएको युरोपियन फुटबल महासंघ (यूईएफए) नेसन्स लिगअन्तर्गत जर्मनीविरुद्धको खेलका लागि फ्रान्सको राष्ट्रिय टोलीसँगै हाल म्युनिख पुगेका छन् । सोही कारण उनले आफूमाथिको निलम्बनको निर्णयविरुद्ध अपिलसमेत नगर्ने भएका छन् । सो निर्णयसँगै एम्बाप्पेले सेप्टेम्बरको १४ तारिख हुने सेइन्ट इटिनी, सेप्टेम्बर २३ मा हुने रेन्नेस र सेप्टेम्बर २६ मा हुने रेइम्सविरुद्धको खेल गुमाउनेछन् । उनले यसबीचमा च्याम्पियन्स लिगअन्तर्गत लिभरपुलविरुद्ध हुने खेल भने खेल्नेछन् ।"
भुटानमाथि नेपालको गोलवर्षा : ४० ले पराजित,"काठमाडौं : साफ च्याम्पियनसिप फुटबल अन्तर्गत नेपालले भुटानविरुद्ध आकर्षक खेल प्रदर्शन गरेको छ । पहिलो हाफमा १ गोलको अग्रता लिएको नेपालले दोस्रो हाफमा तीन गोल गरेको हाे । नेपाल पहिलो खेलमा पाकिस्तानसँग २१ गोलले पराजित भएको थियाे । नेपालका लागि पहिलो गोल अनन्त तामाङले गरे । दोस्रो हाफमा भुटानका निमा वाङ्दीले रेड कार्ड पाए । नेपाली खेलाडीलाई लडाएपछि नेपालले पेनाल्टीको अवसर पायो । नेपालको पेनाल्टी बिमल घर्तीमगरले प्रहार गरे । भुटानका किपरले सहजै रोके । तर, भुटानका किपरले फालेको बललाई नेपालका सुनिल बलले गोलमा परिणत गरे। ७८ मिनेटमा भरत खवासले नेपालका लागि तेस्रो गोल गरे भने ८७ मिनेटमा नेपालका लागि चौथो गोल निराजन खड्काले गरे। खड्का वैकल्पिक खेलाडीको रुपमा मैदान छिरेका थिए। निराजनको गोलसँगै भुटानमाथि नेपालले ४० को जित दर्ता गरेको हो । रुस विश्वकपको प्रारम्भिक छनोट खेलमै भुटान नेपालभन्दा निकै अब्बल ठहरिएको थियो। यद्यपि नेपाल र भुटानबीचको अघिल्ला भिडन्तमा नेपालले सफलता हात पार्दै आएको छ। सन् १९८४ मा भएको सार्कस्तरीय फुटबल प्रतियोगितादेखि भुटानसँग अन्तर्राष्ट्रिय फुटबल खेल्न थालेको नेपालले अहिलेसम्म भुटानलाई हराइरहेको छ। नेपाल र भुटानबीच हालसम्म भएका १२ वटा भिडन्तमा नेपालले सबैमा सफलता हात पारेको छ। नेपालले पछिल्लो पटक सन् २०११ मा भुटानसँग दुईवटा मैत्रीपूर्ण फुटबल खेलेको थियो। जसमा नेपालले पहिलो खेल १० र दोस्रो खेल २१ ले जितेको थियो। तर यसबीचमा भुटानको फुटबल स्तर धेरै माथि गएको छ। जारी च्याम्पियनसिपको पहिलो खेलमै अन्तिम ३० सेकेन्डमा गोल खाएर हारमा चित्त बुझाएको नेपालले बिहीबार आकर्षक जित दर्ता गरेकाे हाे । फिफा वरीयतामा पनि नेपाल भुटानभन्दा बलियो छ। वरीयतामा नेपाल एक सय ६१औं स्थानमा छ। भुटान एक सय ८३औं स्थानमा छ। समूहको पहिलो खेलमा भुटान आयोजक बंगलादेशसँग २० गोलले पराजित भएको थियो। सन् १९९३ मा सार्क गोल्ड कपको नाममा सुरु भएको साफ च्याम्पियनसिप फुटबलले १२औं संस्करण पार गर्दा उपाधिविहीन छ। हरेक संस्करणमा जित्ने दाबी गरेको नेपाल सेमिफाइनलभन्दा माथि जान सकेको छैन। त्यसैले पनि नेपाललाई यसपटक अगाडि बढ्न भुटानलार्इ जित्नै पर्ने दबाब थियाे । च्याम्पियनसिपको समूह ए मा रहेको नेपालले समूह चरणको अन्तिम खेल २३ गते आयोजक बंगलादेशसँग खेल्नेछ। समूह बी मा साबिक विजेता भारत, माल्दिभ्स र श्रीलंका छन्। समूहका शीर्ष दुई टोली सेमिफाइनलमा पुग्नेछन्। भारत च्याम्पियनसिपको सर्वाधिक सफल टोली हो। उसले सात पटक उपाधि उचालेको छ। यसपटक भारतले यू२३ टोली च्याम्पियनसिपमा पठाएकाले समूह चरण पार गर्न मात्र सके नेपाल उपाधि होडमा पुग्न पनि सक्नेछ। गोल गरेपछि खुसी मनाउँदै नेपालका अनन्त तामाङ ।"
साफ च्याम्पियनसिप : भुटानविरुद्ध नेपालको पहिलो गोल,"काठमाडौं : साफ च्याम्पियनसिप फुटबलको जारी दोस्रो खेलमा भुटानविरुद्ध नेपालले गोल गरेको छ । पहिलो खेलमा पाकिस्तानसँग २१ गोलले पराजित भएको नेपालले भुटानविरुद्ध सुरुवाती अग्रता लिएको हो । नेपालका लागि पहिलो गोल अनन्त तामाङले गरेका हुन्। तुलनात्मक रूपमा भुटान नेपालका लागि कमजोर प्रतिद्वन्द्वी मानिन्छ। यद्यपी भुटानले पछिल्लो समय फुटबलका राम्रो गरिरहेको छ। रुस विश्वकपको प्रारम्भिक छनोट खेलमै भुटान नेपालभन्दा निकै अब्बल ठहरिएको थियो। यद्यपि नेपाल र भुटानबीचको अघिल्ला भिडन्तमा नेपालले सफलता हात पार्दै आएको छ। सन् १९८४ मा भएको सार्कस्तरीय फुटबल प्रतियोगितादेखि भुटानसँग अन्तर्राष्ट्रिय फुटबल खेल्न थालेको नेपालले अहिलेसम्म भुटानलाई हराइरहेको छ। नेपाल र भुटानबीच हालसम्म भएका १२ वटा भिडन्तमा नेपालले सबैमा सफलता हात पारेको छ। नेपालले पछिल्लो पटक सन् २०११ मा भुटानसँग दुईवटा मैत्रीपूर्ण फुटबल खेलेको थियो। जसमा नेपालले पहिलो खेल १० र दोस्रो खेल २१ ले जितेको थियो। तर यसबीचमा भुटानको फुटबल स्तर धेरै माथि गएको छ। जारी च्याम्पियनसिपको पहिलो खेलमै अन्तिम ३० सेकेन्डमा गोल खाएर हारमा चित्त बुझाएको नेपाललाई अघिल्लो चरणमा पुग्न बाँकी खेलमा सफलता हात पार्नु पर्ने चुनौती छ। फिफा वरीयतामा पनि नेपाल भुटानभन्दा बलियो छ। वरीयतामा नेपाल एक सय ६१औं स्थानमा छ। भुटान एक सय ८३औं स्थानमा छ। समूहको पहिलो खेलमा भुटान आयोजक बंगलादेशसँग २० गोलले पराजित भएको थियो। सन् १९९३ मा सार्क गोल्ड कपको नाममा सुरु भएको साफ च्याम्पियनसिप फुटबलले १२औं संस्करण पार गर्दा उपाधिविहीन छ। हरेक संस्करणमा जित्ने दाबी गरेको नेपाल सेमिफाइनलभन्दा माथि जान सकेको छैन। त्यसैले पनि नेपाललाई यसपटक अगाडि बढ्न भुटानसँगको खेल निकै महत्वपूर्ण मानिएको छ। च्याम्पियनसिपको समूह ए मा रहेको नेपालले समूह चरणको अन्तिम खेल २३ गते आयोजक बंगलादेशसँग खेल्नेछ। समूह बी मा साबिक विजेता भारत, माल्दिभ्स र श्रीलंका छन्। समूहका शीर्ष दुई टोली सेमिफाइनलमा पुग्नेछन्। भारत च्याम्पियनसिपको सर्वाधिक सफल टोली हो। उसले सात पटक उपाधि उचालेको छ। यसपटक भारतले यू२३ टोली च्याम्पियनसिपमा पठाएकाले समूह चरण पार गर्न मात्र सके नेपाल उपाधि होडमा पुग्न पनि सक्नेछ। साफ च्याम्पियनसिपमा नेपालकाे अग्नी परीक्षा, भुटानसँगकाे खेल सुरु"
यूएस ओपन टेनिस : साबिक विजेताको उत्कृष्ट पुनरागमन,"न्युयोर्क : साबिक विजेता राफेल नाडालले खेलमा उत्कृष्ट पुनरागमन गर्दै ग्रान्डस्लाम प्रतियोगिताको यूएस ओपनको सेमिफाइनलमा स्थान पक्का गरेका छन्। पहिलो वरीयतामा आसीन स्पेनिस खेलाडी नाडालले बुधबार बिहान भएको पुरुष एकलतर्फको क्वार्टरफाइनलमा अस्ट्रियन प्रतिद्वन्द्वी डोमिनिक थिममाथि प्रतिस्पर्धात्मक जित हासिल गरे। पहिलो सेटमै नवौं वरीयताका थिमसँग ०६ अंकले पछाडि परेका नाडालले नतिजालाई आफ्नो पक्षमा पार्न पाँच सेटसम्म प्रतिस्पर्धा गर्नु परेको थियो। जारी यूएस ओपनमा यो सबैभन्दा लामो समयसम्म चलेको खेल हो। नाडाल र थिमबीचको खेल सकिँदा स्थानीय समयअनुसार बिहान २ बजिसकेको थियो। पहिलो सेटमा नराम्ररी पछि परेका नाडालले दोस्रो सेटको नतिजालाई ६४ र तेस्रो सेटको नतिजालाई ७५ ले आफ्नो पक्षमा परेका थिए। तर, चौथो सेटमा उनी पुनः थिमसँग ६७ (४) ले पछाडि परेका थिए। तर, अन्तिम सेटमा थिममाथि ७६ (५) को जित हात पार्दै अन्ततः ३२ वर्षीय नाडाल सेमिफाइनलमा पुग्न सफल भए। हालसम्म १७ वटा ग्रान्डस्लाम उपाधि चुमिसकेका नाडाल र २५ वर्षीय थिमबीचको भिडन्त चार घन्टा ४९ मिनेटसम्म चेलेको थियो। मैले डोमिनिक थिमलाई घर फर्काउन निकै ठूलो संघर्ष गर्नुपयो। वास्तवमै आज उनले लोभलाग्दो प्रदर्शन गरे, खेलपछि निकै उत्साही देखिएका नाडालले भने। नाडालले अब सेमिफाइनलमा शुक्रबार अर्जेन्टिनाका हुवाँ मार्टिन डेल पोट्रोसँग भिडन्त गर्नेछन्। तेस्रो वरीयतामा आसीन अर्जेन्टिनी खेलाडी डेले पोट्रो भने क्वार्टरफाइनल खेलमा ११औं वरीयता प्राप्त अमेरिकी प्रतिद्वन्द्वी जोन इस्नरलाई हराउँदै सेमिफाइनलमा स्थान पक्का गरेका हुन्। डेल पोट्रोले पनि इस्नरलाई हराउन ठूलै कसरत गर्नु परेको थियो। पहिलो सेटमै इस्नरसँग ६७ (५) अंकले पराजित भएका डेल पोट्रो त्यसपछि खेलमा फर्किएका थिए। पछिल्ला तीन सेटको नतिजालाई डेल पोट्रोले क्रमशः ६३, ७६ (४), ६२ ले आफ्नो पक्षमा पारेका थिए। डेल पोट्रो सन् २००९ को यूएस ओपन च्याम्पियन हुन्। यसैगरी महिला एकलतर्फ अमेरिकी खेलाडी सरेनो विलियम्स र लात्भियाकी अनास्तासिया सेभात्सोभा सेमिफाइनलमा पुगेका छन्। १७औं वरीयताकी सेरेनाले चेक गणतन्त्रकी क्यारोलिना प्लिसकोभालाई ६४, ६३ को सोझो सेटमा पराजित गरिन्। प्लिसकोभा आठौं वरीयता प्राप्त खेलाडी हुन्। १९औं वरीयतामा आसीन सेभात्सोभा भने आफूभन्दा प्रभावशाली अमेरिकी खेलाडी स्लोन स्टेफन्सलाई ६२, ६३ ले हराउँदै सेमिफाइनलमा पुगेकी हुन्। स्टेफन तेस्रो वरीयताकी खेलाडी हुन्। गत सेप्टेम्बरमा छोरी जन्माएपछि केही सयम कोर्ट बाहिर रहेकी ३६ वर्षीया सेरेना त्यसयता पहिलो ग्रान्डस्लाम उपाधिको खोजीमा छिन्। सेरेना लगातार नवौं पटक यूएस ओपन टेनिसको सेमिफाइनलमा पुगेकी हुन्। यसपटक पनि उपाधि जितेमा सेरेनाले २४ वटा ठूला प्रतियोगिताको उपाधि हात पार्ने अस्ट्रेलियन खेलाडी माग्र्रेट कोर्टको कीर्तिमानसँग बराबरी गर्नेछिन्। सेमिफाइनलमा सेरेनाले सेभात्सोभासँग प्रतिस्पर्धा गर्नेछिन्।"
"साफ च्याम्पियनसिप: नेपाल र भुटानको रोचक प्रतिस्पर्धा, नेपाल ३, भुटान शून्य","काठमाडौं : साफ च्याम्पियनसिप फुटबल अन्तर्गत नेपाल र भुटानबीचको खेल रोचक बनेको छ । पहिलो हाफमा १ गोलको अग्रता लिएको नेपालले दोस्रो हाफमा दुई गोल गरेको हो । पहिलो खेलमा पाकिस्तानसँग २१ गोलले पराजित भएको नेपालले भुटानविरुद्ध आकर्षक खेल प्रदर्शन गरेको हो । नेपालका लागि पहिलो गोल अनन्त तामाङले गरे । दोस्रो हाफमा नेपालले पेनाल्टीको अवसर पाएको हो । भुटानका १५ नम्बरका खेलाडी निमा वाङ्दीले रेड कार्ड पाए । नेपाली खेलाडीलाई लडाएपछि नेपालले पेनाल्टीको अवसर पायो । नेपालको पेनाल्टी बिमल घर्तीमगरले हानेको पेनाल्टी भुटानका किपरले सहजै रोके । तर, उनले फालेको बललाई नेपालका ९ नम्बर जर्सी सुनिल बलले गोलमा परिणत गरेका हुन् । ७८ मिनेटमा भरत खवासले नेपालका लागि तेस्रो गोल गरेका हुन्। तुलनात्मक रूपमा भुटान नेपालका लागि कमजोर प्रतिद्वन्द्वी मानिन्छ। यद्यपी भुटानले पछिल्लो समय फुटबलका राम्रो गरिरहेको थियो । रुस विश्वकपको प्रारम्भिक छनोट खेलमै भुटान नेपालभन्दा निकै अब्बल ठहरिएको थियो। यद्यपि नेपाल र भुटानबीचको अघिल्ला भिडन्तमा नेपालले सफलता हात पार्दै आएको छ। सन् १९८४ मा भएको सार्कस्तरीय फुटबल प्रतियोगितादेखि भुटानसँग अन्तर्राष्ट्रिय फुटबल खेल्न थालेको नेपालले अहिलेसम्म भुटानलाई हराइरहेको छ। नेपाल र भुटानबीच हालसम्म भएका १२ वटा भिडन्तमा नेपालले सबैमा सफलता हात पारेको छ। नेपालले पछिल्लो पटक सन् २०११ मा भुटानसँग दुईवटा मैत्रीपूर्ण फुटबल खेलेको थियो। जसमा नेपालले पहिलो खेल १० र दोस्रो खेल २१ ले जितेको थियो। तर यसबीचमा भुटानको फुटबल स्तर धेरै माथि गएको छ।"
"साफ च्याम्पियनसिपमा नेपालकाे अग्नी परीक्षा, भुटानसँगकाे खेल सुरु","काठमाडौं : साफ च्याम्पियनसिप फुटबलको उपाधि चुम्ने दाबी गर्दै बंगलादेश पुगेको नेपाल पहिलो खेलमा पाकिस्तानसँग २१ गोलले पराजित भएको छ । नेपालले समूह चरणको दोस्रो खेल अहिले भुटानसँग खेल्दैछ। तुलनात्मक रूपमा भुटान नेपालका लागि कमजोर प्रतिद्वन्द्वी मानिन्छ। तर, भुटानले पछिल्लो समय फुटबलका राम्रो गरिरहेको छ। रुस विश्वकपको प्रारम्भिक छनोट खेलमै भुटान नेपालभन्दा निकै अब्बल ठहरिएको थियो। यद्यपि नेपाल र भुटानबीचको अघिल्ला भिडन्तमा नेपालले सफलता हात पार्दै आएको छ। सन् १९८४ मा भएको सार्कस्तरीय फुटबल प्रतियोगितादेखि भुटानसँग अन्तर्राष्ट्रिय फुटबल खेल्न थालेको नेपालले अहिलेसम्म भुटानलाई हराइरहेको छ। नेपाल र भुटानबीच हालसम्म भएका १२ वटा भिडन्तमा नेपालले सबैमा सफलता हात पारेको छ। नेपालले पछिल्लो पटक सन् २०११ मा भुटानसँग दुईवटा मैत्रीपूर्ण फुटबल खेलेको थियो। जसमा नेपालले पहिलो खेल १० र दोस्रो खेल २१ ले जितेको थियो। तर यसबीचमा भुटानको फुटबल स्तर धेरै माथि गएको छ। जारी च्याम्पियनसिपको पहिलो खेलमै अन्तिम ३० सेकेन्डमा गोल खाएर हारमा चित्त बुझाएको नेपाललाई अघिल्लो चरणमा पुग्न बाँकी खेलमा सफलता हात पार्नु पर्ने चुनौती छ। त्यसैले भुटानसँग गल्ती दोहोयाउने मौका नेपाली खेलाडीलाई छैन। नेपाली टोलीका प्रशिक्षक बालगोपाल महर्जनले पहिलो खेलको कमजोरीलाई सुधारेर जितका लागि खेल्ने बताएका छन्। पाकिस्तानसँग राम्रो खेलेर पनि अन्तिममा नतिजा गुमायौं। खेलमा कहिलेकाहीँ गल्ती हुन्छ। दुई खेलमा जित निकाल्दै दोस्रो चरणमा पुग्नेमा हामी आशावादी छौं। भुटानको खेल पनि कमजोर छैन। तर, उसलाई हराउन हामी सक्षम छौं, महर्जनले भनेका छन्। फिफा वरीयतामा पनि नेपाल भुटानभन्दा बलियो छ। वरीयतामा नेपाल एक सय ६१औं स्थानमा छ। भुटान एक सय ८३औं स्थानमा छ। समूहको पहिलो खेलमा भुटान आयोजक बंगलादेशसँग २० गोलले पराजित भएको थियो। सन् १९९३ मा सार्क गोल्ड कपको नाममा सुरु भएको साफ च्याम्पियनसिप फुटबलले १२औं संस्करण पार गर्दा उपाधिविहीन छ। हरेक संस्करणमा जित्ने दाबी गरेको नेपाल सेमिफाइनलभन्दा माथि जान सकेको छैन। त्यसैले पनि नेपाललाई यसपटक अगाडि बढ्न भुटानसँगको खेल निकै महत्वपूर्ण मानिएको छ। च्याम्पियनसिपको समूह ए मा रहेको नेपालले समूह चरणको अन्तिम खेल २३ गते आयोजक बंगलादेशसँग खेल्नेछ। समूह बी मा साबिक विजेता भारत, माल्दिभ्स र श्रीलंका छन्। समूहका शीर्ष दुई टोली सेमिफाइनलमा पुग्नेछन्। भारत च्याम्पियनसिपको सर्वाधिक सफल टोली हो। उसले सात पटक उपाधि उचालेको छ। यसपटक भारतले यू२३ टोली च्याम्पियनसिपमा पठाएकाले समूह चरण पार गर्न मात्र सके नेपाल उपाधि होडमा पुग्न पनि सक्नेछ।"
"भुटानलाई हराउँदा विराजको कीर्तिमान, राजुकाजीलाई उछिने","काठमाडौँ: विराज महर्जन नेपाली फुटबल टोलीबाट सर्वाधिक अन्तर्राष्ट्रिय खेल खेल्ने खेलाडी बन्न सफल भएका छन् । नेपाली फुटबल टिमका कप्तानसमेत रहेका विराज नेपालका लागि सर्वाधिक ६९ क्याप खेल्ने खेलाडी बन्न सफल भएका हुन् । नेपालका बिख्यात फुटबलर राजुकाजी शाक्यलाई समेत पछि पार्दै सर्वाधिक ६९ क्यापको कीर्तिमान पनि बनाएका उनले भुटनविरुद्ध ४० को फराकिलो जितको कप्तानी पनि गरे । भुटानविरुद्धको खेलमा दिनेश राजवंशीको स्थानमा ८२ औँ मिनेटमा मैदानमा छिरेका विराजले नेपालका लागि ६९ औँ क्याप जित्न सफल भए । उनी मैदान छिर्नुअघि कप्तानको जिम्मेवारी किरण चेम्जेङले सम्हालेका थिए । भुटानविरुद्धको खेलमा लोभ लाग्दो उपलब्धि चुमेका उनले साफ च्याम्पियन्स अन्तर्गत पाकिस्तानविरुद्धको खेलमा राजुकाजी शाक्यसँगको ६८ खेलको कीर्तिमान बराबरी गरेका थिए । यद्यपि त्यो खेलमा नेपाल २१ ले पराजित हुन बाध्य भएको थियो । भुटानविरुद्ध ४० को जित निकालेको खेलसँगै विराज राइट ब्याक र लेफ्ट ब्याक दुवैबाट खेल्न सिपालु विराजले सर्वाधिक क्याप जित्ने खेलाडीको रेकर्ड बनाए । हाल मनाङ मर्स्याङ्दीबाट खेल्दै आएका विराज एन्फा एकेडेमीका दोस्रो ब्याचका फुटबलर हुन् । उनले सन् २००८ मा पोखरामा आयोजित पाकिस्तानविरुद्धको खेलबाट नेपाली राष्ट्रिय टोलीमा डेब्यु गरेका थिए। सन् २०१५ मा भारतमा आयोजित साफ च्याम्पियन्सिपमा विराजले नेपालबाट ५० क्याप जितेका थिए । साफ च्याम्पियनसिप: नेपाल र भुटानको रोचक प्रतिस्पर्धा, नेपाल ३, भुटान शून्य भुटानमाथि नेपालको गोलवर्षा : ४० ले पराजित"
साफ च्याम्पियनसिप फुटबल : अग्नी परीक्षामा नेपाल,"काठमाडौं : साफ च्याम्पियनसिप फुटबलको उपाधि चुम्ने दाबी गर्दै बंगलादेश गएको नेपाल पहिलो खेलमा पाकिस्तानसँग २१ गोलले पराजित भएपछि केही दबाबमा देखिएको छ। नेपालले समूह चरणको दोस्रो खेल बिहीबार भुटानसँग खेल्दैछ। तुलनात्मक रूपमा भुटान नेपालका लागि कमजोर प्रतिद्वन्द्वी मानिन्छ। तर, भुटानले पछिल्लो समय फुटबलका राम्रो गरिरहेको छ। रुस विश्वकपको प्रारम्भिक छनोट खेलमै भुटान नेपालभन्दा निकै अब्बल ठहरिएको थियो। यद्यपि नेपाल र भुटानबीचको अघिल्ला भिडन्तमा नेपालले सफलता हात पार्दै आएको छ। सन् १९८४ मा भएको सार्कस्तरीय फुटबल प्रतियोगितादेखि भुटानसँग अन्तर्राष्ट्रिय फुटबल खेल्न थालेको नेपालले अहिलेसम्म भुटानलाई हराइरहेको छ। नेपाल र भुटानबीच हालसम्म भएका १२ वटा भिडन्तमा नेपालले सबैमा सफलता हात पारेको छ। नेपालले पछिल्लो पटक सन् २०११ मा भुटानसँग दुईवटा मैत्रीपूर्ण फुटबल खेलेको थियो। जसमा नेपालले पहिलो खेल १० र दोस्रो खेल २१ ले जितेको थियो। तर यसबीचमा भुटानको फुटबल स्तर धेरै माथि गएको छ। जारी च्याम्पियनसिपको पहिलो खेलमै अन्तिम ३० सेकेन्डमा गोल खाएर हारमा चित्त बुझाएको नेपाललाई अघिल्लो चरणमा पुग्न बाँकी खेलमा सफलता हात पार्नु पर्ने चुनौती छ। त्यसैले भुटानसँग गल्ती दोहोयाउने मौका नेपाली खेलाडीलाई छैन। नेपाली टोलीका प्रशिक्षक बालगोपाल महर्जनले पहिलो खेलको कमजोरीलाई सुधारेर जितका लागि खेल्ने बताएका छन्। पाकिस्तानसँग राम्रो खेलेर पनि अन्तिममा नतिजा गुमायौं। खेलमा कहिलेकाहीँ गल्ती हुन्छ। दुई खेलमा जित निकाल्दै दोस्रो चरणमा पुग्नेमा हामी आशावादी छौं। भुटानको खेल पनि कमजोर छैन। तर, उसलाई हराउन हामी सक्षम छौं, महर्जनले भनेका छन्। फिफा वरीयतामा पनि नेपाल भुटानभन्दा बलियो छ। वरीयतामा नेपाल एक सय ६१औं स्थानमा छ। भुटान एक सय ८३औं स्थानमा छ। समूहको पहिलो खेलमा भुटान आयोजक बंगलादेशसँग २० गोलले पराजित भएको थियो। सन् १९९३ मा सार्क गोल्ड कपको नाममा सुरु भएको साफ च्याम्पियनसिप फुटबलले १२औं संस्करण पार गर्दा उपाधिविहीन छ। हरेक संस्करणमा जित्ने दाबी गरेको नेपाल सेमिफाइनलभन्दा माथि जान सकेको छैन। त्यसैले पनि नेपाललाई यसपटक अगाडि बढ्न भुटानसँगको खेल निकै महत्वपूर्ण मानिएको छ। च्याम्पियनसिपको समूह ए मा रहेको नेपालले समूह चरणको अन्तिम खेल २३ गते आयोजक बंगलादेशसँग खेल्नेछ। समूह बी मा साबिक विजेता भारत, माल्दिभ्स र श्रीलंका छन्। समूहका शीर्ष दुई टोली सेमिफाइनलमा पुग्नेछन्। भारत च्याम्पियनसिपको सर्वाधिक सफल टोली हो। उसले सात पटक उपाधि उचालेको छ। यसपटक भारतले यू२३ टोली च्याम्पियनसिपमा पठाएकाले समूह चरण पार गर्न मात्र सके नेपाल उपाधि होडमा पुग्न पनि सक्नेछ।"

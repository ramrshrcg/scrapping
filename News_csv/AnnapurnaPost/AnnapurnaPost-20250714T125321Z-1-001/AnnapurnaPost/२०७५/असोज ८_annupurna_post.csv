शीर्षक,विवरण
शून्य सहनशीलताकै अपमान,"राजनीतिक आयाम, व्यवस्थापकीय आयाम र जनविश्वासको आयामबीचको समन्वय नभएसम्म सुशासन कायम हुन सक्दैन सुशासन शब्द निकै उच्चारण गर्ने मुलुकमा पर्छ नेपाल। सरकारका मन्त्री र सरकारको नेतृत्व गर्ने दलका हरेकजसो नेता दैनिकजसो सुशासन शब्द उच्चारण गर्दै भन्छन् अब देशमा सुशासन कायम हुन्छ। भ्रष्टाचारमा शून्य सहनशीलता लागू हुन्छ। सामान्य अर्थमा सुशासन भन्नाले कानुनी शासन भन्ने बुझिन्छ। तर सुशासन भन्नेबित्तिकै तीनवटा आयाम सँगै जोडिएर आउँछन् राजनीतिक आयाम, व्यवस्थापकीय आयाम र जनविश्वासको आयाम। यी तीन आयाम सुशासनसित अन्तरसम्बन्धित मात्र छैनन्, यिनको उदार समन्वयले सुशासन निर्धारण गर्छ। राजनीतिक आयामसँग निर्वाचन, सरकार बन्ने, परिवर्तन हुने, विश्वास र अविश्वास प्रस्ताव जोडिएको हुन्छ। व्यवस्थापकीय आयाममा कर्मचारीतन्त्रको भूमिका, नीतिनिर्माण तर्जुमा र त्यसको कार्यान्वयन पर्दछ। जनविश्वासको आयाम भन्नाले सार्वजनिक संस्थाप्रति नागरिकको विश्वास। सरकार गठन र विघटन प्रक्रियामा व्यवस्थापकीय पक्ष वा कर्मचारीतन्त्रको भूमिका जोडिएको हुन्छ। नीति तर्जुमा र त्यसको कार्यान्वयनको गुणस्तरका आधारमा जनविश्वासको स्तर निर्धारण हुन्छ। त्यसैले यी तीन आयाम एकअर्कामा अन्तरसम्बन्धित हुन्छन्। यी तीन आयामबीचको अन्तरसम्बन्धबारे ध्यान पुर्याउन सकिएको पाइँदैन। सुशासनलाई व्यवस्थापकीय पक्षसँग मात्र जोडेर हेर्ने गरिन्छ। सुशासन कायम गर्न यो मात्र पर्याप्त होइन। राजनीतिक र जनविश्वासको पक्षलाई पनि उत्तिकै ख्याल गर्नुपर्छ। सुशासन बोलेर कायम हुने विषय होइन, यो व्यवहारबाट निर्धारण हुन्छ। प्रमुख पक्ष अनुगमन हो। यहाँ सुशासन अनुगमनको व्यवस्था छैन। सुशासन ऐन मात्र छ। ऐनमा सरकारले हरेक वर्ष सुशासनसँग सम्बन्धित प्रतिवेदन तयार पार्ने भन्ने व्यवस्था छ। हरेक वर्षका गतिविधि समेटिएर तयार पारिएको उक्त प्रतिवेदनमा सुशासन कायम भयो कि भएन भन्ने उल्लेख गरिनुपर्छ। तर माथिका तीन आयामको विश्लेषण गरेर प्रतिवेदन तयार गर्ने प्रचलन छैन। सरकारले गरेको प्रगति प्रतिवेदन सरकारले नै तय गर्ने भएपछि के अपेक्षा गर्ने ? न्यायपूर्ण कसरी हुन्छ ? आफ्ना क्रियाकलापको मूल्यांकन आफैंले गर्ने प्रतिवेदनबाट सुशासन मापन हुन सक्दैन। त्यसैले शंकास्पद देखिन्छ। बंगलादेशमा पनि स्टेट अफ दि गभर्नेन्स को सुशासन प्रतिवेदन तय गर्ने प्रचलन छ। त्यहाँ सरकारी निकायले नभई विश्वविद्यालयसँग सम्बन्धित प्राज्ञिक एकाइहरूले सुशासन प्रतिवेदन तय गर्छन्। राष्ट्रियस्तरमा भएका सुशासनसम्बन्धी गतिविधिको लेखाजोखाको प्रतिवेदन भनिन्छ उक्त दस्ताबेजलाई। त्यसको विश्वसनीयता छ। सरकारी कामकारबाहीको मूल्यांकन एउटा स्वतन्त्र तथा प्राज्ञिक एकाइले गर्ने भएपछि त्यसलाई सबैले स्विकार्ने अवस्था हुन्छ। सरकार पनि त्यही दस्ताबेजको भावनाबमोजिम अघि बढ्छ। तर हाम्रोमा आफू राम्रो भन्ने प्रचलन हाबी छ। त्यसैले सुशासन गफको पुलिन्दा मात्र सिद्ध भयो। विश्वस्तरमा केही यस्ता निकाय छन्, जसले वल्र्ड गभर्नेन्स इन्डिकेटर नामको प्रतिवेदन हरेक तेस्रो वर्षमा निकाल्छन्। उक्त प्रतिवेदनले विश्वकै हरेक मुलुकको सुशासनसम्बन्धी अवस्था देखाउँछ। सन् १९९६ मा सुरु भएको उक्त इन्डिकेटर सन् २०१६ सम्मको आइसकेको छ। उक्त प्रतिवेदनमा विश्वका हरेक देशको सहभागितामूलक व्यवस्थाको अवस्था, नीतिनियम तथा कानुनको प्रभावकारी कार्यान्वयन, भ्रष्टाचारको पछिल्लो अवस्था, निजी क्षेत्रलाई काम गर्ने वातावरणको सुनिश्चितता र हिंसाको स्थितिबारे उल्लेख गरिएको हुन्छ। नेपालले सन् १९९६ देखि अर्थात् बहुदलीय व्यवस्थाको पुनर्बहालीपश्चात् सुशासन शब्दले बढी स्थान पाएको हो। नेपाल र थाइल्यान्ड मात्रै विश्वका यस्ता देश हुन्, जसले सुशासन ऐन ल्याएका छन्। ऐन ल्याइएपछि सुशासन स्थापित हुन्छ भन्ने मान्यता यहाँ गलत सावित भएको छ। ऐनले न भ्रष्टाचार कम गर्न सक्यो न सुशासन नै। हामी ऐन मात्र बनाउन माहिर छौं। कुनै क्रियाकलाप र क्षेत्रका बारेमा बढी आलोचना खेप्नुपर्यो भने त्यससँग सम्बन्धित ऐन ल्याइहाल्ने। कार्यान्वयनमा भने चासो नदिने। भ्रष्टाचार निकै न्यून हुने मुलुकलाई सुशासन ऐन चाहिएको छैन। वल्र्ड गभर्नेन्स इन्डिकेटरका अनुसार सहभागितामूलक व्यवस्थाको अवस्था, नीतिनियम तथा कानुनको प्रभावकारी कार्यान्वयन, भ्रष्टाचारको पछिल्लो अवस्था, निजी क्षेत्रलाई काम गर्ने वातावरणको सुनिश्चितता र हिंसाको स्थितिको परिसूचकमा नेपालको नम्बर घट्दै गएको पाइन्छ। कुनै क्षेत्रमा केही घट्ने वा बढ्ने स्थिति नहुनु दुःखद् हो। विश्वका अन्य मुलुकको अवस्था यस्तो हुँदैन। सुशासन पटक्कै छैन, भ्रष्टाचार व्याप्त छ, सामाजिक हिंसाका घट्ना बढिरहेका छन्। पछिल्लो कञ्चनपुरमा भएको निर्मला पन्तको बलात्कारपछि भएको हत्या क्रूर सामाजिक हिंसा हो। समयसमयमा व्यवस्था बदलिएर पात्र बदलिए पनि प्रवृत्ति उस्तै विद्यमान रहिरहने हो भने संसारमा नेपाललाई हेर्ने दृष्टिकोणमा बदलाब आउन सक्दैन। बुझाइ पर्याप्त भएन। माथि उल्लिखित राजनीतिक, व्यवस्थापकीय र जनविश्वासको आयामका समन्वयको बारेमा अनुगमन गर्ने निकाय अभावको परिणाम हो यो। हामीले पनि सुशासन अनुगमन गर्न स्वतन्त्र प्राज्ञिक निकायको बनाउनुपर्छ। आफ्नो मूल्यांकन आफैंले गर्ने प्रचलन हटाउनुपर्छ। यहाँ विश्वविद्यालयहरू पनि राजनीतिका सिकार भए पनि स्वतन्त्र प्राज्ञिक व्यक्तिको अभाव भने छैन। प्राज्ञिक व्यक्तिसम्मिलित संस्थाले सुशासन अनुगमन गर्ने भए पनि त्यसका पनि निश्चित दायरा हुन्छन्। ती संस्था पनि नीतिनियममा बाँधिनुपर्छ। नीतिअनुसार काम गर्ने भएपछि त्यस्ता संस्थाले निकाल्ने प्रतिवेदनलाई आधार मानेर अघि बढ्न सरकारलाई पनि सहज हुन्छ। यहाँ भ्रष्टाचार उन्मूलनको जिम्मा अख्तियार दुरुपयोग अनुसन्धान आयोगको हो भन्ने मान्यताको विकास भएको छ। अख्तियारलाई जिम्मेवारी सुम्पिएपछि बाँकी सबैको जिम्मेवारी पूरा भयो। भ्रष्टाचार अन्त्य गरी सुशासन स्थापित गर्नु हरेक नागरिकको जिम्मेवारी मात्र नभई कर्तव्य पनि हो। जिम्मेवारी व्यक्ति र निकायको भूमिका बढी हुनु स्वाभाविक हो। तर यहाँ सार्वजनिक निकाय र ओहोदामा बसेको व्यक्तिबाट भ्रष्टाचार अन्त्यको जिम्मा अख्तियारलाई थोपरेर भ्रष्टाचार संरक्षण गर्ने काम मात्र भइरहेको छ। भाषण सुशासनको गर्ने तर सबै एकजुट भएर अख्तियारबाट जोगिनुपर्छ भनेर सल्लाह गर्ने प्रवृत्तिको अन्त्य जरुरी छ। केन्द्रीय सत्ताको नेतृत्व सिंहदरबारले गर्छ। सिंहदरबार चोखो भयो भने त्यसको प्रभाव देशभर पर्छ। व्यवहारमा प्रयोग गर्न खोजिएको संघीयताले अधिकारको मात्र नभई भ्रष्टाचारको पनि विकेन्द्रीकरण गरेको आभास भइरहेको छ। सिंहदरबारमा कसरी भ्रष्टाचार हुन्छ भन्नबारेको नालीबेली रजगज पुस्तकमा उल्लेख छ। व्यवस्थापिका, कार्यपालिका, न्यायपालिका, हरेक सार्वजनिक संस्था र व्यक्तिले भ्रष्टाचार नियन्त्रणको जिम्मा मेरो पनि हो भनेर अपनत्व महसुस गर्दैन तबसम्म यसको उन्मूलन सम्भव छैन। यहाँ इमानदार भएर मात्र पुग्दैन, देखाउन पनि सक्नुपर्छ। निर्वाचन पद्धति र प्रणालीले पनि भ्रष्टाचार बढाइरहेको त छैन ? भ्रष्टाचार अन्त्य गरी सुशासन कसरी स्थापित गर्ने भनी नागरिकलाई भाषणबाट भनेर मात्र हुँदैन, अब व्यवहारबाटै परिणाम चाहिन्छ। आम नागरिकका लागि के र कस्तो मूल्य सिर्जना गर्ने भन्ने प्रमुख एजेन्डा हो। शिक्षा, स्वास्थ्य र प्रशासनमार्फत् कसरी नागरिक मूल्यको सम्बोधन गर्ने भन्ने एजेन्डा सरकारले कसरी सेल गर्छ भन्ने आधारमा मापन गरिन्छ। सरकारका नीति तथा कार्यक्रमलाई नै उपलब्धिका रूपमा प्रस्तुत गर्ने प्रचलन अब कामयावी हुँदैन। यतिवटा ऐन ल्याइयो, बनाइयो, यति कानुन ल्याइयो भनेर नागरिकलाई चित्त बुझाउने ठाउँ छैन, अब परिणाम चाहिन्छ। नीति तथा कार्यक्रम जतिसुकै राम्रो र उत्कृष्ट ल्याइए पनि परिणामबिनाको नीतिनियमले केही हुनेवाला छैन। वल्र्ड गभर्नेन्स इन्डिकेटरले पनि सरकारमाथिको जनविश्वास कमजोर रहेको औंल्याएको छ। सरकारले जनविश्वास आर्जन गर्न सकेन भने सुशासन कायम गर्न कठिन हुन्छ। यतिबेला दुईतिहाइ बहुमतको सरकार छ। जनताको विश्वास आर्जन गरेरै सरकारमा गएका पार्टीले त्यो मतदानको समयको विश्वासलाई मात्र आधार मानेर हुँदैन, विश्वास आर्जन गर्ने बाटोमा अघि बढ्न सक्नुपर्छ। समाज र कानुनको सम्बन्ध पनि नङ र मासुको जस्तो बनाउने कर्तव्य शासकको हो। सामाजिक मान्यताहरूको औपचारिक अभिव्यक्ति नै कानुन हो। चोर्नु हुँदैन, मार्नु हुँदैन भन्ने समाजले मानेको छ। त्यसैलाई ऐनमार्फत औपचारिक मान्यता दिइएको मात्र हो। समाजले नमानेको कुरा कानुनमा आयो भने के हुन्छ ? कानुन समाजभन्दा अगाडि छ भने त्यो लागू हुँदैन। यदि समाज कानुनभन्दा अगाडि छ भने त्यो देशमा क्रान्ति हुन्छ। समाज र कानुन सँगसँगै हिँड्नुपर्ने हुन्छ। समाजले आन्तरिक कारण गर्न नसकेका विषय कानुनमार्फत् ल्याइए त्यस्तो कानुन कार्यान्वयनमा ल्याइए पनि लागू हुन सक्दैन। भ्रष्टाचारसम्बन्धी कानुन दक्षिण एसियामै नेपालमा कडा छ। तर भ्रष्टाचार यहाँ नै व्याप्त छ। समाजमा भ्रष्टाचारविरुद्धको भावना जागृत हुन सकेको छैन। मेक्सिकोमा केही समयअघि एकजना मन्त्रीले भ्रष्टाचार गरेको भन्दै कन्टेनरमा हालेर सहर परिक्रमा गराइएको दृश्य सामाजिक सञ्जालमार्फत हेरिएको थियो। समाज अघि बढेर मेक्सिको प्रवृत्ति दोहोर्याउन सक्नुपर्छ। हाम्रो प्रवृत्ति नै पैसामुखि छ। धनीको छोरी छोरालाई विवाह गरिदिनुपर्छ, धनीकै छोरालाई छोरीको विवाह गरिदिनुपर्छ भन्ने मान्यता विकसित भएको मुलुकमा शून्य सहनशीलताको भाषण गर्नुको के अर्थ ? भ्रष्टाचार यति विकराल भएको छ कि कुनै एउटा संस्थाले मात्र यसको निरूपण गर्न सक्दैन। कानुन र समाजलाई सँगसँगै अगाडि लैजान सकियो भने मात्र यसमा कमी आउन सक्छ। अबको बाटो के त ? विश्व बैंकको प्रतिवेदनले सक्षम सरकार भएको मुलुकलाई भ्रष्टाचार नियन्त्रण गर्न ४१ वर्षको समय दिनुपर्छ भनेको छ। त्यसैले सरकारले प्रस्तुत गर्ने नीति, कार्यक्रम र लक्ष्यमा इमानदारी चाहिन्छ भनिएको हो। विश्वको कम भ्रष्टाचार हुने मुलुक मानिने फिनल्यान्ड, डेनमार्कजस्ता मुलुकमा त शून्य सहनशीलता छैन भने हामीले भाषण गरेर त्यो हासिल हुन्छ ? पाँच वर्षमा भ्रष्टाचार नियन्त्रण गरिनेछ, भ्रष्टाचारमा शून्य सहनशीलता भनेर जनतामा लोकप्रिय हुन गरिने यस्ता नाराले दलीय व्यवस्थालाई मात्र बद्नाम बनाउँदैन, देशकै अस्तित्वमा प्रश्नसूचक चिह्न लाग्नेछ। राम्रो कार्यक्रम भन्दैमा इमानदारी र प्रतिबद्धता चाहियो, कसैले नपत्याउने खालको हुनु हुँदैन। जनताका मनोभावना जितेर मात्र सरकारको मापन हुँदैन, संसारले कामकारबाही नियालिरहेको हुन्छ। नीति तथा कार्यक्रम सार्वजनिक गर्दा सम्बन्धित क्षेत्रको स्रोत केकति हो, क्षमता कति हो, समाजको अवस्था र सामाजिक परिवर्तनलाई हेरेर मात्र भावी योजना तर्जुमा गर्नुपर्छ। आजै शून्य सहनशीलता आउँदैन। एक सय प्रतिशतबाट ९९ हुँदै कम गराउँदै ल्याउनुपर्यो। नीतिले मात्र भ्रष्टाचारमा शून्य सहनशीलता प्राप्त हुँदैन। चुनाव प्रणालीमा पनि पुनरावलोकन गर्ने बेला आएको छ। चुनाव निकै खर्चिलो हुँदै गएको छ। चुनाव खर्चिलो भएपछि लगानीको कुरा उठ्छ। सुशासन स्थापित गर्नुपर्ने व्यक्ति वा संस्थाले लगानीको प्रतिफल खोज्न थालेपछि सुशासन कसरी स्थापित हुन्छ ? नागरिकलाई राज्य प्रणालीसँग जोडेर लैजान सक्नुपर्छ। राज्य वा सरकारले नागरिकलाई हेर्ने दृष्टिकोणमै खोट छ। सरकारले हामी दिने पक्ष हो, नागरिक लिने पक्ष हो भन्न थालेपछि नागरिकसँगको सम्बन्ध कसरी सुमधुर हुन्छ ? लिने र दिनेबीचको अवधारणाले सरकार र नागरिकबीच असमान शक्ति सम्बन्धलाई बढावा दिन्छ। लिने नागरिक हो, भिखारी होइन। राज्यबाट सुविधा पाउने नागरिकको संवैधानिक अधिकार हो। असमान शक्ति सम्बन्धले सुशासन स्थापित हुन सक्दैन। कुरा एकातिर तर बहस अर्कोतिर। वास्तविकतामा कुरा गर्न कोही पनि तयार छैन। किनाराबाट हेर्ने चलन छ। भित्री तहबाट हेरौं। हामी थोरै गर्न तयार होऔं। परिवर्तन देखाऔं। राजनीतिमा पनि सुझबुझ चाहिन्छ। राजनीतिले यो कुरा आत्मसात गर्नुपर्छ। कर्मचारीले गर्छन् भन्ने मात्र भयो। यस्तो संयन्त्र तयार होस्, जसले मूल्यांकन र सुझाव देओस्। थिंक ट्यांक गठन भएको छ। यसले अवश्य आफ्नो काम गर्नेछ। संस्थागत परिपाटीको विकास हुनुपर्यो। मन्त्री, प्रधानमन्त्री भनेर मात्र केही हुँदैन। सुशासनको स्थापना रिले अनशनजस्तै हो। एउटाबाट अर्कोमा सर्दै जाने हो। ट्र्याक राम्रो हुनुपर्यो, खेलाडी राम्रो बनाउनुपर्यो। सुशासन आफैं स्थापित हुँदै जान्छ। एउटा मात्र राम्रो भएर हुँदैन, चल्दैन। सबैको भावनामा परिवर्तन आउनुपर्यो। घिमिरे सुशासनविद् हुन्।"
"जटिल भूराजनीति, कमजोर कूटनीति","१४ मार्च २०१३ मा सी जिनपिङले राष्ट्रपति पद सम्हालेयताको अवधिलाई चिनियाँहरूले नयाँ युग भन्ने गरेका छन्। गत वर्ष अक्टोबरमा सम्पन्न पार्टीको उन्नाइसौं महाधिवेशनले सीलाई माओपछिको सर्वोच्च नेताका रूपमा घोषणा गरेपछि नयाँ युगलाई सीको युग पनि भन्ने गरिएको छ। राष्ट्रपति सीको युग चिनियाँ सपनाको युग हो, जुन सपना तीनदशकमा यथार्थमा परिणत हुनेछ। सपनालाई यथार्थमा परिणत गर्न सीले स्पष्ट मार्गचित्र अघि सारेका छन्, जसअनुसार चीन, सन् २०२० सम्म मध्यमरूपमा समृद्ध समाज, २०३५ सम्म आधारभूतरूपमा आधुनिक राष्ट्र र २०५० सम्म सम्पन्न र शक्तिशाली समाजवादी राष्ट्र हुनेछ। हाल प्रक्षेपण गरिएका तथ्यांकलाई मान्ने हो भने २०५० सम्म चीन पहिलो र भारत दोस्रो आर्थिक महाशक्ति राष्ट्र हुनेछन्। अबको विश्व भूराजनीति यिनै दुई राष्ट्रहरूको वरिपरि नै घुम्नेछन्। विश्लेषकहरूका अनुसार चिनियाँ महाशक्तिको मोडेल युरोपियन उपनिवेशवाद र अमेरिकी विश्व व्यवस्थाभन्दा फरक हुनेछ। अमेरिकाद्वारा स्थापित विश्वव्यस्थालाई चीनले भत्काउने छैन, बरु यसलाई समावेशी बनाउनेछ र अर्थतन्त्र यसको इन्जिन हुनेछ। कतिपयले यसलाई भूमण्डलीकरण दुईको रूपमा पनि व्याख्या गर्न थालेका छन्। आफ्नो गन्तव्य पछ्याउने क्रममा चीनले क्षेत्रीय र विश्वव्यापी रणनीति अख्तियार गरेको छ। क्षेत्रीय स्तरमा निर्विैकल्प नेतृत्वकर्ताका रूपमा स्थापित गर्न एसिया फर एसियन मन्त्रलाई अघि सारेको छ भने विश्वव्यापी सञ्जाल बढाउन गो ग्लोबल नारासहित कनेक्टिभिटी र व्यापारलाई प्राथमिकतामा राखेको छ। साउथ चाइना सीको मानवनिर्मित टापुमा सञ्चालित सैनिक गतिविधि र उत्तर कोरिया र अमेरिकाबीचको वार्तामा उसले खेलेको भूमिका उसको क्षेत्रीय रणनीति हो भने बेल्ट एन्ड रोड को महत्वाकांक्षी अवधारणा विश्वव्यापी रणनीति। सन् २०१७ को मे १४ मा चीनले अन्तर्राष्ट्रिय सहयोगका लागि बेल्ट एन्ड रोड फोरम को आयोजना गर्यो। राजधानी बेइजिङमा आयोजित उक्त फोरमको मुख्य उद्देश्य राष्ट्रपति सीको महत्वाकांक्षी योजना बेल्ट एन्ड रोड इनिसियटिभ (बीआरआई) को पक्षमा अन्तर्राष्ट्रिय समर्थन जुटाउनु र सहभागी राष्ट्रहरूका बीचमा मजबुत साझेदारी विकास गर्नु थियो। २९ राष्ट्रका राष्ट्र प्रमुख, १३० राष्ट्रका प्रतिनिधिसहित १५०० डेलिगेट्सको सहभागिता रहेको उक्त फोरममा गरिब अफ्रिकी राष्ट्र इथियोपियादेखि शक्तिशाली राष्ट्र अमेरिकाले समेत सहभागिता जनाए, तर छिमेकी राष्ट्र भारतले भने सहभागिता जनाएन। गत जुन महिनामा चीनको क्विनदाओ सहरमा आयोजित सांघाई कोअपरेसन अर्गनाइजेसनको सम्मेलनमा चीनले भारतलाई बीआरआईमा सहभागिताका लागि प्रस्ताव गर्यो, तर भारतले इन्कार गर्यो। भारतीय प्रधानमन्त्री नरेन्द्र मोदीले समापन समारोहलाई सम्बोधन गर्दै भारत बृहत्तर कनेक्टिभिटीको पक्षमा रहेको तर त्यस्तो कनेक्टिभिटीसँग सम्बद्ध परियोजनाले छिमेकी राष्ट्रको सम्प्रभुत्व र क्षेत्रीय अखण्डताको ख्याल राख्नुपर्ने बताएका थिए। उनको अभिव्यक्ति बैसट्ठी अर्ब डलरको चीन पाकिस्तान इकोनोमिक कोरिडोर (सीपीईसी) तर्फ लक्षित थियो। भारतले आफ्नो भूमिको रूपमा दाबी गर्दै आएको तर हाल पाकिस्तानको कब्जामा रहेको गिल्गिदवल्तिस्तान भएर जाने सीपीईसीप्रति आपत्ति जनाउँदै आएको छ। चीन भारतलाई आफ्नो प्रतिस्पर्धी मान्न तयार छैन। भारत चीनको नेतृत्व स्वीकार गर्न तयार छैन। आफ्नो प्रतिस्पर्धी हुनुअगावै चीनले भारतलाई घेर्न चाहन्छ भने भारत चीनको बढ्दो प्रभाव छेक्न चाहन्छ। हाल यी दुईबीचको टकरावको केन्द्रविन्दु हिन्द महासागर बनेको छ। चीन भन्छ इन्डियन ओसन इज नट इन्डियाज ओसन। भारत भन्छ साउथ चाइना सी इज नट चाइनाज सी। हिन्द महासागर भारतको सागर होइन र दक्षिण चिनियाँ सागर चीनको होइन भन्ने चीन र भारतबीचको कटाक्षले क्षेत्रीय र अन्तर्राष्ट्रिय भूराजनीतिलाई पेचिलो बनाएको छ। सीपीईसीकै महत्वपूर्ण हिस्सा रहेको पाकिस्तानको बलुचिस्तानस्थित ग्वादर बन्दरगाह, माल्दिभ्सको मारियो एटोल बन्दरगाह, श्रीलंकाको हबनटोटा, म्यानमारको कायकप्यु र बंगलादेशको चिट्टागोङ बन्दरगाहको सञ्जालमार्फत चीन हिन्दमहासागरमा आफ्नो दबदबा कायम गर्न चाहन्छ। यीमध्ये पाकिस्तानको ग्वादर र श्रीलंकाको हबनटोटामा उसले नौसैनिक बेस राख्ने अनुमति पाइसकेको छ भने माल्दिभ्स, म्यानमार र बंगलादेशमा त्यो सुविधा प्राप्त गर्न सकेको छैन। छिमेकीहरूका आँखामा कहिले प्रोचाइनिजजस्तो देखिने त कहिले प्रोइन्डियन जस्तो देखिने हाम्रो ढुलमुले कूटनीतिले शंका मात्र बढाउनेछ। अर्कोतर्फ चीनलाई काउन्टर दिन भारतले एक्ट एसिया र गो वेस्ट विदेश नीति अवलम्बन गरेको छ, जसअनुसार सागरमाला परियोजनाअन्तर्गत आफ्ना बन्दरगाहलाई आधुनिकीकरण गरिरहेको छ भने हिन्द महासागर क्षेत्रका विभिन्न टापुहरूमा आफ्नो उपस्थिति मजबुत गर्दै लगेको छ। पाकिस्तानको ग्वादर बन्दरगाहभन्दा ७० किलोमिटर पर इरानको सामुद्रिक तटमा भारतद्वारा निर्मित चावहार बन्दरगाहले उसलाई रणनीतिक लाभ दिएको छ, जसमार्फत भारतको पहुँच अफगानिस्तान र अफ्रिकी देशहरूमा हुनेछ भने ग्वादर बन्दरगाहको चिनियाँ रणनीतिलाई पनि सन्तुलनमा राख्नेछ। दक्षिणी टापुहरू सेसेल्स, माडागास्कर, मौरिसस र पूर्वका आफ्नै टापुहरू अन्डामान र निकोबारमा आदिबाट हिन्द महासागरका गतिविधिमाथि निगरानी राखेको छ। भारतले चीनद्वारा आफूलाई घेर्ने नीतिविरुद्ध प्रतिरक्षा मात्रै गरेको छैन, अमेरिकाको चीन घेर्ने नीतिको पनि सर्मथन गरेको छ। एकातिर दक्षिण चिनियाँ सागरमा मानवनिर्मित टापुलाई सैन्यकरण गरी प्रशान्त महासागरमा चीनले अमेरिका र उसका गठबन्धन राष्ट्रहरूलाई चुनौती दिइरहेको छ भने अर्कोतिर पाकिस्तान, श्रीलंका, माल्दिभ्स र म्यानमारमार्फत हिन्दमहासागरमा आक्रामक ढंगले प्रवेश गर्दैछ। प्रशान्त र हिन्दमहासागरमा चिनियाँ प्रभाव सन्तुलन गर्न गत मे महिनामा अमेरिकाले एसिया प्यासिफिकको अवधारणा बदलेर इन्डो प्यासिफिक क्षेत्र बनायो। यस क्षेत्रका जलक्षेत्रको गतिविधि अनुगमन गर्न र क्षेत्रीय सुरक्षा रणनीति निर्माण गर्न भारत, अमेरिका, जापान र अस्ट्रेलियासम्मिलित छुट्टै क्वार्ड समूह निर्माण गरेका छन्। गत सेप्टेम्बर ७ मा भारत र अमेरिकाका विदेश र रक्षामन्त्रीहरूबीच उच्चस्तरीय टु प्लस टु बैठक सम्पन्न भयो। जुन बैठकमा सञ्चार र सुरक्षा सम्झौतामा हस्ताक्षर भयो। यो सम्झौताले भारतलाई अमेरिकी सुरक्षा उपकरणसँग सम्पर्क पहुँच प्राप्त हुनेछ भने हिन्द महासागरमा चिनियाँ जहाजको उपस्थितिलाई पनि निगरानी गर्नेछ। यो सम्झौतासँगै भारत र अमेरिका औपचारिक रूपमा रणनीतिक साझेदार भएका छन्। अर्को वर्ष भारत, जापान र अमेरिकाले त्रिपक्षीय सैन्य अभ्यास गर्ने सहमति पनि गरेका छन्। गत वर्ष डोक्लाम विवादमा आमनेसामने देखिएका भारत र चीन, राष्ट्रपति सी र भारतीय प्रधानमन्त्री मोदीबीच विभिन्न समयमा भएका भेटवार्ताले आपसी तनाव कम गरे पनि रणनीतिक दूरी घटाएको छैन। अमेरिका र भारतबीच हालै भएको सैन्य साझेदारी विकासले यो दूरी अझ बढाउनेछ। काठमाडौंमा हालै सम्पन्न, बहुपक्षीय प्रविधिक तथा आर्थिक सहयोगका लागि बंगालको खाडीको प्रयास (बिम्स्टेक) को चौथो सम्मेलनलाई भारतले रणनीतिक सफलताको रूपमा लिएको छ। क्षेत्रीय सहयोगका लागि दक्षिण एसियाली संगठन (सार्क) भारतले त्यति धेरै रुचाएको होइन। तथापि सार्क कोमामा रहँदा भारतको क्षेत्रीय भूमिका निष्क्रिय रह्यो र त्यही मौकामा चीनले दक्षिण एसियामा आक्रामक ढंगले प्रवेश गर्यो। उसका छिमेकी देश भुटानबाहेक सबैले बीआरआईमा भाग लिने सहमति जनाए, श्रीलंकाले रणनीतिक महत्वको हबनटोटा बन्दरगाह चीनलाई जिम्मा लगायो, माल्दिभ्समा प्रोइन्डियन सरकार ढल्यो, नेपालले चीनसँग पारवहन सम्झौता गर्यो। आफ्नो प्रभाव क्षेत्रका छिमेकी राष्ट्र एकएक गर्दै चीनको प्रभावमा परेपछि भारतले छिमेकी पहिलो नीतिलाई महत्व दिएको हो। बिम्स्टेक आफैंमा अन्तक्र्षेत्रीय संगठन हो जसमा सार्कका पाँच र आसियानका दुई राष्ट्र सम्मिलित छन्। प्रोचाइनिज जुन्ता सरकारपछि आएको नयाँ प्रजातान्त्रिक सरकारमार्फत भारतले म्यानमारमा कूटनीतिक लाभ लिएको छ। चीनद्वारा निर्माणका लागि प्रस्ताव गरेको बंगलादेशको सोनाइडा बन्दरगाह निर्माण रोक्न सफल भएको छ। बिम्स्टेकमार्फत क्षेत्रीय नेतृत्वदायी भूमिकामा सक्रिय हुन चाहेको भारतले आर्थिक र प्राविधिक महत्वको संगठनमा सामारिक महत्वाकांक्षासहित संयुक्त सैन्य अभ्यास प्रस्तावलाई बीचमा घुसायो। नेपालले कुनै पनि छिमेकी राष्ट्रहरूसँग संयुक्त सैनिक अभ्यास नगर्ने स्पष्ट धाराणासहित पुणेमा सञ्चालित हुने भनिएको बिम्स्टेक राष्ट्रहरूको संयुक्त सैन्य अभ्यासमा सहभागी नहुने निर्णय तत्काल गर्नुपर्ने हो। तर सुरुमा सहभागी हुने निर्णय गर्यो। व्यापक विरोध भएपछि सहभागी नहुने निर्णय गर्यो। भारतको गम्भीर चासोपछि पुनः पर्यवेक्षकका रूपमा सहभागी भयो। त्यसलगत्तै सेप्टेम्बर १७ देखि २८ सम्म नेपाल र चीनबीच हुने संयुक्त सैन्य अभ्यासमा सहभागिता जनायो। नेपाल र चीनबीच पारवहन सम्झौताको प्रोटोकलमा हस्ताक्षर हुनु र भारतसँगको सैन्य अभ्यासलाई रद्द गरेर चीनसँग गर्नुले नेपाल चीनसँग एकतर्फीरूपमा ढल्केको भारतीयहरूको ठम्याइ छ। कतिले मोदीले चार वर्षमा चारपटक गरेको नेपाल भ्रमण निरर्थक रहेको पनि बताएका छन्। यसै सिलसिलामा भारतीय सेना प्रमुख विपिन रावतको आपत्तिजनक अभिव्यक्तिले दुई देशबीचको सम्बन्धमा अझ चिसोपना ल्याएको छ। दुई छिमेकी राष्ट्रहरू एकले अर्कालाई घेर्ने र चेक एन्ड ब्यालेन्स गर्ने रणनीति अख्तियार गरिरहँदा बीचमा रहेको नेपालले भूराजनीतिक संवेदनशीलतालाई ख्याल राख्नुपर्ने हो। छिमेकीहरूका आँखामा कहिले प्रोचाइनिजजस्तो देखिने त कहिले प्रोइन्डियन जस्तो देखिने हाम्रो ढुलमुले कूटनीतिले हामीप्रति उनीहरूको विश्वासभन्दा शंकालाई बढाउनेछ। तसर्थ भूराजनीतिक संवेदनशीलतालाई ख्याल गरी नेपाल प्रोचाइनिज या प्रो इन्डियनभन्दा पनि प्रो नेवरहुडका पक्षमा रहेको हामीले हाम्रा व्यवहारबाट छिमेकीलाई आश्वस्त पार्न सक्नुपर्छ।"
चाहिन्छ ग्रामीण उद्यमशीलता,"प्रसंग १ : पाल्पा जिल्लास्थित तिनाउ गाउँपालिका मस्याम घर भएकी लक्ष्मी नेपाली गाउँघरमा संकलित केही बोरा मौसमी तरकारी ल्याउँछिन् र साताको दुई दिन बुटवलमा लाग्ने हाटबजारमा बिक्री गर्छिन्। १५ वर्ष भयो उनले नियमित रूपले साताको दुई दिन केही घन्टा बुटवलको फुटपाथमा व्यापार गरेको। यसैगरी उनले घर खर्च चलाएकी छन् अनि आफ्ना छोराछोरीलाई शिक्षादीक्षा दिएकी छन्। बजार लाग्ने दिन केही घन्टा सडकपेटीमा बसेर व्यापार गर्दा पनि आफूहरूले तरकारीको भारीअनुसार दुई सय रूपैयाँसम्म कर तिर्नुपरेको गुनासो छ उनको। प्रसंग २ : नवलपुर जिल्लास्थित गैंडाकोट नगरपालिका अमरापुरीनिवासी आनन्द रिजालले गाईभैंसी पाल्न थालेको केही वर्ष भयो। पटकपटक गरी झन्डै १० वर्ष विदेश बस्दा पनि भनेजस्तो कमाइ गर्न नसकेकाले उनी आफ्नै गाउँठाउँमा खेती गर्न थालेका छन्। उनको गोठमा अहिले २५ वटा गाईभैंसी छन्। वस्तुभाउ हेरेरै दिनचर्या बिताउने उनी गाईभैंसीसँगै बाख्रा अनि लोकल कुखुरा र हाँस पनि पाल्ने योजना सुनाउँछन्। आफ्नो कृषि फर्ममा केही स्थानीय युवालाई रोजगारसमेत दिएका उनी थप्छन्, कृषि गर्न सजिलो त कहाँ छ र ? तर पनि केही त गर्नैपर्छ। अब यो देशले प्रगति गर्ने कृषिबाट नै हो भन्ने लागेर गोठालो भइएको छ। प्रसंग ३ : तनहुँ जिल्लास्थित बन्दीपुरनिवासी सुरेन्द्र विश्वकर्मा पाँचसात वर्षको विदेश बसाइबाट सन्तुष्ट भएनन्। घरपरिवार छोडेर कामका लागि बिदेसिनुपर्दा निकै पीडा अनुभव गरेका उनले अहिले घरमै ग्रिल व्यवसाय सुरु गरेका छन्। उनी सुनाउँछन्, सबैभन्दा ठूलो कुरा सन्तुष्टि रहेछ। अहिले घरमै बसेर काम गरिरहेको छु। आफू पनि काम गर्छु अनि पाँच६ जना युवालाई रोजगार पनि दिएको छु। सबै खर्च कटाएर वार्षिक आडदस लाख आम्दानी भएको छ। केटाकेटी पढाउन अनि घरखर्च राम्रैसँग चलेको छ। अहिले मलाई बिदेसिनुभन्दा स्वदेशमै केही विकल्प खोज्नु उत्तम रहेछ भन्ने अनुभूति भइरहेको छ। यी केही प्रतिनिधि उदाहरण हुन्, जसले ससानो उद्यमशीलता झल्काउँछ। प्रदेश ४ र ५ का केही पहाडी जिल्ला र पूर्वपश्चिम राजमार्गअन्तर्गत पर्ने तराईमधेसको भ्रमण क्रममा यस्तै दृश्य देखियो। कृषिलाई नै विकासको मुख्य आधार मान्दै आएको देशको विकास गर्न अर्थतन्त्रलाई थप सहरीकृत, आधुनिक, औद्योगिक एवं सेवामुखी बनाउनुपर्ने बताउँछ विकास अर्थतन्त्रले। त्यसका लागि विद्यमान आर्थिक संरचना परिवर्तन गर्नुपर्ने मान्यता राखिन्छ। त्यही अवधारणालाई स्थापित गर्दै ब्रिटिस अर्थशास्त्री विलियम अर्थर लेविसले आर्थिक विकासका लागि ग्रामीण कृषि समाजमा बचतको अवस्थामा रहेको श्रम शक्तिलाई सहरी क्षेत्रको औद्योगिक विकासका लागि स्थानान्तरण गरी उपयोग गर्नुपर्ने मान्यता पस्किए। पारम्परिक क्षेत्रमा बचतको अवस्थामा रहेको श्रम शक्तिलाई औद्योगिक एवं सेवामूलक आधुनिक क्षेत्रमा स्थानान्तरण गर्दा उत्पादन र रोजगार वृद्धि हुन्छ र त्यसबाट विकास हुन्छ भन्ने उनको मुख्य धारणा थियो। सचेत वा अचेत रूपमै हामीले केही दसकयता लेविस मोडेललाई लागू गर्न खोजेजस्तो देखियो। अहिले हाम्रा गाउँघर रित्ता हुनु, गाउँबाट नजिकको सहरोन्मुख बजार क्षेत्र, बजार क्षेत्रबाट जिल्ला सदरमुकाम, जिल्ला सदरमुकामबाट नजिकको ठूलो सहर, सहरबाट राजधानीतर्फको बसाइँसराइको अवस्थाले अर्थर लेविसले सुझाएको ढाँचालाई संकेत गर्छ। मुख्य समस्या भने लेविसले कल्पना गरेजस्तो हाम्रो सहरले भने पर्याप्त रोजगार सिर्जना गर्न सकेन। सहरी अर्थतन्त्र बलियो र गतिशील हुनका लागि सहरमा प्रचुर औद्योगिक उत्पादन हुनुपर्छ। त्यो उत्पादनमा आधारित व्यापार र सेवा क्षेत्रको विकास हुनुपर्छ। हाम्रो सहरमा भने सेवा क्षेत्र त फस्टायो तर, आफ्नै उत्पादन र त्यसको व्यापारीकरणले नभई आयातीत उपभोग्य वस्तुको व्यापारीकरणले सेवा क्षेत्र फस्टायो, जसले गर्दा सेवा क्षेत्रको लिंकेज सीमित हुन पुग्यो। परिणामस्वरूप, सहरदेखि गाउँघरसम्म उपभोगका नयाँ केन्द्र मात्र बन्न पुगे। बढिरहेको बसाइँसराइले मानिसहरूको आर्थिक जीवनचक्रलाई धेरै प्रभाव पार्न सकेको छैन। फलस्वरूप सहरहरू अव्यवस्थित र अभावको पर्याय बन्दै गएका छन्। अनि गाउँघर रित्तो र खण्डहर। सहरले ठूलो श्रम शक्तिलाई आकर्षित त गर्यो, तर तिनलाई काम दिन सकेन। परिणामतः उनीहरूको सिर्जनशीलता प्रभावित हुँदै गयो र प्रकारान्तरमा उनीहरू हीनताबोधको सिकार भए। उनीहरूका लागि एकमात्र गन्तव्य विदेशी भूमि बन्न पुग्यो। जसक्रममा कयौं युवा दलालको फन्दामा परेर विदेशमै पन्धैौं शताब्दीको जस्तो दासयुक्त जीवन बाँच्न विवश छन्। यता हाम्रो नियति भने घरलौरी रूपमा बिदेसिएका युवाहरूले पठाएको धेरथोर पैसोले गुजारा चलाएर बस्ने भएको छ। अहिले गाउँबाट सहर र पहाडबाट तराईतिर बढिरहेको बसाइँसराइले मानिसहरूको आर्थिक जीवनचक्रलाई धेरै प्रभाव पार्न सकेको छैन। फलस्वरूप सहरहरू अव्यवस्थित र अभावको पर्याय बन्दै गएका छन्। अनि गाउँघर रित्तो र खण्डहर। विकास र समृद्धिलाई सबैजसो राजनीतिक पार्टीले आफ्नो लक्ष्य बनाएका छन्। त्यो लक्ष्य पहिल्याउन अविकासका कारण खोतल्दै अर्थतन्त्रमा संरचनागत परिवर्तन गर्नुपर्ने आवश्यकता बढ्दैछ। साथै ग्रामीण अर्थतन्त्र र सहरी अर्थतन्त्रबीच गतिशील सम्बन्ध स्थापित गराउनुपर्छ। हाम्रो अर्थतन्त्र रेमिट्यान्स आप्रवाह र आयातीत उपभोग्य वस्तुहरूको विनिमयले चलेको छ। न त गाउँका उत्पादन सहर पुग्छन्, न त गाउँ नै उत्पादनका केन्द्र बनेका छन्। गाउँसहर सराबरी रूपले उपभोगको केन्द्र बन्दैछन्। गाउँघरतिर स्थानीय माटोमै खनीखोस्री गरी निर्वाह गर्ने जैविक बुद्धिजीवीहरूको अनुभवमि िश्रत प्रश्न छ, गाउँको विकास नभई कसरी सहरको विकास हुन्छ ? अनि गाउँ नै गाउँले भरिएको देशमा देशमा ग्रामीण विकासको उपयुक्त अवधारणा खै ? यो प्रश्नमा घोत्लिँदा ग्रामीणमुखी अर्थतन्त्रको परिकल्पना नै हुन नसकेको भान हुन्छ। विडम्बना त जन्मिँदै परा िश्रत भएको विकास को अवधारणा नै हुनेले नहुनेलाई दिने केही उपहारजस्तो गरी चित्रित गरिदियो। अनि तिनै दाताहरूको परामर्शमा बनेका अर्थनीतिहरूले हाम्रो मौलिक आवश्यकतामाथि बहसै गर्न बन्देज लगाइदियो। आज पनि विद्यालय तहदेखि उच्च शिक्षासम्मका हाम्रा पाठ्यपुस्तकहरूले हामीलाई मौलिक, व्यावहारिक अनि आफ्नोपनको ज्ञान दिनै सकेका छैनन्। सन् १९६७६८ तिर नेपालका तत्कालीन प्रधानमन्त्री कीर्तिनिधि विष्टले चीन भ्रमणका क्रममा नेपालमा कृषिमल उद्योग खोलिदिन गरेको आग्रह गर्दा चिनियाँ अधिकारीले चीन र नेपालबीच सहज आवतजावतको व्यवस्था नहुँदा उद्योग खोल्न नसकिने बरु नेपालले स्थानीय स्रोतसाधन र फोहोर प्रयोग गरी प्रांगारिक मल बनाउनेमा जोड दिन, आयातीत मल कम प्रयोग गर्ने नीति लिई स्थानीय स्रोतसाधनलाई बढीभन्दा बढी प्रयोगमा ल्याउन सुझाएका रहेछन्। ताज्जुबको विषय त के भने देशको माटोसुहाउँदो विकास गर्न तम्सिएको पञ्चायती सरकारले यो अब्बल प्रकृतिको आत्मनिर्भर हुने सल्लाह पनि कार्यान्वयन गरेनछन्। आवरणमा विकास भनिए पनि भित्री रहस्य त शासन नै थियो। पञ्चायती कालखण्डमै विकासको विद्रुपीकरण गरियो। आज पनि कतिपयले राजा महेन्द्रलाई उच्चकोटीको विकासवादी देख्छन्। अनि सदाबहार महेन्द्रीय विकासको नमुना हुने गर्छ सोभियत संघ, चीन अनि भारतले बनाइदिएको पूर्वपश्चिम राजमार्ग। गाउँको विकासका लागि सबैभन्दा पहिले मानिसलाई गाउँमा बस्ने वातावरण बनाउनुपर्यो, रित्तिँदै गएका गाउँघर मानिसले भर्नुपर्यो गाउँघरतिरका एक युवाको भनाइ हो यो। हो, अब गाउँघरतिरै अवसरको सृजना गरी गाउँबाट सहरबजारतिर, पहाडबाट तराईतिर बढ्दो बसाइँसराइ प्रक्रिया रोक्नुपर्ने देखिन्छ। गाउँमा मानिसहरू बस्ने वातावरण बनेपछि गाउँमा आर्थिक गतिविधि बढ्दै जाने र त्यसले विभिन्न आवश्यकता सिर्जना हुने र अन्ततः उत्पादन, विकास र निर्माण प्रक्रिया आरम्भ हुने सम्भावना बढ्छ। अनि यसका लागि कृषि पेसाबाट विमुख बन्दै गएको युवापुस्तालाई कृषितिर आकर्षित गर्नुपर्छ। हाम्रो सात दसकको आधुनिक विकासे यात्रामा खासै ठूलो उपलब्धि हुन सकेको छैन। इतिहासको कालखण्डमा यो अवधि आफैंमा छोटो भने होइन। हामीसँगै विकास प्रतिस्पर्धामा उत्रिएका नजिकका देशहरू सिंगापुर, कोरिया, मलेसिया, इन्डोनेसियाले समृद्धिको गगन चुमिसके। क्रूर शासक इदि अमिनको हिंस्रक व्यवहार सहेको रुवान्डाजस्तो जातीय द्वन्द्वग्रस्त देशले केवल डेढ दुई दसकमा विश्वलाई नै चकित तुल्याउने गरी प्रगतिको गज्जब नमुना पेस गरेको छ। हामी भने मानवीय र प्राकृतिक दुवै स्रोतसाधनले भरिपूर्ण अवस्थामा पनि उही विकासको लल्लरी गाउनमै सीमित छौं किन ? उत्तर सरल छ, आर्थिक विकास र उत्पादनका सवालमा नेपालका शासकहरूले अहिलेसम्म न त कुनै दृष्टिकोण नै बनाए, न त योजना नै निर्माण गरे। विश्वको गति ज्ञान र मनोरञ्जन अर्थतन्त्र (चौथोपाँचौं चरण) मा प्रवेश गरिसक्यो, हामी भने प्राथमिक चरण अर्थात् कृषिकै विकासको भेउ पाउन नसकेर रुमलिइरहेका छौं। सन् १९८० को दसकमा बिनाकुनै योजना र तयारी उदारवाद अपनाउँदा मुलुकको आत्मनिर्भर र राष्ट्रिय अर्थतन्त्रको विकास अवरुद्ध भई व्यापारमा आधारित दलाल अर्थतन्त्र मौलाउन पुग्दा आजको अवस्था भोग्नुपरेको हो भन्दा अत्युक्ति नहोला नै। अहिले पनि हाम्रो अर्थतन्त्र टेकअफ को अवस्थामा होइन, फ्रेजायल अवस्थामै छ। त्यसकारण समृद्धिका लागि सम्भव भएसम्म आफ्नै स्रोतसाधनको प्रयोग र स्थानीय सीपमा आधारित जनशक्तिको अत्यधिक उपयोग गरी स्थानीयलाई सशक्तीकरण गर्ने पाटो बलियो हुनुपर्छ। बीसौं वर्षसम्म पनि निर्माण सम्पन्न नहुने ठूलाठूला परियोजनाभन्दा नेपालको भूगोल र स्थानीयहरूको पहुँचमा आधारित मझौला तथा ससाना परियोजनाहरूको विस्तारीकरणमा जोड दिनुपर्छ। स्थानीय स्रोतसाधन, सीप, क्षमता र दक्षतामा आधारित ग्रामीण उद्यमशीलतालाई प्रवद्र्धन गर्नुपर्छ। यसरी गरिने ग्रामीण विकास नै समावेशी विकासको आधारशिला हो। खै शासनसत्तामा आसीनहरूको ध्यान यतातिर जाला र ?"
ब्राजिलियन फुटबलर मार्टा महिलातर्फ वर्ष खेलाडी,काठमाडौँ : ब्राजिलकी चर्चिच फुटबलर मार्टा महिलातर्फ सन् २०१८ को फिफा वर्ष खेलाडी बन्न सफल भएकी छन् । विश्व फुटबल महासंघ (फिफा) ले लण्डनमा आयोजना गरेको एक विषेश समारोहमा मार्टालाई महिलातर्फ फिफा वर्ष खेलाडी घोषित गरिएको हो । सन् १९८६ मा जन्मिएकी मार्टा भिएर डि सिल्भा अमेरिकाको ओर्लान्डो प्राइड क्लबबाट व्यवसायिक फुटबल खेल्दै आएकी छन् । फिफा महिला विश्वकप फुटबलमाा सर्वाधिक ६ गोलको कीर्तिमान लेखाउन सफल उनलाई फुटबल खेल्नकै लागि जन्मिएकी महिला पनि भनिन्छ । सन् २०१८ को फिफा वर्ष खेलाडी बनेकी उनी यस उपाधिका लागि यसअघि ६ पटकसम्म नोमिनेशनमा पर्दै अन्तिम तीनसम्म् पुगेकी थिइन् । मार्टाले यो उपाधि सन् २०१० यता पहिलो पटक जितेकी हुन् ।
क्रोएसियाका लुका मोड्रिच फिफा वर्ष खेलाडी,काठमाडौँ : क्रोएसियाका प्रतिभावान फुटबलर लुका मोड्रिच सन् २०१८ को फिफा वर्ष खेलाडी बन्न सफल भएका छन् । मोड्रिचले यो उपाधि जितेसँगै क्रिस्टियानो रोनाल्डो र लियोनेल मेसीबीचको साम्राज्य पनि तोडिएको छ । लण्डनमा भएको वर्ष खेलाडी घोषणा कार्यक्रममा ३३ वर्षीय मोड्रिचले पोर्चुगलका क्रिस्टियानो रोनाल्डो र इजिप्टका मोहम्मद सलाहलाई पछि पार्दै उक्त उपाधि उचाल्न सफल भएका हुन् । मोड्रिचको कप्तानीमा क्रोएसियाले रसियामा यही वर्ष सम्पन्न विश्वकप फुटबल प्रतियोगितामा फाइनलसम्मको यात्रा तय गरेको थियो । मोड्रिचले रसिया विश्वकपका सर्वोत्कृष्ट खेलाडी हुँदै गोल्डेन बल पनि जितेका थिए । फाइनलमा फ्रान्ससँग पराजित भए पनि क्रोएसियाले विश्व फुटबलका शक्तिशाली टिमहरुलाई हराउँदै लोभ लाग्दो यात्रा तय गरेको थियो । यो लोभलाग्दो यात्राका क्रममा एउटा नायक थिए मोड्रिच । स्पेनिस क्लब रियल मड्रिडबाट व्यसायिक फुटबल खेल्दै आएका मोड्रिच मिडफिल्डबाट स्ट्राइकरलाई बल पास गर्ने मेशिन नै मानिन्छन् । अर्कातिर उनी आफैँ पनि जुनसुकै बेला विपक्षी पोस्ट्मा धावा बोल्न माहिर फुटबलर हुन् । मोड्रिचको प्रेरणामा स्पेनिस क्लब रियल मड्रिडले यो वर्षसहित लगातार तीन पटक युरोपेली च्याम्पियन्स लिगको उपाधि उचालेको थियो । सन् २०१७१८ सिजनको च्याम्पियन्स लिग उपाधि जित्ने क्रममा रियलले लिभरपुललाई पराजित गरेको थियो ।
"मलेसियासँग बराबरीमा रोकियो नेपाल, तीन खेलमा १९ गोल खायो","काठमाडौं : एएफसी यू१६ महिला च्याम्पियनसिप छनोट फुटबलको समूह ई अन्तर्गतको तीन खेलमा नेपालले १९ गोल खाएको छ। घरेलु मैदानमा लगातार दुई खेलमा लजास्पद पराजय बेहोरेको नेपाल समूहको आफ्नो अन्तिम खेलमा आइतबार मलेसियासँग ४४ गोलको बराबरीमा रोकियो। समूह विजेता बन्दै सन् २०१९ मा थाइल्यान्डमा आयोजना हुने एएफसी यू१६ महिला च्याम्पियनसिपको फाइनल चरणमा छनोट हुने लक्ष्यका साथ प्रतियोगितामा सहभागी भएको नेपाल आफ्नो समूहमा सबैभन्दा तल रहन पुग्यो। प्रतियोगिता अवधिभरमा कुल १९ गोल खाएको नेपाली टोली पाँच गोल फर्कायो। मलेसियाले भने प्रतियोगिता अवधिभरमा कुल आठ गोल खाँदै चार गोल फर्कायो। अघिल्ला दुई खेलमा पराजित भएपछि छनोट चरणबाटै बाहिरिसकेको नेपालले मलेसियाविरुद्ध लगातार अग्रता बनाए पनि अंक बाँड्न बाध्य भयो। नेपालका लागि सविता रानामगर, प्रीति राई र सुष्मा तामाङले एकएक गोल गरे। अर्को एक गोल भने नेपालले आत्मघाती रूपमा उपहार पाएको थियो। मलेसियाकी ओइटिफ तामिङबाट आत्मघाती गोल भएको थियो। यसैगरी मलेसियाका लागि नुरुल अरलिएना र हेल्मा इमिलीले दुईदुई गोल गरेका थिए। पहिलो खेलमा नेपाल फिलिपिन्ससँग ४० गोलले पराजित भएको थियो। यसैगरी दोस्रो खेलमा नेपालले म्यानमारसँग १११ गोलको लजास्पद हार बेहोरेको थियो। मलेसिया पनि यसअघि आफूले खेलेका दुवै खेलमा पराजित भएको थियो। मलेसिया पहिलो खेलमा म्यानमार र दोस्रो खेलमा फिलिपिन्ससँग हारेको थियो। यो समूहबाट म्यानमार आफूले खेलेका तीनवटै खेलमा जित निकाल्दै दोस्रो चरणका लागि छनोट भएको छ। आइतबार नै भएको पहिलो खेलमा म्यानमारले फिलिपिन्सलाई ५१ गोलले हराएको थियो। जितसँगै म्यानमारले तीन खेलबाट नौ अंक जोडेको छ। म्यानमार समूह ई को खेलमा अपराजित रहँदै दोस्रो चरणमा प्रवेश गरेको हो। दोस्रो चरणबाट छनोट हुने चार टोलीले थाइल्यान्डमा हुने च्याम्पियनसिप खेल्नेछन्। यसैगरी फिलिपिन्सले तीन खेलबाट ६ अंक जोडेको छ। उपविजेता बनेको फिलिपिन्सले पनि उत्कृष्ट उपविजेता बन्दै अर्को चरणको यात्रा तय गर्ने सम्भावना छ। थाइल्यान्डमा हुने एएफसी यू१६ महिला च्याम्पियनसिपमा आठ टोलीले प्रतिस्पर्धा गर्नेछन्। आयोजक थाइल्यान्डसहित, जापान, दक्षिण कोरिया र उत्तर कोरिया फाइनल चरणका लागि छनोट भइसकेका छन्।"
उपाधिको २५ हजार डलर आएपछि बङ्गबन्धुमा नेपाल,"काठमाडौँ : यही असोज १५ देखि २६ गतेसम्म बङ्गलादेशमा हुने बङ्गबन्धु गोल्डकप फुटबल प्रतियोगितामा नेपालले पहिलो खेल ताजाकिस्तानसँग खेल्ने भएको छ । खेल तालिकाअनुसार समूह एमा रहेको नेपालले पहिलो खेल असोज १६ गते ताजाकिस्तान र दोस्रो खेलमा असोज २० गते प्यालेस्टाइनसँग खेल्नेछ । समूह एमा नेपालसहित प्यालेस्टाइन र ताजाकिस्तान छन् । समूह बीमा आयोजक बङ्गलादेश, फिलिपिन्स र लाओस छन् । नेपाली खेलकुद टोली असोज १५ गते त्यसतर्फ प्रस्थान गर्नेछ । अघिल्लो संस्करणको विजेता नेपाल आइतबारसम्म प्रतियोगिता खेल्ने नखेल्ने दोधारमा थियो । आइतबार अघिल्लो संस्करणमा विजेतावापतको पुरस्कार २५ हजार अमेरिकी डलर पाएसँगै प्रतियोगितामा नेपालको सहभागिता निश्चित भएको अखिल नेपाल फुटबल सङ्घले जनाएको छ । एन्फाले पछिल्लो संस्करणको विजेताबापतको पैसा नपाए प्रतियोगिता नखेल्ने बङ्गलादेश फुटबल महासङ्घलाई जानकारी गराएपछि आइतबार बङ्गलादेश फुटबल सङ्घले नेपाललाई दिनुपर्ने २५ हजार डलर उपलब्ध गराएको एन्फा महासचिव इन्द्रमान तुलाधरले जानकारी दिए । 'हामीले दिएको समयसीमाभित्र बङ्गादेश फुटबल महासङ्घले पैसा उपलब्ध गराएको छ, अब हामी प्रतियोगितामा सहभागिता जनाउछौँ', उनले भने । त्यही रकमबारे छलफल गर्न महासचिव तुलाधर अघिल्लो साता ढाका गएका थिए । नेपाल ३१ महिनाअघि बङ्गबन्धु गोल्डकपको चौथो संस्करणमा च्याम्पियन हुँदाको पाउन बाँकी २५ हजार अमेरिकी डलर पुरस्कार बङ्गलादेश फुटबल महासङ्घले आइतबार अखिल नेपाल फुटबल सङ्घलाई पठाएको हो भने २५ हजार त्यतिबेलै पाएको थियो । ए डिभिजन खेलतालिका प्रभावित हुने यसैबीच पाँच वर्षको अन्तरालमा हुन लागेको ए डिभिजन लिग भने बङ्गबन्धुको सहभागितासँगै केही समयका लागि स्थगित हुने सम्भावना देखिएको छ । ए डिभिजन लिग असोज १३ गतेदेखि शुरु हुँदैछ भने बङ्गबन्धु गोल्डकपमा नेपालको राष्ट्रिय टोलीले असोज १५ देखि २६ गतेसम्म सहभागिता जनाउनेछ । राष्ट्रिय टोलीका खेलाडी ए डिभिजनका छ क्लबमा आबद्ध छन् । बङ्गबन्धुमा सहभागिता जनाएसँगै लिग पनि जारी राखिँदा ती क्लबलाई अप्ठेरो पर्ने क्लबले बताउँदै आएको छ । बङ्गबन्धुमा सहभागिता निश्चित भएसँगै लिगका खेल केही तलमाथि हुनसक्ने लिग निर्देशक सञ्जीव मिश्रले बताए । 'बङ्गबन्धुमा नेपालले सहभागिता जनाउने वा नजनाउने निर्णय भइनसकेको अवस्थामा हामीले लिगको खेल तालिका सार्वजनिक गरेका हौँ', उनले भने, 'अब नेपालले सहभागिता सुनिश्चित गरेको अवस्थामा केही खेल तलमाथि हुनसक्छ ।' एन्फा महासचिव तुलाधरले सोमबार एन्फा पदाधिकारी र लिग कमिटीबीचको छलफलपछि यसबारे निर्णयमा पुगिने जानकारी दि । महासचिव तुलाधरका अनुसार ए डिभिजन लिगको उद्घाटन गरेपछि बङ्गबन्धु गोल्डकपभरका लागि लिग स्थगित गर्ने वा राष्ट्रिय खेलाडी अनुबन्ध नभएका छ क्लबबीचको खेल सञ्चालन गर्ने यी दुई विकल्पबारे छलफल हुनेछ ।"
"ए डिभिजन लिग: मनाङ पुगे विराज, विमलको टुंगो लाग्न बाँकी","काठमाडौँ : यही असोज १३ गतेदेखि हुने सहिद स्मारक ए डिभिजन लिगमा राष्ट्रिय टोलीका मुख्य खेलाडीले ६ क्लबबाट प्रतिस्पर्धा गर्ने भएका छन् । लिग सुरु हुन करीब एक साता बाँकी छँदा लिगमा सहभागी १४ मध्ये ६ क्लबले राष्ट्रिय टोलीका खेलाडी अनुबन्ध गर्न सफल भएका हुन् । अखिल नेपाल फुटबल सङ्घ (एन्फा) मा ए डिभिजनका लागि १४ क्लबले दर्ता गराएको खेलाडीको सूचीमा मनाङ मर्स्याङ्दी क्लबले राष्ट्रिय टोलीका सबैभन्दा धेरै पाँच खेलाडी अनुबन्ध गरेको छ । मनाङले मिडफिल्डर सुजल श्रेष्ठ, अञ्जन विष्ट, विशाल राई, हेमन गुरुङ र डिफेन्डर एवम् राष्ट्रिय टोलीको कप्तान विराज महर्जनलाई क्लबमा अनुबन्ध गरेको छ । त्यसैगरी त्रिभुवन आर्मी क्लबबाट गोलकिपर विकेश कुथु, डिफेन्डर सुमन अर्याल तथा फरवार्ड भरत खवास र नवयुग श्रेष्ठले ए डिभिजन लिग खेल्ने छन् । थ्रीस्टार क्लबबाट गोलकिपर एलन न्यौपाने, डिफेन्डर अनन्त तामाङ, मिडफिल्डर नीराजन खड्का र सुनिल बलले खेल्नेछन् । च्यासल युथ क्लबबाट देवेन्द्र तामाङ र हेमन्त थापामगरले खेल्ने छन् भने एपिएफ क्लबबाट आदित्य चौधरीले खेल्ने छन् । डिफेन्डर दिनेश राजवंशी नेपाल पुलिस क्लबमा आबद्ध छन् । स्टार स्ट्राइकर विमल घर्तीमगरको भने अहिलेसम्म क्लबको टुङ्गो लाग्न सकेको छैन । विमललाई लिन थ्रीस्टार र च्यासल युथ क्लबले छलफल अघि बढाएका छन् । यही असोज १३ गतेदेखि शुरु हुने शहीद स्मारक ए डिभिजन लिग फुटबलको उद्घाटन खेल न्युरोड टोली एनआरटी र विभागीय टोली त्रिभुवन आर्मी क्लबबीच हुनेछ । लिगमा १४ 'ए' डिभिजन क्लब थ्री स्टार, मनाङ मर्स्याङ्दी, नेपाल पुलिस, एपिएफ, आर्मी, जावलाखेल युथ क्लब, फ्रेन्ड्स क्लब, संकटा, मछिन्द्र क्लब, सरस्वती युथ क्लब, च्यासल युथ क्लब, न्युरोड टोली (एनआरटी), ब्रिगेड ब्वाइज र हिमालयन शेर्पा क्लबले खेल्नेछन् । राउण्ड रोविन लिगको आधारमा हुने त्यस प्रतियोगितामा कुल ९१ खेल हुनेछन् । लिगको विजेताले ५० लाख, उपविजेताले ३५ लाख, तेस्रोले २५ लाख, चौथोले १५ लाख, पाँचौले सात लाख र छैटौं टोलीले पाँच लाख पुरस्कार पाउनेछन् । फेयर प्ले टोलीले एक लाख तथा प्रत्येक खेल जिते बापत एन्फाले क्लबलाई ५० हजार र म्यान अफ द म्याच हुने खेलाडीलाई १० हजार पुरस्कार दिइनेछ । लिग विजेता टोलीले एएफसी एसियन कप फुटबलमा सहभागिता जनाउन पाउनेछ । ए डिभिजन लिग चार वर्षपछि हुन लागेको हो । पछिल्लो पटक २०७१ सालमा ए डिभिजन लिग भएको थियो ।"
इन्डोनेसियाविरुद्ध जित्नै पर्ने दबाबमा नेपाल,"आगरा (भारत) : भारतको आगरामा जारी एसियन स्कुल यू१८ च्याम्पियनसिप फुटबल प्रतियोगिता अन्तर्गत सोमबार नेपालले इन्डोनेसियाको सामना गर्दै छ । आगरास्थित प्रिल्युड पब्लिक स्कुल स्टेडियममा नेपाली समय अनुसार दिउँसो २ : ४५ मा खेल सुरु हुने छ । समूह ए अन्तर्गत शनिबार भएको खेलमा थाईल्याण्डले २० गोल अन्तरले पराजित गरेका कारण पनि इन्डोनेसिया विरुद्धको खेलमा सोमबार नेपाललाईजित्नै पर्ने दवावछ । नेपालले सेमिफाइनलमा पुग्न पनि इन्डोनेसियालाई हराउनुको विकल्प छैन । उसले आइतबारको खेलमा अफगानिस्तानलाई १०० गोलको भारी अन्तरले पराजित गर्यो । यदी नेपालले सोमबारको खेल जित्न नसके अघि बढ्नका लागि समूह ए अन्तर्गत रहेका चीन र थाईल्याण्डलाई भारी गोल अन्तरले पराजित गर्नु पर्ने हुन्छ । नेपाली टिमका व्यवस्थापक रुपेश अधिकारीले समूह चरणबाट अघि बढ्नका लागि इन्डोनेसिया विरुद्ध जित निकाल्न नसके लगभग नेपालको सम्भावना सकिने बताए । उनले सोमबारको खेल जितेर पनि त्यसपछि चीन र अफगानिस्थानलाई हराउन सक्दा मात्रै नेपालको सेमिफाइनल यात्रा सुरक्षित हुन्छ । इन्डोनेसियासँगको खेल जित्न नसके गत शनिबार अफगानिस्तानलाई ९० गोल अन्तरले पराजित गरेको चीनलाई भारी गोलअन्तरले नेपालले हराउन सक्ने सम्भावना रहँदैन । अधिकारीले इन्डोनेसियालाई पराजित गर्न नसकेको अवस्थामा नेपाली टोलीले आश मार्नु पर्ने अवस्था आउने बताए । नेपाली टोलीका टिम अफिसियल दीपेन्द्र तिवारीले नेपाली टोली जसरी पनि जित निकाल्ने हिसावमा अघि बढेको बताए । त्यही अनुरुप विगतको प्रतिष्पर्धालाई हेरेर रणनीति र खेलाडी समेत परिवर्तन गर्दै टोली मैदानमा उत्रने जानकारी तिवारीले दिए । उनले फिनिसिङ कमजोर रहेकै कारण नेपाली टोलीले हार बेहोर्नु परिरहेको बताउँदै कमजोरीलाई सुधार गरेर अघि बढ्ने तयारीमा रहेको पनि जनाए । नेपाली टिमका मुख्य प्रशिक्षक चेतनारायण श्रेष्ठले सोमबार इन्डोनेसिया विरुद्ध जित निकाल्न टोलीले सत प्रतिशत खेल्ने बताए । हामीले इन्डोनेसियाको खेल पनि हेरिसकेका छौं, उनले भने, उनीहरुको कमजोरीको पहिचान गरिसकेका कारण त्यही हिसावको प्रदर्शन गर्ने तयारीमा नेपाली टोली छ । नेपाली टोलीले आफ्नै रणनीति बनाएका कारण खेल जित्नेमा ढुक्क रहेको श्रेष्ठको भनाइ छ । प्रतियोगित अन्तर्गत समूह एमा थाईल्याण्ड, इन्डोनेसिया, अफगानिस्थान र चीन रहेका छन् । समूह बीमा आयोजक राष्ट्र भारत, भुटान, दक्षिण कोरिया, मलेसिया र श्रीलंका रहेका छन् ।"
१० खेलाडीमा सीमित बार्सिलोनालार्इ आफ्नै मैदानमा झट्का,एजेन्सी : स्पेनिस ला लिगा अन्तर्गत आइतबार रातिको खेलेमा डिफेन्डिङ च्याम्पियन बार्सिलोना आफ्नै घरेलु मैदानमा बराबरीमा रोकिएको छ। यसअघिका ४ खेलमा जित निकालेको बार्सिलोना पाचौं खेलमा गिरोनासँग २२ को बराबरीमा रोकिएको हो । आइतबारको खेल बार्सिलोनाका लागि बिर्सनलायक रह्यो । खेलको १९ औं मिनेटमा कप्तान मेसीले गोल गरी टोलीलाई अग्रता दिलाएका थिए । ३५ औं मिनेटको खेल चलिरहँदा बार्सिलोनाका डिफेन्डर क्लेमेन्ट लेङलेटले बल खोस्ने क्रममा विपक्षी खेलाडीको नाकमा हातले हानेपछि रेफ्रीले उनलाई सिधै रातो कार्ड देखाए । १० खेलाडीमा सीमित भएको बार्सिलोना खेलमा प्रभाव जमाइ राख्न सफल भएपनि ४५ औं मिनेट स्टुनीले गिरोनाका लागि गोल गरेपछि पहिलो हाफ ११ बराबरीमा सकियो । दोस्रो हाफ सुरु भएको केही छिनपछि ५० औं मिनेटमा स्टुनीले टोलीका लागि दोस्रो गोल गरेपछि बार्सिलोना २१ ले पछि पर्यो । ६३ औं मिनेटमा डिफेन्डर जेरार्ड पिकेले बार्सिलोनाका लागि गोल गरी खेल बराबरी बनाए । १० खेलाडीमा सीमित भएपनि बार्सिलोनाका खेलाडीले जितका लागि निरन्तर आक्रमण जारी राखेका थिए । त्यसपछि कुनै गोल हुन नसक्दा खेल बराबरीमै सकियो । यस खेलको बराबरीपछि ५ खेलबाट १३ अंक बनाएको बार्सिलोना तालिकाको शीर्ष स्थानमा उक्लिएको छ। समान खेलबाट समान अंक रहेको रियल मड्रिड गोलअन्तरमापछि पर्दै दोस्रो स्थानमा रहेको छ । ला लिगाका आइतबारका अन्य खेलमा सेभिल्लाले लेभान्टेलाई ६२ को फराकिलो अन्तरले पराजित गर्यो । एथ्लेटिक बिल्बाओरियल बेटिसले २२ र भिल्लारियलभ्यालेन्सियाले गोलरहित बराबरी खेले ।
वेस्ट हामसँग रोकियो चेल्सी,"लन्डन : इङ्लिस प्रिमियर लिग फुटबलमा वेस्ट हामले बलियो प्रतिद्वन्द्वी चेल्सीलाई गोलरहित बराबरीमा रोकेको छ। आइतबार साँझ भएको खेलमा वेस्ट हामले आफ्नो घरेलु मैदानमा चेल्सीलाई रोकेको हो। खेल अवधिभर चेल्सीले लगातार आक्रमण बुने पनि वेस्टहामको रक्षापंक्तिलाई तोड्न सकेन। बराबरीसँगै इङ्लिस प्रिमियर लिगको अंकतालिकामा चेल्सी तेस्रो स्थानमा छ। चेल्सीले ६ खेलबाट १६ अंक जोडेको छ। शीर्ष स्थानमा लिभरपुल छ। यसैबीच, नापोली इटालियन सिरीए फुटबल तालिकाको दोस्रो स्थानमा उक्लिएको छ। नापोलीले आइतबार साँझ खेलिएको खेलमा टोरिनोलाई उसैको मैदानमा ३१ गोलले हरायो। नापोलीको जितमा लोरेन्जो इनसाइनले दुई गोलको योगदान गरे। खेल सुरु भएको चौथो मिनेटमै लोरेन्जोले टोलीलाई अग्रता दिलाएका थिए। २०औं मिनेटमा सिमोन भर्डीले अर्को गोल थपेपछि पहिलो हाफमै नापोली २० ले अगाडि बढेको थियो। खेलको ५१औं मिनेटमा टोरिनोका आन्द्रे बेलोट्टीले पेनाल्टीमार्फत जवाफी गोल फर्काएका थिए। ५९औं मिनेटमा लोरेन्जोले व्यक्तिगत दोस्रो गोल थपेपछि नापोलीले सजिलै नतिजालाई आफ्नो पक्षमा पायो। पाँच खेलबाट १२ अंक हात पारेको नापोली तालिकाको दोस्रो स्थानमा छ। हालसम्म अपराजित रहँदै चार खेल १२ अंक बटुलेको युभेन्ट्स तालिकाको पहिलो स्थानमा आसीन छ। पाँच खेलबाट पाँच अंक जोडेको टोरिनो भने १३औं स्थानमा छ। यसैगरी इन्टर मिलानले पनि साम्पडोरियालाई उसैको मैदानमा १० गोलले पराजित गयो। इन्टरको प्रतिस्पर्धात्मक जितमा खेलको अन्तिम समयमा मार्सेलो ब्रोजोभिचले निर्णायक गोल गरेका थिए। पाँच खेलबाट सात अंकमात्र हात पार्न सकेको इन्टर तालिकाको सातौं स्थानमा उक्लिएको छ। साम्पडोरिया पनि पाँच खेलबाट सात अंक जोड्दै छैटौं स्थानमा छ।"
युभेन्टसबाट रोनाल्डोको तेस्रो गोल,एजेन्सी : यसै सिजन स्पेनिस क्लब रियल मड्रिडबाट इटालियन क्लब युभेन्टस गएका क्रिस्टियानो रोनाल्डोले युभेन्टसबाट तेस्रो गोल गरेका छन् । इटालियन घरेलु लिग 'सिरी ए' अन्तर्गत आइतबार फ्रोसिनोनेविरुद्धको खेलमा रोनाल्डोले एक गोल गरे । यसअघि यसैलिगको सेप्टेम्बर १६ मा भएको खेलमा सासुलोलाई २१ ले हराउँदा रोनाल्डोले दुई गोल गर्दै युभेन्टसबाट गोलको खाता खोलेका थिए। फ्रोसिनोनेविरुद्धको खेलमा ८० औं मिनेटसम्म रहेको गोलरहित बराबरीलाई तोड्दै रोनाल्डोले ८१ औं मिनेटमा गोल गरी युभेन्टसलाई अग्रता दिलाएका थिए । ९० मिनेटपछि ६ मिनेटको चथौं मिनेटमा फेडेरिको बर्नार्डेस्कीले गोल गरेपछि युभेन्टस २० को जित निकाल्न सफल भयो । युभेन्टसले सिरी ए लिगका ५ खेल खेल्दा सबैमा जित हात पार्दै अंक तालिकाको शीर्ष स्थानमा रहेको छ । रोनाल्डोले सिरी ए को तेस्रो खेलसम्म गोल गर्न सकेका थिएनन् । गत बुधबार युरोपियन च्याम्पियन लिग अन्तर्गत यस सिजनको पहिलो खेलमै स्पेनिस क्लब भ्यालेन्सिया विरुद्ध खेल्दा रातो कार्ड पाएका रोनाल्डो घरेलु लिगमा भने लयमै देखिएका छन् ।।
ग्रासरुट फुटबलप्रति आकर्षण बढ्दो,सिमरा : नेपाली फुटबलको विकासका लागि अखिल नेपाल फुटबल संघ (एन्फा) ले सुरु गरेको ग्रासरुट फुटबलमा बालबालिकाको रुचि बढ्न थालेको छ।जिल्ला फुटबल संघ बाराले सिमरामा सञ्चालन गरिरहेको अभ्यास चरणको दोस्रो हप्तामै विद्यालयका बालबालिकाले उत्साहजनक सहभागिता जनाएका छन्। सिमरा रंगशालामा शनिबार बिहान झन्डै दुई सय बालबालिका उपस्थित भएपछि संघका पदाधिकारीसमेत उत्साहित देखिन्थे। रंगशालामा बालबालिका मात्र नभई उनका अभिभावकसमेत उपस्थित थिए। आफ्ना सन्तानलाई लिएर रंगशाला पुगेका अभिभावकले फुटबल अभ्यासमा बालबालिकाको हौसला बढाएको दृश्य हेर्न लायक थियो। सिमराका वीरेन्द्र वाइवाले एन्फाको कार्यक्रमले फुटबलको विकाससँगै साना बालबालिकालाई स्वस्थ र कुलतबाट मुक्त राख्न महत्वपूर्ण भूमिका खेल्ने बताए। यो कार्यक्रमले भविष्यमा राम्रा खेलाडी उत्पादन हुनेछ र नेपाली फुटबलको विकासमा पनि सहयोग पुग्नेछ वाइवाले भने अहिलेको अवस्थामा बालबालिकालाई पढाइसँगै खेलकुदमा व्यस्त गराउनेछ। जसले उनीहरूलाई स्वस्थ राख्नुका साथै कुलतबाट टाढा राख्नेछ। स्कुले बालबालिकालाई फुटबलमा सहभागी गराउने र दक्ष खेलाडी उत्पादन गर्ने एन्फाको चारवर्षे यो कार्यक्रममा बाराका १६ विद्यालयका झन्डै दुई सय बालबालिका सहभागी भएका छन्। ग्रासरुट फुटबल कार्यक्रमका संयोजक एवम् जिल्ला फुटबल संघका वरिष्ठ उपाध्यक्ष रामचन्द्र लामाले सोचेभन्दा बढी बालबालिकाको सहभागिताले उत्साहित बनाएको बताए। सुरुआती दिनमा यो कार्यक्रमको उद्देश्य बुझाउन हामीलाई केही समय लाग्यो। विद्यालय र अभिभावकलाई भेटेर कार्यक्रमका बारेमा बुझायौं संयोजक लामाले भने अहिले अभिभावक आफैंले छोराछोरी लिएर आइरहनुभएको छ। अभिभावक र शिक्षकको साथले हामी उत्साहित छौं। ग्रासरुट फुटबलको अभ्यासमा अहिले आठदेखि १३ वर्षसम्मका बालबालिकालाई सहभागी गराइएको लामाले बताए। चार वर्षसम्म सञ्चालन हुने कार्यक्रमको अहिले अभ्यास भइरहेको र औपचारिक रूपमा उद्घाटन गर्न बाँकी रहेको उनले बताए। लामाले ग्रासरुट फुटबलको औपचारिक उद्घाटनका लागि सहभागी बालबालिकालाई विशेष अभ्यास गराइरहेको जानकारी दिए। अहिले अभ्यासका क्रममा छौं। उद्घाटन कार्यक्रममै केही सन्देश दिने हिसाबले हामी अघि बढिरहेका छौ लामाले भने। ग्रासरुट फुटबलको प्रशिक्षणका लागि जिल्ला फुटबल संघले कृष्णमणि चौधरीलाई प्रशिक्षक तोकेको छ। चौधरीसहित जिल्ला फुटबल संघका १० जना भन्दा बढी प्राविधिकले अभ्यास गराइरहेका छन्। कार्यक्रमको औपचारिक सुरुआतपछि प्रत्येक विद्यालयमा ६ दिनसम्म प्रशिक्षक पुगेर प्रशिक्षण गराउने र सातौं दिन सिमरा रंगशालामा लिग सञ्चालन गर्ने योजना रहेको प्रशिक्षक चौधरीले बताए। एन्फाले यो कार्यक्रम सञ्चालन गर्नका लागि यस वर्ष पाँच लाख बजेट उपलब्ध गराएको छ। एन्फाले पठाएको बजेटबाट सिमरा रंगशालामा दुईवटा चेन्जिङ रुम बनाएको लामाले बताए। चारवर्षे कार्यक्रम अघि बढाउन पूर्वाधार अति आवश्यक रहेकाले त्यसका लागि चेन्जिङ रुम बनाइएको लामा बताए। फुटबलको उर्वरभूमिको रूपमा रहेको जिल्लाको उत्तरी क्षेत्रमा टेक्निकल सेन्टर अति आवश्यक रहेकाले एन्फासँग पहल भइरहेको लामाले बताए। पछिल्लो समय सिमरा फुटबलको उर्वरभूमिको रूपमा अघि बढिरहेको छ लामाले भने यहाँ फुटबलको टेक्निकल सेन्टर सञ्चालन हुन सके दक्ष खेलाडी उत्पादन हुनेछन् र नेपाली फुटबलको विकासमा पनि ठूलो सहयोग पुग्नेछ।
मायांका र प्रेरणा सेमिफाइनलमा,"ललितपुर : ललितपुर जिल्ला राष्ट्रिय खुला टेनिस प्रतियोगिताअन्तर्गत महिला सिंगल्सको सेमिफाइनल समीकरण पूरा भएको छ। सातदोबाटोस्थित टेनिस कोर्टमा आइतबार भएको क्वार्टरफाइनल खेल जित्दै मायांका राणा, प्रेरणा कोइराला, अभिलाषा विष्ट र माहिका राणा अन्तिम चारमा पुगेका छन्। मायांकाले एश्लेसा लिसानेभिचलाई ६२, ६२ ले हराउँदै अन्तिम चारमा स्थान बनाइन्। यसैगरी प्रेरणा कोइरालाले प्रकृति श्रेष्ठलाई ६०, ६१, माहिकाले एनी माथेमालाई ७६, ६१ ले पराजित गरे। अभिलाषा भने इरा रावत रिटायर्ड हर्ट भएपछि अन्तिम चारमा पुगिन्। तर खेलमा अभिलाषाले ७६, ४२ ले अग्रता लिएकी थिइन्। पुरुष सिंगल्सतर्फ निक रासट्रपले प्रणव खनाललाई १६, ६३, ६२, निशान श्रेष्ठले सुव्रत बस्नेतलाई ७६, ७५, प्रदीप खड्काले इभानहोई लिसानेभिचलाई ६२, ६३ ले पराजित गरे। यसैगरी कमल भण्डारीले भीष्मजंग गुरुङलाई ६१, ६०, महेश श्रेष्ठले निमवान राईलाई ६०, ६० र सन्तोष खत्रीले विजय महर्जनलाई ६०, ६१ ले पराजित गरे। नवीन मगरविरुद्ध इन्द्रबहादुर शाह र जितेन्द्र परियारविरुद्ध मुक्तिसेन गुरुङले वाकओभर दिएका थिए। यसैगरी पुरुष डबल्सतर्फ सन्तोष खत्री र जितेन्द्र परियारको जोडीले सुव्रत बस्नेत मुक्तिसेन गुरुङको जोडीलाई हराएर अन्तिम चारमा स्थान सुरक्षित गरेको छ। अन्य क्वार्टरफाइनल खेलमा महेश श्रेष्ठ र मनोज राणा, प्रदीप खड्का र नवीन पुन तथा कमल भण्डारी र प्रणव खनालको जोडीले जित हात पारेका थिए।"

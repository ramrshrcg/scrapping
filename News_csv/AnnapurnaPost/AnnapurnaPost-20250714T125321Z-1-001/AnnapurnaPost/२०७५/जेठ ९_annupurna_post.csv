शीर्षक,विवरण
मागेर मात्र देश चल्दैन,"असल बजेटले सार्वजनिक क्षेत्रको स्रोतको प्रयोग र समुुचित नीतिगत व्यवस्थाको माध्यमबाट निजी क्षेत्रको पुुँजी, सीप तथा श्रमलाई अर्थतन्त्रको उत्पादनशील भाँडोभित्र खन्याउने आधार तयार गर्दछ। सामान्यरूपले हेर्दा बजेट आय र व्ययको दस्ताबेज हो, तर यसलाई आधुुनिक समाजको अर्थ राजनीतिसँग जोडेर हेर्ने हो भने यो संवैधानिक, राजनीतिक, नीतिगत तथा कानुुनी दस्ताबेज पनि हो। त्यसैले यसलाई आए राजस्व गए राजस्वको रूपमा मात्र हेर्नुु हुुँदैन। हुुन त व्यवहारमा अझ तल्लो सोचमा वा आए आँप गए झटारो को रूपमा हेर्ने गरिएको छ, त्यसैले अपेक्षित प्रतिफल प्राप्त हुुन सकेको छैन। हुुन त राष्ट्रिय बजेट संविधानको जगमा तयार गरिने मानव जीवनसँग प्रत्यक्ष सरोकार राख्ने अर्थ राजनीतिक दस्ताबेज हो। यसको सम्बन्ध समाज, समुुदाय, कृषि, उद्योग, व्यापार, निर्माण, रक्षा, सुुरक्षा, शिक्षा, स्वास्थ्य, शक्ति, जलवायुु, आयव्यय, ऋण, धन, दान, दीक्षा, लगानी, उत्पादन, उपभोग, खर्च, बचतसमेतका क्षेत्र र विषयसँग हुुन्छ। यो सार्वजनिक वित्तको अभ्यास गर्ने अन्तिम औजार हो। यसै उपकरणको माध्यमबाट आयव्ययबीच समुुचित संयोजन गर्दै संविधानले प्रत्याभूत र निर्देशित गरेका मौलिक हक, निर्देशक सिद्धान्त तथा नीति र राज्यका तहगत संघीय अधिकारका विषयलाई व्यवहारमा उतार्ने प्रयास गरिन्छ, योजना दस्ताबेजले गरेका लक्ष हासिल गर्न प्रयास गरिन्छ। हुुन त संविधानसमेतका दस्ताबेज सुुन्दर भए पनि बजेट वैज्ञानिक, व्यावहारिक, देशको व्यवस्थापकीय र प्राविधिक क्षमता र आर्थिक साधनको दृष्टिले उपयुुक्त भएन भने सरकारका वाचा पूरा हुुँदैनन्। बजेट, संविधान र योजनाबाट परिलक्षित उद्देश्य हासिल गरे जनताको मन जित्ने असल संयन्त्र हो। यसले सार्वजनिक क्षेत्रको स्रोत उपयुुक्त क्षेत्रमा उपयोग तथा आवश्यक नीतिगत व्यवस्थाको माध्यमबाट निजी क्षेत्रको पुुँजी, सीप तथा श्रमलाई अर्थतन्त्रको भाँडोभित्र खन्याउन वा लगानी गर्न उपयुुक्त आधार र वातावरण तयार गर्दछ। बजेटले निजी क्षेत्र वा जनताको घरदैलो, सन्दुुक, कन्तुुर र बैंकमा रहेको साधनलाई उद्योगधन्दा एवं परियोजनामा लगाउन लुुब्रिकेन्टको काम गर्छ, स्रोतसाधनको प्रयोगमा देखिएका वाधाव्यवधान हटाएर यसको प्रवाहमा गति ल्याउँछ। उदाहरणका लागि कुुनै स्थान या भूगोलमा कुुनै नदी रहेको र नदीमा पुुल नभएको कारणले सुुगम स्थानबाट वा बजारबाट टाढा परेको अवस्थामा त्यस ठाउँमा कुुनै तहको सरकारले एक अर्ब लगाएर सडक र पुुल बनाएर बजारसँगको पहुुँच बढाइदिएमा त्यहाँ निजी क्षेत्रबाट करोडको लगानी गरी आधुुनिक तथा संस्थागत खेती सुुरु हुुन्छ, होटेल निर्माण हुुन्छ, कृषि तथा खनिजमा आधारित उद्योग खुुल्छन्, विद्यालय, तालिम केन्द्र, बैंक, स्वास्थ्य संस्था र शैक्षिक संस्था खुुल्छन्। दुुईचार वर्षमा दसौं अर्बको लगानी हुुन्छ। यसले उत्पादन बढ्छ, रोजगार बढ्छ, आय बढ्छ, राजस्व पनि बढ्छ। जनताको जीवनस्तर उकासिन्छ। संविधानको लक्ष्य पनि यही हो। यसरी बजेटले सरकारी लगानी र नीतिगत हस्तक्षेपको माध्यमबाट अर्थतन्त्रमा बहुुमुुखी प्रभाव पार्न सक्छ। मुुग्लिन हुुँदै नारायणगढ सडक जोडिएपछिको चितवन, कर्णालीको पुुल निर्माणपछिको धनगढी र वरिपरिको क्षेत्र, कर्णाली राजमार्ग निर्माणपछिको जुुम्लामा हुुन लागेको लगानीको विस्तार तथा कोहलपुुरमा बढेको लगानीले यी कुुरा पुुष्टि गर्छ। तसर्थ बजेट निर्माण गर्दा यस्ता अन्तर्निहित आशयको जगमा निर्माण गरिनुुपर्छ। यसलाई आए राजस्व गए राजस्वभन्दा पनि आएमा बहुुपक्षीय प्रतिफल गएमा राष्ट्रिय स्रोतको दुुरुपयोगको रूपमा लिई त्यसैअनुुसार बजेट निर्माण, कार्यान्वयन, अनुुगमन तथा मूल्यांकन गरिनुुपर्छ। यो जिम्मेवारीको विषय राज्यका तीनवटै तहमा उत्तिकै लागू हुुन्छ। बजेट अर्थ जगत्मा बढी प्रयोग हुुने र प्रसिद्ध शब्द हो। यसको प्रयोग वर्षमा लाखौं पटक गरिन्छ। आय र व्ययको नातालाई प्रभावकारी ढंगले स्थापित गर्न सक्नुु नै बजेटको प्रमुुख र असल गुुण हो। बजेटको अभ्यास गर्दा सामान्यतया अल्पविकसित एवं विकासोन्मुुख देशहरूको चाहना उच्च र फराकिलो आर्थिक वृद्धि, थप रोजगारको सिर्जना र भौतिक एवं सामाजिक पूर्वाधार निर्माणमा तीव्रता ल्याउनुु हुुन्छ। यस्ता कार्य पूरा गरी देशलाई उन्नतलिी बनाउन ठूलो लगानीको आवश्यकता पर्छ। त्यो लगानीमध्ये सार्वजनिक, निजी, सहकारी र समुुदायबाट कति सम्भव छ ? लक्षित आर्थिक वृद्धि हासिल गर्न, कामको सिर्जना गरी जनतालाई रोजगार दिन र भौतिक एवं सामाजिक पूर्वाधार निर्माणको निश्चित चरण पूरा गर्न सरकारमा कुुन तहबाट कति रकम विनियोजन गर्न सकिन्छ भन्ने कुुराबाट बजेटको व्ययपक्षको तयारी सुुरु हुुन्छ। ती लक्ष्य प्राप्त गर्न कस्ता कार्यक्रम तथा परियोजना अगाडि बढाउने र तिनले केकस्ता क्रियाकलापको माग गर्दछन् भन्ने विषयसँगै रकम विनियोजनका आधार निर्धारित हुुन्छन्। यसमा राज्यको दायित्वमा पर्ने शान्तिसुुरक्षा, सामान्य प्रशासन एवं नियमित व्यवस्थापन विषयका लागि चाहिने साधन र संसद्बाट स्वीकृत लिनुुनपर्ने (बजेटमा व्ययभार हुुने) रकमसमेत जोडेर समग्र व्ययपक्षको आकलन गरिन्छ। व्ययपक्षको मोटामोटी खाका तयार भएपछि साधनको सुुनिश्चितताको लागि आयपक्षको लेखाजोखा गर्नुु आवश्यक हुुन्छ। यसरी हेर्दा बजेटमा आय, व्यय र लगानी पक्षको नाता घनिष्ट रहेको प्रतीत हुुन्छ। तर कहिलेकाहीं धरातलबाट हेर्दा व्यय र आयको सम्बन्ध विपरीतार्थ झैं लागे पनि आयव्ययसँग जोडिने नीतिहरूले यिनको सम्बन्धमा सकारात्मक प्रभाव पार्दछन्। सामान्यतयाः व्यय बढ्दा आयको अंश र कोष घट्ने देखिए पनि कतिपय खर्चले लगानी र आय बढाउँछन्। उदाहरणका लागि चालू प्रकृतिको खर्चले परोक्ष करको परिचालन बढाउँछ भन्ने पुुँजीगत प्रकृतिको खर्चमा हुुने वृद्धिले प्रत्यक्ष र परोक्ष दुुवैखाले करको परिचालनमा योगदान दिन सक्छ, लगानी बढ्नाले राजस्व आधार विस्तार हुुन्छ। अनुुदान अंक पनि विनियोजन गरिने रकमको अंकसँगै कालान्तरमा घटेर जानुुपर्छ। राज्यले निश्चित समयावधिपछि अनुुदान लिने होइन, अरूलाई दिने लक्ष्य राख्नुुपर्छ। मानौं दैनिक उपभोगमा जाने खर्च बढ्यो भने भन्सार शुुल्क, अन्तःशुुल्क तथा मूल्य अभिवृद्धि करको संकलन बढ्छ। उता परियोजना खर्च बढ्नाले आयकर, मूल्य अभिवृद्धि कर, भन्सार शुुल्कसमेत बढाई सम्पत्ति करका लागि आधार तयार गर्दछ, तर अर्थतन्त्रलाई दरिलो बनाउने दृष्टिले दुुवैका आआफ्नै भूमिका हुुन्छ। आयतर्फबाट हेर्दा राजस्व बढ्यो भने विनियोजन र लगानी बढाउन सकिन्छ। बजेट संरचनामा विनियोजनतर्फ चालुु, पुँजीगत तथा वित्तीय लगानीसम्बन्धी खर्च हुुन्छन् भने खर्च बेहार्ने स्रोेतमा राजस्व, सहायता र अनुुदान तथा आन्तरिक र वैदेशिक ऋण पर्दछन्। यद्यपि कालान्तरमा ऋणको भुुक्तानी राजस्वकै अंशबाट गरिने हुुँदा ऋण पनि राजस्वसँग जोडिएको हुुन्छ। अनुुदान अंक पनि विनियोजन गरिने रकमको अंकसँगै कालान्तरमा घटेर जानुुपर्छ। राज्यले निश्चित समयावधिपछि अनुुदान लिने होइन, अरूलाई दिने लक्ष्य राख्नुुपर्छ। मागेर मात्र घर र देश दुुवै सधैं चल्दैनन्। वैदेशिक अनुुदानमा राष्ट्रिय स्वाभिमान जोडिने हुुँदा यो संवेदनशीलतालाई बिर्सनुु हुुँदैन। नेपालमा आयव्ययको अनुुमान लगाउने र संसद्मा प्रस्तुुत गर्ने विषयमा संविधानले स्पष्ट व्यवस्था गरेको छ। संविधानले राज्यका आर्थिक सामाजिक उद्देश्यको व्याख्या गरेको छ। ती लक्ष्य हासिल गर्ने निर्देशक सिद्धान्त, राज्यका प्राथमिकता र नीति सम्बन्धमा बोलेको छ। आम जिब्रोमा र संसद्मा बजेट शब्दको प्रयोग धेरै हुुने भए पनि संविधान स्वयंले भने आर्थिक कार्यप्रणालीको भागमा बजेटको सट्टा आयव्ययको अनुुमान शब्दावलीको प्रयोग गरेको छ। राज्यशक्तिको बाँडफाँटअन्तर्गत भने आर्थिक अधिकारको प्रयोग बजेट बनाएर गर्न सक्ने अधिकार सबै तहका सरकारलाई दिएको छ। यसरी आयव्यय र लगानीको नातालाई संविधानले कसिलो बनाएको छ। यहाँ आयको अर्थ राजस्व मात्रै होइन, आर्थिक सामाजिक प्रतिफल पनि हो। तर बजेटको तयारी, प्रस्तुुति र स्वीकृतिको सिलसिलामा व्ययपक्षको तुुलनामा आयपक्षमा पर्याप्त ध्यान पुुगको छैन। विनियोजनतर्फ भने राजनीतिकर्मी, विधायक तथा अन्य प्रभावशाली व्यक्तिबीच सम्भाव्यअसम्भाव्य तथा परिपक्व र अपरिपक्व परियोजना समावेश गर्ने प्रतिस्पर्धा चल्छ, छिनाझप्टी हुुन्छ तर आय पक्षमा खासै ध्यान जाँदैन। त्यसो त लगानी र खर्च पक्षमै पनि समस्या छन्। किनभने खर्चसम्बन्धी नीति, प्राथमिकता र संरचागत विषयलाई सुुदृढ बनाउने विषयमा घनीभूतरूपमा छलफल भएको पाइन्न। कतिपय अवस्थामा चालुु खर्चको विषयलाई पनि दिनुुपर्नेभन्दा कम महत्व दिइन्छ, नाक खुुम्च्याइन्छ तर सबै चालू खर्च अनुुत्पादक र अनुुपयोगी हुुँदैनन्। उदाहरणका लागि स्वास्थ्य क्षेत्रमा गरिने औषधि र तालिम खर्चले मानवीय पुुँजी निर्माणमा योगदान गर्दछ। शिक्षा र सुुरक्षासमेतका क्षेत्रमा मानव विकास र क्षमता अभिवृद्धिमा गरिने खर्चले अर्थतन्त्रलाई सुुदृढ बनाउनमा महत्वपूर्ण योगदान गरेको हुुन्छ। कतिपय अनुुदान प्राविधिकरूपले चालू खर्चमा विनियोजन भए पनि तिनले पूर्वाधार, पुुँजी र सम्पत्ति निर्माणमा योगदान गर्दछन्। कतिपय चालुु खर्चविना पुुँजीगत शीर्षकमा विनियोजन भएको रकमको प्रगति देखाउन सकिन्न। खर्चसम्बन्धी नीति, वर्गीकरण तथा संरचनासम्बन्धी कुुराले यस्ता विषयमा प्रभाव पार्दछन्। यस परिवेशमा नेपालको खर्चनीति के हो ? रकम विनियोजन गर्दा कस्तो प्रकृतिको खर्चलाई बढी प्राथमिकता दिने ? अनुुदानमा रकम विनियोजन गर्ने मोडेल, खर्च गर्ने दृष्टिकोण र नीति के हो ? कुुन प्रकृतिको खर्च गर्दा कस्तो खर्च प्रणाली, प्रक्रिया र कार्यविधि अपनाउने ? प्रचलित व्यवस्था पर्याप्त र प्रभावकारी भयो भएन ? आदिका अतिरिक्त आउँदा वर्षमा विनियोजनसम्बन्धी सोच, नीति, कार्य र खर्च संरचनालाई कता लैजाने भन्ने विषयमा कम बहस हुुने गरेको छ। आयपक्षको अवस्था अझ नाजुुक छ। सरोकारवालाले राजस्वसम्बन्धी रणनीति, नीति, संरचना र प्रणालीका विषयमा खासै बहस र अन्तक्र्रिया चलाउँदैनन्। लगानीको सिद्धान्तअनुुसार विनियोजनतर्फ थप एक सय बढाउँदा आयतर्फ प्रत्यक्ष राजस्व र अप्रत्यक्ष प्रतिफलसमेत तीन सय आउने कुुरा सुुनिश्चित हुुनुुपर्छ। प्रतिफल र आम्दानी वृद्धिको प्रत्याभूतिविनाको विनियोजनले अर्थ राख्दैन। विधिनिर्माताले यो वास्तविकतालाई खोइ बुुझेका ? यस्तो प्रत्याभूतिका लागि बजेट संरचनामा राजस्वको योगदानलाई आउँदा दस वर्षमा कहाँ पुुर्याउने, राजस्वबाट नपुुगेको रकम कुुन स्रोतबाट कति अनुुपातमा पूर्ति गर्ने ? अनुुदान र ऋणको संरचना तथा आन्तरिक ऋणको अंश कति राख्न उपयुुक्त हुुन्छ भन्ने जस्ता विषयमा स्पष्ट खाका आवश्यक पर्दछ। पर्याप्त र घनीभूत बहस हुुनुुपर्छ। राजस्वतर्फ कर र गैरकर राजस्वसम्बन्धी नीति, संरचनागत अनुुपात तथा योगदान के हुुने ? कर राजस्वतर्फ प्रत्यक्ष र अप्रत्यक्ष करको अनुुपात कता लैजाने ? करमा प्रगतिशीलताको स्तर कति राख्ने ? वैदेशिक लगानीमा सञ्चालित कार्य तथा परियोजनालाई करको सुुविधा दिँदाका सकारात्मक र नकारात्मक पक्ष के हुुन् ? निजी लगानीमा स्थापित प्रतिष्ठानलाई आयकर छुुट दिने कि ? तिनको स्थापना र व्यावसायिक उत्पादन सुुनिश्चित गर्ने गरी अन्य कर तथा सुुविधामा थप जोड दिने ? अब यस्ता प्रश्नको उत्तर दिने खालका नीति, योजना र कार्ययोजनाका लागि अग्रसर हुुने बेला आएको छ। कतिपय विकसित देशमा आफ्नै खर्च तथा राजस्वसम्बन्धी दीर्घकालीन रणनीति तथा योजना बनेका छन्। निर्वाचनमा समेत प्रस्तावित करनीतिले ठूलो स्थान पाउँछन्। संयुुक्त राज्य अमेरिकामा कम्तीमा दस वर्षको करनीति, संरचना र दर संसद्मै प्रस्तुुत गरिन्छ। देशलाई निश्चित पद्धति र कानुुनअनुुरूप चलाउन यी कुुराले व्यापकता पाउनुुपर्छ। त्यस्तो हुुँदा आर्थिक सामाजिक प्रतिफल एवं राजस्व आय तथा व्यय वा खर्च अथवा विनियोगबीच समुुचित र सन्तुुलित व्यवस्थापन गर्न सकिन्छ। यसले यी दुुवै पक्षबीचको नाता कसिलो ढंगले स्थापित हुुन्छ। विधायकले पर्याप्त रकम विनियोजन नहुुने र कार्यान्वयनको सुुनिश्चितता नभएका परियोजना वार्षिक बजेटमा समावेश गर्ने ध्येयले झुुत्ति खेल्नुुपर्दैन। जनप्रतिनिधिहरू तथा संघीय र प्रादेशिकसमेतका संसद्को गरिमा बढ्छ र बजेट कार्यान्वयन तथा साधनको प्रभावकारितामा अभिवृद्धि हुुन्छ।"
कूटनीतिक मर्यादा खोइ ?,"वैशाख अन्तिम साता भारतका प्रधानमन्त्री नेपालको दुुईदिने भ्रमण गरी स्वदेश फिर्ता भए। कूटनीतिक अभ्यासका दृष्टिले यो एउटा अनौठो भ्रमण थियो। नेपाल सरकारले आधिकारिक घोषणा नगर्दै भारतीय सञ्चारमाध्यमले मोदीको नेपाल भ्रमण हुुने घोषणा गर्न भ्याइसकेका थिए। नेपाल सरकारले भने उनको भ्रमणको ६ दिन पहिलेमात्र विज्ञप्ति सार्वजनिक गर्न भ्यायो। विशुुद्ध धार्मिक भ्रमणको संज्ञा दिइएको मोदी भ्रमणलाई परराष्ट्र मन्त्रालयले भने राजकीय भ्रमण बतायो। यद्यपि, मोदी स्वंयले जनकपुुरमा आफ्नो यात्रा तीर्थयात्रीको रूपमा भएको बताए। मोदी भ्रमणको यो विरोधाभाषी दृश्य थियो। दुुई सरकारले एउटै भ्रमणलाई फरक संज्ञा दिएका थिए। त्यसको झन्डै एक साताअघि मोदीको चीन भ्रमणमा भने त्यस्तो देखिएन। दुुवै देशले उनको भ्रमणलाई भ्रमणअघि र पछि अनौपचारिक नै बताए। मोदीको नेपाल भ्रमण भने धार्मिक र राजकीय भ्रमणको संज्ञा वरिपरि घुुमिरह्यो। प्रश्न उठ्न सक्छ, शब्दको विवाद किन ? तर, कूटनीतिक अभ्यासमा प्रयुुक्त भाषा, शब्द र त्यसको अर्थले धेरै हदसम्म प्रभाव पार्छ। त्यसैले नै पूर्वप्रधानमन्त्री मनमोहन अधिकारीले भनेका नेपाल भारतका सन्धि पुुनरावलोकनमा केही पूर्णविराम र अर्धविराममात्र परिवर्तन गरे दुुवै देश खुुसी हुुने बताएका थिए (केभी राजन, द एम्बेसडर्स क्लब)। भारतीय प्रधानमन्त्रीको पछिल्लो नेपाल भ्रमणलाई लिएर नेपालको कूटनीतिक अभ्यास तथा कूटनीतिक मर्यादाबारे चासो जाग्नुु त्यसैले स्वाभाविक छ। प्रश्न मोदीले किन नेपालको भ्रमण गरे, कहाँँ भ्रमण गरे वा कसरी गरे, के उद्देश्यले गरे भन्ने होइन ? त्यो छुुट्टै चर्चाको विषय हुुन सक्छ। यस्ता भ्रमणका बेला नेपालको कूटनीतिक अभ्यास कस्तो छ ? नेपालले कसरी यस्ता किसिमका कूटनीतिक कार्यक्रमको व्यवस्थापन गर्छ र विगतका नजिर कस्ता छन् भन्ने प्रश्न मुुख्य हो। नेपालको परराष्ट्र मन्त्रालय र भारतीय विदेश मन्त्रालयले अन्तिम घडीमा मात्र औपचारिक सूचना सार्वजनिक गरे। यसले यी दुुवै जिम्मेवार निकायको सुुस्तपन पुुष्टि गयो। अर्कोतर्फ प्रदेश नं २ ले जनकपुुरमा र प्रदेश नं ३ ले काठमाडौंमा मोदीको स्वागतका लागि गरेको जोडतोड तयारी पनि आश्चर्यजनक रह्यो। नेपालको संविधानको अनुुसूची५ मा व्यवस्था गरिएअनुुरूप परराष्ट्र तथा कूटनीतिक मामिला र अन्तर्राष्ट्रिय सम्बन्ध सञ्चालनको जिम्मेवारी संघीय सरकारको हो। त्यसैले विदेशी पाहुुनाको स्वागत, सम्मान सबै परराष्ट्र मन्त्रालयको जिम्मेवारीभित्र पर्छ। संघीय सरकारको परराष्ट्र मन्त्रालयले घोषणा गर्नुुपर्ने विदेशी पाहुुनाको नेपाल भ्रमणको सूचना परराष्ट्र मन्त्रालयसम्बद्ध स्रोतले नभई नेपाल सरकारका गृहमन्त्री रामबहादुुर थापाले जनकपुुर पुुगेर गरिदिए। यो कूटनीतिक मर्यादाको उल्लंघन हो। आश्चर्यजनक त त्यतिबेला भयो जब भारतीय पत्रिकामा नेपालको परराष्ट्र मन्त्रालयको समन्वय र औपचारिक घोषणाबिनै मे ११ अर्थात वैशाख २८ गतेदेखि मोदीको नेपाल भ्रमण हुुने भनेर समाचार लेख्यो। इन्डियन एक्स्प्रेसले मोदीको ११ मेदेखि हुुने भ्रमणको कार्यतालिका समेत सार्वजनिक गरेको थियो। यता नेपाल सरकार परराष्ट्र मन्त्रालय भने त्यतिबेलासम्म अनभिज्ञ थियो। यी सबै घटनाक्रमले नेपाल कूटनीतिक अभ्यासमा चिप्लिएको जनाउँछ। मोदी भ्रमणसँगै चुुकेको अर्को विषय बन्न पुुग्यो प्रदेश नं २ का मुुख्यमन्त्रीले भारतीय प्रधानमन्त्रीसामु दिएको मन्तव्य। प्रदेश दुुईका मुुख्यमन्त्रीले विदेशी पाहुुनासामुु आन्तरिक मामिला उछालेरमात्र कूटनीतिक मर्यादा उल्लंघन गरेका थिएनन्। उनले मन्तव्यका क्रममा मञ्चमा आसीन भारतीय प्रधानमन्त्री नरेन्द्र मोदी, संघीय समाजवादी फोरमका अध्यक्ष उपेन्द्र यादव, राजपाका नेता राजेन्द्र महतो, कांग्रेस उपसभापति बिमलेन्द्र निधि तथा जनकपुुर उपमहानगरपालिकाका प्रमुुख आदिलाई ओहोदा तथा नामै लिएर सम्बोधन गर्दा सोही मञ्चमा आसीन नेपाल सरकारका रक्षामन्त्री ईश्वर पोख्रेललगायतलाई केबल संघीय सरकारका मन्त्रीगण भन्ने सामूहिक सम्बोधनले टारेका थिए। यो सुुसंस्कृत कूटनीतिक अभ्यास हुुनै सक्दैन। साथै सभास्थलमा नेपालको विकृत स्वरूप भएको झण्डा राख्नुु, सम्मानित राष्ट्रिय झण्डाको घोर अपमान त हुुँदै हो, समग्र नेपाल र नेपालीको आस्थामा समेत कठोर प्रहार पनि हो। यसपटकको मोदीको भ्रमणमा हिन्दी भाषाको प्रयोग पनि चरम विवादमा तानियो। यसो हुुनुुको प्रमुुख कारण, हिन्दी भाषा नेपालको राष्ट्रिय भाषा र कामकाजको भाषा नहुुनुु र दोस्रो कारण बहुुसंख्यक तराई मधेसवासीले बोल्ने मैथिली, भोजपुुरी, थारू, अबधि वा बज्जिका भाषा प्रयोग नगरी नेपालमा निकै सानो जनसंख्याले बोल्ने हिन्दी भाषामा स्वागत ब्यानर झुुण्ड्याउनुु हो। यी घटनाक्रममा नेपालको कूटनीतिक मर्यादाको सम्बद्ध पक्षबाट उल्लंघन भएको छ, जुुन कूटनीतिक अभ्यासको दृष्टिबाट ठूलो कमजोरी हो। सक्रिय कूटनीतिक संयन्त्र सञ्चालन गर्न सके अन्तर्राष्ट्रिय मञ्चमा नेपालको पनि प्रभावकारी उपस्थिति हुुनेछ। जसबाट नेपालले राष्ट्रिय हितको सुुरक्षा र संवर्द्धन गर्न सक्नेछ। यसरी कूटनीतिक मर्यादामा चिप्लिएको यो पहिलो नेपाली अनुुभव भने होइन। यसअघि पनि कूटनीतिक अभ्यासमा चिप्लिएको विभिन्न घटना सार्वजनिक भएका छन्। पछिल्लो एकदसकको नेपाली कूटनीतिक अभ्यास नियाल्ने हो भने पनि कूटनीतिमा नेपाल चिप्लिएको धेरै उदाहरण पाउन सकिन्छ। चाहे त्यो भ्रमणको मिति तय गर्ने विषय होस् या भ्रमणका दौरान नेपाली तथा विदेशी भ्रमणकर्ताले पालना गर्नुुपर्ने कूटनीतिक मर्यादाका प्रसंग नै किन नहुुन ? सार्क शिखर सम्मेलनमा सहभागी हुुन आएका विदेशी पाहुुनालाई तत्कालीन प्रधानमन्त्री सुुशील कोइरालाले विमानस्थलमा स्वागत गर्दैगर्दा उनकै एकजना मन्त्रीले बारम्बार कोटमा समातेर तानेको दृश्य होस् वा द्वारिका होटेलमा बसेका एकजना भारतीय प्रतिनिधिलाई आफ्नो ओहोदाको ख्यालै नराखी बहालवाला मन्त्री तथा पूर्वप्रधानमन्त्रीहरूसमेतले लर्को लागेर भेट्न गएको प्रसंग होस्, दुुवैमा कूटनीतिक मर्यादाको घोर उल्लंघन थियो। त्यस्तै पूर्वप्रधानमन्त्री शेरबहादुुर देउवाले आफ्नो भारत भ्रमणका क्रममा आयोजित पत्रकार सम्मेलनमा अनावश्यक रूपमा संविधान संशोधनको मुुद्दा उठाउनुु कूटनीतिक सुुझबुुझ नभएको पुुष्टि हो। नेपालको कूटनीतिको समस्याको रूपमा देखापरेको अर्को मुुख्य विषय आधिकारिक संयन्त्रलाई बाइपास गरिनुु पनि हो। केही वर्षपहिले माओवादी केन्द्रका अध्यक्ष प्रचण्डले आफ्नो भारत भ्रमणका क्रममा दिल्लीस्थित नेपाली राजदूतावासलाई बाइपास गरी भ्रमण सञ्चालन गरेको खबर सञ्चारमाध्यममा आएका थिए। त्यस्तै पूर्व प्रधानमन्त्री माधवकुुमार नेपालले पनि परराष्ट्र मन्त्रालयलाई जानकारी नै नगराई उत्तर कोरियाको भ्रमण गरेको खुुल्न आएको छ। यसरी उच्च तहबाटै कूटनीतिक अभ्यासमा औपचारिक निकायलाई बाइपास गरिनुु अनुुचित हो। हालै मात्र भएको भारतीय विदेशमन्त्री सुुषमा स्वराजको आकस्मिक नेपाल भ्रमण पनि परराष्ट्र मन्त्रालयलाई करिबकरिब पाखा लगाएर गरिएको एउटा भ्रमण थियोे। यस्ता भ्रमणका रेकर्ड संस्थागत स्मरणमा नरहने हुुँदा नेपालको राष्ट्रिय हितका हिसाबले उचित मान्न सकिँदैन। स्वराजको पछिल्लो नेपाल भ्रमणको प्रसंगै हेर्ने हो भने पनि सोल्टी होटेलमा भएको उक्त भेटघाट, राज्यराज्यको सम्बन्ध सञ्चालनको झलक नभएर राज्यराजनीतिक दलको सम्बन्धको प्रतिबिम्ब थियो। उक्त भेटमा नेपालको परराष्ट्र मन्त्रालयका कुुनै प्रतिनिधि उपस्थित देखिएनन्। त्यहाँ नेपाल भारतको द्विपक्षीय सम्बन्ध र हितबारे के कस्ता कुुराकानी भए भन्ने दलका सीमित व्यक्तिबाहेक अरू कसैलाई जानकारी छैन। झन्डै ४५ मिनेट भएको भनिएको ओलीस्वराज भेटमा एकअर्काको स्वास्थ्यबारेमात्र पक्कै कुुराकानी भएन। तर, वन टुु वन मिटिङको नाममा जनतालाई गुुमराहमा राख्ने अकूटनीतिक अभ्यास गरियो। द्विपक्षीय सम्बन्ध सुुधार र सुुदृढीकरणका लागि उच्चस्तरीय भ्रमण आदानप्रदान आवश्यक हुुन्छ तर, ती भ्रमणमा मर्यादा पालना नगर्ने हो भने कूटनीतिक अभ्यास नै कमजोर हुुँदै जान्छ। सक्रिय कूटनीतिक संयन्त्र सञ्चालन गर्न सके अन्तर्राष्ट्रिय मञ्चमा नेपालको पनि प्रभावकारी उपस्थिति हुुनेछ। जसबाट नेपालले राष्ट्रिय हितको सुुरक्षा र संवद्र्धन गर्न सक्नेछ। कमजोर कूटनीतिक अभ्यासबाट त्यो सम्भव हुुनेछैन।"
दिक्कैलाग्दो परम्परा,"सन् १९९० (विसं २०४६) को राजनीतिक परिवर्तनपछि हाम्रा प्रधानमन्त्रीले पहिलो विदेश भ्रमण भारतकै गर्ने अर्थहीन परम्परा बसेको छ। भारतसँग सम्बन्धित अर्को दिक्कै लाग्ने कर्मकाण्डी परम्परा पनि छ, त्यसका बारेमा धेरै छलफल भने भएको छैन। भारत र नेपालका नेताहरूबीच हुुने हरेक द्विपक्षीय वार्ताका क्रममा नेपालले भारतका विरुद्ध नेपाली भूमि प्रयोग हुुन नदिनेबारेमा भारतलाई आश्वस्त पार्नुु र वाचा गर्नुुपर्छ। हाम्रा नेताहरू यसलाई भारतीय नेतालाई खुुसी बनाउन दोहोर्याइरहनुुपर्ने प्रतिबद्धता जस्तो मात्र मान्लान्। तर बारम्बार यस्तो भनाइ दोहोर्याउनुुले हामी भारतको सुुरक्षा चासोको बारेमा संवेदनशील थिएनौं र छैनौं भन्ने अर्थ लाग्छ। इतिहास केलाउने हो भने उल्टै भारत हाम्रो सुुरक्षा चासोका बारेमा असंवेदनशील बनिदिएको र नेपालको विद्यमान सरकारको विरुद्धमा भारतले आफ्नो भूमि प्रयोग गर्न दिएको पाइन्छ। स्वर्गीय भइसकेका समाजशास्त्री सौभाग्य शाहले कतै लेखेका छन् नेपालको कुुनै पनि क्रान्ति भारतको सक्रिय सहयोगविना सफल भएको छैन। शाहको यो भनाइलाई भारतीय संस्थापनसँग नजिक भएका लेखकहरूले माओवादी सशस्त्र संघर्ष र राजनीतिक संक्रमणका बारेमा लेखेका पुुस्तकहरूमा थप प्रष्ट्याएका छन्। नेपाली कांग्रेसले सन् १९६० को दसकैभरि र सन् १९७० को दसकको अधिकांश समय नेपाली राज्यका विरुद्धमा भारतीय भूमिको प्रयोग गरिरह्यो। तर हामीलाई भारतले न उसको भूमि नेपालका विरुद्ध प्रयोग हुुन नदिने आश्वासन दिन्छ न त हामी नै त्यस्तो प्रतिबद्धता खोज्छौं। विमान अपहरण : एक निहुुँ यस्तो कर्मकाण्डी व्यवहार यति दोहोर्याइएको छ कि धेरैजसो नेपालभारत सम्बन्धमा लेख्ने नेपाली विद्वान ले उनीहरूका लेखमा नेपाल भारतको सुुरक्षा चासोको बारेमा संवेदनशील छ भनी झल्काएकै हुुन्छन्। भारतको सुुरक्षा चासोको बारेमा असंवेदनशील भएको रूपमा अथ्र्याइने हुुनाले हामीले हाम्रो सुुरक्षा अंगहरूका लागि आधुुनिक हतियारहरू किन्न समेत पाउँदैनौ। भारतका चासोहरूलाई असर पर्ने डरका कारण हामीले हाम्रो सुुरक्षा नीति पनि कार्यान्वयन गर्न पाउँदैनौं। हो, भारतीय वायुुसेवाको जहाज सन् १९९९ मा काठमाडौंबाट उडेपछि अपहरणमा परेको थियो र जहाजमा बन्धक भएकाहरूलाई छुुटाउन भारतले केही कुुख्यात आतंककारीहरूलाई जेलमुुक्त गर्नुु परेको थियो। भारतविरोधी अपराधीहरू र आतंककारीहरूले नेपाली भूमिको प्रयोग गरेको रिपोर्टहरू पनि आएका छन्। तर आतंककारीहरूले विश्वभरि र भारतमै पनि सुुरक्षित विमानस्थलबाट विमान अपहरण गरेर बन्धकहरूलाई मुुक्त गराउन आतंककारीहरूलाई जेलमुुक्त गराएका उदाहरण पनि छन्। भारतका सुुरक्षा चासो सम्बोधन गरिदिने क्षमता नेपालसँग छैन भनी हामीलाई र अरूलाई पनि विश्वास दिलाएर भारत हामीलाई उसको सुुरक्षा छाताभित्र पार्न चाहन्छ। कुुनै पनि मुुलुुकले त्यहाँ आतंककारीको सञ्जालको उपस्थिति छैन भनेर दाबी गर्न सक्दैन। विमान अपहरणकै निहुुँमा काठमाडौंबाट भारतीय वायुुसेवाका जहाज उड्नुुअगाडि भारत आफैंले सुुरक्षा जाँच गर्न थाल्यो। यस्तो कदमको उद्देश्य भारतको सुुरक्षामा नेपालको प्रतिबद्धता विश्वास गर्न योग्य छैन भन्ने प्रमाणित गर्नुु थियो। दुुःख लाग्दो के छ भने विमान अपहरणलाई बारम्बार सम्झने गरिन्छ तर, सन् १९४८ मा हैदरावाद विद्रोह दबाउन नेपालले गरेको सहयोग भने त्यसरी सम्झिईंदैन। सीमित स्रोत हुँदाहुँदै पनि भारतीय चासोहरूलाई सम्बोधन गर्न नेपालले सक्दो प्रयास गरेको छ। नेपाल प्रहरीले भारतीय प्रहरीजासुुसी निकायको सूचनाको आधारमा वा आफ्नै पहलमा भारतले चाहेका अपराधी र आतंककारीलाई बारम्बार भारतीय पक्षलाई सुुम्पेको कसैबाट लुुकेको छैन। भारतमा लुुकेका नेपालका अपराधीलाई पनि भारतीय प्रहरीले त्यसरी नै नेपालसमक्ष बुुझाउँदै आएको छ। भारत के चाहन्छ ? त्यसोभए भारतीय सरकारले वास्तवमा चाहेको के हो त ? अल्पकालीन रूपमा भारत चीन वा उसले चुुनौतीको मानेको जोकोहीसँग पनि नेपालको सहकार्य र साझेदारी सीमित गर्न चाहन्छ। नेपालको परराष्ट्र नीति भारतीय चाहनाअनुुसार होस् भन्ने पनि ऊ चाहन्छ। यस्तो भारतीय चाहना विस्तारै साकार हुुँदै गइरहेका छन्। विश्वका प्रायःजसो मुुलुुकले नेपाललाई भारतीय चस्माबाट हेर्ने बनाउन भारत सफल भइसकेको छ। भारत र चीनबाहेक अरू राष्ट्रका राष्ट्रप्रमुुख र सरकारप्रमुुखहरूले विरलैमात्र नेपालको भ्रमण गर्ने गरेका छन्। त्यस्तै हाम्रा राष्ट्रप्रमुुख र सरकार प्रमुुखलाई पनि भारत र चीनबाहेकले विरलै भ्रमणको निम्तो दिने गरेका छन्। दीर्घकालीन रूपमा भन्नुुपर्दा, सबै महत्वाकांक्षी क्षेत्रीय शक्तिहरू झैं भारत नेपाललाई भारतीय सुुरक्षा छाताभित्र पार्न चाहन्छ। त्यसका लागि हामी र अरूलाई पनि नेपालसँग भारतको सुुरक्षा चासोहरू सम्बोधन गर्ने र आफ्नै आन्तरिक सुुरक्षा पनि प्रभावकारीरूपमा व्यवस्थापन गर्ने क्षमता नभएको विश्वास दिलाउन चाहन्छ। क्षेत्रीय शक्ति बन्न आकांक्षी शक्तिहरूले आफूलाई हल्का रूपमा लिइनुु हुुँदैन भन्ने पार्न चाहन्छन्। त्यसका लागि छिमेकमा शक्ति सम्प्रेषण गर्न आवश्यक नै ठान्छन्। प्रधानमन्त्रीले ओली तपाईंले अर्को कर्मकाण्डी भेटमा भारतलाई यसो भने कसो होलाअहिलेसम्म भारतको सुुरक्षा चासो सम्बोधन गर्न हाम्रो क्षमताले सकेसम्म सबैथोक गरिसकेका छौं। हाम्रो असल छिमेकी भारतले पनि नेपालका सुुरक्षा चासो सम्बोधन गर्न सकेको गरोस् भन्ने हामी आशा गर्छौं। दि अन्नपूर्ण एक्सप्रेसबाट अनुुदित"
प्रचण्डओली उडान : स्विजरल्यान्ड कि सुडान ?,"दुुवै पाइलटबाट जेट उडानको गतिमा नेपाललाई सुुडान होइन स्विजरल्यान्ड बनाऔं १७ असोज २०७४ मा औपचारिक रूपमा सुुरु भएको दुई ठूला कम्युनिस्ट पार्टीको एकता अभियानले ३ जेठ २०७५ मा नेपाल कम्युुनिस्ट पार्टीको रूपमा निर्वाचन आयोगमा दर्ता भएपछि सार्थकता पाएको छ। शान्तिपूर्ण प्रतिस्पर्धाको बाटोबाट हिँडेको एमाले र सशस्त्र संघर्ष हुुँदै प्रतिस्पर्धात्मक राजनीतिमा आएको माओवादी एकीकृत हुुँदै गर्दा राजनीतिक धुु्रवीकरणसँगै बढी अवसरका साथै केही चुुनौती पनि सिर्जना हुुनसक्ने आकलन गरिँदैछ। एकीकृत पार्टीमा दुुई अध्यक्ष हुुँदा आगामी दिनमा व्यवहारिक कठिनाइ नहोला भन्न सकिन्न, तर संसदीय र सरकारको स्थायित्वमा भने सकारात्मक छलाङ मार्ने निश्चित छ। आगामी कार्यदिशा जेट विमानको गतिमा अगाडि बढ्नुुपर्दा दुुई पाइलट राखिएको केपी ओली र पुष्पकमल दाहालको दाबी छ। हामी नारा र सिद्धान्तमा ठूला कुुरा गर्छौं तर कार्यान्वयनमा कमजोर छौं, यो विगतले सिकाएको पाठ हो। दक्षिण कोरियाले जस्तै एक प्रतिशत विचार र ९९ प्रतिशत कार्यान्वयन आजको प्रमुुख आवश्यकता हो। विचार र व्यवहार करिबकरिब ५० वर्षअघि शिलान्यास भएको कान्ति राजपथमा बल्ल केही वर्षअगाडिदेखि गाडी चलिरहेको छ भने नामै फास्ट ट्र्याक भएको काठमाडौंनिजगढ सडकको पनि कुुरा चलेको २० वर्ष हुुँदासम्म विस्तृत परियोजनासमेत तयार छैन। २४ वर्षमा मेलम्ची खानेपानी पूरा हुुँदैछ भने लुुम्बिनी गुुरुयोजना पनि त्यस्तै छ। यी र यस्तै विकास आयोजनामा ढिलाइ हुुँदा समग्र आर्थिक तथा सामाजिक सूचकहरू खस्किनुुमा राजनीतिक स्थायित्वलाई विगतदेखि मुुख्य कारण मानिएको छ। तर अब स्थिर सरकार बनेको छ, त्यसैले विगतको गल्ती नसच्चाउनुु अर्को गल्ती गर्नुु हो। इमान जमानको राजनीति आजैबाट सुुरु हुुनुुपर्छ। सन् १९६५ मा एउटा टापुु रहेको सिंगापुुरको वार्षिक प्रतिव्यक्ति औसत आय ५२ हजार ६ सय डलर पुुगिसकेको छ। प्राकृतिक स्रोत अत्याधिक न्यून र प्राकृतिक विपद्को जोखिम उच्च रहेको जापान आधुुनिक प्रविधि र मेसिनरी बेचेर समृद्ध मुुलुुक भएको छ भने नेपालजस्तो भौगोलिक अवस्था भएको स्विजरल्यान्ड समृद्ध छ। यस्तै नजिकको छिमेकी देश भुुटान पनि आर्थिक तथा मानवीय सूचकांकमा नेपालभन्दा राम्रो छ। यी सबैको कारण दृढ राजनीतिक इच्छाशक्ति, नेतृत्व र स्थायी सरकार नै हुुन्। समृद्धिका लागि विज्ञताको खोजी, नयाँ अवधारणाको निर्माण, वित्तीय तथा प्रशासनिक सुुधार गर्न विज्ञान तथा प्रविधिमा केन्द्रित हुुन जरुरी छ। विगतमा झैं निहित राजनीतिक र व्यक्तिगत स्वार्थका लागि बिरालोले बच्चा च्यापेर गुुँड सारे झैं नेता, कार्यकर्ता र कर्मचारी समेतले दल बदल्ने व्यवहार अब क्षम्य हुुँदैन। संविधानको मर्मविपरीत संसद् विकास कार्यक्रममार्फत १० करोड रुपैयाँ बाडँफाँट रोक्नुुपर्छ, हिजो प्रदेश र स्थानीय सरकार नहुुँदा ल्याइएको कार्यक्रम अहिले सान्दर्भिक छैन। देश र जनताको हैसियत बिर्सेर गरेको अन्तर्राष्ट्रिय सन्धिसम्झौता र प्रतिवद्धताको फितलो कार्यान्वयनले अन्तर्राष्ट्रिय जगत्मा खस्केको छवि सुुधार्नुुपर्छ। सिन्डिकेटले गरेको इन्डिकेट बिहानीले दिनलाई संकेत गर्छ भने झैं यातायात क्षेत्रको सिन्डिकेट हटाएर सरकारले पहिलो सफलता प्राप्त गरे पनि सिन्डिकेट हटाउन मुख्य भूमिका निर्वाह गरेका यातायात व्यवस्था विभागका महानिर्देशकको सरुवा गरेर केही आशंका बढाएको छ। महानिर्देशकको सरुवा किन भयो, यसभित्रको तथ्य पनि बाहिर ल्याउन सक्नुपर्छ। अब क्रमशः निर्माण क्षेत्रको सिन्डिकेट हटाउन गृहमन्त्री तथ्यांक संकलन गर्दैछन् भने संघीय मामिला तथा सामान्य प्रशासन मन्त्रीले कर्मचारी प्रशासनमा ट्रेड युनियनको सिन्डिकेट हटाउन खोज्दैछन्। तर विधि र प्रक्रियामा टेकेर अगाडि बढ्नुुपर्छ। निर्माण व्यवसायीले काम सकेर पनि भुुक्तानी नपाएकोे, सरकारी नीतिगत अस्पष्टता र समन्वयको कमीलाई समेत बुझेर अगाडि बढ्नुुपर्छ। त्यस्तै लालबाबुुले पनि कार्यालयको संगठन संरचना र जनशक्ति व्यवस्थापनमा प्रविधि र प्राविधिक नेतृत्वलाई अवमूल्यन गरेर समृद्धि आउँदैन भन्ने बुुझ्नुुपर्छ। कर्मचारीलाई थाङ्ने र माग्ने उपमा दिएर आफ्नो त कद होचो हुुन्छ नै कर्मचारीको समेत मनोबल गिर्दा कार्यसम्पादन गुुणस्तर पनि खस्किन्छ। कर्मचारीको मनोबलबिना कसरी समृद्धि आउँछ ? आधुुनिकता मात्र अपनाएर भन्दा इतिहास पनि बचाएर समृद्ध हुुने चीन, जापान र फ्रान्सको मोडल रोजौं। पुर्खाको शालिक ढालेर भन्दा आफ्नोपन बचाएर समृद्ध हौं। अबको पालो क्रमशः शिक्षा, स्वास्थ्य र वैदेशिक रोजगारको सिन्डिकेट पनि तोड्न सुुरु गर्नुुपर्छ। अवसरसँगै चुुनौतीको पनि ख्याल गरौं शक्तिले उन्माद जन्माउँछौं उन्मादले अन्त्य। गरिबको किड्नी बेचेर सिड्नी बस्नेहरूदेखि सावधान हुनैपर्छ। आरक्षणको नाममा पनि सिन्डिकेटले गर्दा वास्तविक वर्गले यसको फाइदा लिन नसकेर आरक्षणकै लागि नाम, ठाम र पहिचान बदल्नेदेखि होसियार हुुनुुपर्छ। कर्मचारीमा पनि पटकपटक एउटै व्यक्तिलाई आरक्षण दिँदा गुुणस्तर खस्केको छ। सिन्डिकेटको जालो तोडी सरकारप्रतिको अपनत्व बढाउँदा जनतालाई आशावादी र सिन्डिकेटधारीलाई निराशावादी बनाउनुुमा सबैको कल्याण हुुन्छ। सुुधार कहाँबाट गर्ने जब विमानको प्राविधिक पाटो दुुरुस्त हुुन्छ तब पाइलटले विमान चाहेको दिशा वा स्थानमा विभिन्न प्रतिकूलता हुँदाहुँदै पनि सफल अवतरण गर्न सक्छन्। त्यसैले समृद्धिका लागि प्रविधि र प्राविधिकलाई केन्द्रमा राखी अघि बढ्नुुपर्छ। विद्युुतीय शासनले उत्पादन, सेवा र निर्माण लागत घटाउनुुका साथै भ्रष्टाचार पनि घटाउँछ। अब अस्ट्रेलियाले जस्तै प्रमाणित तथ्यांकका आधारमा मात्र संगठन निर्माण, योजना निर्माण, सेवा वितरण गर्ने परिपाटीको थालनी गरौं। नेपाल जस्तो गरिब देशमा वर्षेनी करिब २५ प्रतिशत विकास बजेट खर्च नहुुनुु ठूलो विडम्बना हो। शासनबाट सुुशासनमा आउँदा झनै राजनीतिक दबाब, दण्डहीनता, कानुनी राज्यको अपरिपालन बढ्दै छ। हिजो एकसरो राम्रो लुुगा लगाउन नसक्ने नेता, कर्मचारी, व्यापारी, एनजीओकर्मी, सिन्डकेटधारी आज मोजमस्तीको जीवनशैली कसरी सम्भव भयो ? न तिनको छुुट्टै व्यापार छ न कुुनै अतिरिक्त कानुनी कमाइ छ, गरिब देशमा धनी नेता र मन्त्री कसरी सुुहाउँछ ? समृद्धि ल्याउने हो भने सर्वप्रथम यहींबाट चिरफार सुुरु गर्नुुपर्छ। हिजो कर्मचारी, सांसद र मन्त्रीको सुुविधाको विरोध गर्नेहरू आज स्थानीय तहमा निर्वाचित पदाधिकारीहरू किन मितव्ययी हुुन सकेनन्। यिनको कार्यकक्ष, सवारी साधन, चालचलन, लवाइखवाइ मितव्ययी हुुनुुपर्छ। लहरो तान्दा पहरो थर्किने भने झैं नेतृत्व वर्गले पछि नहटी सम्पत्ति शुद्धीकरण विभागलाई तत्काल सक्रिय बनाउनुुपर्छ। प्रसव पिडाबिना शिशुु जन्मिँदैन। समस्या नेतृत्वमा छ, त्यसैले सच्चिन आफैंबाट सुुरु गर्नुुपर्छ। यहाँ स्रोतभन्दा पनि सोचको बढी खाँचो छ। क्यानाडाका प्रधानमन्त्री सार्वजनिक रेल चढेर अफिस जान्छन् भने नेदरल्यान्डका प्रधानमन्त्री साइकल चढेर। मुुहान संग्लो भएपछि तल अवश्य सफा पानी आउने छ। भारतीय नाकाबन्दीताका तत्कालिन प्रधानमन्त्री केपी ओली सिंहदरबारदेखि बालुुवाटारसम्म हिँडेर गएको भए अझ बढी राष्ट्रवादी हुुन्थे होला। ठूला सपना हैन सर्वप्रथम संविधानमा व्यवस्था भए झैं ३० वटा मौलिक हक कार्यान्वयनको कार्ययोजना बनाउँ। कृषिमा व्यावसायीकरण, उद्योगमा विविधीकरण, ऊर्जामा आत्मनिर्भरता, युुवाशक्तिको भरपुुर प्रयोग, प्राविधिक शिक्षामा जोड, धार्मिक र पर्यापर्यटनमा प्राथमिकता दिई विगतको जस्तो तीनवर्षे र पाँचवर्षे हैन १० वा १५ वर्षे योजना बनाऊँ। राष्ट्रिय योजना आयोगलाई चीनको नेसनल डेभलपमेन्ट रिफर्म काउन्सिल जस्तोे बनाऊँ। आधुुनिकता मात्र अपनाएर भन्दा इतिहास पनि बचाएर समृद्ध हुुने चीन, जापान र फ्रान्सको मोडल रोजौं। पुर्खाको शालिक ढालेर भन्दा आफ्नोपन बचाएर समृद्ध हौं। अबको बाटो ५६ प्रतिशत गरिब परिवारको रेमिटेन्सबाट चलिरहेको गुुजारा अब वैदेशिक रोजगार घट्दै गइरहेको अवसरको वैकल्पिक व्यवस्थामार्फत युुवा जनशक्तिको भरपुुर प्रयोग गरौं। सरकारले घोषणा गरेको प्रत्येक स्थानीय तहमा न्यूनतम एक प्राविधिक शिक्षालय कार्यान्वयन गरौं। सामुुदायिक विद्यालयलाई समता स्कुुल मोडलमा रुपान्तरण गरौं। ज्ञान, बुुद्धि र विवेकसहितको शिक्षा पद्धति अपनाऔं, नैतिक र सदाचार शिक्षा पद्धति सुुरु गरौं। सुुरक्षाकर्मीको भारी कटौती गरौं। विकास आयोजना तर्जुुमामा एजेन्ट कमिसन बन्द गरौं, राजस्व छुुटको दुुरुपयोग रोकौं। सुुन तस्करी, हुुन्डी र करछली नियन्त्रण गरौं, विद्युुतीय कारोबारलाई अनिवार्य गरौं। सिंगापुुरको मोडल जस्तै कर्मचारीलाई ६० प्रतिशत पदीय तलब र ४० प्रतिशत कार्यसम्पादन तलब दिने व्यवस्था गरौं। १९ हजार कैदीलाई विकास निर्माणमा लगाऔं। स्थानीय तहको विकास निर्माणमा ५० प्रतिशतसम्म जनसहभागिता जुुटाऔं। नेपालमा जबर्जस्ती बढ्दो इसाईकरण नियन्त्रण गरौं। देशको पाँचवर्षे योजना बनाएर अघि बढौं। पूर्वाधारको गुुणस्तर बढाऔं, कमसल पूर्वाधारले समृद्धि हैन दरिद्री ल्याउँछ भन्ने नबिर्सौं। सन्दुुक रुइतको जस्तो निस्वार्थ सामाजिक सेवा गरौं, कुुलमान मोडलमा व्यवस्थापन गरौं, डा भगवान कोइराला जस्तो समय पालना गरौं, महावीर पुुनको जस्तो मौलिक आविस्कारलाई प्रोत्साहन गरौं। यी यस्ता सुुधार गरौं, भोलि होइन आजैबाट सुरु गरौं। तब मात्र प्रचण्डओली उडानको सफल अवतरण हुुनेछ। जसले संघीयताको असफल कार्यान्वयनले तीनबाट २६ राज्यमा विभाजित सुुडान जस्तो होइन युुरोपको समृद्ध स्विजरल्यान्डरूपी नेपाल बन्ने सुुनिश्चिता गर्न सकिन्छ। यद्यपि सधैं नेतृत्वमा रहनुपर्ने र तुुरुन्तै निर्णय बदले क्षमता भएका प्रचण्ड र उग्र राष्ट्रवादलाई अलि बढी वकालत गर्ने ओली दुुवैले एकतापश्चात बालुुवाटारमा रोपेको जिन्को वाइलोबा जुुन रुख जापानको अणुु बम प्रहार गर्दा पनि मरेको थिएन त्यसरी नै जस्तोसुुकै विषम परिस्थितिमा पनि दिगो रहोस्। आगे प्रचण्डओलीको जो मर्जी। दुुवै पाइलटबाट जेट उडानको गतिमा नेपाललाई सुुडान होइन स्विजरल्यान्ड बनाऔं। १० वर्षमा नेपाल स्वर्ग हुुनेछ।"
देश फर्केलगत्तै सन्दीप लामिछानेलाई कार !,"काठमाडौँः इन्डियन प्रिमियर लिग (आईपीएल) क्रिकेट खेलेर फर्किएका सन्दीप लामिछानेलाई सिप्रदी ट्रेडिङले कार दिने भएको छ । सिप्रदी ट्रेडिङले सन्दीपलाई बुधबार साँझ सोल्टी होटलमा एक कार्यक्रम आयोजना गरेर ब्रान्ड एम्बास्डडर घोषणा गरेर कार उपहार दिन लागेको हो । सिप्रदी ट्रेडिङका अनुसार सन्दीपलाई आगामी तीन वर्षका लागि ब्रान्ड एम्बास्डर घोषणा तथा कार प्रदान गर्नका लागि होटल सोल्टीमा साँझ साढे ६ बजे औपचारिक कार्यक्रम गर्न लागिएको हो । सिप्रदीले दिन लागेको कारबारेमा विस्तृत विवरण भने खुलाएको छैन । हामीले सन्दीपसँग साँझ साढे ६ बजे औपचारिक कार्यक्रम गर्दैछौँ, सिप्रदीका एक मार्केटिङ अधिकृतले भने, अहिले नै सबै कुरा भन्न मिल्दैन, कार्यक्रममै हामी सबै कुरा सार्वजनिक गर्छौँ । सन्दीपले यो सिजन दिल्ली डेयर डेभिल्सबाट आईपीएलका अन्तिम तीन खेलमा सहभागिता जनाउँदै ५ विकेट लिएका थिए । यसैबीच दिल्लीले सन्दीपलाई आफ्नो क्लबका तीन नयाँ खेलाडीमा सबैभन्दा प्रतिभावान पनि घोषित गरेको छ । सन्दीप आईपीएल खेलेर मंगलबार नेपाल फर्किएका छन् ।"
लियोनेल मेसीको जर्सी सगरमाथा शिखरमा,"काठमाडौँः अर्जेन्टिनाका विश्वचर्चित फुटबलर लियोनेल मेसीले पहिरिने १० नम्बरको जर्सी सर्वोच्च शिखर सगरमाथामा पुर्याइएको छ । मेसीले लगाउने अर्जेन्टिनाको १० नम्बरको जर्सी हिम आरोही डान जेङ्गलुबुुले मंगलबार सर्वोच्च शिखर सगरमाथामा फहराएका हुन् । आफ्नो जर्सी सगरमाथा शिखरमा फराइएपछि मेसीले आफ्ना फ्यानहरुको नाममा सामाजिक सञ्जालमा एक पोस्ट लेख्दै खुसी व्यक्त गरेका छन् । मेसीले आफ्नो जर्सी डान जेङ्गलुबुले सगरमाथा शिखरमा पुर्याएको समाचार आफ्ना ८९५ मिलियन फेसबुक फ्यानमाझ सेयर गर्दै उनलाई बधाई तथा धन्यवाद दिएका छन् । बधाई छ डान जेङ्गलुबु सगरमाथा शिखर चढ्न सफल भएकोमा, मेसीले भनेका छन्, यो अभूतपूर्व उपलब्धिका लागि धेरै धेरै बधाई अनि विश्वको शिखरमा मेरो जर्सी फहराएर मलाई त्यहीँ पुगेको महसुस गराएकोमा धन्यवाद । मेसी अहिले रसियामा यही जुनबाट हुने विश्वकपको तयारीका लागि अर्नेन्टिनाको ब्युनोस आयर्समा ब्यस्त छन् । विश्वकपको तयारीस्वरुप उनको देशले यही मे २९ मा हाइटीसँग मैत्रीपूर्ण खेल खेल्दैछ ।"
विश्वकप चर्चा : प्रभाव पार्न सक्ने खेलाडी 'थोमस मुलर',थोमस मुलर जर्मन राष्ट्रिय टोलीका प्रभावशाली हतियारमध्ये एक हुन्। २८ वर्षीय मुलर व्यावसायिक फुटबल भने बुन्डेस लिगा क्लब बायर्न म्युनिखबाट खेल्छन्। मुलरको आक्रामक अल राउन्डर भूमिकाले मैदानमा जस्तोसुकै बलियो टोलीलाई पनि आच्छुआच्छु पार्ने गर्छ। उनी स्ट्राइकर र मिडफिल्डर दुवै भूमिकामा उत्तिकै खुबीका साथ खेल्न सक्ने क्षमता भएका खेलाडी हुन्। राष्ट्रिय टोली र क्लब फुटबलमा पनि प्रायः उनलाई दुईवटै भूमिकामा राखिन्छ। मुलरको उपस्थितिमा जर्मनीको आक्रमण शक्ति सधैं सशक्त हुने गर्छ। मुख्यतः मिडफिल्डमा जम्ने मुलर विङ्सबाट पनि उत्कृष्ट खेल पस्कन माहिर छन्। विपक्षीलाई छक्याएर बल अगाडि बढाउन सक्ने उनको शैली झनै बेजोडको छ। मुलरले सन् २००४ मा यू१६ बाट राष्ट्रिय युवा टोलीमा डेब्यु गरेका थिए। युवा टोली र राष्ट्रिय टोलीमा जहाँ रहे पनि उनको प्रदर्शन लोभलाग्दो रह्यो। उमेर समूहका सबै टोलीबाट खेलिसकेका मुलरले सन् २००९ देखि एक वर्ष यू२१ टोलीमा खेलेका थिए। सोही प्रदर्शनले उनलाई सन् २०१० मा सिनियर राष्ट्रिय टोलीमा प्रवेश गरायो। सिनियर टोलीमा डेब्यु गर्दा मध्यपंक्ति र अग्रपंक्ति दुवैमा मुलरको खेल उत्कृष्ट रह्यो। मुलर प्रेरित बायर्न म्युनिख र जर्मनी दुवैको खेल्ने शैली एकै खालको छ। प्रायः दुवैले ४२३१ को ढाँचामा खेल्दा मुलरको भूमिका आक्रामक मिडफिल्डर हुने गर्छ। मुलर परिपक्वता र तीव्र वेग भएका खेलाडी पनि हुन्। मैदानमा प्रवेश गरेपछि आफूलाई सजिलो रूपमा प्रस्तुत गर्नु र विपक्षीलाई दबाबमा राख्नु उनको मुख्य विशेषता हो। मुलरले जर्मनीका लागि खेलेका सबै खाले ९० खेलमा ३८ गोल गरेका छन्। जर्मनीको रूस विश्वकप यात्रा पक्का गर्न छनोट चरणमा उनले पाँच गोल गरेका थिए। यसैगरी अघिल्लो विश्वकपमा जर्मनीले विश्वकप जित्दा पनि उनले चार गोल गरेका थिए। त्यसैले आगामी विश्वकपमा मुलर जर्मन टोलीको खेललाई प्रभाव पार्न सक्ने क्षमता भएका खेलाडी हुन्।
विश्वकपकै पहिलो गोलकर्ता लाउरेन्ट,"विश्वकप फुटबलको इतिहासमा पहिलो गोल गर्ने खेलाडी हुन्, फ्रान्सका लुसियन लाउरेन्ट। सन् १९०७ को डिसेम्बर १० मा जन्मिएका लाउरेन्टले सन् १९३० मा भएको पहिलो विश्वकपको मेक्सिकोविरुद्घको पहिलो खेलको १९औं मिनेटमै गोल गर्दै कीर्तिमान रचेका थिए। यद्यपि उक्त विश्वकपमा एउटै समयमा फ्रान्स र मेक्सिको तथा अमेरिका र बेल्जियमबीच उद्घाटन खेल खेलाइएको थियो। अर्को खेलमा अमेरिकाका बार्ट म्याकघीले २३औं मिनेटमा मात्र गोल गर्न सकेकाले उनी विश्वकपको इतिहासमा गोल गर्ने दोस्रो खेलाडी बन्न पुगे। विश्वकप फुटबलको इतिहासमा एउटै खेलमा दुई गोल गर्ने पहिलो खेलाडी पनि फ्रान्सकै आन्द्रे मास्चिनट हुन्। उनले मेक्सिकोविरुद्घको खेलको ४३औं र ८७औं मिनेटमा गोल गरेका थिए। विश्वकपमा पहिलो गोल गर्ने खेलाडी लाउरेन्टको सन् २००५ को अप्रिल ११ मा ९७ वर्षको उमेरमा निधन भएको थियो। पहिलो विश्वकपको पहिलो र दोस्रो खेल खेले पनि घाइते भएका कारण उनले तेस्रो खेल भने खेल्न सकेका थिएनन्। घाइते भएकै कारण उनले सन् १९३४ को विश्वकप पनि खेल्न सकेनन्। अन्तर्राष्ट्रिय प्रतियोगिताबाट सन्न्यास लिनुअघि उनले फ्रान्सका लागि केवल १० खेल खेलेर दुई गोल गरेका थिए। उनले विभिन्न क्लबबाट व्यावसायिक फुटबल पनि खेलेका थिए। दोस्रो विश्वयुद्धको समयमा उनी सेनामा पनि भर्ना भए। विश्वयुद्धका क्रममा जर्मन सेनाले उनलाई तीन वर्ष बन्दी बनाएका थिए।"
विश्वकप खेलाइने रंगशाला : क्रेस्तोभ्स्की,"आगामी विश्वकप खेलाइने रूसका १२ मध्ये महत्वपूर्ण रंगशाला हो, क्रेस्तोभ्स्की। यो रंगशालालाई सेन्ट पिटर्सबर्ग रंगशालाको नामबाट पनि चिनिन्छ। ६७ हजार दर्शक क्षमताको यो रंगशाला सेन्ट पिटर्सबर्गस्थित क्रेस्तोभ्स्की आइल्यान्डमा रहेको छ। दर्शक क्षमताको आधारमा आगामी विश्वकप खेलाइने यो दोस्रो ठूलो रंगशाला पनि हो। यो रंगशालालाई रूसी क्लब जेनिट सेन्ट पिटर्सबर्गले आफ्नो घरेलु रंगशालाका रूपमा प्रयोग गर्ने गरेको छ। सन् २०१७ देखि यो रंगशाला सञ्चालनमा ल्याइएको हो। सोही वर्षको जुनमा यो रंगशालामा फिफा कन्फिडरेसन्स कपका चारवटा खेल खेलाइएको थियो। उक्त प्रतियोगिताको चिली र जर्मनीबीचको फाइनल खेल पनि यही रंगशालामा खेलाइएको थियो। आगामी विश्वकपलाई ध्यानमा राखी तयार पारिएका रंगशालामध्ये यो निकै महँगो रंगशालामा पर्छ। यो रंगशाला तयार पार्न एक अर्ब अमेरिकी डलरभन्दा बढी खर्च भएको थियो। यो रंगशालामा खेलाइएको पहिलो प्रतियोगिता रसियन प्रिमियर लिगको जेनिट सेन्ट पिटर्सबर्ग र एफसी उरालबीचको खेल हो। उक्त खेल सन् २०१७ अप्रिल २२ तारिखमा खेलाइएको थियो। यो रंगशालामा पहिलो गोल गर्ने खेलाडी ब्रानिस्लाभ इभानोभिच हुन्। आगामी जुन १४ तारिखदेखि सुरु हुने २१औं विश्वकपमा यो रंगशालामा सातवटा खेल खेलाइने कार्यक्रम छ। लिग चरणमा मोरक्को र इरान (जुन १५), आयोजक रूस र इजिप्ट (जुन १९), ब्राजिल र कोस्टारिका (जुन २२), नाइजेरिया र अर्जेन्टिना (जुन २६) बीचको खेल यो रंगशालामा खेलाइनेछ। यसैगरी यही रंगशालामा जुलाई ३ तारिखमा एउटा प्रिक्वार्टरफाइनल खेल, जुलाइ १० तारिखमा एउटा सेमिफाइनल खेल र जुलाई १४ तारिखमा तेस्रो स्थानका लागि खेल पनि खेलाइनेछ।"
बृहत् स्वरूपमा अन्नपूर्ण ब्याडमिन्टन हुने,"काठमाडौं : अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिताको पाँचौं संस्करण साउन ७ देखि १२ गतेसम्म काठमाडौंमा आयोजना हुने भएको छ। त्रिपुरेश्वरस्थित राष्ट्रिय खेलकुद परिषद्को कभर्डहलमा हुने प्रतियोगितामा नेपालसहित १२ राष्ट्रको सहभागिता रहनेछ। प्रतियोगितामा भारत, बंगलादेश, श्रीलंका, बहराइन, माल्दिभ्स, थाइल्यान्ड, पाकिस्तान, भुटान, मलेसिया, इन्डोनेसिया र जापानका खेलाडी सहभागी हुने जानकारी अन्नपूर्ण मिडिया नेटवर्कका मानव संसाधन एवं प्रशासन विभाग प्रमुख सुदामकुमार सिजापतिले दिए। अन्नपूर्ण मिडिया नेटवर्कको आयोजनामा हुने प्रतियोगिताले नेपालको ब्याडमिन्टन खेललाई माथि उठाउन मद्दत पुर्याउने विश्वास पनि सिजापतिले व्यक्त गरे। विभिन्न देशका खेलाडी नेपालमा आएर खेल्दा ब्याडमिन्टन खेलको विकासका साथै खेल पर्यटनमा पनि टेवा पुग्नेछ। साथै नेपालका विभिन्न क्षेत्रबाट छनोट भएका खेलाडीले अन्तर्राष्ट्रियस्तरको प्रतियोगिता खेल्न पाउनु आफैंमा महत्वपूर्ण उपलब्धि हुनेछ, उनले भने। काठमाडौंमा बृहत् प्रतियोगिता हुनुअघि जेठ १३ गतेबाट ६ वटा प्रदेशमा छनोट खेल हुनेछ। प्रदेशमा पुरुष सिंगल, पुरुष डबल, महिला सिंगल, मिक्स डबल, १९ वर्षमुनिको जुनियर पुरुष सिंगल र जुनियर महिला सिंगलमा प्रतिस्पर्धा हुनेछ। प्रदेशस्तरमा सञ्चालित छनोट प्रतियोगितामा पहिलो र दोस्रो हुने खेलाडीले काठमाडौंमा हुने अन्तिम चरणको प्रतियोगितामा सहभागिता जनाउन पाउनेछन्। प्रदेश १ को छनोट जेठ १३ देखि १५ गतेसम्म धरानमा हुनेछ। २ नम्बर प्रदेशको छनोट खेल जेठ १८ देखि २० गतेसम्म वीरगन्जमा हुनेछ। यसैगरी जेठ २३ देखि २५ गतेसम्म ४ नम्बर प्रदेशको पोखरामा, जेठ २८ देखि ३० गतेसम्म ५ नम्बर प्रदेशको भैरहवामा, असार ३ देखि ५ गतेसम्म ६ नम्बर प्रदेशको सुर्खेतमा र असार ८ देखि १० गतेसम्म ७ नम्बर प्रदेशको धनगढीमा छनोट चरणका खेल सञ्चालन हुनेछन्। प्रदेशका विजेताले पदक र प्रमाणपत्र प्राप्त गर्नेछन्। साउनमा हुने अन्तिम चरणको प्रतियोगिता भने खुला हुने सिजापतिले जानकारी दिए। उनले १ नम्बर प्रदेशमा नरेश दाहाल (९८०१०४७६८७) लाई सम्पर्क व्यक्ति तोकिएको बताए। यसैगरी प्रदेश २ मा अनिल रेग्मी (९८०१०४७७०६), प्रदेश ४ मा शिवहरि देवकोटा (९८५६०५६१२९), प्रदेश ५ मा माधवप्रसाद खनाल (९८५१००४३९२), प्रदेश ६ मा ललितबहादुर बुढा (९८५८०५३१९६) तथा प्रदेश ७ मा शिवराज भट्ट (९८५८४२०६३६) र प्रेम केसी (९८५८०२२६५६) लाई सम्पर्क गर्न सकिने जानकारी सिजापतिले दिए। छनोट चरणका प्रतियोगिताका लागि जिल्लास्थित ब्याडमिन्टन संघले प्राविधिक सहयोग गर्ने उनले बताए। प्रदेशस्तरीय प्रतियोगिता सञ्चालन गर्नुको मुख्य उद्देश्य ब्याडमिन्टन खेलको विकासका साथै स्थानीय खेलाडीलाई प्रोत्साहन गर्नु पनि हो, सिजापतिले भने। ६ प्रदेशबाट छनोट भएका विजेता र उपविजेताले अन्तिम चरणको प्रतियोगितामा पुरुष एकल खुला, महिला एकल खुला र पुरुष डबल्स खुला स्पर्धामा प्रतिस्पर्धा गर्नेछन्। यी स्पर्धामा वरीयता प्राप्त चर्चित राष्ट्रिय खेलाडीले समेत प्रतिस्पर्धा गर्नेछन्। प्रदेशस्तरीय र अन्तिम चरणको प्रतियोगितामा एक हजारभन्दा बढी खेलाडीले प्रतिस्पर्धा गर्ने सिजापतिले जानकारी दिए। उनले विदेशी खेलाडीलाई खानेबस्ने सुविधा अन्नपूर्ण मिडिया नेटवर्कले उपलब्ध गराउने र प्रदेशस्तरका खेलाडीलाई खाना र खाजाका साथै यातायात खर्च उपलब्ध गराउने जानकारी दिए। कुल ६ स्पर्धा रहेको प्रतियोगितामा कर्पोरेट पुरुष सिंगल, पुरुष डबल्स, पुरुष एक्जुकेटिभ एकल र एक्जुकेटिभ डबल्स स्पर्धा पनि समावेश गरिएको छ। कर्पोरेट डबल्सतर्फ विभिन्न कर्पोरेट हाउसका म्यानेजर तहका खेलाडीले प्रतिस्पर्धा गर्नेछन्। एक्जुकेटिभ डबल्समा म्यानेजरभन्दा मुनिका खेलाडीको सहभागिता रहनेछ। प्रत्येक विधाका विजेतालाई दुई तोला, उपविजेतालाई एक तोला र तेस्रो हुने खेलाडीलाई आधा तोला सुनको पदक प्रदान गरिनेछ। यसैगरी जुनियरतर्फ महिला तथा पुरुष सिंगल्सका विजेताले एक तोला, दोस्रो हुनेले आधा तोला र तेस्रो स्थान हासिल गर्नेले चार आना सुनको पदक पाउनेछन्। पुरस्कार राशिमा मात्रै २० लाख रुपैयाँभन्दा बढी रकम खर्च हुने सिजापतिले बताए। कुल ३४ तोला सुन पुरस्कारमा लाग्ने उनले बताए। गत वर्ष पुरुष सिंगलमा नेपालका रत्नजित तामाङ र महिला सिंगलमा श्रीलंकाकी दिल्मी दियासले उपाधि जितेका थिए।"
दिल्लीले भन्यो: सन्दीप लामिछाने सबैभन्दा प्रतिभावान क्रिकेटर,"एजेन्सी: इन्डियन प्रिमियर लिग (आईपीएल) को यो सिजनमा दिल्ली डेयर डेभिल्सको यात्रा प्ले अफ भन्दा पहिले नै समाप्त भयो । दिल्लीका लागि सुरुवात गतिलो रहेन तर अन्त्य भने स्मरणीय रह्यो । यसको अर्थ के हो भने यस सिजनमा सुरूका दुई खेलमा हारेको दिल्लीले आफ्ना अन्तिम दुई खेलमा भने शानदार जित निकाल्यो । अन्तिम दुई खेलमा दिल्लीले चेन्नई सुपर किङ्ग्स (२ पटकको आईपीएल च्याम्पियन) र मुम्बई इन्डियन्स (३ पटकको आईपीएल च्याम्पियन र साविक विजेता) लाई हरायो । यस सिजनमा दिल्लीले १४ मा ५ खेलमा जित निकाल्यो भने साविक बिजेता मुम्बईलाई दुई पटक नै पराजित गर्यो । तर पनि दिल्ली प्लेअफका लागि छनौट हुन असफल रह्यो । तर यसका बावजुद दिल्लीले यस्ता केही खेलाडी पायो जसले समग्र क्लबकै प्रदर्शनलाई यादगार बनाइदिए । यस सिजन दिल्लीका लागि ऋषभ पन्त (६८४ रन) सहित सबैभन्दा धेरै स्कोर गर्ने खेलाडीकारुपमा छन् । अर्कातिर ट्रेन्ट बोल्ट (१८ विकेट) सहित सर्वाधिक विकेट लिने खेलाडी बनेका छन् । दिल्लीका शीर्ष ३ प्रतिभावान खेलाडी १) सन्दीप लामिछाने दिल्लीका लागि यस सिजनमा केही नयाँ प्रतिभावान खेलाडीहरुले गरेको प्रदर्शन अविस्मरणीय रह्यो । यसमा सबैभन्दा पहिलो नाम नेपालका लेग स्पिनर सन्दीप लामिछानेको छ। जसले जति अवसर पाए त्यसको भरपूर फाइदा उठाए। लामिछानेलाई अन्तिम ३ खेलमा अवसर मिल्यो । र, उनले यी तीनै खेलमा १६४४ को औसतमा ५ विकेट लिए । यस क्रममा लामिछानेले ६८३ को इकोनोमीले रन खर्च गरे । जुन एक टी२० खेललाई हेर्ने हो भने धेरै शानदार हो। मुम्बई इन्डियसविरुद्ध अन्तिम लिग म्याचमा सदीन्पले अमित मिश्रासँग मिलेर दिल्लीको जीतमा अहम भूमिका खेले । २) पृथ्वी शा यस सूचीमा दोस्रो खेलाडी हुन् पृथ्वी शा । जब दिल्लीका दुवै विदेशी बलर ब्याटसम्यानले दिल्लीलाई गतिलो सुरुवात दिलाउन सकेनन् तब आएको अवसरलाई उनले सदुपयोग गरे । अन्डर १९ टिमलाई च्याम्पियन बनाउने कप्तान पृथ्वी शाले उत्कृष्ट अन्दाजमा फाइदा उठाउँदै ९ खेलमा २४५ रन बनाए । पहिलो खेलमै १० बलमा २२ रनको पारी खेल्दै पृथ्वीले आफूलाई प्रमाणित गरे । त्यसपछि दिल्लीका लागि लगातार उनले ओपनरको भूमिका निर्वाह गरे । कोलकाताविरुद्ध शाले ६२ रनको शानदार पारी खेले। यस पुरै सिजन उनले १५३ को स्ट्राइक रेटमा रन बनाए । ३) अभिषेक शर्मा तेस्रा खेलाडी हुन् अभिषेक शर्मा । जसले पहिलो खेलमै आफूतर्फ सबैको ध्यान तान्न सफल भए । रोयल च्यालेन्जर्स बैंगलोरविरुद्ध अभिषेकले केबल १९ बलमा ४६ रनको विस्फोटक पारी खेल्दै आफ्नो छोटो ट्रेलर देखाए । जसले आगामी दिनमा धेरै आशा जगाइदिएका छन् । तर अभिषेकलाई बलिङको मौका मिलेन । दिल्ली आगामी सिजनमा उनी क्लबका लागि चम्किलो तारा बन्ने आशा जनाएको छ।"
जर्मनीलाई उपाधि रक्षाको मौका,"बर्लिन : विश्वकप फुटबलको इतिहासमा जर्मनी बलियो टोली हो। हरेक खाले खेलमा जर्मनी त्यति हल्लाखल्ला गर्दैन, मैदानमा डटेर खेल्छ र सुटुक्क उपाधि पनि जित्छ। चार वर्षअघि जर्मनीले विश्वकप जित्दा सुरुमा कमैले उपाधि जित्ला भनेर लख काटेका थिए। सम्भावित विजेताका रूपमा धेरैको अनुमानमा नरहेको टोली जर्मनीले अन्ततः उपाधि चुमेरै छाड्यो। त्यति बेला जर्मनीले फाइनलमा अर्जेन्टिनालाई १० गोलले हराउँदै चौथोपटक विश्वकप च्याम्पियन बनेको थियो। विश्वकपको इतिहासमा सर्वाधिक उपाधि जित्ने राष्ट्रको सूचीमा पनि जर्मनी दोस्रो स्थानमा छ। ब्राजिलले हालसम्म पाँचपटक तथा जर्मनी र इटालीले चारचार पटक उपाधि जितेका छन्। जुन १४ देखि रूसमा सुरु हुने २१औं विश्वकप जर्मनीका लागि विशेष पनि रहेको छ। उक्त विश्वकपमा जर्मनी ५६ वर्षपछि उपाधि रक्षा गर्ने पहिलो टोली बन्ने अभियानमा रहनेछ। ब्राजिलले सन् १९५८ र सन् १९६२ मा लगातार दुईपटक विश्व उपाधि जितेयता हालसम्म कुनै पनि राष्ट्रले यो सफलता हात पार्न सकेको छैन। विश्वकपको इतिहसमा हालसम्म ब्राजिलका अतिरिक्त इटालीले मात्र लगातार दुईपटक उपाधि जित्न सकेको छ। इटालीले भने सन् १९३४ र सन् १९३८ मा लगातार उपाधि चुमेको थियो। त्यसैले आगामी विश्वकपमा जर्मनीसामु तेर्सिएको सबैभन्दा ठूलो प्रश्न पनि यही नै हो, के जर्मनी ५६ वर्षपछि उपाधि रक्षा गर्ने पहिलो राष्ट्र बन्न सक्ला। केही अनुभवी र केही क्षमतावान् युवा खेलाडीलाई साथ लिएर रूस यात्रामा होमिन लागेको जर्मनी पनि अहिले यही चुनौतीलाई पार गर्ने अभियानमा छ। जर्मनीले सन् १९५४, सन् १९७४ र सन् १९९० मा भने पश्चिम जर्मनीका रूपमा विश्वकप जितेको थियो। युरोपेली क्षेत्रको छनोट प्रतियोगितामा समेत यसपटक जर्मनीको प्रदर्शन बेजोडको थियो। छनोट चरणमा सबै १० वटै खेल जित्दै साविक विजेता जर्मनीले उपाधि जोगाउन आफू सक्षम रहेको सन्देश दिएको थियो। छनोट प्रतियोगितामा विपक्षीको पोस्टमा ४३ गोल ठोकेको जर्मनी आफूले भने केवल चार गोल खाएको थियो। जर्मनीलाई रूसको यात्रा तय गराउन छनोट प्रतियोगितामा अनुभवी खेलाडी थोमस मुल्लर र स्न्यान्ड्रो वाग्नरको महत्वपूर्ण भूमिका रहेको थियो। यी दुवै खेलाडीले पाँचपाँच गोल गरेका थिए। मुल्लरले चार वर्षअघिको विश्वकपमा पनि चार गोल गरेका थिए। यसैगरी जुलियन ड्राक्सलर, टिमो वेर्नर र लियोन गोरेज्काले पनि गतिलो योगदान गरेका थिए। छनोट प्रतियोगिताको समूह सीमा रहेको जर्मनीले एक खेलअगाडि नै उत्तरी आयरल्यान्डलाई ३१ गेलले हराउँदै रूस विश्वकपको ढोका खोलेको थियो। जर्मन टोलीलाई विश्वकपमा छनोट गराउन बुन्डेस लिगामा चम्किएका केही युवा खेलाडीको पनि महत्वपूर्ण योगदान छ। स्तरका आधारमा पनि युरोपियन घरेलु लिगमा बुन्डेस लिगाको छुट्टै स्तर छ। त्यसैले घरेलु लिग पनि जर्मनीको विश्वकप यात्रामा मेरुदण्ड साबित बनेको छ। विश्वकपमा जर्मनलाई माथि उठाउने अर्को हतियार प्रशिक्षक जोचिम लोय पनि हुन्। चार वर्षअघि जर्मनीलाई विश्वकप उपाधि चुमाउँदा पनि लोय नै टोलीका प्रशिक्षक थिए। पछिल्लो समय पनि उनको प्रशिक्षकत्वमा जर्मनीले हरेक प्रतियोगितामा उत्कृष्ट प्रदर्शन गर्दै आएको छ। चार वर्षको विश्वकपमा अर्जेन्टिनाविरुद्धको फाइनलमा निर्णायाक गोल गर्ने मारियो गोएट्ज भने यसपटक २७ सदस्यीय टोलीमा परेका छैनन्। तर, प्रशिक्षक लोयले रूस विश्वकपका लागि तयार पारेको प्रारम्भिक खेलाडीको सूचीमा अनुभवी र युवा खेलाडीको वर्चस्व रहेको छ। प्रशिक्षण लोले एक साताअघि मात्र रूसविश्व कपका लागि प्रारम्भिक टोलीको घोषणा गरेका थिए। विश्वकपका लागि २३ खेलाडीको सूची भने जुन ४ मा घोषणा हुने लोयले बताएका छन्। जर्मन फुटबल संघले प्रशिक्षक लोयको नयाँ सम्झौतासमेत हालै नवीकरण गरेको छ। लोयले सन् २०२२ कतार विश्वकपसम्म जर्मन टोली सम्हाल्ने छन्। जर्मन टोलीको प्रारम्भिक सूचीमा नम्बर एक गोलरक्षक म्यानुयल नेउरलाई समावेश गरिएको छ। उनी जर्मनीको रूस यात्रामा अर्का महत्वपूर्ण हतियार हुन्। यद्यपि उनी गत सेप्टेम्बरदेखि घाइते छन्। टिमो वेर्नर, जुलियन ड्राक्सलर र मार्को रियोसले पनि टोलीमा स्थान पाएका छन्। प्रारम्भिक जर्मन टोली गोलरक्षक : बेनार्ड लेनो (बायर्न लेभरकुसेन), म्यानुयल नेउर (बायर्न म्युनिख), मार्क आन्द्रे टेर स्टेगन (बार्सिलोना) र केभिन ट्राप (पीएसजी)। रक्षक : म्याथियस गिन्टर (बोरुसिया मोन्चेनग्लाबाच), जोनस हेक्टर (कोलोन), जेरोम बोयटिङ (बायर्न म्युनिख), म्याट्स ह्युमल्स (बायर्न म्युनिख), निकलस सुल (बायर्न म्युनिख), जोसुआ किमिच (बायर्न म्युनिख), मार्भिन प्लाटेनहार्ड्ट (हेराथ बर्लिन), एन्टोनियो रुडिगर (चेल्सी) र जोनाथन टाह (बायर लेभरकुसेन)। मिडफिल्डर : जुलियन ब्रान्ड्ट (बायर लेभरकुसेन), जुलियन ड्राक्सलर (पीएसजी), इल्की गुन्डोगन (म्यानचेस्टर सिटी), सामी खेदिरा (युभेन्ट्स), टोनी क्रुज (रियल म्याड्रिड), मेसुट ओजिल (आर्सनल), लियोन गोरेट्ज्का (साल्के ०४), मार्को रेयस (बोरुसिया डर्टमन्ड) र सेबास्टियन रुडी (बायर्न म्युनिख)। स्ट्राइकर : लेरोय सेन (म्यानचेस्टर सिटी), निल्स पिटर्सन (एससी फ्रेइबर्ग), मारियो गोमेज (भीएफबी स्टुटगार्ट), टिमो वेर्नर (आरबी लिपजिग) र थोमस मुलर (बायर्न म्युनिख)। जर्मनीको खेल समूह एफ जुन १७ : मेक्सिकोविरुद्घ जुन २३ : स्विडेनविरुद्घ जुन २७ : दक्षिण कोरियाविरुद्घ जर्मनी विश्वकप सहभागिता : १९औं पटक उपाधि : ४ पटक (तीनपटक पश्चिम जर्मनीका रूपमा) फिफा वरीयता : १"

शीर्षक,विवरण
वैकल्पिक दलको औचित्य र चुनौती,"नयाँ र वैकल्पिक भनिएका दल पनि वास्तविकरूपमा राजनीतिक भिजन का दृष्टिले नयाँ र वैकल्पिक हुन सकेका छैनन् सत्तारुढ र मूलधारका दलहरू यथास्थितिवादी तथा सत्तामुखी भएपछि वैकल्पिक तथा नयाँ राजनीतिक दलको आवश्यकता तथा सूचना प्रविधिको क्रान्ति भएपछि मूलधारका भन्दा वैकल्पिक वा नयाँ मिडियाको प्रभाव र परिणामका बारेमा विश्वव्यापीरूपमा नै बहस भइरहेको छ। राजनीतिक यथास्थितिवाद र प्रविधिको विकासको कारणले सिर्जित विश्वव्यापी बहसको असर नेपाली राजनीति र सञ्चारमाध्यममा पनि गम्भीररूपमा परेको छ। त्यसैले वैकल्पिक राजनीति, वैकल्पिक राजनीतिक दल र वैकल्पिक मिडियाको व्यापक चर्चा भइरहेको छ। वैकल्पिक र नयाँ मिडिया विशेषगरी डिजिटल पत्रकारिता तथा सामाजिक सञ्जालले मूलधारका मिडियालाई जति चुनौती दिइरहेका छन् त्यसको तुलनामा नयाँ तथा वैकल्पिक दलले मूलधारका दलहरूलाई चुनौती दिन सकेका छैनन्। मूलधारका दलहरूलाई चुनौती दिँदै केही वर्षअगाडि बाबुराम भट्टराईले नयाँ शक्ति र रवीन्द्र मि श्रले विवेकशील साझा पार्टी स्थापना गरेपछि नेपालमा पनि उक्त बहसले उल्लेखनीय तरंग सिर्जना गरेको छ। तर विगत निर्वाचनमा नयाँ र वैकल्पिक भनिएका दलहरूले अपेक्षाकृत सफलता पाउन नसकेपछि उनीहरूको औचित्य र भविष्यबारेमा पनि प्रश्नचिह्न खडा भएको छ। विश्वव्यापी र दक्षिण एसियामा नयाँ वा वैकल्पिक दलहरू विगत केही वर्षदेखि प्रमुख राजनीतिक शक्तिका रूपमा स्थापित भएका छन् र परम्परागत र मूलधारका दलहरूलाई गम्भीर चुनौती दिएका छन्। ३९ वर्षीय युवा इम्यानुयल म्याक्रों फ्रान्सका राष्ट्रपति निर्वाचित भएपछि तथा सापेक्षिकरूपमा नयाँ र कमजोर मानिएका दलहरू पाकिस्तान, भुटान र माल्दिभ्समा भर्खरै सम्पन्न आमनिर्वाचनमा विजय भएपछि उक्त बहसले दक्षिण एसियामा थप आयतन हासिल गरेको छ। अरविन्द केजरीवालको आम आदमी पार्टीको स्थापना र लहरले भारतमा पनि मूलधार वा परम्परागत दलहरूलाई उल्लेखनीयरूपमा धक्का दिएको छ। जनअपेक्षाअनुरूप सरकारले डेलिभर गर्न नसकेपछि विश्वव्यापीरूपमा नै परम्परागत र मूलधारका पार्टीहरूलाई नयाँ र वैकल्पिक दलहरूले गम्भीर मनोवैज्ञानिक चुनौती सिर्जना गरेका छन्। नेपालको सन्दर्भमा पार्टी निर्माण पार्टी निर्माणको अन्तर्राष्ट्रिय र नेपालको राष्ट्रिय सन्दर्भ मौलिक रूपमा पृथक् छ। समृद्ध लोकतान्त्रिक र आर्थिकरूपमा विकसित देशहरूमा राजनीतिक सिद्धान्त र कार्यसूचीका आधारमा दलहरूको उत्थान र अवसान हुन्छ। तर नेपालको सन्दर्भमा एउटा सफल क्रान्ति वा आन्दोलनको नेतृत्व नगरेसम्म राजनीतिक शक्तिका रूपमा स्थापित भएका छैनन्। अन्तर्राष्ट्रिय सन्दर्भमा कुनै पनि पार्टी निर्माणको प्रमुख आधार राजनीतिक सिद्धान्त, कार्यसूची, नीति र कार्यक्रम हो। नेपालको सन्दर्भमा क्रान्ति, आन्दोलन, संघर्ष र बलिदान पार्टी निर्माणको दृष्टिले न्यूनतम राजनीतिक योग्यता र अनिवार्य मापदण्ड हो। कांग्रेसले ०७, ०४६, ०६२ ६३ को जनआन्दोलनको नेतृत्व गयो। त्यसैले कांग्रेस निर्णायक शक्तिका रूपमा स्थापित भयो। एमालेले ०४६ र ०६२ ६३ को आन्दोलनमा नेतृत्वदायी भूमिका निर्वाह गयो। त्यसैले एमाले पनि प्रमुख शक्तिका रूपमा स्थापित भयो। माओवादीले दशक लामो सशस्त्र संघर्षको नेतृत्व गयो भने तत्कालीन सात दलसँग बाह्रबुँदे समझदारी गरेपछि ०६२ ६३ को आन्दोलनमा परोक्षरूपमा सहभागी भयो। त्यसैले ०६२ ६३ को जनआन्दोलनबाट लोकतान्त्रिक गणतन्त्र स्थापना भएपछि माओवादी पनि प्रभावशाली शक्तिका रूपमा स्थापित भयो। मधेसकेन्द्रित दलहरू पनि ०६४ को मधेस आन्दोलनकै आधारमा स्थापित भएका हुन्। त्यसैले हालसम्मको पार्टी निर्माण प्रक्रियाको ऐतिहासिक आयाम तथा नजिरका आधारमा विश्लेषण गर्दा आन्दोलन, क्रान्ति वा विद्रोहको सफल नेतृत्व नगरेसम्म कुनै पनि पार्टी प्रमुख पार्टीका रूपमा स्थापित भएका छैनन्। उपरोक्त तथ्य र तथ्यांकका आधारमा विश्लेषण गर्दा नेपालको परिवेशमा पार्टी निर्माण प्रक्रिया लामो, जटिल र संघर्षपूर्ण छ। त्यसैले काठमाडौं तथा सहरकेन्द्रित, मध्यम तथा बौद्धिक वर्ग लक्षित र सञ्चारमाध्यम तथा सामाजिक सञ्जाल (ट्विटर, फेसबुक) उत्प्रेरित अभियानका आधारमा नयाँ वा वैकल्पिक पार्टी स्थापित हुने सम्भावना क्षीण देखिन्छ। नयाँ वा वैकल्पिक पार्टी स्थापना गर्ने अभियानका अभियन्ताहरूले उक्त वास्तविकतालाई आत्मसात गर्नु अपरिहार्य छ। होइन भने नयाँ वा वैकल्पिक पार्टी केवल मृगतृष्णा मात्रै हुन सक्छ। प्रारम्भमा भट्टराईको नयाँ शक्ति वास्तवमै नयाँ शक्ति का रूपमा स्थापना हुन सक्ने झीनो सम्भावना देखिएको थियो। तर भट्टराईको शक्ति को परीक्षण हुन ६ महिना पनि लागेन। त्यसैले भट्टराईको असफलताबाट शिक्षा ग्रहण गर्नु मि श्रकै राजनीतिक स्वास्थ्यका लागि पनि उपयुक्त हुनेछ। मूलधारका कि वैकल्पिक दल नेपालमा मात्रै होइन, विश्वव्यापीरूपमा नै परम्परागत तथा मूलधारका दलहरूप्रति जनताको विकर्षण मात्रै होइन, आक्रोश र असहमतिसमेत छ। त्यसैले परम्पगत तथा मूलधारका दलमा सुधार कि नयाँ वा वैकल्पिक दल ? भन्ने बहसले राजनीतिशास्त्री, राजनीतिकर्मी र जनताको मथिंगलमा शक्तिशाली तरंग सिर्जना गरेको छ। कतिपय विकसित र लोकतान्त्रिक देशहरूमा सत्तारुढ तथा मूलधारका दलहरूको विकल्पमा नयाँ र वैकल्पिक दल अप्रत्यासितरूपमा निर्वाचनमा विजयी भएका छन् भने कतिपय देशहरूमा नयाँ वा वैकल्पिक दलहरूले परम्पगत तथा मूलधारका दलहरूलाई गम्भीर चुनौती दिएका छन्। फ्रान्सका राष्ट्रपति म्याक्रों वैकल्पिक राजनीतिका सबैभन्दा सफल राजनीतिज्ञ हुन्। कतिपय देशका अधिकांश वैकल्पिक र नयाँ राजनीतिक दलहरू अतिवादी तथा लोकप्रियतावादी छन्। तर म्याक्रोंले अतिवादी तथा लोकप्रियतावादी होइन, सकारात्मक र उदारवादी विकल्पको नेतृत्व गरे र सफल पनि भए। युरोप र एसियामा अप्रत्यासितरूपमा स्थापित भएका नयाँ दलहरूले मूलधारको राजनीति र दलहरूलाई चुनौती त दिएका छन्। तर अधिकांश दलहरू लोकप्रियतावादी, राष्ट्रवादी तथा दक्षिणपन्थी दलका रूपमा उदाएका छन्। त्यसैले विश्वव्यापीरूपमा नै नयाँ तथा वैकल्पिक भनिएका दलहरूको सैद्धान्तिक तथा वर्गीय धरातल कमजोर छ। लोकप्रिय नारा र जनतामुखी कार्यसूचीका आधारमा उक्त दलहरूले अभियान प्रारम्भ गरेका हुन्छन्। त्यसैले लोकप्रियतावादको आधारमा नै पार्टी स्थापित गर्नुपर्ने बाध्यात्मक परिवेश उनीहरूलाई हुन्छ। नेपालका वैकल्पिक र नयाँ भनिएका विवेकशील साझा र नयाँ शक्ति दुवै पार्टी धेरै हदसम्म लोकप्रियतावादी पार्टी हुन्। लोकप्रियतावादको ह्याङ ओभर र पार्टीका रूपमा स्थापना हुने संघर्षका क्रममा नेपालका नयाँ दलहरू एउटा वामपन्थी र अर्को दक्षिणपन्थी लोकप्रियतावादी पार्टीको दिशातर्फ उन्मुख हुन सक्ने सम्भावना प्रबल देखिन्छ। हालसम्मको नेपाली जनताको मनोविज्ञानका आधारमा वस्तुगत विश्लेषण गर्दा अहिले पनि पहिलो विकल्प मूलधारका दलहरूको सुधार र रूपान्तरण नै हो। त्यसैले सयौं गल्ती र कमजोरी हुँदाहुँदै पनि नेपाली जनताले कांग्रेस र एमालेलाई विगतमा पटकपटक अवसर दिएका छन्। मूलधारका दलहरू नेकपा र कांग्रेसमा सुधार भएन भने नेपाली जनताले विकल्प खोज्नेछन्। तर भट्टराई र मि श्रले विश्लेषण गरेभन्दा नयाँ पार्टी निर्माण चुनौतीपूर्ण देखिन्छ। नेपाली जनताको मूलधारका दलहरूप्रतिको विश्वासलाई कमजोरी ठानेर उनीहरूले जनताका चाहना र भावनाअनुरूप आफूहरूलाई अब पनि सुधार र रूपान्तरण गरेनन् भने जनताले नयाँ वा वैकल्पिक दलहरूलाई विकल्पका रूपमा स्वीकार गर्नसक्ने सम्भावना पनि कायम नै छ। विकल्पको राजनीतिक गोलचक्कर समृद्ध लोकतान्त्रिक तथा विकसित देशको तुलनामा साक्षरता प्रतिशत न्यून भए पनि राजनीतिक दृष्टिले जनता सचेत, स्वाभिमानी र स्वतन्त्रप्रेमी छन्। त्यसैले नेपाली जनताले दूरदर्शीपूर्ण र विवेकसम्मत राजनीतिक निर्णय गर्दै आएका छन्। ०४६ मा बहुदलीय लोकतन्त्र स्थापना भएपछि भएको पहिलो आमनिर्वाचनमा राजा र पञ्चायतको विकल्पमा जनआन्दोलनको नेतृत्वकारी पार्टी कांग्रेसलाई विजयी गराए। तर कांग्रेसको आन्तरिक विवाद र सत्ता संघर्षको कारणले भएको ०५१ को मध्यावधि आमनिर्वाचनमा कांग्रेसको विकल्पमा अल्पमतको भए पनि एमालेलाई अवसर दिए। ०५६ को आमनिर्वाचनमा एमालेको विकल्पमा पुनः कांग्रेसलाई पूर्ण बहुमतको सरकार निर्माण गर्ने जनादेश दिए। तर कांग्रेस र एमालेको कुशासन, भ्रष्टाचार र सत्ताको छिनाझप्टीबाट आजित भएका नेपाली जनताले ०५९ पछि राजालाई पनि शंकाको सुविधा दिएका थिए। कांग्रेस र एमालेको विकल्पमा राजालाई पनि नेपाली जनताले स्विकारेका थिए। त्यसैले राजा ज्ञानेन्द्रको निरंकुश शासनलाई पनि केही समय मौन समर्थन गरेका थिए। तर जब लोकतान्त्रिक प्रणालीको अन्त्य गरी निरंकुश शासन प्रारम्भ गरे, तब नेपाली जनताले तत्कालीन सात दलको शान्तिपूर्ण आन्दोलनलाई समर्थन गरेपछि २३८ वर्ष लामो राजतन्त्रको अन्त्य भई लोकतान्त्रिक गणतन्त्र स्थापना भएको थियो। जनताको निरन्तर विकल्पको खोजीका क्रममा २०६२ ६३ को जनआन्दोलनबाट गणतन्त्र स्थापनापछि कांग्रेस र एमालेको विकल्पमा जनताले माओवादीलाई पहिलो संविधानसभा निर्वाचनमा विजयी गराएका थिए। तर सत्तामा पुगेपछि माओवादीमा देखिएको अहंकार र सर्वसत्तावादी प्रवृत्तिको कारणले ०७० मा भएको दोस्रो संविधानसभाको निर्वाचनमा माओवादीको विकल्पमा कांग्रेस र एमालेलाई अवसर दिएका थिए भने ०७४ संघीय आमनिर्वाचनमा कांग्रेसको विकल्पमा वाम गठबन्धनलाई विजयी गराए। विगत आमनिर्वाचनमा वाम गठबन्धनले प्रचण्ड बहुमत हासिल गरे पनि नौमहिनाको सरकारको मूल्यांकन गर्दा नेपाली जनता पुनः नेकपाको सरकारको विकल्पको खोजीमा छन्। तर प्रश्न नेकपाको विकल्प मूलधारको पार्टी कांग्रेस हो कि नयाँ वा वैकल्पिक पार्टी होला ? भन्ने मात्रै हो। जनचाहना र जनभावनाअनुरूप सुधार भयो पहिलो विकल्प पुनः लोकतान्त्रिक पार्टी कांग्रेस हुनसक्छ। कांग्रेसमा सुधार भएन भने जनताले कांग्रेसको पनि विकल्प खोज्नेछन्। किनभने सार्वभौमसत्ता स्वाभिमानी नेपाली जनता कुनै पनि पार्टीका स्थायी मतदाता वा दास होइनन्। ०६४ को संविधानसभाको निर्वाचनबाट नेपाली राजनीतिको निर्णायक शक्तिका रूपमा स्थापित भएपछि राष्ट्रिय अन्तर्राष्ट्रिय शक्तिकेन्द्रले पनि नेपाली जनताले शान्तिपूर्ण निर्वाचनमार्फत साइज मा ल्याएका थिए। त्यसैले जनताले दूरदर्शी र विवेकसम्मत निर्णय गर्दै आएका छन्। त्यसैले राजनीतिक दृष्टिले सचेत र स्वाभिमानी नेपाली जनता निरन्तर परिवर्तन र विकल्पको खोजीमा छन्। निष्कर्ष हालसम्म नेपालको राजनीतिक नक्सा क्रान्ति, आन्दोलन वा विद्रोहले निर्धारण गर्दै आएको थियो, तर अब राजनीतिक आन्दोलन वा संघर्षको अध्याय समाप्त भयो किनभने नेपाली जनताको भावनाअनुरूप संघीय लोकतान्त्रिक गणतन्त्र स्थापना भइसक्यो। अब कुन प्रणाली स्थापना गर्न क्रान्ति वा आन्दोलन गर्ने ? राजनीतिक आन्दोलन वा संघर्षको अध्याय समाप्त भएको कारणले अब आन्दोलनले होइन, राजनीतिक एजेन्डाले राजनीतिक कोर्स निर्धारण गर्नेछ। त्यसैले पार्टी निर्माणको अबको आधार राजनीतिक आन्दोलन, संघर्ष वा बलिदान होइन, राजनीतिक भिजन र एजेन्डा हो। विकास, समृद्धि, सुशासन, भ्रष्टाचार नियन्त्रण, विधिको शासन नै अबको नेपालका कार्यसूचीहरू हुन्। त्यसैले अब कोरा राजनीतिक सिद्धान्त र अतीतमुखी दलभन्दा राजनीतिक कार्यसूची तथा भविष्यमुखी नीतिका आधारमा दलहरूको उत्थान र अवसान हुने भएकाले परम्परागत, मूलधार र वैकल्पिक सबै दल र राजनीतिकर्मीलाई समानरूपमा पार्टी निर्माणको अवसर र चुनौती छ। तर नयाँ र वैकल्पिक भनिएका दल पनि वास्तविकरूपमा राजनीतिक भिजन का दृष्टिले नयाँ र वैकल्पिक हुन सकेका छैनन्। त्यसैले यथास्थितिमा नयाँ र वैकल्पिक दलका रूपमा स्थापित हुने सम्भावना भने क्षीण देखिन्छ। ट्विटर :"
प्रधानमन्त्रीलाई युवा वैज्ञानिकको खुलापत्र,"औसत क्षमता र इच्छाशक्तिले नास्टमा युगीन परिवर्तन ल्याउन कठिन छ सम्माननीय प्रधानमन्त्रीज्यू, नेपालको संविधान २०७२ को अनुसूची ५१५ मा राष्ट्रको आर्थिक समृद्धि र सामाजिक रूपान्तरणका लागि विज्ञान र प्रविधिको आवश्यकताबोध गरी यसको विकास र प्रवर्द्धनका निम्ति केन्द्रीयस्तरको विज्ञान तथा प्रविधि प्रतिष्ठानको परिकल्पना गरिएको छ। नेपाल विज्ञान तथा प्रविधि प्रज्ञा प्रतिष्ठान (नास्ट) नेपालको एक मात्र वैज्ञानिक संस्था हो। तपाईं स्वयं प्रतिष्ठानको कुलपति हुनुहुन्छ भने शिक्षा, विज्ञान तथा प्रविधिमन्त्री प्रतिष्ठानको सहकुलपति। हाल यस प्रतिष्ठान हाँक्ने उपकुलपतिको पद करिब दुई महिनादेखि रिक्त छ। नयाँ उपकुलपति नियुक्ति प्रक्रियामा सायद शिक्षा विज्ञान तथा प्रविधि मन्त्रालय गृहकार्य गर्दै होला भन्ने अनुमान हामी सरोकारवाला गर्दै छौं। विद्यावारिधि प्राप्त गरी देश सेवामा समर्पित हुने उद्देश्यसहित विगत तीन वर्षदेखि यस प्रतिष्ठानको छातामुनि युवा वैज्ञानिकको हैसियतमा अनुभव गर्ने अवसर प्राप्त गरेकाले हामीलाई प्रतिष्ठानको उपकुलपति नियुक्तिको सँघारमा केही मथिंगल होस् र प्रतिष्ठान जीवन्त होस् भन्ने अपेक्षा छ। विगत २३ महिनायता नास्टका समाचार अखबारमा फाट्टफुट्ट आइरहेका छन्। नास्टमा करार वैज्ञानिकलाई हाजिर गर्न रोक, नास्टमा फर्क वैज्ञानिक कार्यक्रम असफल, नास्टको औचित्यसम्बन्धी बहस, नास्टको पुनर्संरचना आवश्यक, नास्टको खस्कँदो अवस्थाबारे चिन्ता आदि। कतिपय राम्रा समाचार पनि छन्। नास्टले नेपालको आफ्नै स्याटेलाइट पठाउने, आणविक सुरक्षा परिषद्को सदस्यता लिने, प्लास्टिक प्रदूषण रोक्न प्लास्टिकबाट इन्धन निकाल्ने प्रयास, मिचाहा झार नियन्त्रण गर्न बायोचार बनाउने अभियान, नास्टमा जलवायु परिवर्तनसम्बन्धी ज्ञान केन्द्र, उच्च हिमाली जलवायु अध्ययनका लागि पिरामिड जडान, काठमाडौंमा खानेपानीको गुणस्तर मापन, हिमाल पहाड चढ्न थाले तराईकेन्द्रित रोग आदि। यथार्थमा भन्दा अपेक्षाकृत अनुसन्धान गरी नेपाली जनजीवनमा प्रभाव पार्न नसकेकाले प्रतिष्ठानप्रति सन्तुष्ट हुने अवस्था भने छैन। प्रतिष्ठानको कुलपति र सहकुलपति भएको नाताले तपाईं र शिक्षामन्त्रीलाई प्रतिष्ठानलाई दिशानिर्देश गर्न छुट छ र त्यो सामाथ्र्य राख्नुहुन्छ। शक्तिशाली सरकारले प्रतिष्ठानको गियर परिवर्तन गरी युवा वैज्ञानिकलाई समृद्ध नेपाल र सुखी नेपालीको अभियानमा एकाकार पार्ने बेला आएको छ। प्रतिष्ठानको नियमावलीअनुसार उपकुलपति नियुक्तिका लागि प्राज्ञसहितको एउटा कार्यदल बन्ने प्रावधान छ। शिक्षा, विज्ञान तथा प्रविधिमन्त्री तपाईंसमक्ष सिफारिस भई आएका व्यक्तिमध्येबाट एकजना उपकुलपति नियुक्त गर्ने अधिकार तपाईंको कार्यालयको हो। प्रतिष्ठानका उपकुलपति चारबर्से कार्यकालका लागि नियुक्त हुन्छन्। यसकारण अब नियुक्त हुने उपकुलपति वर्तमान सरकारको कार्यअवधि भर सरकारका सारथि बन्न सक्नेछन्। जोस, जाँगर, धैर्य, परिपक्वता र सोचाइको हिसाबले पनि सकारात्मक र युवामुखी पात्र नियुक्त गरेर पठाइदिनुहोस्। अथवा जुन व्यक्ति चयन हुनेछ उनलाई दिशानिर्देश गरेर पठाइदिनुहोस्। औसत क्षमता र इच्छाशक्तिले प्रतिष्ठानमा युगीन परिवर्तन ल्याउन कठिन छ। त्यागी र विज्ञान, प्रविधि र समाजका राष्ट्रिय र अन्तर्राष्ट्रिय आयाम बुझ्न सक्ने खालको नेतृत्व आजको माग हो। विगत साढे तीन दशकभन्दा लामो इतिहास बोकेको राष्ट्रिय विज्ञान तथा प्रविधि प्रज्ञा प्रतिष्ठानलाई समयसापेक्ष परिवर्तन गर्न कुशल, मिहिनेती र विज्ञान दर्शन बुझेको उपकुलपति नेपाली विज्ञान समाजको माग हो। समृद्ध नेपालको सपनाका लागि पूरै राष्ट्र तयार पार्न आवश्यक छ। विज्ञान र प्रविधि क्षेत्र उक्त महाअभियानको मुख्य बन्नु पाउनुपर्छ र प्रधानमन्त्रीले वैज्ञानिक केन्द्रलाई त्यहीअनुरूप दिशानिर्देश गर्न आवश्यक छ। नेपाल विज्ञान तथा प्रविधि प्रज्ञा प्रतिष्ठान (नास्ट) द वल्र्ड एकेडेमी अफ साइन्सको नेपाल प्रतिनिधि हो। देशका युवा, बालबालिका, वृद्धवृद्धा, किसान, उद्यम व्यवसायी र नीतिनिर्माताले नेपाली वैज्ञानिक प्राविधिक देशवासीका समस्या समाधानका लागि इमानदार प्रयत्न गर्दैछन् भन्ने विश्वास दिलाउन आवश्यक छ। यो जिम्मेवारी पनि प्रतिष्ठानका उपकुलपतिले लिनैपर्छ। प्रतिष्ठानले राज्यबाट न्यूनै भए पनि सरकारको गच्छेअनुरूप (चालु आर्थिक वर्षमा करिब तीस करोड) रकम पाएको छ। उक्त बजेट खर्च गर्ने सामर्थ्य करिब साढे तीन दशकको प्रौढ नास्टसँग पक्कै छ। विज्ञान र प्रविधिको प्रयोग बहुआयामिक हुन्छ। देशले न्यून लगानी गरेको हुँदाँ काम गर्न सकेनौं भन्ने आवाज कतिपय प्रौढ वैज्ञानिक जगत्ले रेडिमेड उत्तर दिएको हामीले सुन्यौं र देख्यौं। यसमा असहमत हुन नसकिएला। तर जति रकम विनियोजन भएको छ, त्यसको भरपूर उपयोग भएको छ भन्ने विश्वास नागरिकलाई दिलाउनुपर्छ। प्रतिष्ठानको विगत तीन वर्षमै करोडौं रकम खर्च गर्ने क्षमता नराखेकाले फिर्ता गएको छ। हामी टुलुटुलु हेरेर बस्न बाध्य भयौं तर आफ्नै आँखाअगाडि कैयौं युवा वैज्ञानिक साथीहरू पुनः विदेश पलायन भएका छन्। वैज्ञानिक र प्राविधिकको नेपाल बस्ने न्यूनतम चाहना पनि पूरा गर्न सक्दैन त नेपाल सरकार र उसका निकायमा गम्भीर प्रश्न उठ्यो। युवा वैज्ञानिक तथा प्राविधिकका लागि नेपाल भिœयाउने अर्को बाटो नेपालका कुनै पनि सरकारी निकायले निर्माण गरेका छैनन्। विज्ञान प्रविधि विषयमा विद्यावारिधिपश्चात् नेपाल फर्कनेहरूका लागिसमेत सरकारसँग जोडिन पाउने अर्को विकल्प छैन। प्रतिष्ठानको छाती चौडा पार्न सक्यो भने सरकारद्वारा विद्याभूषण क ले विभूषित युवा वैज्ञानिक र प्राविधिकलाई देशसँग जोड्ने प्लेटफर्म यही प्रतिष्ठान हो। मिहिनेती, जुझारु र इमानदार उपकुलपतिले मात्र प्राज्ञ, युवा वैज्ञानिक समुदाय, प्राविधिक, कर्मचारी र सम्बन्धित मन्त्रालय एवं प्रधानमन्त्री कार्यालय तथा उद्यम व्यवसायी र विश्वविद्यालयसमेतलाई ठोस अन्तरक्रिया गर्नगराउन सक्नेछन्। अनि मात्र विज्ञान प्रविधि क्षेत्रले राज्यलाई उचित लाभ दिनेछ। संघीय संरचनाको अभ्यास नेपालले गरिसकेको यस अवस्थामा यो विज्ञान एकेडेमीको विस्तार सातवटै प्रदेशमा गर्न जरुरी छ। अब प्रतिष्ठानमा कार्यभार सम्हाल्ने उपकुलपतिले हरेक प्रदेश सरकारसँग उनका ठोस इच्छा, आवश्यकता र सम्भाव्यताको अध्ययन र अनुसन्धान गर्दै प्रादेशिक विज्ञान एकेडेमीको विस्तार गर्न आवश्यक हुनेछ। विज्ञान र प्रविधिको ज्ञान अब प्राथमिक शिक्षादेखि बलियो जग निर्माण गरेर ल्याउन आवश्यक छ। यसका लागि सबल र गतिशील विज्ञान एकेडेमी समयको माग हो। अब आउने उपकुलपतिले विज्ञान एकेडेमी र उद्योगहरूसँग सहकार्य गर्ने सामर्थ्य राख्नुपर्छ। उद्योगहरूलाई कस्ता प्रविधि चाहिएको छ ? हाम्रा विश्वविद्यालयले कस्ता पाठ्यक्रम निर्माण गर्ने भन्नेबारेमा समेत प्रतिष्ठानमार्फत सहकार्य गर्न सकिन्छ। देशमा कृषि वन पर्यावरणदेखि पर्यापर्यटन क्षेत्रमा कसरी विज्ञान प्रविधिले हस्तक्षेप गरी गुणात्मक वृद्धि गर्ने ? सामान्य कृषकका बाली बारीको वैज्ञानिक रेखदेख कसरी गर्ने ? परम्परागत प्रविधि, आयुर्वेद र अन्य ज्ञानको प्रवर्द्धन कुन स्केलमा गर्ने ? बजारमा उपलब्ध दैनिक उपभोग्य वस्तु तरकारी, माछामासु, खाद्यान्न, नुन तेल, औषधी, खानेपानी, कस्मेटिकस आदिको गुणस्तर जस्ता तमाम चिजमा वैज्ञानिक रेखदेख आवश्यक छ। यस्ता उपभोग्य वस्तुको वैज्ञानिक स्ट्यान्डर्ड वैज्ञानिक केन्द्रले गर्ने हो र त्यसको कार्यान्वयन गुणस्तर विभागजस्ता निकायले गर्ने हो। विज्ञान प्रविधि प्रतिष्ठानले सही तरिकाले काम गर्न सकेको भए सरकारका तमाम निकायसँग समन्वय गरी नेपाल सरकारलाई आवश्यक वैज्ञानिक विवरण दिन सक्थ्यो, तर त्यो भइरहेको छैन। हाम्रा वैज्ञानिक प्रयोगशाला न त्यो सामर्थ्य राख्छन् न वैज्ञानिक त्यो दिशामा मुखरित छन्। कम्तीमा दिशाबोध त हुनुपर्ने हो। नेपालका लागि एकीकृत अनुसन्धान प्रणाली अवलम्बन गर्न ढिलाइ भइसकेको छ। विश्वमा प्याटेन्ट अधिकारका लागि देश र कम्पनीहरू प्रतिस्पर्धारत छन्। अब नेपालले वैज्ञानिक हस्तक्षेप नगर्ने हो भने हाम्रा थुप्रै जैविक स्रोत छिमेकी राष्ट्रका नाममा दर्ता हुनेछन्। हामीसँग विश्व बजारले ल्याएको प्रभाव समयमै पत्तो पाउने क्षमता पनि हुने छैन। जैविक सम्पदाको अधिकार सुरक्षित नगरिदिँदा भविष्यका पुस्ताले हामीमाथि धिक्कार्नेछ। प्रतिष्ठानजस्तो राज्यको एक मात्र वैज्ञानिक निकायले नेतृत्व नलिने हो भने कसले लिने ? प्रचलित नियमावलीअनुसार नास्टको वार्षिक कार्यक्रमको रेखदेख जिम्मेवारीका लागि प्राज्ञ सभाको व्यवस्था गरिएको छ। त्यस प्राज्ञ सभामा मुख्यतः विश्वविद्यालय र अन्य अनुसन्धान केन्द्रका प्राज्ञिक व्यक्ति मनोनीत हुने परम्परा छ। प्राज्ञहरूले नास्टमा धेरै समय दिन पाउने वातावरण हुँदैन। प्राज्ञहरूले कति योगदान गर्न भ्याएका छन्, त्यसको जानकारी प्रधानमन्त्री आफैंले लिन सक्नुहुन्छ। गत वर्ष नास्टले फर्क वैज्ञानिक फर्क तिमीलाई डाक्छ नेपाल भन्ने नारासहित युवा वैज्ञानिकको आह्वान गर्यो तर प्रतिष्ठानले विश्वस्त पार्न नसकेकाले अर्को वर्ष प्रस्तावविहीन बन्न पुग्यो। फर्केका वैज्ञानिक निराश भई भविष्यविमुख भएपछि टिक्न सकेनन्। सम्पर्क मन्त्रालयको रूपमा रहेको शिक्षा, विज्ञान तथा प्रविधि मन्त्रालय र प्रतिष्ठानबीच व्यावहारिक समन्वयको अभावमा यदाकदा द्वन्द्वात्मक भावना बढेको पनि सुनिएको छ। यसर्थ नास्टप्रति असन्तुष्टिका स्वर पनि उठेका छन्। यसो भन्दैमा अन्य विकल्प खोजेर प्रतिष्ठानमा व्यापक सुधार गर्न छाड्यौं भने त्यसले राम्रो सन्देश जाँदैन। प्रतिष्ठानभित्र र बाहिर रहेको युवा वैज्ञानिक र प्राविधिकको बुझाइ के हो भने प्रतिष्ठानका उपकुलपति, सहकुलपति र कुलपति मिलेर साझा निर्णय लिने हो भने भव्य सुधार गर्न सक्नेछन्। मिहिनेती, जुझारु र इमानदार उपकुलपतिले मात्र प्राज्ञ, युवा वैज्ञानिक समुदाय, प्राविधिक, कर्मचारी र सम्बन्धित मन्त्रालय एवं प्रधानमन्त्री कार्यालय तथा उद्यम व्यवसायी र विश्वविद्यालयसमेतलाई ठोस अन्तरसंवाद गर्नगराउन सक्नेछन्। अनि मात्र विज्ञान प्रविधि क्षेत्रले राज्यलाई उचित लाभ दिनेछ। उपकुलपति चयनको परम्परा हेर्दा प्रायः विश्वविद्यालयबाट निवृत्तिभरण भएका प्राज्ञको चयन भएको देखिन्छ। यो अभ्यास पूरै नकाम भएको होइन। हालसम्म नास्टलाई डोर्याएर ल्याइदिएको अग्रज उपकुलपतिहरूले नै हो। तर अब अलिक छलाङ मार्ने बेला आएको हो कि ? नयाँ प्रयोग गरेर किन नहेर्ने भन्ने आवाज पनि उठेका छन्। नयाँ प्रयोग के हुन सक्छन् त ? कर्पोरेट सेक्टरमा करिब ४०५० बर्से म्यानेजरहरूले बिलियन डलरका प्रोजेक्ट हाँकेका छन्। के अलिक उमेरदार र फुल टाइमर उपकुलपति चयन गर्न नमिल्ला त ? चार वर्ष पूरै किन दुई वर्षको परीक्षणकाल तोकेर हेरौं। यहाँनिर उमेरलाई नै प्रथम आधार मान्नुपर्छ भन्ने हाम्रो आशय होइन। तर फुल टाइमर र ऊर्जावान्, फ्रेस व्यक्तिलाई जिम्मेवारी दिँदा युवा वर्गमा एउटा हौसला बढ्न पनि सक्थ्यो भन्ने हो। अर्को विकल्प देशभित्र या बाहिरका कार्यरत प्राध्यापक, वैज्ञानिक या अनुसन्धानकर्ताबीच खुला प्रतिस्पर्धाद्वारा भिजन प्रस्तुतिसँगै उपकुलपति पदका लागि प्रस्ताव संकलन गरेर नास्टको प्राज्ञ सभामा छलफल गर्दा पनि हुन्छ। यसमा प्राज्ञहरूले सायद दुःख मान्नु नपर्ला। अग्रज प्राध्यापक र प्राज्ञहरूलाई हामी अझ सम्मान गरौं। हालभन्दा पनि बृहत्तर र भव्यतापूर्ण सम्मान गरौं। तर प्रतिष्ठानलाई अलिक माया गरेर यसलाई व्यवस्थित गरी व्यवस्थित भविष्यका लागि सबैले अनुरोध पनि गरौं। न आफू गर्ने, न त नयाँलाई गर्न दिने, त्यो पनि त क्षम्य हँदैन। अन्त्यमा देशभर तपाईं नेताहरू स्मार्ट सहर र गाउँको परिकल्पना गर्ने तर तपाईंकै मातहतको विज्ञान प्रविधि प्रतिष्ठान पुरातन शैलीमा एकदुई दर्जन वैज्ञानिक र कर्मचारी लिएर बसेर हुँदैन। आफू अँध्यारोमा बसेर अरूलाई उज्यालो दिन्छु भन्दा कसरी पत्याउने ? विज्ञान प्रतिष्ठानलाई सपना देख्ने नेतृत्व चाहिएको छ। प्रतिष्ठानलाई नेपाली विज्ञान जगत्का युवा विद्यार्थीको वैज्ञानिक आस्थाको केन्द्र बनाउने हिम्मतसहितको उपकुलपति पठाइदिन अनुरोध गरेका छौं। देशमा बर्सेनि विद्यावारिधि गरेर नेपाल फर्केका युवा वैज्ञानिकको संख्या बढ्दैछ। तर प्रतिष्ठान दिनदिनै खाली हुँदै गएको छ। सय हैन हजारको संख्यामा वैज्ञानिक र प्राविधिक जनशक्तिलाई प्रतिष्ठान भित्र्याउने र तिनलाई अहोरात्र काममा खटाउन सक्ने आँट र योजना भएको मेहनती उपकुलपति नै यस प्रतिष्ठानको आवश्यकता हो। नेपाल सरकारबाट चुनौतीपूर्ण जिम्मेवारी प्राप्त होस् र राष्ट्र निर्माणमा देशभित्रै योगदान गर्न सकौं समग्र युवाको अपेक्षा छ। आचार्य, बस्नेत र पाण्डे नेपाल विज्ञान तथा प्रविधि प्रज्ञा प्रतिष्ठानमा कार्यरत छन्।"
संविधानमाथि प्रहरीको इन्काउन्टर,"प्रहरी ऐन, २०१२ को प्रस्तावनामै प्रहरीलाई अपराध रोक्ने र पत्ता लगाउने तथा समाजमा शान्ति र व्यवस्था कायम राख्ने साधनका रूपमा व्याख्या गरिएको छ। अपराधको रोकथाम र अनुसन्धान गर्ने क्रममा जनतालाई अनावश्यक झन्झट र बोझ बनाएर प्रहरीले आफ्नो कर्तव्य भुलेको महसुस गरी त्यसलाई रोक्न प्रहरी ऐनको पाँचौं संशोधन गरी दफा १५ को उपदफा १(ग) मा अपराधको रोकथाम गर्नु र जनतालाई अनावश्यक झन्झट पर्नबाट बचाउनु प्रहरी कर्मचारीको कर्तव्य हुनेछ भन्ने व्यवस्था गरएिको हो। सोझो अर्थमा समाजमा शान्ति र व्यवस्था कायम राख्ने काम सरकारको हो र त्यसका लागि उसले प्रहरीलाई माध्यम बनाउँछ। तर पछिल्ला केही समयदेखि देखिएका प्रहरीका व्यवहार र समाजमा भएका शृंखलाबद्घ घटनामा उसको अनुसन्धान शैली हेर्दा शान्ति र व्यवस्था कायम राख्नेभन्दा पनि त्यसलाई खलल पुर्याउने कडीका रूपमा प्रहरीको प्रयोग हुँदै आएको छ भन्न हिच्किचाउनु पर्दैन। पछिल्लो समय रमेश बाहुन चरी, कुमार घैंटे, मनोज पुन जस्ता राजनीतिक संरक्षणमा हुर्किएका व्यक्तिहरू इन्काउन्टरमा मारिएको दाबी प्रहरीले गर्यो। नेपाल सरकार तथा समाजको ठूलो तप्काले प्रहरीको दाबीलाई समर्थन जनायो। सानो स्वरमा ती घटना इन्काउन्टर नभएर सुनियोजित योजनाबद्ध हत्या भएको आवाज पनि उठ्यो। सानो स्वरले प्रहरी प्रशासनलाई हल्लाउन सक्ने सामर्थ्य राखेन। प्रहरी प्रशासन बुझेका र अपराध अनुसन्धानमा काम गरेका विज्ञहरू अनौपचारिक संवादमा भन्छन् ती घटना इन्काउन्टर देखाउने नाटक थिए। यो वास्तविकता नेपाल प्रहरीको आईजीपी, सरकारका गृहमन्त्री तथा नागरिक समाजलाई थाहा नभएको होइन। थाहा हुँदाहुँदै पनि शंकाको सुविधा प्रहरीलाई दिइएको हो। यो शंकाको सुविधा कसरी र कुन प्रयोजनका लागि प्रयोग गरियो खोजीको विषय बन्नुपर्छ। संविधानको धारा १६ को उपधारा (२) ले कसैलाई पनि मृत्युदण्डको सजाय दिने गरी कानुन बनाइने छैन भनी किटान गरेको छ। तर समयसमयमा प्रहरीले इन्काउन्टरको नाममा मृत्युदण्डको सजाय दिइरहेको छ। गुन्डागर्दीले पिल्सिएका सर्वसाधारण तथा व्यापारीहरूले प्रहरीको कामको समर्थन गरिरहेका छन्। अपहरण गरी कलिला बालबालिकाको निर्मम हत्या हँदा आम जनतालाई लाग्छ, यस्ता हत्यारालाई प्रहरीको गोलीले होइन आफ्नै गोलीले उडाउन पाइयोस्। जघन्य अपराधको दृश्यले सबै तह र तप्काका मानिसको सोचाइलाई खल्बलाएको हुन्छ। संविधान र कानुनको व्याख्या गर्ने अन्तिम निकाय सर्वोच्च अदालतका न्यायाधीशहरूलाई पनि लाग्दो हो, प्रहरीले सही गरेको छ। सबैतिरबाट लालमोहर लागेपछि प्रहरी सर्वशक्तिमान बनेको छ। प्रहरीका आईजीपीले आफ्ना मातहतका प्रहरीहरूलाई निर्देशन दिँदा गोलीले उडाइदिनुस् त नभन्लान् तर घटना भइसकेपछि पनि त्यस्ता घटना के कारणले गराइए वा घटनाको रोकथाम सम्भव थियो कि थिएन भनेर अनुसन्धान नगरिनुले नेतृत्वको मौन समर्थन प्रतीत हुन्छ। गोलीले उडेको तथ्यमाथि संविधान र कानुनको व्याख्या कसले गर्ने ? इन्काउन्टरको भित्री पाटो आजसम्म अनुसन्धानको दायरामा आएको छैन उल्टै त्यस्ता घटनामा प्रत्यक्षपरोक्ष रूपमा संलग्नहरूलाई पुरस्कार स्वरूप आकर्षक निकायमा सरुवा गर्ने, बढुवा गर्ने र सरकारी सम्मान प्रदान गर्ने गरेको पाइन्छ। संसारभरिको अभ्यास हेर्दा गुन्डागर्दीको संरक्षण, उत्थान र पतन राजनीतिक नेताहरूको निर्देशनकै आधारमा भएको देखिन्छ। चरी, कुमार घैंटे र मनोज पुन राजनीति र अपराधलाई जोड्ने प्रतिनिधि पात्र हुन्। यी पात्रहरूको संरक्षण, उत्थान र पतन पनि राजनीतिक नेतृत्वको इशारामै भएको हो। प्रहरी प्रशासनले राजनीतिको आदेश तामेल गरेको मात्र हो। राजनीतिले नै संरक्षण र उत्थान गरेका पात्रलाई प्रहरीले मृत्युदण्ड दिँदा राजनीति र अपराधको सम्बन्ध अनुसन्धानबाट लुकेको देखिन्छ। गुन्डागर्दी जस्ता गैरकानुनी कार्यलाई कानुनको दायरामा ल्याउने विषयमा कसैको विमति छैन। तर राजनीति र अपराधले सहयात्रा गरेको नेपालमा कुनै व्यक्तिलाई मृत्युदण्ड र राजनीतिक नेतृत्वलाई उन्मुक्ति दिन मिल्दैन। ३३ किलो सुनकाण्डका मुख्य पात्र भनिएका गोरे को बयानले अपराधको जालो प्रहरी संगठन हुँदै राजनीतिमा पुगेको देखाउँछ। यो घटनामा पनि प्रहरीका उच्च अधिकारी र राजनीतिक नेताहरूको पोल नखुलोस् भनी गोरेलाई नै इन्काउन्टर गर्ने योजना सार्वजनिक भयो। प्रहरी हिरासतमा केही व्यक्तिहरूको मृत्यु भयो। गोरेको मृत्यु पनि पुपक्र्षमै भयो भने पनि नौलो हुने छैन। नेपालमा भएका प्रहरी इन्काउन्टरका तथ्य र सत्य केलाउँदा अपवादबाहेक धेरै इन्काउन्टर राजनीतिक स्वार्थका लागि गरिएको देखिन्छ। राजनीतिलाई सहयोग गर्दासम्म राजनीतिले साथ दिएको छ। असहयोग गर्दा इन्काउन्टर। प्रहरीसँग मान्छे मार्ने राजनीतिक इजाजत भएजस्तो देखिन्छ। यो इजाजतले राजनीतिसँग सहकार्य गर्दा व्यक्ति हत्या गर्न इन्काउन्टरको रूप लिन्छ। जनतालाई लाग्छ वाह प्रहरी ! प्रहरीले वाहवाही पायो। राजनीतिक नेतृत्वले अपराध लुकाउन पायो। हेर्दा सबैको जित देखियो। जाबो संविधानमा लेखेका शब्दमा प्राण छैन। प्राण दिने जिब्रोमा भोटेताल्चा ठोकियो। न रह्यो बाँस न बज्छ मुरली। लोकले भन्छ इन्काउन्टर जिन्दावाद। संविधान, कानुन, अन्तर्राष्ट्रिय सन्धि र पिँजडाको सुगाले भन्छ इन्काउन्टर अस्वीकार्य छ। मृत्युदण्डलाई संविधानले नै तिरस्कार गरेको हुँदा गलत इन्काउन्टरलाई राष्ट्रिय मानव अधिकार आयोग र अदालतले समेत चासो नदिनु दुःखद पक्ष हो। प्रहरी प्रशासनलाई यो हदसम्मको छुट दिँदा प्रहरीमा झूटा मुद्दा सिर्जना गर्ने दुस्साहस बढेको छ। निर्मला बलात्कार र हत्याकाण्डमा प्रहरीका उच्च अधिकारीबाटै प्रमाण नष्ट गरिएको विषय प्रहरीले स्वीकार गरेको छ। प्रहरी नेतृत्वले संविधान र कानुनविपरीत आफ्नामातहतका दर्जालाई गलत इन्काउन्टर गर्न आदेश दिएजस्तो देखिन्छ। तल्लो दर्जाले प्रमाण लुकाउने दुस्साहस गर्छ। कानुनको शासनको हिसाबले हेर्दा नेतृत्वको आदेश र प्रमाण लुकाउने कार्य उत्तिकै दण्डनीय विषय हुन्। नेपालमा भएका प्रहरी इन्काउन्टरका तथ्य र सत्य केलाउँदा अपवादबाहेक धेरै इन्काउन्टर राजनीतिक स्वार्थका लागि गरिएको देखिन्छ। राजनीतिलाई सहयोग गर्दासम्म राजनीतिले साथ दिएको छ। असहयोग गर्दा इन्काउन्टर। केही महिनाअगाडि काँडाघारीका ११ वर्षीय बालकलाई अपहरण गरी हत्या गरियो। घटनामा संलग्न दुईजनालाई प्रहरीले इन्काउन्टर गर्यो। चौतर्फी रूपमा प्रहरीको प्रशंसा भयो। गृहमन्त्रीले समेत इन्काउन्टर हो भनी प्रहरी दाबीमा लालमोहर लगाइदिए। त्यो घटनालाई नजिकबाट नियालेका प्रहरीकै अधिकारीहरू इन्काउन्टर मान्न तयार छैनन्। भलै यो इन्काउन्टर राजनीतिक स्वार्थका लागि गरिएको थिएन। यस्ता मानवीय संवेदना जोडिएका विषयले आजसम्म प्रहरीको इन्काउन्टरले वैधता पाएको छ, अन्यथा बलियो कानुनी शासन भएको मुलुक भए आईजीपी अनुसन्धानको दायरामा तानिने थिए। दीपेन्द्रको गोलीले वीरेन्द्रको वंशनाश भएको अनुसन्धानले भनेपछि मान्न कर लागेजस्तै प्रहरीले दाबी गरेका इन्काउन्टर सत्य नै हुन् भनी मान्नैपर्यो। पंक्तिकारलाई पनि बेलाबेलामा भावावेशमा आउँदा लाग्छ गुन्डागर्दी, बलात्कार, अपहरण, एसिड प्रहारजस्ता अपराधमा मृत्युदण्डको व्यवस्था होस्। त्यसका लागि नेपालले अनुमोदन गरेका सन्धिबाट पछाडि हट्नुपरे पनि परोस्। संविधान संशोधन गर्नुपरे पनि परोस्। मृत्युदण्ड पाउने व्यक्तिहरूले कानुनका सबै प्रक्रिया पुरा गर्न पाऊन्। सबै तहका अदालतले ठहर गरून्। शंकाको श पनि बाँकी नरहोस्। अपराध र राजनीतिको नालीबेली आम जनताले जान्न र बुझ्न पाऊन्। तर मानव अधिकार र संवैधानिक कानुनको सामान्य जानकारी राख्ने र जीवनको हक हरेक नागरिकको पहिलो र अकाट्य हक हो भन्ने सत्यलाई स्वीकार गर्ने नागरिकसमेत भएकाले हामी कुनै पनि प्रकारको दण्ड जसले मानिसको प्राण लिन्छ, को कडा विरोध गर्छौं। व्यक्तिको अगाडि राज्य बलियो हुन्छ। त्यसैले प्रहरीलाई अपारदर्शी इन्काउन्टरको नाममा मृत्युदण्ड दिने अधिकार दिनु हुँदैन। व्यक्तिका अधिकारलाई राज्यले कुल्चन सक्छ, तसर्थ आधुनिक लोकतन्त्रमा संविधानलाई मूल कानुन मानिन्छ। सबैभन्दा माथि संविधान रहन्छ। संविधानले व्यक्तिलाई मौलिक अधिकार दिएको हुन्छ। संविधानले मृत्युदण्ड दिन नपाइने व्यवस्था गरेको छ। मौलिक अधिकारकै कारण व्यक्तिले राज्यको अराजकता रोक्न सक्छ। तर राजनीतिक नेतृत्व र प्रहरीलाई संवैधानिक व्यवस्थामाथि चित्त बुझेको देखिँदैन। त्यसो हो भने कृपया संविधान संशोधन गर्न सकिन्छ। कसैको सनकका भरमा संविधानले प्रत्याभूत गरेको बाँच्न पाउने हक नखोसियोस्। राजनीतिक नेतृत्व, प्रहरी प्रशासन र अपराधीको स्वार्थ मिलेमा त्रिभुवन विमानस्थल पनि दुरुपयोग हुँदोरहेछ भन्ने उदाहरण देखियो। बलात्कार र हत्याकाण्डमा प्रहरीबाटै प्रमाण लोप गराइएको देखियो। निर्दो व्यक्तिलाई बलात्कारको आरोप लगाएर सार्वजनिक गरेको देखियो। यस्तो विकृति लोकतन्त्रको रोजाइको विषय होइन। नागरिक आवाज नउठेको भए निर्दोष व्यक्ति निर्मला हत्याकाण्डका हत्यारा सावित हुँदै सायद इन्काउन्टर वा जेलमा परिसकेका हुने थिए। प्रहरीको इन्काउन्टरले पुनः वाहवाही बटुल्ने थियो। झूटो इन्काउन्टर पञ्चायतकालमा पनि थियो। सशस्त्र संघर्षको समयमा त झन् व्यापक भयो। अब यस्तो विकृतिको अन्त्य गर्नैपर्छ। आईजीपी र गृहमन्त्रीलाई लाग्छ होला, मेरो आदेशले मान्छे मार्न सक्छु। भोलि आईजीपी र गृहमन्त्रीकै नाति नातिना झूटो इन्काउन्टरमा नपर्लान् भन्न सकिन्न। प्रहरी प्रशासनको चेन अफ कमान्डले संविधानको सर्वोच्चता स्विकार्ने संस्कार सिकाउनुपर्छ। ३३ किलो सुनकाण्डका योजनाकार भनिएका गोरेको सुरक्षा प्रहरीको जिम्मामा छ। गोरेलाई सिध्याएर राजनीतिक अपराध लुकाउन पर्दा लगाउनु हँदैन। चरी इन्काउन्टर, कुमार घैंटे र मनोज पुन इन्काउन्टरले राजनीतिक अपराधलाई लुकाउन सफल भए। तर ती पिँजडाको सुगाले ओकल्ने राजनीतिक अपराधको सत्यतथ्य सधैंको लागि समाप्त भयो। संविधानमाथि प्रहरीको इन्काउन्टर रोज्ने कि संवैधानिक सर्वोच्चता रोज्ने समयले जवाफ मागेको छ। ढकाल र गिरी अधिवक्ता हुन्।"
मैदानबाट उडेलगत्तै खस्यो लेस्टर सिटीका मालिकको हेलिकोप्टर,काठमाडौं : इङ्गलिस प्रिमियर लिग पूर्वच्याम्पियन लेस्टर सिटीका मालिकको हेलिकोप्टर स्टेडियम नजिकै दुर्घटनामा परेको छ । इङ्लिस प्रिमियर लिग अन्तर्गत गएराति वेस्टह्यामविरूद्धको खेल सकिएलगत्तै किङ पावर स्टेडियमबाट उडेको हेलिकोप्टर दुर्घटनामा परेको हो । किङ पावर स्टेडियममा वेस्टह्यामसँग लेस्टरले ११ गोलको बराबरी खेलेपछि लेस्टरका मालिक विचाई श्रीवादधानप्रभाको हेलिकोप्टर स्टेडियमबाट उडेको थियो । उडेलगत्तै स्टेडियमकै कार पार्किङ क्षेत्रमा हेलिकोप्टर खसेको हो । दुर्घटनामा परेको हेलिकोप्टरमा विचाई रहेनरहेको केही खुलेको छैन । हेलिकप्टर क्लबको कार पार्कमा दुर्घटनाग्रस्त भएर आगो लागेको थियो । हेलिकोप्टर दुर्घटना भएको थाहा पाएपछि लेस्टरका लेस्टरका गोलरक्षक क्यास्पर स्माइकलसहितका खेलाडीहरू कार पार्किङतिर कुदेका थिए । यो क्लबलार्इ थार्इ नागरिक विचाई श्रीवादधानप्रभाले सन् २००९ मा किनेका थिए । त्यसपछि क्लबले सफलता हात पार्दै गएको थियो । लेस्टरले सन् २०१५०१६ को सिजनमा बलिया क्लबहरूलार्इ पछि पार्दै इङ्लिस प्रिमियर लिगको उपाधि उचाल्न सफल भएको थियो ।
क्यान निलम्बन फुकुवातर्फ,"काठमाडौं : नेपाल क्रिकेट संघ (क्यान)को निर्वाचित समितिले अन्तर्राष्ट्रिय क्रिकेट काउन्सिल (आईसीसी)ले लगाएको निलम्बन फुकुवा प्रक्रिया सहज बनाउँदै सर्वोच्च अदालतमा विचाराधीन अवस्थामा रहेको मुद्दा फिर्ता लिने सैद्धान्तिक निर्णय गरेको छ। यद्यपि बैठकले आफूहरूले मुद्दा फिर्ता लिएपछि कुन प्रक्रियाबाट र कहिलेसम्म निलम्बन फुकुवा गर्नेबारे आईसीसीकै प्रतिबद्धताको माग गरेको छ। क्यानको शनिबार काठमाडौंमा बसेको बोर्ड बैठकले यसअघि नै घोषणा गरेअनुसार सर्वाेच्च अदालतमा विचाराधीन रहेको मुद्दा फिर्ता लिने निर्णय गरेको हो। त्यसका लागि सबै प्रक्रियाबारे छलफल गर्न र त्यसअनुसार मुद्दा फिर्ता लिने सम्पूर्ण अधिकारसहित पाँच सदस्यीय समितिको गठनसमेत गरेको छ। अध्यक्ष चतुरबहादुर चन्दको नेतृत्वमा रहेको समितिमा उपाध्यक्षहरू दिवाकर घले, शैलेस चौधरी र सञ्जयराज सिंह तथा महासचिव अशोकनाथ प्याकुरेल सदस्य छन्। हामीले यसअघि नै घोषणा गरेअनुसार बोर्ड बैठकबाट मुद्दा फिर्ता लिनेबारे सैद्धान्तिक निर्णय गरेका छौं, महासचिव प्याकुरेलले भने, यद्यपि विगतमा पनि हामीले आईसीसी र अन्य सरोकारवालाले भनेजस्तै सबै प्रक्रिया पूरा गर्दासमेत निलम्बन फुकुवाको प्रक्रिया अघि नबढेको अवस्था छ। त्यसैले हामीले यसपटक मुद्दा फिर्ता लिनुअघि नै कुन प्रक्रिया र कहिलेसम्म निलम्बन फुकुवा गर्ने भन्नेबारेमा आईसीसीकै प्रतिबद्धता माग गरेका छौं। नेपाली क्रिकेट गत २०७३ साल वैशाख १२ यता आईसीसीको निलम्बनमा रहँदै आएको छ। तत्कालीन उपाध्यक्ष चतुरबहादुर चन्द नेतृत्वको समितिले पूर्वनिर्धारित निर्वाचनमार्फत नयाँ कार्यसमिति चयन गर्दा राष्ट्रिय खेलकुद परिषद् (राखेप)ले सो समितिलाई अस्वीकृत गर्दै समानान्तर तदर्थ समिति गठन गरेको थियो। सोही कारण आईसीसीले स्वतन्त्र निर्वाचन हुन नसकेको र सरकारी हस्तक्षेप भएको दुई कारण देखाउँदै क्यानमाथि निलम्बनको निर्णय गरेको थियो। क्यानमाथि निलम्बन लगाउने निर्णय गरे पनि आईसीसीले नेपाली राष्ट्रिय टोलीलाई भने आफ्नै व्यवस्थापनमा अन्तर्राष्ट्रिय प्रतियोगितामा सहभागी गराउँदै आइरहेको छ। त्यसयता नेपाली क्रिकेटलाई निलम्बन मुक्त गराउने प्रक्रियास्वरूप सल्लाहकार समूह गठन गरी त्यसले बनाएको परिमार्जित विधानअनुसार क्यानको जिल्ला निर्वाचनसमेत भइसकेको छ। त्यसयता बाँकी प्रक्रिया अघि बढाउन आईसीसीको तीन तथा राखेप र क्यान निर्वाचित समितिको एकएक सदस्य रहने गरी मोनिटरिङ समितिसमेत गठन गरिएको छ। तर, क्यान निर्वाचित समितिले आफूमाथिको निलम्बन फुकुवा गर्ने प्रक्रिया आईसीसीले यसअघि आफूहरूसँग गरेको प्रतिबद्धताअनुसार अघि नबढेको गुनासो गर्दै आइरहेको छ। यसअघि पनि आईसीसीले हामीलाई विधान हुबहु पारित गरे निलम्बन फुकुवा गरिदिने आश्वासन दिएको थियो। हामीले नेपाली क्रिकेटले यो समस्याबाट पार पाओस् भन्ने उद्देश्यले त्यसै गर्यौं, महासचिव प्याकुरेलले भने, तर, हामीले विधानलाई हुबहु पारित गरेको पनि ६ महिना पुगिसकेकको छ तर निलम्बन हटाउने प्रक्रियामा आईसीसीले नै काम गरिरहेको छैन। त्यसैले हामीले मुद्दा फिर्ता लिएपछि निलम्बन फुकुवा हुने प्रक्रिया र समयसीमाबारे आईसीसीको प्रतिबद्धता माग गरेका हौं। पछिल्लोपटक आईसीसीले क्यान निर्वाचित समितिले अदालतमा दायर गरेको मुद्दा र राखेपले गठन गरेको तदर्थ समितिबारे चासो राखेपछि क्यानले गत असोज २७ गते नै विज्ञप्तिमार्फत आफूहरूले मुद्दा फिर्ता लिने जनाएको थियो। त्यसका लागि आधिकारिक निर्णय गर्न शनिबारका लागि बोर्ड बैठक बोलाएको हो। बोर्ड बैठकमा समितिका प्रायः सबै पदाधिकारीको उपस्थिति थियो।"
टीट्वेन्टी क्रिकेटमा पाकिस्तानलाई ठूलो सफलता,दुबई : पाकिस्तानले कप्तान सर्फराज अहमदको नेतृत्वमा लगातार १० वटा टीट्वेन्टी क्रिकेट शृंखला जित्दै नयाँ सफलता हात पारेको छ। अस्ट्रेलियाविरुद्ध शुक्रबार राति भएको दोस्रो टीट्वेन्टी खेलमा ११ रनको जितसँगै पाकिस्तानले यो उपलब्धि हात पारेको हो। तीन खेलको शृंखलाअन्तर्गत पहिलो खेलमा पाकिस्तान ६६ रनले विजयी बनेको थियो। दुबई अन्तर्राष्ट्रिय क्रिकेट स्टेडियममा टस जिती पहिले ब्याटिङ गरेको पाकिस्तानले निर्धारित २० ओभरमा ६ विकेट गुमाउँदै एक सय ४७ रनको योगफल तय गरेको थियो। जवाफी ब्याटिङमा आएको अस्ट्रेलियालाई निर्धारित ओभरमा आठ विकेट लिँदै एक सय ३६ रनमै रोक्दै पाकिस्तानले जित निश्चित गरेको थियो। अन्तर्राष्ट्रिय क्रिकेट काउन्सिल (आईसीसी)को टीट्वेन्टी वरीयताको शीर्ष स्थानमा रहेको पाकिस्तानले सन् २०१६ यता कप्तान अहमदको नेतृत्वमा खेलेको अन्तर्राष्ट्रिय टीट्वेन्टी शृंखला विपक्षी टोलीलाई जित्न दिएको छैन। खेलको अन्त्यतिर विस्फोटक ब्याट्सम्यान ग्लेन म्याक्सवेलको पालिलाई रोकेसँगै पाकिस्तानले नयाँ उपलब्धि पक्का गरेको थियो। म्याक्सवेलले ३७ बलमा ५२ रन प्रहार गर्दै सशक्त ब्याटिङ गर्दा अस्ट्रेलिया जित नजिक देखिएको थियो। यद्यपि दुईपटक क्याच ड्रप भएका म्याक्सवेल तेस्रोपटकमा भने आउट हुन पुगेपछि पाकिस्तानको जितको ढोको खुलेको थियो। ब्याटिङका लागि पाँचौं क्रममा क्रिजमा छिरेका म्याक्सवेलले आफ्नो पालिमा दुई छक्का र चार चौका प्रहार गरेका थिए। उनीबाहेक अस्ट्रेलियाका लागि नाथन कउल्टर नाइलले तीन छक्काको मद्दतले १७ बलमा २७ रन प्रहार गरे पनि टोलीको जित सम्भव भएन। त्यसबाहेक अस्ट्रेलियाका लागि मिचेल मार्सले २१ रन जोड्दा अन्य खेलाडीले पनि दोहोरो अंकमा रन जोड्न सकेनन्। पाकिस्तानको जितमा टोलीका बलरहरूको विशेष भूमिका रह्यो। इमाद वासिमले चार ओभरमा एक मेडनसहित मात्र आठ रन खर्चेर एक विकेट लिँदै किफायती बलिङ गर्दा सादब खान र सहिन्सा अफ्रिदीले समान दुईदुई विकेट लिए। त्यसअघि ब्याटिङतर्फ पाकिस्तानका लागि प्रारम्भिक ब्याट्सम्यान बाबर आजमले ४४ बलमा ४५ रन तथा मोहमद हाफिजले ३४ बलमा ४० रनको योगदान दिएका थिए। यस्तै फहिम अ श्रफले १० बलमा अविजित १७ रन जोड्दा सोएब माल्लिकले १२ बलमा १४ रन तथा फखार जामनले ११ रन जोडेका थिए। अस्ट्रेलियाका कल्टर नाइलले तीन तथा बिल्ली स्टनलेकले दुई विकेट लिएका थिए। दुई देशबीचको तेस्रो तथा अन्तिम टीट्वेन्टी खेल आइतबार दुबईमा हुनेछ।
मोहनविक्रम थापा स्मृति कप फुटबल : क्वाटर फाइनलमा ७ टिम प्रवेश,"सिन्धुली : गत बिहीबारदेखि सुरु भएको जिल्ला कै सर्वाधिक पुरस्कार राशीको दोस्रो 'मोहनविक्रम थापा स्मृति कप फुटबल प्रतियोगिता' को नकआउट चरण आइतबार सम्पन्न भएको छ। नकआउट चरणमा ७ वटा टिम बाहिरएका छन् भने ७ वटा टिम क्वाटर फाइनलमा प्रवेश गरेको प्रतियोगिता आयोजक भिमान युवा क्लबका सचिव दिनेश न्यौपानेले जनाए। १४ प्रतिस्पर्धी टिममध्ये भिमान युवा क्लव 'ए', नव प्रतिभा युवा क्लब चन्दनपुर, चन्द्रमा क्लब भब्सी, न्यु स्टार युवा क्लब मन्थली, ब्लु अल्पाइन कल्ब सिन्धुली र बर्दीवास स्पोर्टस क्लब बर्दीवास क्वाटर फाइनलमा प्रवेश गरेका हुन्। प्रतियोगिताको नकआउट चरणमा भिमान युवा क्लब 'बि' र चाँदनी युवा क्लव 'बि' भने सिधैं क्वाटर फाइनलमा प्रवेश गरेका छन्। 'प्रतियोगिताका १४ वटा सहभागी टिममध्ये ५ वटा प्रतिस्पर्धी टिमलाई पछि पार्दै र २ वटा क्लब भने नकआउट चरणबाट सिधैं क्वाटर फाएनलमा प्रवेश गरेका हुन्,' सचिव न्यौपाने भने। कमलामाई नगरपालिका ९ स्थित जनजाग्रीती मावी भिमानको खेलमैदानमा आइतबार बिहान भएको नकआउट चरणको अन्तीम खेलमा जनजागरण युवा क्लबलाई शून्यका विरुद्ध ४ गोल गर्दै बर्दीवास स्पोर्टस क्लब बर्दीवास क्वाटर फाइनलमा प्रवेश गरेको हो। प्रतियोगिताको पहिलो क्वाटर फाइनलमा आयोजक क्लब भिमान युवा क्लब 'ए' र नव प्रतिभा युवा क्लब मिलनचोक बीच हुने बताइएको छ। कात्तिक १५ गतेबाट सेमिफाइनल प्रतियोगिता सुरु हुने र १७ गते फाइनल प्रतिस्पर्धा हुने न्यौपानेले जनाए। समाजसेवी एवं राजनीतिज्ञ स्वर्गीय मोहनविक्रम थापाको स्मृतिमा उनका छोरा समाजसेवी तथा सिन्धुली ट्रष्टका अध्यक्ष उज्वल विक्रम थापाले गत वर्षबाट जिल्ला स्तिरीय फुटबल प्रतियोगिताको आयोजना गर्दै आएको छ। गत बिहीबारबाट सुरु भएको दोस्रो प्रतियोगिताका प्रथम विजेतालाई एक लाख पचास हजार, दोस्रो हुनेलाई ५० हजार र मेडल तथा प्रमाण पत्रसहितको पुरस्कार प्रदान गरिने छ। यो पुरस्कार राशी जिल्लामा अहिलेसम्म भएका खेलकुदमध्ये सर्वाधिक मानिन्छ।"
क्रिकेट प्रतियोगिताका लागि सहयोग जुट्दै,"बर्दिबास : गौतम होटल बर्दिबास महोत्तरीका प्रबन्धक हिरा गौतमले क्रिकेट खेलाडीहरुलाई एक लाख रुपैयाँ बराबरको खेल समाग्री प्रदान गरेका छन् । पत्रकार सम्मेलन गरेर उनले महोत्तरीको बर्दिबास नगरपालिका१३ बिजलपुरास्थित बिजलपुरा स्पोर्टस क्लबलाई क्रिकेटका खेल समाग्री हस्तान्तरण गरेका हुन् । क्लबले बर्दिबास नगरपालिका स्तरीय क्रिकेट टुर्नामेन्टको आयोजन गर्न मुठ्ठीदान अभियान चलाइरहेको थाहा पाएर होटलका प्रबन्धक गौतमले ब्याट, विकेट, जर्सीलगायतका खेल समाग्री प्रदान गरेका हुन् । हिन्दुहरुको पर्व दिपावली तथा छठको उपलक्ष्यामा बिजलपुरामा कार्तिक ११ गतेबाट सात सुरु हुने क्रिकेट सात दिनसम्म चल्नेछ। स्थानीय सुखलाल महतो अध्यक्षतामा क्रिकेट खेल सञ्चालन समिति गठन गरेर गाउँले युवाको क्रिकेटप्रतिको रुची आत्मसाथ गरेर बर्दिबास नगरपालिका स्तरीय खुल्ला क्रिकेट टुनामेन्ट बिजलपुरा कप२०७५ सञ्चालन गर्न लागेको बताइएको छ। खेलाडीहरुलाई खेल समाग्री प्रदान गर्दै समाजसेवी हिरा गौतमले खेलले समाज राष्ट्रलाई चिनाउने भएकोले खेलाडीलाई सबैले सहयोग गर्नु पर्नेमा जोड दिए । क्रिकेट खेलको मुख्य प्रायोजक गौतम होटल समेत बनेको छ। एक सातासम्म चल्ने खेलमा कम्तिमा दुई लाख खर्च हुने क्रिकेट खेल आयोजक बिजलपुरा स्पोर्ट क्लबका कप्तान ज्ञानेन्द्र सिंहले बताए । बर्दिबासमा फुटबल, ब्याडमिन्टन, तेक्वान्दो, भलिबल, क्रिकेट जस्ता खेलमा युवा सहभागी छन् । राष्ट्रिय स्तरको खेलाडी उत्पादन गर्न खेलको आयोजना गरेको आयोजकले जनाएका छन् ।"
सन्दीप लामिछानेको टिम विराटनगरमाथि धनगढीको जित,पोखरा : पोखरामा जारी पोखरा प्रिमियर लिग टीट्वेन्टी क्रिकेट प्रतियोगिताको आइतबारको पहिलो खेलमा एक्सपर्ट धनगढी विजयी भएको छ । सन्दीप लामिछानेको कप्तानीमा रहेको विराटनगर टिटान्सलाई ७८ रनले पराजित गर्दै दीपेन्द्रसिंह ऐरीको कप्तानीमा रहेको धनगढीले पहिलो जित निकालेको हो। टस जितेर विराटनगरले फिल्डिङ रोजेपछि धनगढीले पहिले ब्याटिङ गरेको थियो । धनगढीले २० ओभरमा अलआउट हुँदै १८२ रन बनायो । १८३ रनको लक्ष्य पछ्याएको विराटनगर १६४ ओभरमा १०४ रन बनाउँदा अल आउट भयो । विराटनगरका लागि सुनील धमलाले सर्वाधिक २१ रन बनाए । विराटनगरलाई अलआउट गर्ने क्रममा धनगढीका लागि इङ्ल्याण्डका खेलाडी डान लरेन्सले सर्वाधिक ३ विकेट र कप्तान दीपेन्द्रसिंह ऐरीले २ विकेट लिए। पहिले ब्याटिङ गरेको धनगढीका लागि इङ्ल्याण्डका खेलाडी पिटर ट्रेगोले सर्वाधिक ५३ रन बनाए । कप्तान दीपेन्द्रसिंह ऐरीले २९ रन बनाउँदा नवौं नम्बरमा ब्याटिङ गर्न आएका सौरभ खनालले १३ बलमा ४१ रन बनाउँदै विस्फोटक ब्याटिङ गरे। विराटनगरका लागि जिनेन्द्र मुखियाले धनगढीका ४ विकेट लिए । दुई खेलमा पोखरासँग पराजित भएको विराटनगरको यो दोस्रो हार हो । धनगढी पनि पहिलो खेलमा शनिबार काठमाडौंसँग पराजित भएको थियो । आइतबारको दोस्रो खेलमा पोखरा र बुटवल प्रतिस्पर्धा गर्दैछन् ।
काठमाडौं र बुटवल विजयी,"काठमाडौं : पोखरा प्रिमियर लिग अन्तर्गत शनिबार काठमाडौं रोयल्स र बुटवल ब्लास्टर्स विजयी भएका छन्। पोखरा रंगशालामा भएको खेलमा काठमाडौं रोयल्सले एक्स्पर्ट धनगढी ब्लुजलाई १७ रनले हरायो। बुटवल ब्लास्टर्सले दाबेदार टोली चितवन राइनोजलाई ७१ रनको फराकिलो अन्तरले पराजित गर्यो। काठमाडौंले प्रस्तुत गरेको एक सय ८१ रनको लक्ष्य पछ्याएको धनगढीले निर्धारित २० ओभरमा आठ विकेटको क्षतिमा एक सय ६३ रन बनाएको थियो। उसका लागि कप्तान दीपेन्द्रसिंह ऐरीले सर्वा्धिक ५४ रन बनाए। को अर्धसतकिय इनिङ्स खेलेपनि टिमलाई जिताउन सकेन। उनले ४२ बलमा समान ३ चौका र ३ छक्का प्रहार गरे। मध्यम शुरुवात गरेको धनगढीका लागि सन्दीप जोराले २७ रन जोडे। ११ बल खेलेका जोराले ३ छक्का र र १ चौका प्रहार गरे। सौरभ खनाल १४ बलमा १७ रन बनाउँदै पेभेलियन फर्किए। पिटर डेभिड ट्रेगोले १९ रन बनाए। सन्दीप सुनारले ११, ड्यानियल लरेन्स ८ रनमा आउट भए। मन्जित श्रेष्ठ ४ रनमा आउट भए। सन्तोस भट्ट ७ रनमा नटआउट रहे। काठमाडौंका सुसन भारी, अमरसिंह राउटेला र बसन्त रेग्मीले समान २ विकेट लिए। नन्दन यादव र गौरव तोमरले समान १ विकेट लिए। त्यसअघि टस जितेर ब्याटिङ गरेको काठमाडौंले निर्धा्रित २० ओभरमा ३ विकेट गुमाउँदै १ सय ८० रनको योगफल खडा गर्यो। तेस्रो नम्बरमा ब्याटिङ गर्न आएका गौरवले ४४ बलमा ९५ रन जोडे। उनले ४ चौका र १० छक्का प्रहार गरेका थिए। उनलाई तेस्रो विकेटका लागि नरेश बुढाएरले राम्रो साथ दिएका थिए। यी दुइले ९६ रनको साझेदारी गरे। नरेशले २४ बलमा २ चौका र २ छक्कासहित ३६ रनको आक्रामक इनिङस खेले। त्यसअघि काठमाडौंका लागि दुवै ओपनरले औसत सुरुवात दिएका थिए। अमित श्रेष्ठले २१ बलमा १२ रन जोडे। जयकिशन कोल्सावालाले ३० बलमा २५ रन जोडे। उनले गौरवसँग दोस्रो विकेटका लागि ५१ रनको साझेदारी गरेका थिए। धनगढीका लागि पिटर ट्रेगो, दीपेन्द्र सिंह ऐरी र सागर ढकालले १(१ विकेट लिए। लिग अन्तरगत आइतबार २ खेल हुनेछ। पहिलो खेलमा विराटनगर टाइटन्स र एक्सपर्ट घनगढी ब्लुज तथा बुटवल ब्लास्टर्स र पोखरा पल्टनबीच खेल हुनेछ। यसैगरी अर्को खेलमा टस हारी पहिलो ब्याटिङ गरेको ब्लास्टर्सले शंकर राणा र सागर पुनको उल्लेखनीय प्रदर्शनको मद्दतमा २० ओभरमा ६ विकेटको क्षतिमा १ सय ३५ रन बनायो। जवाफी ब्याटिङ्गमा उत्रेको राइनोजलाई सोमपालले शुरुदेखि नै विकेट गुमायो र १६ दशमलव ५ ओभरमा ६५ रनमै समेटिएको थियो। आफ्नो पहिलो ओभरमै ओपनर अनिल कुमार साहलाई डकआउट गरेका सोमपालले बुटवललाई उत्कृष्ट शुरुवात दिलाएका थिए। त्यसपछि कप्तान पारसले दुई चौका प्रहार गर्दै आफ्नो मनसाय स्पष्ट पारेका थिए। त्यहि ओभरमा ललित सिंह भण्डारीले अर्का ओपनर सोनु तामाङ्गलाई शुन्य रनमै बोल्ड गरेका थिए। त्यसपछि सोमपालले लगातार दुई बलमै पारस र आरिफ शेखलाई पेभिलियन फर्काएपछि राइनोज निकै दवाबमा आयो। ललितले लगत्तै सन्नी पटेललाई पेभिलियन फर्काएपछि राइनोजले २१ रनमै ६ विकेट गुमाउन पुग्यो र कुनै पनि समय खेलमा फर्कन सकेन। राइनोजका लागि भुवन कार्कीले सर्वा्धिक १९ रन बनाए भने पारसको नाममा १० रन रह्यो। भुवनले २६ बलमा दुई चौका प्रहार गरे। म्यान अफ द म्याच सोमपालले चार ओभरमा १३ रन खर्चदै चार विकेट हात पारे। यस्तै ललितले तीन ओभरमा १४ रन दिएर दुई विकेट लिएका थिए। यसअघि करण केसीले खेलको पहिलो ओभरमै ब्लास्टर्सका दुई बिदेशी खेलाडी चिराग सुरी र रोहन मुस्तफाको लगातार विकेट लिएपछि राइनोजले खेलमा पकड जमाएको थियो। त्यसपछि भिम सार्कीलाई पनि दुई रनमा गुमाएपछि ब्लास्टर्सले १० रनमै तीन विकेट गुमाउन पुग्यो। तर सागर र शंकरले चौथो विकेटका लागि ६८ रन जोड्दै ब्लास्टर्सलाई सम्हालेका थिए। ४८ बलको सामना गरेका सागर ४६ रनमा शक्ति गौचनको बलमा आउट भएका थिए। सागरले तीन चौका र दुई छक्का प्रहार गरेका थिए। सागरको विकेट पतनपछि शंकरले पाचौं विकेटका लागि सिद्धान्त लोहनीसंग ५१ रनको महत्वपूर्ण साझेदारी गरेका थिए। दुई बल बाकी छंदा रन आउट भएका शंकरले पांच चौका र एक छक्का प्रहार गर्दै ४१ बलमा ४८ रन बनाए। सिद्धान्त १५ बलमा दुई चौकाको मद्दतमा १७ रनमा नटआउट रहे।"
मिसन स्कुल टु नेसन गेम प्रशिक्षण सुरु,"काठमाडौं : राष्ट्रिय खेलकुद परिषद् (राखेप)ले मिसन स्कुल टु नेसन गेम कार्यक्रम शनिबारबाट सुरु गरेको छ । राखेप अन्तर्गतको खेलकुद विज्ञान प्रतिष्ठानको आयोजनामा राष्ट्रपति रनिङ सिल्डको पछिल्ला तीन संस्करणमा पहिलो स्थान हात पार्ने चार खेलका खेलाडीका लागि १० दिने विशेष प्रशिक्षण कार्यक्रम सुरु गरिएको हो । विद्यालयस्तरबाटै राष्ट्रिय खेलाडी उत्पादन गर्ने र उनीहरूको क्षमता अभिवृद्धि गर्ने उद्देश्यले प्रतियोगिता आयोजना गरिएको हो । विशेष प्रशिक्षणमा तेक्वान्दो, कराते, उसु र एथलेटिक्सका ९० खेलाडी सहभागी छन् । राष्ट्रिय खेलकुद परिषद्का सदस्यसचिव केशवकुमार विष्टले कार्यक्रम उद्घाटन गरे । सदस्यसचिव विष्टले विद्यालय तहदेखि नै राष्ट्रिय तथा अन्तर्राष्ट्रिय खेलाडी उत्पादन गर्ने उद्देश्यल कार्यक्रम सुरु गरिएको बताए । उनले प्रशिक्षणमा सहभागी चारै खेलका एक महिला र एक पुरुष खेलाडीलाई नगद पुरस्कारले पुरस्कृत गर्ने बताए । प्रशिक्षणअन्तर्गत तेक्वान्दो र उसु राखेप कभर्डहलमा, कराते सातदोबाटो र एथलेटिक्स मूलपानीमा हुने छ । प्रशिक्षण कार्यक्रम कात्तिक १९ सम्म सञ्चालन हुनेछ । यसैगरी इन्डोनेसियाको जकार्ता र पालेम्बाङमा सम्पन्न १८औं एसियाली खेलकुदमा उत्कृष्ट प्रदर्शन गर्ने खेलाडीलाई लक्षित गरी सार्क टु ओलम्पिक कार्यक्रम पनि चाँडै सुरु गरिने भएको छ । आसन्न १३औं दक्षिण एसियाली खेलकुद (साग) र ओलम्पिकलाई ध्यानमा राखेर विशेष कार्यक्रम सुरु गर्न लागिएको हो । यो कार्यक्रममा खेलाडीलाई विशेष सुविधा दिएर प्रशिक्षण सुरु गर्ने तयारी परिषद्को छ । राखेप सदस्यसचिव विष्टले उत्कृष्ट प्रशिक्षकको कडा निगरानीमा सन्तुलित डाइट दिएर वैज्ञानिक रूपमा सार्क टु ओलम्पिक कार्यक्रममा सञ्चालन हुने जानकारी दिए ।"
"मेसीरोनाल्डोबिनाको एल क्लासिको, कसले मार्ला बाजी ?","काठमाडौँ : विश्वका सर्वाधिक सफल दुई क्लबबीचको बहुचर्चित भिडन्त आइतवार राति हुँदैछ । दुई स्पेनिस क्लबबीचको भिडन्तका क्रममा नेपाली समयानुसार राति ठीक ९ बार्सिलोनाले रियल मड्रिडलाई क्याम्प नोउमा स्वागत गर्नेछ । यो पटकको एल क्लासिको पहिलो भन्दा खल्लो हुने चिन्ताले भने दुवै क्लबका समर्थकलाई पिरोलेको छ । यो चिन्ताको खास कारण हुन् बार्सिलोनाका लियोनेल मेसी र रियल मड्रिड छाडेका क्रिस्टियानो रोनाल्डो । एघार वर्षमा पहिलो पटक मेसी र रोनाल्डोबिना नै एल क्लासिको हुँदैछ । कर विवादमा फसेपछि रोनाल्डो रियल मड्रिडलाई बिदाको हात हल्लाउँदै यसै सिजन इटालियन क्लब युभेन्ट्स पुगिसकेका छन् भने कुमको चोटका कारण मेसी कम्तिमा तीन सातालाई मैदान बाहिर छन् । एल क्लासिको भिडन्त समकालिन विश्व फुटबलका दुई स्टारकै कारण अत्यधिक चर्चामा थियो । मेसी र रोनाल्डोबीच मैदान बाहिर र सामाजिक सञ्जालमा पनि हुने प्रतिद्वन्द्वी व्यवहारले एल क्लासिको चर्चित थियो । यो सिजन रोनाल्डोले छाडेपछि रियल मड्रिड साँच्चिकै घाइते जस्तो देखिन्छ । त्यसको जबाफका लागि स्पेनिस ला लिगाको अंकतालिका हेरे पुग्छ । जहाँ बार्सिलोना ९ खेलबाट १८ अंकसहित लिगको शीर्ष स्थानमा रहँदा मड्रिड ९ खेलबाट १४ अंकसहित सातौँ स्थनमा छ । भलै यी दुई टोलीबीच ४ अंकको मात्रै दुरी भए पनि रोनाल्डोले छाडेपछि रियलको अग्रपंक्ति साँच्चिकै लडखडाएको छ । उता रोनाल्डोले युभेन्ट्समा लगातार गोल गर्दैछन् भने टोलीले सिरि ए मा ७ अंकको अग्रता बनाएको छ । युभेन्ट्स २८ अंकसहित पहिलो नम्बरम हुँदा उसलाई पछ्याइरहेको नापोली २१ अंकसहित दोस्रो स्थानमा छ । ग्यारेथ बेलले एल क्लासिको भिडन्त गुमाउने पछिल्ला ६ एल क्लासिको भिडन्त: जसमा मेसी गोलबिहीन छन् मोड्रिक भन्छन्,एल क्लासिकोमा ड्र खेल्दा जितेजस्तै महशुस हुन्छ रोनाल्डोले गुमाउन सक्छन् एल क्लासिको भिडन्त बार्सिलोनाको अपिल सुनुवाइ भएन, नेमारले एल क्लासिको गुमाउने ग्यारेथ बेल एल क्लासिकोका लागि फिट एल क्लासिकोः घरेलु मैदानमै रियल मड्रिडको लज्जास्पद हार एल क्लासिकोः नोउ क्याम्पमा दुईदुई गोलको बराबरी, रोनाल्डो घाइते मेसी र रोनाल्डोबिनाको एल क्लासिको केही खल्लो हुने भए पनि लामो समयदेखि स्पेनिस र युरोपियन फुटबलमा दबदबा बनाउँँदै आएका यी दुई क्लबबीचको प्रतिस्पर्धाले दर्शक तान्नेमा कुनै शंका छैन । तर रोनाल्डो हिँडेपछिको रियलले बार्सिलोनासँग कसरी प्रतिस्पर्धा गर्छ ? यो चाख लाग्दो भएको छ । रियल पछिल्ला पाँचमा तीन खेल पराजय भोग्न बाध्य भएको छ भने एक मा बराबरी र एकमा जित निकालेको छ । अर्कातिर बार्सिलोनाले ३ खेलमा जित र २ खेलमा हार भोगेको छ । रोनाल्डो हुँदा लगातार तीन सिजन युरोपेली च्याम्पियन्स लिगको उपाधि जितेको रियलले खराब प्रदर्शनकै कारण प्रशिक्षकलाई बर्खास्त गर्ने तयारी गरेको छ । रियलको संकट कतिसम्म गहिरो छ भने उसले पछिल्लो गोल गर्न ४८१ मिनेटसम्म कुर्नुपयो । रोनाल्डोले छाडेपछि विकल्पमा हेरिएका करिम बेन्जेमा र ग्यारेथ बेल पनि पटक पटक घाइते भइरहँदा लयमा छैनन् । त्यसैगरी अग्रपंक्तिका इस्को र टोनी क्रुज पनि चोटकै कारण खेल्न सकिरहेका छैनन् । बार्सिलानाले पनि उसको वास्तविक लय यो सिजनमा देखाउन सकेको छैन । रियल भन्दा केही राम्रो खेले पनि बार्सिलोनाले आफ्नो लय भुले जस्तो देखिन्छ । मेसी घाइते भएपछि बार्सिलोनाले च्याम्पियन्स लिगको समूह चरणाको भिडन्तमा इटालियन क्लब इन्टरमिलानलाई २० ले हरायो । बार्सिलोना त्यही लयलाई समात्दै एल क्लासिकोमा बाजी मार्ने दाउमा छ । बार्सिलोनाको यो दाउ सफल हुन मेसीको अनुपस्थितिमा फिलिपे कोटिन्हो र लुइस स्वारेजबीचको तालमेल चल्नुपर्ने देखिन्छ । अर्कातिर रियलको अग्रपंक्ति ग्यारेथ बेल र करिम बेन्जामाको काँधमा छ । के हो एल क्लासिको ? यो प्रतियोगिता इतिहासका कारण पनि प्रख्यात छ । ऐतिहासिक दृष्टिबाट हेर्दा बार्सिलोना र रियल मड्रिड स्पेनका दुई ठुला सहर हुन् जहाँ दुई फरक राजनीतिक मत पाइन्छ । सामान्यतः बार्सिलोना समर्थक क्याटालोनिया समर्थक छन् भने रियल मड्रिड समर्थक स्पेनिस सरकारनिकट हुन्छन् । यी दुवै क्लब संसारकै सबभन्दा धनी र सफल मानिन्छन् । पहिले क्याटालोनियालाई तानाशाही शासन प्रयोग गरी त्यहाँका नागरिकलाई असम्मान र अत्याचार गरिन्थ्यो । तसर्थ त्यहाँका नागरिकले राज्यसँग बदला लिने एकमात्र उपाय मड्रिडको प्रतिनिधित्व गर्ने क्लबलाई हराउनु राखेका हुन्छन् । यस्तो छ इतिहास एल क्लासिको माथिका दुई स्पेनिस क्लबबीचको भिडन्त हो । योसहित दुई क्लबबीच २३९ औँ एल क्लासिको हुने छ । अहिलेसम्मका २३८ एल क्लासिकोमा ला लिगातर्फ १७७, कोपा डेल रे मा ३४, च्याम्पियन्स लिगमा ८ र अन्यमा २० रहेका छन् । यी भिडन्तमा विगतको कुरा गर्ने हो भने रियल मड्रिडले ९५ एल क्लासिकोमाा बाजी मारेको छ । उता बार्सिलोनाले ९३ एल क्लासिकोमा जित निकालेको । ५० एल क्लासिको बराबरीमा टुंगिएका थिए । ला लिगातर्फको कुरा गर्ने हो भने १७७ एल क्लासिकोमा रियलले ७२ खेल जित्दा बार्सिलोनाले ७० खेलमा बाजी मारेको छ । ३५ खेल भने बराबरी भएका छन् ।"
रोनाल्डोको दुई गोलमा युभेन्ट्सको जित,काठमाडौँः क्रिस्टियानो रोनाल्डोले दुई गोल गरेपछि इटालियन सिर ए मा युभेन्ट्सले अग्रता बढाउँदै लगेको छ । पहिलो हाफमा गोल खाएर पछि परेको युभेन्ट्सलाई जिताउन रोनाल्डोले दुवै गोल गरेका हुन् । इम्पोलीका लागि खेलको २८ औँ मिनेटमा फ्रान्ससेस्को क्यापुटोले गोल गर्दै अग्रता दिलाएका थिए । तर पहिलो हाफमा पछि परेको युभेन्ट्सले दोस्रो हाफमा दुवै गोल गर्यो । उसका लागि खेलको ५४ औँ मिनेटमा क्रिस्टियानो रोनाल्डाले पेनाल्टीबाट गोल गरे । बराबरी गरेको १८ मिनेटपछि रोनाल्डोले नै ब्लाइसे म्याटुडिको पासमा गोल गरेपछि युभेन्ट्सले २१ को अग्रता लियो । युभेन्ट्सले यसलाई अन्तिमसम्म कायम राखेपछि पहिलो हाफमा पछि परेको अवस्था उल्ट्याउँदै तीन अंक लिन सफल भयो । यो जितपछि युभेन्ट्स १० खेलबाट २८ अंकसहित लिगको पहिलो स्थानमा कायमै छ । उसलाई पछ्याइरहेको नापोलीले ९ खेलबाट २१ अंक जोडेको छ ।
"'ओलीजीसँग सल्लाह गरेँ, अन्तर्राष्ट्रिय क्रिकेट रंगशाला चितवनमै'","चितवन : नेपाल कम्युनिष्ट पार्टी (नेकपा) का अध्यक्ष पुष्पकमल दाहाल प्रचण्डले अन्तराष्ट्रिय क्रिकेट रंगशाला चितवनमै बनाइने बताएका छन् । भरतपुर महानगरपालिकामा आइतवार आयोजित कार्यक्रममा बोल्दै अध्यक्ष दाहालले देशकै महत्वपूर्ण मध्ये एक अन्तर्राष्ट्रियस्तरको क्रिकेट रंगशाला चितवनमै बनाउने घोषणा गरेका हुन् । 'मैले हिजो मात्रै पनि प्रधानमन्त्री केपी ओलीसँग भेटमा कुरा राखेँ, उहाँले क्रिकेट रंगशाला चितवनमै निर्माण हुन्छ तपाईँले घोषणा गरिदिनुस् भन्नुभयो', दाहालले कार्यक्रममा बोल्दै भने । अन्तर्राष्ट्रियस्तरको रंगशाला बनाउनका लागि धुर्मुससुन्तली फाण्डेसनले पनि चितवनकै जग्गालाई उपयुक्त मानेको थियो । फाउन्डेसनले अन्तराष्ट्रियस्तरको क्रिकेट रंगशाला बनाउन रामपुरमा रहेको जग्गा महानगरपालिकासँग माग गरेको थियो । त्यो जग्गा त्रिभुव विश्वविद्यालयसँग रहेकाले अझै टुंगो भने लाग्न बाँकी छ । त्यो जग्गा कृषि तथा वन विज्ञान विश्वविद्यालयलाई हस्तान्तरण गरेम मात्रै रंगशाला निर्माणको ढोका खुल्नेछ । भरतपुर महानगरपालिकालले रामपुरस्थित जग्गाको साटो कृषि तथा वन विज्ञान विश्वविद्यालयलाई साविक चित्रवन नगरपालिका अन्तर्गतकै सार्वजनिक जग्गा दिने निर्णय गरिसकेको छ ।"
यू१९ महिला च्याम्पियनसिप : नेपालसँग पाकिस्तान ९० ले पराजित,"काठमाडौं : थाइल्यान्डमा जारी एएफसी यू१९ महिला च्याम्पियनसिप छनोटअन्तर्गत समूहको अन्तिम खेलमा आइतबार नेपालले पाकिस्तानलाई ९० गोलले हराएको छ। एकपक्षीय खेलमा नेपालका लागि जितमा निशा थोकरले ह्याट्रिक गरिन्। नेपालले दोस्रो मिनेटमै मञ्जली योञ्जनको गोलमा सुरुवाती अग्रता लिएको थियो। सम्झना लावतीले ३२औं मिनेटमा दोस्रो गोल गरिन्। ३८औं मिनेटमा एलिशा जिम्बाले तेस्रो गोल गरिन्। पहिलो हाफमा ३० को अग्रता बनाएको नेपालले दोस्रो हाफमा ६ गोल थपेको थियो। नेपालका लागि चौथो गोल ४८औं मिनेटमा पुजा रानाले गरिन्। ५४औं मिनेटमा पुजाले ब्यक्तिगत दोस्रो गोल थपिन्। ५७औं मिनेटमा निशा थोकरले फ्रिकिक प्रहारमा गोल गरिन्। निशाले ७४औं र ८५औं मिनेटमा पेनाल्टी मार्फत लगातार दुई गोल थप्दै व्यक्तिगत ह्याट्रिक पूरा गरेकी थिइन्। ८९औं मिनेटमा कप्तान सरु लिम्बुले अर्को गोल गर्दै नेपाललाई फराकिलो जित दिलाएकी थिइन्। पाकिस्तानसँगको फराकिलो जितसँगै नेपालले छनोटको सम्भावना बलियो बनाएको छ। नेपालले उत्कृष्ट उपविजेताको रुपमा छनोट हुने सम्भावना कायम राखेको हो। नेपाल समूहको पहिलो खेलमा थाइल्यान्डसँग ३० गोलले पराजित भएको थियो। दोस्रो खेलमा नेपालले भारतलाई २० गोलले पराजित गर्दै अघिल्लो चरणमा पुग्ने सम्भावनालाई जीवित राखेको थियो। फाइनल चरणमा आठ टोलीबीच प्रतिस्पर्धा हुनेछ। च्याम्पियनसिपका लागि चीन, जापान, उत्तर कोरिया र आयोजक थाइल्यान्ड छनोट भइसकेका छन्।"

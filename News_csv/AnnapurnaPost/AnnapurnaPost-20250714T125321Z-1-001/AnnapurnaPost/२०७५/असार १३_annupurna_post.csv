शीर्षक,विवरण
फेरिँदो विश्व राजनीति,"लामो समय दुई ध्रुवीय अवस्थामा रहेको विश्व व्यवस्था सोभियत संघको अवसानपछि एक ध्रुवीय भएको छ। अहिले एक ध्रुवीय विश्व पनि बहुध्रुवीय भइरहेको छ। नयाँनयाँ शक्ति राष्ट्र उदाइरहेका छन्। विश्व राजनीति निकै द्रूत गतिमा परिवर्तन भइरहेको छ। यो परिवर्तन यति द्रूत गतिमा छ, आम मानिसलाई के भइरहेछ भन्ने मेसो पाउन पनि गाह्रो भइरहेको छ। यो सिंगो मानव जाति र राष्ट्रराज्यका लागि चुनौती हो। अहिले विश्व राजनीति एसियातिर सरिरहेको छ। चिनियाँ राष्ट्रपति सी जिनपिङ यो परिवर्तनका मुख्य कारक हुन्। उनले विश्व समीकरणलाई निकै छिटो परिवर्तन गरिदिए। त्यसैले पनि विश्व राजनीतिलाई पूर्व तान्ने मुख्य शक्तिका रूपमा चीनलाई लिइन्छ। चीनको बढ्दो आर्थिक शक्तिले उसलाई विश्व राजनीतिकै निर्णायकका रूपमा उभ्याइदिएको हो। विश्व राजनीतिलाई पूर्वमा ल्याउने अर्को कारक भारत पनि हो। साथसाथै दक्षिणपूर्वी एसिया र पूर्वीएसियाले मुख्य भूमिका खेलिरहेका छन्। व्यापार मात्रै हेर्न हो भने आन्ध्रपार व्यापार (क्रस एटलान्टिक ट्रेड) भन्दा प्रशान्तपार व्यापार (क्रस प्यासिफिक ट्रेड) बढी छ। ओबामाकै शासनकालमा पनि एसिया पिभट पोलिसी (एसिया प्रधान नीति) थियो। एसियाप्रशान्त क्षेत्रमा व्यापार असन्तुलन भयो भनेर त्यो नीति ल्याइएको थियो। त्यसैले विश्वको शक्ति परिवर्तन पहिल्यै स्विकारिसकेको छ। बिल क्लिन्टनको समयदेखि नै अमेरिकाले भारतसँग सम्बन्ध बढाउन प्रयासरत थियो। जर्ज डब्लु बुसको समयमा पनि त्यत्तिकै जोड दिइएको थियो। बाराक ओबामाको पालामा पनि त्यस्तै जोड दिइएको थियो। अहिले आफ्नै गठबन्धनमा समस्या भए पनि अमेरिकाले भारतसँग सम्बन्ध बढाइरहेको छ। यसमा भारतको पनि स्वार्थ लुकेको छ। संयुक्त राष्ट्रसंघको सुरक्षा परिषद्को स्थायी सदस्य बन्न उसलाई अमेरिकाको समर्थन, प्रविधि र आर्थिक सहयोग चाहिन्छ। अमेरिकाले ती सबै उपलब्ध गराउने प्रतिबद्धता गरिसकेको छ, यद्यपि यी सम्बन्ध प्रश्नविहीन छैनन्। पाकिस्तानसँगको अमेरिकी नीतिलाई लिएर भारतले कति सुरक्षित महसुस गर्छ भन्ने प्र्रश्न पनि यसैसँग जोडिएर आउँछ। त्यस्तै भविष्यमा अमेरिका र चीनबीच दुस्मनी हुन सक्छ। त्यतिबेला भारतलाई अमेरिकासँग मित्रता कायम गरिराख्न कत्तिको सजिलो हुन्छ भन्ने अर्को प्रश्न पनि छ। चीनसँगको छिमेकी देश भएर उसको शत्रु बनेको देशसँग सम्बन्ध कायम गरिराख्न सहज हुने छैन। भारतको पहिलेदेखि नै सकेसम्म सन्तुलनमा कायम रहने र आफ्नो हितलाई पहिलो प्राथमिकतामा राख्ने विदेश नीति छ। त्यसैले डोक्लाम घटनामा चीनसँग केही तनाव भए पनि त्यसलाई थाँती राखेर दुवै देश अगाडि बढेका छन्। मोदी र सीले मिलेर अगाडि बढ्ने संकेत पनि दिएका छन्। भारत अमेरिकासँग नजिकिएर चीनसँग विवादमा जान चाहँदैन। तर ऊ अरू धेरै कारणले अमेरिकासँग साझेदारी भने गरिरहनेछ। यी सम्बन्धलाई परिवर्तन ल्याउने अन्य कारण नहुँदासम्म भारतले सबैबाट फाइदा लिने नीति जारी राख्नेछ। भारतीय प्रधानमन्त्री नरेन्द्र मोदीले पनि विश्व राजनीतिमा परिवर्तन ल्याउन उल्लेखनीय भूमिका खेलिरहेका छन्। खासगरी युरोपेली देशहरूसँगको सम्बन्धमा परिवर्तन ल्याउन मोदीले भूमिका खेलिरहेका छन्। हुन त छिमेक पहिला भन्ने नीति अवलम्बन गरे पनि उनले खासै महत्वपूर्ण केही गर्न सकिरहेका छैनन्। बंगलादेशबाहेक अन्य छिमेकी देशहरूसँग भारतको सम्बन्ध खासै राम्रो छैन। आम मानिसहरू देशदेशबीचका सम्बन्धलाई सरल रूपमा बुझ्न खोज्छन्, तर अन्तर्राष्ट्रिय सम्बन्धमा धेरै जटिलता हुन्छन्। त्यसलाई ध्यान दिनुपर्छ। अमेरिकी राष्ट्रपति डोनाल्ड ट्रम्प भने विश्व व्यवस्थामा खल्बली ल्याउने एउटा मुख्य कारक बनिरहेका छन्। गठबन्धनसँगको सम्बन्ध कस्तो हो भन्नेमा उनी आफैं स्पष्ट छैनन्। पछिल्लोपटक सम्पन्न जी सेभेनको बैठकमा मात्र होइन, त्योभन्दा पहिला भएको नेटो देशहरूको बैठकमा जाँदा पनि उनी आफ्नो भूमिकाबारे स्पष्ट थिएनन्। उनले व्यापार युद्ध अगाडि सारिरहेका छन्। ट्रम्पको सन्दर्भमा केही रोचक विरोधाभास छन्। एकातर्फ डोनाल्ड ट्रम्पले आफ्ना गठबन्धन देशसँगको सम्बन्ध बिगारिरहेका छन्। दोस्रो विश्वयुद्धपछि पहिलोपटक अमेरिकाको गठबन्धन देशसँगको सम्बन्ध कमजोर स्थितिमा छ। अर्कोतर्फ उनी उत्तर कोरियासँग सम्बन्ध सुधार गर्न सफल भएका छन्। रूससँग पनि सम्बन्ध सुधार गर्ने प्रयास गरिरहेका छन्। अमेरिकी सञ्चारमाध्यमले अहिले यही अन्तरविरोधलाई प्रमुखताका साथ प्रकाशन गरिरहेका छन्। अन्तर्राष्ट्रिय संगठनहरूलाई बुझ्ने मामिलामा बेलाबेलामा विविध खाले असमझदारी देखा पर्ने गरेका छन्। संगठनहरूको अध्ययन गर्दा कसले बढी लगानी गरिरहेछ भन्नेमा ध्यान दिनुपर्छ। अमेरिकी उपस्थिति रहेका संगठनहरूमा प्रायः उसको लगानी बढी हुने गरेको छ। त्यसैले पनि उसको शक्ति बढी हुन्छ, तर अहिल्यै सबैथोक परिवर्तन भइसक्यो भन्न सकिँदैन। आम मानिस देशदेशबीचका सम्बन्धलाई सरल रूपमा बुझ्न खोज्छन्, तर अन्तर्राष्ट्रिय सम्बन्धमा धेरै जटिलता हुन्छन्, त्यसलाई ध्यान दिनुपर्छ। कहिलेकाहीं शक्तिराष्ट्रहरू वा राजनीतिज्ञहरूसमेत अन्तर्राष्ट्रिय सम्बन्धका जटिलतालाई सरल रूपमा प्रस्तुत गर्न खोज्छन्। त्यो निकै डरलाग्दो हुन्छ। जस्तै ट्रम्प प्रशासन, हरेक विषयमा ट्रम्प प्रशासनले सरल जवाफ दिने गर्छ, तर संसार त धेरै जटिल छ। अहिले ट्रम्प प्रशासनले आप्रवासनसम्बन्धी कठोर नीतिहरू ल्याएर आफ्ना छिमेकी देशसँग सम्बन्ध बिगारिरहेको छ। अमेरिकाले मेक्सिको र क्यानडासँग शत्रुता मोलेर केही फाइदा पाउने भने देखिँदैन। ती देश उसलाई छिमेकी मित्रराष्ट्रका रूपमा चाहिन्छ। हो, दुवै देशका हितहरू बाझिन सक्छन्, तर आर्थिक विकास र सुरक्षा हिसाबले दुवैसँग मित्रता कायम गर्न अमेरिका सक्षम हुनुपर्छ। अन्तर्राष्ट्रिय सम्बन्धलाई सरल रूपमा बुझ्न खोजेजस्तै अर्को दोष पनि पाइन्छ। केही मानिसहरू विश्व राजनीतिलाई श्यामश्वेतमा बुझ्न खोज्छन्। विश्व राजनीतिलाई त्यसरी सहज रूपमा बुझ्न गाह्रो हुन्छ। सही र गलत, ठीक र बेठीकबीच मसिना रेखाहरू हुन्छन्। विदेश नीति श्यामश्वेत प्रणालीमा काम गर्दैन। त्यहाँ अनेकौं खैरा रङहरू पनि हुन्छन्। अहिलेको विश्व एकअर्को देश अभूतपूर्व रूपमा जोडिएको छ। हामी एकदमै अन्तरनिर्भर संसारमा बाँचिरहेका छौं। कुनै पनि देश अर्को देशको स्वार्थ क्षेत्रबाट टाढा रहेर अलग्गै बस्न सक्दैन। युरोपेली देश र अमेरिका आर्थिक र सुरक्षा चासोले जोडिएका छन्। भारतको सुरक्षा चासो पनि कुनै न कुनै हिसाबले अमेरिकासँग जोडिएको छ। चीनलाई पनि सुरक्षा चासो उत्तिकै छ। ऊ आर्थिक रूपमा अगाडि बढ्न चाहन्छ भने ऊ सैन्य द्वन्द्वमा जान सक्दैन। किनभने युद्धले जहिल्यै ध्वंस मात्र निम्त्याउँछ। व्यापार र अन्य आर्थिक गतिविधिमा खलल भएपछि आर्थिक वृद्धि नै खल्बलिन्छ। आर्थिक वृद्धि खल्बलिएपछि लोककल्याणमा वाधा आउँछ। हामीले दोस्रो विश्वयुद्धलगत्तैको युरोपेली देशको अवस्था बिर्सनु हुँदैन। दोस्रो विश्वयुद्धलगत्तै बेलायतमा जागिर पाउन गाह्रो हुन्थ्यो। त्यहाँ खानाको अभाव थियो। अमेरिकामा पनि त्यस्तै थियो। युद्धबाट कसैले पनि जित्दैन, तर कहिलेकाहीं युद्ध हुन्छ। प्रायजसो युद्ध दुर्घटनावश हुन्छ। खासगरी गलत गणनाले युद्ध निम्त्याउँछ। आर्थिक क्षेत्रमा विकास गर्दै जाँदा युद्ध टर्दै जान्छ। सारमा सिंगो विश्व विभिन्न शक्ति राष्ट्रहरूको दाउपेच, हानथाप, सहकार्य र प्रतिस्पर्धाबाट गुज्रिरहेको छ। अहिले अन्तर्राष्ट्रिय सम्बन्ध झन्भन्दा झन् जटिल भइरहेको छ। अन्तर्राष्ट्रिय सम्बन्धको यही जटिलतामै नेपालजस्तो सानो देशले पनि आफ्नो भूमिका सुनिश्चित गर्नुपर्छ। सानो देश भएकाले नेपालसँग शक्तिको खेल खेल्ने धेरै सुविधा छैन। त्यसैले यसले सावधानीपूर्वक चनाखो भई स्थितिको अध्ययन गर्नुपर्छ र आफ्नो भूमिका निर्धारण गर्नुपर्छ। विश्व परिवेशको गम्भीर अध्ययन नगर्ने हो भने र छिमेकी देशहरूको चासोलाई सम्बोधन नगर्ने हो भने हामीले गम्भीर क्षति व्यहोर्नुपर्छ। खत्री अन्तर्राष्ट्रिय सम्बन्धका प्राध्यापक हुन्।"
किन बन्नुपर्छ अरुण तेस्रो,"अहिले चर्चामा छ अरुण तेस्रो जलविद्युत् आयोजना। प्रारम्भिक चरणमा २०१ मेगावाट क्षमता प्रस्ताव गरिएको यो आयोजना पछि ४०२ मेगावाटको योजनाका रूपमा प्रस्ताव गरियो। तर अहिले भारतीय सरकारको लागानी रहेको कम्पनी सतलजमार्फत नौ सय मेगावाट क्षमतामा निर्माण हुने क्रममा छ। निकै विवादास्पद बन्न पुगेको यो आयोजना राजनीतिक भुमरीभित्र परेको मात्र होइन, विदेशीहरूको चासोको विषय पनि रहिरह्यो। खासगरी नेपालमा माइक्रो म्यानेजमेन्ट गर्ने भारत सरकारको प्रक्रियाभित्र यो आयोजना रहेको प्रस्ट छ। सुरुमा २०१ मेगावाट प्रस्ताव गर्दा ७६४ मिलियन अमेरिकी डलर अर्थात् प्रतिमेगावाट १९ करोड नेपाली रूपैयाँ अनुमानित लागत रहेको यो आयोजना ४०२ मेगावाट प्रस्ताव गर्दा ११ बिलियन डलर (रामशरण महतको द लस अफ अरुण थ्री र म्याथुस रेस्टले ज्युरिच विश्वविद्यालयका लागि लेखेको पेपरअनुसार) रहेको छ। सन् १९९४ तिर २०१ मेगावाट निर्माण गर्दाको त्यो लागत निकै महँगो हो भने ४०२ मेगावाट निर्माण गर्दाको लागत ठिकै भन्न सकिन्छ। अहिले चर्चा गरेजस्तो प्रतिकिलोवाट ५४०० डलरचाहिँ सत्य होइन। खारेजीका कारण र भित्री उद्देश्य पञ्चायती व्यवस्था हुँदा नै पहिचान गरिएको यो आयोजना सन् १९९१ मा नेपाली कांग्रेसको सरकार आएपछि अगाडि बढेको थियो। ऊर्जाको चरम अभाव रहेको, अति न्यून जनसंख्यामा मात्र बिजुलीको पहुँच पुगेको, बहुदलीय व्यवस्था सुरु भएसँगै नयाँ उद्योग खुल्ने क्रम निरन्तर बढिरहेको त्यो समयमा ४०२ मेगावाटको एउटै आयोजना निर्माण गर्दा अर्को ८९ वर्ष देशलाई विद्युत् आपूर्तिमा सहज मात्र होइन, विकासको लहर नै सुरु हुन सक्ने अवस्था थियो। उक्त आयोजना निर्माणसँगै अन्य आयोजना पनि अगाडि बढाउने तयारीमा थियो, त्यो बेलाको सरकार। भर्खर प्रजातन्त्र आएको बेलामा राजनीतिक दलहरू बहुदलीय प्रतिस्पर्धामा कच्चा थिए, विरोधका लागि विरोध गर्ने संस्कार हावी थियो। सोही कमजोरीलाई समातेर देश र विदेशका अन्य शक्तिहरू खेल्न खोजिरहेको अवस्था पनि थियो। अरुण आयोजना पनि त्यही तत्वहरूको पञ्जामा पर्न पुग्यो। अर्कोतर्फ जलविद्युत् आयोजना निर्माण नगरी थर्मल प्लान्ट राखेर सोवापत् आफूहरूले फाइदा लिन चाहने समूह पनि उत्तिकै सक्रिय थियो। विश्व बैंकको सफ्ट लोन (अर्थात् ३० देखि ४० वर्षमा तिरे हुने र १ प्रतिशतभन्दा थोरै ब्याजदर रहेको), जर्मन सरकारको अनुदान सहयोग र जापान, एसियाली विकास बैंक, फ्रान्स, स्विट्जरल्यान्ड र फिनल्यान्डको ऋण सहयोगमा निर्माण गरिने भनिएको उक्त आयोजनामा दुईतिहाइ वैदेशिक ऋण तथा अनुदान र बाँकी नेपाल सरकारको लगानी प्रस्ताव गरिएको थियो। सोही समयमा अरुण सरोकार समिति, इन्हुरेडलगायतका देशभित्रका गैरसरकारी संस्था, बेलायत र अमेरिकामा आधारित विदेशी गैरसरकारी संस्थाहरू जस्तै अन्तर्राष्ट्रिय नदी सञ्जाल (इन्टरनेसनल रिभर नेटवर्क), अन्तर्राष्ट्रिय प्रविधि विकास समूह (इन्टरनेसनल डेभेलपमेन्ट ग्रुप), ग्लोब इन्टरनेसनल र ग्रिनपिसलगायतका संस्थाको सहयोगमा उक्त आयोजनाको सशक्त विरोध भएको थियो। आवरणमा ती संस्था देखिए पनि गुदीचाहिँ फरक थियो। उनीहरूको मुख्य उद्देश्य के थियो भन्ने कुरा केही वर्षपछि भारतीय सरकारी कम्पनीले यो आयोजना हत्याउन सफल भएबाट प्रस्ट हुन्छ। ती संस्थाले विविध कारण देखाएर विरोध गरेका थिए। आयोजना निकै महँगो भएको, आयोजना निर्माण गर्दा बनाउने संरचना र सडकले उक्त क्षेत्रको जैविक र वातावरणीय अवस्थामा नराम्रो असर पार्ने, नेपालले त्यति ठूलो आयोजना धान्न नसक्ने, नेपाल ऋणको दलदलमा फस्ने, एउटै ठूलो आयोजना निर्माण गर्दा जोखिम धेरै हुने (साना आयोजना चाहिन्छ भन्थे उनीहरू), विद्युत् महसुल समायोजन गर्नुपर्ने अवस्थामा देशको राजनीतिक स्थिरता कायम नरहने र अर्को रोचक कुरा उक्त आयोजनाको मुख्य जलाधार क्षेत्र तिब्बतमा रहेको र चीनसँग त्यस्तो कुनै सम्झौता नरहेको भन्दै ती संस्थाले विरोध गरेका थिए। वास्तवमा ती सबै कारण देखावटी मात्रै थिए। युरोप र अमेरिकाभित्रका धेरै देशले बीसौं शताब्दीको सुरुवाततिरै आवश्यक भौतिक पूर्वाधार निर्माण गरी विकसित देशको दर्जामा पुगे। उनीहरूले आफ्नो देशमा जुनसुकै भौतिक संरचना निर्माण गर्दा वातावरणमा पर्न सक्ने नकारात्मक असरलाई बेवास्ता गरिदिएका कारण अहिले विश्व वातावरणमा निकै नराम्रो प्रभाव परिरहेको छ। सोही बेवास्ताबाट पाठ सिकेर उनीहरूले केही दशकदेखि निकै कडा वातावरणीय नीतिनियम निर्माण गरेका छन् र तिनै नियमलाई विकासउन्मुख देशहरूमा पनि लागू गर्न प्रत्यक्षपरोक्ष दबाब दिँदै आइरहेका छन्। अफ्रिका र एसियाका थुप्रै देशका ठूला आयोजना उनीहरूकै कडा वातावरणीय नियम र दबाबका कारण विवादमा आएका मात्र छैनन्, कतिपय आयोजना रद्द पनि भएका छन्। वातावरणीय असर न्यून गर्ने आफ्नै देशसुहाउँदो नियम निर्माण गर्न नसक्नु हाम्रो पनि कमजोरी थियो र अरुण आयोजनामा पनि यस्तै कारणले गर्दा विवाद चर्काउन सफल भएका थिए अरुण विरोधीहरू। यो आयोजना महँगो हुनुको मुख्य कारण १२२ किमिको सडक मार्ग र ४५० किमिभन्दा लामो २२० केभी प्रसारण लाइन थियो। तर उक्त प्रवेश मार्ग र प्रसारण लाइनले पार्न सक्ने सकारात्मक असर जस्तै कृषिजन्य उत्पादन बजार, स्थानीयलाई रोजगारको अवसर, आयोजना प्रभावित क्षेत्रमा प्रस्ताव गरिएका अन्य विकास आयोजना, ग्रामीण विद्युतीकरण र प्रस्तावित उपल्लो अरुण (३३५ मेगावाट) र तल्लो अरुण (३०८ मेगावाट) का लागि चाहिने आवश्यक संरचनालाई ध्यान दिँदा तत्कालमा महँगो देखिए पनि दीर्घकालीन रूपमा त्यस्तो हुने थिएन। समग्रमा उक्त क्षेत्रको मात्रै होइन, देशकै आर्थिक विकासमा सकारात्मक प्रभाव पर्ने निश्चित थियो। अर्को चर्को विरोधको कारण उक्त आयोजना स्थलसम्म पुग्ने सडक मार्ग निर्माण गर्दा अरुण उपत्यकाको जैविक विविधता र आदिवासीहरूको सामाजिक र सांस्कृतिक जीवनमा खतरा पर्छ भन्ने थियो। उनीहरूको त्यो आवाज आयोजना खारेज भएको केही वर्षपछि अरुण उपत्यकामा जथाभावी सडक सञ्जाल निर्माण हुँदा कहींकतै सुनिएन। यसबाट पनि प्रस्ट हुन्छ उनीहरूको ध्यान आयोजना रद्द गर्नु मात्र थियो, वातावरणीय असर त बहाना मात्र थियो। यसैगरी उनीहरूले विश्व बैंकको सर्तानुसार नेपालले १० मेगावाटभन्दा ठूला आयोजना निर्माण गर्न नपाउने भन्ने प्रावधानलाई निकै चर्को रूपमा उठाएका थिए। एकातिर यो आयोजना ठूलो भयो, साना आयोजना मात्र निर्माण गर्नुपर्छ भन्ने अर्कोतिर ठूला आयोजना निर्माण गर्न नदिने प्रावधान ठीक छैन भन्दै विरोध गर्ने दोहोरो चरित्र थियो उनीहरूको। नेपाल सरकार अरुण तेस्रोको सम्झौता गर्ने तयारी गर्दै थियो भने कालीगण्डकी १४४ मेगावाट र निजी क्षेत्रका खिम्ती ६० तथा झिम्रुक १२ मेगावाटका आयोजना निर्माण चरणमा पुगिसकेका थिए। सरकारले विश्व बैंकको सो बुँदालाई सोझै खारेज गरिसकेको अवस्था थियो। विश्व बैंकका अनुसार अरुण तेस्रो निर्माण अवधिका लागि नेपालले व्यवस्थापकीय र आर्थिक दृष्टिकोेणबाट अन्य ठूला आयोजना निर्माण गर्न नसक्ने अवस्था रहेकाले समानान्तर रूपमा अर्को ठूलो आयोजना निर्माण सुरु नहोस् भन्ने थियो, सधैंका लागि नपाउने भन्ने थिएन। आयोजनाको सुरुवाती समयमै चर्को विरोध गरेर विश्व बैंक र अन्य दाता राष्ट्रहरूलाई फिर्ता गराउने उद्देश्य सफल भयो। केही राष्ट्रिय र अन्तर्राष्ट्रिय गैरसरकारी संस्था र त्यो बेलाको प्रमुख प्रतिपक्ष दल भारतको स्वार्थपूर्ति गर्ने हतियार बन्न पुगे। अरुणविरोधी अभियन्ताहरू राजनीतिक पार्टीहरूलाई आफूतर्फ तान्ने प्रयासमा थिए। अरुणमा विश्व बैंक र अन्य देशहरूलाई निकालेर आफूले हत्याउन पछाडिबाट सहयोग गरिरहेको भारत पनि त्यही चाहन्थ्यो। एमाले नेताहरू त्यसै प्रयोजनका लागि मोहोरा बन्न पुगे। महासचिव माधव नेपाललगायत एमाले नेतृत्वले अरुणविरोधी अभियान्ताहरूलाई भरपूर साथ दिए। सोही समयमा कांग्रेसभित्र पनि देशविदेशका तत्वले खेल खेलिरहेकै थिए। त्यसैबेला गिरिजाले मध्यावधि चुनाव घोषणा गरे। एमाले महासचिव माधव नेपालले विश्व बैंकलाई चिठी लेख्दै अरुण आयोजना नेपालको हितमा नरहेको र चुनावपछि आफ्नो सरकार आएमा आयोजना सम्झौता खारेज गरिदिन सक्ने चेतावनी दिएपछि आयोजना खारेजीको बलियो आधार तयार भयो। मनमोहन प्रधानमन्त्री रहेको बेलामा विश्व बैंकका अध्यक्षले आफूहरू आयोजनाबाट पछि हटेको पत्र लेखेपछि अरुण तेस्रो खारेज भएको थियो। के ठीक के बेठीक ? रन अफ द रिभर प्रणालीमा रहेर ४०२ मेगावाट क्षमताको सो आयोजना डिजाइन गरिएको थियो। ४०२ मेगावाट कुल क्षमता हुँदा फर्म इनर्जी ८५ प्रतिशत रहेको भनिएको छ। तर अहिले आयोजनाको डिजाइनमा केही परिवर्तन गर्दा ९०० मेगावाट पुगेको छ। यो अर्थमा नदीको उक्त क्षेत्रमा रहेको क्षमताको अहिले अधिकतम प्रयोग भएको छ। तर सोही समयमा ४०२ मेगावाटको आयोजना, १२२ किमि सडक र ४५० किमि लामो २२० केभी प्रसारण लाइन निर्माण गर्न सकेको भए समग्र अरुण उपत्यका र देशकै आर्थिक अवस्थामा ठूलोे परिवर्तन आउने पक्का थियो। देशमा नयाँ उद्योग खुल्ने थिए, युवा पलायन हुन केही कमी हुने थियो। अर्कोतर्फ माथिल्लो र तल्लो अरुण यिनै संरचना प्रयोग गरेर निकै सस्तोमा निर्माण गर्न सकिन्थ्यो। तर २२० केभी प्रसारण लाइनभन्दा अहिले प्रस्ताव गरिएको ४४० केभी प्रसारण लाइन उत्तम छ। नदीको क्षमताको सही प्रयोग भएको छ। आयोजना सोही समयमा निर्माण हुनुपथ्र्यो तर त्यसो हुन सकेन। सन् १९९५ तिर नेपालको बजेट पनि निकै सानो आकारको थियो। अन्य विकास आयोजनाको पनि उत्तिकै आवश्यकता थियो। अर्कोतर्फ हाम्रो व्यवस्थापकीय र प्राविधिक क्षमता पनि अहिलेको भन्दा निकै कमजोर थियो। तर केही वर्षपछि नै सरकारले उक्त आयोजना आफैं या अन्य स्रोत खोजी गरेर निर्माण गर्नुपथ्र्यो। सरकार त्यहीं चुक्यो र धेरै वर्ष त्यत्तिकै खेर गयो। धेरै सरकार परिवर्तन भए, तर कसैले आयोजना अगाडि बढाएनन्। अन्ततः भारतको भित्री इच्छाअनुसार खासभन्दा उसैको सुरुदेखिको रणनीतिअनुसार आयोजना उनीहरूलाई नै सुम्पिइयो। सरकारमा रहेको पार्टीले आयोजना सुम्पिने कार्यको नेतृत्व गयो र केही साना दलबाहेक प्रतिपक्ष दलहरूले पनि सबैले समर्थन गरे, विरोध गरेनन्। आयोजनाको सुरुवाती समयमै चर्को विरोध गरेर विश्व बैंक र अन्य दाता राष्ट्रलाई फिर्ता गराउने उद्देश्य सफल भयो। केही राष्ट्रिय तथा अन्तर्राष्ट्रिय गैरसरकारी संस्था र त्यसबेलाको प्रमुख प्रतिपक्ष दल भारतको स्वार्थपूर्ति गर्ने हतियार बन्न पुगे। भारतको चाहना नेपालको जलस्रोत र विद्युत् विकास आफ्नो स्वार्थअनुसार होस् भन्ने थियो र आज पनि छ। थुप्रै जलविद्युत् आयोजना भारतीय कम्पनीहरूले ओगटेर बसेका छन्। अपर कर्णालीको हालत विजोग छ। सकेसम्म आयोजना रोकेर राख्ने र निर्माण गर्नैपरेमा आफ्नो स्वार्थअनुरूप हुने गरी मात्र निर्माण गर्ने उनीहरूको रणनीति पञ्चेश्वरमा पनि देखिएकै छ। अहिलेको अवस्था ढिलै भए पनि अरुण ३ अब निर्माण हुन्छ कि भन्ने आशा पलाएको छ। दुई देशका प्रधानमन्त्रीहरूले रिमोटबाटै संयुक्त रूपमा शिलान्न्यास गरेका छन्। अब सतलजलाई यो आयोजना समयमै निर्माण सम्पन्न गर्न सहयोग र दबाबबाहेक अरू कुरा अहिलेलाई उपयुक्त हुँदैन। २१९ प्रतिशत विद्युत् सित्तैमा पाउने सर्त नराम्रो होइन। त्यसबाहेक प्रभावित क्षेत्रका जनताले १०० करोड भारुबराबरको इक्विटी सेयरमा प्राथिमिकता पाउने, आवश्यकता परेमा नेपालले उक्त आयोजनाको बिजुली किन्न पाउने, आफूले पाउने २१९ प्रतिशतको बिजुली आवश्यक नभएमा भारतलाई बेच्न पाउने र आयोजना प्रभावित क्षेत्रमा विद्युतीकरण र अन्य विकासका काम गरिदिनुपर्नेलगायतका सर्तहरू आकर्षक नै छन्। केही विद्वान्ले आयोजना निर्माण गर्दा तिरेको भ्याट रकममध्ये आयोजना सम्पन्न गरिसकेपछि प्रतिमेगावाट ५० लाखका दरले उक्त भ्याट रकम फिर्ता गरिने भनिएको ४ अर्ब ५० करोड रुपैयाँलाई अन्य अर्थ लगाएर विरोध गरिरहेका छन्। यो झुटो हो। प्रत्येक विद्युत् आयोजना सम्पन्न गरिसकेपछि भ्याटवापत तिरेको रकमबाट प्रतिमेगावाट ५० लाख फिर्ता गर्ने सरकारको पुरानै नीति हो र सबै आयोजनामा यो लागू हुन्छ। केही अभियन्ताले सामाजिक सञ्जालमार्फत ९०० मेगावाट बिजुली वर्षभरि उत्पादन हुने हिसाब देखाउँदै आयोजनाको लगानी चार वर्षमै फिर्ता हुने र त्यसपछि पूरै फाइदा भारतले लिन्छ भन्ने भ्रामक तर्क गरिरहेका छन्। तर वास्तविकता फरक छ। हिउँदमा विद्युत् उत्पादन ३०० मेगावाटसम्म झर्न सक्छ। लगानी गरेको रकमको ब्याज प्रतिदिन थपिँदै गइरहेको हुन्छ। ३६५ दिन नै विद्युत् उत्पादन हुन्छ भन्ने कुनै ग्यारेन्टी छैन। नसोचेको प्राकृतिक विपत्ति आइपरेमा खर्बौंको लगानी डुब्न सक्छ। भोटेकोसीमा के भइरहेको छ, हामीले देखिरहेका छौं। कसैले केही लाख रकम बैंकमा राख्यो भने हिजोआज १० प्रतिशत ब्याज सजिलै पाउँछ र कुनै जोखिमविना बैंकमा राखेको पैसा ७५ वर्षमै दोब्बर हुन्छ भने खर्बौं रुपैयाँ जोखिमपूर्ण अवस्थामा लगानी गर्दा प्रतिफल राम्रो भयो भनेर उछितो काढ्नु उपयुक्त होइन। प्रतिफल नहुने हो भने लगानी गर्नुको अर्थ छैन। पहिलो पन्ध्र वर्षमा प्रतिकिलोवाट क्षमता रोयल्टी ४०० रुपैयाँ र ऊर्जा रोयल्टी ७५ प्रतिशत, त्यसपछि प्रतिकिलोवाट १८०० र ऊर्जा रोयल्टी १२ प्रतिशतको प्रावधान गरिएको छ। आयात गरिने निर्माण सामग्री र उपकरणमा दिइने छुट पनि अन्य आयोजना र निर्माण कम्पनीहरूले पाइरहेकै सुविधा हो। सम्भव र उपलब्ध भएसम्म नेपालमै उत्पादित निर्माण सामग्री र उपकरण प्रयोग गर्नुपर्ने प्रावधान पनि राखिएको छ। विदेशी लगानी भिœयाउन आवश्यक छ भनेर भाषण गर्दै हिँड्ने तर विदेशी लगानीकर्तालाई केही सुविधा दिँदा विरोध पनि गर्ने प्रवृत्ति घातक छ। कम्तीमा यो आयोजना समयमै सम्पन्न गर्न सकियो भने अन्य विदेशी लगानीकर्तालाई आश्वस्त तुल्याउन सकिन्छ। अबको १० वर्ष ठूला विदेशी लगानीकर्ता कसरी भित्र्याउन सकिन्छ, सोहीअनुसार सुविधा दिनु आवश्यक पनि छ। गल्ती हाम्रै थियो। अब त्यो गल्तीबाट पाठ सिकेर अघि बढ्नुको विकल्प छैन। राजनीतिक स्थायित्व सुरु भएको अवस्था छ। विकास निर्माणका काममा उग्र राष्ट्रवाद छिर्न दिनु हुन्न। हामीसँग प्रशस्त पैसा, प्रविधि र आवश्यक व्यवस्थापकीय क्षमता छैन। भर्खर मात्र द्रूतमार्गको लागि विश्व बैंकसँग ऋण लिने निर्णय भएको छ। बूढीगण्डकी निर्माणको स्रोत कसरी जुटाउने भन्ने प्रश्न यथावत् छ। पश्चिम सेती सरकार आफैंले निर्माण गर्ने भने पनि स्रोत अभाव हुने पक्का छ। विदेशी लगानी आउँदैमा राष्ट्रियता खतरामा पर्दैन भन्ने कुरा बुझाउन आवश्यक छ। होइन भने अबको २० वर्षपछि पनि हामी अरुण तेस्रो, बूढीगण्डकी, पश्चिम सेती आयोजना कसरी निर्माण गर्ने भनेर नै बहस गरिरहेका हुनेछौं। शर्मा जलविद्युत् इन्जिनियर हुन्।"
जनकूटनीति : सुप्रभाव विस्तारको कसी,"कुनै पनि देशले अन्तर्राष्ट्रिय भेलासम्मेलन आयोजना गर्दा एउटा मनसाय राखेको हुन्छ। त्यो हो, विदेशी अतिथिलाई आफ्नो देशबारेमा सकारात्मक प्रभाव पार्नु। साधारण व्यक्ति, व्यवसायी, संस्था र देशनिम्तिसमेत यस्तोयस्तो सकारात्मक प्रभावको महत्व हुन्छ। किनभने सर्वसाधारणले पनि अरू देशबारे कस्तो धारणा राख्छन् भन्ने कुरालाई अन्तर्राष्ट्रिय सम्बन्धमा महत्वका साथ हेर्ने गरिन्छ। राष्ट्रको सन्दर्भमा यस्तो खालको प्रभाव अझ महत्वपूर्ण हुन्छ। सकारात्मक प्रभाव पार्न सक्ने क्षमतालाई जनकूटनीतिमा नरम शक्ति भन्ने गरिन्छ। नरम शक्तिका सिद्धान्तकार जोसेफ नाय भन्छन्, अन्तर्राष्ट्रिय सम्बन्धमा नरम शक्तिको प्रभाव भनेको विदेशी नागरिकलाई पनि आफ्नो देशले चाहेअनुसार खुसीखुसी काम गराउन सक्ने क्षमता हो। सकारात्मक प्रभाव नरम शक्तिका निम्ति आधारभूत पूर्वाधार हुन्। कुनै कारणवश कुनै देशबारेमा विदेशी नागरिकमाझ गलत सूचना प्रवाह भइरहेको अवस्थामा त्यस्ता देशले आफ्नोमा विदेशीहरूलाई निम्त्याएर कार्यक्रम वा भेलासम्मेलन आयोजना गरी वास्तविक अवस्थाको जानकारी दिने प्रयास गर्दछन्। विभिन्न विषयमा गरिने सम्मेलन, कार्यशाला, गोष्ठी, व्यापार मेला तथा प्रर्दशनी वा सांस्कृतिक प्रदर्शनी यस्तो गतिविधिभित्र पर्दछन्। हाम्रै देशमा पनि विभिन्न स्थानबारेमा महोत्सव आयोजना गर्नु भनेको सो स्थानबारे राम्रो प्रभाव उत्पन्न गर्ने प्रयास हो। अन्तर्राष्ट्रिय गतिविधिको व्यवस्थित आयोजनाले देशको परिचय स्थापित गर्न प्रत्यक्ष योगदान दिन्छ। चीनको सन्दर्भ चीन एकदलीय शासनपद्धति भएको देश हो। यसैले पनि विश्वका थुप्रै देशले यसलाई मन पराउँदैनन्। संयुक्त राज्य अमेरिका तथा युरोपेली राष्ट्रहरूले चीनको उपलब्धिलाई बेवास्ता गरेर पूर्वाग्रही ढंगले दुष्प्रचार गर्ने गरेको पाइन्छ। तसर्थ पछिल्लो समय चीनले यस किसिमका प्रचार चिर्न ठूला अन्तर्राष्ट्रिय कार्यक्रम आयोजना गरिरहेको छ। बेइजिङ ओलम्पिक, सांघाई महोत्सवलगायत विशाल कार्यक्रमबाट चीनबारे विश्वमा सकारात्मक प्रचार र प्रभाव विस्तार भएको छ। चीनको केन्द्रीय सरकार मात्र होइन, प्रान्तीय सरकार, विश्वविद्यालय, व्यावसायिक क्षेत्र, अनुसन्धान केन्द्र आदि पनि अन्तर्राष्ट्रिय कार्यक्रम आयोजना गर्न सक्रिय रूपमा लागेका छन्। यस्ता गतिविधिले नेतृत्वको सबलतालाई पनि प्रकट गर्दछ। चीनका हरेक प्रान्त अहिले विश्वव्यापी रूपमा परिचित हुँदै गएका छन्। ती प्रान्तले अन्तर्राष्ट्रियकरणलाई मुख्य प्रान्तमा राखेका छन्। किनभने सन् १९८० पछि अपनाएको खुल्लापनको प्रणालीमा अहिले चीनको मुख्य नारा नै विश्वव्यापी बन्नु रहेको छ। प्रारम्भमा अर्थतन्त्रको विस्तार र विकासले मुख्य प्राथमिकता पाएको थियो। हाल राष्ट्रपति सी जिनपिङले चिनियाँ सपनाको लक्ष्यसहित बेल्ट एन्ड रोड इनिसिएटिभको बाटो तय गरेपछि चीनले विविध क्षेत्रमा विश्वव्यापी प्रभाव पर्ने गरी कदम चालेको देखिन्छ। विश्वव्यापी बन्ने चीनको चाहना पूरा गर्न भौगोलिक अवस्थिति र विशेषताअनुसार सबै प्रान्तले केन्द्रबाट फरकफरक जिम्मेवारी लिएको देखिन्छ। कुनमिङमा विश्वव्यापी जमघट त्यसो त विकास सूचकांकमा युनान प्रान्तको पालो पछाडिबाट आउँछ। समुद्र नछोएको पहाडी इलाका र चीनमा सबभन्दा धेरै २६ समुदाय बसोवास गर्ने यो प्रान्तको राजधानी कुनमिङमा जुन महिनाभरि विविध अन्तर्राष्ट्रिय गतिविधि भए। कुनमिङको वातावरण काठमाडौं उपत्यकाभन्दा धेरै फरक छैन। अन्तर्राष्ट्रिय सम्बन्धमा दक्षिण एसिया, भियतनाम, म्यानमार, थाइल्यान्ड, लाओसजस्ता देशबारे यो प्रान्तमा बढी चासो छ। प्रस्तावित दक्षिणी बेल्ट र रोडको केन्द्र युनानलाई बनाउने योजना राखिएकाले पनि कुनमिङ अन्तर्राष्ट्रिय गतिविधिको केन्द्र बन्दैछ। जनस्तरको सम्बन्ध निर्माण गर्न र राष्ट्र हित हुने उपाय पहिल्याउन सरकारी तवरबाट निरन्तर ध्यान दिइनुपर्छ। कुनमिङमा यही जुन महिनाको ४ देखि ८ सम्म अन्तर्राष्ट्रिय पहाडी भविष्य २०१८ को आयोजना भयो। संसारका विभिन्न पहाडी मानव समाजको ज्ञान, सीप तथा वातावरण र संस्कृतिबारे विविध अनुसन्धानमूलक प्रस्तुति गरियो। युरोप, अफ्रिका, एसिया, ल्याटिन अमेरिकालगायतका महादेशबाट अनुसन्धानकर्ता, पर्यावरणीय क्षेत्रमा काम गरिरहेका व्यक्तित्वहरूलाई युनानमा स्वागत गरियो। उनीहरूले आआफ्नो स्थानको कार्य उपलब्धि र अनुभव साटासाट गरे। सम्मेलन आयोजनास्थलमा चिनियाँ र अंग्रेजी भाषा जानेका छात्रछात्रा स्वयंसेवकका रूपमा सक्रिय थिए। त्यहाँ नेपालका अनुसन्धानकर्ता एवं सञ्चार क्षेत्रका प्रतिनिधि पनि कार्यक्रममा सहभागी थिए। सबैजसो सहभागीले चीनको पहाडी क्षेत्रमा भइरहेका काम र त्यसको सफलताको मुक्तकण्ठले प्रशंसा गरे। यसबाट विभिन्न देशका पहाडी क्षेत्रमा अनुसन्धानरत र पहाडी पर्यावरणमा काम गरिरहेका व्यक्तिहरूबीच परिचय स्थापना हुनुका साथै सम्बन्धित कार्यक्षेत्रको एकै उद्देश्यसँग पनि साक्षात्कार भए। विभिन्न देशबीच राम्रो र दिगो सम्बन्ध बनाउनु भनेको अन्तर्राष्ट्रिय सहकार्यको ढोका उघार्नु हो। फरक देशबीच राजनीतिक गतिविधिभन्दा विज्ञान, शिक्षा, खेल, संस्कृति, कलासाहित्यमा गरिने सहकार्यले जनतालाई प्रत्यक्ष जोड्न सक्छ। यस्तो सम्बन्धले राजनीतिक विमतिलाई समेत हल गरेर सम्बन्ध सुधार गरेका अन्तर्राष्ट्रिय अनुभव छन्। उत्तर र दक्षिण कोरियाबीच पनि यस्तै पहल हुन थालेका छन्। यसै वर्ष दक्षिणको प्योङचाङमा आयोजित हिउँदे ओलम्पिकमा दुवै देशले आइस हकीमा संयुक्त टोली उतारेर एकताको सन्देश त दिए नै, यसबाट त्यसपछि उत्तर र दक्षिण कोरिया अनि उत्तर कोरिया र अमेरिकाबीचको शिखर वार्ता आयोजना गर्न पनि सहज भयो। पाकिस्तानको भूकम्पमा राम्रो सहयोग गरेका क्युबाली चिकित्सकहरूका कारण क्युबा र पाकिस्तानबीच कूटनीतिक सम्बन्ध स्थापना हुन सहयोग पुग्यो। यसरी जनसम्पर्क र नागरिक सहकार्यले राजनीतिक निर्णयमा पनि प्रभाव पार्ने क्षमता राख्छ। यही महिना कुनमिङमै दक्षिण एसिया र पूर्वीएसियाली बुद्धिजीवीहरूको सम्मेलन आयोजना भयो। सम्मेलनमा राजनीतिक, आर्थिक र योजनाका विषयमा सहभागीले आआफ्ना विचार पस्केका थिए। यसमार्फत चीनले वरिपरिका देशहरूको विचारलाई सँगाल्ने अवसर त पायो नै, आफ्नो राम्रो छवि सम्प्रेषणमा पनि कुनै कमी राखेन। त्यसैगरी हरेक वर्ष आयोजना हुने चीन दक्षिण एसिया व्यापार फोरममा धेरै नेपाली व्यवसायी, व्यापारी र व्यावसायिक संगठन सहभागी थिए। अर्कोतर्फ युनान विश्वविद्यालयले अन्तर्राष्ट्रिय विश्वविद्यालयहरूको जमघट आयोजना गरिरहेको थियो। यसरी जुन महिनाको कुनमिङ उत्सवमय सहर बनेको थियो। सम्मेलनका प्रभाव सम्मेलनमा सहभागी नेपाली प्रतिनिधिहरू पनि कुनमिङको वातावरण देखेर खुसी थिए। सबै त्यहाँको संरचना, व्यवस्थापन, आदिबाट मोहित थिए। गैरचिनियाँहरूमा नरम शक्तिको सकारात्मक प्रभाव देखिन्थ्यो। नेपाली व्यवसायीहरूको समूह पनि कुनमिङ सहरको भौतिक संरचना, व्यवस्थापन र सुन्दरताको तुलना भारतीय सहरसँग गरिरहेका थिए। कुनै देश आन्तरिक रूपमा मजबुत बन्दै जाने हो भने त्यहाँ पुग्ने विदेशी आफैं प्रभावित हुँदा रहेछन् भन्ने महसुस सबैलाई भइरहेको थियो। त्यस्तो अवस्थामा विदेशीलाई प्रभावित गर्न विदेश नै जानुपर्दैन, बरू अरूलाई आफ्नो देश बोलाएर प्रभावित तुल्याउन सकिन्छ। जनकूटनीतिको अभ्यासमा यो निकै प्रभावशाली उपाय हो। विकसित देशहरूले यो उपाय धेरै पहिलेदेखि अपनाउँदै आएका छन्। चीनमा आयोजित यस्ता सम्मेलनले विदेशीलाई चीन चिन्ने मात्र होइन, चिनियाँ नागरिकलाई पनि विश्व चिन्ने मौका प्रदान गरेको छ। हरेक विदेशी टोलीका लागि एक वा दुई चिनियाँ विद्यार्थीलाई दोभाषे वा सहयोगीका रूपमा खटाइएको छ। अन्तर्राष्ट्रिय गतिविधिमा संलग्न भएर उनीहरूले लिएको अनुभव र विदेशीसँग स्थापित हुने सम्बन्धले उनीहरूलाई भविष्यमा सहयोग गर्ने स्पष्ट छ। दुई देशका नागरिकबीचको सम्बन्धले देशकै सम्बन्ध फराकिलो पार्ने सम्भावना बोकेको हुन्छ। त्यसैले जनस्तरको सम्बन्ध निर्माण गर्न र त्यस्ता सम्बन्धबाट राष्ट्रको हित हुने बाटो र उपाय पहिल्याउन सरकारी तवरबाट निरन्तर ध्यान दिइनुपर्छ। हरेक राष्ट्र आफ्नो सकारात्मक प्रभाव विस्तार गरिरहन चाहन्छ। त्यो काम जनस्तरको सम्बन्धबाट पनि सम्भव छ। चीनले जसरी सकारात्मक छवि निर्माणका लागि प्रयास गरिरहेको छ, नेपालले पनि देशका यस्ता जमघट आयोजना गर्नुपर्छ। साथै विदेशमा आयोजित अन्तर्राष्ट्रिय जमघटहरूमा पनि राम्रो तयारीका साथ इमानदार रूपमा प्रस्तुत भएको खण्डमा हामी आफ्नोबारे सकारात्मक प्रभाव प्रसार गर्न सक्छौं। अन्तर्राष्ट्रिय सम्बन्धमा सकारात्मक प्रभावको महत्वलाई कम आँक्न मिल्दैन। न्याइच्याई अन्तर्राष्ट्रिय राजनीतिकी शोधकर्ता हुन्।"
जर्मनीको इतिहासकै खराब प्रदर्शन: ८० वर्षपछि पहिलो चरणबाटै बाहिरियो,"मस्को : विश्व विजेता जर्मनी रुस विश्वकपको पहिलो चरणबाटै बाहिरिएको छ। बुधबार भएको समूह चरणको अन्तिम खेलमा साविक विजेता जर्मनी दक्षिण कोरियाँसग २० ले पराजित भएको हो। यो जर्मनीको इतिहासकै खराब प्रदर्शन हो। यसअघि जर्मनी सन् १९३८ मा विश्वकपको पहिलो चरणबाटै बाहिरिएको थियो। विश्व विजेता टोली पहिलो चरणबाटै बाहिरिएको इतिहास भने लगातार तेस्रो पटक दोहोरिएको छ। यसअघि सन् २०१० मा इटाली, सन् २०१४ मा स्पेन पहिलो चरणबाटै बाहिरिएका थिए। जर्मनी २०१४ को विश्व विजेता हो। रुस विश्वकपमा खराब सुरुवात गरेको जर्मनी पहिलो चरणबाटै बाहिरिएपछि विश्व विजेता पहिलो चरणबाटै बाहिरिने क्रम लगातार तेस्रो पटक दोहोरिएको हो । विश्व फुटबल इतिहासमा यसअघि जर्मनीले सन् १९३८ को विश्वकपमा पहिलो चरण पार गर्न सकेको थिएन्। जर्मनी दक्षिण कोरियासँग खराब नतिजामा सीमित हुँदा रुस विश्वकपको समूह एफबाट स्वीडेन विजेता र मेक्सिको उपविजेता हुँदै अन्तिम १६ मा प्रवेश गरेका छन्। दक्षिण कोरियाका लागि जर्मनीविरुद्ध इन्जुरी समयमा किम यङ वन र सन हिउन मिनले एकएक गोल गरेर सनसनीपूर्ण ढंगले नतिजा आफ्नो पक्षमा पारे। उता सोही समयमा भएको अर्को खेलमा स्वीडेनले मेक्सिकोलाई ३० ले पराजित गरेको हो। स्वीडेनका लागि लुडविग अगस्टिनसन र आन्देस गा्रभिष्टले एकएक गोल गरे भने मेक्सिकोले एक गोल उपहार दियो। आजको खेलसँगै विश्वकपको चार पटककको विजेता जर्मनी रुस विश्वकपबाट घर फर्किएको छ।"
अर्जेन्टिनाको जितमा 'सेलिब्रेसन' गर्दागर्दै म्याराडोना अस्वस्थ,"एजेन्सी : मंगलबार रातिको खेलमा अर्जेेन्टिनाले नाइजेरियाविरुद्ध दोस्रो गोल गरेपछि, अर्जेन्टिनाका चर्तित फुटबलर म्याराडोना अस्वस्थ भए । दर्शकका रुपमा रहेका म्याराडोना मैदानमा खेलका हरेक मुभमेन्टमा प्रतिक्रिया जनाइरहेका थिए । टेलिभिजन क्यामेराहरु बेलाबेलामा उनलाई फोकस गरिरहेका हुन्थे । मेसीले पहिलो गोल हान्दा, निकै खुसी भएर सेलिब्रेसन गरेका उनी, अर्जेन्टिनाले पेनाल्टी पाएर गोल खाँदा, चुकचुकाएका थिए । बराबरी मै रोकिएर विश्वकपबाट बाहिरिने अवस्थाको नजिक पुगिसकेको अर्जेन्टिनाका लागि जब ८६ औं मिनेटमा मार्कोस रोहोले गोल गरे , त्यसपछि म्याराडोना जुरुक्क उठे, नजिकै भएका सहयोगीलाई अंगालो मारे । त्यसपछि सेलिब्रेसन गर्दै रंगशालाबाट बाहिने क्रममा उनी लडेको बताइएको छ । ५७ वर्षीय म्याराडोनाको रक्तचाप न्यून रहेका कारण शक्ति लगाएर सेलिब्रेसन गर्दा कमजोर भइ लडेको अर्जेन्टिनी मिडियालाई उद्धृत गर्दै अन्तराष्ट्रिय सञ्चार माध्यामहरूले खबर दिएका छन् । उपचारपछि उनी सामान्य अवस्थामा रहेको जनाइएको छ ।"
जर्मनीको खेलमा प्रभाव पार्न सक्ने खेलाडी : टाेनी क्रुज,"मस्को : प्रतिभाशाली मिडफिल्डर टोनी क्रुज साबिक विजेता जर्मनीका मुख्य खेलाडी हुन्। टोलीका लागि उनको महत्व स्विडेनविरुद्ध भएको अघिल्लो खेलमै प्रष्ट पनि भइसकेको छ। पहिलो खेलमा मेक्सिकोसँग पराजित भएपछि जर्मनीका लागि प्रिक्वार्टरफाइनलको सम्भावना कायम राख्न स्विडेनविरुद्धको समूहगत चरणको दोस्रो खेलमा कुनै पनि मूल्यमा जित आवश्यक थियो। यद्यपि जर्मनी ९० मिनेटपछि थप गरिएको ६ मिनेटको इन्जुरी समयको अन्तिम ३० सेकेन्ड अघिसम्म पनि ११ कै बराबरीमा रोकिएको थियो । उक्त खेलमा अन्तिम ३० सेकेन्डअघि प्राप्त फ्रिकिक प्रहारको अवसरलाई सदुपयोग गर्दै क्रुजले २१ को जितसहित साबिक विजेता जर्मनीको प्रिक्वार्टरफाइनल सम्भावना जीवितै राख्न मद्दत पुर्याएका थिए। जर्मनीले सन् २०१४ मा ब्राजिलमा भएको विश्वकपको उपाधि जित्दाका महत्वपूर्ण खेलाडी क्रुज यस पटक पनि टोलीमा उही भूमिकामा सक्रिय छन् । स्पेनिस क्लब रियल म्याड्रिडबाट व्यावसायिक फुटबल खेल्ने क्रुज मैदानमा आफ्नो टोलीलाई जिताउन कुनै पनि भूमिकाबाट योगदान पुर्याउन सक्षम छन्। मैदानमा उनले आफ्ना सहकर्मीलाई उपलब्ध गराएको बल कुनै पनि अवस्थामा खेर जाँदैन। उनी आफ्ना स्ट्राइकरलाई गोलका राम्रा अवसर सिजैना गर्ने मात्रै होइन, आफैं पनि गोल गर्न सक्षम खेलाडी हुन् । जर्मनीले यस पटक उपाधि रक्षा गर्ने योजना बनाउँदा टोलीको अनुभवी खेलाडीको हैसियतमा जिम्मेवारी उनै क्रुजमाथि बढी छ। त्यसैले जर्मनीको बाँकी खेलमा क्रुजको मेहनत र खेल हेर्न लागयकको हुने निश्चित छ। सन् २०१० यता राष्ट्रिय टोलीबाट खेल्न थालेका क्रुजले हालसम्म टोलीका लागि ८५ खेल खेल्दै १३ गोल पनि गरिसकेका छन्। चीन र जर्मनी इरानको पक्षमा बलियो जर्मनीलाई धक्का उपाधि रक्षा गर्ने अभियानमा जर्मनी विश्वकप फुटबल: विश्वबिजेता जर्मनी मेक्सिकोसँग पराजित अन्तिम समयमा टोनी क्रुसको फ्रि किक गोलले जोगियो जर्मनी अर्को जितको खोजीमा जर्मनी"

शीर्षक,विवरण
नेपालसँग नयाँ सुरुवात,"नेपालका प्रधानमन्त्रीको पहिलो विदेश भ्रमण भारतमा हुने लामो समयदेखिको परम्परा छ। यसको अपवाद सन् २००८ मा माओवादी नेता पुष्पकमल दाहाल प्रचण्ड मात्र भएका थिए। उनले पहिलो विदेश भ्रमण चीनमा गरे र त्यसको केही महिनापछि उनको गठबन्धन टुट्न पुग्यो, जसले गर्दा उनी राजीनामा दिन बाध्य भए। हालै भारतको भ्रमण गरेर प्रधानमन्त्री केपी शर्मा ओलीले भने परम्परा कायम राखे। भारत घुम्नैपर्ने अन्धविश्वासका कारण भन्दा पनि उनले एक व्यावहारिक राजनीतिज्ञको हिसाबले असमझदारीहरू हटाउनु नै उपयुक्त उचित हुन्छ भन्ने बुझेको हुनुपर्छ। उनको अघिल्लो नौमहिने कार्यकालमा भारतसँग सम्बन्ध निकै कमजोर बनेको थियो। त्यसैले दोस्रो कार्यकालको सुरुमै यसमा सकारात्मक मोड आएको सन्देश दिन पनि यो भ्रमण गरिएको हुनुपर्छ। सबै हिसाबले उनको भ्रमण सफल भएको छ तर विश्वास स्थापित गर्न दुवैतर्पबाट व्यावहारिकता र गम्भीर रेखदेखको आवश्यकता छ। विवादास्पद वर्षहरू तीन दसकअघि सन् १९९० (विसं २०४७) सालमा बहुदलीय प्रजातन्त्र स्विकारेको नयाँ संविधान लागू गरेसँगै नेपालको राजनीतिक संक्रमण सुरु भएको थियो। यद्यपि अस्थिरताको साँचो सुरुवात माओवादी विद्रोहको व्यापकतासँगै भयो। सोही प्रक्रियामा प्रजातन्त्रका उपलब्धिहरू मासिए। १५ हजारको ज्यान जाने गरी भएको एक दसक लामो विद्रोह मेलमिलापमा टुंगियो। अन्तरिम लागू गरेर अर्को संविधान निर्माणको आधारभूमि बनाइयो। सात वर्षको प्रयासपछि सन् २०१५ (विसं २०७२) मा नयाँ संविधान निर्माण गरियो। यो क्रममा नेपालले २५० वर्ष पुरानो राजतन्त्र उन्मूलन गर्यो र संघीय गणतन्त्र स्थापना गर्यो। यी वर्षहरूमा राजनीतिक अस्थिरताको उपजस्वरूप २७ वर्षमा २५ प्रधानमन्त्री भए। सन् २०१७ नेपालका लागि निर्वाचनहरूको वर्ष भइदियो। २० वर्षको अन्तरालमा स्थानीय तहको निर्वाचन भयो। उक्त निर्वाचनलगत्तै नयाँ संविधानमातहत संघीय व्यवस्थापिका र सातवटा प्रान्तीय व्यवस्थापिकाको निर्वाचन भयो। अन्ततः फेब्रुअरी १५ (फागुन ३) मा ओलीले प्रधानमन्त्रीका रूपमा आफ्नो दोस्रो कार्यकाल सुरु गरे। नयाँ संविधानविरुद्ध मधेसी आन्दोलनप्रति विमती जनाउँदै सुरु भएको पहिलो कार्यकालको साटो यसपालि उनी निर्वाचनमा अत्यधिक मतले विजयी भएर शक्तिमा आए। स्थानीय तहको निर्वाचनमा ओलीको पार्टी नेकपा (एमाले) ले ७५३ वटा स्थानीय तहमध्ये २९४ मा प्रमुख पदमा विजय हासिल गरेको थियो। सातवटा प्रान्तमध्ये अधिकांशमा एमालेका नेताहरू मुख्यमन्त्री छन्। माओवादी र एमालेको गठबन्धन गरेपछि ओलीले २७५ सदस्यीय प्रतिनिधिसभामा १७४ मतले बहुमत सिद्ध गरेका छन्। ५९ सदस्यीय राष्ट्रियसभामा गठबन्धनले ४२ सिट जितेको छ। यी सबै मतले ओलीलाई देशभित्र सुविधाजनक स्थान दिएको छ। उनी चुनावी प्रचारताका स्थापित गरिएको नेपाली राष्ट्रियताले छरेको भारतविरोधी भावनालाई परिवर्तन गर्नपर्छ भन्ने बुझ्न सक्षम छन्। भारत भ्रमणको परम्परालाई कायम राखेर उनले त्यस्तै परिवर्तनको संकेत दिएका छन्। दिल्लीमा पुनर्विचार भारतमा पनि नेपालसँगको सम्बन्धमा नयाँ सुरुवात गर्नुपर्छ भन्ने बोध विकास भइरहेछ। सन् २०१४ को अगस्तमा भएको भारतीय प्रधानमन्त्री नरेन्द्र मोदीको नेपाल भ्रमणले नेपालभारत सम्बन्धलाई नयाँ उचाइमा पुर्याएको थियो। तर सन् २०१५०१६ मा ओलीको नौमहिने कार्यकालताका दुवैतिरबाट तीक्तताको आदानप्रदान भयो। मधेसी मागको समर्थनमा भारतले नेपालको नयाँ संविधानप्रति राखेको फरक मत र अघोषित नाकाबन्दीले निम्त्याएको आर्थिक ध्वंसले भारतविरोधी भावनामा तेल थपिदियो, जसलाई ओलीले राष्ट्रवादको जामा पहिर्याइदिए र त्यसैको माध्यमबाट चुनावमा मत बटुले। चुनावमा एमालेको विजय भएको पक्कापक्की भएपछि डिसेम्बर १९ मा उनी नेपालतिब्बत सीमाको रसुवागढीमा पुगेर चीन र नेपालबीच सडक र रेलमार्ग स्थापना गर्ने उद्घोष गरे। उनले दिएको सन्देश हावामा बिलाउन पाएन। सोही दिन नै मोदीले ओलीलाई फोन गरेर निर्वाचनमा सफलता पाएकोमा बधाइ ज्ञापन गरे। त्यसपछि केही फोनवार्ता भए र ओली प्रधानमन्त्री भएको निश्चित नहुँदै भारतीय परराष्ट्रमन्त्री सुष्मा स्वराज भारत भ्रमणको निम्ता गर्न काठमाडौं पुगिन्। नेपाली राष्ट्रियताले छरेको भारतविरोधी भावनालाई परिवर्तन गर्नपर्छ भन्ने बुझ्न ओली सक्षम छन्। भारत भ्रमणको परम्परालाई कायम राखेर उनले त्यस्तै परिवर्तनको संकेत दिएका छन्। त्यस्तै भारतमा पनि नेपालसँगको सम्बन्धमा नयाँ सुरुवात गर्नुपर्छ भन्ने बोध विकास भइरहेछ। सन् २०१४ को अगस्तमा मोदीको नेपाल भ्रमणताका सार्वजनिक गरिएको संयुक्त विज्ञप्तिसँग तुलना गर्दा पछिल्लो विज्ञप्ति निकै छोटो छ। यसले समानता, आपसी सद्भाव, विश्वास र हित को आधारमा सम्बन्धलाई मजबुत बनाउने बताएको छ। सन् १९५० को सन्धिमा पुनरावलोकन, भारतीय सेनाको गोर्खा रेजिमेन्टमा नेपालीको भर्ती, नोटबन्दीका कारण नेपाल राष्ट्रबैंकमा स्टक रहेका भारतीय रुपैयाँ, लामो समयदेखि थाँती रहेका पञ्चेश्वरलगायतका जलविद्युत् परियोजना, सन् २०१६ मा जैसएमुहम्मद विद्रोहीले उरको सैन्य क्याम्पमा गरेको हसलापछि हुन नसकेको सार्कको शिखर सम्मेलन र समावेशी राजनीतिक प्रक्रियालगायतका जटिल विषयबारे वक्तव्यमा संकेतसम्म गरिएन। यद्यपि सन् २०१६ मा भएको ओलीको अघिल्लो दिल्ली भ्रमणभन्दा यो एक कदम अगाडि छ किनभने त्यतिबेला संयुक्त विज्ञप्ति जारी भएको थिएन। दिल्लीमा एउटा नयाँ बुझाइ निर्माण भएको छ। त्यो के भने दुवै देशका जनताबीच रहेको सांस्कृतिक र ऐतिहासिक सम्बन्ध महत्वपूर्ण छ। तर भारतलाई जस्तै नेपाललाई पनि विश्वव्यापीकरणले सम्भावनाका नयाँ ढोकाहरू खोलिदिएको छ। चीनको महत्वाकांक्षी परियोजना बेल्ट एन्ड रोड इनिसिएटिभले नेपाललाई नयाँ विकल्प दिएको छ। त्यो विकल्प अन्तिममा अकल्पनीय बोझहरूले भरिएको हुन सक्ने भए पनि सुरुवातमा आकर्षक देखिन्छ। परियोजना लागू दसकौंदेखि भारत नेपालको लागि महत्वपूर्ण विकास साझेदार बनिआएको छ। तर योजना कार्यान्वयन भने निकै सुस्त छ, जसले समय र लगानी बढाइरहेको छ। स्पष्ट भएर भन्नुपर्छ, यो ढिलाइमा भारत र नेपाल दुवै जिम्मेवार छन् र नेपालको राजनीतिक संक्रमणले पनि यसमा काम गरेको छ। भारत र नेपालको सिमानामा मालसामान, परिवहन र मानिसहरूको आवतजावतको जाँच गर्न चारवटा एकीकृत सुरक्षा चेकपोस्ट स्थापना गर्नेबारे १५ वर्षअगाडि छलफल भएको थियो। त्यसबारे सन् २००५ मा सम्झौतापत्र (एमओयू) मा हस्ताक्षर भयो। भारत पक्षले सर्भे र प्रोजेक्ट रिपोर्ट गर्न ढिलाइ गर्दा र नेपाल पक्षले आवश्यक जमिन अधिकरण गर्न ढिलाइ गर्दा सिंगो परियोजनामै ढिलाइ भयो। फलस्वरूप, केवल रक्सौलवीरगन्ज सुरक्षा चेकपोस्ट मात्र पूरा भयो र ओलीको भारत भ्रमणमा उद्घाटन भयो। यस बीचमा उक्त परियोजनाको लागत खर्च चार गुणाले बढेको छ। त्यस्तै दुवै देशका प्रधानमन्त्रीहरूले मोतीहारीअमलेखगन्ज पेट्रोलियम पाइपलाइनको उद्घाटन गर्नुभयो। उक्त परियोजनाका लागि दुवै देशका सरकारबीच सन् २००४ मा एमओयु भएको थियो। भारतीय आयल निगम र नेपाल आयल निगमबीच एमओयु हुन अर्को तीन वर्ष लाग्यो। उक्त परियोजना कार्यान्वयनको सुरुवात हुन अर्को आठ वर्ष लाग्यो। ३० महिनामा यो परियोजनाले पूर्णता पाउन दुवै पक्षबाट परियोजनाको आवश्यक नियमन हुन जरुरी छ। जलविद्युत् क्षेत्रमा पनि त्यस्ता प्रशस्त उदाहरण छन्। कोसी बाँध (सन् १९५४) र गण्डक बाँध (सन् १९५९) मा असमान समझदारी भएको गलत बुझाइका कारण त्यस क्षेत्रमा कुनै पनि काम गर्न लामो समयमसम्म विरोध भइरह्यो। नेपालले आफूसँग भएको ८० हजार मेगावाट विद्युत् उत्पादनको सम्भावनामा जम्मा सात सय मेगावाट मात्र उत्पादन गरेको छ। नेपालले भारतसम्म विद्युत् निर्यात गर्न सक्छ। गंगा नदीको ६० प्रतिशत नेपालका नदीले बनेको छ। मनसुनको समयमा नेपालका नदीबाट गंगामा आउने पानीको मात्रा ८० प्रतिशतसम्म पुग्छ। यो पानीलाई व्यवस्थापन गरेर सिँचाइ र विद्युत् उत्पादनमा लगाउन सकिन्छ तर दसकौंदेखि यो क्षेत्रलाई निरुत्साहित गरिएको छ। व्यावहारिकताले गराएको भ्रमण र दुई प्रधानमन्त्रीहरूबीच भएको वानअनवान बैठकले दुवै पक्षमा रहेका असमझदारी हटाउन अवश्य सघाउ पुर्याउनेछ। अहिले भने बाँकी रहेका सुरक्षा चेकपोस्ट, पाँचवटा रेलमार्ग, तराईमा हुलाकी सडकमार्ग र पेट्रोलियम पाइपलाइनजस्ता बाँकी रहेका परियोजना पूरा गर्न जोड दिन आवश्यक छ। यसले मात्र कनेक्टिभिटी बढाउनेछ र समावेशी विकास र समृद्धि लाई व्यवहारमा परिणत गर्नेछ। नेपालका लागि पूर्व भारतीय राजदूत सुद अहिले अब्जर्भर रिसर्च फाउन्डेसन मा कार्यरत छन्। द हिन्दु मा बुधबार प्रकाशित लेखको लक्ष्मण श्रेष्ठले गरेको भावानुवाद।"
रंगशालाको स्तरोन्नति सुस्त,"भोजपुर : भोजपुर सदरमुकाममा रहेको टुँडिखेल नाचगान, सभासमारोह, ठूल्ठूला औपचारिक कार्यक्रमका लागि एकमात्र सार्वजनिक मञ्चको रूपमा लिइन्छ। यसका साथै जिल्लास्तरीय र बाहिरका ठूला धनराशिका खेलहरू खेलाइने एकमात्र खेलमैदान यही टुँडिखेल हो। सबैको साझा थलो टुँडिखेलमा फुटबल क्षेत्रका पनि ठूलादेखि साना प्रतियोगिता हुँदै आएको छ। तर, करिब १० वर्षअघि फुटबलका लागि सुरु भोजपुर नगरपालिका७, कोदारमा रहेको भोजपुर रंगशालाको कामले भने अझसम्म गति लिन सकेको छैन। फुटबल खेलको विकासमा टेवा पुर्याउने गरी १० वर्षे जनआन्दोलनपश्चात् २०६४ सालमा पहिलो जिल्ला विकास समिति बोर्डले ५५ लाख मूल्यमा जिल्ला खेलकुद परिषद्मार्फत उक्त रंगशालाका लागि जग्गा खरिद गरेको थियो। तर, जिविसबाट छुट्याइएको थोरै बजेटले रंगशालाको स्तरोन्नतिमा केही सीप चलेन। बजेट अभावले बर्सेनि रंगशालाको स्तरोन्नति शीर्षक बनाउँदै दुईतीन लाख रुपैयाँको सानो बजेटमा काम हुँदै आएको छ। रंगशाला निर्माण कछुवा गतिमा बढेको अवस्थामा २०७० सालमा हाल प्रदेश नं १ का मुख्यमन्त्री शेरधन राईले सांसद कोषमार्फत रंगशालाको स्तरोन्नतिका लागि १० लाख रुपैयाँ बजेट दिएका थिए। त्यसले माटो फालेर खेलमैदान मिलाउने काम गरिएको थियो। गत वर्ष भोजपुर नगरपालिकाबाट रंगशालाको स्तरोन्नति शीर्षकमा पाँच लाख रुपैयाँ विनियोजन गरिएको थियो। गत असारबाट रंगशाला सम्याएर खेल्नयोग्य बनाइएको छ। जिल्ला फुटबल संघ भोजपुरले यसअघि ०६८ र ०६९ सालमा दुईपटक भोजपुर गोल्डकप आयोजना गरिसकेको छ। विभिन्न समयमा जिल्लास्तरीय फुटबल प्रतियोगिता पनि आयोजना गर्ने गरेको छ। १० वर्षको अन्तरालसम्म ४० लाख रुपैयाँबराबर रंगशाला स्तरोन्नतिको काम भए पनि पूर्ण हुन अझै धेरै बजेट र समय लाग्ने फुटबल संघका कोषाध्यक्ष बिनम श्रेष्ठ बताउँछन्। उनले बजेट अभावकै कारण रंगशालाको पूर्णता दिन अझै केही वर्ष लाग्ने बताए। कुल २६ रोपनी रहेको रंगशालालाई दक्षिणतर्फ ८० मिटर चौडाइ, उत्तरतर्फ ५५ मिटर, पूर्वतर्फ एक सय दुई मिटर लम्बाइ र पश्चिमतर्फ एक सय पाँच मिटर लम्बाइमा मैदान सम्याइएको छ। फुटबल संघले आधिकारिक रूपमा सम्बन्धित निकायसामु पहल गरे पनि रंगशाला निर्माणका लागि आवश्यक बजेटको माहोल बन्न नसकेको जिल्ला फुटबल संघ भोजपुरका अध्यक्ष प्रवीण सुवालले बताए। हामीले रंगशालाको स्तरोन्नतिका लागि बजेटको कुरा गरेका छौं। मन्त्रालयसम्म रंगशालाको निर्माणका लागि बजेटको सम्भावना भए पनि विविध प्राविधिक कारणवश त्यो माहोल सिर्जना हुन सकेको छैन, उनी भन्छन्, खेलाडीका लागि अभ्यास गर्ने मैदान पनि साविकको भन्दा सानो क्षेत्रफलको छ। साँघुरो मैदानमा अभ्यास गर्दा फिजिकल फिटनेस र ट्रेनिङ राम्रोसँग हुँदैन। यसबाट खेलको नतिजा पनि राम्रो आउँदैन। दर्शकका लागि प्यारापिट, रंगशालाको बाहिरी भौतिक संरचना निर्माणलगायत बाँकी रंगशालाको संरचना पूरा गर्न अझै १०१२ करोड रुपैयाँ आवश्यक पर्ने देखिन्छ। हरेक वर्ष रंगशालाका लागि छुट्याइने थोरै बजेटले मात्र निर्माणको काम धान्न नसकिने अध्यक्ष सुवाल सुनाउँछन्। धनकुटा, इलाम, संखुवासभामा रंगशाला र खेलाडी उत्पादन हुँदा भोजपुरमा भने उचित खेलमैदानकै अभावले सोचेजस्तो खोजेजस्तो खेलाडी उत्पादन गर्न नसकिएको गुनसो पनि सुवालले गरे।"
चार करोडमा खेलाडी होस्टल,"हेटौंडा : हेटौंडाको गौरीटारस्थित केन्द्रीय खेलकुद प्रतिष्ठानमा खेलाडीका लागि होस्टल निर्माण भएको छ। करिब चार करोड रुपैयाँको लागतमा ३६ कोठे पुरुष होस्टल निर्माण गरिएको हो। राष्ट्रिय खेलकुद परिषद् (राखेप) ले चार वर्षअघि थालेको होस्टल निर्माण सम्पन्न भएको हो। जिल्ला खेलकुद विकास समिति मकवानपुरका सचिव राजन दाहालले खेलाडीलाई दैनिक प्रशिक्षण गर्न कभर्ड हल र खानाका लागि क्यान्टिन निर्माणपछि होस्टल प्रयोगमा आउने बताए। होस्टलको क्षमता ६० जना रहेको छ। करिब पाँच अर्ब रुपैयाँ लगानीमा निर्माण सम्पन्न गर्ने लक्ष्यसाथ २०६६ जेठ २८ गते तत्कालीन प्रधानमन्त्री माधवकुमार नेपालले एकेडेमीको शिलान्यास गरेका थिए। त्यसपछिका सरकारले एकेडेमीका लागि बजेट विनियोजन नगर्दा समयमा निर्माण हुन सकेको छैन। नेपाली खेलकुदको सबैभन्दा महत्वाकांक्षी योजना भए पनि राष्ट्रिय खेलकुद परिषद्ले शिलान्यास भएको आठ वर्षमा ६ करोड रुपैयाँ मात्र लगानी गरेको जिल्ला खेलकुद विकास समिति मकवानपुरका अध्यक्ष माधव तिमल्सिनाले बताए। हालसम्म राष्ट्रिय खेलकुद परिषद्को नाममा रहेको २३ बिघा जग्गामा कम्पाउन्ड बनाउने र रङ लगाउने काममा दुई करोड र होस्टल निर्माणमा चार करोड रुपैयाँ खर्च भएको उनले बताए। योजना महत्वाकांक्षी भयो तर सरकारले बजेट विनियोजन गर्न सकेन, अध्यक्ष तिमल्सिनाले भने, हाल गौरीटार रंगशाला निर्माणमा परिषद्, प्रदेश सरकार र केन्द्रीय सरकारले समेत चासो देखाएकाले आगामी वर्ष केही बजेट विनियोजन गर्नेमा आशावादी छौं। माघ अन्तिम साता परिषद्ले कभर्डहलको पनि शिलान्यास गरिसकेको छ। आगामी साउनमा हुने एसियन खेलकुदमा सहभागी खेलाडीलाई गौरीटारमा निर्माण भएको होस्टलमा राखेर अभ्यासका लागि कभर्डहल निर्माण थालेको सचिव दाहालले बताए। सरकारले बजेट विनियोजन नगरेपछि महिला होस्टल र कभर्डहलको काम अगाडि बढ्न सकेको छैन। प्रतिष्ठानलाई स्पोर्ट्स युनिभर्सिटीका रूपमा विकास गर्ने सरकारी योजना रहे पनि योजनाअनुसार काम हुन सकेको छैन। यसैबीच, होस्टल निर्माणलगत्तै कभर्डहल निर्माण पनि सुरु भएको छ। एक करोड रुपैयाँको लागतमा प्रिफेबको हल निर्माण सुरु भएको हो। तीन महिनाभित्र निर्माण सम्पन्न गर्ने लक्ष्यका साथ काम सुरु भएको जिल्ला खेलकुद विकास समितिका अध्यक्ष तिमल्सिनाले बताए। आगामी १३औं दक्षिण एसियाली खेलकुदलाई ध्यानमा राख्दै खेलाडीलाई बन्द प्रशिक्षणमा राख्ने लक्ष्यका साथ कभर्डहल निर्माण सुरु गरेका हौं, उनले भने।"
आईपीएलः बैंगलोरविरुद्ध राजस्थान १९ रनले विजयी,काठमाडौँः इन्डियन प्रिमियर लिग क्रिकेट प्रतियोगिता अन्तरगत आइतवार राजस्थान रोयल्सले रोयल च्यालेन्जर्स बैंगलोरलाई १९ रनले पराजित गरेको छ । सञ्जु सामसोनले विस्फोटक ब्याटिङ गर्दै ४५ बलमा ९२ रनको शानदार पारी खेलेपछि राजस्थानले बैंगलोरलाई २१८ रनको चुनौती दिएको थियो । राजस्थानले दिएको २१८ रनको लक्ष पछ्याएको बैंगोलरले ६ विकेटको क्षतिमा पुरै २० ओभर खेल्दै १९८ रन मात्रै बनाउन सकेपछि पराजित हुन बाध्य भयो । बैंगलोरका लागि कप्तान विराट कोहलीले ३० बलमा ५७ रनको सर्वाधिक पारी खेले । त्यसैगरी मन्दीप सिंहले ४७ रन बनाए ।
साग खेलकुदको समय सर्दैन : मन्त्री विश्वकर्मा,"पोखरा : खेलकुद मन्त्री जगत विश्वकर्माले सार्क राष्ट्रस्तरीय साग खेलकुद प्रतियोगिता जसरी पनि एक वर्षभित्र आयोजना गरिछाड्ने प्रतिबद्धता व्यक्त गरेका छन्। उनले त्यही प्रयोजनाका लागि आवश्यक पूर्वाधार निर्माण गर्ने पनि बताए। काठमाडौंको दशरथ रंगशाला र पोखरामा साग गेम गर्ने गरी नै सरकार लागि परेको छ, उनले भने, सन् २०१९ मार्चको मिति सर्दैन। गृहनगर पोखरा आएका बेला अन्नपूर्णसँगको संक्षिप्त कुराकानीमा मन्त्री विश्वकर्माले पूर्वाधार भएनन् भनेर प्रतियोगिता नरोक्ने दृढता सुनाए। आठौं राष्ट्रिय खेलकुद पनि अब गरिछाडिने उनको अठोट छ। साग खेलकुद आयोजना गर्न गर्नुपर्ने तयारी खोज्न गठित समितिको प्रतिवेदन नआउँदै पनि त्यसको तयारीका काम भइरहेको जानकारी मन्त्री विश्वकर्माले दिए। पोखरा रंगशालामा हुने भनिएका ५ खेलका लागि आवश्यक पूर्वाधार तयार पार्न कुनै कसर बाँकी नरहने उनको भनाइ थियो। खेलकुद मन्त्री विश्वकर्माले आफू ७ वटै प्रदेशमा सुविधा सम्पन्न स्टेडियम निर्माण गर्न लागि परेको पनि सुनाए। सरकारको सुखी नेपाली समृद्ध नेपालको लक्ष्य पूरा गर्न पनि खेलकुदको विकास हुनुपर्नेमा उनको जोड थियो। स्वास्थ्यका लागि खेलकुद हुनुपर्छ, राष्ट्रका लागि हुनुपर्छ, उनले भने, नागरिक स्वस्थ नभई समृद्धि र विकास हुन सक्दैन। स्वास्थ्यका लागि पछि धेरै खर्च गर्नुभन्दा पहिल्यै खेलकुदमा लगानी गरे नागरिकहरु स्वस्थ हुने उनको भनाइ छ। नेपाल क्रिकेट संघ (क्यान)को विवाद छिट्टै समाधान हुने विश्वास पनि मन्त्री विश्वकर्माले व्यक्त गरे। उनले भने यसै साता संघको साधारण सभा बस्ने र त्यसबाट पनि समाधान निस्कने उनको विश्वास थियो। सरोकारवाला सबैसँग मैले अनुरोध र अपील गरेको छ, खेलाडीहरुले राष्ट्रका लागि यतिका मेहेनत गरेका बेला यस्ता बेथिति हुनुहुँदैन भनेको छु, उनले भने। अनुशासन र नियम अत्यावश्यक हुने खेल क्षेत्रमै अति धेरै बेथितिहरु भेट्दा दुख लागेको पनि उनले सुनाए। राष्ट्रिय खेलकुद परिषद्कै बैठक नबसेको थुप्रो भएको रहेछ, म बहाली भएको २६ औं दिनमै बैठक राखें, उनले भने, विस्तारै समस्या समाधान गर्दै जाँदैछौं।"
एन्फा निर्वाचन छिटो गर्न एएफसीको निर्देशन,"काठमाडौं : पटकपटक रोकिएको अखिल नेपाल फुटबल संघ (एन्फा)को निर्वाचन मिति छिटो तोक्न एसियाली फुटबल महासंघ (एएफसी)ले एन्फालाई निर्देशन दिएको छ। एएफसीले पत्राचार गरी एन्फालाई छिटो निर्वाचनको मिति तोक्न निर्देशन दिएको हो। यसअघि दुईपटक सरेको निर्वाचन चैत १४ गतेका लागि तय भएको थियो। तर, चैतको निर्वाचनमा सहभागी बन्न पाउनुपर्ने भन्दै भक्तपुर र मकवानपुर जिल्ला फुटबल संघले अदालतमा रिट दायर गरेपछि पाटन उच्च अदालतले निर्वाचन तत्काल नगर्न आदेश दिएको थियो। अदालतको आदेशपछि एन्फाले निर्वाचन कार्यक्रम रद्द गरेको थियो। निर्वाचनका लागि आएका एएफसीका प्रतिनिधिसमेत तत्काल नेपाली फुटबलको अवस्थाबारे बुझेर फर्किएका थिए। हाल भक्तपुर र मकवानपुरको समेत निर्वाचन भइसकेको छ। जिल्ला निर्वाचन पूरा भइसकेको अवस्थामा एएफसीले पुनः चासो दिएर निर्वाचनको नयाँ मिति तोक्न निर्देशन गरेको हो। अदालतमा परेको मुद्दाको विषयमा भने अझै टुंगो लागेको छैन। एन्फाका अध्यक्ष नरेन्द्र श्रेष्ठ पारिवारिक कारणले अस्ट्रेलिया गएकाले उनी फर्किएपछि एन्फाको निर्वाचन मितिका विषयमा छलफल हुने एन्फाले जनाएको छ। श्रेष्ठ शनिबार नेपाल फर्कने बताइएको छ। विधानअनुसार एन्फाको निर्वाचन वैशाख ६ भित्र गरिसक्नुपर्ने प्रावधान छ। यस्तो अवस्थामा विश्व फुटबल महासंघ (फिफा)ले नेपाललाई कारबाही गर्नसक्ने सम्भावना छ। एन्फा कार्यसमितिको निर्वाचन यसअघि २०७० कात्तिकमा भएको थियो। चारवर्षे कार्यकाल गत कात्तिकमै सकिएको थियो। विधानतः निर्वाचनका लागि ६ महिना समय मात्र थप्न पाउने व्यवस्था छ।"
आईपीएल : हैदरावादको लगातार तेस्रो जित,"काठमाडौं : इन्डियन प्रिमियर लिग (आईपीएल) अन्तरगत आइतबार रातिको खेलमा सनराइजर्स हैदरावाद विजयी भएको छ । कोलकता नाइटराइडर्सलाई उसकै मैदानमा ५ विकेटले हराउँदै लगातार तेस्रो जित निकाल्न सफल भएको हो। हैदरावादले टस जितेर वलिङ रोजेपछि कोलकत्ता व्याटिङमा उत्रिएको थियो वर्षाले केहीबेर प्रभावित बनाएको खेलमा कोलकत्ताले निर्धारित २० ओभरमा ८ विकेट गुमाएर १३८ बन मात्रै बनाउन सक्यो । कोलकत्ताका लागि अस्ट्रेलियाली व्याट्सम्यान क्रिस लिनले सर्वाधिक ४९ रन बनाए । कप्तान दिनेश कार्तिकले २९ र नितिश रानाले १८ रन बनाए । अन्य व्याट्सम्यानले दोहोरो अंकको रन बनाउन सकेनन् । कोलकत्तालाई कम योगफलमै समेट्ने क्रममा हैदरावादका भुवनेश्वर कुमारले ३, विली र सकिब अल हसनले २२ विकेट लिए । सामान्य लक्ष पाएको सनराइजर्स हैदरावादले राम्रो सुरुवात गरेपनि दोस्रो विकेट गुमाएपछि भने व्याटिङ गति सुस्त भएको थियो । १९ ओभरमा ५ विकेट गुमाएर जित हात पायो । हैदरावादका लागि कप्तान काने विलियमसनले ५० रन बनाए, सबिक अल हसनले २७, रिद्धिमान साहले २४ र युसुफ पठानले १७ रन बनाए । कोलकत्ताका लागि सुनिल नारिनले सर्वाधिक २ विकेट लिए ।"

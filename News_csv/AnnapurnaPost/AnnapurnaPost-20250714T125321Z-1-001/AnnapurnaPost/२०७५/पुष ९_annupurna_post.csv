शीर्षक,विवरण
कमिसनको खेलले धकेल्यो मेलम्ची,"शक्तिशाली सरकारले सुशासन कायम गराउन सकेको भए सचिव र कार्यकारी निर्देशकले कुटिल खेल खेल्न पाउँदैनथे उपत्यकाको प्यास मेटाउने एक मात्र विकल्प मानिएको मेलम्ची निर्माण कार्य ९० प्रतिशत पुग्दा अन्योलग्रस्त बन्न पुग्यो। प्रधानमन्त्री केपी ओलीदेखि नेकपाका द्वितीय अध्यक्ष पुष्पकमल दाहालसम्म र खानेपानीमन्त्रीदेखि सचिवसम्म सबैले मेलम्ची आउँछ भनेर जनतालाई आशा देखाए। कहिले वैशाखमा, कहिले दसैंअघि, कहिले तिहारअघि। तर आएन। आउँछ भन्नचाहिँ नेतादेखि प्रशासकले छाडेनन्। औपचारिक मिति आगामी माघ २७ मा आउँछआउँछ भने। यसो भनिरहँदा मेलम्ची आयो होइन गयो भन्नुपर्ने अवस्था आयो। तीस वर्षअघि सुरु भएको मेलम्ची छिट्टै उपत्यकामा ल्याउन पाए दुईतिहाइको शक्तिशाली सरकारले समृद्धि ल्याएको ठहर्ने र भएभरको जस यही सरकारले लिने उपक्रममा यसरी नित्य र अनित्य भाषण भइरहे। तर कर्म भने ठीक विपरीत भए। भूकम्प र नाकाबन्दीका कारण देखाएर इटालियन ठेकेदार सीएमसीले एक अर्ब ६१ करोड रुपैयाँ रकम दाबी गर्यो। उसले दाबी गर्दैमा दिनैपर्छ भन्ने छैन। त्यसलाई ठेकेदार र सरकारी पक्षको समेत प्रतिनिधित्व रहेको विवाद निरूपण बोर्ड (डीआरबी) मा लगियो। बोर्डले ३६ करोड रुपैयाँ सरकारले ठेकेदारलाई दिनुपर्ने आदेश वा फैसला गर्यो। यो निर्णयप्रति ठेकेदार र सरकारले सहमति जनाए। दुवै पक्ष ठेक्का सम्झौतामा उल्लिखित बोर्डभन्दा माथिल्लो निकायमा पुनरावेदन नगरी बसे। बोर्डले २६ अक्टोबरमा यो निर्णय गर्यो। निर्णयमा १६ नोभेम्बरभित्र उक्त रकम दिनु भन्ने थियो। बोर्डले निर्णय गरेको ११ दिनपछि ठेकेदारले ५ नोभेम्बरमा भुक्तानीका लागि मेलम्ची खानेपानी विकास समिति (आयोजना) लाई स्मरण गरायो। आयोजनाले स्मरण पत्र ग्रहण गरे, तर कारबाही गरेन। सीएमसीले ४ डिसेम्बरमा अर्काे पत्र लेख्यो। आगामी १६ डिसेम्बरभित्र बोर्डको निर्णयअनुसारको रकम नपाएमा काम गर्दैनौं भन्यो। एकतर्फी ठेक्का रद्द गर्न पाउने प्रावधान ठेक्का सम्झौतामा छ। ठेकेदारले भुक्तानीका लागि बोर्ड र खानेपानी सचिवसमक्ष दुई, दुईपटक ताकेता मात्र गरेन। ठेक्का रद्दै गरेर काम छाडिदिने चेतावनी पनि दियो। खानेपानी सचिव गजेन्द्र ठाकुर र आयोजना प्रमुख सूर्यराज कँडेलले ठेकेदारलाई बोलाएर मौखिक रूपमा तैंले काम रोकिस् भने ठेक्का रद्द गरी अर्काे विकल्पमा काम अघि बढाउँछौं समेत भने। सरकारी पक्षले १६ डिसेम्बरको म्याद गुजार्यो। त्यसको भोलिपल्ट ठेकेदारले एकतर्फी ठेक्का रद्द भएको सूचना (टर्मिनेसन नोटिस) जारी गर्यो। बोर्डले निर्णय गरेर भुक्तानी हुनुपर्ने दिन तोकेदेखि ठेक्का रद्द नहुञ्जेल (१७ डिसेम्बर) सम्म सचिव ठाकुर र कार्यकारी निर्देशक कँडेलका दूतहरूले ठेकेदारसँग निकै बार्गेनिङ गरेको चर्चा अहिले पनि मन्त्रालय र आयोजनामा व्याप्त छ। सरकार र ठेकेदारबीच कुरो नमिलेको एउटै कारण थियो कमिसन। सचिव ठाकुरले आफ्नै कर्मचारीको कार्यसम्पादन मूल्यांकनमा नम्बर चढाउँदा कति दिने ? , नत्र बिगारिदिन्छु भन्ने गर्छन्। ठाकुर जुन, जुन मन्त्रालय बसे त्यहाँका कर्मचारी पनि पीडितै भएर बसे। मेलम्चीको ठेकेदारसित पनि कमिसन मागियो। ठेकेदारले मानेन। पाउनुपर्ने रकमसमेत घटाइएको भन्दै उसले कमिसन नदिने अडान राख्यो। यही अडानका कारण सचिव ठाकुर र कँडेलले भुक्तानी दिएनन्। सचिव ठाकुरले यति मात्र गरेनन्, प्रधानमन्त्री ओलीसमक्ष पुगेर ठेकेदार दुई अर्ब लिएर भाग्न लाग्यो भन्दै उनलाई भ्रममा पारे। प्रधानमन्त्रीले ठेकेदारलाई कारबाही गर्न ठाडै निर्देशन दिए। यता ठाकुरले प्रधानमन्त्रीज्यूले निर्देशन दिनुभएको भन्दै अनेक हर्कत गर्न थाले। मेलम्ची ठेकेदारले टर्मिनेसन लेटर दिएको खानेपानी मन्त्री बिना मगरलाई पनि अवगत गराएनन्। एक महिनादेखि क्रिसमस छुट्टीमा स्वदेश फर्कन लागेका इटालियन ठेकेदारका कर्मचारीलाई ठमेलस्थित होटेलमै पुगेर धरपकड गरे। मन्त्रीका सहयोगी विजय भट्टलाई आठजना इटालियनको पासपोर्ट खोसेर आफ्नो खल्तीमा राखे। राजधानीवासी जतिछिटो मेलम्ची आओस् भन्छन् तर जार, बोतल र ट्यांकरवाला अनि खानेपानीका सचिव र कार्यकारी निर्देशक मेलम्ची अल्मल्याउँछन् । यो आफैंमा अपराध होइन र ?याको कप्तानी गर्दै ३० जना प्रहरीको डफ्फासहित पुगेका सचिव ठाकुरले इटालियनलाई पक्राउ गर्न आदेश दिए। प्रहरीले आदेश तामेली गर्यो। एउटा सचिवजस्तो व्यक्तिले जघन्य फौजदारी अपराध गरेको शैलीमा विदेशीलाई धरपकड गर्नु कूटनीतिक मर्यादाविपरीत थियो। कमिसन नपाएको रिस ठेकेदारका कर्मचारीमाथि पोखियो तर यो घटनाले अन्तर्राष्ट्रिय क्षेत्रमा नेपाललाई अप्ठेरो पार्ने त छँदै थियो। ठेकेदारले काम रोके अर्काे विकल्प खोज्छौं भनेका सचिवले नेपालका क वर्गका केही ठेकेदारलाई मेलम्चीको ठेक्का लिने हो ? भनी टेलिफोन गर्दै हिँडे। नेपालका सचिवहरूले ठेकेदारलाई के टेलिफोनबाट ठेक्का दिलाउँछन् ? पदीय मर्यादाको समेत ख्याल नगरी सचिव ठाकुरले नेपाल सरकारलाई समेत लज्जित पारेका छन्। अहिलेको ठेकेदारले मेलम्ची माघ २७ गते ल्याउँछु भनेको आयोजना पूर्णरूपमा निर्माण सम्पन्न भएर होइन। प्रधानमन्त्री, मन्त्रीहरूले गरेको हतारोले मात्र ल्याउन सकिने भनिएको हो अस्थायी बाँध हालेर। सुरुङको कंक्रिट लाइनिङ करिब ७ मिटर बाँकी छ। त्यो सकेपछि सिन्धुपाल्चोकदेखि सुन्दरीजलसम्मको साढे २६ किलोमिटर सुरुङमा पानी छिराए हुन्छ। तर अर्काे संरचना मुहान (हेडवक्र्स) बनाउन सुरु भएकै छैन। यो संरचना पूरा हुन कम्तीमा डेढ वर्ष लाग्छ। तर अस्थायी बाँध हालेर मेलम्चीको पानी अन्तरिमरूपमा ल्याउन भने सकिन्छ। हाम्रा प्रधानमन्त्रीले त्यही आउँछ भनेका हुन्। सबै गरेर करिब डेढ अर्ब रुपैयाँमा हेडवक्र्स तयार हुन्छ। किनभने यो २०६९ सालको मूल्य हो। सचिव ठाकुरको दाउ यो मुहानको ठेक्का अर्कैलाई दिने छ। यसो गर्दा अहिलेको मूल्यवृद्धि र समायोजनसमेत गर्दा घटीमा चार अर्ब रुपैयाँ पर्न आउँछ। समय तीन वर्ष लाग्छ। अहिलेको ठेकेदारलाई ठेक्का रद्द गर्ने हो भने एक वर्ष नयाँ ठेकेदार छनोटमै बित्छ। यसरी अनेक उपायद्वारा ठेक्का रद्द गर्न सचिव र कार्यकारी निर्देशक ज्यान फालेर लागिपरे। सचिवका कारण आयोजनामा घटीमा एक महिना केही काम भएन। अब त ठेकेदार इटाली हिँडिसकेका छन्। यो विवाद नभएको भए क्रिसमसको बेलामा पनि काम भइराख्थ्यो, विगतको जस्तै। कहिले पासपोर्ट खोस्ने, कहिले फिर्ता गर्ने, फेरि वार्तामा बस्ने, सहमति गर्ने, फेरि विवाद झिक्ने यी काम आखिर केका लागि ? यसमा खानेपानी मन्त्रीको पनि साथ रहेको देखियो। नत्र यी दुई दाजुभाइले यत्रो हर्कत (राष्ट्रलाई ठूलो क्षति, विदेशीका अगाडि झुक्नुपर्ने आदि) गर्दा पनि सचिव र कार्यकारी निर्देशकलाई कारबाही गर्नुपथ्र्याे। मन्त्रीको आडमा सचिवले जथाभावी गर्दै हिँडेको प्रस्ट देखियो। भ्रष्टाचारमा शून्य सहनशीलता पनि देखियो। सुशासन र समृद्धि पनि देखियो। मेलम्ची आउन जति ढिलो हुन्छ, उपत्यकावासीले पानी अभावमा कष्टकर जीवन जिउन बाध्य त हुन्छन् नै। यसले उपत्यकाको भूमिगत स्रोतले पनि तल घचेट्दै लगेको छ। काठमाडौंमा हरेक वर्ष भूमिगत पानीको सतह १० मिटरका दरले घट्दै गइरहेको छ। भूकम्पको जोखिमयुक्त उपत्यकामा जमिन धसिनु आपैंमा ठूलो प्रतिकूलता हो। २०७२ सालको भूकम्पमा गोंगबु क्षेत्रमा बढी घर भासिए। त्यसको प्रमुख कारण भूमिगत पानीको दोहन पनि हो। मेलम्चीको विकल्पमा यस्ता जमिन धेरै भासिन्छन्। उपत्यकामा दैनिक पाँच करोड लिटर पानी ट्यांकबाट बिक्री हुन्छ। ट्यांकर पानीको मुख्य स्रोत भूमिगत हो। त्यसैगरी जारमार्पत दैनिक २० लाख लिटर र बोतलबाट करिब साढे दुई लाख लिटर बिक्री हुन्छ। प्रतिबोतल तीन रुपैयाँ पनि नपर्ने पानीलाई २० रुपैयाँमा बिक्री गरिएको छ। मेलम्ची ढिला आउँदा जार, बोतल र ट्यांकरवाला मालामाल भइरहेका छन्। जब मेलम्ची याङ्ग्री र लार्केलाई समेत जोडिएर आउँछ, तब मात्र उपत्यकाको माग सम्बोधन हुन सक्छ। अहिले नै उपत्यकामा खानेपानीको दैनिक माग ४१ करोड ५० लाख लिटर छ। हरेक वर्ष चार करोड लिटरका दरले उपत्यकाको खानेपानी माग वृद्धि भइरहेको छ। तर आपूर्ति भने दैनिक १० करोड ७२ लाख लिटर। आपूर्ति भएकामा पनि थोत्रा पाइपका कारण २० प्रतिशत चुहावट छ। यो सन्दर्भमा मेलम्चीको पानीमाथि खेलबाड गर्नु आफैंमा अपराध हो। शक्तिशाली सरकारले सुशासन कायम गराउन सकेको भए सचिव र कार्यकारी निर्देशकले यस्तो कुटिल खेल खेल्न पाउँदैनथे। खानेपानी मन्त्रालयअन्तर्गतका १७ जना सहसचिवमध्ये सबै कनिष्ठ हुन् कँडेल। यिनी २०५४५५ मा पर्वतको डिभिजन प्रमुख हुँदा यिनले गरेको अन्याय सहन नसकेर एकजना कर्मचारीले यिनको टेबलमा आलो दिसा राखिदिएका थिए। जनकपुरको हाकिम हुँदा यिनलाई तीनजना ओभरसियरले पिटेका थिए। तत्कालीन क्षेत्रीय निर्देशक किशोर शाक्यले मिलाउन जाँदा नसकेर यिनलाई सरुवा नै गर्नुपरेको थियो। यस्तो विगतका भएका व्यक्ति मेलम्चीजस्तो राष्ट्रिय गौरवको आयोजना प्रमुख हुन त्यतिबेलै लायक थिएन। अहिले आएर यिनको आफ्नो असलियत आफंैले उजागर गरे। ठाकुर र कँडेलजस्ता प्रशासनकलाई खानेपानीजस्तो संवेदनशील क्षेत्रको जिम्मा दिँदा राष्ट्रले कति मूल्य चुकाउनुपर्दाेरहेछ भन्ने अहिलेको ठेकेदार प्रकरणले पुष्टि गरेको छ। हाइलाइटराजधानीवासी जतिछिटो मेलम्ची आओस् भन्छन् तर जार, बोतल र ट्यांकरवाला अनि खानेपानीका सचिव र कार्यकारी निर्देशक मेलम्ची अल्मल्याउँछन्। यो आफैंमा अपराध होइन र ?याको कप्तानी गर्दै"
यिसुको सम्झनामा क्रिसमस,"युरोपअमेरिकी महादेशमा प्रभावी रहेको धर्म हो इसाई। इसामसिह (यिसुइसाक्राइस्टजिसस क्राइस्टकृस्टखृस्टयिसु ख्रिस्ट) इसाई धर्मका प्रवर्तक मानिन्छन् भने पश्चिम एसियाको जेरुसलेम जुडियाको बेथलेहेम स्थानमा ईपू ४ (विसं ५३) मा उनको जन्म भएको बताइन्छ। वेस्टर्न क्रिस्चियन चर्चले यिसु क्राइस्टको जन्म दिन २५ डिसेम्बर मानेको छ। कुमारी स्त्री मरियमबाट यिसुको जन्म भएको र मरियमको पछि युसुफ (यो सेफजो सेफ) सँग विवाह हुन पुगेको बताइएको छ। यिसुलाई आआफ्नो आस्थाअनुसार ईश्वरकै, ईश्वरको दूतको वा ईश्वरीय क्षमता भएको मानव तथा ऐतिहासिक विभूतिका रूपमा आत्मसात गरिन्छ। समुच्च मानव जातिलाई सत्मार्गमा लाग्न उत्प्रेरित गर्ने एक चमत्कारिकअलौकिक व्यक्तित्व यिसुको संस्मरणमा झन्डै विश्वव्यापी मनाइने विशेष इसाई धर्मावलम्बीको सर्वाधिक लोकप्रिय पर्व हो क्रिसमस। विश्वव्यापी यिसुइसाई धर्म : भनिन्छ, यिसु सत्य र अनुग्रहले पूर्ण भएर अद्भुत महामानवको रूपमा प्रकट हुन पुगे। तात्कालिक कुरीतिले भरिएको समाज र धर्मका नाममा भइरहेको दम्भ, विकृतिविरुद्ध शान्ति, सदाचार प्रेमको शिक्षा दिँदै धार्मिक सुधारकका रूपमा उभिए। यिसुबाट प्रतिपादित इसाई धर्मको विश्वव्यापी लोकप्रियता बढ्नुमा समाजका सबै वर्ण, जाति र लिंगलाई समान स्थानमा राख्दै नैतिकता, दया, न्याय, मित्रता, सहानुभूति, क्षमा, दान, विनय, विनम्रता आदिमा विशेष जोड दिनु नै मानिन्छ। यिसुलाई सबैका एक मात्र प्रभु र मानव उद्धारक मान्दै उहाँ अझै जीवित रहनुभएको विश्वास गरिन्छ। प्रारम्भिक अवस्थामा सरल रहेको इसाई धर्म मध्यकालमा आइपुग्दा यसभित्र अनेक सम्प्रदाय, विचार देखा पर्न थाले। चर्चसम्बद्ध विसप अर्थात् पुजारी र पोपहरू शक्तिशाली हुन पुगे। पुरोहित वर्गको आविर्भाव हुन पुग्दा प्रारम्भको रोमन क्याथोलिक मतविरुद्ध प्रोटेस्टेन्ट चर्चको जन्म हुन पुग्यो भने अझै पछि आइपुग्दा अर्थोडक्स नामक अर्को सम्प्रदाय पनि देखा पर्यो र इसाई धर्मभित्र जटिलता बढ्न थाल्यो। इसाइसाई धर्म र यहुदी सम्बन्धमा केही प्रसंग इसाई धर्मको उद्भवभूमि यहुदी बसोवास क्षेत्र नै हो। कतिपय साहित्यमा इसा मसिहलाई यहुदी नै बताइएको छ। यहुदी र इसाई धर्ममा खासै फरकपन नरहेको पनि जिकिर छ। यसरी समयसमयका विविध स्रोतप्रसंग केलाउँदा इसाई धर्म यहुदी धर्मकै अर्को रूप हुनसक्ने कतिपयको ठम्याइ छ। यहुदी, प्रकृतिपूजक र केही नयाँ विचारसहित इसाई धर्मको व्युत्पत्ति भएको भन्ने पनि धेरैको तर्क छ। कतिपय प्रसंगमा इसा स्वयं यहुदी भएकै कारण उनको ख्याति शिखरमा पुगेको बेला क्रुस (शूली) मा झुन्ड्याइ फाँसी दिइएको बताइएको छ। इसा मसिहको विम्बलाई पनि जटिल मानिएको छ भने इसा को सामान्य अर्थ उपदेशक र मसिह शब्दको राजा वा प्रभावशाली व्यक्तित्ववाला भनिएको छ। इसाई धर्म नेपाल प्रवेशदेखि क्रिसमस पर्व भनिन्छ यिसु बीस वर्षको हुँदा साधनाका लागि भारत आउँदा केही समय नेपाल पनि आएका थिए र पछि उनी जेरुसलेम नै फर्किए। ईस्वीको सत्रौं शताब्दीको मध्यतिर अर्थात् मल्लकालमै इसाई पादरी (इसाई धर्मप्रचारक पण्डितपुरोहित) सँगसँगै इसाई धर्म नेपाल प्रवेश गर्यो। नेपाल आउने पहिलो इसाई पादरी ग्रुवर थिए। यसपछि अन्य पादरीलगायतको ई १७६९ सम्म नै विशेष काठमाडौं उपत्यका आउने क्रम बढेर गयो। अठारौं शताब्दीमै ठमेलकाठमाडौंमा इसाई चर्च खडा भयो। ई १७६९ (पृथ्वीनारायण शाहको उपत्यका विजय) देखि १९५१ सम्म भने इसाई धर्मावलम्बी पादरीको नेपाल आगमन नगण्य रह्यो। १९५१ पछि पुनः इसाईहरूको नेपाल प्रवेश क्रमशः विस्तार हुन थाल्यो र १९९० पछि त ह्वात्तै बढेर गयो। इसाई धर्मसम्बद्ध चर्च, संघसंस्था तथा धर्म आत्मसात् गर्नेहरूको संख्या आज प्रतिदिन बढिरहेको देख्न सकिन्छ। नेपालको तथ्यांकीय झलक ई २०१५ ले ई २०११ को नेपालको जनसंख्याका आधारमा इसाई धर्मावलम्बीको प्रतिशत १४२ देखाएको छ। क्रिस्चियन धर्मावलम्बीको सर्वोत्तम प्रिय र ठूलो पर्व हो मेरी क्रिसमस। विशेष २५ डिसेम्बरलाई प्रभु यिसुको जन्म दिनका रूपमा नेपाललगायत विश्वभर नै रौनकमय वातावरणमा खुसीयाली साथ ठाउँठाउँमा पूजाप्रार्थना, दानलगायत विविध कार्यक्रमको आयोजना गरेर क्रिसमस पर्व मनाइन्छ। अन्तर्राष्ट्रिय संवत् जनवरी १ नयाँ वर्षको थालनीका रूपमा परस्पर शुभकामना उपहार आदानप्रदान गरिन्छ। कतिपय ठाउँ क्रिसमस फादरका प्रतीक प्रतिमा, क्रिसमस ट्री, रंगीचंगी ध्वजापताका, फूललमालाझिलिमिली साथ सजाइन्छ। मानव जातिलाई असल मार्गमा हिँड्न, धर्मको पालना गर्न, परस्पर सद्भावका साथ मानव सेवामा लाग्न उत्प्रेरणा दिने एक प्रमुख उत्सव हो क्रिसमस। निष्कर्ष जेरुसलेममा उद्भव भई प्रारम्भमा युरोपेली भूभागमा प्रभावी रहेको सरल इसाई धर्म एक्काइसौं शताब्दीमा आइपुग्दा विश्वभरि नै विस्तार त हुन पुग्यो तर जटिल हुन गई नयाँनयाँ सम्प्रदाय र विचार जन्मिने क्रम जारी रह्यो। अदृश्यरूपी इसाई धर्मको पवित्र ग्रन्थ होली बाइबल (पुरानो टेस्टामेन्ट, नयाँ टेस्टामेन्ट) मा संगृहित यिसुका सन्देश जीवनप्रवचन, चमत्कार, पुनर्जीवनलाई आत्मसात गर्दै आस्था र विश्वास प्रकट गर्ने तथा यिसुको बलिदानीलाई निरन्तर अभिप्रेरणाका साथ संस्मरणमा ल्याउने एक उपयुक्त अवसर हो क्रिसमस पर्व। ह्याप्पी मेरी क्रिसमस !"
संघीयता कार्यान्वयनमा राष्ट्रियसभा,"कार्यकारिणीलाई जवाफदेही बनाउन, जनगुनासो सुन्ने चेम्बरका रूपमा स्थापित हुन निरन्तर प्रयत्नशील भइरहोस् जनप्रतिनिधिमूलक संस्थाबाट शासित हुनु आधुनिक राज्य सञ्चालनको महत्वपूर्ण आयाम हो। संघात्मक, एकात्मक, महासंघीय जुनसुकै प्रकारको शासन प्रणाली भए पनि निर्वाचित जनप्रतिनिधिहरू सरकारका सबै तहमा अपरिहार्य हुन्छन्। प्रतिनिधिविना कर लगाउन पाइँदैन भन्ने प्रसिद्ध म्याग्नाकार्टाको सिद्धान्त लोकतन्त्रको मेरुदण्ड बनेको छ। राज्य उत्पत्तिको सामाजिक सम्झौताको साझा इच्छालाई राज्यका संयन्त्रमा समेट्ने माध्यम पनि जनताद्वारा निर्वाचित प्रतिनिधित्वको संयन्त्र हो। यसैले सबै प्रकारका शासन प्रणालीमा कुनै न कुनै निर्वाचित संस्थाद्वारा शासन गर्ने व्यवस्था मिलाइएको हुन्छ। यसमध्ये संसदीय प्रणाली बढी प्रचलित छ भने राष्ट्रपतीय प्राणलीमा पनि निर्वाचित संसद्को भूमिका उत्तिकै प्रभावकारी हुन्छ। राज्य सञ्चालनमा व्यवस्थापिका, कार्यपालिका र न्यायपालिका तथा संवैधानिक निकायहरूको व्यवस्था संविधानतः गरिएको हुन्छ। जनताको सहमतिमा शासन गर्नका लागि लोकप्रिय जनमतको समर्थन आवश्यक हुन्छ। यसका लागि संसद्को व्यवस्था भई संसद्मा आउने जनप्रतिधिहरूले सरकार बनाउने प्रणालीको एकात्मक र संघात्मक दुवै पद्धतिमा अभ्यास भइरहेको छ। राष्ट्रपतीय प्रणालीमा पनि संसद्को भूमिका बजेट पारित गर्नुलगायत नियन्त्रण र सन्तुलन गर्ने भएकाले निर्वाचित जनप्रतिनिधिका सभाहरू आधुनिक शासन प्रणालीमा महत्वपूर्ण औजार हुन्। यस्ता सभा एक सदनात्मक वा द्विसदनात्मक प्रचलित छन्। प्रतिनिधिसभा जनताद्वारा प्रत्यक्ष र समानुपातिक प्रणालीबाट निर्वाचित गरिएका हुन्छन् भने माथिल्लो सदनमा मिश्रित प्रणालीबाट सदस्यहरू छानिएका हुन्छन्। श्रीकृष्ण कान्तले संसदीय संस्थाहरू लोकतन्त्रका मन्दिर हुन् भन्दै ती संस्थाहरू गंगोत्री हुन्, जसबाट जनताले शुद्धता इमानदारी र सबल नैतिक सिद्धान्तहरूको माध्यमबाट देशको भौतिक र नैतिक जीवनको अपेक्षा गर्ने उल्लेख गरेका छन्। यसैअनुरूप संसदीय संस्थाहरू सञ्चालित भई जनतासँग गरिएका वाचा र संविधानका अपेक्षा पूरा गर्नु लोकतन्त्रको प्रमुख लक्ष्य हो। लोकतन्त्रमा माथिल्लो सभाको भूमिका प्रत्यक्ष निर्वाचन प्रणालीबाट समावेशीकरण, पूर्ण प्रतिनिधित्व र समयसापेक्ष विज्ञताको पर्याप्त उपलब्धतालाई मनन गरी निर्वाचन प्रणाली र प्रतिनिधित्वलाई पूर्णता दिने प्रयासस्वरूप माथिल्लो सदन अभ्यासमा आएको पाइन्छ। यसको उपादेयता विधायनको दोहोरो हेराइ तल्लो सभाको बोझ कम गर्नु, कार्यकारिणीलाई जवाफदेही बनाउने उपायको खोजी सार्वजनिक मुद्दा व्यापक छलफल गर्नु र संघीयतामा संघीय एकाइबाट प्रतिनिधित्व गराई सम्बन्धित संघीय एकाइहरूका विषयमा वकालत गरी संरक्षकत्व प्रदान गर्नु हो। संघीयतामा विविधताको सम्बोधन गरी समावेशी लोकतन्त्र सुदृढ गर्न र प्रदेशको प्रतिनिधित्व गराउन माथिल्लो सदन उपयोगी हुन्छ। यसले संघीयताको धागोसञ्जाल सबल बनाई राष्ट्रियता प्रवद्र्धनमा अहम् भूमिका खेल्ने मानिन्छ। यहाँ व्यावसायिक र गुणात्मक छलफल हुने हुनाले कानुन निर्माण र जनताका गुनासा सुनुवाइमा सशक्तता आउने अपेक्षा गरिन्छ। डा शंकर दयाल शर्माले माथिल्लो सदनको महत्वमा जोड दिँदै यसमा विगत, वर्तमान र भविष्यको जिम्मेवारी हुने बताएका छन्। यसैगरी निरन्तरताको सिद्धान्त लागू हुने हुँदा माथिल्लो सदन व्यावसायिक हुनुमा सघाउ पुग्ने ठानिन्छ। यस सभालाई कार्यकारिणीलाई जवाफदेही बनाउनुका साथै जनगुनासो सुन्ने चेम्बरका रूपमा उल्लेख गरिएको पनि पाइन्छ। द्वैध संघीयताको जरियाबाट पनि संघीयतामा माथिल्लो सदनको महत्वलाई टेवा पुग्न गएको देखिन्छ। यसमा विषयविज्ञ तथा जानकार आउन सहज पनि हुन्छ। कतिपय अवस्थामा बहुमतलाई बढी विवेकसम्मत बनाई नियन्त्रण गरी अल्पमतका समस्याहरू सम्बोधन गर्न गराउन सहायकसिद्ध हुन सक्ने अवस्था पनि आउँछ। दोस्रो सभाको काम कुनै क्षेत्र वा अल्पमतको सांस्कृतिक संरक्षण गर्ने मात्र नभई द्वन्द्वको समाधान र जनचाहना सम्बोधन गर्नमा सघाउन पनि हो। दोस्रो सभाको अर्को अभीष्ट राज्यको शक्ति तहगत मात्र नभई केन्द्रीय निकायहरूमा छर्नु हो। यसले केन्द्रीय निकायहरूबीच नियन्त्रण र सन्तुलनमा सघाउ पुर्याउँछ। यसैगरी सबल र उपयोगी माथिल्लो सदनले अन्तरसरकारी सम्बन्ध (समतलीय र उध्र्वगामी) मा पनि योगदान गर्ने अपेक्षा राखिएको हुन्छ। दोस्रो सभाका कार्य जिम्मेवारी देशअनुसार फरक पाइन्छ। सामान्यतः विधायनमा दोस्रो सुनुवाइ वा छलफल हो तापनि कतिपय देशमा फरक अधिकार दिइएको पाइन्छ। इथियोपियाको माथिल्लो सदनले संविधानको व्याख्या गर्दछ, नागरिक शिक्षामा सघाउ पुर्याउँछ र संघ एवं प्रदेश तथा प्रदेशप्रदेशबीचमा विवाद मिलाउन सहभागी हुन्छ। राजस्व बाँडफाँट र वितरण प्रणाली बनाउनुका साथै प्रादेशिक सरकारको कार्य सम्पादन नियाल्छ। केही वर्षअगाडि पंक्तिकारसमेत संलग्न नेपाली अध्ययन टोलीले वित्तीय संघीयताको जग बसाउन उक्त आयोगका कामकारबाही र सिकाइहरू उपयोगी भएका छन्। संघीयताको अभ्यास र अपेक्षाबमोजिम प्रदेश र स्थानीय तहलाई संरक्षण सहयोग, सहजीकरण एवं सबैलाई मिल्ने र खास सबाल र मामिला तथा आआफ्नो क्षेत्रमा राष्ट्रियसभाले विशेष प्रयत्न गर्नु उपयोगी हुनेछ। संघीयतामा सरकारका तहगत संरचनाहरू धेरै अर्थात् बहुतहको हुने हुँदा संघलगायतका सबै तहका निर्वाचनपछिको बहुमत अल्पमतको रस्साकस्सी, अन्तरक्रिया र प्राथमिकताको प्रतिस्पर्धामा अल्पसंख्यक, स्थानीय तह तथा प्रादेशिक प्राथमिकताले उचित स्थान नपाउन सक्छन्। प्राथमिकता हेरफेर हुने सम्भावना हुन्छ। यसर्थ माथिल्लो सदनले सबल नियमनकर्ता र सहजकर्ता हुनुपर्ने मान्यता रहिआएको पाइन्छ। यो संघीयतालाई सफल बनाउनका लागि आवश्यक र महत्वपूर्ण पक्ष पनि हो। राष्ट्रियसभाको भूमिका नेपालको संविधानको धारा ८३ मा प्रतिनिधिसभा र राष्ट्रियसभा नामका दुई सदनसहितको एक संघीय व्यवस्थापिका हुने उल्लेख गरिएको छ। प्रतिनिधिसभामा निर्वाचन क्षेत्रबाट पहिलो हुने निर्वाचित हुने निर्वाचन प्रणाली र समानुपातिक निर्वाचन प्रणालीबाट निर्वाचित सदस्यहरू रहन्छन्। संविधानले राष्ट्रियसभा एक स्थायी सदन हुने व्यवस्था गरेको छ। सभामा प्रत्येक प्रदेशका प्रदेससभा सदस्य, गाउँपालिकाका अध्यक्ष, उपाध्यक्ष र नगरपालिकाका प्रमुख र उपप्रमुख रहेको निर्वाचनमण्डलले मतमा फरक हुने गरी आठजनाको दरले निर्वाचन गर्ने र नेपाल सरकारको सिफारिसमा राष्ट्रपतिबाट तीनजना मनोनीत हुने व्यवस्था छ। निर्वाचन र मनोनीत पद्धति नियाल्दा सम्बन्धित प्रदेशका आठजना सदस्यहरू प्रादेशिक तथा स्थानीय तहका मामिला, जनचाहना, प्राथमिकतालगायतका विषयमा ध्यान दिई तत्तत् प्रदेशको संरक्षकको भूमिका निर्वाह गरी मतदाताप्रति जवाफदेही हुनु लोकतान्त्रिक मान्यता हुनेछ। यसका अतिरिक्त समग्र पक्षमा राष्ट्रियसभाले वकालत, प्रतिरक्षा र समस्या समाधानमा विशेष ध्यान पुर्याउनु वाञ्छनीय देखिन्छ। प्रतिनिधिमूलक प्रणाली लोकतन्त्रको सार हो। जननिर्वाचित प्रतिनिधिहरू मतदाता एवं जनताप्रति जवाफदेही हुनु लोकतन्त्रको न्यूनतम पूर्वसर्त हो। नेपालमा राजनीतिक संस्कार, संक्रमण, सामाजिक रूपान्तरण र विगतका व्यवहारको प्रभावका कारण लोकतन्त्र सुदृढ भइसकेको छैन। हामीले लोकतन्त्रका शाश्वत मूल्य, मान्यता संविधान र कानुनका भिœयाएका छौं, तर व्यवहारमा ती संवैधानिक र कानुनी प्रावधानको कार्यान्वयनमा विविध प्रकारका कमीकमजोरी छन्। हामी काम गर्दै र सिक्दैको चरणमै छौं। संसदीय अभ्यास र संघीयता कार्यान्वयन पनि परिपक्कउन्मुख हुँदै अभ्यासकै चरणमा रहेको देखिन्छ। हाम्रो राष्ट्रियसभा जर्ज एन्डरसनले संघीय प्रणालीका तहगत सरकारहरू आफूलाई निर्वाचित गर्ने मतदाताप्रति प्राथमिक रूपले जवाफदेही हुन्छन् भनेझैं प्रदेश र स्थानीय सरकारप्रति अपेक्षित जवाफदेही भएको सुन्नमा आएको छैन। निर्वाचन भएको एक वर्ष हुन लाग्दा यसको मापन गर्नु हतार हुनेछ। तापनि प्रयास केकस्तो भयो सोको जिज्ञासा राख्नु सान्दर्भिक नै हुनेछ। राष्ट्रिय सभाले गरेका काम र कुरा विनियोजन विधेयकका सिद्धान्त र प्राथमिकता विशेष समय, विधेयकमा छलफल र पारित गर्ने, सार्वजनिक महत्वको वक्तव्य, नेपाल सरकारलाई सुझाव लेखी पठाउने, नेपाल सरकारका नीति र कार्यक्रममा छलफल, बजेटमा छलफल, सरकारका तर्फबाट प्राप्त जानकारी, विधायन र संवैधानिक निकायका प्रतिवेदनसँग सम्बन्धित भएको सुनिए बुझिएको छ। यी कार्यभित्र प्रादेशिक र स्थानीय स्तरका समस्य समाधान र सरकारहरूका अप्ठ्यारा फुकाउने प्रयास भएका छैनन भन्न त सकिन्न। तापनि लोकतन्त्रको मर्म र भावनाबमोजिम आफू निर्वाचित भएको क्षेत्र, त्यस क्षेत्रका जनता र मतदाताप्रति जवाफदेहीतर्फ देखिने, बुझिन गरी पर्याप्त ध्यान पुगेको पत्याउन सकिने तथ्य संविधान जारी भएपछि सुनौला हजार दिन नाघिसक्दाको संघीयता कार्यान्वयनको अवस्थाले पुष्टि गर्दैन। खास मुद्दा र विषयभन्दा परम्परागत मामिला प्रतिनिधिसभाका कार्यहरू नै दोहोर्याउनुपर्ने स्थिति संसद्मा रहेका राजनीतिक दलहरूसँग केन्द्रीय राजनीतिक प्रक्रियामा सहकार्य र संघीयताका मूल्य र मान्यताभन्दा गरिआएकै काममा बढी अभ्यस्त भएको बाहिरी अनुभूति हुन आएको छ। भित्री रूपमा भएगरेका कार्यहरूको नतिजा देख्न र सुन्न पाउनु नागरिकको नैसर्गिक अधिकार हुनेछ। नेपाल संघीयतामा रूपान्तरण भइसकेको छ। राजनीतिक संक्रमण सकिएर स्थिर र सबल सरकारले संघीयता कार्यान्वयन गरिरहेको छ। संसदीय संस्थाहरू पनि विभिन्न कार्यमा अभ्यासरत छन्। लामो समयदेखिको अस्थिरतापछि राजनीतिक स्थिरता आएको छ। संघीय प्रणालीअन्तरगत पहिलोपटक निर्वाचित विभिन्न तहका ७६१ वटा सरकार कार्यरत छन्। यति हुँदाहुँदै जनताका लामो समयदेखि थाती रहेका चाहना पूरा गर्न समग्र देश नै लाग्नुपर्ने स्थिति छ। संविधान र कार्य विस्तृतीकरणबमोजिम काम, दाम र जनशक्ति, क्षमता र जवाफदेही प्रदेश र स्थानीय सरकारका संस्थागत हुन बाँकी नै छ। संघीयताको अभ्यास र अपेक्षाबमोजिम प्रदेश र स्थानीय तहलाई संरक्षण सहयोग, सहजीकरण एवं सबैलाई मिल्ने र खास सबाल र मामिला तथा आआफ्नो क्षेत्रमा राष्ट्रियसभाले विशेष प्रयत्न गर्नु उपयोगी हुनेछ। विविध कारणले तुलनात्मक रूपमा धिमा हुन गएको संघीयता कार्यान्वयन र त्यसबाट जनतामा ल्याउने भनिएको समृद्धिका लागि राष्ट्रियसभा तल्लो तहका सरकार एवं संघीय सरकारबीचको एक महत्वपूर्ण कडी हुन सक्नुपर्छ। संघीयता कार्यान्वयनमा महत्वपूर्ण भूमिका निर्वाह गर्न आवश्यक पनि छ। तर तल्लो तहका सरकारसँग अपेक्षित समन्वय, सहजीकरण, चासो, खोजी र जिज्ञासा पर्याप्त हुन नसकेको प्रदेशका पदाधिकारी बताउँछन्। जे होस्, हामी संक्रमणकालीन व्यवस्थापनमा छौं। संसदीय संस्थाहरूमाथि उल्लेख गरिएबमोजिम लोकतन्त्रका मन्दिर हुन्। यी मन्दिरबाट शुद्ध, पवित्र र सन्तुलित रूपमा संघीयताको प्रसाद वितरणमा अहं भूमिका निर्वाहको अपेक्षा पूरा हुन सकोस्। आफ्ना मतदाताका क्षेत्रमा आइपर्ने समस्या समाधान, सेवा प्रवाह र विकास निर्माणमा मार्गप्रशस्त गर्न माथिल्लो सदन अर्थात् राष्ट्रिय सभालाई सफलता मिलोस्। सरकारका सबै तहबीच अन्तरसम्बन्ध सुमधुर बनाई नतिजामूलक र जवाफदेही शासन प्रणाली सुदृढीकरण संसदीय संस्थाहरू निरन्तर प्रयत्नशील भइरहून्। संघीय प्रणाली अवलम्बन गरेका अरू देशका माथिल्लो सदनले जस्तै हाम्रो राष्ट्रियसभा पनि प्रतिनिधिमूलक र कामयावी हुन सकोस्।"
नक्कली लालसलामको रजगज,"तुम से पहले वो जो इक सख्स यहाँ तख्तनशीं था उस को भी अपने खुदा होने पे इतना ही यकीं था कोई ठहरा हो जो लोगों के मुकाबिल तो बताओ वो कहाँ है कि जिन्हें नाज बहुत अपने तईं था (तिमीभन्दा पहिला यहाँ आसनमा जो विराज थियो उसलाई पनि भगवान् हुँ भन्ने उत्ति नै विश्वास थियो जनताको सामुन्ने टिकेको कोही छ भने बताऊ कहाँ छन् खै तिनीहरू जसलाई आफैंसँग अभिमान थियो।) हबिब जालिब, पाकिस्तानी सायर शासकहरू इतिहास पढ्दैनन्। दम्भी शासकले त आफूलभन्दा पहिलाको शासक पनि सिंहासनबाट उत्रिनुपरेको थियो भन्ने हेक्कै राख्दैनन्। कांग्रेसको महासमिति बैठक र नेकपाको स्थायी समिति दुवै बैठकले यही प्रवृत्ति प्रदर्शन गरिरहेका छन्। दुईतिहाइको वाम सरकारको चालचलन र चरित्रले १८ देखि २० शताब्दीको पुजीवादी विश्व वा झापा, हर्रेबर्रे विद्रोह वा जनयुद्धकाल झैं कम्युनिस्ट भूतबाट पँजीवादी, धर्मान्ध वा सामन्तवादी अब आतंकित हुनुपर्दैन भन्ने शुभ सन्देश दिँदैछ। बुर्जुवाहरू पनि कमरेडहरूलाई देखेर लजाइसके। लालसत्ता सबै शक्ति र सोचलाई पार्टी र सरकारी पाहुना बनाएर लाल कार्पेट बिछ्याउँदै स्वागत र सम्मान गर्न आतुर छ। हिमाली क्षेत्रका भव्य गुम्बा, बढ्दो चर्च संख्या, सीमा क्षेत्रका फैलिँदा मदरसा र मस्जिदहरू, उग्र प्रदर्शनिका धर्मान्ध भीड, भीडले डोरिने समाज आस्था मात्रै होइनन्। धार्मिक आवरणमा संवेदनशील भूगोलका चलखेल, आमूल परिवर्तनका पक्ष र विपक्षका अभ्यास नियाल्दा नौरंगी आईएनजीओ र शक्तिलाई सत्ताले रेड कार्पेट नै बिछ्याएको पुष्टि भयो। राज्य अभिभावक भएकाले अपेक्षा सरकारसँगै हुन्छ। तर उसको दम्भ र व्यवस्थापकीय कमजोरीका कारणले निराशा झागिँदै छ। सरकार नक्कली शत्रु तयार गर्दै अँध्यारोमा तीर हान्दैछ। आमजनताको तन भाँचिएको त सबैले देख्छन्। मन भाँचिएको भने मदमस्त शक्तिले देख्नै सक्दैन। उल्टो सरल र सहज भएर आशा र अपेक्षा पूरा गर्नुको साटो आलोचना, सुझावलाई दुस्मन सोचेर मिडिया र बुद्धिजीवीलाई लल्कार्छ। उपलब्धिको ताली र लाली पाउनेले गाली र आलोचनाबाट शिक्षा लिने इच्छाशक्ति पनि हुनुपर्छ। भनिन्छ सफलताको पहिलो सूत्र हो निन्दक निहरे रखियो। सरकारले समृद्धि र समाजवादी यात्रा भने पनि मन्तव्य र गन्तव्य मिलाउन नसक्दा दुईतिहाइ आफैंलाई बोझ बन्न पुगेको छ। दम्भका धरहरा धेरै ठाउँमा ढलेका छन्। दशक पहिलाको जनयुद्ध र जनआन्दोलनका कारण नेपाली राज्य सत्ताको चरित्र नै फेरियो। त्यसको राप र ताप रहिन्जेल संघर्षशील जनता संवेदनशील र आशावान रहे। कहिलेकाहीं उद्देश्य सही हुँदा पनि अन्दोलनको दिशाहीनताले दुर्घटना व्यहोर्दो रहेछ। नियति नाप्ने तराजु परिणाम हो। परिस्थितिमा आउने फेरबदलसँगै क्याप्टेनले दिशा परिवर्तन गरेर मात्रै जहाजलाई भुमरी छिचोलेर लक्ष्यमा पुर्याउँछ। भुमरीकै कारण उसको लक्ष्यमा भने कुनै अन्तर आउँदैन। आमूल परिवर्तन राजनीतिक संस्कृतिको रूपमा संस्थागत भने हुन सकेन। नेतृत्वमा सांस्कृतिक सामन्तवाद हावी भएपछि कठिन र आदर्शमय संघर्षका समय सबै अल्जाइमरको सिकार बन्न पुगे। लोकस्मृति क्रमशः कमजोर हुनु भनेको इतिहासबाट नसिक्नु हो। बुद्धिमानहरू कारणसँग जुध्छन्, मूर्खहरू परिणामसँग ! कम्युनिस्टले देख्ने सपना र नैतिक शक्तिले नै आन्दोलन वा विद्रोही क्याडर जन्माउँथ्यो। ज्यादा सुविधा र जीवनको प्राकृतिक आनन्दको लोभमा नग्न उपभोक्तावादले गाँजेपछि पुनर्वाचित आदर्श पनि ठट्टा बन्दा रहेछन्। मूल्य र आदर्शलाई परिस्कृत नगरेपछि नेतृत्वले नयाँ सपना देखाउन सक्दो रहेनछ। योजनालाई आन्दोलन बनाउन सक्दो रहेनछ। जनतामै पनि निरन्तर परिस्कार चाहिन्थ्यो। नेता नै प्रतीक बन्न सकेनन्। परिवारवाद र द्रव्यमोहले हिजोका आदर्शलाई सहजै चपाइदियो। यो बुझेरै जनताको प्रश्नको उत्तर दिनुभन्दा नेतृत्वले चुट्किला वा आक्रोशले ध्यान अन्यन्त्र मोड्न चाहन्छ वा सुरक्षा कबचमा नक्कली शत्रु खडा गरेर भय सिर्जना गर्दै कार्यकर्ता र जनताको समर्थन खोज्छ। राष्ट्रवाद र देशभक्ति एकै होइनन्। जब भिन्न बहसले जनमथिंगल हल्लिन थाल्छ तब सत्ताधारीहरू छट्पटाउँदै धर्म वा राष्ट्रवाद को सहारा लिन्छन्। आउँदै गरेको तुफानको भीमकाय शक्तिलाई बुझ्न नसक्ने हो भने सामाजिक नाडी छाम्ने हैसियत गुमाएर राजनीतिक अपिल गर्ने साहस राख्दैन् भन्ने हुन्छ। यो अवस्था भनेको भगवान् बन्न हिँडेको मान्छे असल र सरल मान्छे पनि बन्न नसक्दाको परिणाम हो। आतंकबीच सरकार नेकपाको स्थायी समितिमा पेस गरिएको दस्ताबेज आफैंमा ठट्टा बनेको आलोचनात्मक चेतका सहभागीहरूकै ठहर छ। समस्यालाई अन्यन्त्र घर्काउने वा आँकडामा रमाएर यथार्थको सामना नगर्ने दस्ताबेज नै बन्यो यो पत्र। मान्छेलाई भनाइले नै उसका हैसियत र अवस्थाको मूल्यांकन गर्छ। प्रधानमन्त्री केपी ओली अहिले दबाब, हतास, तनाव र आक्रोशमा देखिन्छन्। समस्या आफूल, सरकार र संगठनमा छ कि अन्यन्त्र ! नियाल्नुभन्दा मिडिया, बुद्धिजीवी र आलोचकमाथि खनिँदै नक्कली शत्रु खोज्दैछन्। सामान्यजनले ठट्टा गरे मज्जा आँउछ, कार्यकारी राजनीतिज्ञले ठट्टा गरे देशले अनन्तकालसम्म दुखः पाउँछ। देश कमजोर, दलाल सक्रिय प्रधानमन्त्री अहिले पार्टी, सहयोद्धा र संस्थालाई विश्वास गर्ने अवस्थामा नभएर शक्तिको केन्द्रीकरण गर्दैछन्। दुईजना अध्यक्ष मात्रै पार्टी बन्ने अभ्यासलाई सचिवालय बैठकमा चार भाइको विद्रोहले बैठक थलो बालुवाटारबाट सर्यो। तर प्रधानमन्त्रीको हैसियत प्रयोग गरेर प्रमुख सल्लाहकार सत्ता सञ्चालन गर्न भने छोडेका छैनन्। सचिवहरू मन्त्री र मन्त्रालयप्रति उत्तरदायित्व हुने वा बालुवाटारप्रति भन्नेमा अल्मलिएका छन्। मन्त्रिपरिषद्को हैसियत कमजोर हुँदैछ। सत्ताको केन्द्रीकरणले दिने सन्देश अप्रिय नै हुन्छ। ठूला ठेक्कापट्टा टेन्डर प्रक्रियाबाट नभई तोकआदेशमा दिइने नीतिगत भ्रष्टता सुरु भएको छ। सत्तामा अहिले एउटा गैरजिम्मेवार शक्ति (दलाल वर्ग) हावी भएको छ, जसको जवाफदेहिता संविधानप्रति भन्दा ख्वामितप्रति हुन्छ। संस्थाको क्षयीकरणले देशलाई नै दीर्घकालीन असर पार्छ। गिरोहको राजनीति झुकेको रूख फुकेको छातीले मात्र सबैलाई समेट्न सक्छ। दम्भका आधारमा गरेको निर्णयले औचित्य स्थापित गर्न सक्दैन। प्रधानमन्त्री चुटकिला कस्दै अरूलाई हेप्छन् र विषय चुलिएपछि मात्र जाग्छन्। सहयोद्धालाई हेप्नुको पराकाष्ठाका रूपमा सचिवालय बैठक नै बहिस्कार गरिनेसम्मको स्थिति आयो। इतिहासको ब्याज प्रधानमन्त्रीको चुटकिलाले न निराशा हटाँउछ न देशको समस्या हल हुनेवाला छ। निराश जनमतमा आशा सञ्चार गर्दैन। इतिहास त गौरवमय थियो, त्यसको मूल्य भुक्तान पनि भएको थियो। इतिहासको गौरव पछ्याउन नसके पनि अहिले त्यसको ब्याज खान मिल्दैन। राष्ट्रवाद को छहारीमा प्रधानमन्त्रीको जेजस्तो उचाइ थपिएको थियो अब त त्यो पनि स्पष्ट भइसक्यो। राष्ट्रवाद र देशभक्ति एकै होइनन्। जब भिन्न बहसले जनमथिंगल हल्लिन थाल्छ तब सत्ताधारीहरू छट्पटाउँदै धर्म वा राष्ट्रवाद को सहारा लिन्छन्। अठारौं शताब्दीका अंगे्रज साहित्यकार स्यामुअल जानसनले ठिकै भनेका थिए, राष्ट्रवाद मूर्खहरूको अन्तिम शरणस्थल हो। अर्कोतर्फ धर्म एक मध्यवर्गीय आवश्यकता बनिदिन्छ, जसले तर्क गर्न दिँदैन। त्यसले मालिकलाई विश्वास गर्न मात्रै सिकाउँछ। पिँधमा रहेकाले चुनौती दिन नसकून् भनेर ध्यान अन्यन्त्र मोड्न र झीनामसिना कुरामै अल्झाइदिन यस्तो अभ्यास गरिन्छ। पार्टी, एकता र र्कायकर्ता सरकारको रूप र चरित्रको छनक कतैबाट पनि वामपन्थी भएको छनक पाइँदैन। दुई सागर भेटिएर पनि मिलान हुन नसकेजस्तै नेकपाको एकता प्रक्रिया अझै रनभुल्लमा छ। नाम र काममा एकता छ, मनोभावमा छैन। दिशाहीन एकता यात्रामा लालसलाम पनि देखावा बनेको छ। यो महापतन हो। बैठकमै पूरक वा भिन्न दस्ताबेज आउनु भनेको मूल नेतृत्व अस्वीकार गर्नु हो भने फुटको आधार तयार हुनु पनि हो। सिद्धान्त वा आदर्शको बहसमा मात्रै त्यस्तो हुन्छ। त्यसैले यो विवादलाई सत्ता स्वार्थ र हिस्सेदारीको झीनाझप्टी मान्न भने सकिन्छ। दबाबमा माओवादी मनोयुद्धको धराप छिचल्न नसकेको माओवादी अहिले एकतापछि अझ दबाबमा छ। आफ्नै गरिमा धान्न नसकेको र राजनीतिक आचरणमा समेत बुबुरो देखिएर मनको बहसमेत पोख्न नसक्ने अवस्थामा देखिन्छ। पार्टीभित्र पूर्वएमालेले उठाएको विधि, प्रक्रिया र अन्य जीवन्त छलफलमा समेत भाग लिन नसक्ने अवस्थामा पुगेको छ। राजनीतिक स्पेस खोज्ने अवस्थामा पुगेको माओवादीलाई जनयुद्ध, सहिद, बेपत्ता, गौरव आदि शब्द काउसो बन्दैछ। जनयुद्धको स्पष्ट स्वामित्व लिने हैसियत राख्दैन। तर बिर्सन चाहे पनि इतिहासले भने बिर्सन दिँदैन। सामाजिक, राजनीतिक र आर्थिक आन्दोलनको प्रवक्ता बन्ने नैतिक बल सकिएपछि राजनीतिक दल सत्ताको भर्याङ र शक्तिको जोगाड थलो मात्र बन्न पुग्छ। आदर्श सकिन्छन्, सपना रित्तिन्छन्, दायित्व कथा बन्छ र आफ्नै इतिहास मुर्दाका कथा वा चिहानघारीका यात्रा बन्न पुग्छन्। देखावटी लालसलाममा पुगेका सरकारी कम्युनिस्टलाई कति वर्ष जेल बसें र कति वर्ष जनयुद्धका लडें भनेर आदर्शको हकवाला बन्ने नैतिक अधिकार गुमिसकेको छ। यो समय देखावटी लालसलामको हो जो होलीजुस पिउँदै हिजोका पाप कटाउन अभ्यस्त छ।"
मनाङ उपाधि नजिक,"काठमाडौं : मनाङ मर्स्याङ्दी क्लब पल्सर सहिद स्मारक ए डिभिजन लिगको उपाधि नजिक पुगेको छ। सातदोबाटोस्थित एन्फा कम्प्लेक्स मैदानमा आइतबार भएको खेलमा मनाङले विभागीय टोली नेपाल पुलिस क्लबलाई १० गोलले हराएपछि मनाङको उपाधि यात्रा सहज बनेको हो। १० खेलसम्म अपराजित मनाङले ३० अंक बनाएको छ। मनाङलाई पछ्याइरहेको संकटा क्लबको २५ अंक छ। मनाङले दोस्रो स्थानमा रहेको संकटासँगको दूरी पाँच अंकले बढाएको छ। अब लिगको ११औं चरणमा मनाङ र संकटाबीच प्रतिस्पर्धा हुनेछ। यदि उक्त खेलमा संकटालाई हराएमा मनाङ दुई खेलअघि नै लिग च्याम्पियन बन्नेछ। १०औं चरणको समाप्तिसँगै तेस्रो स्थानमा रहेको थ्रीस्टारको २३ अंक छ। चौथो स्थानमा रहेको त्रिभुवन आर्मी क्लबको १८ अंक छ। मनाङसँग हार खेपेको पुलिस १५ अंकसहित तालिकाको छैटौं स्थानमा छ। निकै प्रतिस्पर्धात्मक खेलको पहिलो हापमा मनाङ र पुलिस गोलरहित बराबरीमा रोकिएका थिए। मनाङले ५३औं मिनेटमा गोल गरेको थियो। मनाङका लागि एडेलाजा सोमिडेले खाली पोस्टमा गोल गरेका थिए। हेमन गुरुङले डीबक्सभित्र मिलाइदिएको पासमा एडेलाजाले चिप गर्दै जाली चुमाए। त्यतिबेला पुलिसका गोलरक्षक अर्पण कार्की पोस्ट् छाड्दै अगाडि बढेका थिए। गोलपछि रक्षात्मक देखिएको मनाङलाई खेलको अन्तिमसम्म अग्रता जोगाउन हम्मेहम्मे परेको थियो। दोस्रो हाफमा पुलिसले दुईवटा उत्कृष्ट गोल गर्ने अवसर खेर फालेको थियो। खेलपछि मनाङका प्रशिक्षक सुमन श्रेष्ठले खेलाडीले निकै मेहनत गरेको बताए। आजको खेल हाम्रो लागि निकै महŒवपूर्ण थियो। यस जितले हामी उपाधिको नजिक छौं। मनाङको लक्ष्य १३ वटै खेलमा अपराजित रहँदै उपाधि जित्ने हो। मनाङ त्यही कीर्तिमानको पखाईमा छ। संकटाविरुद्धको खेलमा झनै मेहनत गर्नेछौं, सुमनले भने। पुलिसका प्रशिक्षक अनन्त थापाले मनाङजस्तो बलियो टोलीसँग खेलाडीले राम्रो खेलेको बताए। टोलीका अनुभवी खेलाडीको कमी हुँदा केही गाह्रो भयो। पाएको राम्रो मौका गुमाउँदा हार खायौं, अनन्तले भने। उनले पुलिसको लक्ष्य शीर्ष ६ मा अट्नु रहेको पनि बताए। यसैगरी एन्फा मैदानमै भएको अर्को विभागीय डर्बीमा एपीएफ क्लबले बाजी मारेको छ। एपीएफले त्रिभुवन आर्मी क्लबलाई २१ गोलले हरायो। एपीएफको जितमा दुवै गोल आशिष लामाले गरे। आशिषले ५७औं र ८६औं मिनेटमा गोल गरेका थिए। एपीएफको दबाबमा परेको आर्मीले ८७औं मिनेटमा एक गोल फर्काएको थियो। आर्मीका लागि नवयुग श्रेष्ठले गोल गरे। नवयुगले एपीएफका गोलरक्षक अगाडि बढेको मौकामा खाली पोस्टमा गोल गरेका थिए। जितसँगै १६ अंक बनाएको एपीएफ तालिकाको पाँचौं स्थानमा उक्लिएको छ। खेलपछि एपीएफका प्रशिक्षक राजेन्द्र तामाङले आर्मी जस्तो बलियो टोलीलाई हराउँदा खुशी लागेको बताए। हामीले कमजोर टोलीसँग अंक गुमायौं। बलिया टोलीसँग राम्रो खेल्यौं। बाँकी खेलमा सुधारिएको प्रदर्शन गर्नेछौं, राजेन्द्रले भने। आर्मीका प्रशिक्षक नविन न्यौपानेले एपीएफसामु खेलाडी चल्नै नसकेको बताए। एपीएफले आज धेरै राम्रो खेल्यो। मिडफिल्ड नचल्दा धेरै गाह्रो भयो। यस हारले आर्मीलाई शीर्ष तीनमा रहन सहज छैन, नवीनले भने।"
विश्व क्रिकेटका कान्छा कप्तान,"मेलबर्न : अस्ट्रेलिया र भारतबीचको तेस्रो टेस्ट क्रिकेटमा एक सात वर्षीय बालकले अस्ट्रेलियन टोलीको कप्तानको भूमिका निर्वाह गर्ने भएका छन्। क्रिकेट अस्ट्रेलियाले आइतबार भारतविरुद्घको तेस्रो टेस्टमा ती सात वर्षीय बालकलाई कप्तानको जिम्मेवारी दिने घोषणा गरेपछि विश्वभर यसको चर्चा चुलिएको छ। अस्ट्रेलिया र भारतबीचको तेस्रो टेस्ट आगामी बुधबार मेलबर्न क्रिकेट मैदानमा सुरु हुँदै छ। त्यही टेस्टमा सात वर्षीय बालक आर्ची चिलरले कप्तानको भूमिका निर्वाह गर्न लागेका हुन्। उक्त खेलमा नियमित कप्तान टिम पाइनसँगै आर्चीले पनि संयुक्त रूपमा कप्तानको जिम्मेवारी निर्वाह गर्नेछन्। क्रिसमसको भोलिपल्टै सुरु हुने बक्सिङ डे टेस्टमा भारतीय टोलीको नेतृत्व भने विराट कोहलीले नै गर्नेछन्। क्रिकेट अस्ट्रेलियाको यो घोषणापछि आर्ची अहिले विश्वभरका सञ्चारमाध्यममा मजैले छाएका छन्। अस्ट्रेलियन टोलीका नियमित कप्तान पाइनले पनि यो समाचारको पुष्टि गरिसकेका छन्। वास्तवमा आर्ची सानै उमेरदेखि मुटु रोगबाट पीडित छन्। थुप्रै पटक उनको मुटुको गम्भीर शल्यक्रिया समेत भइसकेको छ। आर्ची केवल तीन महिनाको हुँदा चिकित्सकले उनको मुटुको भल्बमा समस्या रहेको पत्ता लगाएका थिए। त्यसपछि सात घण्टा लगाएर आर्चीको मुटुको शल्यक्रिया गरिएको थियो। त्यसको ६ महिनापछि आर्चीको मुटुको धडकनमा पुनः समस्या देखियो र उनले लामो समय अस्पतालको शड्ढयामा बिताए। पछिल्लो पटक सन् २०१७ को डिसेम्बरमा आर्चीको ओपन हार्ट सर्जरी गरिएको थियो। त्यतिबेला चिकित्सकहरूले आर्चीको आमाबुवालाई शल्यक्रियाको नतिजा दुःखद पनि आउन सक्ने संकेत दिएका थिए। आफ्नो छोराले सानै उमेरदेखि भोगेको कष्टका कारण आर्चीका आमाबुवा पनि मर्माहत छन्। पछिल्लो पटक शल्यक्रिया गर्नुअघि चिकित्सकले हामीलाई जस्तोसुकै परिस्थितिको सामना गर्न पनि तयार रहन सुझाव दिएका थिए। हामी आफ्नो छोराले भोग्नुपरेको कष्टबाट पटकपटक मर्माहत भएका छौं, आर्चीकी आमा सराहले भनेकी छन्। आर्ची क्रिकेट भनेपछि हुरुक्कै हुन्छन्। तर, मुटुको गम्भीर समस्याका कारण क्रिकेट खेल्ने उनको सपना भने पूरा हुन सक्दैन। उनी आफ्नै साथीहरूसँग पनि लामो समय खेल्न वा दौडन सक्दैनन्। केही समयअघि आर्चीका पिताले उनको सपनाबारे सोधेका थिए। त्यतिबेला आर्चीले कप्तानका रूपमा अस्ट्रेलियन क्रिकेट टोलीको नेतृत्व गर्नु आफ्नो सपना भएको बताएका थिए। उनको रोग र सपनाको विषयमा विभिन्न सञ्चारमाध्यममा समाचार आएपछि त्यही सपना पूरा गर्न भारतविरुद्घको तेस्रो टेस्टमा आर्चीलाई अस्ट्रेलियन टोलीको कप्तान बनाउन लागिएको हो। क्रिकेट अस्ट्रेलियाले भारतविरुद्घको तेस्रो टेस्टमा आर्चीलाई कप्तान बनाउने घोषणा गरेपछि आर्चीसँगै बुवा डामिन र आमा सराहको मुहारमा लामो समयपछि खुसी ल्याएको छ। केही समयअघि एडिलेडमा भएको भारतविरुद्घ पहिलो टेस्टअघि अस्ट्रेलियन टोलीका अन्य खेलाडीसँगै आर्चीले पनि अभ्यास गरेका थिए। त्यतिबेला नै आर्चीलाई तेस्रो टेस्टमा कप्तानको जिम्मेवारीसहित मैदानमा उतारिने योजना बनाइएको थियो। अस्ट्रेलियन टोलीका प्रमुख प्रशिक्षक जस्टिन लेंगरले नै आर्चीलाई १५ सदस्यीय टोलीमा समावेश गरेको समाचारमा जनाइएको छ। गत शनिबार मात्र आफ्नो सातौं जन्मदिन मनाएका आर्ची बलिङ गर्न रुचाउँछन्। उनी लेग स्पिनर हुन्। प्रमुख प्रशिक्षक लेंगरसँगको कुराकानीमा आर्चीले आफूसँग भारतीय टोलीका कप्तान कोहलीलाई आउट गर्ने आत्मविश्वास रहेको पनि बताएका छन्। लेंगरले नै आर्चीलाई उनी तेस्रो टेस्टका लागि टोलीमा परेको जानकारी टेलिफोनमार्फत दिएका थिए। बीयूपीए फेमली डेका अवसरमा आइतबार दिउँसो यारा पार्कमा आयोजित कार्यक्रममा अस्ट्रेलियन र भारतीय टोलीका खेलाडीसँगै आर्ची पनि उपस्थित थिए। आर्ची अस्ट्रेलियन क्रिकेटर नाथन लियोनको खेल निकै मन पराउँछन्। यी दुईबीचको चार टेस्टको शृंखला हाल ११ को बराबरीमा छ। पहिलो टेस्टमा भारत र दोस्रोमा अस्ट्रेलिया विजय भएका थिए। यस्तोमा यी दुवै टोलीका लागि बाँकी दुई टेस्ट निकै महत्वपूर्ण छ। अस्ट्रेलिया र भारत विश्व क्रिकेटका महारथी राष्ट्र हुन्। अस्ट्रेलियाले हालसम्म सर्वाधिक पाँच पटक एकदिवसीय विश्वकपको उपाधि जितेको छ। वर्तमान विश्व च्याम्पियन पनि अस्ट्रेलिया नै हो। भारतले पनि दुई पटक विश्वकप उपाधि चुमिसकेको छ।"
बार्सिलोनालाई तीन अंकको अग्रता,बार्सिलोना : स्पेनिस ला लिगा तालिकामा बार्सिलोनाले आफ्नो निकट्तम प्रतिद्वन्द्वीसँग पुनः अंकको अग्रता लिएको छ । बार्सिलोनाले शनिबार राति घरेलु मैदानमा खेलिएको खेलमा सेल्टा भिगोमाथि २० गोलको जित हासिल गयो । बार्सिलोनाले दुवै गोल खेलको पहिलो हाफमै गरेको थियो । खेल सुरु भएको १०औं मिनेटमै ओसमेन डेम्बेलले बार्सिलोनालाई अग्रता दिलाएका थिए । पहिलो हाफको खेल सकिनुभन्दा ठीकअघि अर्जेन्टिनी स्टार लियोनल मेसीले टोलीको अग्रतालाई दोब्बर बनाएका थिए । जितसँगै बार्सिलोनाले १७ खेलबाट ३७ अंक बटुलेको छ । जारी सिजनको लिगमा बार्सिलोनाले ११ खेलमा जित हात पारेको छ भने चार खेल बराबरीमा टुंग्याएको छ । दुई खेलमा भने बार्सिलोनाले पराजय भोगेको छ । समान खेलबाट ३४ अंक जोडेको एट्लेटिको म्याड्रिड तालिकाको दोस्रो स्थानमा छ । एट्लेटिको म्याड्रिडले शनिबार राति घरेलु मैदानमै खेलिएको खेलमा स्पान्योललाई १० गोलले हराएको थियो । खेलको ५६औं मिनेटमा बार्सिलोनाका लागि एन्टोइन ग्रिजम्यानले पेनाल्टीमार्फत निर्णायक गोल गरेका थिए । एट्लेटिको म्याड्रिडले कुनै पनि गोल नखाई हात पारेको यो लगातार चौथो जित हो । लिगतालिकामा १६ खेलबाट ३१ अंक कमाएको सेभिल तेस्रो स्थानमा आसीन छ । समान खेलबाट २९ अंक हात पारेको रियल म्याड्रिड भने चौथो स्थानमा छ । यो सिजन घरेलु लिगमा रियल म्याड्रिडले गतिलो प्रदर्शन गर्न सकिरहेको छैन । १७ खेल सकेको सेल्टा भिगो २१ अंकसहित तालिकाको १०औं स्थानमा छ । अर्को खेलमा एथलेटिक बिल्बाओले घरेलु मैदानमा रियल भालाडोलिडलाई ११ गोलको बराबरीमा रोक्यो ।

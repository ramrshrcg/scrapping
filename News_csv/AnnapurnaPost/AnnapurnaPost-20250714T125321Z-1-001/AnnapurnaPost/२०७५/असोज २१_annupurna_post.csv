शीर्षक,विवरण
गज्रने सरकार किन झुक्छ ?,"सरकार आफ्नो निर्णयबाट जतिजति पछि हट्छ त्यतित्यति उसले जनविश्वास गुमाउँछ सरकार गज्रन्छ, झुक्छ, अन्नपूर्ण पोस्ट् असोज ९ पहिलो पृष्ठमा रोचक समाचार प्रकाशित भयो। त्यसको तेस्रो दिन (असोज १२) अलि सानो अक्षरमा तर पहिलो पृष्ठमा शीर्षकमा समाचार आयो, कता गयो २० अर्ब ? यो रकम राष्ट्रियअन्तर्राष्ट्रिय संस्थाका खर्च विवरण आयो। दुवै विषय गाँसिएका छन्, बलियोसँग। यो आलेखको उद्देश्य अन्तर्राष्ट्रिय गैरसरकारी संस्थाहरू (आईएनजीओ) लाई उद्धरणका रूपमा प्रस्तुत गरेर किन सरकारको गज्राइ र झुकाइ का कारण खोतल्नु हो। सरकारी घोषित नीति र फिर्ता गैरसरकारी संस्थाहरूको समतल क्रीडाभूमिमा परिणत हुँदैछ मुलुक। खासगरी अन्तर्राष्ट्रिय गैरसरकारी संस्था (आईएनजीओ) हरूका गतिविधिमा सरकारको निगरानी अपुग र त्रुटिपूर्ण छ भन्ने गुनासाहरू दशकौंदेखि सुनिँदै आएको हो। यो सरकारको गठनपछि अब आईएनजीओलाई पारदर्शी, जिम्मेवार तथा जवाफदेही हुन्छन् भन्ने संकेतहरू पाइएको थियो। गएको असारको मध्यमा गृह मन्त्रालयले आईएनजीओसम्बन्धी सरकारी नीतिको घोषणा गर्यो। उक्त नीतिको उद्देश्य राष्ट्रिय तथा अन्तर्राष्ट्रिय गैरसरकारी संस्थाहरू कार्यरत भएका क्षेत्रहरू निर्धारण गर्ने, गैरसरकारी संस्था स्थापना गरेर आर्थिक लाभ गर्ने प्रवृत्तिलाई हतोत्साह गर्ने र तिनलाई पारदर्शी तुल्याउनु थियो। सरकारले आईएनजीओहरूको कार्यलाई कडाइका साथ अनुगमन गर्नेदेखि एनजीओहरूले कर्मचारीहरूको सम्पत्ति विवरण प्रमुख जिल्ला अधिकारीको कार्यालयमा बुझाउनुपर्ने र आईएनजीओको हकमा भने समाज कल्याण परिषद्मार्फत गृह मन्त्रालय तथा महिला, बालबालिका तथा ज्येष्ठ नागरिक मन्त्रालयहरूमा। त्यसैगरी प्रत्येक चार महिनामा प्रगति प्रतिवेदन सरकारलाई बुझाउनुपर्नेदेखि धर्म प्रचारमा संलग्न भएको भेटिए दर्ता र तीन वर्षसम्म दर्ता नवीकरण नगरेकोलाई खारेजी थिए। उक्त घोषणाले सुनामी निम्त्यायो, आईएनजीओहरू विरोधको त्यसकारण भोलिपल्टै सरकारले आफ्ना निर्णय कार्यान्वयन स्थगनको घोषणा गर्यो। आईएनजीओको फराकिलो क्रीडास्थल एनजीओ परिभाषाले मुनाफा नकमाउने संस्था भन्ने विश्वव्यापी मान्यता छ। हाम्रो देशमा मुनाफा कमाउने संस्थाहरू पनि समाज कल्याण परिषद्मा दर्ता भएका छन्, एनजीओको जामा पहिर्याएर। जनसाधारणको बुझाइमा पनि सहज कार्य गरेर अत्यधिक तलबसुविधा एनजीओले दिन्छन् भन्ने विश्वास हावी छ। धेरैको मनमा एनजीओ कमाइ खाने भाँडो देखि डलर खेती भन्ने परेको छ। अन्तर्राष्ट्रिय सम्बन्ध, समाजसेवा, समाजशास्त्र, स्वस्थ शिक्षा तथा वातावरणजस्ता विषयमा उच्च शिक्षा हासिल गर्न जेहेनदार विद्यार्थीलाई प्रश्न गर्नुस्, किन त्यो विषय रोजेको ? । तिनको रेडिमेड उत्तर दिने गर्छन्, एनजीओमा रोजगार पाइने भएकाले। स्थानीयस्तरका होटल मौलाउनु तथा गाउँघरका भट्टी पसल रेस्टुरेन्ट एन्ड बार मा परिणत हुनुमा आईएनजीओहरूको ठूलै देन छ। अर्थात् स्थानीय अर्थतन्त्रका प्रमुख हर्ताकर्तालाई आईएनजीओको उपस्थिति लाभप्रदसिद्ध भएको छ। प्रजातन्त्रको पुनस्र्थापनापछि एनजीओ उद्योगमा परिणत भएकै हो। देशभर २०४६ पूर्व जम्माजम्मी ५६ एनजीओ मात्र दर्ता थिए। प्रजातन्त्रको पुनस्र्थापनापछिका दिनहरूमा च्याउ उम्रेजस्तै गरी एनजीओहरू अस्तित्वमा आउन थाले। समाज कल्याण परिषद्सँग आबद्ध भएका संस्थाहरूको संख्या मात्रै पनि यतिखेर ३९ हजार सात सय ५१ देखिन्छ। परिषद्को १,३०२ पेजको एनजीओहरूको नाम तालिकामा नअटाएका तर प्रमुख जिल्ला अधिकारीको कार्यालयमा दर्ता भएका संस्थाहरू पनि धेरै छन्। त्यसो त, स्थानीय तहमा बिनादर्ता सञ्चालन हुँदै गरेका संस्थाहरूको संख्या पनि कम छैन। अनि कुनै पनि परिभाषाले पनि एनजीओ भन्न नमिल्ने संस्थाहरू पनि परिषद्मा दर्ता भएका छन्। यिनै कारणले देशमा एनजीओहरू कति छन्, त्यसको किटान सहज छैन। अन्तर्राष्ट्रिय एनजीओहरूलाई परिषद्सँग आबद्ध हुनुपर्ने कानुनी प्रावधान छ अनि उनीहरूको संख्या २४७ छ। निश्चय पनि कति आईएनजीओहरू छद्मभेषी भएर कार्यरत छन् र कति छोटो अवधिका निमित्त मात्र भित्रिनेबाहिरिने गर्छन्, त्यस्ता संस्थाहरूको संख्या अज्ञात हुनु स्वाभाविक नै भयो। केही रोचक तथ्यांक वैदेशिक सहायताको २० प्रतिशत रकम आईएनजीओमार्फत भित्रिने अनुमान गरिन्छ। ऋण सहयोग रकमलाई अलग तुल्याउने हो भने आईएनजीओहरूमार्फत प्राप्त हुने रकम दुईपक्षीय सहयोगमा प्राप्त हुने रकमभन्दा अधिक हुन थालेको छ। आर्थिक वर्ष २०१७०१८ मा अनुदान सहयोगबापत ३६ अर्ब रुपैयाँ र आईएनजीओमार्फत ३९ अर्ब रुपैयाँ भित्रिएको थियो। अध्ययनहरूले ८० प्रतिशत एनजीओहरू आईएनजीओबाट प्राप्त हुने रकम आ िश्रत छन्। विगत केही वर्षयताको आईएनजीओबाट उपलब्ध हुने रकमको ५० देखि ५५ प्रतिशतसम्म एनजीओमार्फत खर्च हुने देखिन्छ। जनसाधारणले हाम्रा नेताहरूलाई भेट गरेर गुनासो पोख्न नपाए पनि आईएनजीओ प्रतिनिधिहरूका निमित्त तिनका कार्यालयको मात्र नभएर आवासका ढोकासमेत खुला रहन्छ। दातृ मुलुकहरूमा भएका अध्ययनहरूले विपन्न मुलुकले अमेरिकी डलर १ सहयोग प्राप्त गर्दा आफ्नो २ डलर गुमाउने गरेको पाइन्छ। दाताले प्रदान गर्ने कुल रकमको औसत २० प्रतिशत उनीहरूको भूमिमै रहन्छ। दातृ राष्ट्रहरू एक हातले दिन र अर्कोले लिन चुक्दैनन्। आईएनजीओमार्फत सहयोग दिँदा दातृ राष्ट्रहरूलाई सीधै सरकारलाई दिँदाभन्दा अधिक फाइदा हुन्छ अर्थात् धेरै रकम मुलुकबाट निर्यात हुँदैन। दातृराष्ट्र सरकारहरूलाई पारदर्शी हुनुपर्ने कानुनी बाध्यताहरू आईएनजीओहरूमार्फत उपलब्ध गराउँदा छल्न सहज हुन्छ। आफ्नै मुलुकको आईएनजीओमार्फत सहयोग उपलब्ध गराउने प्रावधान भएकाले यस आईएनजीओमार्फत सहयोग उपलब्ध गराउँदा दातृ मुलुकको रोजगार समस्या केही हद सम्बोधन पनि हुन्छ। आईएनजीओ कार्यरत कर्मचारीदेखि परामर्शदातासम्म आफ्नै राष्ट्रका नागरिक हुने भएकाले तिनको बचत पनि घुमिफिरी तिनकै राष्ट्रमा फर्कन्छ। यिनैकारणले दातृ राष्ट्रहरू एक हुने गर्छन्, कथंकदाचित् सहयोग पाउने राष्ट्रले आईएनजीओको स्वार्थमा प्रतिकूल असर पर्न सक्ने कुनै सुधारका पहलकदमहरूको थालनी गर्यो भने। काठमान्डु र एक्सप्याट्रिएटहरू दातृ मुलुकका नागरिक (एक्स प्याट्रिएट) का निमित्त काठमान्डुको नयाँ पहिचान डस्टमान्डु भए पनि यो सहर धेरै कारणले आकर्षक गन्तव्य मानिन्छ। त्यसका कारणमध्ये बढी तलब सुविधाको दाँजोमा कम खर्चबाट हुने बचत, प्राकृतिक सौन्दर्य तथा रमाइला ट्रेकिङ हाइकिङ साइट तथा सुरक्षा आदि हुन्। नभन्ने थप सुविधाचाहिँ थोरै काम र बहन गर्नुपर्ने जिम्मेवारी पनि कम हुनु हो। आईएनजीओहरूमा कार्यरत हँदा पाइने गहकिलो पारि श्रमिक र सुविधाले गर्दा नेपाल सरकारका उच्च ओहोदाबाट रिटायर्ड भएका अधिकृतहरूदेखि स्वदेश तथा विदेशमा उच्च अध्ययन गरेका विद्यार्थीहरू सबैका निमित्त रोजगारको सबैभन्दा बढी आकर्षक गन्तव्य आईएनजीओ नै हुने गर्छ। कम मूल्यमा (एक्सप्याट्रिएटहरूको दाँजोमा) दक्ष स्थानीय जनशक्ति पाइने भएपछि गोरा हाकिमका निमित्त कार्यभार ओजन कम हुनु स्वाभाविक हो। आईएनजीओहरूले अन्य मुलुकहरूमा बिरलै पाउने सुविधा जस्तै केवल कूटनीतिक नम्बर प्लेटमा मात्र सीमित छैन। जनसाधारणले हाम्रा नेताहरूलाई भेट गरेर गुनासो पोख्न नपाए पनि आईएनजीओ प्रतिनिधिहरूका निमित्त तिनका कार्यालयको मात्र नभएर आवासका ढोकासमेत खुला रहन्छ। अधिकांशले मन्त्री, सांसददेखि सरकारका उच्च अधिकारीहरूबाट सदाका निमित्त रेड कार्पेट स्वागत पाउने गर्छन्। समतल क्रीडाभूमि परिषद्को स्थापित नियमअनुसार आईएनजीओहरू आफैंले परियोजना वा कार्यक्रम सञ्चालन वा कार्यान्वयन गर्न पाउँदैनन्। उनीहरूले स्थानीय एनजीओहरू पार्टनर अर्गनाइजेसन कार्यक्रम सञ्चालन गर्नुपर्ने बाध्यकारी नियम छ। यो प्रावधानको औचित्य आईएनजीओले स्थानीय एनजीओहरूलाई प्रविधि, ज्ञान र सीप प्रसारण डिफिउज गर्छन् र स्थानीय क्षमता अभिवृद्धि हुन्छ भन्ने हो। त्यसो त, आईएनजीओले पनि आफ्नो उद्देश्यहरूमा यथाशीघ्र स्थानीय संस्थाहरू सबल तुल्याउने भन्ने उल्लेख गरेकै हुन्छन्। वास्तविकता विपरीत हुने गर्छ। नेपाल छिरेपछि पार्टनर अर्गनाइजेसनलाई सक्षम तुल्याएर फर्केका संस्थाहरूको उदहारण भेटिँदैन। त्यसो हुनुको प्रमुख कारण आईएनजीओसँग आबद्ध हुनु भनेको धेरै स्थानीय एनजीओहरूका निमित्त ब्रान्च अफिस मा परिणत हुनु वा निस्क्रिय (स्लिपिङ पार्टनर) बन्नु हो। अधिकांश आईएनजीओहरूले पार्टनर अर्गनाइजेसनको सूक्ष्म व्यवस्थापनमा रुमलिएर रमाएका हुन्छन्। पार्टनर एनजीओका कर्मचारी छनोट र चयनदेखि कुन कर्मचारीलाई के काम गराउने तथा केकस्ता सुविधा दिनेजस्ता निर्णय उनीहरू आफैं गर्छन्। अनि अधिकांशलाई आफ्नै हुकुममा कार्य गर्न लगाउँछन्। त्यति मात्र होइन, मन परेको अवस्थामा व्यापारिक संस्थाहरूलाई ठेक्कामा मुलुकको ऐनकानुन मिचेर कार्य गराउन पनि चुक्दैनन्। विगत तीन दशकको अवधिमा बिरलै कुनै स्थानीय एनजीओ यिनै कारणले सदाबहार अस्थायी रूपमा आईएनजीओ निर्भर छन्, जीवित रहनका निमित्त पनि। जहाँसम्म २० अर्ब रुपैयाँ कहाँ गयो ? प्रश्न छ त्यसको सरल उत्तर १० अर्ब रुपैयाँभन्दा बढी स्वदेशी एनजीओहरूमार्फत खर्च भयो बाँकी रकम आईएनजीओहरू स्वयंले खर्चिए वा खपत गरे। यसरी हुने खर्चमा प्रशासनिक खर्चको हिस्सा अत्यधिक हुन्छ, भलै यस शीर्षकअन्तर्गत १० प्रतिशतभन्दा कम खर्च भएको प्रस्तुत गर्ने स्थापित प्रचलन छ। चोर बाटोबाट आयोजना कार्यान्वयन निमित्त हुने प्रशासनिक खर्चहरू प्रशासनिक खर्च शीर्षकअन्तर्गत राखिँदैन। छोटोमा भन्नुपर्दा दाताबाट प्राप्त हुने रकमको अधिकांश हिस्सा आईएनजीओहरूको भ्वाङ परेको गोजीमा जान्छ, त्यसपछि मात्र चुहिएर सानो अंश पुग्छ, जसको नाममा दाताहरूले अनुदान सहयोग दिएका हुन्छन्। चुरो कारण नियोजित वा काकतालीले गर्दा हो आईएनजीओहरूको स्वार्थ अपार छ। तिनको स्वार्थ रक्षकहरूको उपस्थिति दातृ राष्ट्रमा जति हुन्छन्, तीभन्दा कम हाम्रो राष्ट्रमा छैनन्। स्वार्थ हित बाझिने भएकाले सुधार कार्य त्यति सहज छैन जति लहडमा गरिने पपुलर घोषणा हुने गर्छन्। नागरिकहरूको मन जित्ने ध्येयले सरकार गज्रन सक्छ तर त्यस्ता गज्राइ क्षणिक हुने प्रबल सम्भावना हुन्छ। बेमौसमको गज्राइको सार्थक विकल्प भनेको निहुरेर निर्णय फिर्ता गर्नु हो। सजग हुनुपर्ने भनेको (क) त्यस्ता खोक्रा गज्राइ प्रत्युत्पादक प्रमाणित हुन् सक्छ। सरकार आफ्नो निर्णयबाट जतिजति पछि हट्छ त्यतित्यति उसले जनविश्वास गुमाउँछ। (ख) गज्राइको प्रभाव वा असरहरू बरु खतरनाकसिद्ध पनि साबित हुन सक्छन्। गज्राइले पैदा गरेको त्रासका तरंगहरू स्वार्थी तत्वका निमित्त अवसर प्रमाणित हुन्छ।"
फुलह्यामको पोस्ट्मा आर्सनलको पाँच गोल,काठमाडौँ : इङ्लिस प्रिमियर लिग अन्तरगत आइतवार साँझ भएको आठौँ चरणको खेलमा आर्सनलले नवप्रवेशी फुलह्याममाथि गोलबर्षा गरेको छ । फुलह्यामको घरेलु मैदान कार्भेन कटेजमा भएको एकपक्षीय खेलमा आर्सनलले पहिलो हाफमा १ र दोस्रो हाफमा ४ गोल गर्यो । आर्सनलका लागि खेलको २९ औँ मिनेटमा लकाजेट्टेले खाता खोले । त्यसपछि फुलह्यामका लागि चेल्सीका पूर्वस्ट्राइकर आन्द्रे सुर्लेले गोल गर्दै खेललाई बराबरीमा ल्याए । पहिलो हाफ बराबरीमा सकिएको अवस्थामा आर्सनलले दोस्रो हाफमा ४ गोल थप्याो । खेलको ४९ औँ मिनेटमा लकाजेट्टेले गोल गर्दै २१ को अग्रता दिलाए । त्यसपछि खेलको ६७ औँ मिनेटमा आरोन रामेसीले गोल गर्दै अग्रता ३१ ले बढाए । आर्सनल त्यतिमै रोकिनेवाला थिएन । खेलको ८१ औँ र अतिरिक्त समयको पहिलो मिनेटम गोल गर्दै एयुबामेयाङले आर्सनलको ५१ को जित पक्का गरे । यो जितपछि आर्सनल ८ खेलबाट १८ अंकसहित लिगको तेस्रो स्थानमा पुगेको छ । ७ खेलबाट समान १९ अंक भएका म्यानचेस्टर सिटी र लिभरपुल लिगको पहिलो र दोस्रो स्थानमा छन् ।
साफ यू१८ महिला फुटबल फाइनल नेपाल निरास,काठमाडौं : भुटानमा सम्पन्न दक्षिण एसियाली फुटबल महासंघ (साफ) यू१८ महिला फुटबल च्याम्पियनसिपमा नेपाल उपाधि जित्नबाट चुकेको छ। भुटानको चामलिमिथाङ राष्ट्रिय स्टेडियममा आइतबार भएको खेलमा नेपालले बंगलादेशसँग १० गोलको हार बेहोर्यो। पहिलो हाफ दुवै टोलीले बराबरी खेलेका थिए। पहिलो हाफमा बंगलादेशको तुलनामा नेपालले केही बढी अवसर पाए पनि गोल भने गर्न सकेन। दोस्रो हाफको सुरुवातमै बंगलादेशले अग्रता बनाएको थियो। खेलको ४९औं मिनेटमा मसुरा प्रविनले गोल गर्दै टोलीलाई अग्रता दिलाएकी थिइन्। लामो फ्रिकिकलाई सदुपयोग गर्दै प्रविणले हेड गोल गरेकी थिइन्। एक गोलले पछि परेपछि नेपाली टोलीले आक्रामक खेल खेल्दै बंगलादेशलाई दबाबमा राखे पनि गोल भने गर्न सकेन। समूहगत चरणको खेलमा पनि नेपाल बंगलादेशसँग २१ गेलले पराजित भएको थियो। हारसँगै साफले पहिलोपटक आयोजना गरेको प्रतियोगिताको उपाधि जित्ने नेपालको लक्ष्य अधुरै रह्यो। सेमिफाइनलमा भारतलाई टाइब्रेकरमा पराजित गर्दै नेपालले फाइनलमा स्थान बनाएको थियो। निर्धारित समय ११ गोलको बराबरी भएपछि टाइब्रेकरमा नेपालले बाजी मारेको थियो। यसअघि समूह चरणको पहिलो खेलमा भने पाकिस्तानलाई १२० गोलले पराजित गरेको थियो।
कान्छीमाया र हेमलाललाई उपाधि,"त्रिभुवन आर्मी क्लबका हेमलाल श्रेष्ठ र भक्तपुरकी कान्छीमाया कोजूले १२औं काठमाडौं म्याराथनको उपाधि जितेका छन्। शनिबार भएको प्रतिस्पर्धामा ४२१९ किलोमिटरको निर्धारित दूरी दुई घण्टा २० मिनेट ४५ सेकेन्डमा पूरा गर्दै हेमलालले पुरुषतर्फको उपाधि जितेका हुन्। यस्तै महिला म्याराथनतर्फको उपाधि जित्ने क्रममा कान्छीमायाले सोही दूरी दुई घण्टा ५० मिनेट ४१ सेकेन्डमा पूरा गरिन्। पुरुषतर्फ आर्मीकै राजन खत्री दोस्रो तथा नेपाल पुलिसका भूमिराज राई तेस्रो बने। राजनले निर्धारित दूरी दुई घण्टा २३ मिनेट ३३ सेकेन्ड तथा राईले दुई घण्टा २४ मिनेट ३१ सेकेन्डमा पूरा गरेका थिए। कान्छीमायाभन्दा पछि तीन घण्टा ११ मिनेट १४ सेकेन्डमा दूरी पूरा गरेकी भक्तपुरकै सरिता वासी महिलातर्फ दोस्रो तथा तीन घण्टा २४ मिनेट आठ सेकेन्डमा दूरी पूरा गरेकी राजपूरा पछाई दोस्रो बने। महिला र पुरुष दुवैतर्फ शीर्ष तीन स्थान हात पार्ने खेलाडीले क्रमशः ५० हजार, २० हजार र १५ हजार रुपैयाँ प्राप्त गरेका छन्। प्रो स्पोर्टस् प्रालिको आयोजनामा भएको प्रतियोगिताअन्तर्गत रोड रसतर्फ पुरुषमा एपीएफका गोपीचन्द्र पार्कीले पहिलो स्थान हात पारेका छन्। उनले निर्धारित दूरी एक घण्टा सात सेकेन्डमा पूरा गरेका थिए। आर्मीका रामजी बस्नेतले एक घण्टा २१ सेकेन्डको समयका साथ दोस्रो स्थानमा हात पार्दा एपीएफकै सन्तोषविक्रम विष्ट एक घण्टा २२ सेकेन्ड समयका साथ तेस्रो स्थानमा रहे। रोड रेसतर्फको महिलामा आर्मीकी विश्वरूपा बुढाले एक घण्टा १० मिनेट ५७ सेकेन्ड समयका साथ स्वर्ण जितिन्। एपीएफकी बिन्द्रा धनकेश्वरी श्रेष्ठले एक घण्टा ११ मिनेट ३७ सेकेन्ड तथा एपीएफकै पुष्पा भण्डारीले एक घण्टा १२ मिनेट ३५ सेकेन्ड समयका साथमा क्रमशः दोस्रो र तेस्रो स्थान हात पारे। रोड रेशमा महिला र पुरुष दुवैतर्फका विजेताले क्रमशः २० हजार, १३ हजार र सात हजार रुपैयाँ प्राप्त गरे। प्रतियोगिताअन्तर्गत पाँच किलोमिटर खुला दौडतर्फ पुरुषमा अजित यादव र महिलामा सन्तोषी श्रेष्ठ पहिलो भए। अजितले निर्धारित दूरी १८ मिनेट ११ सेकेन्ड तथा सन्तोषीले २० मिनेट ३७ सेकेन्डमा पूरा गरेका थिए। पुरुषतर्फ मिलन कार्कीले दोस्रो तथा जितेन्द्र दनुवारले तेस्रो स्थान हात पारे। महिलातर्फ सानुमाया कार्की र फूलमती रानाले क्रमशः दोस्रो र तेस्रो स्थान हात पारे। पाँच किलोमिटर खुला दौडमा पनि महिला र पुरुष दुवैतर्फ शीर्ष तीन स्थान हात पार्ने खेलाडीले क्रमसः १० हजार ६ हजार र चार हजार रुपैयाँ प्राप्त गरेका छन्। छात्रतर्फको पाँच किलोमिटर दौडमा १९ मिनेट ५१ सेकेन्डको समयका साथमा प्रवीणकुमार बोहराले पहिलो स्थान हात पारेका छन्। सागर श्रेष्ठ दोस्रो तथा नारायण तामाङ तेस्रो स्थानमा रहे। छात्रातर्फ कर्णाली स्पोर्टस्की मञ्जु रावतले २४ मिनेट ५५ सेकेन्ड समयका साथमा पहिलो स्थान सुरक्षित गरिन्। काजल विष्टले दोस्रो तथा बिजेश्वरी ज्ञानमन्दिर सैनिक विद्यालयकी स्वेशा बलामीले तेस्रो स्थान हात पारे। दुवैतर्फका विजयी खेलाडीले क्रमशः पाँच हजार, तीन हजार र दुई हजार रुपैयाँ प्राप्त गरेका छन्। मास्टरतर्फको पुरुषमा धर्म महर्जन (१९५२६३) पहिलो स्थान हात पार्दा भीमबहादुर गुरुङले दोस्रो तथा कपिल भट्टले तेस्रो स्थान हात पारे। महिलातर्फ सरस्वती खड्का राई पहिलो तथा नीलम श्रेष्ठ दोस्रो बनिन्। ह्विल चेयरतर्फ कृष्णराज चौधरी पहिलो, रवीन्द्र खत्री दोस्रो तथा राजेश शिल्पकार तेस्रो बने। महिलातर्फ यामी झाँक्रीमगर पहिलो, लक्ष्मी घिमिरे दोस्रो तथा हीरा तामाङ तेस्रो स्थानमा रहे।उपाधि विजेता हेमलाल श्रेष्ठ र कान्छीमाया कोजू।"
थाइल्याण्डविरुद्ध सन्दीप चम्किए : आठ ओभर खेल्दा ९ विकेट गुम्यो,काठमाडौं : नेपालको जितका लागि अघिल्ला दुई खेलमा उत्कृष्ट प्रदर्शन गरेका सन्दीप लामिछानेले थाइल्याण्डविरुद्ध समेत उत्कृष्ट प्रदर्शन गरेका छन्। मलेसियामा जारी सुन् २०१० मा अष्ट्रेलियामा हुने अन्तराष्ट्रिय क्रिकेट काउन्सिल (आईसीसी) टीट्वान्टी विश्वकप छनोटमा सन्दीपले सानदार प्रदर्शन गरेका हुन्। शनिबार आयोजक मलेसियाविरुद्धको खेलमा सन्दीपले पाँच विकेट लिँदा नेपालले मलेसियालाई आठ विकेटले पराजित गरेको थियो। पहिलो खेलमा बुधबार सन्दीपले म्यानमारको चार विकेट लिएका थिए। सन्दीपले चार विकेट लिँदा आफ्नो पहिलो खेलमा नेपालले म्यानमारलाई आठ विकेटले नै पराजित गरेको थियो। त्यसैगरी आफ्नो तेस्रो खेलमा पहिलो ब्याटिङ गरेको नेपालले थाइल्याण्डलाई १७३ रनको चुनौती दियो। चुनौती पछ्याउने क्रममा नेपालसामू थाइल्याण्ड निरिह देखियो। नेपालका लागि सन्दीप लामिछानेले पाँच विकेट लिए। १७३ रनको लक्ष्य पछ्याएको थाइलाण्डले ८५ ओभर खेल्दा ९ विकेटको क्षतिमा १८ रनमात्र जोड्न सकेको छ। पानी परेपछि अहिले खेल रोकिएको छ। म्यानमारविरुद्ध नेपालको अर्को कीर्तिमान : दुई ओभरमा सन्दीपले लिए चार विकेट पारस र सन्दीपको उत्कृष्ट प्रदर्शन नेपालले थाइल्यान्डलाई दियो १७३ रनको चुनौती
साफ यू१८ महिला फुटबल : फाइनलमा बंगलादेशसँग भिड्दै नेपाल,"काठमाडौं: भारतलाई टाइब्रेकरमा पराजित गर्दै नेपाल भुटानमा जारी दक्षिण एसियाली फुटबल महासंघ (साफ) यू१८ महिला फुटबल च्याम्पियनसिपको फाइनलमा प्रवेश गरेको छ। नेपाल साफले पहिलोपटक आयोजना गरेको यो प्रतियोगिताको उपाधिबाट मात्रै एक जित टाढा रहेको छ। यद्यपि नेपाललाई उपाधिका लागि त्यही एक जित हात पार्न बंगलादेशको कठिन चुनौती पार गर्नुपर्ने भएको छ। आइतबार भुटानको चामलिमिथाङ राष्ट्रिय स्टेडियममा हुने फाइनल खेलमा बंगलादेशको सामना गर्दा नेपाली टोलीले यही चुनौतीको महसुस गर्नेछ। शुक्रबार भएको दोस्रो सेमिफाइनल खेलमा आयोजक भुटानलाई ४० गोलले पराजित गर्दै फाइनलमा स्थान सुरक्षित गरेको बंगलादेश निकै सशक्त टोली देखिएको छ। प्रतियोगिताको फाइनल अघिका तीनमध्ये तीनै खेलमा जित हात पारेको बंगलादेशले समूहगत चरणको खेलमा नेपाललाई पनि पराजित गरेको थियो। नेपाल समूह बीअन्तर्गतको अन्तिम खेलमा बंगलादेशसँग २१ गोलले पराजित हुन पुगेको थियो। यद्यपि सो पराजयको पीडा बिर्सिएर नेपालले सेमिफाइनलमा भारतविरुद्ध सशक्त प्रदर्शन गरेको थियो। नेपाललाई उपाधि निश्चित गर्नु बंगलादेशविरुद्ध पनि फाइनल खेलमा यस्तै सशक्त खेलको प्रदर्शन गर्न आवश्यक देखिएको छ। यो नतिजाले नेपाललाई बंगलादेशसँग अघिल्लो खेलमा बेहोरेको पराजयको बदला लिने अवसरसमेत रहनेछ। तर, भुटानमा भएको महिला फुटबलमा नेपालले यो वर्ष बंगलादेशसँग जितको नतिजा निकाल्न सकिरहेको छैन। गत अगस्टमा भएको साफ यू१५ महिला च्याम्पियनसिपमा समेत सेमिफाइनल खेलमा भुटानसँगै पराजित हुँदा नेपालको उपाधि यात्रा रोकिएको थियो। नेपाली टोलीका मुख्य प्रशिक्षक हरिओम श्रेष्ठ नेपालले बंगलादेशविरुद्ध उपाधिकै लागि मैदानमा उत्रने बताउँछन्। बंगलादेश हाम्रा लागि बलियो प्रतिद्वन्द्वी हो। समूहगत चरणको अन्तिम खेलमा हामीले बंगलादेशसँगै पराजय पनि बेहोरेका छौं, प्रशिक्षक श्रेष्ठले भनेका छन्, यद्यपि हामी उपाधिकै लागि खेल्ने छौं। हामी नेपालबाट उपाधिकै लागि आएका हौं र फाइनलमा बंगलादेशविरुद्ध पनि उपाधिकै लागि भिड्ने छौं। सेमिफाइनल खेलमा भारतविरुद्धको जितले आफ्ना खेलाडीको मनोबल उच्च बनाएको महसुस गरेको प्रशिक्षक श्रेष्ठले बताए। सेमिफाइनल खेलमा निर्धारित ९० मिनेटको खेल ११ गोलको बराबरीमा टुंगिँदा टाइब्रेकरमा नेपालले भारतलाई ३२ गोलले पराजित गरेको थियो।"
थाइल्याण्डमाथि नेपालको शानदार जित : सन्दीपले लिए पाँच विकेट,"काठमाडौं : सन् २०२० मा अस्ट्रेलियामा आयोजना हुने अन्तर्राष्ट्रिय क्रिकेट काउन्सिल (आईसीसी) टीट्वेन्टी विश्वकपअन्तर्गत पहिलो चरणको एसियाली छनोट प्रतियोगिता अन्तर्गत थाइल्याण्डविरुद्धको खेलमा नेपालले शानदार जित दर्ता गरेको छ । आइतबार मलेसियामा भएको आफ्नो तेस्रो खेलमा नेपालले थाइल्याण्डमाथि १४० रनको जित दर्ता गरेको हो । पहिलो ब्याटिङ गरेको नेपालले थाइल्याण्डलाई १७३ रनको चुनौती दिएको थियो । लक्ष्य पछ्याउने क्रममा आठ ओभर खेल्दा थाइल्याण्डको इनिङ धरापमा परेको थियो। नेपालको जितका लागि सन्दीप लामिछाने एक्लैले पाँच विकेट, करण केसी तीन र ललित राजभण्डारीले एक विकेट लिए । १७३ रनको लक्ष्य पछ्याएको थाइल्याण्डले ८५ ओभर खेल्दा ९ विकेटको क्षतिमा १८ रनमात्र जोड्न सक्यो । पानी परेपछि रोकिएको खेलको निर्णय डीएल पद्धतिबाट भएको हो । नेपालको जितका लागि अघिल्ला दुई खेलमा उत्कृष्ट प्रदर्शन गरेका सन्दीपले थाइल्याण्डविरुद्ध समेत उत्कृष्ट प्रदर्शन गरे। शनिबार आयोजक मलेसियाविरुद्धको खेलमा सन्दीपले पाँच विकेट लिँदा नेपालले मलेसियालाई आठ विकेटले पराजित गरेको थियो। पहिलो खेलमा बुधबार सन्दीपले म्यानमारको चार विकेट लिएका थिए। सन्दीपले चार विकेट लिँदा आफ्नो पहिलो खेलमा नेपालले म्यानमारलाई आठ विकेटले नै पराजित गरेको थियो। मलेसियाको वायुमास ओभल मैदानमा भएको खेलमा टस हारेर पहिले ब्याटिङमा उत्रेको नेपालले करण केसीको उत्कृष्ट प्रदर्शनको सहयोगमा पुरै ओभर खेल्दै ७ विकेटको क्षतिमा १७२ रन बनाएको थियाे । आठौँ क्रममा आएका केसीले १४ बलमा शानदार ४० रन बनाए । उनले लगतार तीन छक्का प्रहार गरे । नटआउट रहेक उनले ४ छक्का र २ चौका हाने । त्यसैगरी नेपालका लागि शरद भेषावकरले २८ बलमा ३४ रनको योगदान दिए । दिपेन्द्रसिंह ऐरीले ३० रन बनाए भने ओपनर अनिल साहले २५ रनको पारी खेले । थाइल्यान्डका लागि पायुपुथ सुङ्गार्दले सर्वधिक ४ विकेट लिए । उसका लागि भिचनाथ सिंहले पनि दुई विकेट लिए । म्यानमारविरुद्ध नेपालको अर्को कीर्तिमान : दुई ओभरमा सन्दीपले लिए चार विकेट पारस र सन्दीपको उत्कृष्ट प्रदर्शन नेपालले थाइल्यान्डलाई दियो १७३ रनको चुनौती थाइल्याण्डविरुद्ध सन्दीप चम्किए : आठ ओभर खेल्दा ९ विकेट गुम्यो"
"विराट कोहलीको अनौठो माग, बीसीसीआईले भन्यो : हुँदैन","नयाँ दिल्ली : विराट कोहलीले भारतीय क्रिकेट कन्ट्रोल बोर्ड (बीसीसीआई) सँग खेलाडीका पत्नीलाई पनि सँगै विदेश लान दिनुपर्ने माग गरेका छन् । उनले विदेशमा गएर खेल्ने क्रममा पूरै समयमा खेलाडीले पत्नीलाई साथमा राख्न पाउनुपर्ने माग गरेका हुन् । कोहलीको यस मागमा प्रशासक समिति (सीओए) का एक अधिकारीले हतारमा कुनै निर्णय नगरिने बताएका छन् । 'हो उनले यस्तो माग गरेक छन् । तर हामी हतारमा कुनै निर्णय लिने पक्षमा छैनौँ', उनले भने, 'हामीले यस प्रस्तावलाई नयाँ पदाधिकारीसम्म पुग्न दिनुपर्ने भनेका छौँ । हाल रहेका नीतिमा तत्काल कुनै परिवर्तन हुने छैन ।' वर्तमान नियम अनुसार विदेश भ्रमणका क्रममा पत्नीलाई दुई सातासम्म खेलाडीले सँगै रख्न पाउँछन् । कोहलीले यस मुद्दालाई बीसीसीआईका एक वरिष्ठ अधिकारीसामू पनि उठाएका छन् । अधिकारीले यस मागलाई विनोद राय र डायनाको अध्यक्षता रहने सीओएसम्म पुर्याएका छन् । समाचार अनुसार यो बीसीसीआईको नीतिगत निर्णय हो । सीओए नयँ बीसीसीआई निकायको गठनसम्म मामिलालाई चुपचाप राख्ने योजनामा छ । खेलाडीसँगै यात्रा गर्ने पत्नीको मुद्दा प्राय उठ्ने गरेको छ। क्रिकेटका जानकारबीच यसलाई लिएर अझैसम्म सहमति बन्न सकेको छैन । सन् २००७ मा ५० ले एसेज सिरीज हारेपछि इङ्ग्ल्यान्ड क्रिकेट बोर्डले एक स्वतन्त्र लेखा परीक्षक नियुक्त गरेको थियो । लेखा परीक्षकले खेलाडीका प्रेमिका र पत्नीलाई टिमको खराब प्रदर्शनका लागि दोषी ठहर गरेको थियो । यसलाईपूर्व इङ्ग्लिस क्रिकेटर केभिन पिटरसनले बकवास भनेका थिए ।"
नेपालले थाइल्यान्डलाई दियो १७३ रनको चुनौती,काठमाडौँ : सन् २०२० मा अष्ट्रेलियामा हुने अन्तर्राष्ट्रिय क्रिकेट काउन्सिल ९आईसीसी० टीट्वेन्टी विश्वकपअन्तर्गत पहिलो चरणको एसियाली छनोट प्रतियोगितामा नेपालले थाइल्यान्डलाई १७३ रनको चुनौती दिएको छ । मलेसियाको वायुमास ओभल मैदानमा भएको खेलमा टस हारेर पहिले ब्याटिङमा उत्रेको नेपालले करण केसीको उत्कृष्ट प्रदर्शनको सहयोगमा पुरै ओभर खेल्दै ७ विकेटको क्षतिमा १७२ रन बनाएको हो । शनिबार भएको आफ्नो दोस्रो खेलमा आयोजक मलेसियालाई आठ विकेटले पराजित गरेपछि उत्साहित नेपाली टोलीले आज पनि आक्रमक ब्याटिङ गरेको थियो । नेपालको स्कोर मजबुत अवस्थामा पुर्याउने क्रममा आठौँ क्रममा आएका करण केसीले १४ बलमा शानदार ४० रन बनाए । उनले त्यसक्रममा लगतार तीन छक्का पनि हाने । नटआउट रहेक उनले ४ छक्का र २ चौका पनि हाने । त्यसैगरी नेपालका लागि शरद भेसवाकरले २८ बलमा ३४ रनको योगदान दिए । दिपेन्द्रसिंह एरीले ३० रन बनाए भने ओपनर अनिल साहले पनि २५ रनको पारी खेले । थाइल्यान्डका लागि पायुपुथ सुङ्गार्दले सर्वधिक ४ विकेट लिए । उसका लागि भिचनाथ सिंहले पनि दुई विकेट लिन सफल भए । म्यानमारविरुद्ध नेपालको अर्को कीर्तिमान : दुई ओभरमा सन्दीपले लिए चार विकेट सन्दीप र सोमपाल चम्किएपछि मलेसिया १०० रनमै समेटियो पारस र सन्दीपको उत्कृष्ट प्रदर्शन
४ दिनमा रियल मड्रिडको दोस्रो हार,एजेन्सी : युरोपको पावर हाउस फुटबल क्लब रियल मड्रिडले ४ दिनमा दुर्इ हार व्यहोरोको छ । शनिबार राति ला लिगाको खेलमा आलाभेजसँग १० ले पराजित हुँदैं रियलले आफ्नो खराब प्रदर्शन जारी राखेको हो । मंगलबार च्याम्पियन लिगमा रुसी क्लब मस्कोसँग १० ले पराजित भएको रियल मड्रिडले शनिबार ला लिगाको खेलमा आलेभेजसँग पनि १० कै हार व्यहोर्यो । आलाभेजको घरेलु मैदानमा भएको खेलमा खेलको अन्तिम समय रियलका लागि निकै घातक बन्यो । गोलरहित बराबरीमा चलिरहेको खेलमा ९० मिनेटपछि थपिएको ६ मिनेटको पाचौं मिनेटमा रियलले गोल खान पुग्यो । ७४ औं मिनेटमा मैदान छिरेका गार्सिया सान्चेजले बाँया कर्नरबाट गरेको हेड गोल रियलको हारको कारक बन्यो । क्लबबाट स्टार खेलाडी रोनाल्डो बाहिरिएपछि यस सिजन प्रदर्शन कमजोर हुने आँकलन भइरहँदा रियल मड्रिडले उत्कृष्ट सुरुवात गरेको थियो । ला लिगाका सुरुवातका तीन खेलमा सानदार नतिजा निकालेको रियलले । च्याम्पियन लिगका सुरुका खेलमा पनि जित निकाल्दै लयमा देखिएको थियो । त्यसपछिका ५ खेलमा २ हार व्यहोर्दा २ खेलमा बराबरी एक मात्रै जित निकालेको छ । च्याम्पियन लिगको पहिलो खेलमा इटालियन क्लब रोमामाथि ३० को जित निकालेको सानदार सुरुवात गरेको रियल मड्रिड दोस्रो खेलमा मस्कोसँग पराजित भयो। ८ खेलबाट १४ अंक बनाएको रियल मड्रिड अंक तालिकाको दोस्रो स्थानमा छ । एक खेल कम खेलेको बार्सिलोना समान अंक भएपनि गोलअन्तरका आधारमा शीर्ष स्थानमा छ । बार्सिलोनाले आइतबार भ्यालेन्सियाको सामना गर्दैछ ।

शीर्षक,विवरण
सम्बन्ध सुधार्ने मौका,"भारतीय प्रधानमन्त्री नरेन्द्र मोदी आज जनकपुरधाम पनि भनिने सहर जनकपुरधामबाट प्रवेश गरेर नेपाल भ्रमण गर्दैछन्। त्यहाँ उनले सीता मन्दिरमा पूजा गर्नेछन्। अवश्य पनि नेपालीको मुटु धड्किरहेको छ। नेपाली प्रधानमन्त्री केपी शर्मा ओली पनि त्यहाँ पुग्नेछन्। त्यहीं नै दुवै देशका प्रधानमन्त्रीहरूले संयुक्तरूपमा रामायण सर्किट र मिथिलाअवध सम्बन्धको उद्घाटन गर्नेछन्। नेपालका गृहमन्त्रीले बताएका छन्, यो भ्रमणले नेपाल र भारतबीचको ऐतिहासिक, सांस्कृतिक र धार्मिक सम्बन्ध उचो बनाउने छ। सांस्कृतिकऐतिहासिक सम्बन्ध अस्ट्रेलियन पुरातत्वविद् एवं भाषाविद् भेरे गोर्डन चिल्डे संस्कृतिलाई सामान्य अर्थमा लिएको खण्डमा सभ्यता नै एकप्रकारको संस्कृति बन्ने विश्वास गर्छन्। उनका अनुसार आन्तरिक सांस्कृतिक उद्विकासले भन्दा पनि बसाइसराई र प्रसारले सामाजिक परिवर्तन हुने गर्छ। उनले यी परिवर्तनहरूबाट जीव वैज्ञानिक जातिभन्दा पनि नयाँ सामाजिक समूहहरूको निर्माण हुने मान्यता राख्छन्। भारत र नेपालको सांस्कृतिकऐतिहासिक सम्बन्धको समान आयामहरू छन्। नेपालका सुरुवाती जातिहरू सिन्ध उपत्यका सभ्यताबाटै त्यहाँ पुगेको विश्वास गरिन्छ। वर्तमान नेपालको एकीकरणकर्ता राजा पृथ्वीनारायण शाह द्रव्य शाहको नवौं पुस्ता हुन्। द्रव्य शाह भारतको पश्चिमीभेगका राजपुत हुन्। उनी त्यहाँबाट बसाइ सरेर गोर्खामा गई राज्य स्थापना गरेका थिए। नेपालको एलिट वर्ग भारतसँगको यो सम्बन्धमा गर्वबोध गर्दछ। उनीहरूबीचको शक्ति सम्बन्धले यो हिमाली राज्यमा जबर्जस्त प्रभाव पार्छ। यो ऐतिहासिक प्रसारण अर्को आमविश्वाससँग पनि जोडिन्छ। नेपालका धेरैजसो जनतामा विश्वास छ, गोर्खा शब्द संस्कृतबाट आएको गौ र रक्षति मिलेर बनेको हो जसको अर्थ हुन्छ, गाईका संरक्षक। आजको मितिसम्म पनि हिन्दु भावनात्मक सम्बन्धका कारण नेपालले गाई मार्न प्रतिबन्ध लगाएको छ। नेपालभित्र उनीहरूको सांस्कृतिक उद्विकासको जग धेरै हदसम्म भारतको जातीय र सामाजिक सम्बन्धमा छ। यो लामो ऐतिहासिक र सांस्कृतिक सामिप्यता हुँदाहुँदै पनि नेपाल र भारतबीचको सम्बन्ध भने जटिल छ। यो जटिलताको कारण पनि यही सांस्कृतिकऐतिहासिक सामिप्यतामै जोडिएको छ। नेपाली जनतालाई भारतबाट टाढा राख्ने राष्ट्रवादी संकथनको बीउ नेपाललाई हिन्दु राष्ट्र बनाउने धारणामा छ। हुन त यो संकथन नेपालभित्रको शक्ति राजनीतिमा धेरै पहिलादेखि स्थापित थियो। तर, पछिल्लो पटक भारतकै शक्तिको रूपमा मोदी र उत्तर प्रदेशको शक्तिको रूपमा योगी आदित्यानाथको उदय हुन यो भाष्यको उपयोग गरियो। मोदीको यो जनकपुर भ्रमणले धार्मिक सम्बन्धलाई पुनजागृत गर्ने छ। साथसाथै यसले जयनगरजनकपुरबर्दिवास र जोगबनीविराटनगर जोडिने गरी बनाउने भनिएको सीमापार रेलमार्ग थाल्न सहयोग गर्ने छ। त्यसो त नेपालभित्र आन्तरिक अन्तरविरोधहरू पनि छन्। यी अन्तरविरोधहरूमा सहभागी धेरैजसो नेपाली समुदायहरूले भारतमा हिन्दुवादको वकालत गर्ने नेताहरूको उदय उनीहरूको आवाजको निम्ति त्रास र उनीहरूले निर्माण गरेको संकथनको दमन हुने ठान्दछन्। जबकि उनीहरूले निर्माण गरेको संकथनले नेपालको सत्तालाई पटकपटक हल्लाएको छ। त्यसैले नै सन् २०१५ मा नेपालको तराईमा भएको हिंसात्मक प्रदर्शन र त्यसैसँग जोडिएको नाकाबन्दीलाई भारत विरोधी नाराहरूको छायामा पारियो। नेपालको आन्तरिक सामाजिक संरचना हिन्दु धर्मका मान्यताहरूअनुरूप निर्माण भएको हो। त्यसले सामाजिक सोपानमा आधारित विभाजनहरूको पनि निर्माण गरेको छ। त्यसैले अहिले कमजोर पारिएका जातिहरूले जातीय पहिचान र सामाजिक सम्मानका लागि आवाज उठाइरहेका छन्। नेपाल र भारतबीचको यो लामो आत्मीयता र सम्बन्धले आजको प्रेम र घृणाको सम्बन्ध निर्माण गरेको छ। धेरैजसो वामपक्षधर नेताहरूले यो भारतविरोधी भावनाको समर्थन र संवद्र्धन गरे पनि उनीहरू आपैंमा हिन्दु हुन्। नेपालमा हिन्दु धर्म र संस्कृतिमा आधारित पर्व बिदा प्रशस्तै छन्। नेपालमा भारतविरोधी मानसिकता भने राष्ट्रिय पहिचान सँगसँगै सामाजिक पहिचानको आधारमा बनाइएको छ। प्रेमको पुनर्जीवन सन् २०१४ अगस्टमा नरेन्द्र मोदीले पहिलो नेपाल भ्रमण गरेका थिए। १७ वर्षपछि नेपाल भ्रमण गर्ने पहिलो भारतीय प्रधानमन्त्री थिए। त्यतिबेला उनले सामाजिकसांस्कृतिक सम्बन्धलाई पुनर्जीवन दिए। पशुपतिनाथ मन्दिरमा पूजा गरेर २५ सय किलो चन्दन दान गरेका थिए। पशुपतिनाथ काठमाडौंमा रहेको अति नै पूज्य हिन्दू मन्दिर हो जहाँ सामान्यतः विदेशीलाई प्रवेश निषेध छ। मोदी भने शुद्धभन्दा पनि शुद्ध हिन्दु भएकाले त्यहाँ पूजा गरे र सांस्कृतिकधार्मिक सम्बन्धलाई पुनर्जीवन दिए। धार्मिक भावनाप्रति उनको प्रार्थना र समर्पणले राजनीतकि मामिलामा हस्तक्षेपको रूपमा लिइएन। बरु भारतीय प्रधानमन्त्री मोदीले जनताको तहबाट प्रशस्त सम्मान र प्रेम प्राप्त गरे। सडकपेटीहरू मोदीको वयान गरिएका पत्रिकार र किताबहरूले भरिए। आम नेपाली नागरिकले मोदीलाई स्वागत गरे। यी सबै तथ्यलाई विचार गरेर भन्न सकिन्छ, धर्म र संस्कृतिले दुईधारे तरबारको भूमिका खेल्छ। यसले केवल जनता र समुदायलाई सीमा नाघेर जोड्दैन मात्र बरु सोपानीकरण र प्रभुत्व पनि स्थापित गर्छ। मोदीको यो जनकपुर भ्रमणले धार्मिक सम्बन्धलाई पुनजार्गित गर्नेछ। साथसाथै यसले जयनगरजनकपुरबर्दिवास र जोगबनीविराटनगर जोडिने गरी बनाउने भनिएको सीमापार रेलमार्ग थाल्न सहयोग गर्ने छ। त्यस्तै नेपालको लुम्बिनी र भारतको बोधगया जोडिने गरी बनाइने भनिएको बुद्धिस्ट सर्किटलाई पनि कार्यान्वयनमा ल्याउने छ। नेपाल र भारत दुवै देश जनकपुर र अयोध्या, काठमाडौं र बनारस, लुम्बिनी र बोधगयाबीच जुम्ल्याहा सहर सम्बन्ध निर्माण गर्न सहमत भइसकेका छन्। यो योजना भारत र नेपालमा खासगरी धार्मिक पर्यटनको क्षेत्रमा संयुक्त पर्यटन प्रवद्र्धन गर्ने उद्देश्यले थालिएको हो।  धमिल्याउँदै चीन धेरै विश्लेषकहरूले भारतले अहिले नेपालसँग गर्न थालेको मेलमिलाप हुर्किरहेको चीननेपाल सम्बन्ध रोक्न र एक संस्कृति, एक क्षेत्र मा आधारित चीनको वन बेल्ट, वन रोड को जवाफको रूपमा भएको बताउँछन्। यद्यपि मन्दिरै मन्दिरको देशको रूपमा परिचित नेपाल विस्तारै चिनियाँ उत्पादनहरू र होटेलहरूको बाहुल्यता भएको व्यावसायिक हबमा परिणत हुँदैछ। अधिकांश नेपाली हिन्दु र अल्पसंख्यक बुद्धिष्ट भए पनि नेपालमा केही समुदायले भने आपूलाई जातीय र जैविकरूपमा तिब्बतसँग सामिप्यता भएको दर्शाउन चाहन्छन्। यहींनेर चिनियाँ कार्डको भाष्यले काम गर्छ। त्यहाँ नै भारतविरोधी भाष्यले जनसमर्थन पाउँछ। चीनले भने बुद्धसँग जोडिएका सम्बन्धलाई सहयोग गरेर र भौतिक पूर्वाधार निर्माणमा लगानी गरेर नजानिँदो पाराले धार्मिक अर्थतन्त्रको खेल खेलिरहेछ। आर्थिक विकासका लागि स्रोतहरूको भोको भएको सानो विकासशील शक्ति नेपाल आर्थिक फाइदाका लागि चीनतिर नजर लगाइरहेछ। नेपाली जनमानसको मानिसकता निर्माणमा सांस्कृतिक र धार्मिक सामिप्यताले निकै ठूलो भूमिका खेल्छ। यदि चीनले दुवैले जित्ने आर्थिक रणनीतिक प्रयोग गर्छ भने भारतसँग पनि नेपालीको मन जित्न धर्मको सांस्कृतिक नृवंशशास्त्र छ। अहिले चीनले लुम्बिनीलाई ठूलो बौद्ध तीर्थस्थलको रूपमा विकास गर्न ठूलो मात्रामा लगानी गरेको छ। उसले त्यहाँ सय मिटरको बुद्ध प्रतिमा स्थापना गर्न बेइजिङ झोङ्ताई इन्भेस्टमेन्ट कम्पनीलाई अनुमति दिइसकेको छ। त्यस्तै पूर्वाधार विकास गर्न र त्यहाँ अन्तर्राष्ट्रिय विमानस्थल निर्माण गर्न पनि लगानी गरिरहेको छ। चीनले चिनियाँ संस्कृति प्रवद्र्धन गर्न र बौद्ध भावना विकास गरी सांस्कृतिक सामीप्यता नेपालमा प्रशसत चिनियाँ अध्ययन केन्द्रहरू स्थापना गरेको छ। त्यसैले धार्मिक लेप लगाइएको आर्थिक सहयोगले नेपालतिब्बत प्रसारको सामाजिकसांस्कृतिक मान्यतालाई पुनर्जीवन दिन जोड दिइरहेछ। नेपालमा बढिरहेको चिनियाँ व्यवसाय र नेपालमा ओइरिरहेको चिनियाँ पर्यटकहरूको बाढीले नेपालीहरूको जीवन र संस्कृतिमा उल्लेख्य प्रभाव पारेको छ। यति हुँदाहुँदै पनि भारत र नेपालबीचको सांस्कृतिकऐतिहासिक सम्बन्ध भने आपैंमा बलियो छ। नेपालका राजनीतकि एलिटहरूमा चिनियाँ कम्युनिस्ट पार्टीसँग वैचारिक सामिप्यता भएका नभएका होइनन् तर, अहिले पनि नेपालका बहुसंख्यक जनता भारतसँग गहिरोगरी जोडिएका छन्। यहींनेर नै नेपाल र भारतबीचका फराकिला बुझाइहरू प्रश्नविहीन छन्। यद्यपि नेपालभारतबीच सामाजिक संरचनागत तनाव, नेपालको मूलधार शक्ति संरचनामा र समावेशी सम्बन्धमा रहेको तनाव भने लामो समयसम्म रहिरहनेछ।  जयसवाल नेहरू विश्वविद्यालय, दिल्लीकी प्राध्यापक हुन्।"
समृद्धिका लागि प्राविधिक शिक्षा,"भर्खरै देशले विद्यार्थी भर्नाकार्यक्रम सफलतापूर्वक सम्पन्न गरेको छ। अर्कोतर्फ हालैमात्र शिक्षा मन्त्रालय स्वयंले नै विद्यालयस्तरको गुणस्तर खस्केको तथ्यांक सार्वजनिक गरेको छ। यी प्रतिनिधिमूलक घटनाबाटै थाहा हुन्छ हाम्रो शिक्षा प्रणालीले व्यापक सुधारको माग गरिरहेको छ। यथार्थमा हाम्रो शिक्षा प्रमाणपत्र प्राप्त गर्ने र रोजगारका लागि धाउने बाटो खोलाउने माध्यम जस्तो बनेको छ। अर्थात, प्रमाणपत्र लियो अनि शैक्षिक बेरोजगारको पंक्तिमा जोडियो। शिक्षा ज्ञान र सीपका लागि भन्दा पनि प्रमाणपत्रका लागि मात्र भएजस्तो देखिएको छ। मानिसको अमूल्य जीवनको ठूलो हिस्सा र अभिभावकको आम्दानीको प्रमुख हिस्सा खर्चेर आर्जन गरिने शिक्षाले व्यक्तिको जीवनमा जब निराश छाउँछ, अनि त्यो देशमा आर्थिक समृद्धि कसरी आउँछ ? जबकि शिक्षा स्वाभिमान, आय, सुशासन, कर्तव्य, जनअनुगमन जस्ता समृद्धिका लागि नभई नहुने सूचकहरूको स्रोत बन्नुपर्ने हो। शिक्षित व्यक्तिले समाज र सरकारको लागत घटाउनुपर्ने हो विभिन्न तरिकाले, तर हाम्रो शिक्षा पद्धतिका कारण यहाँ त उल्टो भइरहेको छ। शिक्षाले जबर्जस्त वैदेशिक रोजगारमा जान वाध्य त बनाएको छ तर यसले राष्ट्रको समृद्धिमा सहयोग पुर्याउन सकेको छैन, सक्ने छैन। शिक्षालाई विकासको आधार किन भनिएको हो ? भन्ने कुरा स्पष्ट छ। आर्थिक विकासको पूर्वसर्त आर्थिक वृद्धिका लागि श्रमशक्ति, पुँजी र प्रविधि अनिवार्य छन्। देशमा यी तीन विषयको स्तर जति उच्च बनाउन सकिन्छ त्यति छिटो आर्थिक वृद्धि हुन्छ। त्यसमध्ये श्रमशक्तिको स्तर सुधार्ने प्रमुख आधार भनेको शिक्षा नै हो, जुन देशको शिक्षा प्रणालीले तय गर्ने हो। अर्थात, देशको शिक्षा प्रणालीले उत्पादनमा सहयोग पुर्याउने वा आफ्नो देशको उत्पादन प्रणालीको उत्पादकत्व बढाउने गरी शिक्षा प्रणालीको विकास गरिनु अपरिहार्य छ। तर हाम्रोमा शिक्षाले यस हिसाबले योगदानसँग साइनोसमेत राख्न नसकेको प्रष्टै छ। के छन् प्रमुख समस्या ? अहिले हाम्रो शिक्षा प्रणालीमा मूलतः पाँच प्रकारका समस्या छन्। पहिलो, विद्यालय स्तरीय शिक्षा स्वयं विभेदकारी भएको छ, दुइटा वर्ग जन्माउने खालको छ। निजी र सरकारी विद्यालयको पाठ्यक्रममा अधिकतम एकरुपता अपनाउन नसक्दा यस्तो अवस्था सिर्जना भएको छ। सरकारी विद्यालयमा पढ्ने विद्यार्थी र पढाउने अभिभावकमा एक खालको अरूभन्दा कमजोर भएको ग्लानियुक्त भावना देखिँदैछ। भनिरहन आवश्यक छैन, समाजमा विद्रोह आउने कारण पनि यस्तैयस्तै भावनामा वृद्धि हुनु हो। दोस्रो, सरकारको ठूलो लगानी हुँदाहुँदै पनि सरकारी विद्यालयको परिणाम किन राम्रो छैन ? जबकि निजी विद्यालयले शिक्षकलाई दिने तलब सुविधा अपवादबाहेक सरकारी विद्यालयको भन्दा कमजोर नै छ। शिक्षा प्रणालीले उत्पादनमा सहयोग पुर्याउने वा आफ्नो देशको उत्पादन प्रणालीको उत्पादकत्व बढाउने गरी शिक्षा प्रणालीको विकास गरिनु अपरिहार्य छ। तेस्रो, शिक्षा विद्यार्थीको जीवनयापनभन्दा पनि अभिभावकको प्रतिष्ठाको विषय बनेको छ। विद्यार्थीको रूचि, उसको क्षमता आदि कुरा गौण छन्। अपवाद छाडेर भन्नुपर्दा अभिभावकहरू जसरी हुन्छ डाक्टर, इन्जिनियर वा यस्तै विशिष्ट भनाउँदा पेसामा लगाउने उद्देश्यले आफ्ना सन्तानलाई असलभन्दा सफल विद्यार्थी बनाउने ध्याउन्नमा छन्। यही कारण आज अधिकांश अभिभावकका लागि सन्तानको शिक्षा नै जीवनको सबैभन्दा ठूलो बोझ बनेको अवस्था छ। समाजमा आदर्शवान् भन्दा व्यापारी भावनाका पेसाकर्मी उत्पादन भइरहेको छ। यो अवस्थाले सुशासनको स्तर सुधारमा समेत वाधा पुर्याइरहेको छ। चौथो, हाम्रो उच्चशिक्षा न हाँसको चालमा छ, न कुखुराको चालमा छ। त्यसैकारण समग्र शिक्षा प्रणालीले उत्पादनमा योगदान गर्न सकेको छैन। यसका दुइटा उदाहरण काफी छन्ः १ अहिले केही गाउँमा उच्चशिक्षाका क्याम्पस र उद्योग दुवै छन्। दुर्भाग्य त्यो क्याम्पसबाट पढेको एकजना विद्यार्थी पनि त्यो उद्योगमा काम लाग्ने खालको छैन। अपसोच लाग्ने कुरा त्यो गाउँमै भएको उद्योगलाई चाहिने जनशक्ति बाहिरबाट, कतिपय सन्दर्भमा भारतबाटै मगाउनुपरेको छ। गार्मेन्ट, मिठाइ बनाउने कारिगर आदिका सन्दर्भमा यस्ता उदाहरण बर्गेल्ती देखिन्छन्। त्यो क्याम्पसबाट शिक्षित विद्यार्थी खाडीका देशमा ज्यानकै जोखिम मोलिरहेका छन्। अर्थात हाम्रो शिक्षा प्रणालीले प्रत्यक्ष उत्पादनमा योगदान गर्न सकेन। २ हाम्रो उच्चशिक्षालाई विदेशका कुनै पनि राम्रा विश्वविद्यालयसँग दाँज्न सकिने अवस्था भएन। नेपालबाट आर्जन गरेको डिग्रीभन्दा एकतह तल्लो डिग्रीका लागि हजारौं विद्यार्थी विदेशका सामान्य विश्वविद्यालयमा गइरहेका छन् र अर्बौं रुपैयाँ बाहिरिएको छ। हामीकहाँ उच्चशिक्षा लिएर वैदेशिक रोजगारमा गएका नागरिकहरू पनि योग्यताभन्दा धेरै तल्लो स्तरको काममा लाग्न वाध्य छन्। पाचौं, अहिले संघीयताका कारण थप अन्योलका सम्भावना देखिँदैछन्। नेपालकै विद्यालय र उच्चशिक्षाका पाठ्यक्रम पनि प्रदेशैपिच्छे फरक परेमा यसले थप जटिलता निम्ताउने छ। सरकारी र निजी, त्यसभित्र एउटा प्रदेशको शिक्षा प्रणाली र अर्को प्रदेशको शिक्षा प्रणालीभित्र कसरी समरूपता खोज्ने भन्ने जटिल अवस्था देखिनेवाला छ, निकट भविष्यमै। सारमा भन्नुपर्दा नेपालको शिक्षा प्रणाली सुधार्न यी समस्याकै बीचबाट समाधान पहिलाउनु आवश्यक छ। यसका लागि केही सोच्न ढिला गर्नु गलत हुनेछ। सरकारी र निजी विद्यालयको पाठ्यक्रम देशसँग कस्तो खालको जनशक्ति चाहिन्छ भनेर योजना नबनाई शिक्षा प्रणालीको विकास गरिएको छ, र हचुवाका भरमा काम भइरहेका छन्। त्यसैले सबैभन्दा पहिले हामीले हासिल गर्न चाहेका विकासका लक्ष्य हासिल गर्न कुन तहको आर्थिक वृद्धि आवश्यक हुन्छ भन्ने तय गरौं। अनि त्यो आर्थिक वृद्धिका लागि के कस्ता आर्थिक र उत्पादनका काम आवश्यक छन् भन्ने निक्र्यौल गरौं। त्यसको आधारमा हामीले चाहिने जनशक्तिको किटान गर्न सक्छौं। त्यसरी किटान गरेको जनशक्ति निर्माण गर्ने गरी सरकारी र निजी विद्यालयमा अधिकतम एकरूपता कायम गर्ने गरी पाठ्यक्रम विकास गर्ने र उचित कार्यान्वयन गर्नसक्दा लक्ष्यमा पुग्न सजिलो पर्ने छ। सरकारले मात्र सबै शिक्षा प्रदान गर्न सजिलो छैन तर अधिकतम एकरूपता आउने गरी विशेष अनुगमन संयन्त्रसहित निजी क्षेत्रलाई अगाडि बढाइनुपर्छ। शिक्षालाई अधिकतम नाफाको क्षेत्र बनाइनु हुँदैन भन्नेतर्फ सबैको ध्यान जानु आवश्यक छ। व्यवस्थापकीय क्षमता आज सरकारी विद्यालयमा सरकारको ठूलो लगानी छ, र यो प्रत्येक वर्ष बढ्दो छ। शिक्षकहरू पनि एउटा राम्रो प्रक्रिया पार गरेर छानिएरै आएका छन् निजी विद्यालयका तुलनामा। उनीहरूले पाउने सेवा र सुविधा पनि निजी विद्यालयका तुलनामा अपवादबाहेक धेरै राम्रो नै छ। यति हुँदा पनि किन सरकारी विद्यालयको शैक्षिक उपलब्धि निजीको भन्दा नराम्रो ? यसको उत्तर खोज्नैपर्छ। हामीले व्यवस्थित अनुसन्धान त गरेका छैनौं तर व्यवस्थापकीय कुशलताको समस्या नै यो अवस्थाको कारण हो। विद्यालयको प्रधानाध्यापकलाई कसरी बढी जिम्मेवार बनाउने, समग्र विद्यालयको व्यवस्थापकीय क्षमता कसरी सुधार्ने भन्नेतर्फ ध्यान पुर्याउनु अपरिहार्य छ। उत्पादन सुहाउँदो हाम्रो शिक्षा प्रणालीमा सरकारी र निजी दुवै क्षेत्रको ठूलो लगानी हुँदाहुँदै पनि शिक्षाले हाम्रो उत्पादन प्रणालीमा खासै योगदान गर्न सकेको छैन। त्यसैले हाम्रो शिक्षित जनशक्तिले कसरी हाम्रो देशको समग्र उत्पादन प्रणालीलाई सहयोग पुर्याउन सकिन्छ भनेर सोच्न अब ढिला गर्नु हुँदैन। यसका लागि उत्पादनमूलक काम गर्ने क्षेत्रको आवश्यकता बुझ्ने गरी अनुसन्धान गरेर पाठ्यक्रमको विकास गर्ने र उत्पादन प्रणालीमा देखिने फेरबदललाई सुहाउने गरी पाठ्यक्रम परिमार्जन गर्ने सहज प्रचलनको थालनी गर्नु आवश्यक छ। शिक्षा र अन्तर्राष्ट्रिय जगत् आजको एक्काइसौं शताब्दीमा शिक्षा प्रणालीले बाहिरी जगत्सँग पनि आफूलाई दाँजेर हेर्न सक्ने हुनुपर्छ। हामीले शिक्षालाई त्यसरी विकास गर्न सकेका छैनौं। शिक्षालाई (विद्यालय र विश्वविद्यालयतहको ) विदेशका राम्रा संस्थाहरूसँग तुलनायोग्य बनाउन सक्दा नेपालको हावापानीका कारण पनि वैदेशिक मुद्राको ठूलो स्रोत बन्न सक्छ। स्मरण रहोस्, अधिकांश विकसित देश जस्तै अस्ट्रेलिया, क्यानडा, न्युजिल्यान्ड, अमेरिका जस्ता देशको ठूलो आयस्रोतको माध्यम बनेको छ, शिक्षा। यो क्रम भारतमा पनि बढ्दो छ। त्यहाँभन्दा अनुकूलता हामीकहाँ हुँदा पनि हामीले केही गर्न सकिरहेका छैनौं। अनेकताभित्रै एकता खोजौं अहिले संघीयताका कारण प्रदेशलाई शैक्षिक प्रणालीको विकासमा योगदान दिने अवसर छ। यसलाई सदुपयोग गर्न हामीले जुनसुकै प्रदेशको निजी वा सरकारी संस्थाबाट शिक्षा लिएको भए पनि समग्र नेपालकै प्रतिनिधित्व त्यसले गर्नसक्ने बनोस् भन्नेतर्फ ध्यान दिनुपर्छ। हामीले विविधता होइन कि शिक्षालाई केन्द्रीकृत प्रणालीमा लगेरै व्यवस्थापकीय प्रतिस्पर्धाका माध्यमबाट उत्कृष्टता सावित गर्दै जानु आवश्यक छ।  प्राविधिक विश्वविद्यालय हाम्रो उच्चशिक्षा विदेश पठाउने नागरिक बनाउने वा जागिरका लागि उम्मेदवार बनाउने खालकै भएको छ। वैदेशिक रोजगारका लागि पनि योग्य भएर भन्दा पनि वाध्य भएर योग्यताभन्दा तल्लो स्तरको काममा गएको अवस्था हो। त्यसैले हाम्रो उच्च शिक्षाले वैदेशिक रोजगारका लागि योग्य बनाउने वा देशको उत्पादन प्रणालीलाई सघाउने खालको बनाउन आवश्यक छ। यी दुवै अवसरलाई सुहाउने भनेको प्राविधिक शिक्षाप्रति आकर्षण गर्ने हो। त्यसका लागि सबै प्रदेशमा प्राविधिक विश्वविद्यालयहरूको स्थापना गर्ने र त्यहाँ विभिन्न प्रकारका, जस्तै तीनमहिनेदेखि पाँचवर्ष सम्मका प्राविधिक र व्यवसायीक विषयको प्रयोगात्मक अवसरसहितको पाठ्यक्रम पढाउने गर्दा शिक्षाले गुणात्मक फड्को मार्न सक्ने छ।"
जडिबुटीको प्रयोगबाटै समृद्धि,"नेपालको आयस्रोतको मुख्य माध्यम पर्यटन र जलम्पदाको दोहन हो भन्ने अमिट छाप सरकारमा परेको देखिन्छ। दुर्भाग्यपूर्ण के छ भने योजनाकार र निर्णायकहरूको दिमागमा नेपालको दिगो विकास, आमजनताको समृद्धि र सबैका निम्ति स्वास्थ्य भन्ने राष्ट्रिय प्रतिवद्धता एकसाथ परिपूर्ति गर्ने एउटा अचुक माध्यम हाम्रो जमिन, जंगल र करेसाबारीमा जडिबुटीको सदुपयोग हो भन्ने दृढ अवधारणा बन्न सकेको छैन। वास्तविक विकासको जग नै स्थानीय साधन स्रोतको पहिचान र त्यसको उपयोगको कलामा निर्भर हुन्छ। हाम्रा योजनाकारहरूले यो वास्तविकता नबुझेका होइनन् बरु बुझ पचाएका हुन्। नेपालको अनन्त सम्पदा हाम्रा वनस्पति, जडिबुटी र खनिज पदार्थ हुन् जसको प्रत्यक्ष सम्बन्ध मानव जीवन र आरोग्यसँग रहेको छ। पिउने पानी, सास फेर्ने वायु, खानपिन जस्ता जीवनचक्रको आधार नै वनस्पति अथवा जडिबुटीसँग गाँसिएको छ। हामी आफ्नो जलस्रोतप्रति गर्व गर्छौं, तर जलस्रोत (जलको स्रोत) भन्नु नै वनस्पति हो। वनस्पतिको सदुपयोगले हाम्रो आरोग्य जीवन पद्धतिका लागि चाहिने प्रतिरोधात्मक र उपचारात्मक औषधि निर्माणमा अद्वितीय महत्व रहन्छ। वनस्पतिको महत्व आयुर्वेदले सर्वाधिक मात्रामा चिनेको छ। नेपालको समृद्धि जलसम्पदा, जलस्रोतको रूपमा जानिने बनस्पति र पर्यटन यी तीनै सम्पदामा समानरूपले आधारित छ। सबै वनस्पतिमा प्राकृतिक सन्तुलनको शक्ति मात्र होइन, औषधीय गुण पनि रहेको छ। त्यसो त आयुर्वेदले संसारका प्रत्येक वस्तुलाई जडिबुटीको गुणका रूपमा देख्ने गरेको छ। यहाँसम्म कि जुका जस्ता जीवदेखि काउछो, हलेदो, खिर्रो जस्ता मानिसले छिछि गर्ने वनस्पतिहरूको पनि औषधीय महत्व रहेको छ। यस्तो उपयोगिताको अथाह व्यापकतालाई आयुर्वेदले नै पहिल्याउन सकेको छ। तुलसी, नीम, हलेदो, (बेसार), चन्दन, अमला, रद्राक्ष, वर, पिपल, पाँचऔंले, यार्सागुम्बा जस्ता वनस्पति मात्र होइन स्याउला र सोत्तरको रूपमा उपयोग भइरहेको वनस्पतिका पनि औषधीय गुण हुन्छन्। त्यस्तै वनजंगलमा पत्कर र ढडेलोमा बनेर मासिने गरेका यावत वनस्पतिमा आयुर्वेदले अमूल्य औषधि र आरोग्यदायी तत्व देखेको छ आयुर्वेदले। त्यसकारण हाम्रो जैविक विविधता र त्यसको महत्वबारे थाहा पाउनु अब नितान्त जरुरी भएको छ। नेपाली जनतालाई प्रमुख पेसा कृषिले भरपर्दो र समृद्ध आर्थिक सम्पन्नता दिन सकेको छैन। कुल जनसंख्याको ८० प्रतिशत कृषिमा निर्भर छ र राष्ट्रिय आयको ३८ प्रतिशत योगदान कृषि क्षेत्रले गर्छ। तर अहिले पनि नेपालका ५० प्रतिशत जसो जनता गरिबीको जीवन बिताइरहेका छन्। तिनीहरूको पेसागत आ श्रय कृषिमै रहेको छ। एकातिर जडिबुटी र वनस्पतिबारे पहिचान र ज्ञानको अभावका कारण हाम्रो सम्पन्नताको आधार उपेक्षित भइरहेको छ भने अर्कातिर बहुसंख्यक जनताको जीवन, रोग, भोक र अशिक्षामै बितिरहेको छ। आयुर्वेद शिक्षा र जडिबुटीसम्बन्धी तालिमले मात्र जनतामा यति धेरै सम्भावना र क्षमताको विकास हुनेछ कि त्यसबाट अशिक्षा मात्र होइन, हाम्रो विद्यमान रोग र भोक पनि हट्न सक्छ। अथवा जडिबुटीको पहिचान, संकलन, प्रशोधन, खेती, व्यापारको माध्यमले जडिबुटीबाट आम्दानी हुन सक्नेछ। हाम्रा अमूल्य जडिबुटीहरू स्याउलाको दाममा बिक्री भएर विदेशिएका छन्। तिनै जडिबुटीबाट बनेका औषधि हामीले चर्को मूल्य तिरेर पैठारी गर्नु परिरहेको छ। यसरी औषधीको क्षेत्रमा पनि हामी परनिर्भर भइरहेका छौं। तुलसी, नीम, हलेदो (बेसार), चन्दन, अमला, रद्राक्ष, वर, पिपल, पाँचऔंले, यार्सागुम्बा जस्ता वनस्पति मात्र होइन स्याउला र सोत्तरको रूपमा उपयोग भइरहेको वनस्पतिका पनि औषधीय गुण हुन्छन्। उपरोक्त कटु वास्तविकताका साथसाथै विश्वमा जडिबुटीबाट बनेका औषधि, कस्मेटिक, रंगरोगन र मसला प्रयोगको बढ्दो प्रचलनले गर्दा पनि हाम्रा वनस्पतीय सम्पदाको मूल्य र महत्व झन बढ्न गएको छ। तसर्थ नेपालको जैविक विविधताबारे व्यापारिक र औषधीय महत्वका साथ गहन अध्ययन अनुसन्धान, कृषिमा विविधिकरण, औषधिमा आत्मनिर्भरता तथा निर्यात प्रबद्र्धन जस्ता कार्यको नितान्त जरुरी भएको छ। जान्नेलाई श्रीखण्ड नजान्नेलाई खुर्पाको बिँड भने झैं स्याउला र सोत्तरका रूपमा खेर गइरहेको हाम्रो प्रत्येक पात हर्वल डलर का रूपमा परिणत हुनसक्छन्। कुनै पनि राष्ट्र आफूसँग भएका प्राकृतिक स्रोत र साधनको पहिचान र सदुपयोग गरेर नै सम्पन्न बन्न सक्छ। त्यसकारण हामीसँग भएको जलसम्पदा, पर्यटन सम्भावना, कृषि आदि जस्तै जैविक विविधता र जडिबुटीको बारेमा माध्यमिक तहदेखि नै अध्ययन अध्ययपन गराउनुपर्छ। आयुर्वेद तथा जडिबुटी शिक्षा नेपालमा सरकारी तहबाटै उपेक्षित र तिरस्कृत अवस्थामा रहँदै आएको कारणले गर्दा यसको फलदायी रूप नेपाली जनताले देख्नै पाएका छैनन्। प्राकृतिक वरदानका रूपमा प्राप्त सम्पदालाई चिन्न नसक्दा वा चिनेर पनि सदुपयोग गर्न नसक्दा वा सदुपयोग गर्न खोज्दा उपयुक्त प्रायोजन , आयोजन र संयोजन हुन नसक्दा हामी नेपाली कृत्रिम गरिबी भोग्न बाध्य भएका छौं। हाम्रा योजनाकार तथा विकासका संवाहकले यी प्राकृतिक बरदानलााई परिचलन र सदुपयोग गर्ने दिशामा परिणममुखी र भविष्यमुखी योजना बनाउन र तिनलाई इमानदारीपूर्वक लागू गर्न सकेका छैनन्। त्यसैको कारणले होला, आफ्नो माल पराइलाई दे, तँ खनिया खोजी खा भन्ने उखान चरितार्थ भएको छ। अर्थात् विकासको जग आफ्नै प्राकृतिक स्रोत परिचानल गर्ने दृढतामा नअड्याएर नाफाखोर, कमिसनखोर तथा विदेशमुखी प्रवृत्तिमा टाँसिन पुग्यो भने दिगो विकास र समृद्धि हासिल हुँदैन। प्रत्येक पातलाई हर्वल डलरमा बदल्न उच्च शिक्षाको अध्ययन अध्यापन गराई प्रत्येक विषयका दक्ष जनशक्ति तयार गरेर साधन सम्पन्न भएको अनुसन्धान गर्न सक्ने आयुर्वेद अध्ययन संस्थानको स्थापना गर्नुपर्छ। प्रत्येक प्रदेशमा आयुर्वेद अध्ययन संस्थान स्थापना गरी त्यहाँका साधनस्रोतलाई उच्चतम प्रयोग गर्ने वातावरणको सिर्जना हुनुपर्छ। मुलुकलाई वास्तवमै आर्थिकरूपमा बनाउने हो भने प्रत्येक किसानले आफ्नो लगानीको मूल्य पाउनुपर्छ। त्यसका लागि दक्ष प्राविधिकको सहयोग भए मात्र किसानले उत्पादनबाटै धेरै आम्दानी गर्न सक्छन्। प्रत्येक प्रदेशमा किसानलाई कृषि पेसादेखि जडिबुटी खेती सम्मको सीपमूलक तालिम दिन सकिन्छ। साथसाथै आयुर्वेदमा नै जनशक्ति तयार गर्ने उद्देश्यले एमडी, एमफार्मेसी, लगायतको अनुसन्धानमुखी शिक्षाले नै नेपालको समस्त स्रोतलाई परिचालन गर्न सक्दा देश र जनताको भलाइ हुन जान्छ। यसो गर्न सके खेर गैरहेको स्रोतको सदुपयोग हुन जान्छ। मुलुकलाई आर्थिकरूपले समृद्ध बनाउने हो भने प्रत्येक किसानले आफ्नो लगानीको मूल्य पाउने वातावरण बन्नुपर्छ। त्यसका लागि सबैभन्दा पहिला कुन जिल्लामा के उत्पादन हुन्छ राज्यले पत्ता लगाउनुपर्छ। सोही वस्तु उत्पादनमा कृषकलाई प्रेरित गर्नुपर्छ। किसान प्रेरित त्यतिबेला हुन्छन् अब आफूले उत्पादन गरेका वस्तुको सही मूल्य पाउने अवस्था रहन्छ। त्यसका लागि राज्यले त्यस्ता जडिबुटी भण्डारण कक्षका साथै प्रशोधन केन्द्रसमेत खोल्न जरुरी छ। कुनै पनि जडिबुटीजन्य वस्तु प्रशोधनबिनै बजारमा पठाउँदा उचित मूल्य पाउन गाह्रो पर्छ। नेपालमै प्रशोधन गर्न सकियो भने किसान मात्रै होइन, राज्यले समेत लाभ लिन सक्ने अवस्था हुन्छ।"
मूल्यको जीवन र रवाफ,"साना मान्छेहरू अरूका कुरा गर्छन्, आम मान्छेहरू वस्तु या सामानका कुरा गर्छन्। महान् मान्छेहरू विचारका कुरा गर्छन्। हामी आफूलाई त्यति महान् पनि दाबी नगरौं किनकि हामी पनि बेलाबेला अरूका कुरा गर्छौं, वस्तुका कुरा गर्छौं। किनभने यी तिनै स्तरका मान्छेमध्ये हामी पर्छौं। हामी कुनै मंगल ग्रहका एलियन होइनौं, जो पृथ्वीवासीभ भन्दा विल्कुलै फरक हुनसकौं। तर जीवनका केही मापदण्ड अवश्य हुन्छन्, हुनुपर्छ। मापदण्डको मतलब मर्यादा र केही सीमा, जसले जीवनलाई गुणस्तरीय बनाओस्। जीवनका बारेमा शून्यवादीहरू भन्छन्जीवनमा कुनै पनि प्राधिकारको नियन्त्रण आवश्यक छैन किनकि अन्ततः जीवनको कुनै अर्थ छैन। जीवनको कुनै अर्थ छैन भन्ने तर्कमा दम होला तर सो तर्कले जीवनलाई जोय्फुल बनाउँदैन। एक पल प्राप्त अद्भुत अवसर चाख्ने मौकाबाट त्यसले टाढा गराउँछ। शून्य र निस्सारताले त मृत्युतिर पो धकेल्छ। त्यसो हुँदा हामीले मूल्यको जीवन जिउनुपर्छ। सम्भव भएसम्म समाज, राष्ट्र, विश्व र धर्तीलाई सकारात्मक योगदान गर्नेतर्फ अग्रसर हुनुपर्छ। आमाको गर्भबाट मृत्युसम्मको यात्रा त फार्ममा दाना खाएर मोटाउन विवश बंगुर र अन्य पशुहरूको पनि छँदैछ। मान्छे भएर जन्मिसकेपछि पशुको जस्तो अभिसप्त जीवन जिएर आफ्नो क्षमताका पखेटालाई उखेल्नु किमार्थ हुँदैन। भय, निन्द्रा, भोक र मैथुनको जीवन त सृष्टिका प्रायः सबै जीवले जिउँछन्। तर त्यतिमात्रै जीवन होइन। त्यस्तो पशुतुल्य जीवन जिउनुको अर्थ के ? यसर्थ, मूल्यसहितको जीवन हाम्रो प्राथमिकता हुनुपर्छ। जीवनका मूल्यका बारे दुनियाँका सबैका बेग्लाबेग्लै मत र प्राथमिकता हुन सक्छन्। तर अशक्त, गरिब, न्यायविहीनको जीवन सहज बनाउनु, समाजलाई सफा, सभ्य, नैतिक र सुसंस्कृत बनाउन हामीले जे गर्न सक्छौं, त्यो नै आम मान्छेले बुझ्ने मूल्यको जीवन हो। मूल्यको जीवनमा सदाचार, करुणा, दयामाया र सादा जीवन पनि जोडिन्छन्। दसकभन्दा बढी समयदेखि राजधानीवासी भएका कारण यस दशकमा मान्छेको जीवनशैलीमा आएको तीव्र परिवर्तन मैले देख्न पाएकी छु। यदाकदा आफन्त र आफ्नै जन्मठाउँ पुग्दा बदलिँदो जीवनशैलीका बाछिटा त्यता पनि देख्न पाएकै छु। यसो भन्दैगर्दा मलाई यसो भन्नु छैनपुराना सबै राम्रा, अहिलेका नराम्रा। त्यस्तो हुँदै होइन। बदलिँदो जीवनशैलीले मूल्यको जीवनमा केही योगदान अवश्य गरेको छ। तर विदेशमा रोजगारका लागि युवा पठाएको हाम्रो मुलुकले विस्तारै अल्छी पुस्ता तयार गर्दैछ। विस्तारै परजीवी पुस्ता तयार गर्दैछ। विस्तारै झनै मूल्यहीन पुस्ता यसले निर्माण गर्दैछ। लेखको प्रारम्भमा उल्लेख गरिएको साना मान्छे हरू र आम मान्छे को समाजमा बढोत्तर हुँदै जाँदा हामी मूल्यहीन समाजतर्फ लम्केका हौं। मान्छे भएर जन्मिसकेपछि पशुको जस्तो अभिसप्त जीवन जिएर आफ्नो क्षमताका पखेटालाई उखेल्नु किमार्थ हुँदैन। सांस्कृतिक र सामाजिक जमघटमा पुग्दा म त्यहाँ उपस्थित मान्छेका भावभंगी नियाल्छु। धेरै मान्छेलाई आफ्ना लुगा, गहना र सवारी प्रदर्शन गर्ने होड बढ्दो देखिन्छ। उपभोक्तावादले मान्छेलाई मेसिन बनाएकै छ। मेसिनले सोच्दैन। मेसिन त सोफिया रोबर्ट जस्तो मात्र हुन्छ, जस्तो प्रोग्रामिङ गरिएको छ, त्यस्तै बोल्छ, त्यस्तै हाउभाउ दिन्छ। हुन पनि आजका मान्छे टेलिभिजन, इन्टरनेट एड्भोर्टियलबाट धेरै प्रभावित छन्। टेलिभिजन, इन्टरनेट साइट र सोसल नेटवर्किङ साइटमा देखिने सेलिब्रिटीका भ्रमात्मक जीवनबाट प्रभावित भई उनीहरू त्यस्तै जीवन जिउन जिउँछन् ती। र, ती सेलिब्रिटीलाई ठूला कम्पनीले आफ्नो स्वार्थका लागि किन्ने गर्छ। हाम्रो मूल्य अझै झरेको त्यतिखेर देखिन्छ  जतिखेर हामी आफ्ना सम्पत्ति, शक्ति, गहनगुरिया, वस्त्रको व्याख्या र वृहत चर्चा गर्न थाल्छौं। मानौं, सुनका पहेंला लहराले बेरिनु, ठूला घरको बास हुनु, महँगा र भर्खरै आयातित वस्त्रले शरीर ढाक्नु साह्रै प्रतिष्ठाको विषय हो। मेरा छोरा फलानो देशमा छ, मेरी छोरीको जागिरै महिनाको यति। मेरो छोरीलाई त फलानो ब्रान्डबाहेक अरू मनै पर्दैन। लौ हेर्नोस्त, यो हिराको माला, हेर्दामात्रै सानो, ठ्याम्मै यति लाख। अस्ति भर्खर कार किनेको ! यो घडी कस्तो छ ? अचेल त हामी महिनौंजसो फलानो देश जाने गर्छौं। हामी त अचेल सधैं पार्टी गर्छौं नी। हेरिस्यो न नेपाली ब्रान्ड त उहाँको घाँटीबाटै जाँदैन। रक्सीमै यति खर्च ! जमघटहरूमा यस्ता थाङ्ने चर्चा ले कान टट्याँछन् अचेल। यद्यपि हाम्रा आमाहरूका थाङ्नामै हामी हुर्कियौं, माथि उल्लिखित गफका अंशहरू थाङ्ने गफ को कोटीमा पर्छन्। जीवमा मूल्य ह्रास भएका उदाहरण हुन् यी। जीवनका लागि समृद्धि आवश्यक नभएको होइन, समृद्धिको चर्चा अवश्य पनि सुन्दर हो। तर यहाँ अहंकारको भद्दा प्रदर्शन र प्रतियोगिता पो चलेको छ। बिरामी भएकै कारण, अशक्त भएकै कारण सडकमा पुगेर हात पसार्ने र पैसो नभएकै कारण मर्न वाध्य हजारौं मान्छे छन् यहाँ तर समाजमा एउटा त्यस्तो वर्ग पनि हुर्कंदै छ, जसलाई जाँडरक्सीका पार्टी नियमित धाउनैपर्ने भएको छ। महँगा मदिरा पार्टी आयोजना गरेर र छादुन्जेल खाएर अहंकार र फुर्ति प्रदर्शन गर्नैपर्ने भएको छ। एउटा परिवारको समृद्धि र धनप्राप्तिले समाज सभ्य र सुसंस्कृत हुने होइन। समाज विकसित र सुसंस्कृत हुने धेरै मापदण्ड छन्। त्यसमाथि हाम्रो समाजमा स्थापित हुँदै गएको अहंकार, रवाफ र फुर्तिको प्रदर्शन र अनावश्यक भोजभतेरजस्ता संस्कारले हामीलाई समृद्धिभन्दा दुर्गतितिर धकेलिरहेको छ। मदिराको व्यसन र अप्राकृतिक भोजनले मनोरन्जमा डुब्ने व्यक्ति र परिवारलाई पनि त उति लाभ पुर्याउँदैन। कुनै पनि विषयको डिस्कोर्स हुँदा पूर्व र पश्चिमको कुरा आउँछ। युरोपअमेरिकन समाजमा पनि टन्न विभेद छ। त्यहाँ पनि सम्पत्तिको धाक र फुर्ति नहुने होइन, हुन्छ तर कमसेकम मान्छेहरू सम्पत्ति र वस्तुलाई नै व्यक्तित्व र सम्मानको मापदण्ड बनाउँदैनन्। यु आर नट ह्वाट यु पोसेस, यु आर द वन ह्वाट यु कन्ट्रिब्युट (तपाईंको व्यक्तित्व तपाईंको सम्पत्ति र वस्तुले निर्धारण गर्दैनन्, तपाईंले गरेको योगदानले नै तपाईंको व्यक्तित्व बनाउँछ।) भनिन्छ त्यहाँ। अर्को भनाइ पनि उत्तिकै प्रचलित छ तपाईंको धन र हैसियतले तपाईंको व्याख्या गर्दैन, तपाईंको चरित्र र दयालुपनाले व्यक्तित्व झल्काउँछ। तर गरिबी, भोकमरी र दरिद्रताबाट मुक्त नभइसकेको नेपालमा वस्तुमा आधारित अहंकार बढ्दो छ। अनि सामाजिक भेटमा पनि तिनै थाङ्ने विषय बहस र चर्चा बन्दा वाक्क लाग्छ। कसैले तिलहरी लगाउनुले, कार चढ्नुले, महँगो मोबाइलका सेट संग्रह गर्नु या आलिसान भवननमा बस्नुले दोस्रो व्यक्तिको जीवनमा कति नै तात्विक असर र प्रभाव पार्ला र ? निजी सम्पत्तिको यस्तो अभिमान र चर्चाले चर्चा होस् भन्न चाहनेको मानसिक स्वास्थ्यमा त राम्रै प्रभाव पार्ला तर सुन्ने एकदुई दर्जनलाई उल्टो हिनताबोध र सकस थप्छ। आरिस र डाह सिर्जना गर्छ। यसर्थ सामाजिक भेटघाटहरूलाई अहंकार, अभिमान र सम्पत्ति प्रदर्शन गर्नेभन्दा पनि सुविचार प्रवाह गर्ने स्थलका रूपमा परिणत गर्नु आवश्यक देखिन्छ। हामी विकसित देशका रात्री क्लब र पार्टीमा गोली हानिएका र अशंख्य व्यक्ति मारिइएका खबर सुन्छौं। हाम्रोमा कमसेकम आजका दिनमा बन्दुक सबैतिर सहज छैन। तर बढ्दै गएका मदिरायुक्त भोज र विलाशिता शैलीले भोलिका दिनमा हाम्रामा पनि त्यस्तै दुखद् खबरहरू ननिम्त्याउला भन्न सकिन्न। थाङ्ने रवाफ र खर्चिलो आडम्बर छाडेर परोपकारतिर लाग्दा पो जीवन रसिलो हुन्छ त।"
"मनाङलाई हराउँदै पुलिस दमक गोल्डकप च्याम्पियन, नगद १३ लाख जित्यो","दमकः प्रथम दमक गोल्डकप फुटबल प्रतियागिताको उपाधि विभागीय टोली नेपाल पुलिस क्लबले जितेको छ । शुक्रबार भएको फाइनल खेलमा बलियो प्रतिस्पर्धी मनाङ मस्र्याङदी क्लबलाई १० गोल अन्तरले पराजित गर्दै पुलिसले उपाधि जितेको हो । उपाधिसँगै पुलिसले नगद १३ लाख ११ हजार रुपैया प्राप्त गर्यो । अन्तिम समयमा मनाङ सम्हालिन नसक्दा उपविजेतामा सीमित भयो । उसले ६ लाख ११ हजार रुपैयाँमा चित्त बुझाउनु पर्यो । पहिलो हाफमा दुवै तर्फबाट कुनै गोल हुन सकेन । दोस्रो हाफको सुरुमै रेजिन सुब्बाले गरेको गोलले पुलिसलाई उपाधि दिलायो । खेलको सुरुवातदेखि नै पुलिस मनाङमाथि हाबी भएको थियो । खेल सुरु भएको दोस्रो मिनेटमा पुलिसका अभिषेक रिजालको हेड बल पोष्टको बायाँ बार छेउबाट बाहिरिएको थियो । त्यस्तै ११ औँ मिनेटमा पुलिसका सुमन लामाको फ्रीकिक मनाङका डिफेन्डरले मुश्किलले बचाएका थिए । ३४ औं मिनेटमा पाएको कर्नर बललाई पुलिसका रेजिन सुब्बाले प्रहार गर्न सकेनन् । त्यस्तै दोस्रो हाफको २३ औ मिनेटमा भिक्टोरको पासमा वान भर्सेस वानको स्थितीमा रहेका मनाङका अन्जन बिष्ट गोल गर्न चुकेका थिए । जितपछि पुलिसका प्रशिक्षक थापाले सबैले उत्कृष्ट खेल प्रर्दशन गरेकोले जित सुनिश्चित भएको बताए । शुक्रबार भएको खेलको म्यान अफ द म्याच पुलिसका अभिषेक रिजाल भए । उनले नगद ११ हजार प्राप्त गरे । त्यस्तै प्रतियोगिताको बेस्ट डिफेण्डर बिजेता टिम पुलिसका सन्तोष हेमरन, बेस्ट स्ट्राइकर पुलिसका रेजिन सुब्बा, बेस्ट मिडफिल्डर उपविजेता मनाङका सुजल श्रेष्ठ र उत्कृष्ट प्रशिक्षकमा पुलिसका अनन्त थापा घोषित भए । उनीहरु सबैले जनही २५ हजारसँगै मेडल र प्रमाणपत्र प्राप्त गरे । त्यस्तै सर्वाधिक गोलकर्ताको पुरस्कार संयुक्त रुपमा तीनतीन गोल गरेका आर्मीका नवयुग श्रेष्ठ, मदन भण्डारी स्पोर्टस् एकेडेमीका विदेशी खेलाडी अलावाले र एपीएफका हरी कार्कीले प्राप्त गरे । उनीहरु तीनैजनालाई २५ हजार रुपैयाँ संयुक्त रुपमा प्रदान गरियो । सर्वोत्कृष्ट खेलाडी पुलिसका गोलकिपर किरण चेम्जोङ घोषित भए । उनले टिभिएस कम्पनीको अपाची १६० सिसिको मोटरसाइकल प्राप्त गरे । गोल्डकप बैशाख १९ गतेदेखि सुरु भएको थियो । दमक नगरपालिकाले आयोजना गरेको गोल्डकपमा आयोजकसहित १० टिमको सहभागिता रहेको प्रचारप्रसार संयोजक चन्द्र खत्रीले जानकारी दिए । उपाधि विजेता टिमलाई गोल्डकप समापन कार्यक्रमका प्रमुख अतिथि अखिल नेपाल फुटबल संघ (एन्फा) का नवनिर्वाचित अध्यक्ष कर्माछिरिङ शेर्पाले नगद, ट्रफी र प्रमाणपत्र वितरण गरे ।"

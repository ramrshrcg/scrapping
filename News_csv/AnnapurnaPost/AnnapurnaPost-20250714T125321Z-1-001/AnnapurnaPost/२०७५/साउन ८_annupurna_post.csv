शीर्षक,विवरण
सत्याग्रहीको शक्ति,"केसीको आवाज जनआवाज भइसकेको छ। त्यसको स्वर कति ठूलो छ, त्यो प्रमुख होइन, प्रमुख हो त्यसको शक्ति। कमरेड अध्यक्ष केपीजी, अभिवादन ! वर्तमान अवस्थाबारे मेरा विचार यहाँसम्म पुगून् भन्ने आशयले मेरा भनाइ पत्रका रूपमा लेख्दै छु। एउटा आलोचकको रूपमा होइन, एउटा चिन्तित कम्युनिस्ट कार्यकर्ता र तपाईंहरूकै राजनीतिक सहयात्रीका रूपमा। यी भनाइ कुन रूपमा ग्रहण गर्नुहुन्छ, त्यो तपाईंको निजत्व हो। त्यसलाई अन्यथा लिने कुरै भएन। हरेकको निजत्व उसको आफ्नो पहिचान र विशिष्टता हो। आफ्नो जीवनका ८० वर्षमध्येका ज्यादै उर्वर ६ दशक एउटा सुखद् भविष्यको आशा र सुनौला भविष्यका लागि कम्युनिस्ट आन्दोलनमा बिताएको पंक्तिकारका लागि तपाईंको नेतृत्वमा प्रबल जनसमर्थनसहित कम्युनिस्ट पार्टीले सत्ता प्राप्ति र सत्ताको बागडोर आफ्नो हातमा लिनुभएको क्षणको मेरा खुसी शब्दमा व्यक्त गरेर पुग्दैन किनकि त्यो खुसी र सुखद अनुभूति शब्दातीत छ, त्यसलाई अनुभव मात्र गर्न सकिन्छ। शाब्दिक रूपमा त्यस सुखद अनुभूतिलाई र अगाडिको कठिन बाटोप्रतिको चिन्ता, हाम्रो आन्तरिक अवस्थाले उत्पन्न गर्न सक्ने व्यवधान र अपनाउनुपर्ने सावधानीबारे आफ्ना अवधारणा यसै लोकप्रिय पत्रिकाबाट विगतका लेखाइमा अभिव्यक्त गर्दै आएको हुँ। यसै सन्दर्भमा पछिल्ला घटनाक्रमहरूको विकास, सरकारका क्रियाकलाप, आजको जटिलताबाट सुरक्षित निकासका लागि आफ्ना दृष्टिकोण प्रस्तुत गरेको छु। सम्झना हुन्छ लेनिनका शब्दहरू : क्रान्तिलाई कम प्रतिरोधी, छोटो र निरापद बाटो भएर अगाडि बढाउन सक्नु नै क्रान्तिकारी नेतृत्वको पहिचान हो। सर्वहारा क्रान्तिको प्रमुख लक्ष सत्ता प्राप्ति हो। एउटा माक्र्सवादीको हैसियतले भन्नुपर्दा हामीले नितान्त नौलो परिस्थितिमा विगतका रक्तरञ्जित बाटोभन्दा भिन्न मतपत्रको माध्यमबाट सत्ता प्राप्त गरेका छौं, यो आफैंमा क्रान्तिकारी परिवर्तन हो र समाज परिवर्तनको लक्ष लिएका कम्युनिस्टका लागि यो नितान्त नयाँ अवस्था हो। अहिलेसम्म यस बाटो भएर समाजवाद निर्माणका अनुभव मानव समाजलाई छैन। यो बाटो हामी आफैंले खन्नुपर्ने हुन्छ। बाटो निर्माणका लागि योजना, ड्रइङ, डिजाइनको आवश्यकता पर्छ। यसमा प्राप्त गरिने सफलताले श्रमजीवी सत्ताको स्थापना र समाजवाद निर्माणको नौलो र विगतका चिन्तनहरूको सैद्धान्तिक विकल्प र व्यवहार प्रमाणित नयाँ बाटो स्थापित हुनेछ। सैद्धान्तिक रूपमा त माक्र्सले पनि भनेका थिए ब्रिटेनजस्तो देशमा यो सम्भव छ। साठीको दशकमा अन्तर्राष्ट्रिय कम्युनिस्ट आन्दोलनले यसका सम्भावनाबारे भनेका थिए। तर हाम्रो सन्दर्भमा आज यो सोच होइन, यथार्थ भएको छ। उपलब्धिको यो गहनता यहाँको नेतृत्वले नबुझेको होइन होला। तर फर्केर हेर्दा वर्तमान सत्ता र यहाँका नेतृत्वको पार्टीमा यो गहनतम् ऐतिहासिक जिम्मवारी बोध र नयाँ बाटोका लागि अपनाउनुपर्ने दूरदृष्टि, विश्लेषण क्षमता, व्यावहारिक लचकता र निर्णय क्षमताको अभाव मात्र होइन, बच्कना रोग देखा पर्छ। एउटा माक्र्सवादीका लागि योभन्दा बढी चिन्ताको विषय अरू हुन सक्दैन। हाम्रोजस्तो अल्पविकसित तथा समष्टिगत रूपमा श्रमिक वर्गको कमजोर सांगठनिक र वैचारिक अवस्था, कम्युनिस्ट आन्दोलनको विखराब र प्रतिकूल अन्तर्राष्ट्रिय अवस्थामा निर्वाचनको माध्यमबाट निर्णायक शक्तिसहित कम्युनिस्टहरूले सत्ता प्राप्त गर्नु आफैंमा कम्युनिस्ट आन्दोलनका लागि सर्वथा नौलो आयम हो। निर्वाचनको माध्यमबाट विभिन्न देशहरूमा कम्युनिस्ट पार्टीसहितका वामपन्थीहरू सत्तामा पुगेका अनेकौं घटना इतिहासमा छन्। तर ती चाहे निकारगुवामा स्यान्डनिस्टा होस् अथवा चिलीको अलेन्डे वा गिनीमा छित्ती जगन वा भारतको सीपीए यी सम्पूर्ण भिन्न परिवेशका परिघटना हुन्। हाम्रो इतिहास र अवस्था भिन्न छ। अतः विगत इतिहासका केही पक्ष आफ्नो व्यावहारिक बाटोको निर्माण गर्दा हामीलाई सहयोगी त हुन सक्छन्, तर निर्णायक महत्व हाम्रै कार्यकुशलता र क्षमताको हुन्छ, जसको मार्गनिर्देशन हाम्रो धरातलीय यथार्थले गर्छ न कि कोरा लफ्फाजी र वक्तव्यबाजीले। सत्ता प्राप्त भएपछि चिन्तनको मूल विषय हुनुपर्ने हो : प्राप्त सत्ताको उपभोग होइन, अग्रगमनका लागि यसको समुचित उपयोग कसरी गर्ने ?तर वर्तमान मन्त्रिमण्डलका सदस्यहरूका बोलाइ, गराइ, चालचलन, उठबस आदिले आमूल परिवर्तनको दीर्घकालीन लक्ष प्राप्त गर्न आवश्यक धरातल र पूर्वाधार निर्माणमा घोत्लिनुको साटो पाँच वर्ष सत्ताको सुरक्षित उपभोग गर्ने चाँजोपाँजो मिलाउने संकीर्ण स्वार्थमै केन्द्रित रहेको छाप आम जनमानसमा पर्दैछ। वर्तमान सत्ता प्राप्तिलाई संसदीय प्रणालीका आवधिक निर्वाचनको एउटा सामान्य परिघटनाको रूपमा लिनु, त्यसको उपभोगमा सीमित हुनु आफ्नो सिद्धान्त र राजनीतिलाई पनि धोखा दिनु हुनेछ। सत्ताधारी पार्टीले यो हेक्का राख्नु आवश्यक छ। जनताका आवाजलाई दबाउने होइन, अवस्था सापेक्ष समाधानको बाटोको पहिचान गर्नु हो। अतः डा केसीका मागलाई यथाशीघ्र स्वीकार गरी यस समस्याको समाधान नै आजको सही बाटो हो। बाँकी निर्णय त सरकारले नै गर्न सक्छ। कमरेड ! निर्वाचनमा पार्टीले प्राप्त गरेको समर्थन ठोस जनाधार वा जनविश्वासको परिणाम मात्र होइन, त्यस मतको पछाडि जायजनाजायज केकसको कति योगदान थियो वा परिस्थितिको कति योगदान थियो, त्यो सर्वविदित विषय हो। कोट्याइरहनुपर्ने आवश्यकता रहेन। तर सत्ता प्राप्त भइसकेको वर्तमान अवस्थाले त्यस मतलाई पार्टीको ठोस जनाधारमा परिणत गर्न सकिने अवसर पार्टीलाई अवश्य प्राप्त भएको छ। तर त्यो जनाधार भाषण र सपना बाँडेर होइन, जनताले महसुस गर्ने गरी काम गरेमा स्वतः निर्माण हुँदै जाने हो। सत्ता र पार्टीमाथि एउटै नेतृत्व भएको आजको अवस्थामा राज्यसंयन्त्र तथा कार्यकर्तापंक्तिलाई, राजनीतिक रूपले निस्प्रभावी रहेको प्रतिपक्षीसँग भिड्न वा अनशनरत डा केसीको मुकाबिला गर्न निर्देशन दिनुको साटो प्रान्तीय नेता, कार्यकर्ता, सांसदहरू, पार्टीका स्थानीय निकायलाई गाउँगाउँमा भइरहेको भ्रष्टाचार, हिंसा, बलात्कार, निर्माण कार्य भइरहेको लुट र बेथिति, दलितहरूको दमन र विभेदविरुद्ध आआफ्नो ठाउँमा चट्टान बनी उभिन निर्देशन दिनुभएको भए आम जनता स्वयं महसुस गर्थेयो हाम्रो सरकार हो र यसको संरक्षणमा उभिनुपर्छ। यहाँनिर तपाईंले कार्यदिशा बिर्सेजस्तो लाग्छ। वर्तमान सरकार क्रान्ति सम्पन्न गरी क्रान्तिकारी संविधानअन्तर्गत स्थापित र सञ्चालित सरकार नभएर जनताद्वारा निर्मित संविधानअन्तर्गत रही सत्ता सञ्चालन गर्ने शपथ खाएर सत्तामा पुगेको सरकार हो। संविधानको मर्यादाभित्र रहेर सत्ता सञ्चालन गर्नु उसको राजनीतिक, संवैधानिक र नैतिक दायित्व हो। आफ्ना माग लिएर सडकमा ओर्लिनु जनताको सार्वभौम अधिकार हो। तर शाब्दिक रूपमा यसलाई स्विकारे पनि आत्मसात गरेको देखिँदैन। जब सत्ताले सामाजिक संरचनाका विविध पक्षमा परिवर्तन सुरु गर्छ र यसको प्रतिरोध हुन्छ, यो आम नियम नै हो। वर्तमान सरकारको विरोध हुनु कुनै विशिष्ट परिघटना होइन। तार्किक, नैतिक र संवैधानिक आधारमा विरोधको सामान गर्नु प्रजातान्त्रिक परिपाटी हो। बहुदलीय प्रतिस्पर्धात्मक राजनीतिमा ओर्लिएका कम्युनिस्टहरूले यो अभ्यास गर्न सक्नुपर्छ। विगतका धङ्धङीबाट मुक्ति नपाएसम्म यस बाटोमा हिँड्न सकिँदैन। प्रजातान्त्रिक परिपाटीमा संसद् सार्वभौम हो, यो सत्य हो। तर सार्वभौम संसद् जब गलत तत्वको कब्जामा पर्छ वा गलत बाटो लिन्छ तब आमहडताल, सत्याग्रह, शान्तिपूर्ण सडक संघर्ष पनि जनताको त्यत्तिकै सार्वभौम अधिकार हो। यस अधिकारलाई कुल्चिनु नै निरंकुशता हो। आन्दोलनप्रतिका तपाईंहरूको बोली, व्यवहार दोहोर्याइरहनुपर्ने आवश्यकता छैन। प्रत्येक संघर्ष र समाधानका आफ्नै बाटा र अवस्था हुन्छन्। शक्तिउन्माद र बल मिच्याइँले प्रतिरोधलाई झन् संगठित गर्छ, यो ज्ञातव्य छ। तर तपाईंको नेतृत्वको वर्तमान सरकार र पार्टीको व्यवहारले यस पक्षमा ध्यान दिएको देखा पर्दैन। डा केसी जनहितका माग लिएर अनशनमा छन्। जनआवाज उठाउने यो सबभन्दा सभ्य, सुसंस्कृत र शान्तिपूर्ण बाटो हो। तर तपाईंको सरकारले सेना र पुलिस मात्र होइन, प्रान्तका मुख्यमन्त्री नै लगाए, अस्पतालमा रक्तपात मच्याई तिनलाई नियन्त्रणमा लिने अनैतिक र गैरराजनीतिक व्यवहार गर्नुभयो। यो निन्दनीय काम हो। सत्याग्रहका अगाडि ब्रिटिस साम्राज्य झुक्यो, तर त्यसै देशकी प्रधानमन्त्रीले निर्ममतापूर्वक सत्याग्रहीलाई मर्न दिइनन्। तर तिनका विरुद्ध सैन्यबल प्रयोग गरिनन्। सोच्ने बेला भएन र कमरेड ! यसबाट सरकारको प्रतिष्ठा बढ्यो अथवा त्यसको घिनलाग्दो अनुहार देखियो ? केसीको आवाज जनताको आवाज भइसकेको अवस्था हो। त्यसको स्वर कति ठूलो छ, त्यो प्रमुख कुरा होइन। प्रमुख कुरा हो त्यसमा शक्ति कति छ। राज्य शक्तिले एउटा निहत्ता सत्याग्रहीलाई निमोठ्नु कुनै बहादुरी होइन। भोलि, परराष्ट्रमन्त्रीज्यूको भनाइ पहिले केसीजीको उपचार गरिने अनि वार्ता कार्यान्वयन गरिएला। अर्थात् राज्यसत्ताले जे उपाय गरेर भए पनि उसको शरीरमा अन्नको रस पुर्याएर अनशन समाप्त गरेको घोषणा पनि गरिएला, जसका लक्षण देखिँदैछन् र तत्काल जनविद्रोह पनि नहोला। पार्टी नेताहरूका ती अस्पताललाई सम्बन्धन दिने बाटो खोलिएला। तर आफ्नो सीमित स्वार्थपूर्तिका लागि गरिने यस्ता कामले शिक्षा र स्वास्थ्य क्षेत्रको समाजीकरण होइन, माफियाकरण गर्ने निश्चित छ। त्यो बाटो न समाजवादउन्मुख बाटो हो न त जनकल्याणकारी समाज निर्माणको। चारवटा कलेजका समस्या समाधान प्रमुख कुरा होइन, कुरा हो यसले निर्माण गर्ने बाटो। यसको विचार नगरी सोलोडोलो शिक्षा र स्वास्थ्य क्षेत्रको भ्रष्टीकरणको बाटो खोल्नु अपराध हुनेछ। डा केसीले उठाएको माग अब जनताको आवाज भइसकेको अवस्था हो। स्वार्थान्ध भएर यस आवाज बन्द गर्ने प्रयास कदापि फलदायी हुन सक्दैन। जनताका आवाजलाई दबाउने होइन, अवस्था सापेक्ष समाधानको बाटोको पहिचान गर्नु हो। अतः डा केसीका मागलाई यथाशीघ्र स्वीकार गरी यस समस्याको समाधान नै आजको सही बाटो हो। बाँकी निर्णय त सरकारले नै गर्न सक्छ। जनताको विश्वास जित्नु आजको प्रथम काम हो नकि सत्याग्रहीको आवाज बन्द गर्नु, सभास्थलहरूमा प्रतिबन्ध लगाउनु जस्ता काम। आजको प्राथमिकताका विषय हुन् भ्रष्टाचारको अन्त्य, माफियाको जकडको अन्त्य, एनजीओ साम्राज्यको अन्त्य, आम जनतालाई तत्काल प्रत्याभूत हुने गरी बजार नियन्त्रण र महँगीमा रोक, समाजवादउन्मुखताको मार्गप्रशस्त गर्ने आर्थिक र पूर्वाधार निर्माणको स्पष्ट योजनाको सार्वजनीकरण र कामको थालनी, निर्माण क्षेत्रको लुटको अन्त्य, यी क्षेत्रमा पार्टी नेतृत्वको संलग्नताको अन्त्य, जनस्तरमा कार्यकर्ताको परिचालन। पार्टीभित्र सरकारको समर्थनमा लेख्ने र बोल्ने कोही भएन भन्ने तपाईंको अभिव्यक्तिले अनेकौं राजनीतिक समर्थक, श्रद्धा राख्ने व्यक्तिहरूलाई चिन्तित तुल्यायो। कमरेड ! जस्तोसुकै महारथिले पनि एक्लै युद्ध जित्न सक्दैन। सहयोगी सेना नै चाहिन्छ। तपाईंको यस अभिव्यक्तिलाई अनेकौं राजनीतिक विश्लेषकहरूले पार्टीमाथि तपाईंको अथोरिटी कायम नरहेको रूपमा बुझे। यति मात्र होइन, मन्त्रीहरूको स्वेच्छिक कार्यशैली र निर्णयहरूबाट पछि हट्ने काम, तथा खुलेआम गलत तत्वहरूको पक्षपोषण र बचाउ आदिले आफ्नै सरकार र प्रशासनमा पनि पकड नरहेको हो कि भन्ने रूपमा लिएका छन्। समय घड्किएको छैन। सुधारको आवश्यकता छ अन्यथा कम्युनिस्टहरूले प्राप्त गरेका यी ऐतिहासिक उपलब्धि गुम्नेछन्।"
विश्व व्यवस्था र साना मुलुकको सुरक्षा,"कुनै मुलुकको शक्ति भनेको सैनिक र आर्थिक आधारमा मात्र गणना नभई लाभका अन्य क्षेत्र विकास गरेर पनि शक्ति र सम्मान आर्जन गर्न सक्छन्। अमेरिकाका पूर्व विदेशमन्त्री तथा समसामयिक विश्वका सबैभन्दा प्रतिष्ठित अन्तर्राष्ट्रिय राजनीति, कूटनीति र रणनीतिक मामिलाका प्राधिकार बनेका हेनरी किसिन्जरले भनेका छन्, अमेरिकासँगको शत्रुता अत्यन्त खतरनाक हुन्छ र मित्रता घातक। उपरोक्त कुरा नेपालको भारतसँगको सम्बन्धमा ठ्याम्मै मिल्न आउँछ। भियतनाम युद्धताका दक्षिण भियतनामको पक्षमा र कम्युनिस्ट उत्तर भियतनामविरुद्ध अमेरिकाले भयानक आक्रमण गयो। भीषण नरसंहार मच्चायो। तर अन्त्यमा दक्षिण भियतनाममाथि अमेरिकाले त्यत्तिकै क्रुर विश्वासघात गरेको थियो भन्ने कुराको जीवन्त चित्रण किसिन्जरकै पुस्तक इन्डिङ् भियतनाम वार यर्ज अफ रिन्युवल, क्राइसिसदी एनाटोमी अफ टु मेजर फरेन पलिसी क्राइसिसले नै बताउँछ। ल्यारी बर्मनको पुस्तक नो पीस नो अनरनिक्सन, किसिन्जर एन्ड बिट्रेयल इन भियतनाम ले त्यसलाई अझ जीवन्त तरिकाले प्रस्तुत गरेको छ। त्यो दक्षिण र मध्य अमेरिकाका एसिया र अफ्रिकाका दर्जनौं मुलुकहरू र त्यहाँका शासकहरूको साझा नियति हो। तर त्यो अमेरिकाको मात्रै नभएर चीन, रुस, भारत जस्ता ठूला शक्ति राष्ट्रहरूको साझा चरित्र हो। नेपालसँग त्यसको लामो अनुभव छ। भुटान, माल्दिभ्स, श्रीलंका, बंगलादेश, पाकिस्तानहरूको त्यस्तै इतिहास छ। स्वयं भारत, चीन र रुसले पनि त्यो भोगेकाभोगाएका छन्। सोभियत संघले त आफ्ना निकटका कतिपय मुलुकका राष्ट्र र सरकार प्रमुखको हत्या गराउनुलगायतका दण्ड दिने कार्य गर्ने गरेको थियो। अमेरिकाका विख्यात पत्रकार सिमोर हर्सले आफ्नो १९८३मा प्रकाशित पुस्तक दी प्राइस अफ पावर : किसिन्जर इन दि निक्सन ह्वाइटहाउस नामक पुस्तकमा अत्यन्त स्वच्छ र आध्यात्मिक छविका तर अमेरिकाका मित्र मानिने पूर्व प्रधानमन्त्री स्व मोरारजी देसाईलाई सीआईएको नियमित बेतनभोगी एजेन्ट भएको आरोप लगाए। त्यो स्तरको मानिसमाथि लगाइएको आरोपबारे अमेरिकी सरकारले कुनै खण्डन गरेन। देसाईको व्यक्तित्व ध्वस्त पारियो। देसाई हर्सविरुद्ध अमेरिकी अदालत पनि पुगे। कुनै पत्रकारलाई आफ्नो स्रोत खुलाउन बाध्य पार्न नसकिने ठहर अदालतले सुनायो। देसाई पीडा र अपमान झेलिरहे। १९८८मा आएर मात्र उनी दोषमुक्त भएको समाचार प्रकाशित भयो। साथै, कुनै मुलुकको भौगोलिक अवस्थितिको भूराजनीतिक लाभ आवश्यक पर्दा लिनुसम्म लिने तर ठूलो शक्तिराष्ट्रसँग रणनीतिक लेनदेनका कुरा मिलेपछि आफूले सहयोग र समर्थन गरेका मुलुकलाई परित्याग गर्ने र दण्डित गर्ने अभ्यास पनि ठूला शक्तिराष्ट्रहरूमाझको स्थापित अभ्यास हो। वर्तमान विश्व व्यवस्थाको स्थिरता भनेको मूलतः शक्तिशाली र साना राष्ट्रहरूमाझको सम्बन्ध र त्यसलाई व्यवस्थापन गर्ने नीति र अभ्यासहरूको स्थिरता हो। दोस्रो विश्व युद्धपछि संसारका सबै उदारवादी प्रजातन्त्रहरूले साझा मूल्य र विश्वासमा आधारित अत्यन्त शक्तिशाली अन्तर्राष्ट्रिय व्यवस्था निर्माण गरेर त्यस्तो स्थिरता प्रदान गरेका थिए। वास्तवमा मुलुकहरूबीचको पारस्परिक निर्भरता आज जति सघन र अर्थपूर्ण छ यसअघि कहिल्यै थिएन। विश्व व्यवस्थाविरुद्ध यतिखेर कुनै ठूलो बाह्य चुनौती छैन। तर पनि विश्व व्यवस्थाको स्थिरताका कारक बनेका सबै सम्बन्ध, नीति र अभ्यासहरू संक्रमणमा छन्। उनीहरूबीच अभूतपूर्व विश्वासको संकट पैदा भएको छ। सोभियत संघको विघटन भए पनि अमेरिका पूर्ण विश्वास, गति र क्षमतामा रहेकोले सोभियत संघले छोडेको रिक्ततालाई उसले तत्काल भरिदियो। उता युरोप पनि एउटा विराट आर्थिक र राजनीतिक शक्तिका रूपमा उदायो। केही होचीअर्घेलीका स्थिति रहेपनि अमेरिका र युरोपको यो सामर्थ्यले विश्व व्यवस्थालाई अस्थिर र अराजक बन्न दिएन। विभिन्न विरोधाभासभित्रै अमेरिकाको विराट सैन्य र आर्थिक सामर्थ्य, युरोप र खास गरेर युरोपियन युनियनको त्यस्तै ठूलो राजनीतिक तथा आर्थिक प्रभाव, अमेरिका, युरोप, जापान र कोरिया जस्ता एसियाका सर्वशक्तिमान अर्थतन्त्रसँग एकीकृत उदाउँदो चिनियाँ अर्थतन्त्र विश्व व्यवस्थाका महास्तम्भ भएर उभिएका थिए। फरेन अफियर्स पत्रिकाको जुलाइअगस्टको अंकमा डेनियल ड्युड्ने र जी जोन इकेन्बेरीले लिबरल वल्र्ड दि रिसाइलेन्ट अर्डर शीर्षकको लेखले भनेअनुसार सबै मुलुकहरू प्रजातान्त्रिक मूल्य प्रणालीमै आवद्ध भएर मात्रै साविकको विश्व व्यवस्थाको जीवन सुरक्षित रहन सक्दैन। राष्ट्रहरूमाझको बढ्दो राजनीतिक एकान्तता,चीन र रुस जस्ता मुलुकहरूले अवलम्बन गरेका अनुदार गैरप्रजातान्त्रिक राज्य व्यवस्था र प्रजातन्त्रलाई व्यवस्थापन गर्नमा आवश्यक राष्ट्रिय राजनीतिक क्षमताको अभावमा संसारका धेरै मुलुकमा गैरप्रजातान्त्रिक राज्य प्रणालीप्रतिको आकर्षण बढ्दै गएको उनीहरूको दाबी छ। वर्तमान विश्व व्यवस्थाको स्थिरताको आधार तर पनि उदारवादी अर्थतन्त्रको प्रभाव र दबाबअन्तर्गत र ती मुलुकहरूको आर्थिक जीवनको निरन्तरताको लागि अर्थात विश्व अर्थतन्त्रसँग एकीकृत हुने उद्देश्यले तिनले निर्माण गरेका विशिष्ट उदार प्रजातान्त्रिक आर्थिक र सामाजिक संरचनाका कारण उक्त प्रणालीमा आवद्ध हुन सबै मुलुक बाध्य छन्। संसारका दुई सयभन्दा बढी मुलुक र ६० भन्दा बढी उच्च र मध्यम आयका गतिशील राष्ट्रहरूका अर्थतन्त्रहरूलाई व्यवस्थापन गर्ने अन्तर्राष्ट्रिय संस्था र संरचनाहरू अप्रजातान्त्रिक भएर अस्तित्वमा रहिरहन सक्दैनन्। राष्ट्रसंघ, अन्तर्राष्ट्रिय आर्थिक, वित्तीय तथा मौद्रिक संगठनहरू, नाटो र अमेरिकी नेतृत्वका क्षेत्रीय सुरक्षा प्रबन्धनहरूका प्रति राष्ट्रहरूमाझ विरोध, असन्तुष्टि र आक्रोशहरू नभएका होइनन्। तर ती संस्थाहरूको अनुपस्थितिले आमन्त्रण गर्ने भयावह समस्या र चुनौतीहरूको कल्पना पनि गर्न सकिन्न। त्यसैले उदार विश्व व्यवस्थालाई नेतृत्व र प्रतिनिधित्व गर्ने ती संस्था र संरचनाहरूको विकल्प तिनीहरूको बढी भन्दा बढी प्रजातन्त्रिकरण र उदारीकरण मात्रै हो। मुलुकहरूभित्र प्रजातन्त्र, मुलुकहरूबीचको सम्बन्धमा प्रजातन्त्र र अन्तर्राष्ट्रिय राजनीतिक, आर्थिक, सामाजिक, वित्तीय र मौद्रिक संगठनहरूको गठन, कार्यप्रणाली र निर्णय प्रक्रियाहरूमा प्रजातन्त्र र अन्तर्राष्ट्रिय सम्बन्धमा, आपसी अन्तरनिर्भरता व्यवस्थापनमा, कूटनीतिक अभ्यासहरूमा र रणनीतिक सिद्धान्तहरूमा विशिष्ट प्रजातन्त्रिक मूल्यहरूलाई निरोपण गर्नु र अन्तर्राष्ट्रिय समस्याहरूको समाधानका प्रक्रियाहरूमा पनि बढी भन्दा बढी प्रजातन्त्रिकरण गर्नु मात्रै वर्तमान विश्व व्यवस्थाको स्थिरताको आधार हो। १९९१ पछिको करिब दुई दशकको अवधिसम्म अमेरिकाले प्राप्त गरेको सर्वशक्तिमान राष्ट्रको हैसियत उसलाई प्राप्त नहोला। उसका सर्वोच्च राजनीतिक नेतृत्वका सीमा र अभावहरू होलान् तर अमेरिका सबैभन्दा शक्तिशाली आर्थिक, राजनीतिक, सामाजिक र सैनिक शक्तिका रूपमा यथावत छ। उसको आकार, भौगोलिक अवस्थिति, प्राकृतिक स्रोत र साधनको विराट भण्डार, ज्ञान, विज्ञान र प्रविधिको क्षेत्रमा उसका लगानी र उपल्लो स्तरको उपलब्धि र उसले अंगीकार गरेको राजनीतिक सामाजिक र आर्थिक प्रणालीसमेतले दिने सामर्थ्यले उसलाई दशकौंसम्मको लागि विश्व व्यवस्थाको केन्द्रमा नै स्थापना गरिरहने छ। भनिरहन परेन, आर्थिक र सैनिकरूपमा चीन अमेरिकाको प्रवल प्रतिद्वन्द्वी राष्ट्र हो। विश्वको हरकुनामा उसको उपस्थिति छ। विश्व व्यवस्थामा निर्णायक हैसियत आर्जन गरिसकेको छ तर उसको सामर्थ्यको मूल आधार भनेको युरोप, अमेरिका र जापान तथा दक्षिण कोरियाका शक्तिशाली अर्थतन्त्रहरूसँगको उसको एकीकरण हो। तिनै मुलुकका ज्ञान, विज्ञान र प्रविधिसँगको ऐक्यता हो। ती सम्बन्धहरूमा उत्पन्न हुने संकटको दबाब धान्न चीनलाई सम्भव देखिन्न। अन्तर्राष्ट्रिय समुदायले पत्याएका वा पत्याउने क्षमता र निष्ठाका व्यक्तिहरूलाई मुलुकको परराष्ट्र नीति र कूटनीति सञ्चालन गर्ने भूमिकामा स्थापना गरेर र विशिष्ट तुलनात्मक लाभको क्षेत्रमा विश्वले पत्याउने राष्ट्रिय क्षमता, संगठन र प्रतिष्ठानहरू निर्माण गर्नु पनि नेपाल जस्तो मुलुकको हकमा राष्ट्रिय सुरक्षाका आधारहरू निर्माण गर्नु हो। त्यसपछि जापान, भारत, दक्षिण कोरिया, अस्ट्रेलिया र आसियान मुलुकहरू आउँछन्। एक्लै यी मुलुकहरू विश्व व्यवस्थामा निर्णायक प्रभाव पार्ने स्थितिमा छैनन्। तर उनीहरूबीचको राजनीतिक, आर्थिक र रणनीतिक सहकार्य र साझेदारीबाट निर्माण हुने शक्ति र प्रभाव अमेरिका, युरोप र चीनलाई बलियो टक्कर दिने हैसियतकै हुने र त्यसमा झन् अमेरिकाको संयोग हुँदा त त्यो अजेयी शक्तिमा रुपान्तरण हुने नै भयो। अमेरिकाले आफ्नो नेतृत्वको विश्व व्यवस्थाको सञ्चालनमा र राष्ट्रहरूमाझको सम्बन्ध व्यवस्थापनमा ठूला अभावहरू प्रदर्शन गरेको छ। तर अमेरिकी अनुपस्थितिको विश्व व्यवस्था र मुलुकहरूभित्रका र मुलुकहरूमाझका विभिन्न जाति, धर्म र सम्प्रदायबीचको सम्बन्धलाई व्यवस्थापन गर्ने, अन्तर्राष्ट्रिय तथा क्षेत्रीय सम्बन्धको स्थिरतामा उठ्ने संकट व्यवस्थापन गर्ने र मानव समुदायले समयसमयमा भोग्ने प्राकृतिक विपदा व्यवस्थापन र महामारीविरुद्ध लड्ने क्षमता र साधनमा समेत कुनै अर्को राष्ट्रले अमेरिकाको विकल्प दिन सकेको छैन। दोस्रो विश्वयुद्धपछि संसारमा स्वतन्त्र मुलुकहरूको संख्यामा तीन गुणाभन्दा बढी वृद्धि भएको छ। १९४५ मा राष्ट्रसंघका सदस्य राष्ट्रहरूको संख्या ५१ थियो। २०११ मा दक्षिणी सुडान स्वतन्त्र भएपछि त्यस्तो संख्या एक सय ९३ पुगेको छ। सोभियत संघको विघटनपछिको चार वर्षको अवधिमा मात्रै राष्ट्रसंघमा २५ नयाँ सदस्य थपिएका थिए। नयाँ स्वतन्त्र राष्ट्रहरूको स्थापना भनेको कुनै जाति वा समूहविशेषका नेतृत्वको राजनीतिक महत्वाकांक्षाको स्वीकृति मात्र होइन, विश्व व्यवस्थाको शान्ति, विकास र स्थिरतालाई बहुआयामिक चुनौती निर्माण गर्ने तथा शक्ति राष्ट्रहरूको सम्बन्ध र शक्ति सन्तुलनमा समेत दीर्घकालीन असर पुयाउने चुनौतीका नयाँ राजनीतिक र रणनीतिक भूगोलको रचना पनि हो। साना मुलुकहरूको सामर्थ्य र सुरक्षाका प्रश्न भर्खरै विश्वभरका करोडौं करोड जनताको प्रमुख आकर्षणको केन्द्र बनेको फुटबलको विश्व कप प्रतियोगिता समाप्त भएको छ। सो प्रतियोगितामा अमेरिका, चीन, भारत जस्ता मुलुकहरू तस्बिरमा नै थिएनन्। सानो बेल्जियम र सोभियत संघको पतनसँगै युगोस्लाभियाको विखण्डनबाट निर्माण भएको युरोपको अर्को सानो राष्ट्र क्रोएसिया विश्व राजनीतिका ज्वाज्वल्यमान महाशक्ति राष्ट्र जस्तै भएर उभिएका थिए। विश्वको सर्वशक्तिमान राष्ट्र अमेरिकाका राष्ट्रपति र उत्तर कोरियाका सर्वोच्च शासकबीचको शिखर बैठकका लागि नेपालको निकट भूगोलमा अवस्थित काठमाडौं उपत्यकाको भूगोल र जनसंख्याको आकारभन्दा सानो सिंगापुर रोझियो। एसियामा हुने महत्वपूर्ण अन्तर्राष्ट्रिय सम्मेलनहरूका लागि पहिलो छनौटको मुलुक बनेको छ सिंगापुर। मलेसिया र इन्डोनेसिया जस्ता ठूला मुलुकहरूका बीचमा एउटा सम्भावनारहित मुलुकको रूपमा १९६५ मा मात्रै स्वतन्त्र अस्तित्वमा आएको सिंगापुर क्षेत्रकै समृद्ध र शक्तिशाली मुलुकमा गणना हुन्छ। युरोपको सानो र सैन्य आधारमा कमजोर बेल्जियम युरोपियन युनियन नाटोलगायतका कतिपय अन्तर्राष्ट्रिय संगठनहरूको मुख्यालय भएको कारण विश्वको केन्द्र बनेको छ। संसारका सबैभन्दा ठूला दुई सैनिक महाशक्ति अमेरिका र रुसका राष्ट्रपतिहरूबीचको शिखर वार्ताका लागि युरोपको शक्ति सन्तुलनमा खासै महत्व नराख्ने, तर गुणस्तरीय शिक्षाको क्षेत्रमा श्रेष्ठतम विश्व कीर्तिमान कायम गरेर संसारभर प्रतिष्ठित फिनल्यान्ड रोजियो। सिंगापुर, क्रोएसिया, बेल्जियम र फिनल्यान्डको सन्दर्भको अर्थ हो कुनै मुलुकको शक्ति भनेको सैनिक र आर्थिक आधारमा मात्र गणना हुन्न। मुलुकले आफ्ना लाभका अन्य क्षेत्र विकास गरेर पनि शक्ति र सम्मान आर्जन गर्न सक्छन्। वर्तमान समयमा आएर शक्तिको परिभाषा मात्रै बदलिएको छैन त्यसको प्रयोगको सीमा पनि बदलिएको छ। हार्भर्ड विश्वविद्यालयले गरेको एक अध्ययनलाई उद्धृत गरेर मोसेज नाइमले आफ्नो विचारोत्तेजक पुस्तक दि इन्ड अफ पावर नामक पुस्तकमा उल्लेख गरेअनुसार सन् १८०० र १८४९ को बीचमा सेना र हातहतियारको दृष्टिले साना र कमजोर मुलुकहरूले आफ्नो रणनीतिक लक्ष्यहरूमध्ये १२ प्रतिशत मात्र प्राप्त गर्न सफल भएकामा १९५० र १९९८को बीचमा ती मुलुकहरू त्यस्तो ५५ प्रतिशत लक्ष हासिल गर्न सफल थिए। नाइमअनुसार ती सवालमा सैन्य बलको तुलनामा राजनीतिक र सैन्य रणनीतिले बढी प्रभावकारी भूमिका निर्वाह गरेको छ। नाइमअनुसार २१ औं शताब्दीमा शक्ति प्राप्त गर्न सजिलो छ तर त्यसलाई प्रयोग गर्न अत्यन्त कठिन छ र गुमाउन भने साह्रै सजिलो। नाइमले अर्को एउटा जटिल सवाल उठाएका छन्११ सेप्टेम्बर २००१ मा अल कायदाले न्युयोर्कको वल्र्ड ट्रेड सेन्टर, अमेरिकी रक्षा मन्त्रालयलगायतका स्थानमा आक्रमण गर्न करिब पाँच लाख डलर खर्च गरेको थियो। तर त्यसविरुद्धको कारबाहीमा अमेरिकाले तीन हजार तीन अर्ब डलर खर्च गयो। अर्थात अल कायदाले आक्रमणको योजना बनाउन र त्यसलाई कार्यान्वयन गर्न गरेको हरेक एक डलरको ठाउँमा अमेरिकाले ७० लाख डलर खर्च गर्नु परेको थियो। २००६ मा इजरायलको क्षेप्यास्त्र प्रतिरक्षा प्रणालीसहितको २६ करोड डलर मूल्यको जलपोतलाई लेबनान स्थित हेजबुल्लाह संगठनले ६० हजार मूल्यको क्षेप्यास्त्र प्रहार गरेर झन्डै डुबाइदियो। २०११ मा सोमालियाका जल क्षेत्रका समुद्री डाँकाहरूले विश्वका विभिन्न मुलुकका व्यापारिक जहाजहरूमा पुयाएको खति झन्डै सात अर्ब डलरबराबर थियो। एउटा मुलुकले आफ्नो जल क्षेत्रमा शान्ति र व्यवस्था कायम गर्न नसक्दा संसारका कतिपय साना र गरिब राष्ट्रहरूको कुल वार्षिक आयभन्दा बढी रकम विश्वले गुमाउनुपरेको थियो। २००८ मा अमेरिकाको एउटा बैंक डुब्दा विश्वकै प्रमुख अर्थतन्त्रहरूले भोग्नुपरेको चरम आर्थिक संकटको असर अझै हराइसकेको छैन। एउटा शक्ति राष्ट्रको पतनले संसारभर अस्थिरता र अराजकता आएको, एउटा सानो र कमजोर राष्ट्रको अस्थिरताले विश्वका प्रमुख शक्ति राष्ट्रहरूबीचको सम्बन्धमा अस्थिरता उत्पन्न गराएका बाक्लै अनुभव हामीसँग छन्। कुनै मुलुकको सुरक्षा भनेको उसका प्रमुख राष्ट्रिय मूल्यहरूको रक्षा, राजनीतिक स्वतन्त्रता र भौगोलिक अखण्डताको रक्षा हो। आन्तरिक र बाह्य युद्धको स्थितिमा ती मूल्यहरूलाई यथावत रक्षा गर्न युद्धलाई छेक्नुरोक्नु वा विजय प्राप्त गर्नु वा सन्धिसम्झौता गर्नु वा त्यसो गर्ने क्षमता आर्जन गर्नु हो। तर ठूला शक्ति राष्ट्रहरूको सुरक्षाको प्रश्न उठ्दा भने प्रतिद्वन्द्वी मुलुकको तुलनामा श्रेष्ठतम परम्परागत, आणविक, साइबर र अन्तरिक्ष सैन्य क्षमता सुनिश्चित गर्नु, राष्ट्रहरूसँग सुरक्षा गठबन्धन निर्माण गर्नु र साविकको गठबन्धनलाई यथावत कायम राख्नुसमेत हो। नेपाल जस्तो भूरणनीतिक अवस्थाको मुलुकले कुनै पनि तहको सैन्य क्षमताबाट आफ्नो राष्ट्रिय सुरक्षालाई सुनिश्चित गर्न सम्भव नभएको अवस्थामा भारत, चीन, अमेरिका, बेलायत, जापान, युरोपियन युनियन र राष्ट्रसंघ जस्ता मुलुक वा क्षेत्रीय वा अन्तर्राष्ट्रिय संगठनहरूसँगका सम्बन्धमा सघन र प्रभावकारी कूटनीति सञ्चालन गर्ने, क्रियाशीलता बढाउने, उनीहरूको साझेदारीसहितको सरोकार नेपालमा निर्माण गर्ने र मुलुकका विभिन्न सक्षम तथा प्रवुद्ध व्यक्ति र उत्तरदायी, प्रतिनिधिमूलक, पारदर्शी र विधानअनुरूप गठित नागरिक समाज संगठनहरूलाई समेत त्यस्ता मुलुक र संगठनहरूमा आफ्ना राष्ट्रिय लक्ष्यअनुरूपका निजी कूटनीतिक क्रियाशीलता निर्माण गर्न राज्यले प्रोत्साहन गर्ने पद्धति निर्माण गर्न सकिन्छ। अन्तर्राष्ट्रिय समुदायले पत्याएका वा पत्याउने क्षमता र निष्ठाका व्यक्तिहरूलाई मुलुकको परराष्ट्र नीति र कूटनीति सञ्चालन गर्ने भूमिकामा स्थापना गरेर र विशिष्ट तुलनात्मक लाभको क्षेत्रमा विश्वले पत्याउने राष्ट्रिय क्षमता, संगठन र प्रतिष्ठानहरू निर्माण गर्नु पनि नेपाल जस्तो मुलुकको हकमा राष्ट्रिय सुरक्षाका आधारहरू निर्माण गर्नु हो। भट्टराई नेपाल इन्स्टिच्युट फर स्ट्र्याटिजिक स्टडिज (निस)सँग सम्बद्ध छन्।"
सुध्रिनुपर्छ ओली सरकार,"तीनतहकै निवाचनमार्फत वामपन्थी दल करिब दुईतिहाइ मत ल्याएर सर्वशक्तिमान भएको छ। व्यवहार पनि त्यस्तै सर्वशक्तिमान देखाइरहेको छ। यो त्यही शक्ति हो जसले विसं २०१५ सालको आमनिर्वाचनमा चार सिट मात्र प्राप्त गरेको थियो। अनि त्यही चुनावमा दुईतिहाइ ल्याउने नेपाली कांग्रेस अहिले थला परेर बसेको छ। विश्लेषकहरू २०१५ सालदेखि २०४६ सालसम्म पञ्चायत र दरबारले कांग्रेसविरुद्ध वामपन्थीलाई उपयोग गर्यो भन्छन्। तर यथार्थ त वामपन्थीहरूले पञ्चायत र दरबारको भरपुर उपयोग गरे र अहिलेको शक्ति प्राप्त गरे। अझै २०४६ सालदेखि २०६२६३ को आन्दोलनसम्म आफूलाई उपयोग गरेको दरबारले बुझ्नै सकेन। परिणाम राजाले आफ्नो श्रीपेच नै गुमाउनुपर्यो। करिब २४० वर्षको इतिहास सखाप भयो। यो उपयोगवादका क्रममा दरबार यति धेरै हौसियो, आफू र आफूले बनाएको व्यवस्था बदनाम भएको पत्तै पाएन। हाम्रो कामना त दरबारको यो गल्ती अहिलेका नेताले नदोहोर्याउन भन्ने नै हो। अहिलेको व्यवस्थालाई उपयोग गर्ने क्रममा नेताहरूले व्यवस्थाप्रति नै अनास्था फैलाउने काम सुरु गर्न थाले जसको ज्वलन्त उदाहरण सम्पूर्ण शक्ति आफ्नो हातमा लिने संविधानभन्दा माथि ठान्ने प्रवृत्ति विकास हुनु र राष्ट्रिय चिकित्सा शिक्षासम्बन्धी विधेयकमा माफिया हावी हुनु। संक्रमणकाल नेतालाई अन्त्य भयो तर जनताले महसुस गर्न सकेनन् दुईतिहाइको सरकारले जनतालाई राहत दिनुको साटो सत्याग्रह गर्नेलाई अधिनायकवादी चरित्र भनेर व्याख्या गर्न थाले। जनताले ठूलो आड र भरोसाले पार्टी एकीकरण र दुईतिहाइको सरकारका लागि मतदान गरेका थिए, अपसोच विगतका सरकारको निरन्तरताबाहेक केही नहोला जस्तो भइसक्यो। आम जनताले प्रश्न गर्न थालिसकेका छन्, खोइ हाम्रा समस्याको सम्बोधन ? डा गोविन्द केसी आफ्नो लागि अनशन बसेका होइनन्। केदारभक्त माथेमा नेतृत्वको कार्यदलले नसाका भरमा प्रतिवेदन तयार पारेको पनि होइन। शेरबहादुर देउवाले कार्यदल नबनाई तत्कालिन सरकारले बनाएको हो। अध्यादेश केपी ओलीले जारी गरेको होइन, सरकारले गरेको हो। यति छिट्टै कुन शक्ति र केको प्रलोभनमा जनताको अध्यादेश माफियालाई लगेर बुझाउन लागियो ? के जनताले दुईतिहाइ यसैका लागि दिएका हुन् ? के नव राजा जन्माउनका लागि दिएका हुन् ? जनताको निम्ति पूर्वप्रधानमन्त्री सूर्यबहादुर थापाले २०२५ पुस १ गते कालो टीका लगाएर सुरु गरेको अनशनमा तत्कालिन राजाले माग पूरा गर्न छोडेर भनेका थिए, लेट हिम डाई। तत्कालीन सरकार र अहिलेको सरकारमा के फरक भयो ? लोकतन्त्रमा सर्वोच्च निकाय भनेको पार्टी नभएर संसद् हो। नेपालको सन्दर्भमा सांसद कति स्वतन्त्र छन् भन्ने अर्को प्रश्न हो। सिक्किम भारतमा बिलय हुने निर्णय पनि संसद्ले नै गरेको थियो। के संसद् मात्र सर्वाेच्च निकाय हुने रहेछ त मुलुक र जनताका लागि ? आफ्नो मान्छेले करोडौं खर्चेर भवन निर्माण गरी सुरु गरे भन्दैमा मापदण्ड नै नपुगेका अस्पताल र मेडिकल कलेज चलाउन दिने लागूपदार्थ ओसरपसार गर्न लाइसेन्स दिएबराबर हो। यो सरकार जनताले चुनेको हो। सरकार जनताप्रति उत्तरदायी हुने हो भने डा केसीको माग तुरुन्त पूरा गरिनुपर्छ। यो सरकार जनताको हो भने माथेमालाई बोलाएर किन सल्लाह लिँदैन। यदि माथेमा गलत हुन् भने खुलामञ्चमा सरकारका प्रतिनिधि र माथेमालगायत राखेर बहस प्रत्यक्ष प्रसारण किन गर्देैन ? हिम्मत छ भने यो सरकारले डाक्टर पढ्ने विद्यार्थीसँग एकमुस्ट पैसा उठाउन नपाउने गरोस्। हरेक सेमेस्टरमा विद्यार्थीले फिस तिर्न पाए भने पनि आधा मेडिकल माफियाले यो क्षेत्र छोड्नेछन्। समस्या समाधान गर्नुभन्दा अपहरणशैलीमा डा केसीलाई काठमाडौं ल्याइयो। माफियाबाट उन्मुक्ति लिएर यो सरकारले समस्या समाधान गर्नतिर लागे गणतन्त्रका लागि लडेका जनताका अधिकारका लागि लडेका नेताको उचाइ बढ्थ्यो। जनताको निम्ति पूर्व प्रधानमन्त्री सूर्यबहादुर थापाले २०२५ पुस १ गते कालो टीका लगाएर सुरु गरेको अनशनमा तत्कालिन राजाले माग पूरा गर्न छोडेर भनेका थिए, लेट हिम डाई। तत्कालीन सरकार र अहिलेको सरकारमा के फरक भयो ? सारा सञ्चारमाध्यम, जनता, बुद्धिजीवी र आम नेपाली जनता डा केसीको पक्षमा हुँदा पनि सरकार दुईतिहाइको दम्भ देखाएर बसेको छ। माफियाका मतियारहरू डा केसीलाई चुनाव लड्ने धम्की दिन्छन्। यदि साँच्चिकै दुईतिहाइको दम्भ छ भने सरकारी विधेयक र माथेमा प्रतिवेदनको बीचमा जनमत संग्रह गराओस् दुईतिहाइ कतापट्टि हुन्छ देखिनेछ। सविधानको दफा २७५ मा जनमत संग्रहसम्बन्धी व्यवस्था छ। दुईतिहाइ संघीय सांसदले चाहेमा अहिले स्वास्थ्य विधयेकले राष्ट्रिय महŒवको रुप धारण गरिसकेकोले जनमत संग्रह गराउँदा समस्या जनताले नै हल गर्नेछन्, शासकले होइन। हामी राजनीतिक स्थायित्व नहुँदा देश विकास भएन भन्ने भ्रममा थियौं। तर दुईतिहाइ दिँदा त झन् सरकार माफियाको हुन पुग्यो। डा केसीकैे कारण अदालतको गलत निर्णयविरुद्ध पत्रपत्रिका र आम जनताले खुलेर विरोध गर्ने वातावरण तयार भयो। त्यसलाई स्वतन्त्रता आन्दोलनको रूपमा लिए हुन्छ। दुईतिहाइ मत प्राप्त यो सरकारले आम जनताको पक्षमा काम गर्न जरुरी छ। यदि यो सरकारले आम जनताको पक्षमा काम गरेन भने र निरंकुशता अभ्यासलाई निरन्तरता दिने काम गर्यो भने अर्को निर्वाचनले जवाफ दिनेछ। लोकतान्त्रिक गणतन्त्रप्रति आस्था जगाइराख्न पनि यो सरकार जनपक्षीय हुन आवश्यक छ। केसी राप्रपा (प्रजातान्त्रिक)का केन्द्रीय सदस्य एवं प्रशिक्षण विभाग प्रमुख हुन्।"
अन्नपूर्ण पोस्ट् कर्पोरेट ब्याडमिन्टन प्रतियोगिताको भव्य उद्घाटन,"काठमाडौं : अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिताको चौथो संस्करण सोमबारदेखि काठमाडौंमा सुरु भएको छ । त्रिपुरेश्वरस्थित राष्ट्रिय खेलकुद परिषद् (राखेप) को कभर्ड हलमा सञ्चालित प्रतियोगिताको भव्य समारोहबीच युवा तथा खेलकुद मन्त्री जगतबहादुर विश्वकर्माले उद्घाटन गरे । मन्त्री विश्वकर्माले अन्नपूर्ण मिडिया नेटवर्कले समाचारका साथसाथै ब्याडमिन्टन जस्तो लोकप्रिय खेलको अन्तर्राष्ट्रिय स्तरको प्रतियोगिता आयोजना गरेर खेलकुद विकासमा महत्वपूर्ण योगदान पुर्याएको बताए । खेलकुद क्षेत्रको विकासमा सञ्चार क्षेत्रको निकै ठूलो भूमिका रहेको हुन्छ । अझ आफैले लगातार प्रतियोगिता नै आयोजना गर्नु त झनै सराहनीय छ । यो प्रतियोगिताले अन्तर्राष्ट्रिय स्तरमा भाइचारा स्थापना गर्न पनि सहयोग गरेको छ, मन्त्री विश्वकर्माले भने । उनले नेपाल सरकारले अघि सारेको समृद्ध नेपाल, खुसी नेपाली अभियानलाई यो प्रतियोगिताले थप सहयोग गरेको धारणा पनि ब्यक्त गरे । अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिताको प्रमुख अतिथि युवा तथा खेलकुदमन्त्री जगतबहादुर विश्वकर्मालार्इ स्वागत गर्दै अन्नपूर्ण मिडिया नेटवर्कका अध्यक्ष क्याप्टेन रामेश्वर थापा यसैगरी अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले अन्नपूर्ण मिडिया नेटवर्कले आफ्नो सामाजिक उत्तरदायित्वअन्तर्गत प्रतियोगिता सञ्चालन गर्दै आएको बताए । नयाँ संविधानसँगै समृद्धिको विषय प्राथमिकतामा आएको छ । समृद्धिका लागि स्वस्थ नागरिक हुनुपर्छ । स्वस्थ नागरिकका लागि खेल आवश्यक पर्छ । त्यसैका लागि हामीले ब्याडमिन्टन प्रतियोगिता आयोजना गरेका हौं । यस अभियानमा सहयोग पुर्याउने सबैलाई धन्यवाद दिन चाहन्छौं, अध्यक्ष थापाले भने । राखेपका सदस्यसचिव केशवकुमार विष्टले अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिता निजी क्षेत्रको लगानीमा नेपालमा आयोजना हुने सबैभन्दा ठूलो प्रतियोगिता भएको बताए । मिडिया हाउसले नेपालमा सर्वाधिक खेलिने ब्याडमिन्टन खेलको प्रतियोगिता स्तरीय र बृहत् स्वरूपमा सञ्चालन गर्नु ठूलो कुरा हो । यो प्रतियोगिताले खेल पर्यटनलाई पनि थप टेवा पुर्याएको छ, सदस्यसचिव विष्टले भने । पहिलो दिनको खेल हेरेर रमाइलो गर्दै विभिन्न विद्यालयका विद्यार्थी उनले नेपाली खेलकुद अहिले १८औं एसियाली खेलकुद र १३औं दक्षिण एसियाली खेलकुद (साग) को तयारीमा रहेको बताए । भूकम्पपछि भत्किएका खेल संरचनालाई ६ महिनाभित्र तयार गरी साग खेलकुदलाई सफल बनाएर छाड्ने प्रतिबद्धता पनि विष्टले ब्यक्त गरे । अन्नपूर्ण मिडिया नेटवर्कका प्रबन्ध निर्देशक लक्ष्मीप्रसाद पौडेलले समयको परिवर्तनसँगै अन्नपूर्ण मिडिया नेटवर्कले खेलकुदमा पनि आफ्नो दायरा फराकिलो बनाएको बताए । नेपाली खेलकुदको विकासमा पनि केही योगदान पुगोस भनेर अन्तर्राष्ट्रिय स्वरूपको ब्याडमिन्टन प्रतियोगिता सञ्चालन गरेका हौं । मिडिया नेटवर्कअन्तर्गत एपी वान एचडी टेलिभिजनले राष्ट्रिय र अन्तर्राष्ट्रिय स्तरका खेल गतिविधिलाई प्रत्यक्ष प्रसारण गरेर पनि सहयोग गरिरहेको छ । यो प्रतियोगिताको निरन्तरतासँगै भविष्यमा क्रिकेट, बास्केटबललगायत अन्य खेल पनि सञ्चालन गर्नेछौं, प्रबन्ध निर्देशक पौडेलले भने । नेपाल ब्याडमिन्टन संघका अध्यक्ष रामजीबहादुर श्रेष्ठले अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिताले नेपालको ब्याडमिन्टन खेल विकासमा ठूलो सहयोग पुर्याएको बताए । यो प्रतियोगिता नेपालमा आयोजना हुने सबैभन्दा ठूलो प्रतियोगिता हो । यो प्रतियोगिता सबैको ड्रिम टुर्नामेन्ट बनेको छ । हरेक संस्करण विशेष बन्दै आएको छ । पहिलोपटक प्रदेशस्तरीय छनोट प्रतियोगिता सञ्चालन हुँदा देशभरका खेलाडी उत्साही छन्, अध्यक्ष श्रेष्ठले भने । प्रतियोगिताको स्तर र सहभागीको संख्यामा समेत बढोत्तरी भएको भन्दै श्रेष्ठले संघको पहलमा नैकापमा बन्न लागेको ब्याडमिन्टन एकेडेमीलाई आवश्यक सहयोग गर्न युवा तथा खेलकुद मन्त्री विश्वकर्मालाई आग्रहसमेत गरे । उद्घाटनसँगै युवा तथा खेदकुद मन्त्री विश्वकर्मा र अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले ब्याडमिन्टन खेलेर प्रतियोगिताको औपचारिक शुभारम्भ गरेका थिए । चार सय २२ खेलाडी साउन १२ गतेसम्म चल्ने प्रतियोगितामा नेपालसहित भारत, पाकिस्तान, बंगलादेश र पूर्वी टिमोरका गरी चार सय २२ जना खेलाडीको सहभागिता रहेको छ । नेपाल ब्याडमिन्टन संघको प्राविधिक सहयोगमा सञ्चालित प्रतियोगितामा दुई सय ८५ खेल हुनेछन् । सहभागी खेलाडीले विभिन्न १० वटा स्पर्धामा प्रतिस्पर्धा गर्नेछन् । प्रतियोगितामा पुरुष सिंगल, महिला सिंगल, पुरुष डबल्स, महिला डबल्स, १९ वर्ष मुनिको जुनियर पुरुष सिंगल र जुनियर महिला सिंगल, पुरुष एक्जुकेटिभ सिंगल र डबल्स तथा पुरुष कर्पोरेट सिंगल र डबल्स गरी १० स्पर्धामा समावेश गरिएको छ । प्रतियोगिताको कर्पोरेट डबल्सतर्फ विभिन्न कर्पोरेट हाउसका म्यानेजर तहका खेलाडीले प्रतिस्पर्धा गर्नेछन् । यसैगरी एक्जुकेटिभ डबल्समा म्यानेजर तहभन्दा मुनिका खेलाडीको सहभागिता रहनेछ । जुनियरतर्फ महिला र पुरुष एकलतर्फका विजेताबाहेक अन्य स्पर्धाका विजेतालाई दुई तोला, उपविजेतालाई एक तोला र तेस्रो हुने खेलाडीलाई आधा तोला सुन पुरस्कार प्रदान गरिने अन्नपूर्ण मिडिया नेटवर्कका मानव संसाधन तथा प्रशासन विभाग प्रमुख सुदामकुमार सिजापतिले जानकारी दिए । जुनियरतर्फ महिला तथा पुरुष सिंगल्सका विजेताले भने एक तोला, दोस्रो हुनेले आधा तोला र तेस्रो स्थान हासिल गर्नेले चार आना सुन पुरस्कार पाउनेछन् । पुरस्कार राशिमा मात्रै २० लाख रुपैयाँभन्दा बढी रकम खर्च हुनेछ । यसअघि प्रतियोगिताका लागि खेलाडी छनोट गर्न गत जेठ १३ गतेदेखि ६ वटा प्रदेशमा छनोट खेल सञ्चालन गरिएको थियो । छनोट खेलमा सहभागी खेलाडीले पुरुष सिंगल, पुरुष डबल, महिला सिंगल, मिक्स डबल, १९ वर्षमुनिको जुनियर पुरुष सिंगल र जुनियर महिला सिंगलमा प्रतिस्पर्धा गरेका थिए । प्रदेशस्तरमा सञ्चालित छनोट प्रतियोगितामा पहिलो र दोस्रो हुने खेलाडीले काठमाडौंमा सञ्चालित अन्तिम चरणको प्रतियोगितामा प्रतिस्पर्धा गर्ने मौका पाएका हुन् । प्रतियोगिताको उद्घाटन समारोहमा अन्नपूर्ण मिडिया नेटर्वका ग्रुप सम्पादक विजयकुमार पाण्डे, सम्पादक राजाराम गौतम, नेपाल विद्युत् प्राधिकरणका प्रमुख कार्यकारी अधिकृत कुलमान घिसिङ, सशस्त्र प्रहरीका एआईजी पुष्पराम केसी, राष्ट्रिय अनुसन्धान विभागका एआईजी गणेश अधिकारी, काठमाडौं महानगरीय प्रहरी प्रभागका प्रमुख विश्वराज पोखरेल, नेपाली सेनाका प्रतिनिधि क्याप्टेन सजिता केसी, ब्याडमिन्टन संघका पूर्वअध्यक्ष र पदाधिकारीहरू, सुरक्षाकर्मी, अन्य खेल संघका पदाधिकारी, विभिन्न स्कुलका विद्यार्थी, खेलाडी, प्रशिक्षक, रेफ्री, सञ्चारकर्मी लगायतको उल्लेख्य उपस्थिति रहेको थियो । प्रतियोगितालाई रेडबुल, महालक्ष्मी पेन्ट, एलजी स्मार्ट टीभी, शिखर इन्सुरेन्स, सीजी एअर कन्डिसनर, देवः विकास बैंक लिमिटेड, नेबिको विस्कुट, रियल जुस र स्टार हस्पिटलले सहयोग गरेका छन् ।"
अन्नपूर्ण पोस्ट् इन्टरनेशनल कर्पोरेट ब्याडमिन्टनमा विभागीय खेलाडीको दबदबा,"काठमाडौँ: एपिएफ क्लबका दीपेश धामी र ज्येष्ठ ब्याडमिन्टनका सुनिल जोशी अन्नपूर्ण पोस्ट अन्तर्राष्टिय कर्पोरेट ब्याडमिन्टन प्रतियोगिताको पुरुष एकलतर्फ तेस्रो चरणमा प्रवेश गरेका छन् । त्रिपुरेश्वरस्थित राष्ट्रिय खेलकूद परिषद् (राखेप) कभर्डहल कोर्टमा आज भएको खेलमा दीपेशले प्रदेश नं ५ का निरञ्जन चौधरीलाई २११०, २१७ को सोझो सेटमा हराए । अर्को खेलमा सुनिलले पनि प्रदेश ५ कै शिव थापालाई २१७, २१६ को सेटमा स्तब्ध बनाए । सोही स्पर्धाको अर्को खेलमा नेपाल पुलिस क्लबका जीवन आचार्यले भारतका उदयबहादुर भट्टाचार्यलाई २१६, २१९ को सेटमा हराए । बैकुण्ठ श्रेष्ठले प्रदेश ४ का भूगोल गुरुङसँग वाकओभर पाए । पुलिसका दीपक बोहोराले प्रदेश ६ का जीतप्रसाद लामिछानेलाई २१११, २१८ ले हराए । अन्य खेलमा भारतका शुभ डेले प्रदेश १ का प्रनिशसिंह ठकुरीलाई २११६, २११९, एपिएफका विजित थापामगरले बाँकेका सरोज अन्सारीलाई २११४, २११७, बंगलादेशका महमद सलमान खानले भारतका राजदीप शर्मालाई २११५, २१११ र एपिएफका निरञ्जन देवकोटाले प्रदेश १ का सुजन श्रेष्ठलाई १३२१, २११८, २३२१ को सेटमा हराउँदै तेस्रो चरणमा पुगे । यसैगरी, सोही स्पर्धाको अर्को खेलमा त्रिभुवन आर्मी क्लबका प्रफुल मर्हजनले प्रदेश ७ का जेवी साउदसँग वाकओभर पाए । आर्मीकै रुकेश मर्हजनले एमआइबिसीका नीरविक्रम देवकोटालाई २११८, २१११, भारतका शेख महमद रहिमले एपिएफका सुदीप सेढाईंलाई २११६, २११८, नेपालका प्रिन्स दाहालले एपेक इन्टरनेशनलका अकिल श्रेष्ठलाई २१९, २११५, आर्मीका प्रवीन लिङथेपले प्रदेश ७ का देवराज रानालाई २११९, २११८ तथा पुलिसका विष्णु कटुवालले प्रदेश २ का रामकुमार श्रेष्ठसँग वाकओभर पाउँदै तेस्रो चरणमा स्थान बनाए । पुरुष एक्जुकेटिभ एकल यसैगरी, एपेक इन्टरनेशनलका अकिल श्रेष्ठ र कुमारी बैंकका विक्रम निरौल पुरुष एक्जुकेटिभतर्फ तेस्रो चरणका प्रवेश गरेका छन् । अकिलले नेपाल मेगा बैंकमा खेम भट्टलाई २११०, २११३ र विक्रमले लाइफ फर्माका किरण विष्टलाई २११२, २११३ को सेटमा हराए । सोही स्पर्धाको अन्य खेलमा केआरएसका राम बानियाँले नेपाल राष्ट्र बैंकका नारायणप्रसाद पौडेललाई २१४, २१६, आरएस अन्ट्रक्सनका रजिन खड्काले हिमालयन बैंकका सुरजनबहादुर सिंहलाई २१९, २१२, राष्ट्र बैंकका बमबहादुर मिश्रले सेन्चुरी बैंकका रञ्जन खड्कालाई २११७, २११५, जेष्ठ सेभिङका सुजन थापाले एनएसीका नवीन मगरसँग वाकओभर पाए । अर्को खेलमा जेष्ठ सेभिङकै सुनिल जोशीले सेन्ट जेभियरका सुनिल रत्न बराईलाई २१९, २१८, लाइफ फर्माका विनोद पौडेलले जेष्ठका मधुसूदन पाठकलाई २११७, २११४, नेपाल एसबिआई बैंकका नवराज जोशीले अल्कीका केशवराज गिरीलाई २१६, २१९ र एनएसीका प्रशन ओलीले नविलका छविकुमार जोशीलाई २११७, २७२५ ले हराउँदै तेस्रो चरणमा पुगे । छात्र यू१९ एकल यसैगरी, छात्र यू१९ एकलतर्फ आर्मीका प्रफुल महर्जन नेपालका मोहन गुरुङलाई २१४, २१८ र प्रदेश ६ का नगेन्द्र बम ठकुरीले जेष्ठका अभियान कस्यपलाई २११९, २११९ले हराउँदै तेस्रो चरणमा पुगेका छन् । अर्को खेलमा प्रदेश १ का प्रनिश सिंह ठकुरीले बाँकेका संगम पुनलाई २११५, २११६ ले हराए । सोही स्पर्धामा प्रदेश ७ का अमृत चौधरीले जेष्ठका प्रियान्सु क्षेत्रीलाई २११५, २११९ ले हराउँदै तेस्रो चरणमा पुगेका छन् । आर्मीका प्रवीन लिङथेपले नेपालका सञ्जीव भण्डारीलाई २११३, २११६, अन्नपूर्ण राइसका दिप्रिश बज्राचार्यले प्रदेश ४ का सलिन पौवीलाई २११३, १५२१, २३२१, जेष्ठका सुनिल जोशीले प्रदेश १ का सत्यम सुब्बालाई २१६, २१९ र नेपालका सविन तामाङले सिजिबिसी टिमोरका प्रतीक अर्याललाई १७२१, २११७, २११५ ले हराए । सोही स्पर्धाको अन्य खेलमा टंकेश्वरका विनायकलाल श्रेष्ठले नख्खीपोटका आशीष राईलाई २११९, २११०, प्रदेश ४ का विधान अधिकारीले प्रदेश ७ का देवराज रानालाई २११३, २११५, धादिङका आयुश श्रेष्ठले प्रदेश २ का धिरज शाहलाई २२२०, १३२१, २३२१ तथा आर्मीका रुकेश महर्जनले प्रदेश ५ का सफल थापालाई २११५, २१११ पराजित गरे । त्यस्तै, प्रदेश ६ का निरञ्जन चौधरीले प्रदेश २ का कौशिकराज गिरीलाई २१७, १७२१, २११६, प्रदेश ५ का शिव थापाले काठमाडौँका युवेश धौवडेललाई २१७, २१५, आर्मीका दिवस शंकरले जेष्ठका पेम्बा शेर्पालाई १९२१, २११६, २११८ तथा नेपालका प्रिन्स दाहालले रिसव पौडेललाई २१५, २११० को सेटमा हराए ।"
निराजन र रुकेश दोस्रो चरण्मा,"काठमाडौं : विभागीय टोली एपिएफ क्लबका निराजन देवकोटा र त्रिभुवन आर्मी क्लबका रुकेश महर्जन अन्नपूर्ण पोस्ट् अन्तर्राष्ट्रिय कर्पोरेट ब्याडमिन्टन प्रतियोगिता अन्तर्गत पुरुष एकलतर्फ दोस्रो चरणमा प्रवेश गरेका छन् । निराजनले अर्काे विभागीय टोली नेपाल पुलिस क्लबका पूर्ण बहादुर पाथालाई हराए । दिनको पहिलो प्रतिस्पर्धात्मक खेलम निराजनले पूर्णलाई २११०, १७२१, २११७ ले पराजित गरे । रुकेशले बंगलादेशका मइनुल पर्भेजमाथि २११३, २११४ को सेटमा सहज जित निकाले । पुरुष एकलतर्फकै अन्य खेलमा विदेशी खेलाडीविरुद्ध जित हात पार्दै नेपालका बैकुण्ठ श्रेष्ठ र अखिल श्रेष्ठ पनि दोस्रो चरणमा पुगे । बैकुण्ठले बंगलादेशका प्रभाल हसन तालुक्दारलाई २११६, १३२१, २११० को सेटमा हराए । एपास इन्टरनेसनलका अखिलले भारतका ऐहसान कबीर अलीविरुद्ध २११८, २११७ को सेटमा जित निकाले । पुरुष एकलतर्फ भारतका राजदीप शर्माले पनि विजयी सुरुवात गरे । उनले क्षेत्र नम्बर चारका विवेक विसीलाई २३२१, २११४ को सेटमा हराए । यसैगरी महिला एकलतर्फ प्रदेश नम्बर चारकी प्रजिता गुरुङ र प्रदेश नम्बर ६ की पुष्पा साही बिपक्षी खेलाडीबाट वाक ओभर पाए । प्रजिताले प्रदेश नम्बर सातकी बिमला ओझा तथा पुष्पाले प्रदेश नम्बर सातकी मियोन तामाङबाट वाक ओभर पाएका हुन् । सोही स्पर्धामा प्रदेश नम्बर पाँचकी समिक्षा न्यौपाने र सुष्मा श्रेष्ठ तथा पाकिस्तानकी सम्जाद महुर भने आआफ्नो खेलमा जित हात पार्दै दोस्रो चरणमा प्रवेश गरेका छन् । समिक्षाले प्रदेश नम्बर दुईकी स्मृति राईलाई २१६, २१७, सुष्माले प्रदेश नम्बर दुईको चित्र हरीत्वालालाई २१११, २१९ तथा सम्जादले प्रदेश नम्बर ६ की सेस्ना श्रीपालीलाई २१५, २१२ को सेटमा हराए । समिक्षाले यू१९ महिला एकलतर्फ पनि विजयी सुरुवात गरेकी छिन् । समिक्षाले महिला एकलतर्फ बाई पाएकी प्रदेश नम्बर चारकी प्रजिता गुरुङलाई २११३, २११० ले पराजित गरीन् । यस्तै यू१९ महिला एकलतर्फ प्रदेश नम्बर चारकी आक्रिती केसी, प्रदेश नम्बर ६ की अग्रिमा भन्डारी र एसबीआई बैंककी सम्भावी पलकले पनि आफ्नो पहिलो खेलमा जित हात पारे । यू१९ को पुरुष एकलतर्फ बिनायक लाल श्रेष्ठ र सविन तामाङले दोस्रो चरणमा स्थान सुरक्षित गरेका छन् । बिनायकले विपक्षी खेलाडी एसबीआई बैंकका सम्भारी पलकबाट वाल्क ओभर पाए भने सबिनले हेमाङ हाङ लिम्बूलाई २१९, २१३ ले हराए । पुरुष युगल पुरुष युगलतर्फ बंगलादेशका प्रवल हसन तालुक्दार र मोहम्मद सलमान खानको जाडीले विजयी सुरुवात गरेका छन् । हसन र सलमानको जोडीले नेपालका लाइफ फार्माका बिनोद पौडेल तथा प्रदेश नम्बर पाँचका विवन थापाको जोडीलाई २११६, २११२, २११६ को सेटमा पराजित गर्यो । भारतका शुभ देय र राजदीप शर्मा, नेपालका गणेश रायमाझी र विश्वास नेपाल तथा प्रदेश नम्बर चारका बिशाल बस्नेत र विधान अधिकारीको जोडीले पनि प्रतियोगितामा सुखद् सुरुवात गरेका छन् । भारतका शुभ र राजदीपको जोडीले नेपालको प्रदेश नम्बर दुईका सुनिल परियार र सन्तोस कटुवालको जोडीलाई २११६, २११२, गणेश र विश्वासको जोडीले प्रदेश नम्बर पाँचका सरोज अन्सारी र शिभ तहपको जोडीलाई २११६, २१९ तथा बिशाल र बिधानको जोडीले प्रदेश नम्बर सातका केशव भट्ट र सुरेश बमको जोडीलाई २११२, २११३ को सेटमा हराए । पुरुष एकल कर्पोरेट कर्पोरेटतर्फको पुरुष एकलमा रमेश आचार्य, बाल मुकुन्द ढुंगाना, मनोज मानन्धर र हरीकुमार शर्माले आफ्नो पहिलो खेलमै वाल्क ओभर पाएर दोस्रो चरणमा पुगेका छन् । रमेशले अनुजराज पौडेल, बाल मुकुन्द ढुंगानाले पेम्बा लामा तामाङ, मनोजले बिशाल सापकोटा र हरीकुमारले सुकन्त अधिकारीबाट वाक ओभर पाएका हुन् । सुरेन्द्र कार्की र प्रकाश थापा भने आआफ्नो खेलमा जित हात पार्दै दोस्रो चरणमा पुगेका छन् । सुरेन्द्रले कृष्ण ध्वज खड्कालाई १९२१, २१११, २१७ र प्रकाशले विरेन्द्रसिंह बिष्टलाई २११९, २१९ को सेटमा हराए । पुरुष युगल एक्जुकेटिभ पुरुष युगल एक्जुकेटिभतर्फ तीन खेलाडीले वाक ओभर पाएका छन् । कुमारी बैंकका निरज राई र बिक्रम निरौला, श्री उपकारका सञ्जय त्रीपाटी र निराजन कडेँल तथा बिस्टर फिडका गोपाल टन्डन र प्रदेश नम्बर पाँचका जिवन थापाको जोडीले आफ्नो पहिलो खेलमा बाई पाउँदै दोस्रो चरणमा पुगे । निरज र बिक्रमको जोडीले एनएसीका जेबी चन्द र जी भट्ट, सञ्जय र निरञ्जनको जोडीले नेबिल बैंकका छबी जोशी र राम सिंह चौधरी तथा गोपाल र जिवनको जोडीले आरबीबीका देभेन्द्र खनाल र टेकराज जोशीको जोडीबाट वाक ओभर पाएका हुन् । सिल्क किचेनका शम्भु भट्टराई र गणेश रायमाझी, महालक्ष्मी पेन्ट्सका राजन गोले र सुरेश कार्की तथा बाबा पल्ट्रीका भानु भक्त खत्री र राजु गुरुङको जोडी आआफ्नो खेलमा जित हात पार्दै दोस्रो चरणमा पुगेका छन् । शम्भु र गणेशको जोडीले आरबीबीका उद्धव प्रसाद खनाल र राजेन्द्र प्रशाद दाहालको जोडीलाई २१५, २१८, राजन र सुरेशको जोडीले लाइफ फर्माका बिनोद पौडेल र किरण बिष्टको जोडीलाई २११७, २११६ तथा भानु र राजुको जोडीले अन्नपूर्ण राइसका सुरज महर्जन र दीनेश महर्जनको जोडीलाई २११४, २६२८, २४२२ को सेटमा पराजित गरे । नेपाल टेलिकमका हरी कुमार शर्मा र सुरेन्द्र कार्कीको जोडी पनि चन्दन स्टोरका राजमान महर्जन र चन्दन महर्जनको जोडीमाथी २१११, २११० को सोझो सेटमा जित हात पार्दै पदोस्रो चरणमा पुगे । पुरुष युगल कर्पोरेट यसैगरी कर्पोरेटतर्फ पुरुष युगलमा ६ जोडीले वाक ओभर पाएका छन् । सडक बिभागका बाशुदेव घिमिरे र मुकुन्द अधिकारी, नेपाल राष्ट्र बैंकका रेशम बहादुर बलचौडी र दीलाराम सुबेदी, अरुण द्वा र केशव आचार्य, हिमालयन बैंकका अमृत मल्ल र सिद्धार्थ शर्मा, एसबी संघका बिष्णु बम्जन र हरी बहादुर रोक्का तथा नबिल बैंकका सन्तोष जोन्चेन र पूर्ण लोप्चन आफ्नो पहिलो खेलमै बाई पाउँदै दोस्रो चरणमा पुगेका हुन् । नेपाल टेलिकमका हरी कुमार शर्मा र राजेन्द्र श्रेष्ठ, बुटवल पावरका सुदीप बुढाथोकी र खगेन्द्र रेगामी, मञ्जु श्रीका सुरेन्द्र कटुवाल र सुर्ब खत्री तथा हिमालका कमल कुमार चौधरी र कृष्ण खड्काको जोडी भने आफ्नो खेलमा जित हात पार्दै प्रतियोगिताको दोस्रो चरणमा पुगेका छन् । निम्बुसका पञ्कोज शर्मा र राजन सिग्देल, लामा कन्सट्रक्सनका लाक्पा तेन्जिङ तामाङ र पञ्च तामाङ, नेपाल एनआरबीका बिशेन महर्जन र सिंगमान महर्जन, एनआरबीकै पदमराज जोशी र पदम बहादुर मि श्र तथा महालक्ष्मी पेन्ट्सका उज्वल शाक्य र शान्त डंगोलको जोडी पनि कर्पोरेटको पुरुष युगलतर्फ आफ्नो पहिलो खेलमा जित हात पार्दै दोस्रो चरणमा पुगेका छन् । यसैगरी आइपीपीका आदर्श बिष्ट र सुबास उलाक, बिस्टर फिडका गोपाल टन्डन र श्री भैरवका प्रकाश थापा, यूई डटकमका हरी श्रेष्ठ र हरी ओम गुप्ता तथा एनसेलका रञ्जन शर्मा र सुकन्ता अधिकारी पनि प्रतियोगिताको दोस्रो चरणमा प्रवेश गरेका छन् । सोही स्पर्धामा बी एन्ड बीका शीभ नाथ पान्डे र बल मुकुन्द ढुङ्गेल, जलेवाका रुद्रबहादुर थिङ र एपेस इन्टरनेशनलका अखिल श्रेष्ठ, आईपीपीका अरुण बलामी र सुमन पोखरेल, क्यानका बिक्रमराज गौतम र नरेन्द्रबहादुर गौतम तथा आकर्षणका सुक्र पाख्रिन र मिलन थापा पनि दोस्रो चरणमा पुगेका छन् ।"

शीर्षक,विवरण
के दलहरू शासक निर्माण गर्ने मेसिन हुन् ?,"रहर गर्नु कुनै खराब कुरा होइन बरू यो नबुझ्नु ठूलो दुःख हो जुन बाटोमा तपाईं हिँड्नु नै भएन त्यही बाटोको गन्तव्यसम्म कसरी पुग्न सक्नुहुन्छ ? (बाटोको दुःख, कुमार अम्बुज) नेपालको राजनीतिक आन्दोलनले आफ्नो कागजी लक्ष्य समाजवाद राख्न थालेको सातदसक नाघिसक्यो । अनि त्यति नै समय यहाँका राजनीतिक संगठनहरूको व्यवहार गैरसमाजवादी बाटोमा हिँडिरह्यो । राणाशासन अन्त्यलाई लोकतन्त्र आरम्भको जग मान्दा नेपालका कम्युनिस्ट र गैरकम्युनिस्टले पौने शताब्दी समय समाजवादी सिद्धान्त कै लागि बिताइसकेका छन् । तर अहिले पनि हरेक पार्टी र संगठनको मूल समस्या छआन्तरिक लोकतन्त्रको अभाव र सामन्तवादी शक्तिसम्बन्ध । कुनै त्यस्ता दल छैनन् जसभित्र आन्तरिक लोकतन्त्र संस्थागत भएको होस्, संगठनमा जनमुखी र समुदायमुखी पद्धति अभ्यास भएको होस् । कुमार अम्बुजको कविताले भने झैं दलहरूले समाजवादको रहर त गरे तर उनीहरूको सबैभन्दा ठूलो दुःख भयोआफ्नो दैनन्दिनको संगठनात्मक बाटो गन्तव्यतिर छ या छैन भनेर नबुझ्नु । संगठनः शासक निर्माण मेसिन व्यवस्था फेर्न बनेका दलहरूका संरचना कालान्तरमा शासक निर्माण मेसिनमा फेरिए । आन्दोलनबाट स्थापित नेतृत्व नै पार्टीसत्ता वा राज्यसत्तामा पुगिसक्दा नेता नरहने र शासकमा फेरिइसक्ने दृश्य भोगिएकै यथार्थ हो । हिजोको समाजवादी लक्ष्य अब संवैधानिक व्यवस्था बनिसकेको छ तर नेपाली राजनीतिका मुख्य दुई शक्ति मानिने कम्युनिस्ट र कांग्रेस संगठन निर्माण, सञ्चालन र कार्यशैलीका हिसाबले समाजमुखी होइन, सामन्तवादी र निरंकुशतावादी छन् भन्ने कुरा तत्तत् पार्टीका नेताहरूबाटै स्वीकारिएको तथ्य हो । हालैको एक कार्यक्रममा एमाले उपमहासचिव घनश्याम भुसालले नेतृत्वको गलत प्रवृत्ति र नीतिका विरुद्धमा मत राख्नसमेत डराउनुपर्ने परिस्थिति रहेको चर्चा गरेका थिए । एमाले अध्यक्ष तथा प्रधानमन्त्री केपी शर्मा ओलीको पार्टीभित्र चल्ने एकल शासनबारे पार्टीकै नेता डराइडराइ बोल्नुपर्ने परिवेश छ भन्ने कुरा सो पार्टीका धेरै नेताले औपचारिकअनौपचारिक रूपमा पटकपटक बोल्दै आएका छन् । कांग्रेसभित्र सभापति शेरबहादुर देउवाको कार्यशैलीको तुलनात्मक रूपमा बढी आलोचना भएको सुनिन्छ तर त्यहाँ पनि विचारबहस र फरक मतको स्थान र भूमिका निम्छरै देख्न सकिन्छ । माओवादी केन्द्रमा त्यस पार्टीका सुप्रिमो प्रचण्डको निर्णय नै देवनिर्णय मानिने चलन पुरानै हो । एकजना राजनीतिक विश्लेषकले केही दिनअघि भनेका थिए, माओवादी दुःखी पार्टी हो, त्यसभित्र त एकजना घनश्याम भुसाल पनि छैन, फरक मतका लागि स्पेसै छैन । आफ्नो समयका आन्दोलनकारी र प्रतिभावान् मानिने संगठकहरूले नै अहिले प्रमुख पार्टीको केन्द्रीय नेतृत्व सम्हालिरहेका छन् । तर यी प्रतिभावान् हरूको निर्माण प्रक्रिया के थियो ? यिनीहरूको संगठन सञ्चालनको विधि कस्तो थियो ? कुन आन्तरिक विधिले आज यिनीहरूलाई नेता होइन, शासक बनायो ? यसको सम्यक अध्ययन र खोजाधारित विश्लेषण नेपाली राजनीतिशास्त्रमा खड्केको पक्ष हो । पार्टी निर्माणको सुरुवाती प्रक्रियादेखि संगठन सञ्चालनसम्म व्यक्तिकेन्द्री, जातमुखी र केन्द्रीयतामुखी विधि अवलम्बन गरेपछि संगठनको जिन्दगीमा न लोकतन्त्रको रक्तसञ्चार हुन्छ, न पिँधमा रहेका जात वा समुदायको कुनै ढुकढुकी बाँकी रहन्छ । आज शासनसत्ता चलाइरहेका वा सत्ताको प्रतिपक्षमा पालो कुरिरहेका राजनीतिक शक्ति शासककै पंक्तिमा छन्, नाममा र कागजमा ती समाजवादी, लोकतन्त्रवादी वा साम्यवादी नै किन नहोउन् । दिनदिनैका पाइलाहरू शासक बन्ने भर्याङमा चढिरहेपछि त्यस्तो माथिल्लो तलामै पुगिन्छ, जहाँ न लोकतन्त्र चाहिन्छ, न भुइँतहका समुदायको सरोकार नै प्राथमिकतामा पर्न सम्भव छ । विकल्पमा को ? कसरी ? विद्यमान पार्टी र तिनको कार्यशैली वा संरचनामा विकल्प खोज्ने चर्चा बेलाबेला भएकै छ । दुई वर्षअघि माओवादी पार्टी छाडेर नेपाली राजनीतिको नयाँ विकल्प बन्ने लक्ष्यसहित पूर्वप्रधानमन्त्री डा बाबुराम भट्टराईले नयाँ शक्ति निर्माण अभियान सुरु गरेका थिए । एक वर्ष बित्दानबित्दै राजधानीबाट उनकै संयोजकत्वमा नयाँ पार्टीको ऐतिहासिक घोषणा भयो । धेरैले प्रश्न गरे, कतिले खिसिटिउरी गरे, कतिले मनैदेखि नयाँ सपना पनि देखे । लामो समय गुजार्न नपाउँदै नयाँ शक्तिले व्यवहारिक झड्का बेहोरिसकेको छ । सोही संगठनका अनुभवीहरू पार्टी निर्माण वा सञ्चालनमा नयाँ शक्तिले कुनै नयाँपन दिन नसकेको गुनासो पोख्दै बाहिरिँदै गरेका छन् । नवउदारवादी धाराभित्रै शुद्धता खोज्दै नयाँ विकल्प बन्ने घोषणा गरेका पत्रकार रवीन्द्र मिश्रलगायतको साझाविवेकशील पार्टी पनि यतिखेर समृद्धिको होहल्लाबीच गतिविधिविहीन गुमनाम भएको छ । अहिले फेरि कम्युनिस्ट पृष्ठभूमिका केही नेताकार्यकर्ता नयाँ कम्युनिस्ट अभियान निर्माणको संकल्प गरिरहेका छन् र उनीहरूको दाबी छअबको कम्युनिस्ट विकल्प हामी हुन्छौं । डा भट्टराईले जस्तो ठूलो स्तरको पत्रकार सम्मेलन भएको छैन, ठूलो आमसभा आयोजित छैन । ठूला मिडियामा ठूला विज्ञापन पनि छापिएका छैनन् । भव्य वा ऐतिहासिक समारोहहरू चलेका छैनन् । तर माओवादी केन्द्रसँग स्वघोषित सम्बन्धबिच्छेद गरेका कवि नेता आहुतिसहित विभिन्न धाराका त्यस्ता राजनीतिक कार्यकर्ताहरूले पार्टी निर्माण तयारी गरिरहेको सामाजिक सञ्जाल र चोकचौतारामा चर्चामा छ । आज शासनसत्ता चलाइरहेका वा सत्ताको प्रतिपक्षमा पालो कुरिरहेका राजनीतिक शक्ति शासककै पंक्तिमा छन्, नाममा र कागजमा ती समाजवादी, लोकतन्त्रवादी वा साम्यवादी नै किन नहोउन् । अभियानमा त्यस्ता नेताकार्यकर्ताहरू छन्, जसलाई चलनचल्तीको औपचारिकताले दोस्रो वा तेस्रो तहका नेता भन्छ, अनि सामाजिकसांस्कृतिक अनौपचारिकताले दोस्रो दर्जा का मान्छेका रूपमा व्यवहार गर्छ । उनीहरूको पछिल्लो गतिविधि शक्तिमठहरूको चासोमा छैन । तत्कालको सत्ता राजनीतिमा त्यसले कुनै असर पनि पारिहाल्ने देखिन्नँ । तर हल्लाखल्ला नगरी सुरु गरिएको यो अभियानले पार्टी निर्माण र सञ्चालनमा देखिने व्यक्तिकेन्द्री र केन्द्रीयतावादी ढाँचा नै दोहोर्याउँछ कि समुदायमुखी संगठन निर्माणको प्रक्रियामा जाने आँट गर्छ ? नयाँ पार्टी बनाउने नाममा शासकनिर्माण मेसिनकै अभ्यास हुन्छ या यसले संगठनसञ्चालनमा विकल्प खोज्न मिहिनेत गर्छ ? आहुतिसहितको टिमसँग यो एउटा मुख्य प्रश्न सामुन्नेमै छ । नयाँ पार्टी वा संगठन घोषणापूर्व प्रस्तावित वैज्ञानिक समाजवादी कम्युनिस्ट पार्टी का तर्फबाट आहुति र उनका साथीहरूले आफ्नो दस्तावेज मस्यौदालाई सुझावार्थ आमजनतामा पठाइदिए, इन्टरनेट माध्यमबाट । पहिल्यै आफूलाई महासचिव वा अध्यक्ष घोषणा गरेर, आफ्ना वरिपरिका मान्छेलाई पोलिटब्युरो वा केन्द्रीय समितिको उच्चासनमा राखेर, अनि मात्रै दस्तावेज तयार पार्ने नेपाली कम्युनिस्ट परम्पराको तगारो झिकेर उनीहरूले पार्टी निर्माण अभियान सुरु गर्न खोजेको देखिन्छ । त्यसो त नेपालमा अहिले विद्यमान राजनीतिक दलहरूको विकल्प किन छ ? त्यसरी विकल्पमा आउने पार्टीको स्थान कुन हो ? त्यसले लिने विचारधारात्मक अवस्थिति के हो ? यस्ता सैद्धान्तिक तथा व्यवहारिक प्रश्नानेक झेलेर मात्रै नयाँ पार्टीको आवश्यकता वा औचित्य पुष्टि गर्न सकिन्छ । कुनै पनि नयाँ पार्टी स्थापनाले नयाँ वैचारिक आधार र भिन्न राजनीतिक लक्ष्यको माग गर्छ नै । राजनीतिक अर्थशास्त्रमा एउटा प्रचलित भनाइ नै छपुँजीवादी व्यवस्थामा पुँजीपतिका प्रतिनिधिहरूले शासन गर्छन् । र, यो शासन व्यवस्था बदल्न चाहनेले पुँजीपतिको प्रतिनिधि वा तिनीहरूको अंग नबन्ने मार्ग पहिचान्न सक्नुपर्छ । नयाँ समूहले आफ्नो वैकल्पिक राजनीतिक दिशा तय गर्नुसँगसँगै त्यसको निर्माण प्रक्रिया र सञ्चालनविधिबारे पनि वैकल्पिक मार्ग अवलम्बन गर्न सकेन भने फेरि पुरानै पार्टीको मिनिसंस्करण बन्न सक्ने त्यत्तिकै खतरा छ । दस्तावेज तयारीका क्रममा व्यक्तिगत तथा सामूहिक रूपमा विभिन्न बौद्धिक, राजनीतिक तथा सांस्कृतिक व्यक्तिहरूसँग पटकपटक अनेक भेटघाट, छलफल, कुराकानी गरी विचारनिर्माण गर्ने प्रारम्भिक प्रयत्न सकारात्मक छ । यसबाट बुझ्न सकिन्छ, यो टिम परम्परागत पार्टी निर्माणको केन्द्रीयतावादी सोचबाट बाहिर निस्कन अवश्यै खोजिरहेको छ । माथि चर्चा गरिए झैं पहिले आफैंलाई नेतृत्वको शीर्षस्थानमा राख्ने, आफूवरिपरिका केही मान्छेलाई केन्द्रीय तह घोषित गर्ने र बाँकीलाई तल्लो तह मा संगठित गर्न जाने चल्तीको तरिका भञ्जन यस टिमको पहिलो आशावादी संकेत हो । नयाँ बाटो हिँड्न चाहनेहरूका लागि सैद्धान्तिक स्पष्टता र विचारमा विकल्पको मार्गप्रष्टताको खाँचो त छँदैछ । पुँजीवादको आजको चरित्रको सम्यक मीमांसा नगरेसम्म, पर्यावरण विनाशबाट पृथ्वी जोगाउने परियोजनासँग राजनीतिलाई नजोडेसम्म, नेपालभित्रको सन्दर्भमा भूराजनीतिक विश्वपरिप्रेक्ष्यको यथार्थलाई आत्मसात् नगरेसम्म कुनै पनि किसिमको नयाँ आन्दोलन वा नयाँ राजनीतिक पार्टीको दिशादृष्टि वैकल्पिक हुन कठिन छ । र, सबैभन्दा महत्वपूर्ण प्रश्न सुरुमै उठ्छकसरी र कस्तो संगठनको अभ्यास सुरु हुन्छ, त्यसले नै दाबी गरिएअनुसार कोही विकल्प बन्छबन्दैन भन्ने समयअगावै पूर्वानुमान गर्न सकिने सुविधा दिन्छ । रहर, बाध्यता वा ऐतिहासिक आवश्यकता जुन रूपमा अथ्र्याए पनि नयाँ गन्तव्यमा पुग्ने यात्रा थाल्ने हो भने दिनदिनैका व्यवहारिक पाइलाहरू पनि नयाँ बाटोमा राख्नैपर्छ । कवि अम्बुजका शब्दलाई परिमार्जन गरेर भन्न सकिन्छनयाँ यात्रा थाल्नु असल कुरा हो । तर कहाँ पुग्न कुन बाटो कसरी हिँड्ने भन्ने भेउ नपाउँदा गन्तव्य कतै छुट्न सक्छ, जसरी आजसम्मका पार्टी र संगठनहरूले समाजवादी गन्तव्य कागजमै छुटाए र आफू शासनसत्ताको बार्दलीमा मात्रै पुगे ।"
"सिन्डिकेट होइन, कार्टेल हो यो !","अहिले नेपाली मिडियामा सर्वाधिक चलेको शब्द हो सिन्डिकेट। अंग्रेजी भाषाको यो शब्दको जरा खोज्न ल्याटिन वा फ्रेन्च भाषामा पस्नुपर्ने हुन्छ। सिन्डिकेट शब्दको मोटामोटी अर्थ हुन्छ, व्यक्ति वा कम्पनीहरूको त्यस्तो समूह, जो कुनै व्यापारिक उद्यमका लागि चाहिने पुँजी एकत्रित गर्न निर्मित भएको हुन्छ। यो समूहको निर्माण धेरैजसो प्रकरणमा नाफा बढाउने उद्देश्यले गरिएको हुन्छ। हुन त कतिपय अवस्थामा संसारभर बैधानिक तरिकाबाट सिन्डिकेट हरूको निर्माण भए पनि, यो सिन्डिकेट शब्दले चलनचल्तीको भाषामा अवैधानिक कर्ममा संलग्नताको जनाउ पनि दिनसक्छ। यो परिभाषा अनुसार, सिन्डिकेट दुई धारे तरबार हुँदो रहेछ। यसले सकारात्मक र नकारात्मक दुवैथरि रूप लिनसक्दो रहेछ। सिन्डिकेट आफैँमा खराब होइन, तर जब यसले व्यापक समाजको हितको निम्ति काम नगरेर फगत आफ्नो समूहको स्वार्थ मात्र हेर्न थाल्छ, तब जटिलता उत्पन्न हुन्छ। नेपालको यातायात सिन्डिकेट का सम्बन्धमा पनि भएको यही हो। नेपालका कयौँ अन्य क्षेत्रमा वर्षांैदेखि कम्बल ओढेर घिउ खाइरहेका सिन्डिकेटहरूको सम्बन्धमा भइरहेको पनि यही हो। मलाई लाग्छ, जब सिन्डिकेटले प्रतिस्पर्धाको साटो एकाधिकारवादका सीमा छुन्छ तब यसलाई सिन्डिकेटको साटो कार्टेल शब्दले सम्बोधन गरिँदा बढी न्यायोचित हुन्छ। कार्टेल शब्दको मोटामोटी अर्थ हुन्छ, बजारमा प्रतिस्पर्धालाई रोक्ने र मूल्यलाई अप्राकृतिक रूपले बढाउने कुटिल उद्देश्यका साथ निर्माण गरिएको संघ। सिन्डिकेट यदि गुट हो भने कार्टेल गिरोह हो। व्यक्तिगत रूपले भन्नुपर्दा मलाई संघ, संस्था, संगठन आदि कुरामा धेरै रुचि र विश्वास छैन। मेरा निम्ति व्यक्तिको निजत्व ले बढी महŒव राख्छ। तर, मलाई यो पनि थाहा छ आजको संसारमा संघ, संस्था र संगठनको प्रभावका अगाडि व्यक्तिको खासै धेरै महŒव हुँदैन। कलियुगमा त संगठन, सिन्डिकेट र कार्टेल झन् झन् बलिया हुँदै गएका छन्। एउटा धेरै पुरानो भविष्यवाणी थियो, जुन सत्य प्रमाणित भयो संघे शक्तिः कलियुगे। अर्थात् कलियुगमा संगठनकै शक्ति प्रधान हुनेछ। त्यसैले त आज समाजको कुनै न कुनै प्रकारको दल, संघ, संगठनमा चाहेर वा नचाएर आवद्ध हुनेको संख्या बढ्दो छ। किनभने संघे शक्तिः कलियुगे। जब सिन्डिकेटले प्रतिस्पर्धाको साटो एकाधिकारवादका सीमा छुन्छ तब यसलाई सिन्डिकेटको साटो कार्टेल शब्दले सम्बोधन गरिँदा बढी न्यायोचित हुन्छ । सिन्डिकेट यदि गुट हो भने कार्टेल गिरोह हो । संघ, संस्था र संगठनको फाइदा के छ भने, यिनको नेतृत्वले चाह्यो भने ठूलो जनसमुदायलाई प्रेरित गरी कुनै राम्रो काम वा भावनामा लगाउन सक्छन्। तर, यसको खतरा के छ भने नेतृत्वले आफ्नो संगठनको शक्तिलाई निहित स्वार्थको सानो गिरोहको हितमा मात्र काम गर्ने खुराफातीमा रूपान्तरित पनि गर्न सक्छन्। यातायातवालाले सिन्डिकेट होइन, कार्टेल चलाइरहेका थिए। यो शक्तिशाली कार्टेललाई तह लागाउन, जोकोहीको बुताको बात थिएन। वर्तमान सरकारले जुन इच्छाशक्तिका साथ यो विषयमा कदम चालेर देखायो, दुनियाँले देखे सरकारले चाह्यो भने केही त हुँदो रहेछ। आज जब म पनि सरकारको कदमको तारिफ गर्ने लामो पंक्तिमा उभिन पुगेको छु, एउटा पुरक प्रश्नले सताउन चाहिँ छोडेको छैन। के सरकारले आफ्नो सारा शक्ति कुनै पेसा, व्यवसाय गरेर कमाई खाने जमातविरुद्ध यसरी परिचालित गर्नु उचित हो, जसरी यो पटक गर्यो ? के नेपालमा सिन्डिकेट केबल यातायातवालाहरूले मात्र चलाइराखेका थिए ? के योभन्दा बलशाली सिन्डिकेटहरू समाजमा सक्रिय छैनन् र ? जसले जनताको प्रगति र देशको आर्थिक उन्नतिमा बाधा पुर्याइरहेका छन्। मलाई लाग्छ, जुन सुरुवात भएको छ त्यसको समापन यत्तिकैमा सीमित रहने छैन। सबैले गहिरो तबरबाट बुझ्नुपर्ने दुई शब्द छन् नाफा र नाफाखोरी। यी दुई शब्दबीच धेरै फरक छ। नाफा कमाउनु हर व्यवसायीको अधिकार हो। नाफाखोरी चाहिँ अनुचित हो। त्यसैगरी आफ्नो पेसागत हितको रक्षा गर्न संगठन खडा गर्नु, राम्रो उद्देश्य राखेर सिन्डिकेट बनाउनु पनि निन्दनीय हुन सक्दैन। तर, कार्टेल बनाउन खोज्नु चाहिँ अनाधिकार चेष्टा हो। धेरैपटक लेखिसकेँ, जति दोहोर्याउँदा पनि ताजा नै रहने वाक्य हो हामी वैश्य युगमा छौँ। वैश्य युगमा बजार शक्तिशाली हुन्छ। तर, शक्तिशाली छु भन्दैमा आम उपभोक्ताको टाउकोमा बजारले छाडा नांगो नृत्य गर्न पाउँदैन। त्यो नियन्त्रणका लागि सभ्य समाजमा बजार नियामायक निकाय (रेगुलेटरी एजेन्सी) हरूको व्यवस्था गरिएको हुन्छ। छाडा बेलगाम निजीकरण र कमजोर नियामायक एजेन्सीहरूको कारण नेपाली समाजका कयौँ क्षेत्रमा सिन्डिकेटको विकृत रूप र कार्टेलिङका समस्याहरू देखापर्दै आएका छन्। हाल चर्चामा रहेको यातायात सिन्डिकेट पनि त्यसैको एक उदाहरण हो। अहिलेको यो प्रकरण सरकार र समाजका लागि एक यक्ष परीक्षा पनि हो। यो प्रकरणको नतिजाबाट आगामी दिनमा नेपाल सरकारको छवि धेरै हदसम्म प्रभावित हुनेछ। कार्टेल त तोड्नै पर्छ। समितिको साटो कम्पनी प्रणालीमा पनि जानै पर्छ। तर, यसो गर्दा साना यातायात व्यवसायीका केही विचारणीय समस्या छन् भने त्यसमा उदारता देखाउन पनि सरकारले लजाउनु पर्दैन। यो प्रकरण हाल हेर्दा जतिसुकै तितो देखिए पनि यसबाट शिक्षा लिन सके दीर्घकालमा नेपालीको आर्थिक उन्नतिका निम्ति, समुन्नत निजी क्षेत्रका निम्ति, बलिया र विवेकशील सरकारी नियामायक निकायहरू र आम उपभोक्ताका निम्ति कोसेढुंगा पनि सबित हुनसक्नेछ।"
सुुशासन र समृद्धिका लागि सूचनाको हक,"अहिले सुुशासन र समृद्धिको बहस सबैतिर छाएको छ। अब राजनीतिक लडाईं सकिएकाले सुशासन र समृद्धिको बहस महत्वपूर्ण भएको भनिएको छ। हुुन पनि हो, राणाशासन अन्त्यका लागि सुुरु भएको प्रणालीको राजनीतिक संघर्ष झन्डै सत्तरी वर्षपछि टुुंगिएको छ। अब प्रणालीको विवाद मुुलुुकले धान्न सक्ने अवस्था पनि छैन। त्यसैले अबको बाटो सुुशासन र समृद्धि नै हुुनुुपर्छ। वर्तमान सरकारले पनि सुुशासन र समृद्धिलाई मुख्य एजेन्डा बनाएको छ। भ्रष्टाचार न्यूनीकरण, शासन प्रणालीको पारदर्शिता र जनताप्रतिको जवाफदेहिता, सेवाग्राही जनताप्रतिको न्याय र उनीहरूसम्म चुुस्त सेवाप्रवाहको पहुुँंच यी सबै विषय सुुशासनका अवयव हुुन्। विगतका हाम्रा शासन प्रणालीमा यी कुुराको अवस्था के थियो भन्ने विश्लेषण नगरी सुुशासन कायम गर्न के गर्नुपर्छ बुुझ्न कठिन होला। सामान्य अर्थमा लोकतन्त्र भन्नाले राजनीतिक स्वतन्त्रतासहितको शासन प्रणाली भन्ने बुझिन्छ। अलिक व्याख्या गर्ने हो भने जनताले चाहेको दल खोल्न पाउने, आवधिक निर्वाचन हुुने, ती दल आवधिक निर्वाचनमा सहभागी हुुन पाउने र जनताले आफूले रोजेको दल वा उम्मेदवारलाई प्रतिनिधिका रूपमा चयन गर्न पाउने र ती जनप्रतिनिधिद्वारा निर्माण हुुने सरकारको व्यवस्थालाई लोकतान्त्रिक शासनका रूपमा बुझिन्छ। यसलाई विशेष रूपमा परिभाषित गर्दा जनता आफैंले आफूलाई शासन गर्ने, जनता आफैंले आफ्नो कानुुन बनाउने तथा स्वतन्त्र र निष्पक्ष न्यायालयसहितको शासन व्यवस्था भन्ने गरिन्छ। न्यायालयका हकमा यसको माध्यम अलिक घुुमाउरो होला तर लोकतन्त्रमा यो सामर्थ्य पनि अन्ततः जनतामै सुुरक्षित हुुन्छ। न्यायालयलाई स्वतन्त्र ढंगले काम गर्ने वातावरण निर्माणमा आफ्ना प्रतिनिधिले सहयोग पुुर्याए कि पुुर्याएनन् ? जनप्रतिनिधिले हस्तक्षेप गरेर काममा बाधा पो पुुर्याए कि ? अथवा न्यायालयले निष्पक्ष न्याय दिनुुको साटो मनपरी गर्न थाल्दा तिनलाई नियन्त्रण र सन्तुुलनको सिद्धान्त अवलम्बन गरेर ठीक ठाउँमा ल्याउने भूमिका जनप्रतिनिधिले खेले कि खेलेनन् भनेर पनि जनताले मूल्यांकन गरिरहेका हुुन्छन्। जनप्रतिनिधि, सरकार वा न्यायालयको जाँच गर्ने, मूल्यांकन गर्ने दायित्व पूरा गर्न जनतालाई तिनका हरेक गतिविधि, कामकारबाही, निर्णय प्रक्रियालगायतका सबै विषयका सूचना जनतामा अनिवार्य पुुग्नुुपर्छ। लोकतन्त्रमा जनतामा यही सामथ्र्य पैदा गर्न सूचनाको हक मौलिक हकका रूपमा उपलब्ध हुुन्छ। शासन प्रणाली खुुला र पारदर्शी हुुन जरुरी छ। त्यस्तै शासन प्रणाली जनताप्रति जवाफदेही पनि हुुनुुपर्छ। शासन व्यवस्था खुुला, पारदर्शी र जवाफदेही हुुन शासन व्यवस्थामा हुुने गरेका हरेक गतिविधि, कामकारबाही र निर्णय प्रक्रियाबारे जनताले थाहा पाउनुुपर्छ र त्यसलाई प्रवाह गर्न पाउनुुपर्छ। अर्थात् पे्रस तथा अभिव्यक्ति स्वतन्त्रता, सुुशासन, भ्रष्टाचाररहित समाज, जनतामा चुुस्त र न्यायिक सेवा प्रदान, पारदर्शिता र जवाफदेही सरकार लोकतन्त्रका सूचक हुुन्। यिनको अवस्थाले त्यस देशको लोकतन्त्रको अवस्थालाई इंगित गर्छ। यी चार तत्व बलिया छन् भने लोकतन्त्र पनि सुुदृढ छ। शासन प्रणाली पारदर्शी र जनताप्रति जवाफदेही हुुनुुपर्छ। सार्वजनिक निकायलाई खवरदारी गर्ने क्षमतासहितको नागरिक सशक्तीकरण हुुनुुपर्छ। त्यसका लागि नभई नहुुने औजार हो, सूचनाको हक। त्यसैले सुुशासन र त्यसपछि समृद्धि प्राप्त गर्न सूचनाको हकको प्रभावकारी कार्यान्वयन सबैको एजेन्डा बन्नुुपर्छ। यी चार विषयको जाँच गर्ने सूचक सूचनाको हक हो। सूचनाको हक जति प्रभावकारी कार्यान्वयन हुुन्छ, मुुलुुकमा त्यति बढी पारदर्शिता, सुुशासन, प्रेस तथा अभिव्यक्ति स्वतन्त्रता र जवाफदेही शासन प्रणाली कायम हुुन्छ। यस अर्थमा सूचनाको हक पारदर्शिता तथा जवाफदेहिता प्रवद्र्धन गर्ने नागरिक अधिकार हो। यसले भ्रष्टाचार न्यूनीकरणमात्र गर्दैन जनतामा सरल ढंगबाट सेवा प्रदान गर्न मद्दत पनि गर्छ। सूचनाको हकले सार्वजनिक निकायलाई निश्चित जिम्मेवारी तोकी पारदर्शी बनाउने र सार्वजनिक निकायद्वारा सम्पादन हुुने कामकारबाही, निर्णय तथा सोसम्बन्धी प्रक्रियाका बारेमा प्रत्येक नागरिकको जानकारी माग्ने तथा पाउने अधिकार प्रत्याभूत गर्छ। यसैकारण संसारका लोकतान्त्रिक मुुलुुकहरूले सूचनाको हकसम्बन्धी कानुुन निर्माण गरेर कार्यान्वयनमा ल्याएका हुुन्। संविधानतः लोकतान्त्रिक व्यवस्था दाबी गरेका कतिपय मुुलुुकमा सूचनाको हकसम्बन्धी कानुुन नहुुँदा जनताले लोकतान्त्रिक शासन व्यवस्थाको अनुुभूति गर्न सकेका छैनन्। सूचनाको हकसम्बन्धी कानुुन नभएका मुुलुुकमा पनि लोकतन्त्र हुन सक्ला तर त्यसलाई जनताले कति अनुुभूत गरे भन्ने प्रमुुख हो। जनताले अनुुभूत नगरेको लोकतन्त्र संविधान वा कानुुनमा मात्र सीमित रहन्छ। नेपालको सन्दर्भमा सूचनाको हकको त्यति लामो इतिहास छैन। २०४६ को ऐतिहासिक जनआन्दोलनपछि पुुनस्र्थापित प्रजातन्त्र आएको ७ वर्षभित्रै पञ्चायतको ३० वर्षमा नभएका विकास निर्माणको काम भएको थियो। शिक्षा, स्वास्थ्य, सञ्चार, सडक, यातायात आदिमा धेरै विकास भयो। प्रजातन्त्र पुुनस्र्थापनापछि बनेको २०४७ को संविधानको धारा १६ मा सार्वजनिक सरोकारका सूचना प्राप्त गर्ने नेपाली नागरिकको मौलिक हकको व्यवस्था गरियो। तर त्यसलाई लागू गर्न कानुुन ल्याइएन। शासन प्रणालीका प्रत्येक सूचनामा जनताको पहुँच नहुुँदा जनताले यो व्यवस्थामा भएका राम्रा कामको जानकारी पाएनन् र विकास निर्माणमा सहभागी हुुने अवसर पनि पाएनन्। यस्तो कमजोरीलाई ख्याल गरेर २०६३ मा जारी भएको अन्तरिम संविधानको धारा २७ मा यसको दायरा फराकिलो पारेर आफ्नो र सार्वजनिक सूचनामा जनताको पहुँचलाई मौलिक हकका रूपमा व्यवस्थामात्र गरिएन यसको कार्यान्वयनका लागि सूचनाको हक २०६४ पनि लागू गरियो। ०७२ मा जारी भएको नेपालको संविधानको धारा २७ मा पनि प्रत्येक नेपाली नागरिकलाई आफ्नो र सार्वजनिक सरोकारको सूचना माग्ने र प्राप्त गर्ने हक छ भनेर मौलिक हकका रूपमा व्यवस्था गरिएको छ। यो धारामा सूचना प्रवाह गर्ने भनेर उल्लेख नभए पनि प्राप्त गर्ने र माग्ने भनिएपछि स्वतः प्रवाह गर्ने हक पनि भएको भन्ने मान्यता स्थापित भइसकेको छ। सूचनाको हकसम्बन्धी ऐन कार्यान्वयनमा आएको ११ वर्षको यो अवधि निराशाजनक नभए पनि सन्तोष गर्ने ठाउँं छैन। यसको कारण थुुप्रै होलान्, तर शासन प्रणालीको बागडोर सम्हालेको राजनीतिक नेतृत्वमा यसप्रतिको प्रतिवद्धतामा कमी र गोप्य संस्कृतिबाट हुुर्किएका कर्मचारीतन्त्र नै मुुख्य जिम्मेवार छ। हामीले क्रान्ति गरेर लोकतन्त्र वा संघीय लोकतान्त्रिक गणतन्त्र स्थापना गर्न सकेका छौं तर त्यसप्रति जनताको भरोसा जागृत गराउन शासन प्रणालीका केही सर्त छन्, तिनको कार्यान्वयनमा ध्यान दिन सकेका छैनौं। यही कारण हामीले पटक पटक गरेका जनआन्दोलन वा क्रान्तिबाट प्राप्त उपलब्धि संस्थागत गरेर जोगाउन वा दिगो बनाउन सकेनौ। जनअधिकारका लागि एउटै पुुस्ताले तीन वा चार पटक क्रान्ति गरेको इतिहास सम्भवतः अन्त कतै नहोला नेपालमा जस्तो। ००७ को क्रान्ति, ०४६ को प्रजातन्त्र पुनर्स्थापनाको आन्दोलन र ०६२६३ को दोस्रो जनआन्दोलनबाट संघीय लोकतान्त्रिक गणतन्त्र स्थापना गर्न हामी सफल भयौं। तर सुशासन ल्याउन सकेनौं। शासन प्रणालीले जनतालाई केन्द्रमा राखेर काम गरेनन् अर्थात् जनताप्रति जवाफदेही भएनन्। सेवाग्राही जनता सधैं मारमा परे। मालपोत, नापी कार्यालय, जिल्ला प्रशासन कार्यालयदेखि माथिल्ला सरकारी निकायमा पनि पैसा नभई काम नहुने अवस्था आउँछ। अब संघीय लोकतान्त्रिक गणतन्त्र पनि जनअनुुभूत हुुन सकेन भने नेपाल र नेपाली जनताले लामो समयसम्म प्रतिगमनको सिकार हुुनुुपर्ने खतरा हुुनसक्छ। यो व्यवस्था आफैंमा साध्य होइन, जनताको जीवनस्तर माथि उठाउने साधनमात्र हो। यसका लागि जनताले प्राप्त गर्ने सेवाप्रदाय चुुस्त र दुुरुस्त हुुनुुपर्छ, शासन प्रणाली पारदर्शी र जनताप्रति जवाफदेही हुुनुुपर्छ, भ्रष्टाचार न्यूनीकरण हुुँंदै जानुुपर्छ। सार्वजनिक निकायलाई खवरदारी गर्ने क्षमतासहितको नागरिक सशक्तीकरण हुुनुुपर्छ। त्यसका लागि नभई नहुुने औजार हो, सूचनाको हक। त्यसैले सुुशासन र त्यसपछि समृद्धि प्राप्त गर्न सूचनाको हकको प्रभावकारी कार्यान्वयन पनि सबैको एजेन्डा बन्नुुपर्छ।"
भारतको दौडादौड चीनतिर !,"नेपाल भ्रमणका क्रममा भारतका प्रधानमन्त्री नरेन्द्र मोदी यही वैशाख २८ गते विहारको मुुजफ्फरपुुरबाट हेलिकप्टरमा सोझै जनकपुुुुर आउने कार्यक्रम छ। जनकपुुर र काठमाडौं दुवै ठाउँमा उनको नागरिक अभिनन्दन गरिने कार्यक्रम पनि सार्वजनिक भएको छ। भारतीय प्रधानमन्त्री मोदीको सुुुुरक्षा प्रबन्धबारे बुझ्न ऐतिहासिक भूमि जनकपुर पुगेका केन्द्रीय गृहमन्त्री रामबहादुुुुर थापाले त्यहाँ उपस्थित पत्रकारलाई भने, मोदीको यसपटकको भ्रमण धार्मिक हो, राजनीतिक उद्देश्यले होइन। मोदीले जनकपुुुुरमा प्रसिद्ध जानकी मन्दिरमा पूजाअर्चना गरेपछि उनको अभिनन्दन गरिने कार्यक्रम छ। भन्नुुुु नपर्ला सीमापारी विहारबाट पनि मोदीलाई हेर्न ठूलो संख्यामा मान्छेहरूको ओइरो लाग्ने नै छ। नेपाली क्यालेन्डरअनुसार २०७५ भित्रै भारतमा लोकसभा निर्वाचन हुुुुँदैछ। नरेन्द्र मोदी नै फेरि भारतकोे प्रधानमन्त्री हुुुुने र उनको पार्टी नेतृत्वको गठबन्धनले आउँदो पाँचवर्षे आम चुुुुनाव पनि जित्ने निश्चितजस्तो देखिन्छ, त्यसअघि कुुुुनै ठूलो घटना भएन भने। तर अब यस्तो ठूलो चर्चा हुुुुने घटना पनि मोदी सरकारका उच्चतम् कर्मचारी, मन्त्रीहरू र स्वयं प्रधानमन्त्री मोदीको केही दिनअघिको चीन गएर राष्ट्रपति सी जिनपिङसँग अनौपचारिक शीर्षस्थ भेट पछि हुुुुने सम्भावना छैन। यो अनौपचारिक शीर्षस्थ भेट एकाएक गरिएको भनी कयौंले भने, तर यो सीसँग मोदीको यही २०७५ वैशाख १४ र १५ (अप्रिल २७ र २८ ) को भेटघाटको पृष्ठभूमिमा भएका विषय नियाल्दा यो भारत सरकारद्वारा लामो र गुुुुप्तरूपले सोचविचार गरी गरिएको गृहकार्यपछि भएको देखिन आउँछ। दुुुुई महिनाअघि २०१८ फेबु्रअरी २४ (१२ फागुुुुन २०७४) भारतका विदेश सचिव विजय गोखले बिना कुनै पूर्व चर्चा चीन पुुुुगेका थिए। उनी चीन पुुुुगेको भोलिपल्ट फेब्रुअरी २५ मा द हिन्दुुुुस्तान टाइम्स ले लेख्यो, उनको यो सरप्राइज चीन भ्रमण दुुुुई देशका सम्बन्धहरूको मर्मतसम्भार गर्न र सावधानीपूर्वक अगाडि बढेर फेरि ट्र्याकमा ल्याउने उद्देश्यका साथ हो। उनको चीनमा समकक्षीहरूसँग केके कुुुुराकानी भयो त्यसबारेमा भने कुनै उल्लेख गरिएको छैन। तर त्यसपछि अचानक यसअघि कहिल्यै भारत सरकारद्वारा नगरिएको एउटा कुरा के भयो भने नयाँदिल्लीमा दलाइ लामाको साथ तिब्बती शरणार्थीहरूले उनी भारत आएको (३० मार्र्च १९५९) ६० औं वार्षिक दिवस मनाउने र्यालीलाई निषेधित गरिदियो। तर तैपनि भारत सरकारले दलाइ लामालाई ४ अप्रिल २०१८ मा चीनले आफ्नो भनी दाबी गरिएको तर भारतीय शासनअन्तर्गत गरेको अरुणाचल प्रदेश भ्रमणमा जान दियो। त्यसको भोलिपल्टै ५ अप्रिल (२१ फागुुुुन) मा चीनले कडा विरोध प्रकट गर्दै भन्यो, यस्तो कामले सीमा विवादलाई नकारात्मक प्रभाव पार्नेछ। त्यसको ७ दिनमै अप्रिल १२ (फागुुुुन २८) मा भारतीय प्रधानमन्त्री नरेन्द्र मोदीका राष्ट्रिय सुुुुरक्षा सल्लाहकार अजित डोभल चीन पुुुुगे। त्यसको लगत्तै ८ दिनपछि अप्रिल २१ (८ वैशाख २०७५) मा भारतीय विदेश मन्त्री सुुुुषमा स्वराज चीन पुुुुगिन्। त्यसको दुई दिनभित्रै फेरि भारतीय रक्षामन्त्री निर्मला सिथारमन २३ अप्रिल (वैशाख १० गते) संघाइ कोअपरेसन अर्गनाइजेसनका रक्षामन्त्रीहरूको बैठकमा भाग लिन चीन पुुुुगिन्। स्वयं भारतका प्रधानमन्त्री मोदी त्यसको ४ दिन मै २७ अप्रिल (वैशाख १४ गते) चीनका राष्ट्रपति सी जिनपिङसँग भेट्न वुुुुहान पुुुुगे। यो मोदीको चौथो चीन भ्रमण थिए। मोदीको फेरि पाँचौं पटक चीन भ्रमण ९ र १० जुुुुन (२६ र २७ जेठ) मा संघाइ कोअपरेसन अर्गनाइजेसनको बैठकका लागि हुुुुनेछ। सीसँग वैशाख २०७५ मा भेट हुने तय भएपछि नै नयाँदिल्लीस्थित चिनियाँ राजदूत लुआ झओहुुुुईले यो ऐतिहासिक अनौपचारिक शीर्षस्थ भेट हुुुुने भने। चीनका विदेश मन्त्री वाङ्गयीले यो शीर्षस्थ अनौपचारिक भेट नयाँ कोशेढुुुुंगा हुुुुने भनेका थिए। नरेन्द्र मोदी चीनमै रहँदा भारतीय राष्ट्रिय कांग्रेसका सञ्चार इन्चार्ज रनदीप सुुुुर्जेवालाले भनेका थिए, वैशाख १२ (२५ अप्रिलको ) गुुुुगल नक्साले देखाउँदैछ कि डोकलाममा चीनले भारतीय सैनिक चौकीहरूको १० मिटरमै थप निर्माणकार्य गरेको छ, के यो कुुुुरा चीनमा नरेन्द्र मोदीले उठाउनेछन् ? (द टाइम्स अफ इन्डिया २८ अप्रिल)। २३ हजार ६ सय करोड भारतीय रुपैयाँको लगानी चीनका व्यापारीको भारतमा छ । के चीन र भारतमाझ ठूलो वा सानो सीमा युुुुद्ध हुुुुन सक्छ भन्ने मनमा अलिकति पनि सोच भए चिनियाँ व्यापारीले यति ठूलोमात्रामा भारतमा लगानी गर्थे होलान् ? तर त्यही २८ अप्रिलको द टाइम्स अफ इन्डियामा सम्पादकीय पेजमा मनोज जैशी लेख्छन्, नरेन्द्र मोदी आशंकित छन् कि उनको आगामी आम चुुुुनावमा निश्चित जितलाई सीमानामा कुुुुनै नियन्त्रित हुुुुन नसक्ने घटना हुुुुन पुुुुग्यो भने उनको २०१९ मा हुुुुने देशव्यापी चुुुुनावमा असर पर्न सक्छ। राष्ट्रपति सी जीनपिङलाई डर छ अमेरिकाको बढ्दो मुुुुठभेडवादी नीतिले उनको कार्यकाल र चिनियाँ अर्थतन्त्रलाई असर पर्न सक्छ। त्यसैले नयाँदिल्लीले भेट खोज्यो र बेइजिङले पनि स्वीकार गर्यो र त्यसैले अनौपचारिक शीर्षस्थ भेट भयो। मतभेद र विवाद रहँदारहँदै पनि कयौं वर्षदेखि चीन भारतको सबैभन्दा ठूलो व्यापारिक साझेदार हो। भारत र चीनमाझ ८४४४ विलियन अमेरिकी डलर भन्दा बढीको आपसी व्यापार छ। भारतले चीनबाट ६८ विलियन अमेरिकी डलर भन्दा बढीको मालसामान र वस्तुहरू मगाउँछ भने १६ विलियन डलरभन्दा बढीको निर्यात गर्दछ। यसप्रकार भारतको चीनसँग व्यापार घाटा ५२ विलियन अमेरिकी डलरको छ। त्यतिमात्र होइन २३ हजार ६ सय करोड भारतीय रुपैयाँको लगानी चीनका व्यापारीहरूको भारतमा छ। के चीन र भारतमाझ ठूलो वा सानो सीमा युुुुद्ध हुुुुन सक्छ भन्ने मनमा अलिकति पनि सोच भए चिनियाँ व्यापारीहरूले यत्रो ठूलोमात्रामा भारतमा लगानी गर्थे होलान् ? हामी करिब तीन करोड नेपाली चाहन्छौं, हाम्रो माटो जोडिएका दुुुुई विशाल छिमेकीहरू १ अर्ब ४१ करोड भन्दा बढी जनसंख्या भएको चीन र १ अर्ब ३५ करोडभन्दा बढी जनसंख्या भएको भारतमाझ सहसम्मुन्नति, सहकार्य, सुुुुमधुुुुर सौहार्दतापूर्ण सम्बन्ध होस् किनभने यो नेपाल र नेपालका आम जनताको हितमा छ। छिमेकी देशहरू माझ वैमनस्य, विद्वेष र वैर हुुुुँदा क्षेत्रीय शीतयुुुुद्धका षडयन्त्रहरूको नेपाल अखडा हुुुुन्छ। कोही कोही सोच्दछन् कि चीन र भारतमाझ नेपाल सौदाबाजीको सिकार हुनसक्छ कि भन्ने। तर नेपाल र चीनको सम्बन्ध ऐतिहासिककालदेखि रहँदै आएको छ। चीन र नेपालको सम्बन्ध र नेपाल र भारतको सम्बन्ध अलगअलग कुरा हुुुुन्। चीन कमजोर भएको बेला पनि कोमिन्ताङ सरकार रहँदा कृष्णशमशेर जंगबहादुुुुर राणाको नेतृत्वमा काठमाडौंबाट सौगात लिएको टोली बेइजिङ हिँडेकै थियो। सन् १९५४ मे ८ ( २६ वैशाख २०११) मा तत्कालिन भारतका प्रधानमन्त्री जवाहरलाल नेहरूको नेपालले चीनसँग सम्बन्ध गर्दा भारतसँग परामर्श गर्नुुुुपर्ने लिखित एडमेमोयर लाई नेपालको तत्कालिन राजा त्रिभुवन र उनको क्याबिनेटले स्वीकार गर्न नसकेको तथ्य पनि प्रकाशित छ। त्यसको लगतै सन् १९५५ ( १७ साउन २०१२ ) मा महेन्द्रले नयाँ चीनसँग कूटनीतिक सम्बन्ध गरेको हो। टंकप्रसाद आचार्य प्रधानमन्त्री हुुुुँदा चाउएन लाइको नेपाल भ्रमण भएको थियो। टंकप्रसाद आचार्यको पनि चीन भ्रमण भएको थियो। बीपी कोइराला प्रधानमन्त्री हुुुुँदा भारत र चीनमाझ सीमा विवाद रहँदारहँदै पनि नेपालचीन सीमा विवाद सदाको लागि सल्टाउने प्रोटोकोलमा सही भएको हो। राजा महेन्द्रले चीन नेपाल जोड्ने पहिलो सडक निर्माण गर्ने सम्झौता गरेकै थिए। विसं २०१९ (सन् १९६२) मा भारत र चीनमाझ घमासान सीमा युुुुद्ध भइरहेको बेला पनि राजा महेन्द्रले २०१९ कात्तिक २५ गते (१० नेभेम्बर १९६२) मा भनेका थिए यो विवाद भारत र चीनबीच हुँदा नेपाल यो सोच्दछ कि यसको समाधान आपसी समझदारीद्वारा उनीहरूले गर्ने सबैभन्दा राम्रो कुुुुरा हुुुुनेछ। राजा वीरेन्द्र दसपटक चीन भ्रमणमा गएका थिए। धेरै उदाहरणहरू यो लेखमा नअटाउला त्यसैले एक दुुइटा मात्र उल्लेख गरौं। नेपाली कांग्रेसका सभापति गिरिजाप्रसाद कोइराला प्रधानमन्त्री रहँदा चीन जोड्ने दोस्रो मोटर सडक केरुङस्याफ्रुुुुबेसीधादिङ बन्ने सम्झौता गरेका थिए। भारतमा १० वर्ष पाहुुुुना रहेर जनयुुुुद्ध चलाएका प्रचण्डले समेत प्रधानमन्त्री भएपछि कांग्रेसका परराष्ट्रमन्त्री प्रकाशशरण महतसहित भारतले नमान्दा नमान्दै पनि चीनको वन बेल्ट वन रोड (ओबीओआर) मा नेपालले सही गरेको हो। चीनको नेपाल नीति भारतको सल्लाह परामर्शले अहिले बनेको थिएन र बन्ने पनि छैन भने नेपालको चीन नीति पनि त्रिभुुुुवनकै बेलादेखि भारतको सल्लाह तथा परामर्शले नचलेको आधुनिक नेपालको इतिहास र ऐतिहासिक घटनाक्रम हेर्दा स्पष्ट देखिन्छ।"
महेन्द्र समान होइनन् ओली,"आजकाल दुई फरक समूहले फरक फरक आधारमा प्रधानमन्त्री केपी ओलीलाई राजा महेन्द्रसँग तुलना गर्ने गरेका छन्। यीमध्ये पहिलो समूहले ओलीलाई राष्ट्रवादीको रूपमा बुझ्छ किनभने उनले भारतीय नाकाबन्दीका बेला दह्रो अडान लिए र भारतसँगको एकलौटी निर्भरता हटाउन चीनसँग विभिन्न किसिमका सम्झौता गरे। अर्को समूहले भने ओलीले अधिनायकवादी प्रवृत्ति देखाएकाले उनलाई महेन्द्रसँग तुलना गर्ने गरेको छ। प्रधानमन्त्री ओली स्वर्गीय राजासँग गरेको तुलनालाई रुचाउँदैनन्। विडम्बना अधिनायकवादी महेन्द्रसँग तुलना गरिएकोमा अपमानबोध गर्ने ओलीलाई लेनिन जन्मजयन्ती मनाउन भने कुनै समस्या छैन। लेनिनको हिंंस्रक व्यवहारको कुनै सीमा थिएन। लेनिनले कम्युनिस्ट शासन स्थापना गर्ने क्रममा तत्कालीन जारशासक परिवारका बालबालिकालाई समेत मार्न लगाएका थिए। लेनिन अधिनायकवादी शासनपद्धतिका त पिता नै थिए। जे होस् प्रधानमन्त्री ओलीलाई राजा महेन्द्रसँग तुलना गर्ने दुवै समूह गलत छन्। उनी महेन्द्र भइसकेका छैनन्, कम्तिमा अहिलेसम्म। राष्ट्रवादी महेन्द्र पहिलो समूहको महेन्द्रका बारेमा बुझाइ गलत छ किनभने महेन्द्रको उपलब्धि भारतको अनावश्यक हस्तक्षेपको प्रतिरोध गर्नुमा मात्रै सीमित थिएन। उनी भारतको हस्तक्षेपको विरुद्धमा त उभिएकै थिए तर भारतका जायज चासोहरूप्रति भने संवेदनशील थिए। उनले भारतसँगको सम्बन्धलाई कूटनीतिक तरिकाले सञ्चालन गरेका थिए, आक्रामक बोलीमार्फत मात्र होइन। अनि उनले चीनलाई अनावश्यक प्रशंसा गरेर उसको इच्छाअनुसार चलेर खुसी बनाएका होइनन्, उसको विश्वसनीय मित्र बनेर खुसी बनाए। महेन्द्रका परराष्ट्र नीति बीपी कोइरालाको सोचबाट प्रभावित थियो भन्दै उनका पालामा भएका धेरै उपलब्धिको जस बीपीलाई दिने गरिन्छ, मानौं २०१७ को कु अगाडि राजा गहिरो निन्द्रामा थिए। चीन नै आन्तरिक राजनीतिक उतारचढावको उचाइमा रहेको बेला महेन्द्रले दुई मुलुक जोड्ने राजमार्ग बनाउन चिनियाँ सहयोग प्राप्त गर्न सफल भए। ओलीलगायत हाम्रा नयाँ नेताले भने ०७२ वैशाखको विनासकारी भूकम्पपछि चीनले बन्द गरेको उक्त राजमार्ग खुलाउन सकेका छैनन्। यो वर्षको बोआवो फोरममा नेपालको बुझ्न नसकिने अनुपस्थिति र यसप्रति चीनको मौनताले स्पष्ट रूपमा केही भन्छ। अहिलेका नेताका कुकृत्यलाई उचित देखाउन महेन्द्रलाई खलनायकका रूपमा चित्रण गरिएको छ। उनीहरूको आदर्शच्यूत राजनीतिलाई निरन्तरता दिन पनि महेन्द्रको दानवीकरण गरिरहनु आवश्यक छ। ओलीका उद्देश्य राम्रा हुन सक्छन् तर छिमेकीसँग सम्बन्ध राम्रो राख्न मिलाउनुपर्ने सुक्ष्म विषय र यस सन्दर्भमा आउन सक्ने अप्ठेरालाई कसरी छिचोल्ने भन्नेबारेमा उनले प्रभावकारी व्यवहार प्रदर्शन गरिसकेका छैनन्। त्यसैले राष्ट्रवादको सन्दर्भमा ओलीलाई महेन्द्रसँग गरिएको तुलना गलत छ। ओलीलाई यस्तो सम्मान दिने समय आइसकेको छैन। यस्तो गर्नु एक किसिमको हतारो हो। अधिनायकवादी महेन्द्र महेन्द्रलाई उनले स्थापना गरेको दलविहीन पञ्चायती व्यवस्थाका आधारमा मात्र मूल्याकंन गरिने हो भने आजका सबै राजनीतिक शक्तिलाई पनि उनीहरूको विगतका आधारमा मूल्याकंन गरिनुपर्छ। प्रधानमन्त्री ओली र उनका कमरेडहरूलाई पनि उनीहरूका वर्गीय दुश्मन भनिएकाविरुद्धको संवेदनाहीन हिंसाका आधारमा मूल्यांकन गरिनुपर्छ। नेपाली कांग्रेसलाई पनि प्रजातन्त्रका नाममा उक्त दलले गरेका राजामाथि बम प्रहार गर्ने र जहाज अपहरण गर्ने जस्ता अपराधका आधारमा मूल्याकंन गरिनुपर्छ। माओवादी र तिनीहरूको क्रुरताको बारेमा त कुरै नगरौं। महेन्द्रले प्रजातन्त्रका विरुद्धमा गरेका पाप हरूका बारेमा हामीलाई बारम्बार सम्झाइन्छ। तर उनको मृत्युअघि उनी प्रजातान्त्रिक संविधान बनाउनतिर लागिरहेका थिए भन्ने कुरा भने कमै मात्र उल्लेख गरिन्छ। उनको क्रान्तिकारी भूमिसुधारका लागि पनि हामी उनलाई जस दिँदैनौं। नेपालको राष्ट्रिय हित सर्वोपरि राख्दै महेन्द्रले होसियारीपूर्वक र सोचविचार गरेर कदम चाल्थे। यसैकारण केही नेपाली नेता र विद्वानले उनलाई घृणा गर्छन्। उनलाई घृणा गर्ने नेता र विद्वान बरु नेपालले आफ्नो सार्वभौमसत्तामा सम्झौता गरेको र विदेशीसमक्ष आत्मसमर्पण गरेको (झुकेको) रुचाउँछन्। नेपाली राष्ट्रियतालाई कमजोर बनाउनकै लागि महेन्द्रलाई घृणा गरिन्छ। त्यसमाथि, बीपी कोइरालालाई नायक बनाउन महेन्द्रलाई खलनायकका रूपमा प्रस्तुत गरिन्छ। बीपीको महामानव को छवि बनाउन र फैलाउन महेन्द्रलाई अधिनायकवादीका रूपमा चित्रण गरिनुपर्ने हुन्छ। प्रजातन्त्रका नाममा कांग्रेस र कम्युनिस्टले विगतमा मुलुक र जनताका विरुद्ध गरेका हिंसा र अपराधलाई राम्रो देखाउन र अहिलेका कुकृत्यलाई पनि उचित देखाउन महेन्द्रलाई खलनायकका रूपमा चित्रण गरिरहनु आवश्यक छ। अहिलेका नेताको आदर्शच्यूत राजनीतिलाई निरन्तरता दिन पनि महेन्द्रको दानवीकरण गरिरहनु आवश्यक छ। अहिलेका नेता महेन्द्रसँग डराउँछन् त्यसैले उनलाई आलोचना गरिन्छ। उनीहरूको आफ्नो लघुताभाष छोप्न पनि महेन्द्रलाई आलोचना गर्छन्, किनकि महेन्द्रको ११ वर्षको छोटो प्रत्यक्ष शासनकालमा हासिल भएका जस्ता उपलब्धि अहिलेका नेताले हासिल गर्न सकेका छैनन्। महेन्द्रलाई घृणा गर्नु फाइदाजनक पनि छ किनकि हाम्रो मुलुकमा विकाउ र व्यक्तिगत फाइदाका लागि परस्परविरोधी विचार भएका समूहमा प्रवेश गर्नसक्ने धेरै बुद्धिजीवी छन्। आकर्षक पद, घुमफिरको सुविधा, पैसा र ह्विस्कीका लागि आफ्नो तर्क गर्ने क्षमताको दुरुपयोग गर्ने धेरै बुद्धिजीवी छन्। दोस्रो समूह पनि गलत छ। केही राम्रा निर्णय गरेको भए पनि र पूर्ववर्तीहरूभन्दा राम्रो भए पनि प्रधानमन्त्री ओली महेन्द्र बन्न भने सकेका छैनन्। ओलीको विगत र वर्तमानका आधारमा भन्नुपर्दा पनि ओलीभन्दा महेन्द्र नै धेरै प्रजातान्त्रिक, देशभक्त, प्रगतिशील र दृष्टिकोणयुक्त नेता थिए।"
आर्इपीएल: राजस्थानलार्इ ६ विकेटले हराउँदै पञ्जाव तेस्रो स्थानमा,"नयाँ दिल्ली: घरेलु होल्कर स्टेडियममा किङ्ग्स इलेभन पञ्जाबले राजस्थान रोयल्सलार्इ ६ विकेटले हराएको छ । यस जीतका साथ रविचन्द्रन अश्विनको टीम इन्डियन प्रिमियर लिग (आर्इपीएल) मा १२ अंकसहित अंक तालिकामा तेस्रो नम्बरमा पुगेको छ। केएल राहुलको ८४ रनको सहयोगमा पञ्जाबले १५३ रनको लक्ष्य चार विकेट गुमाउँदै १८४ ओभरमा हासिल गर्यो । यसअघि पहिले टस हारेर पहिले ब्याटिङमा उत्रेको राजस्थानले २० ओभरमा ९ विकेट गुमाउँदै १५२ रन बनायो। जोस बटलरले सबैभन्दा धेरै ५१ रनको योगदान दिए । पञ्जाबका ओपनर क्रिस गेल राजस्थानविरूद्ध चल्न सकेनन् । उनी ८ रन बनाएर २३ को स्कोरमार जोफ्रा आर्चरको शिकार बने । उनपछि २९ को स्कोरमा मयङ्क अग्रवाल पनि २ रन बनाउँदै बेन स्टोक्सको बलमा आउट भए। अग्रवालपछि करुण नायरले केएल राहुलसँग मिलेर ५० रनको साझेदारी गरे । नायरलार्इ ३१ रनको अवस्थामा अनुरित सिंहले बोल्ड गरिदिए । अक्षर पटेलले केबल ४ रन बनाए। मार्कस स्टोइनिस २३ रन बनाएर राहुलसँगै नट आउट रहे। राजस्थानकोकी सुरुआत राम्रो भएन । ओपनर डी आर्सी शर्ट  र अजिङ्क्य रहाणे ५ बनाएर आउट भए। दुवैपछि सन्जू स्यामसन २८, बेन स्टोक्स १२ र कृष्णप्पा गौतम ५ रन बनाएर पभेलियम फर्किए। पञ्जाबको तर्फबाट मुजीब उर रहमानले गतिलो बलिङ गर्दै ४ ओभरमा २७ रन दिएर ३ विकेट लिए । उनलार्इ म्यान अफ द म्याच अवार्ड दिइयो ।"
"एल क्लासिकोः नोउ क्याम्पमा दुईदुई गोलको बराबरी, रोनाल्डो घाइते","काठमाडौँः यो सिजनको अन्तिम एल क्लासिको २२ गोलको बराबरीमा टुंगिएको छ । दोस्रो हाफको ४५ मिनेट १० खेलाडीमा सीमित रहेर पनि बार्सिलोनाले रियल मड्रिडलाई बराबरीमा रोकेको हो । घरेलु मैदानमा बार्सिलोनाले सुरुवाती अग्रता बनाएको थियो । उसका लागि सर्जियो रोबर्टोको पासमा लुइस स्वारेजले १० औँ मिनेटमा गोल गरेका थिए । तर, त्यसपछि गोल गर्ने पालो थियो क्रिस्टियानो रोनाल्डोको । उनले खेलको १४ औँ मिनेटमा करिम बेन्जेमाको सहयोगमा गोल गरेपछि खेल ११ को बराबरीमा आयो । पहिलो हाफको अन्तिम मिनेटमा सर्जियो रोबर्टोले रातो कार्ड पाउँदै बाहिरिएपछि बार्सिलोना १० खेलाडीमा झर्यो । तर, उसले दोस्रो हाफमा पनि दबाबको महसुस गरेन । बार्सिलोनाका लागि स्टार स्ट्राइकर लियोनेल मेसीले खेलको ५२ औँ मिनेटमा लुइस स्वारेजको पासमा गोल गर्न सफल हुँदै २१ को अग्रता दिलाए । १० खेलाडीमा झरेपछि डिफेन्समा केही सन्तुलन गुमाएको बार्सिलोनाविरुद्ध रियलले केही आक्रमणका प्रयास गर्यो । जुन प्रयास ७२ औँ मिनेटमा सफल भयो । यो पटक ग्यारेथ बेलले गोल गर्दै खेललाई बराबरीमा ल्याए । बेलको गोलपछि दुवै टोलीबाट थप गोल हुन सकेन । बार्सिलोनाले ला लिगाको उपाधि पक्का गरिसकेको अवस्थामा यो भिडन्त दुई क्लबबीचको प्रतिष्ठाको मात्रै लडाइँ थियो । योसँगै जारी सिजनको ला लिगामा बार्सिलोनाले अपराजयको कीर्तिमान कायमै राख्न सफल भएको छ । बार्सिलोनाविरुद्धको खेलमा रियलका स्ट्राइकर क्रिस्टियानो रोनाल्डो भने घाइते भएका छन् । बार्सिलोनाविरुद्ध खेलमा एंकलमा चोट लागेपछि उनी पहिलो हाफ सकिएपछि मैदान प्रवेश गरेनन् । लिभरपुलविरुद्ध च्याम्पियन्स लिगको फाइनल हुनु तीन साता अघि रोनाल्डो घाइते भएपछि रियल मड्रिडमा तनाव बढेको छ । यद्यपि उनको उपचार सुरु गरिएकाले चोटबारे विस्तृत जानकारी सार्वजनिक गरिएको छैन ।"
एन्फा महासचिवमा इन्द्रमान तुलाधर,"काठमाडौँ: अखिल नेपाल फुटबल संघ (एन्फा) का महासचिवमा इन्द्रमान तुलाधर र कोषाध्यक्षमा रवीन्द्र जोशीलाई नियुक्त गरिएको छ । एन्फाको नवनिर्वाचित कार्यसमितिको सोमबार बसेको पहिलो बैठकले यस्तो निर्णय गरेको हो । यसअघि तुलाधर प्रमुख कार्यकारी अधिकृत र जोशी सहकोषाध्यक्ष थिए । त्यस्तै एन्फाका मानार्थ अध्यक्षमा टासी घले, वरिष्ठ मानार्थ उपाध्यक्षमा किशोर राई, मनार्थ उपाध्यक्ष तथा आर्थिक समितिका संयोजकमा शिक्षित पराजुली र अन्तर्राष्ट्रिय प्रमुखको जिम्मेवारीसहित सल्लाहकार समितिका संयोजकमा नवीन पाण्डेलाई चयन गरिएको छ । त्यस्तै केन्द्रीय सदस्यमा निर्वाचित किरण राईलाई बैठकले प्रवक्ताको जिम्मेवारी दिएको छ भने लेखा परीक्षण र अनुशासन समितिका संयोजकमा दीपक खातीलाई मनोनयन गरेको छ । बैठकले १८ वर्षमुनिको ललित स्मृति फुटबल प्रतियोगिता आगामी जेठ २९ गतेदेखि गर्ने, एन्फामा आबद्ध जिल्ला संघको सहभागितामा जिल्ला लिग, प्रदेश प्रतियोगिता र केन्द्रीय प्रतियागिता हुने गरी एन्फा प्रेसिडेन्ट कप फुटबल प्रतियोगिता सञ्चालन गर्नेलगायत विषयमा निर्णय भएको एन्फाले जनाएको छ ।"

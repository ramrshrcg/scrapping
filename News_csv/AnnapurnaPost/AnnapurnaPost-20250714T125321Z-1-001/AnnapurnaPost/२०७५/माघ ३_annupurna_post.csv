शीर्षक,विवरण
लोकतन्त्र जोगाउन न्यायालय जोगाऊ,"लोकतन्त्र सुदृढ बनाउने हो भने न्यायालयलाई कुनै पनि दबाब र प्रभावमा पार्नु हुँदैन वकालत अभ्यासताका धरानमा बस्दा गुरुहरू बारम्बार एउटा उखान प्रयोग गर्नुहुन्थ्यो, न्यायका नौ सिङ। म छक्क पर्थें, न्यायको पनि सिङ हुन्छ र ? उहाँहरू कुनै न्यायाधीशको नाम लिँदै भन्नुहुन्थ्यो फलानोका यति सिङ, ढिस्कानाका उति। न्यायका नौ सिङ भनेको के हो भनिसोध्दा उहाँहरूले बताउनुभएको थियो यो मुद्दा जित्ने दाउ हो। कुनै एक पक्षलाई जिताउन कानुनका चरहरू उपयोग गरेर जोगाउने खेललाई नै कानुनका सिङ भनिँदो रहेछ। सम्भवतः त्यस्ता चरको उपयोगमा त्यतिबेला पनि पैसा वा अन्य आर्थिक चलखेल हुन्थ्यो तर त्यो पञ्चायतकाल थियो। बजारमा पाँच हजारदेखि लाखसम्म घुसको लेनदेनको हल्ला बेलाबेलामा चल्थ्यो। अहिलेजस्तो करोड र अर्बको जमाना आइसकेको थिएन। न्याय क्षेत्रमा अर्को एक भनाइ छ राडीले मुद्दा हार्यो, गाईले जित्यो। कुनै मुद्दामा एक पक्षले न्यायकर्तालाई राडी दिँदा अर्कोले गाई दिएछन्। पछि गाई उपहार दिनेले मुद्दा जितेछन्। त्यही आधारमा यस्तो उखान बनेको रहेछ। न्याय क्षेत्रमा प्रचलित यस्ता धेरै उखानले त्यहाँ हुने भ्रष्टाचार उजागर गर्छन्। बहुदलपछि न्याय सेवामा भ्रष्टाचार झनै मौलाएको छ। पहिले दरबार मात्र शक्ति केन्द्र थियो। बहुदलपछि शक्ति केन्द्र पनि बढे। शक्तिको चलखेल र भ्रष्टाचार झनै मौलायो। त्यसविरुद्ध कानुन व्यवसायीहरूले आवाज उठाइरहेका छन्। निरन्तर आवाज उठाउनेमध्ये वरिष्ठ अधिवक्ता कृष्णप्रसाद भण्डारी हुनुहुन्छ। न्यायालयमा भ्रष्टाचार व्याप्त छ भनेर आम गुनासो सुन्ने गरिन्छ। यो गुनासो न्याय क्षेत्रसँग सम्बन्धितहरू पनि गर्नुहुन्छ। अधिवक्ता टीकाराम भट्टराईले बार दिवसको अवसर पारेर हालै लेख्नुभएको लेखमा न्यायपालिकामा भ्रष्टाचार व्याप्त भएको उजागर गर्नुभएको छ। न्यायालयमा लामो समय बिताएकाले मलाई बारम्बार मानिसहरू त्यसबारे सोध्ने गर्छन्। भ्रष्टाचार नांगो आँखाले देखिँदैन। न्यायालयमा त झनै देखिँदैन। घुसबारे कि खुवाउनेलाई थाहा हुन्छ कि खानेलाई। हुन सक्छ माथि भनिएजस्तै न्यायका नौ सिङ प्रयोग गरेर पनि जिताउने र हराउने खेल खेलिन्छ। तर त्यसको पछाडि पनि आर्थिक लेनदेनले काम गरेकै हुन्छ। त्यसो त न्यायपालिकामा हुने भ्रष्टाचारबारे अनुसन्धान र कारबाही प्रक्रिया केही जटिल पनि छ। न्यायपालिकामा हुने भ्रष्टाचारबारे कारबाही गर्ने दुई निकाय छन् न्यायपरिषद् र संसद्। न्यायपरिषद्ले न्यायाधीशमाथि आएका अजुरीका आधारमा छानबिन गर्न सक्छ। त्यस्तै संसद्ले न्यायाधीशविरुद्ध महाभियोग लगाउन सक्छ। महाभियोगको अभ्यास भने नेपालमा विवादित छ। हाम्रोमा राजनीतिज्ञले आपूअनुकूल नहुने न्यायाधीशलाई तह लगाउन यो अस्त्र प्रयोग गर्ने गरेका छन्। नेताहरूले आफ्नो भनाइ नमान्ने न्यायाधीशलाई शक्तिको तुजुक देखाउन यो प्रावधान प्रयोग गर्ने गरेको इतिहास साक्षी छ। यस्तो अभ्यासले लोकतन्त्रमाथि नै प्रश्न उठाइरहेको छ। खासमा भन्ने हो भने महाभियोग प्रावधानको वास्तविक उपयोग नै भएको छैन। बहुदलीय व्यवस्थाको स्थापनापछि न्यायपरिषद्ले केही न्यायाधीशविरुद्ध कारबाही गर्दै निलम्बन गरेको थियो। तर स्वयं सर्वोच्च अदालतले त्यो निर्णय उल्टाइदियो। पछि त जसरी हुन्छ न्यायाधीश जोगाउने खेल सुरु भयो। भ्रष्टाचार गरेको न्यायाधीशलाई समेत राजीनामा गर्न लगाई उसको प्रतिष्ठा र पेन्सन जोगाइयो। भ्रष्टाचारीहरूको ठूलो गिरोह छ। यसले जताततै सिन्डिकेट बनाएको छ। यस्तो सिन्डिकेट न्यायपालिकाभित्र पनि छ। भ्रष्टाचार अपराध हो। अपराध गरेपछि सजाय नै हुनुपर्ने हो। त्यसको साटो पन्छाउने काम गलत हो। यस्तो नकारात्मक अभ्यास हुनुको मुख्य कारण हो न्यायपरिषद्को भूमिका। न्यायपरिषद्का पदाधिकारीसँग चिनजान तथा उठबस हुने भएकाले त्यस्ता भ्रष्ट न्यायाधीश जोगिने गरेका छन्। त्यस्तै केही प्रधानन्यायाधीशको चिन्तन पनि यसमा जिम्मेवार छ। न्यायपालिकाभित्र भ्रष्टाचार छ भन्दा न्यायपालिकाकै बदनामी हुने डरले उहाँहरूले कारबाही नगरी दुर्गममा सरुवा गरिदिनुभयो। भ्रष्टाचार नियन्त्रण सम्बन्धमा ठूलाठूला कुरा गरिने भए पनि नेपालमा यसको निक्र्यौल गर्ने न कानुन छ न त बलियो संयन्त्र। न्यायपालिकाबाट विभिन्न मुद्दाको पैसला गर्दा केही सिद्धान्त विकास भएका थिए। ती पनि केही समययता न्यायालयबाटै अमान्य भएको पनि पाइन्छ। ती सिद्धान्तअनुसार साविक र हालको सम्पत्ति वा बढेबढाएको सम्पत्ति, पारिवारिक खर्च, सम्पत्तिको भौतिक मूल्यांकन, छोराछोरीको पढाइ, विवाह खर्च, भोजभतेर, पारिवारिक उत्सव, बैंक ब्यालेन्स आदिका आधारमा अकूत सम्पत्ति आर्जन गरेनगरेको मूल्यांकन हुन्थ्यो। अब यो व्याख्यामा फेरबदल आएको छ। दलगत आधारमा भ्रष्टाचार निक्र्योल हुनेनहुने र कारबाही हुनेनहुने परिपाटी बस्दैछ। योभन्दा डरलाग्दो के हुन सक्छ ? भ्रष्टाचार मौलाउनुको अर्को कारण हो सिन्डिकेट। यहाँ ठूलो सिन्डिकेट छ। भ्रष्टाचारीहरूको ठूलो गिरोह छ। यसले जताततै सिन्डिकेट बनाएको छ। यस्तो सिन्डिकेट न्यायपालिकाभित्र पनि छ। यो सिन्डिकेटले इमानदारलाई दुःख दिने गर्छ। न्यायालयभित्र पनि इमानदार र बेइमान छन्। बेइमानहरू एकगठ छन्। उनीहरू एकअर्कालाई प्रशंसा गर्छन्। साथ र सहयोग दिन्छन्। इमानदार न्यायाधीशको उछितो काड्छन्। बहुदल आएपछि न्यायापालिकामा अत्यधिक भ्रष्टाचार बढ्यो भन्ने सुन्दा वा पढ्दा आत्मग्लानि हुन्छ। दलीय व्यवस्थामा नेतालाई जनताको मत मात्र चाहिँदो रहेछ। जसरी हुन्छ चुनाव जित्नैपर्ने मोहले मात्र काम गर्दो रहेछ। अहिलेको व्यवस्थालाई हामी बहुदलीय व्यवस्था भन्छौं तर यसको प्रवृत्ति हेर्दा बहुदल संस्कृति भने पटक्कै देखिन्न। सबै नेता जसरी हुन्छ देशको ढुकुटी दोहन गर्नमा केन्द्रित हुन्छन् भने कसरी लोकतन्त्र रहिरहन सक्छ ? यो त मिलिजुली भाग खाने व्यवस्था हो। प्रजातान्त्रिक व्यवस्थाको मूल सिद्धान्त हो निर्वाचनमा जित्नेको शासन हुन्छ। बहुमतले जनभावना र अल्पमतको कदर गर्छ। प्रजातान्त्रिक व्यवस्थामा तेरो, मेरो भनी विभेद गरिँदैन। दुर्भाग्य, नेपालमा त्यो संस्कृति बस्नै सकेन। २०६३ को जनआन्दोलनपछि एउटा दलले त पूर्वप्रशासक, बहालवाला राष्ट्रसेवकसँग यही प्रलोभनमा रकम जम्मा गरेको थियो। उनीहरूलाई न्यायाधीश भनेको पैसा सोहर्न बसेको प्राणी लागेछ। त्यसैले उनीहरूसँग पनि रकमको अपेक्षा गरेका थिए। २०६५ सालमा म न्यायाधीश भई सर्वोच्चमा आउँदा अनुपराज शर्माजस्तो इमानदार र निष्ठावान् न्यायाधीशसँग चन्दा मागिएको पनि सुन्नमा आयो। उहाँले दिनुभएको जानकारी भएन। पछि मसँग त्यस्तै दलका एक कार्यकर्ता आई हिमाल चढ्न तीन लाख देऊ भनेका थिए। मैले उनलाई भनें, मैले एक पैसा पनि गैरकानुनी काम गरेर कमाएको छैन। म चन्दा दिन सक्दिनँ। घरखेत बेचेर दिन मिलेन। त्यस्तै राजनीतिक नेताहरू चुनाव खर्च माग्न न्यायाधीशकहाँ पुगेको पनि सुनियो। इमानदारले त के दिए होलान् र ? पद सुनिश्चितता र पदोन्नतिको मोह भएकाले अवश्य दिए। यस्तो रकमको चलखेल नियुक्ति र बढुवामा मात्र हुँदैन, मुद्दा आफ्नो पक्षमा पार्न पनि हुने गर्छ। प्रधानन्यायाधीश भएपछि म दलको नेताबाट मुद्दाको सिफारिस हुने गरेको सुन्थें। विगत अभ्यासमा रहेको र वर्तमानमा चालु रहेको परिपाटीले न्यायपालिका कुनै पनि हालतमा सक्षम र स्वतन्त्र हुन सक्दैन। शासकलाई न्यायपालिकाबाट जसरी पनि आफ्नो पक्षमा पैसला चाहिन्छ भने कसरी न्यायपालिकाले स्वतन्त्र काम गर्न सक्छ ? न्यायपालिका स्वतन्त्र नभएको परिस्थितिमा लोकतन्त्र कसरी सुरक्षित हुन सक्छ ? लोकतन्त्र सुदृढ बनाउने हो भने न्यायालयलाई कुनै पनि दबाब र प्रभावमा पार्नु हुँदैन। शक्ति पृथकीकरणको सिद्धान्तलाई पूर्णतः लागू गर्नुपर्छ। न्यायपालिकालाई विधिशास्त्रीय सिद्धान्तमै आधारित गराउनुपर्छ। सरकारको आदेश नै बदर हुने स्थिति आए पनि विधिशास्त्रीय तौरतरिकाबाटै अन्तिम निष्कर्षसम्म पुग्नुपर्छ। अहिले त आफ्नो पक्षमा निर्णय भए वाहवाही गर्ने, नभए विरोध गर्ने प्रवृत्ति छ। म अदालतमै छँदा एकजना न्यायाधीशमाथि कारबाही हुने क्रममा घुस दिने व्यक्तिलाई बोलाइएको थियो। ऊसँग बयान लिने क्रममा एकजना नेताले न्यायपरिषद्का तत्कालीन सचिव कृष्ण गिरीकै सामुन्ने धम्क्याएर भगाएको हामीले देख्यौं। यस्तो कार्यले भ्रष्टाचार निर्मूल गर्न सघाउ पुर्याउँदैन।"
रजस्वला र सुत्केरी : मानसिकता परिवर्तन जरुरी,"बाजुराको बूढीनन्दा ९ भोगीचौरकी अम्बा बोहोराको छाउगोठमा दुई कलिला छोरासहित मृत्यु भयो। ०७३ पुस ३ गते अछामको गाज्रा ७ की १५ वर्षीया रोशनी तिरुवाको ज्यान गयो। उनको पनि छाउगोठमै आगोले निस्सासिएर मृत्यु भएको थियो। त्यस्तै ०७३ मंसिर ४ मा अछामको तिमिल्सेन गाविसकी २६ वर्षीया डम्बरा उपाध्यायको छाउगोठमै मृत्यु भयो। ०६४ देखि ०७३ सालको पुससम्म अछाम जिल्लामा मात्रै महिला तथा किशोरी गरी नौजनाको छाउकै कारण मृत्यु भएको तथ्यांक छ। त्यस्तै महिनावारी भएको अवधिमा असुरिक्षत छाउगोठमा बस्नुपरेकै कारण सुदूरपश्चिममा ०७४ सम्ममा १३ महिलाको मृत्यु भएको राष्ट्रिय मानवअधिकार आयोगको प्रतिवेदनमा उल्लेख छ। सुत्केरी भएको २२ दिनसम्म र महिनावारी भएको नौ दिनसम्म घरदेखि टाढाको छाप्रोमा बस्नुपर्ने चलन छ। जसले गर्दा रजस्वला भएका बेला छाउपडी बस्दा कहिले चिसोले कठ्यांग्रिएर, आगोले निसास्सिएर, सर्पले डसेर मृत्यु भएका र रजस्वला भएकै बेला बलात्कार भएका समाचार बेलाबेला आइरहेका हुन्छन्। यी त प्रतिनिधिमूलक घटना मात्रै हुन्। मुलुकका अन्य जिल्लाका अतिरिक्त मध्य तथा सुदूरपश्चिमका विकट पहाडी जिल्ला जुम्ला, कालिकोट, दैलेख, डोल्पा, बझाङ, अछाम, बाजुरालगायतका दुई दर्जनभन्दा बढी जिल्लामा यो प्रथा कायमै छ। छुई अर्थात् महिनाबारी भएका बेलामा घरका कुनै पनि सरसामान छुनु हुँदैन भन्ने अन्धविश्वास सुदूरपश्चिममा मात्रै नभएर देशभर विद्यमान छ। त्यसैले यस्तो बेलामा सुदूरपश्चिममा सुत्केरी वा रजस्वला भएकी नारीलाई घरभन्दा केही पर बनाइएको छाउपडीमा बस्न लगाइन्छ। देशका अरू ठाउँमा भने पूजाकोठा र भान्साकोठामा जानबाट वञ्चित गराइनुका साथै भुइँमा सुत्न लगाइन्छ। किशोरीलाई अध्ययनअध्यापनमा रोक लगाइन्छ। त्यस्तै नेवार समुदायमा रजस्वला हुनुअघि गुफा राख्ने र बेलविवाह गर्ने चलन छ यस बीचमा उनीहरूले बाह्र दिन सूर्यको मुख नहेरी बस्नुपर्ने हुन्छ। यो प्रथाले प्राचीनकालदेखि नै जरा गाड्दै आएको छ। अहिले पनि छुई भएका बेलामा घरभित्र बस्दा कुल देवता रिसाउँछन्, बिरुवा छुँदा हुर्कंदैन, दाजुभाइसँग छोइँदा पाप लाग्छ, श्रीमान्सँग छोइँदा बच्चा हुँदैन, दूध तथा दुग्धजन्य खानेकुरा खानु हुँदैन, गाईवस्तुले दूध दिन छोड्छन् आदि मानसिकताले घरपरिवारसँग अलग्गिएर बस्ने चलन छ। जतिसुकै पढेलेखेकी महिला किन नहेऊन्, उसको मानसिकतामा साँच्चिकै रजस्वला भएको बेला छुइँदा कतै पाप लाग्छ कि भन्ने त्रास छ। ग्रामीण भेकमा अहिले पनि कुनै पनि किशोरी पहिलो, दोस्रो र तेस्रोपटक रजस्वला हुँदा १५ दिनसम्म दाजुभाइ र बुवालाई देख्न नहुने गरी लुक्ने चलन विद्यमान छ। कतिपय पढेलेखेकै पुरुष पनि पत्नी महिनाबारी भएको भन्दै चार दिनसम्म अलग्गै आफैं खाना पकाउने र पत्नीले पकाएको खाँदैनन्। जबसम्म रजस्वला भएकै कारण छाउगोठ बस्दा एउटी महिलाको ज्यान गइरहन्छ तबसम्म सरकारका यस्ता नारा, नारामा मात्रै सीमित हुन्छन्। छुई, छोइनी, महिनाबारी, नुहाउनी, बाहिर सरेको जस्ता नामले पुकारिने रजस्वला भएको बेलामा रगत बगिरहनु, पेट दुख्नु, अल्छी लाग्नुजस्ता समस्या हुँदा सफा गर्नुपर्ने, अरूबेला भन्दा केही आराम गर्नुपर्ने हुन्छ। तर ग्रामीण भेगमा महिला दिनभर वनजंगल, मेलापात, गाईवस्तुको स्याहारसुसार, छोराछोरी हेरचाहजस्ता कामले आफ्नो सरसफाइमा ध्यान दिने फुर्सद हुँदैन। त्यस्तै सुत्केरी हुँदा त झन् बाँचे सुत्केरी मरे काल भन्ने त नेपाली उखान नै छ। सुत्केरी महिला र बच्चालाई छाउगोठमा राख्दा उचित स्याहारसुसार र न्यानो नपाउँदा मातृ मृत्युदर तथा शिशु मृत्युदर बढी हुने गर्छ। हुन त छाउपडी प्रथा हटाउन विभिन्न अभियान नभएका होइनन्। सरकारी तथा गैरसरकारी संघसंस्था र अधिकारकर्मीले प्रत्येक वर्ष छाउपडी अन्त्यका लागि विभिन्न अभियान चलिरहेका छन्। तर पनि यी अभियानले महिलाको मानसिकतामा केही परिवर्तन गर्न सकेको छैन। गत वर्ष जेठमा बझाङको साइपाल गाउँपालिकामा त्यहाँका जनप्रतिनिधि र कर्मचारीले महिनाबारीका बेला वर्षौंदेखि बस्दै आएका छाउगोठ भत्काइदिए। गाउँपालिकाले छाउगोठमुक्त गाउँपालिका घोषणा गर्नलाई करिब तीन लाख बजेट विनियोजन गरेर काम गर्यो। तर पनि त्यहाँका महिला भत्काएको छाउगोठलाई बेरबार फेरि छाउ बस्ने गरेका छन्। साइपाल गाउँपालिकामा मात्रै होइन, रजस्वलाका बेला अलग्गै छाउगोठमा सुत्नुपर्दा ज्यानसम्म जान थालेपछि गत वर्ष साउनमा प्रदेश नम्बर ६ र ७ का जिल्लामा छाउपडी उन्मूलन अभियान सञ्चालन भयो। करोडौं खर्चेर छाउगोठ भत्काइयो तर छाउगोठ फेरि ठड्याउने र ओढारमै गएर गएर बस्ने महिलाको कमी हुन सकेन। जसले गर्दा छाउपडी प्रथा अन्त्य हुन समय लाग्ने सम्भावना बढ्दो छ। रजस्वला हुनु पाप नभई जैविक प्रक्रिया हो। महिला सन्तान उत्पादन प्रक्रियामा परिपक्क हुनु हो र रजस्वला रोकिएपछि सन्तान उत्पादन प्रक्रिया बन्द हुन्छ र यो देवतासँग जोडिएको हुँदैन भन्ने मानसिकता जबसम्म महिलामा हुँदैन तबसम्म छाउपडी रोकिँदैन। पहिलेको तुलनामा अहिलेको युवामा रजस्वला एक सन्तान उत्पादनको प्रक्रिया हो, बार्नु हुँदैन भन्ने चेतना भए पनि हाम्रो सामाजिक संस्कारका कारण उनीहरू पनि बार्न बाध्य हुन्छन्। रजस्वलालाई पापसँग जोडेर हेर्दा नै यस्ता घटना वर्षौं भएका छन्। छाउपडी प्रथाजस्तो भेदभावपूर्ण व्यवहारका विरुद्घ सर्वोच्च अदालतले नेपाल सरकारका नाममा २०६२ वैशाख १९ गते छाउपडी प्रथालाई कुरीति घोषणा गरी यो प्रथा अन्त्य गर्न आवश्यक निर्देशिका बनाई लागू गर्न आदेश जारी गरेको छ। त्यस्तै मुलुकी अपराध (संहिता) ऐनको दफा १६८(३) ले रजस्वला वा सुत्केरीको अवस्थामा छाउपडीमा राख्ने वा अन्य भेदभाव, छुवाछूत वा अमानवीय व्यवहार गर्न नहुने उल्लेख गरिएको छ। तर पनि छाउपडीकै कारण ज्यान गुमाउनेको संख्यामा कत्ति पनि छैन। अहिले देश संघीयताको सँघारमा छ। संघ, प्रदेश र स्थानीय गरी तीन तहको सरकार छ। गाउँगाउँमा सिंहदरबार, सुखी नेपाली समृद्ध नेपाल सरकारको नारा छ। जबसम्म रजस्वला भएकै कारण छाउगोठ बस्दा एउटी महिलाको ज्यान गइरहन्छ तबसम्म सरकारका यस्ता नारा, नारामा मात्रै सीमित हुन्छन्। प्रत्येक वर्ष चलाइने अभियान पनि नामको मात्रै हुनेछ। जबसम्म महिलामा रजस्वलासम्बन्धी नकारात्मक कुराले जरो गाडिरहन्छ तबसम्म गोठ भत्काइँदैमा छाउपडीमुक्त हुन सक्दैन। त्यसैले कानुनमा भएका कुरा व्यवहारमा लागू गरी मानसिकता परिवर्तन गर्ने खालका कार्यक्रम ल्याउनु जरुरी छ, अन्यथा रजस्वला हुनु पाप हो भन्ने मानसिकता रहिरहनेछ र छाउकै कारण मृत्यु हुने महिलाको संख्या अझै बढेर जानेछ।"
"सिमरा गोल्डकप आजदेखि, १० टिम सहभागी हुने","सिमरा : मोफसलकै प्रतिष्ठित फुटबल प्रतियोगिता रुस्लान सिमरा गोल्डकपको दशौं संस्करण बिहीबारदेखि सुरु हुँदैछ। प्रतियोगिताको युवा तथा खेलकुद मन्त्री जगत बिश्वकर्माले उद्घाटन गर्दै छन्। अखिल नेपाल फूटवल संघ (एन्फा) को क्यालेन्डर अनुसार हुन लागेको प्रतियोगिताको तयारी पूरा भएको आयोजक नव जनजागृति युवा क्लबले जानकारी दिएको छ। सिमरा रंगशालामा बुधवार पत्रकार सम्मेलनको गर्दै आयोजक क्लबका अध्यक्ष कासिम मियाले प्रतियोगितामा ७ ए डिभिजनर ३ मोफसल गरी १० टिमको सहभागिता रहने जानकारी दिए। अध्यक्ष मियाका अनुसार प्रतियोगितामा ए डिभिजनको साविक बिजेता त्रिभुवन आर्मी क्लबसहित रुस्लान थ्रिस्टार क्लब, नेपाल पुलिस क्लब, नेपाल एपिएफ क्लब, सिएमजी संकटा, हिमालयन शेर्पा क्लब, सरस्वती युथ क्लब सहभागिताले जनाउनेछन्। आयोजक जनजागृतिसहित मोफलसलको विशाल मेमोरियल फाउण्डेशन र मकवानपुर ११ सहभागी हुने अध्यक्ष मियाले बताए। उद्घाटन खेलमा आयोजक र मकवानपुरबीच प्रतिस्पर्धा हुनेछ। विजय डिष्ट्रिलरीको मुख्य प्रायोजन रहेको प्रतियोगिताको बिजेताले ६ लाख र उपबिजेताले तीन लाख प्राप्त गर्नेछन्। पुरस्कार राशीमा आयोजकले यस वर्ष ५० हजार वृद्धि गरेको छ। अघिल्लो वर्ष बिजेताले पाँच लाख ५१ हजार र उपबिजेताले दुई लाख ५१ हजार प्राप्त गरेका थिए। प्रतियोगिताको सर्वोत्कृष्ट खेलाडीलाई यस वर्ष पनि मोटरसाईकल वा स्कुटर प्रदान गरिने भएको छ। प्रतियोगिता अवधिभर उत्कृष्ट खेल प्रदर्शन गर्ने खेलाडीलाई पुरस्कृत गरिने विधागत पुरस्कार राशीमा यो वर्ष पाँच हजार थप गरिएको छ। प्रतियोगिताका उत्कृष्ट गोलरक्षक, डिफेन्स, मिडफिल्ड, हाई स्कोरर, फरवार्ड र प्रशिक्षकलाई जनही २० हजार प्रदान गरिनेछ। प्रतियोगिताको प्रत्येक खेलका म्यान अफ दि म्याचले १० हजार प्राप्त गर्ने महासचिव शम्भुसिंह ठकुरीले जानकारी दिए। उत्कृष्ट प्रदर्शन गर्ने युवा खेलाडीमध्ये एकजनालाई उदयीमान खेलाडी घोषणा गर्दै १५ हजार नगदले पुरस्कृत गर्ने भएको छ। प्रतियोगितामा सहभागी टिममध्ये १६ वर्षसम्मका एक खेलाडीको हौसला बढाउन उदयीमान खेलाडी चयन गर्न लागिएको महासचिव ठकुरीले जानकारी दिएका छन्। ३४ जना खेलाडी, अफिसियल, रेफ्री, ग्राउण्ड म्यानको पाँच लाख र ५० जना दर्शकको एक लाखको बिमा गरेको छ। सानिमा जनरल ईन्स्युरेन्सले खेलाडी र दर्शकको बिमा गरेको उपाध्यक्ष दुर्गाबहादुर थापाले जानकारी दिए। करिब ७७ लाख अनुमानित बजेट रहेको प्रतियोगिताको सहयोगीको रुपमा राष्ट्रिय खेलकुद परिषद्, एन्फा र जीतपुरसिमरा उपमहानगरपालिका रहेको छ। प्रतियोगिताको सहप्रायोजकमा क्याल ग्रुप अफ ईण्डष्ट्रिज, सूर्य नेपाल प्रालि, जगदम्बा स्टिल्स्, हुला स्टिल्स्, क्लासिक ईण्डष्ट्रिज, बिश्वकर्मा सिमेन्ट लगायत रहेका छन्। सिमरा गोल्डकप सुरु भएको एक दशक पुगेको अवसरमा उद्घाटन कार्यक्रम भब्य बनाउने तयारी आयोजकले गरेको छ। एक दशक पुगेको अवसरमा प्रतियोगिताको उद्घाटन खेल निशुल्क हेर्ने ब्यवस्था मिलाइएको महासचिव ठकुरीले जानकारी दिए।"
सभामुख कप भलिबल : सुदूरपश्चिम र कर्णाली बाहिरियो,"पोखरा : पोखरामा जारी दोस्रो सभामुख कप राष्ट्रिय महिला भलिबल प्रतियोगितामा सुदूरपश्चिम र कर्णाली प्रदेश बाहिरिएका छन्। दुईदुई खेल खेलेका सुदूरपश्चिम र कर्णालीले दुवै खेलमा हार बेहोरेपछि प्रतियोगिताबाट बाहिरिएका हुन्। पोखरा रंगशालाको भलिबल कोर्टमा बुधबार भएको खेलमा सुदूरपश्चिमाञ्चल प्रदेश १ सँग पराजित भयो। प्रदेश १ ले सुदूरपश्चिमाञ्चललाई संघर्षपूर्ण खेलमा २५१३, १५२५, १६२५, २५२२, १५११ ले पराजित गर्यो। यसैगरी कर्णाली प्रदेश र प्रदेश २ बीच भएको अर्को खेलमा प्रदेश २ ले कर्णाली प्रदेशलाई पराजित गर्यो। प्रदेश २ ले कर्णाली प्रदेशलाई २५२३, १०२५, २५१०, २५१६ ले हरायो। जितसँगै प्रदेश २ क्वार्टरफाइनलमा प्रवेश गरेको छ। यसैगरी साविक विजेता एपीएफले सुदूरपश्चिमलाई ३० को सोझो सेटमा पराजित गर्यो। एपीएफले २५४, २५७, २५३ ले सुदूरपश्चिमलाई पाखा लगायो। यसैगरी प्रदेश ५ र कर्णाली प्रदेशबीच भएको खेलमा कर्णाली प्रदेश पराजित भयो। प्रदेश ५ ले कर्णाली प्रदेशलाई २५१५, २५११, २५१० ले हरायो। प्रतियोगिताका विजेताले तीन लाख ५० हजार रुपैयाँ प्राप्त गर्नेछ। यसैगरी उपविजेताले एक लाख ७५ हजार, तेस्रो हुनेले एक लाख र चौथो हुने टोलीले २५ हजार रुपैयाँ प्राप्त गर्नेछन्। प्रतियोगितामा तीन विभागीय तथा सात प्रदेश गरी १० टोलीले प्रतिस्पर्धा गरिरहेका छन्।"
"युभेन्ट्सलाई कीर्तिमानी, आठौं उपाधि : रोनाल्डोले गरे निर्णायक गोल",जेदाह : इटालियन सुपर कप फुटबल प्रतियोगिताको उपाधि युभेन्ट्सले जितेको छ। युभेन्ट्सले बुधबार राति खेलिएको खेलमा बलियो प्रतिद्वन्द्वी एसी मिलानलाई १० गोलले हराउँदै उपाधि चुमेको हो। साउदी अरेबियाको जेदाहमा खेलिएको फाइनल खेलमा युभेन्ट्सका लागि पोर्चुगिज स्टार क्रिस्टियानो रोनाल्डोले निर्णायक गोल गरे। प्रतिस्पर्धात्मक खेलको ६१ औं मिनेटमा रोनाल्डोले मिरालेम पिजानिकको पासमा हेडमार्फत आकर्षक गोल गरेका थिए। युभेन्ट्सले कीर्तिमानी रुपमा आठौं पटक इटालियन सुपर कपको उपाधि जितेको हो। युभेन्ट्सले सन् २०१५ पछि पहिलो पटक उपाधि जितेको हो। अघिल्लो सिजनको उपाधि लाजियोले जितेको थियो। मिलानले भने हालसम्म सात पटक इटालियन सुपर कपको उपाधि जितेको छ। पछिल्लो पटक मिलानले सन् २०१६ मा उपाधि हात पारेको थियो। सन् १९८८ मा पहिलो संस्करणको उपाधि पनि मिलानले नै जितेको थियो। युभेन्ट्सका लागि जारी सिजनमा रोनाल्डोले गरेको यो १६ औं गोल हो। युभेन्ट्स घरेलु लिग इटालियन सिरिएमा समेत उपाधितर्फ लम्किरहेको छ। इटालियन सिरिएमा १९औं चरणको समाप्तिमा ५३ अंकसहित युभेन्ट्स पहिलो र ४४ अंकसहित नापोली दोस्रो स्थानमा छन्। फाइनल खेलको ७४ औं मिनेटमा फ्रान्क केसी सिधै रातो कार्ड पाएर मैदानबाट बाहिरिएपछि एसी मिलान १० खेलाडीमा समेटिएको थियो। खेलका क्रममा प्याट्रिक कर्टनले गरेको एउटा सक्तिशाली प्रहार क्रसबारमा ठोक्किएपछि एसी मिलान निराश बनेको थियो।
रुस्लान सिमरा गोल्डकप : आयोजकको विजयी सुरुवात,रुस्लान सिमरा गोल्डकप ः आयोजकको बिजयी सुरुवात दिवाकर भण्डारी सिमरा ः मकवानपुर ११ माथी सहज जीत हात पार्दै आयोजक नव जनजागृति युवा क्लबले रुस्लान दशौं सिमरा गोल्डकपमा बिजयी सुरुवात गरेको छ । सिमरा रंगशालामा बिहिवार भएको उद्घाटन खेलमा आयोजकले मकवानपुरलाई ३० ले पराजित गरेको हो । आयोजकको जीतमा निरज थापामगरले दुई र प्रज्वल थापामगरले एक गोल गरे । युवा खेलाडीले भरिएको आयोजक खेलको सुरुवातदेखीनै मकवानपुरमाथी हाबी देखिएको थियो । आफैले सञ्चालन गरेको सिमरा एकेडेमीका खेलाडीलाई उतारेको जनजागृतिले तीनै गोल दोस्रो हाफमा गरेको थियो । निर्धारित ८० मिनेटको खेलको पहिलो हाफमा पाएको थुप्रै अवसर सदुपयोग गर्न नसक्दा आयोजकले गोलको खाता खोल्न दोस्रो हाफसम्म पर्खनुपयो । खेलको ४६औं मिनेटमा आयोजकका निरज थापामगरले उत्कृष्ट गोल गर्दै टिमलाई अग्रता दिलाएका थिए । सुरज ठकुरीले प्रहार गरेको फ्रिकिक बल क्रस बारमा लागेर रिबाउण्ड भएपछि निरजले त्यसलाई सदुपयोग गर्दै जाली चुमाएका थिए । पहिलो हाफमा तालमेल मिलाउने प्रयास गरेको मकवानपुरले दोस्रो हाफमा लय गुमाउन पुग्यो । मकवानपुरले दोस्रो हाफमा आयोजकलाई नियन्त्रणमा राख्न सकेन् । आक्रामक खेल खेल्दै आयोजकले खेलको ६० औं मिनेटमा अग्रता दोब्बर पारेको थियो । मकवानपुरको रक्षापंक्ती सम्हालिन नसक्दा आयोजकका प्रज्वल थापामगरले डिबक्स भित्र पाएको बललाई सदुपयोग गर्दै खेल २० को स्थितीमा पुर्याएका थिए । गोलअन्तर दोब्बर पारेपछि आयोजक खेलको अन्तिम समयमा झन आक्रामक बन्यो । आयोजकले खेलको ७१ औं मिनेटमा तेस्रो गोल गर्दै गोलअन्तर फराकिलो पार्यो । मोहित गुरुङको कर्नर बलमा निरज थापामगरले व्यक्तिगत दोश्रो गोल गर्दै खेल ३१ को स्थितीमा पुयाए । निरज खेलको म्यान अफ दि म्याच घोषित भए । उनले १० हजार प्राप्त गरे । दोस्रो हाफको अन्तिम समयमा मकवानपुरका राजेश परियाले डिबक्स भित्र पाएको उत्कृष्ट अवसर चुकाउन पुग्दा टिमले ३० हार ब्यहोर्यो । मकवानपुरका प्रशिक्षक विजयलाल श्रेष्ठले टिममा तालमेलको अभाव देखिएको प्रतिक्रिया दिए । पहिलो हाफको बराबरीपछि दोस्रो हाफमा आक्रामक खेल्ने रणनिति असफल भएको उनको भनाई थियो । टिमको जीतबाट खुशी देखिएका आयोजकका प्रशिक्षक सोनु क्षेत्रीले आफ्नो खेलाडीले उत्कृष्ट खेल प्रदर्शन गरेको बताए । पहिलो हाफमा पाएको केही अवसर गुमाउन पुग्दा गोलका लागि दोस्रो हाफसम्म संघर्ष गर्नुपरेको क्षेत्रीको भनाई थियो । यसअघि प्रतियोगिताको उद्घाटन यूवा तथा खेलकुद मन्त्री जगतबहादुर विश्वकर्माले गरेका थिए । माघ १२ गतेसम्म सञ्चालन हुने प्रतियोगिताको विजेताले ६ लाख र उपविजेताले तीन लाख नगद प्राप्त गर्नेछन् । प्रतियोगितामा ए डिभिजनका सात र मोफसलका तीन गरी १० टिम सहभागी छन् । प्रतियोगिता अन्तर्गत शुक्रवार बिभागिय टिम नेपाल एपिएफ क्लब र बिशाल मेमोरियल फाउण्डेशन वीरगञ्जबीच खेल हुनेछ ।
वुमन्स टीट्वेन्टी क्रिकेट : नेपाल समूह विजेता,"काठमाडौं : नेपाल थाइल्यान्डमा जारी वुमन्स टीट्वेन्टी स्म्यास क्रिकेट प्रतियोगितामा समूह एको विजेता टोली बनेको छ। बुधबार भएको समूहगत चरणको आफ्नो अन्तिम खेलमा आयोजक थाइल्यान्डको ए टोलीलाई नौ विकेटको भारी अन्तरले पराजित गर्दै नेपाल समूह विजेता बनेको हो। समूहगत चरणका चारमध्ये सबै खेलमा जित हात पारेको नेपालले यसअघि नै सेमिफाइनल यात्रा तय गरिसकेको थियो। नेपालले अब फाइनल प्रवेशका लागि शुक्रबार हुने सेमिफाइनल खेलमा इन्डोनेसियासँग प्रतिस्पर्धा गर्नेछ। इन्डोनेसिया समूह बीको उपविजेता टोली हो, जसले समूहगत चरणको पाँचमध्ये चार खेलमा जित हात पारेको छ। यस्तै अर्को सेमिफाइनल खेलमा थाइल्यान्डको अर्को टोलीले संयुक्त अरब इमिरेट्स (यूएई)सँग प्रतिस्पर्धा गर्नेछ। थाइल्यान्ड समूह बीको विजेता र यूएई समूह एको उपविजेता बन्दै प्रतियोगिताको अन्तिम चारमा पुगेका हुन्। तर्डथाई क्रिकेट मैदानमा टस जिती पहिले ब्याटिङ गर्न उत्रिएको थाइल्यान्डको ए टोलीलाई नेपालले १५४ ओभरमा १९ रनको झिनो योगफलमै समेटेको थियो। जवाफमा नेपालले ३३ ओभरमा मात्रै एक विकेट गुमाएर जित निश्चित गरेको थियो। नेपाली टोलीले थाइल्यान्डले दिएको सामान्य लक्ष्य मात्रै १५ मिनेटमा पार गरेको थियो। जितका लागि नेपालले बलिङमा सशक्त प्रदर्शन गर्यो, जसमा राष्ट्रिय टोलीबाट पहिलो खेल खेलेकी आरती बिडारी एक्लैले चार ओभरमा एक मेडनसहित मात्रै पाँच रन दिएर तीन महत्त्वपूर्ण विकेट लिइन्। उनी उमन अफ दी म्याचसमेत चुनिइन्। उनीबाहेक इन्दु बर्मा र सरिता मगरले दुईदुई तथा कप्तान रुबिना क्षेत्री बेलबासे, सोनु खड्का र सीता रानामगरले एकएक विकेट लिँदा थाइल्यान्डको ए टोलीका लागि कुनै पनि खेलाडीले व्यक्तिगत पाँच रनसम्म जोड्न सकेनन्। थाइल्यान्डका लागि मध्यक्रमकी थान्चानोक फोप्लुकले अविजित रहँदै जोडेको चार रन नै घरेलु टोलीका लागि कुनै पनि खेलाडीले जोडेको व्यक्तिगत सर्वाधिक रन रह्यो। नेपालले थाइल्यान्डका पाँच खेलाडीलाई शून्य रनमै आउट गराएका थिए। ब्याटिङतर्फ नेरी थापा पाँच तथा डोली भट्ट दुई रनमा अविजित रहे। प्रारम्भिक ब्याट्सउमन ममताकुमारी चौधरी आठ रनमा आउट भइन्। प्रतियोगितामा नेपालका लागि विकेटका आधारमा प्राप्त यो दोस्रो ठूलो अन्तरको जित हो। नेपालले यसअघि आफ्नो पहिलो खेलमै चीनलाई १० विकेटको भारी अन्तरले पराजित गरेको थियो। त्यसपछि मलेसिया र यूएईलाई समान ६ विकेटले पराजित गरेको थियो।"
हारे पनि क्वार्टरफाइनलमा पुग्यो रियल म्याड्रिड,म्याड्रिड : स्पेनिस पावर हाउस रियल म्याड्रिड कोपा डेल रे फुटबल प्रतियोगिताको क्वार्टरफाइनलमा पुगेको छ। बिहीबार बिहान खेलिएको अन्तिम १६ टोलीबीचको भिडन्तको दोस्रो लेग खेलमा लेगानेससँग १० गोलले पराजित भए पनि रियल क्वार्टरफाइनलमा पुग्न सफल भएको हो। अघिल्लो साता खेलिएको पहिलो लेग खेलमा निकालेको नतिजाका आधारमा रियलको क्वार्टरफाइनल यात्रा सम्भव भएको हो। पहिलो लेग खेलमा रियलले लेगानेसलाई ३० गोलले हराएको थियो। सोही नतिजाका कारण रियल ३१ कूल गोल भिन्नताका आधारमा अगाडि बढेको हो। बिहीबार बिहान खेलिएको खेलमा लेगानेसका लागि मार्टिन ब्राथवेटले ३३औं मिनेटमा निर्णायक गोल गरेका थिए। खेल अवधिभर लेगानेसले बलियो प्रतिद्वन्द्वी रियललाई दबाबमा राखेको थियो। यसैगरी बलियो टोली एट्लेटिको म्याड्रिड भने उपाधि होडबाट बाहिरिएको छ। घरेलु मैदानमा बिहीबार बिहान खेलिएको दोस्रो लेग खेलमा एथलेटिको म्याड्रिडलाई तुलनात्मक रुपमा कमजोर प्रतिद्वन्द्वी गिरोनाले ३३ गोलको बराबरीमा रोक्यो। अघिल्लो सात गिरोनाको मैदानमा खेलिएको पहिलो लेग खेल पनि ११ को बराबरीमा सकिएकाले यी दुबै टोलीबीचको कूल गोल भिन्नतामा ४४ भएको थियो। त्यसपछि अवे गोलका आधारमा एट्लेटिकोलाई स्तब्धः पार्दै गिरोना क्वार्टरफाइनलमा पुग्न सफल भयो। सेभिल भने प्रतियोगिताको क्वार्टरफाइनलमा पुग्न सफल भयो। घरेलु मैदानमा बिहीबार बिहान खेलिएको दोस्रो लेग खेलमा एथलेटिक बिल्बाओसँग १० गोलले पराजित भए पनि अघिल्लो साता खेलिएको पहिलो लेग खेलको नतिजाका आधारमा सेभिल अगाडि बढेको हो। पहिलो लेग खेलमा सेभिल ३१ गोलले विजयी भएको थियो। सोही नतिजाका आधारमा सेभिल ३२ कूल गोल भिन्नताका आधारमा क्वार्टरफाइनलमा पुग्न सफल भएको हो।
भीमकाय शरीरका रोली नेपाल आउने,"काठमाडौं : शारीरिक सुगठन खेलमा सबैभन्दा ठूलो शरीर भएका खेलाडी रोली विंकलार नेपाल आउने भएका छन्। शारीरिक सुगठन खेलको विश्वकप मानिने मिस्टर ओलम्पियाको छनोट प्रतियोगितास्वरूप नेपालमा पहिलोपटक हुन लागेको आईएफबीबी प्रोफेसनल लिग नेपाल बडिबिल्डिङ च्याम्पियनसिपमा गेस्ट पोजरका रूपमा विंकलार नेपाल आउन लागेका हुन्। प्रतियोगिताको दौरान उनले शारीरिक सुगठनसम्बन्धी केही महत्त्वपूर्ण पोज प्रस्तुत गर्नेछन्। आईएफबीबी प्रोफेसनल लिग नेपाल बडिबिल्डिङ च्याम्पियनसिपको मुख्य आयोजक आईएफबीबी लिग नेपालका अध्यक्ष सानु गुरुङले विंकलारको उपस्थितिले प्रतियोगिताको शोभा बढ्नुका साथै सहभागी खेलाडीको हौसलासमेत बढ्ने विश्वास व्यक्त गरे। विंकलार प्रतियोगिताको दौरान नेपाल आउने खबर तपाईंहरूलाई सुनाउन पाउँदा निकै खुसी लागेको छ, बुधबार काठमाडौंमा आयोजित पत्रकार सम्मेलनमा अध्यक्ष गुरुङले भने, आयोजकका रूपमा हामी उत्साहित छौं। विंकलारजस्ता ख्यातिप्राप्त खेलाडीलाई नेपाल ल्याउन सक्नु नै हाम्रा लागि ठूलो कुरा हो। उनको उपस्थितिले प्रतियोगिताको साख मात्रै उँचो हुनेछैन, सहभागी खेलाडीले पनि केही सिक्ने र खेलप्रति लागिरहने हौसला प्राप्त गर्ने विश्वास लिएको छु। नेदरल्यान्ड्सका नागरिक विंकलार शारीरिक सुगठन खेलमा सबैभन्दा ठूलो शरीर भएका खेलाडी मानिन्छन्। एक सय ३० केजी तौल भएका विंकलार अन्तर्राष्ट्रिय शारीरिक सुगठन खेलमा द बिस्ट (दानव) तथा सामुराई जस्ता उपनामले परिचित छन्। अध्यक्ष गुरुङका अनुसार उनी फेब्रुअरी १४ मा नेपाल आउनेछन्। त्यसपछि प्रतियोगितामा गेस्ट पोजरका रूपमा सहभागी भएपछि उनी फेब्रुअरी १७ मा स्वदेश फर्कनेछन्। अध्यक्ष गुरुङले प्रतियोगिताका लागि अमेरिका, बेलायत, फ्रान्स, इटाली, चीन, जापान, रुस, भारतलगायत देशबाट धेरैभन्दा धेरै खेलाडीले प्रतियोगितामा सहभागी हुन आवेदन भरेको जानकारी दिए। नेपालमा हुने छनोट प्रतियोगितामार्फत चार विधामा उत्कृष्ट हुँदै प्रो कार्ड जित्ने चार खेलाडीले आगामी सेप्टेम्बरमा अमेरिकाको लस भेगासमा आयोजना हुने मिस्टर ओलम्पियामा सहभागिताको अवसर पाउनेछन्। मिस्टर ओलम्पियाका लागि नेपालमा हुने छनोट प्रतियोगितामार्फत मेन्स फिजिक, मेन्स क्लासिक फिजिक, मेन्स बिडिबिल्डिङ र महिलातर्फको उमन फिजिकमा गरी चार स्पर्धाका उत्कृष्ट एकएक खेलाडीले प्रो कार्ड जित्नेछन् र मिस्टर ओलम्पियाका लागि छनोट हुनेछन्। यो प्रतियोगिता नेपालमा आयोजना हुन लागेको शारीरिक सुगठन खेलको अहिलेसम्मकै ठूलो अन्तर्राष्ट्रिय प्रतियोगिता हो।"
विशाल मेमोरियल गोल्डकपको फाइनलमा आर्मी,"वीरगन्ज : वीरगन्जमा जारी दोस्रो टुवोर्ग विशाल मेमोरियल गोल्डकप फुटबल प्रतियोगिताको फाइनलमा डिफेण्डिङ च्याम्पियन त्रिभुवन आर्मी क्लब प्रवेश गरेको छ। वीरगन्जको नारायणी रंगशालामा बिहीबार भएको दोश्रो तथा अन्तिम सेमीफाइनल खेलमा झापा ११ लाई ६ १ को फराकिलो अन्तरले पाखा लगाउदै फाइनलको यात्रा तय गरेको हो। गत पुष ३० गते फिदिममा भएको फाल्गुनन्द गोल्डकपको फाइनल खेलमा आर्मी क्लब , झापा ११ संग नै २१ ले पराजित हुदै उपाधी उचाल्नबाट चुकेको थियो। तर बिहिबार वीरगन्जमा भएको सेमीफाइनलमा खेलमा झापा ११ लाइ नै हराएर आर्मीले फाल्गुनन्द गोल्डकपमा झापासंग व्यवहोरेको हारको बदला समेत लिन सफल भएको छ। बिहीबार वीरगन्जमा भएको दोश्रो सेमीफाइनल खेलमा आर्मी क्लबका लागि टेकबहादुर बुढाथोकी र सन्तोष तामाङले समान दुइ दुइ र विवेक बस्नेतले एक गोल गरेका हुन्। अर्को एक गोल भने आर्मीले झापाका तर्फबाट आत्मघाती गोलको रुपमा उपहार पाएको हो। झापाका लागि एक मात्र सान्तवना गोल भने आशीष चापागाइले गरेका हुन्। खेल शुरु भएको दोश्रो मिनेटमै टेक बहादुर बुढाथोकीले झापाको पोष्टमा पहिलो गोल गरेपछि आर्मीले १० को अग्रता लिएको थियो। त्यसपछि १४ औं र २४ औं मिनेटमा सन्तोष तामाङले लगातार दुइ गोल गरेपछि आर्मीले पहिलो हाफमा ३० को अग्रता बनाएको थियो।"

शीर्षक,विवरण
भारतपाकिस्तान युद्धमा होमिनै सक्दैनन्,"विश्वमा नेतृत्वको खडेरी छ। पहिले जुनस्तरका नेतृत्व थिए, त्यो स्तरको नेतृत्व देखिँदैन। भारतकै नेतृत्व हेरौं, खै दृष्टि। गफ गर्नु र राजनीतिज्ञ बन्नु फरक विषय हो हरि शर्मा भारत र पाकिस्तानको तनाव बढ्दै जाँदा यो क्षेत्र नै आक्रान्त भएझैं लाग्छ। त्यस्तो हुनुपर्ने अवस्था देख्दिन। साँच्चै लडाइँ हुने भयो भने आक्रान्त हुनु स्वाभाविक हो। तर लडाइँ नै हुने अवस्था भने छैन। त्यो कोणबाट सोच्नु गलत। यतिबेला भारत र पाकिस्तानका सञ्चारमाध्यमले राष्ट्रवाद देखाएर गरेको प्रचारबाजीको नतिजाझैं लाग्छ। दुवै मुलुक वर्तमान अवस्थामा लडाइँको मूल्य बेहोर्न सक्ने क्षमता राख्दैनन्। उनीहरूको यथार्थ यही हो। यस्ता भ्रमबाट मुक्त भए त्यहाँ युद्धको त्रास रहन्न। पाकिस्तानका प्रधानमन्त्री इमरान खानको वक्तव्यको धेरै लाइनमध्ये एक लाइन काफी छ, युद्धमा जानुभन्दा अघि धेरै सोच्न आवश्यक छ। युद्ध भए त्यो कसैको नियन्त्रणभित्र हँुदैन। यी दुई मुलुकबीच तत्कालीन बेलायती शासकहरूले खडा गरिदिएको जम्मुकाश्मीर सीमासम्बन्धी लामो समस्या छ। यसलाई सुरक्षित द्वन्द्व (प्रोटेक्टेट कन्फिल्क्ट) पनि भनिन्छ। अर्थात् भनौं दुवै मुलुकले समाधान नगरी पाल्दै आएको द्वन्द्व हो। पाकिस्तानले अन्तर्राष्ट्रिय ध्यान खिच्न काश्मीर विवाद सल्टाउन चाहँदैन भने भारतले आन्तरिक राजनीतिक खपतका लागि काश्मीर कार्ड राखिरहन्छ। अनि बेलाबेला यस्तै लाप्पाघुस्सी चलिरहन्छ। यी दुई मुलुकबीच सन् १९६५ मा युद्ध भयो त्यसपछि बंगलादेश छुट्टिने क्रममा सन् २०७१ र पछि आएर कारगिल युद्धबाहेक यस्ता लाप्पाघुस्सी चलिरहेकै छ। कहिले सीमामा हुने अतिक्रमण त कहिले आतंकवादको प्र श्रयका कारण यस्ता छिटफुट घटना र तनाव चलिरहन्छ। यसलाई युद्ध भन्न मिल्दैन। युद्ध भएको भए सीमामा मिठाई बाँडेर रमाउने कार्य हुँदैन थियो। त्यहाँ त सेनाले युद्धको तयारीका लागि गरिने कार्य हुन्थे। आफ्ना नागरिकलाई अन्यत्र सार्ने, सुरक्षित स्थानको पहल, सैन्यलाई सबैतिर तैनाथ र अन्य ड्रिल को तयारी गर्ने काम हुन्थ्यो। त्यसैले जमानामा परम्परागत ढंगको युद्ध पनि हुँदैन। यो क्षेत्रमा जनतामा त्यो तनाव छ भने त्यसलाई झिकेर राखिदिए हुन्छ। यो त बेलाबेलामा देखिने तनावको विशुद्ध मिडियाले उछालेको द्वन्द्व हो। दुवै देशका मिडियाले आआफ्नो नेतृत्वलाई उछाल्ने काम गरिरहेका छन्। यदि यही समस्यालाई लिएर युद्धमा जाने हो भने लामो दूरीबाट क्षेप्यास्त्र हान्ने युद्ध हुन्छ। त्यसतर्फ उन्मुख भएको देखिँदैन। त्यस्तो अवस्थामा न पाकिस्तान पुग्न सक्छ न त भारत नै। भारत यतिबेला लोकसभा निर्वाचनको संघारमा छ भने पाकिस्तान आफूलाई स्थिर बनाउने प्रयत्नमा लागिपरेको देखिन्छ। हामीले यस्ता विषय बुझ्न जरुरी छ। यसमा टेकेर नेपालले दिएको वक्तव्य सन्तुलित छ। तनाव कम गर्दै शान्ति र वार्तामा आउनु समस्याको समाधान हो। दक्षिण एसियाली क्षेत्रीय सहयोग सहयोग संगठन (सार्क) को नेतृत्व गरिरहेको मुुलुकले यति भन्नु राम्रो संकेत हो। जम्मु र काश्मीर भारतको सबैभन्दा उत्तरमा रहेको राज्य भए पनि नेपालसँग यसको साइनो छ। यसैले त मैले भन्ने गरेको छु, नेपालभारत, चीन र पाकिस्तानको आणविक शक्तिको चेपमा छ। चीनले अघि बढाएको हिमालय अंकमालले पनि यो क्षेत्र रोज्छ। पाकिस्तान प्रशासित र भारत प्रशासित काश्मीरको रूपमा यिनीहरू रहेका छन्। बीचमा काल्पनिक रेखाले विभाजन गरिएको छ। यी दुई मुलुकसँगै चीनको पार्ट पनि त्यहाँ छ। अक्साई चीनमाथि उसले आफ्नो कब्जा जमाएको छ। भारतले यी कब्जालाई गैरकानुनी भनिरहेको छ। पाकिस्तान भारतीय जम्मु र काश्मीरलाई एउटा विवादित क्षेत्र मान्दै त्यसमा जनमतसंग्रहको माग गर्दै आएको छ। जम्मु र काश्मीरमा जम्मु (पुँछसहित), काश्मीर, लद्दाख, बलुचिस्तान र गिलगितको क्षेत्र समेत छ। सवल राजनीतिक नेतृत्व खाँचो भइरहेको द्वन्द्वले पनि देखाउँछ। यसलाई मत्थर गरेर विश्व हाँक्ने नेताको अभाव छ। नेपाल जस्तो मुलुकले झन् यस्ता विषयमा यसो शान्तिको भाव झल्काउनेबाहेक अरू के गर्न सक्छ र ? यसैले यो क्षेत्रलाई भारतको एकदमै संवेदनशील मात्र होइन महत्वपूर्ण राज्यको रूपमा आरम्भदेखि नै छ। भूगोलको माध्यमले यो पहाडी र हिमाली क्षेत्र हो। भारत स्वतन्त्रताको समयमा बेलायतीले अघिल्लो दिन पाकिस्तानलाई फरक राज्यको मान्यता दियो। भोलिपल्ट भारत स्वतन्त्रताको निर्णय भयो। त्यो पनि बीचमा यही काश्मीरको विवाद राखेर। यसका कारण स्वतन्त्रतादेखि यो भूमिको विषयमा भारत र पाकिस्तानबीच साना ठूला लडाइँ चलिरहेका छन्। पाकिस्तानले यो विषय राष्ट्रसंघमा उठाएको छ। त्यहाँ विभिन्न प्रस्ताव पनि पारित भएका छन्। त्यही विषयलाई लिएर पाकिस्तानले लगातार आफ्नो कुरा उठाउँदै अन्तर्राष्ट्रिय समुदायको ध्यान खिच्छ। यसबाट पनि बेलाबेलामा समस्या देखिन्छ। यतिबेला परिस्थिति अलिक फरक छ। पुलवामा भएको आतंककारी हमलापछि भारतले परम्परागत रूपमा भन्दै आएको प्रश्न उठाएको छ। यसपालि विषय उठान मात्र होइन भारत एक्सन मा नै गयो। पाकिस्तानले आतंककारीलाई संरक्षण दिएको भन्दै भारतले सिन्धाभित्र पसेर हमला गर्न सक्ने हैसियत राख्छ भन्ने सन्देश दिन खाजेझैं लाग्छ। पछिल्लो विवादको आरम्भमा भारतले जुन हमला गर्यो त्यो हालसम्म भएकामध्ये फरक हो। यही कारणले युद्ध निम्तियो भने यो निकै गम्भीर हुन्छ। अझ हामीले नेपाललाई हेर्ने हो भने चीनभारत र पाकिस्तानको आणविक शक्तिबाट हामी घेरिएका छौं। भलै हामी भारत र चीनको बीचमा भनेपछि पाकिस्तानको दूरी टाढा छैन। हुन त, यो विवाद लामो जाने देखिँदैन आतंकवाद विश्वकै चुनौती हो। यसलाई निस्तेज गर्न विश्व लागिपर्छ। पाकिस्तानलाई पनि यस विषयमा चौतर्फी दबाब छ। जुन दबाबको मुकाविला गर्ने हैसियत पाकिस्तानले राख्दैन। यद्यपि पाकिस्तान पनि आणविक शक्तिसम्पन्न मुलुक हो। जसले यो क्षेत्रमा भारतलाई तर्साइरहन सक्छ। यता द्वन्द्वको अवस्था अघि बढ्दा पेरिसमा भएको फाइनान्सियल एक्सन टास्क फोर्स को बैठकले पाकिस्तानलाई पर्ख र हेरको सूची अर्थात् ग्रे मा सूचीकृत गरेको छ। यसको अर्थ हो, पाकिस्तानले विश्व बैंक र आईएमएफबाट पाउने ऋण प्रभावित हुन सक्छ। त्यताबाट पनि विश्वले कस्ने हुनाले सजिलै युद्धमा जाने देखिँदैन। भारतले पनि आफूले गर्दै आएको गुप्तचरी कारबाहीलाई सार्वजनिक नगर्नुपर्नेमा निर्वाचनका कारण केही गरेको देखाउन खोज्दा यस्ता समस्या आएका हुन्। सीमामा आतंकवाद नियन्त्रणका लागि गरिने प्रयासमा पाकिस्तानको पनि साथ लिएर अघि बढ्दा मात्र दिगो शान्तिको पहल हुनेछ। अन्यथा यो लोकसभाको निर्वाचन निम्ति देखाउने कार्य हुनेछ। कुनै दलको आकांक्षा पूरा गर्न र चुनावी लाभका लागि मुलुकलाई युद्धमा होम्नु भनेको दलीय हैसियत गिर्दै जानु हो। लोकतन्त्र यस्तै कारणले कहिलेकाहीं बदनाम हुने गर्छ। भारतले मात्र होइन अधिकांश लोकतान्त्रिक मुलुकले लस्कर ए तोएबा र जैश ए मोहम्मदजस्ता चरमपन्थी संगठनलाई पाकिस्तानी गुप्तचर संस्थाले सघाएको आरोप लगाइरहेका छन्। जैशले जम्मु र काश्मीरमा सबैभन्दा पहिलो आक्रमण सन् २००० मा गरेको थियो। त्यतिबेला श्रीनगरमा भारतीय सेनाको एउटा आधार शिविरलाई निसाना बनाएको थियो। पुलवामा घटना एउटा भयानक र कैयौंको ज्यान लिएको आक्रमण अवश्य हो, तर पहिलो चरमपन्थी हमला होइन। त्यसमाथि यतिखेरको अवस्था हेर्दा त्यही हमला अन्तिम झैं पनि लाग्दैन। लगातार भइरहेको छ, कहिले सानो र कहिले ठूलो। त्यहाँ भएका असहमतिको लाभ पृथकतावादीले लिइरहेका छन्। हतियार रोजेका युवा भेटिन्छन्। काश्मीरमा जुन असन्तोषको वातावारण छ। त्यसमा स्थानीय चासोमात्र होइन समग्र रणनीतिभित्र राजनीति जोडिएको छ। पछिल्लो समय काश्मीर भ्याली भारतसँग हुनुपर्छ भन्ने एकथरिको धारणा छ भने अर्काथरिले पाकिस्तानको हुनुपर्ने। काश्मिर स्वतन्त्र हुनुपर्ने छ भन्ने धारणा पनि उत्तिकै छ। अनि एक पक्षले भारतभित्र रहेर काश्मीर स्वतन्त्र हुनुपर्छ भन्ने पनि छ। भारतको केन्द्रीय सरकारअन्र्तगत रहेर तर भारतभित्रै पूर्ण स्वतन्त्र राज्य हुने। यही विषयलाई पाकिस्तानले धेरै समय अन्तर्राष्ट्रिय समुदायमा लगेको छ। राष्ट्रसंघमा पनि लगेको छ। तीनतीनवटा ठूला युद्ध भएपनि अझै पनि नतिजा आएको देखिँदैन। अनि यसलाई बुझेर पाकिस्तानले हरेक वर्ष जनमतसंग्रहको विषय उठाइरहन्छ। अर्को धार सीधा परमानेन्ट बाउन्ड्र (स्थायी र पक्की पर्खाल) बनाउने विषय पनि उठेको छ। भारतमा प्रायजसो काश्मीरको लिगेसी नबोकेको दल वा नेता सत्तामा आउँदा पाकिस्तानले वार्ता अघि बढाउने गर्छ। तर दुवैतर्फका प्रशासनले उठाएको विषय भनेको त्यहाँ अन्तर्राष्ट्रिय सीमा तय गरेर दिगो समाधान खोज्ने नै हो। दुवै मुलक युद्ध थेग्न सक्ने अवस्थामा नहुँदा यो विषय अघि बढ्न सक्ने देखिन्छ। फेरि तुरुन्त युद्ध भएर काश्मीरको विषय छिनोफानो हुने अवस्थामा पनि पुग्दैन। अन्य धेरै थप विषय निस्कन सक्छ। यसले पनि दुवैलाई बाँधेको छ। तल्लोस्तरको द्वन्द्वबाट अलिकति मध्यमस्तरमा जान खोजेको हो। तर उच्चस्तरमा अर्थात् युद्धकै स्तरमा पुग्ने देखिन्न। भारत र पाकिस्तानका सञ्चारमाध्यमको मात्र भर पर्दा त युद्ध भइरहेको देखिन्छ। जति सञ्चारमाध्यममा आएका छन् त्यसको १० प्रतिशत पनि त्यहाँ भएको हुँदैन। पहिले पनि संसद् भवनमा प्रहार भएको थियो, मुम्बइमा भएको आक्रमण चानचुने थिएन। किन युद्ध भएन विश्लेषण गर्नुपर्छ। युद्ध गर्ने भन्न सजिलो छ। तर कतिसम्म थेग्न सकिन्छ भन्ने तर्क पनि सँगै आउँछ। जब भारत स्वतन्त्र हुने समय थियो। विभिन्न सम्झौताहरूमार्फत् मुस्लिम लिगले पाकिस्तान लगेपछि बेलायत सरकारले बाउड्री कमिसन खडा गरेर पाकिस्तानतिर दियो। जसलाई इस्ट पाकिस्तान भनियो। त्यो पछि लिएपछि मुस्लिम बाहुल क्षेत्रहरूलाई पाकिस्तानमा दिने विषय उठेको थियो। उक्त पूर्वी पाकिस्तान पछि १९७१ मा युद्ध भएर छुट्टियो र बंगलादेश बन्यो। तर, भारत स्वतन्त्रता हुने समयमा आफैं स्वतन्त्र थियो काश्मीर। कांग्रेस आईका बौद्धिक नेता करण सिंहका पिता हरि सिंह काश्मीरको प्रधानमन्त्री थिए। लामो समयसम्म काश्मीरमा प्रधानमन्त्री नै भनियो। काश्मीर भ्यालीमा मुस्लिमहरू छन्। काश्मीरको राजा हरि सिंहले नै त्यहाँ राज्य गरिरहेका थिए। त्यतिबेला भारतमा तीन सय ५० राज्य थिए। भारत स्वतन्त्र हुनेबित्तिकै सीमामा परेको स्थान काश्मिर पर्यो, यत्तिकै बीचमा राजा हरि सिंहले आफ्नो निर्णय गर्ने कि नगर्ने भन्ने अवस्थामा पाकिस्तानबाट हमला भयो। त्यही समयमा हरि सिंहले काश्मीरलाई भारतको पक्षमा लगिदिए। जम्बुकाश्मिर पछि हैदरावाद, गोवालगायतका मिसिए। पाकिस्तानले हाम्रो भाग हुनुपर्छ भन्दै आयो भारतभित्र पनि विवाद चल्यो। जहवारलाल नेहरूले आफ्नै साथी शेख अब्दुल्लालाई जेल हाले। अनि काश्मीर भारतको अधिनमा रह्यो। सन् १९५१ मा भारतको संविधान आउँदासम्म पनि काश्मीर स्वतन्त्रझैं थियो। त्यहाँको नेतृत्वलाई प्रधानमन्त्री नै भनिन्थ्यो। पछि अफगानिस्तानमा शक्ति संघर्ष हुन थाल्यो, अमेरिका र रसियाको। त्यसपछि हातहतियार सबै स्थानमा पुग्न थाले। अनि आरम्भ भयो समस्या। इस्लामिक चेतना र अन्य सम्बन्धले गर्दा काश्मिरमा पनि धर्म युद्ध हुन सक्छ। हतियार र धारणा उपलब्ध भएपछि चलिरहेको युद्धले त्यो रूप लिएको छैन। तर यसमा विश्व शक्ति लागिपरेको देखिन्छ। चीनले पाकिस्तानलाई यो स्थानमा खुलेर साथ दिन सक्ने अवस्था छैन। यद्यपि चीनले बंगलादेश स्वतन्त्र हुँदा पाकिस्तानबाट पूर्वी पाकिस्तान छुट्टिदा हालको बंगलादेशलाई साथ दिएको थियो। यसैले मुस्लिमहरू सहकार्यमा जानुपर्ने पक्षमा छन्। यसरी अघि बढ्दा धर्म युद्धको सम्भावना रहन्छ। तर, परम्परागत युद्धमा मुलुक अघि बढ्दैन। उदाहरणका लागि सन् २००३ को इराक युद्ध लिन सक्छौं त्यो पनि वास्तविक युद्ध होइन। पछिल्लो समय युद्ध भनेका गल्फ वार नै हो। अन्य सीमामा हुने धकेलाधकेलका रूपमा लिन सकिन्छ। विश्वमा नेतृत्वको खडेरी लागेको छ। पहिले जुनस्तरका नेतृत्व थिए, त्यो स्तरको नेतृत्व देखिँदैन। भारतकै नेतृत्व हेरौं, खै दृष्टि। गफ गर्नु र राजनीतिज्ञ बन्नु फरक विषय हुन्। २०७१ पछिको सिमला सम्झौता गर्दैगर्दा त्यतिबेला इन्दिरा गान्धीले गरेको मध्यस्थता स्मरण गरौं। अलिकति नेता हो जस्तो देखिने चीनका सी जिनपिङ नै हुन्। तर उनी पनि विश्व लिडरसीप लिने तयारीमा छैनन्। चीन विश्व राजनीतिमा भन्दा पनि पैसाको पछि लागेको छ। त्यसले नेतृत्व तय गर्दैन। पहिलाको चीनको नेताको अगाडि यो दृष्टि पुड्को हुन्छ। सवल राजनीतिक नेतृत्व खाँचो भइरहेको द्वन्द्वले पनि देखाउँछ। यसलाई मत्थर गरेर विश्व हाँक्ने नेताको अभाव परिरहेको छ। नेपाल जस्तो मुलुकले झन् यस्ता विषयमा यसो शान्तिको भाव झल्काउनेबाहेक अरू के गर्न सक्छ र ? हाम्रा नेतृत्वले त आफ्ना कुरा त राम्रोसँग राख्न सक्दैनन्, अरूका धारणा कसरी प्रस्तुत गर्ने ? यसैले समस्या भनेको नै नेतृत्वको दूरदृष्टि अभाव र तत्काल फाइदा हेर्नु नै हो। युद्धको जोखिम बोकेर अघि बढ्न सक्ने नेतृत्व विश्वमा देखिँदैन। विश्व अहिले अनेकन कारणले जेलिएका छन्, जसले गर्दा युद्धमा सहजै धकेलिँदैन भन्ने देखिन्छ। राजनीति र कूटनीतिका विश्लेषक शर्मासँग चन्द्रशेखर अधिकारीले गरेको कुराकानीको आधारित।"
सबैलाई रुवाएर गए रवीन्द्र,"फागुन १५ गते बुधबार हिमालयन होटेलको एउटा कार्यक्रममा थिएँ। लन्च टाइमको ब्रेकमा बाहिर कफी पिइरहेको बेला मोबाइलमा घन्टी बज्यो। ताप्लेजुङका होटेल व्यवसायी सुरेश मादेनको फोन थियो। सर ! रवीन्द्र अधिकारी चढेको हेलिकप्टर पाथीभराको फेदमा खस्यो। म अक्क न वक्क परें, एकदम अत्यास लाग्यो। आफूसँग तीनदसकको राजनीतिक र पारिवारिक सम्बन्ध रहेका आत्मीय मित्र रवीन्द्र चढेको हेलिकप्टर दुर्घटनाको समाचार मेरो कानमा ठोक्किएको थियो। लगत्तै पहिलो फोन नै रवीन्द्रकै मोबाइलमा गरें। मन्त्रीज्यू ताप्लेजुङ जानुभएको छ, रवीन्द्रको स्वकीय सचिव राजेन्द्रले फोन उठाउँदै भने, आजै फर्किनुहुन्छ। राजेन्द्रलाई रवीन्द्र हेलिकप्टर दुर्घटनामा परेको कुनै सुइँको थिएन। तुरुन्तै फोन गरेर उहाँको लोकेसन के छ, बुझनोस् मैले भनें। मेरो आफ्नै गृहजिल्ला र निर्वाचन क्षेत्रमा भएको दुर्घटना, अर्काेतर्फ असाध्यै मिल्ने सहयोद्धा। मनमा चैन थिएन। मित्र रवीन्द्रको कुनै अप्रिय खबर सुन्न नपरोस् भन्दै लगातार यतैबाट घटनास्थलमा मान्छे परिचालन गर्ने, लगातार जानकारी लिने र बुझ्ने क्रममा म जुटिरहें। दुर्भाग्य ! मैले मेरो जीवनकै एउटा असल साथी गुमाएँ। पहिलो भेट रवीन्द्रसँग करिब तीनदसक मैले सँगै बिताएको छु। हाम्रा पहिलो भेट २०४५ मा भएको थियो। म कीर्तिपुरस्थित होस्टेलमा बसेर क्याम्पस पढ्थें। रवीन्द्र पोखराको पृथ्वीनारायण क्याम्पसमा विद्यार्थी नेता तथा स्ववियुमा समेत हुनुहुन्थो। स्ववियुले आफ्नो मुखपत्र माछापुच्छ्रे निकाल्थ्यो। त्यतिबेला सायद पोखरामा राम्रो प्रेस नभएर होला, उहाँ सामग्री जम्मा गरेर काठमाडौं आउनुभएको थियो। उहाँ होस्टेलमा मेरै कोठामा बस्नुभयो। झन्डै एक महिना एउटै कोठामा सँगै बस्ने, सुत्ने गर्यौं हामी दुई। होस्टेलकै मेसमा उहाँलाई खाना खाने व्यवस्था हामीले मिलाएका थियौं। पछि उहाँ गण्डकी क्षेत्रबाट अनेरास्ववियुको केन्द्रीय कमिटिमा चुनिएर आउनुभयो। म पहिल्यै केन्द्रीय कमिटिमा थिएँ। त्यसपछि नियमित भेटघाट हुन थाल्यो। बैठकमा आउँदा उहाँ आफ्नो कार्यक्षेत्रको संगठनात्मक अवस्था, संगठनको योजनालगायतका विषयमा मसिनो गरी रिपोर्टिङ गर्नुहुन्थ्यो। भेटमा हामी राष्ट्रिय, अन्तर्राष्ट्रिय राजनीति, समाज र विद्यार्थी आन्दोलनका विषयमा निकै गफिन्थ्यौं। पछि पञ्चायतविरोधी आन्दोलन भयो, उहाँ पोखरा र म काठमाडौंको आन्दोलनबाट पक्राउ पर्यौं। काठमाडौं आएपछि विद्यार्थी राजनीतिकै सिलसिलामा उहाँ पोखरा छोडेर काठमाडौं आउनुभयो। हामीले उहाँलाई कीर्तिपुर क्याम्पसमा स्ववियु सभापतिको उम्मेद्वार बनायौं। त्यसबेला विद्यार्थी संगठन र पार्टी नेताहरूको बुझाइको अन्तरका कारण रवीन्द्र, भानुभक्त ढकाल, हिक्मत कार्की र मसहित हामी ४ जनाले विद्यार्थी संगठनको केन्द्रीय कमिटि छोड्नुपरेको थियो। अखिलमा अरुण नेपाल अध्यक्ष र जगन्नाथ खतिवडा महासचिव भएर आउनुभएको थियो। त्यहीबेला रवीन्द्र कीर्तिपुर क्याम्पसमा स्ववियु सभापतिको उम्मेदवार बन्नुभएको थियो। म भर्खर अखिल अध्यक्ष छोडे पनि मेरो दायित्व थियो, उहाँलाई जिताउने। कीर्तिपुर नयाँबजारमा १५२० दिनजति बसें। उहाँले अध्यधिक मतले जित्नुभयो। उहाँको लोकप्रियता त्यसबाट पनि देखिन्थ्यो। नेताभन्दा पनि साथीको जस्तो व्यवहार गर्नुहुन्थ्यो सबै विद्यार्थी साथीहरूलाई। कीर्तिपुर स्ववियुमा रहँदा उहाँले रचनात्मक काम गर्नुभयो। विश्वविद्यालयका पदाधिकारीले पनि एउटा असल विद्यार्थी नेताका रूपमा उहाँलाई लिन्थे। हामीले देशभरका स्ववियु जितेका ठाउँलाई जोडेर स्ववियु काउन्सिल बनाएका थियौं। त्यो काउन्सिलको अध्यक्ष हामी चाहन्थ्यौं, रविन्द्र अधिकारीलाई बनाऔं। ल क्याम्पसका सभापति हिक्मत कार्कीले पनि अध्यक्ष हुन चाहनुभयो। पार्टीभित्रको अन्तरविरोधले गर्दा चुनावको परिस्थिति बन्यो। त्यसभन्दाअघि शंकर पोखरेल काउन्सिलको अध्यक्ष हुनुहुन्थ्यो। कीर्तिपुरकै सेडा हलमा स्ववियु काउन्सिलको अध्यक्षको चुनाव भयो, रवीन्द्रले जित्नुभयो। हामी दुवै वामदेवतिर दुर्भाग्य पार्टीमा विभाजन आयो। त्यसबेला रवीन्द्र र म दुवै वामदेव गौतमले नेतृत्व गर्नुभएको मालेतिर लाग्यौं। म फेरि अखिलको अध्यक्ष भएर आएँ, उहाँ महासचिव हुनुभयो, रुपनारायण श्रेष्ठ उपाध्यक्ष। शिव गुरुङ, वसन्त मानन्धर, रवीन्द्रजीकै पत्नी विद्या भट्टराई हामीसँगै विद्यार्थी राजनीतिमा थियौं। एकपटक हामी पोखरा जाँदै थियौं, दमौलीको एउटा होटेलमा चियाखाजा खाँदै गर्दा संगठनको केही महत्त्वपूर्ण योजना सँगै बसेर बनायौं। माले भएपछि देशभर केही काम गर्नुपर्यो, जनमत तान्ने, ध्यानाकर्षण गर्न के गर्ने भन्नेमा हामीले आधा घन्टाका बीचमा ३४ वटा योजना बनायौं। काठमाडौंकालामानी मार्च गर्ने, विद्यालयदेखि विश्वविद्यालयसम्म (विवि) अभियान चलाउने, सांस्कृतिक जागरण साझा अभियान चलाउने योजना हामीले बनायौं। पोखरा केन्द्रीय समिति बैठकले त्यो योजना पारित गर्यो। हामी अभियान लिएर गयौं, सफल पनि भयौं। काठमाडौंदेखि कालापानीसम्मको अभियानमा विद्यार्थी, कलाकार, पत्रकारलगायत ५७ जनाको टिम बन्यो। म र रुपनारयण श्रेष्ठले अगुवाइ गरेका थियौं। रवीन्द्रजी त्यसबेला जन्डिस भएका कारण जान सक्नुभएन। अखिल अध्यक्ष भएपछि रवीन्द्रजी पछि अखिल अध्यक्ष बन्नुभयो। उहाँले नेतृत्व गर्दाको विद्यार्थी संगठन अहिले पनि सबैले सम्झने गर्छन्। उहाँले सीमा सुरक्षा अभियान चलाउनुभयो। त्यसबेला ६२ ठाउँमा भारतले नेपालको सीमा मिचेको भन्ने थियो। यकिन थिएन। उहाँले आफ्नो नेतृत्वमा लक्ष्मणपुर बाँध, च्याङकाथुदेखि मानेभज्याङसम्म, पशुपतिनगरदेखि पश्चिमको गड्डाचौकी, कालापानीसम्मको अभियानको अगुवाइ गर्नुभयो। उहाँकै अगुवाइमा विद्यार्थीले सार्वजनिक क्षेत्रमा सहुलियत पाउनुपर्छ भनेर यातायातलगायतमा ठूलो आन्दोलन चल्यो। ३३ प्रतिशत सहुलियत दिने सहमतिमा सम्झौता भयो। अहिले त्यो ४५ प्रतिशतसम्म पुगेको छ। उहाँकै पालामा कलाकार प्रविण गुरुङकोे पारस शाहको गाडीले ठक्कर दिएर हत्या भयो। हत्याको विरोधमा बोल्न मान्छेहरू डराउँथे। तर उहाँले विद्यार्थी संगठनबाट बिदा भएका हामीहरूलाई बोलाएर सुझाव माग्नुभयो। अन्ततः पारसलाई कारबाही गर्नुपर्छ भनेर देशभर हस्ताक्षर अभियान मात्र चलाउनुभएन साढे ५ लाख बढी हस्ताक्षर जुलुससहित नारयणहिटी दरबारमा लगेर बुझाउनु पनि भयो। यो खालको निडर र हिम्मतिलो आँट थियो रवीन्द्रजीसँग। मालेएमाले मिलेपछि पार्टी विभाजनमा मात्र होइन, एकतामा पनि हामी दुई सँगै रह्यौं। मालेएमाले एक हुने बेला भने हामी दुवै झन्डै केही समय पीएचडी अध्ययनका लागि भनेर देशबाहिर जान खोजेका पनि थियौं। हामी सानो पार्टीबाट आएका छौं, ठूलो पार्टीमा हिजो पार्टी फुटायो भन्ने आरोप छ, जिम्मेवारी के देलान् र ? केही समय पढ्ने, लेख्ने, अध्ययन गर्ने हो कि ? सकेसम्म देशबाहिर गएर भए पनि पीएचडी गरेर आउने हो कि भन्नेमा हामीले सल्लाह पनि गरेका थियौं। तर त्यहीबेला राजा ज्ञानेन्द्रले असोज १८, माघ १९ जस्ता घटना घटाए। त्यसले फेरि आन्दोलनको स्थिति सिर्जना गर्यो। त्यो आन्दोलनले पीएचडी गर्न जाने हाम्रो सोचमा ब्रेक लगाइदियो। हामी सडकमा आन्दोलनमा उत्रन थाल्यौं। पार्टीभित्र हामीमाथि धेरै पूर्वाग्रह राख्ने अवस्था रहेन। जो सडकमा आउँथ्यो, त्यही नेता बन्ने अवस्था थियो। त्यसबेला उहाँलाई कास्की र मलाई काठमाडौंमै काम गर्न जिम्मा दिइयो। त्यसपछि उहाँ पोखरालाई आधार बनाएर निरन्तर राजनीतिमा लाग्नुभयो। संसद्मा रवीन्द्र स्थापित र मेहनती नेता हुनुहुन्थ्यो । सबैले उहाँलाई मान्थे । पार्टीभित्र पनि उहाँको कुनै नेताले गलत मान्छे भनेर विरोध गरेको मैले सुनेको छैन । सबैलाई आदर गर्ने र सबैमा मिल्नसक्ने खुबी रवीन्द्रमा थियो । मलाई सम्झना छ, रवीन्द्र पोखरा जानुअघि कमलपोखरीमा एकजना ओझा थरका पूर्व सचिवको घरमा डेरा गरी बस्नुहुन्थ्यो। उहाँलाई मैले नै पोखरा क्याम्पसको सभापति भइसकेको मान्छे, स्थानीय रूपमा स्थापित पनि भनें। एकदिन एकाबिहानै मिनी ट्रकमा उहाँका सबै सामान राखेर मैले नै बिदाइ गरेको थिएँ। उहाँले जिल्ला सदस्य, नेतृत्वहँुदै पोखराबाटै केन्द्रीय समितिसम्म आउनुभयो। संसद्मा पनि लगातार त्यस क्षेत्रबाट तीनपटक निर्वाचित हुनुभयो। प्रशिक्षक रवीन्द्र रविन्द्रभन्दा राजनीतिमा म सिनियर भएर आएँ। तर पनि संसद् मेरो लागि नयाँ र पहिलोपटक थियो। संसद्मा यसअघि नै रवीन्द्र दुईपटक आइसक्नु भएको थियो। मैले संसदीय भूमिकाका विषयमा तीनचार ओटा प्रशिक्षण रवीन्द्रबाट लिएँ। अन्य कांग्रेस, माओवादीका स्थापित नेताहरूबाट पनि लिएँ। संसद्मा कसरी विषय वस्तुको उठान गर्ने, कस्ता विषय उठाउने ? रवीन्द्रसँग मैले सिक्ने अवसर पाएँ। उहाँले मलाई पहिलो, असाध्यै धेरै जनचासोका विषय, दोस्रो आफू रहेको संसदीय समितिका विषयगत एजेन्डा, तेस्रो, आफ्नो जिल्ला, निर्वाचन क्षेत्रसँग जोडिने विषय, चौथो, राजनीतिक घेराबान्दीभित्रका पार्टी एजेन्डा र त्यसमा पनि सबै पार्टीको समर्थन पाउन सक्ने एजेन्डा खोज्नुपर्ने जस्ता सुझाव दिनुभएको थियो। ध्यानाकर्षण प्रस्ताव, विशेष प्रस्ताव कसरी लैजाने ? भाषा, लवजलगायतका विषयमा कक्षा लिएको थिएँ। त्यसले मलाई अहिले संसदीय भूमिकामा टेवा पनि दिएको छ। सिक्नका लागि सिनियर जुनियर भन्ने होइन, जानेकोबाट सिक्ने हो। सिनियरबाट व्यावहारिक विषय सिकिएला तर विषयगत कुरा जानेकाबाट सिक्ने हो। त्यही क्रममा रवीन्द्रबाट मैले संसदीय राजनीति सिकेको छु। संसद्मा रवीन्द्र स्थापित र मेहनती नेता हुनुहुन्थ्यो। सबैले उहाँलाई मान्थे। पार्टीभित्र पनि उहाँको कुनै नेताले गलत मान्छे भनेर विरोध गरेको मैले सुनेको छैन। सबैलाई आदर गर्ने र सबैमा मिल्नसक्ने खुबी रवीन्द्रमा थियो। रवीन्द्रका रुचि रवीन्द्र खानपिनमा औसत मान्छे हुनुहुन्थ्यो। सामान्य भेषभुषामा रमाउन सक्ने। गण्डकी र धौलागिरी सांस्कृतिक हिसाबले अन्यत्रभन्दा अगाडि छ। त्यसैको प्रभाव हुनुपर्छ, उहाँ नाच्न असाध्यै मन पराउनु हुन्थ्यो। कहीं मादल वा गीत बज्यो भने ल नाचौं भनेपछि उहाँ नाचिहाल्ने स्वभावको मान्छे हुनुहुन्थ्यो। हामीलाई नाच्न असाध्यै गाह्रो, नआउने। तर उहाँ गीत पनि गाउने, नाच्ने गरिहाल्नुहुन्थ्यो। यात्राका क्रममा पनि गीत गाउने, दोहोरी खेल्ने गर्नुहुन्थ्यो। खेलकुदमा भने उहाँको त्यति रुचि देखिन। जति मैले यो तीनदसकको संगतमा रवीन्द्रलाई बुझें उहाँ असाध्यै सरल स्वभावका सकारात्मक सन्देश प्रवाह गर्ने, जनताले विश्वास गर्न सक्ने व्यक्तिको रूपमा हुनुहुन्थ्यो। देशले आशालाग्दो, भरोसायोग्य, विश्वासिलो र दूरदृष्टि भएको एक युवा राजनीतिकर्मी मेरा घनिष्ट मित्रलाई गुमाएको छ। मैले रवीन्द्रलाई सहृदयी, सरल स्वभावका, जनप्रिय कार्यशैली, सकारात्मक सोच, देशभक्तिपूर्ण भावना, विकासप्रेमी, दूरदृष्टि र बहुआयामिक सम्भावना बोकेको आत्मीय साथी, प्रिय कमरेड र हाम्रो पुस्ताको भरोसायोग्य राजनीतिक नेताका रूपमा बुझेको छु। म स्तब्ध छु। यस्तो साथी गुमाउनुपर्दा। प्रिय साथी, भौतिक रूपमा गयौं तर मभित्र तिमी सधैं रहिरहने छौं। रामकृष्ण अधिकारीसँगको कुराकानीमा आधारित मन्त्री अधिकारीको अन्त्येष्टिमा उर्लियो मानवसागर विकासप्रेमी राजनीतिज्ञको अवसान"
जन्मदेखिकै युद्ध : कहिलेकहिले भयो भारत र पाकिस्तान द्वन्द्व ?,"बेलायतीहरूबाट १९४७ अगस्ट १४ मा पाकिस्तान र १५ मा भारत मुक्त भएका हुन् । एउटै साम्राज्य रहेको भए पनि बेलायतले आफूले छोड्ने समयमा पाकिस्तान र भारत बनाएर बीचमा काश्मीरको धर्का समेत राखेर गएका थिए । पछि बंगालदेश समेत बनेर तीन मुलुकको रूपमा सँगै छन् । लामो शासनमा परेको भारत र पाकिस्तानको विकास उनै बेलायतीहरूले त्यतिबेलैदेखि गरिदिएका थिए । रेलमार्गदेखि सडकसम्मको पूर्वाधार र व्यवस्थित बन्दरगाह समेत उनीहरूले तय गरिदिएका थिए । भारत स्वतन्त्र हुनेनै भएपछि महिनौं राजनीतिक बहस चल्यो र अन्तिममा बेलायतीले भारत र पाकिस्तालाई दुई भागमा चिरा पारेर छोडिदियो । तर त्यसको २४ वर्षपछि त्यो दुई भाग चिरा तीनमा परिणत भयो । भारत, पाकिस्तान र बंगलादेश । बंगलादेश पूर्वी पाकिस्तानको रूपमा सन् १९७१ सम्म थियो । २०७१ को अन्त्यमा बंगलादेश छुट्टै मलुक बनेको हो । हिन्दु बाहुल्य भारतमा मुस्लिमहरू अल्पमतमा पर्नसक्ने भन्दै छुट्टै राज्य माग भए । अनि त्यहीअनुरूपको तयारी भएपछि भारत र पाकिस्तान बने । पहिला पाकिस्तान सिर्जना भएपछि भारत स्वतन्त्रताको निर्णय बेलायतीले लिए । जसले ठूला राज्य पञ्जाव र बंगाल समेत रेखांकनसहित विभाजित भए । त्यही विभाजनले अहिले संकट सिर्जना गरेको छ । त्यही बीचमा काश्मीरलाई त्यसै छोडिएको थियो । भारतभित्र रहेको भनिए पनि त्यसको भूभाग कता लैजाने निर्णय त्यहाँका महाराजालाई नै जिम्मा लगाइएको थियो । यद्यपि त्यो भाग पाकिस्तानले दाबी गर्दै आएको भएपनि महाराजाले भारतमा गाभिदिए । त्यसपछि द्वन्द्व थप चर्किन थाल्यो । हुन त भारत र पाकिस्तानबीच विभाजन भएको दुई महिनादेखि नै आपसी द्वन्द्व आरम्भ भएको थियो । पछि लाइन अफ कन्ट्रोल (एलओसी) बनाए तर पनि त्यस क्षेत्रमा नै हमला भइरहेका छन् । त्यही द्वन्द्वले करोड भन्दा बढी नागरिक शरणार्थी बनेका छन् । लाखौं मानिसले मृत्युवरण गरिसके । भारतपाकको द्वन्द्वमा नेपाली पनि लडेका छन् । भारतीय सेनामा रहेका नेपाली गोर्खा लडे । कैयन्ले ज्यान गुमाए । त्यही समयदेखि नै मेलमिलापको प्रयास पनि भएको हो । तर सफलता चुम्न सकेन । त्यो विभाजनबारे कसैले बोल्न पनि सकेनन् । सबै स्वतन्त्रताको पछि लागे । तर जब विभाजन भयो त्यसपछि भारत र पाकिस्तानको सम्बन्ध सधैं तिक्ततामा परिणत भयो । दुवै पक्ष अझै एक अर्कामा हार्दिकता अपनाउन सक्दैनन् । त्यही प्रकारका सिनेमाहरू बने जसले भारतपाकिस्तान सम्बन्धलाई थप तिक्ततातिर लग्यो । दुवै मुलुकका नागरिकमा उग्रराष्ट्रवाद हुर्कंदै गयो । हुन पनि भारत र पाकिस्तानबीचको द्वन्द्व र तिक्तता विश्वकै सबैभन्दा लामो आपसी द्वन्द्व हो । यो तनावलाई भूराजनीतिक मात्र होइन भूगोलको बाँडफाँटको तनावको रूपमा लिइन्छ । यही तनावकै कारण दुवै मुलुकले आआफ्नो पारमाणविक अस्त्र नै विकास गर्दै अघि बढे । पाकिस्तानसँग दुईहजार परसम्म मार हान्न सक्ने आणविक हतियार छ भने भारतसँग पाँच हजार परसम्म हान्न सक्ने । दुवैले आफ्नो प्रतिरक्षा पनि उत्तिकै बढाएका छन् । यसरी दुवै मुलुक पारमाणिक शक्तिको रूपमा विकसित भएका छन् । यद्यपि पाकिस्तान आर्थिक हिसाबमा भारत भन्दा कमजोर छ । यी दुई मुलुकको तनावले यो क्षेत्र नै असजिलोमा पर्ने गरेको छ । अनि तनाव क्षेत्रीय विवादभन्दा दुईपक्षीय समस्या यहाँ बढिरहेको देखिन्छ । जसको मारमा क्षेत्रीय सहकार्य पनि परेको छ । सार्कले जुराउने भेट र हार्दिकता यस क्षेत्रलाई समृद्ध बनाउन सहकार्यमा जुट्ने लक्ष्यसहित दक्षिण एसियाली क्षेत्रीय सहयोग संगठन (सार्क) को स्थापना १९८५ मा भयो । स्थापनादेखि नै सार्क सधैं यिनै दुई मुलुकको तिक्तताको छायामा पर्दै आएको छ । हजारौं प्रतिबद्धता सार्कमा भएका छन् तर कार्यान्वयन कमजोर अर्थात प्राय :शून्य । यसरी दुईपक्षीय छायामा पर्ने सार्कले कहिलेकाहीं यसमा नेताहरूलाई दुईपक्षीय सम्बन्धमा ब्रेक थ्रु गर्ने काम पनि गरेको छ । शिखर सम्मेलनले समयसमयमा दुई देशीय सहकार्य गरिदिने र गाँठो फुकाउने काम भएका छन् । भारत र पाकिस्तानको अविश्वासको कारण एक अर्का मुलुकमा सीधा आउजाउ समेत गर्न सकिन्न । यो दुई मुलुकबीच व्यापार पनि छ । खेलकुद (क्रिकेटमा लोकप्रियता) पनि हुन्छ तर आपसी सम्बन्ध अझै पनि नजिक हुन सकेको छैन । सन् २००२ को काठमाडौंको ११ शिखर सम्मेलनको स्मरण हुन्छ । भारत पाकिस्तानको तनाव कतिसम्म थियो भने भारतको भूभाग नभई चिनियाँ भूभागबाट पाकिस्तानका तत्कालिन राष्ट्रपति परबेज मुसर्रफ काठमाडौं ओर्लेका थिए । त्यो पनि एक दिन ढिलो गरेर । शिखर सम्मेलन अघि बढेको भन्दै त्यसलाई सफल पार्न त्यो एक दिन कुराएर भए पनि मुसर्रफ काठमाडौं आए । भारतीय प्रधानमन्त्री अटलबिहारी बाजपेयीले पनि धैर्यता देखाए । त्यतिबेला उनीहरूबीच भएको मिलन अझै स्मरणयोग्य छ । तत्कालीन वीरेन्द्र अन्तर्राष्ट्रिय सम्मेलन केन्द्र (हाल संघीय संसद् भवन) मा भएको त्यो मिलन र सभ्य भाषामा भएको छेडछाड आफैंमा प्रशंसनीय थियो । काठमाडौंबाट नै त्यो वार्ता अघि बढेको थियो । हुन त त्यसअघि मे २००१ भारतको आग्रहमा भारतीय प्रधानमन्त्री अटलबिहारी वाजपेयी र पाकिस्तानी राष्ट्रपति परवेज मुसर्रफको भेटवार्ता उपलब्धि हुन नसक्दा यसको ब्रेक थ्रु सन् २००२ मा काठमाडौंबाट भएको थियो । स्मरणीय रहोस् फेब्रुअरी १९९९ भारतीय प्रधानमन्त्री अटलबिहारी वाजपेयी नै पाकिस्तानी प्रधानमन्त्री नवाज शरिफसँग भेटेर शान्ति सम्झौता गर्ने भन्दै बस चढेर पाकिस्तानको लाहोर पुगेका पनि थिए । कतिपयले सार्क अध्यक्ष मुलुक नेपालले भारत र पाकिस्तानको वार्ता गराउन सक्ने धारणा पनि सार्वजनिक गरेका छन् । अर्काथरि विश्लेषकले भने दुवै पक्षले पत्याउन सक्ने नेतृत्वले मात्र यस्ता कार्य गर्नसक्ने धारणा राखेका छन् । विश्वमा नै यस्तो नेतृत्वका अभाव हुँदै गएको छ । हुन त, चार वर्षअघि काठमाडौंमा सम्पन्न १८ औं शिखर सम्मेलनमा पनि भारत र पाकिस्तानका प्रधानमन्त्रीहरू के गर्लान् भन्ने नै थियो । राष्ट्रिय सभा गृहको होल्डिङ रुममा नरेन्द्र मोदी र नवाज सरिफले हात मिलाउँदा समाचार बनेको थियो । धुलिखेलमा भएको रिट्रिटमा उनीहरूले दुईपक्षीय मामिलाबारे छलफल नै गरे । यसरी प्रधानमन्त्री स्तरमा हुने छलफलले बेलाबेलामा सम्बन्धलाई सकारात्मक मोड दिने गरे पनि यिनै नेतृत्वको छायामा परेको छ सार्क । अनि नेपाल, बंगलादेश, श्रीलंका, भुटान, माल्दिभ्स र अफगानिस्तानले पनि उनीहरूलाई अघि बढाउन सकेका छैनन् । आरोप प्रत्यारोप स्वतन्त्र भएको दुई महिनादेखि नै भारतपाकिस्तानबीच लगातार तनाव चलिरहँदा भारतीय सेनाको सहयोगमा सन् १९७१ तत्कालिन पूर्वी पाकिस्तान स्वतन्त्र बन्यो । अनि नयाँ मुलुक बंगलादेश जन्मियो । भारत र पाकिस्तानको सम्बन्धको तिक्तताको परिणाम नै हो बंगलादेश । पूर्वी पाकिस्तानको समस्या समाधान भए पनि समस्याको जरो काश्मीरले दुवैलाई सताइरहेको छ । मुस्लिम बाहुल्य भएको उक्त क्षेत्रलाई तत्कालीन राजा हरि सिंहले भारतको अंश हुनुपर्ने निर्णय लिए । जसको कारण त्यसपछि काश्मीरको विषयमा द्वन्द्व भयो । मुसलमान बाहुल्य उक्त राज्यका महाराजाले लिएको निर्णयलाई मुस्लिमहरूले स्वीकार्न नसकेपछि समस्या झन् जकडियो । अनि भारतीय र पाकिस्तानी फौज काश्मिरको नियन्त्रणका लागि लड्न थाले । युद्ध नै घोषणा तीन पटक भए पनि यसको अन्य फाटफुट आक्रमण धेरै भएका छन् । पहाडी र हिमाली क्षेत्र भए पनि सम्बन्धका हिसाबले यो क्षेत्र सधैं तातिरहन्छ । हुन त भारत र पाकिस्तान स्वतन्त्र भएको दुईमहिनापछि नै युद्ध आरम्भ भएको हो । भारत र पाकिस्तान स्वतन्त्र भएको ७१ वर्ष पुग्दा समेत उनीहरू एक आपसमा लडिरहेकै छन । तीन युद्ध नै भए । सन् १९९९ यता यस्तै हमलाहरू भइरहेको भएपनि आपसी युद्ध भने भएको छैन । भारतले आफ्ना सहरहरूमा बेलाबेलामा हुने आतंकवादी शैलीका आक्रमणहरू पाकिस्तानमा संरक्षित अतिवादी संगठनहरूबाट भएको आरोप लगाउने गरेको छ । पाकिस्तानले त्यस्ता अतिवादीहरूलाई सघाइरहेको आरोप धारतले लगाइरहँदा पाकिस्तानले यसको प्रमाण मागिरहेको छ । तर भारत त्यस्ता आतंककारीलाई आफूले आक्रमण गर्न पाउनुपर्ने पक्षमा छ । जसरी अमेरिकाले विन लादेनमाथि आक्रमण गर्यो । हुन त शक्ति मुलुकले सम्बन्धित मुलुकको स्वीकार्यतामा त्यस्तो कार्य गर्न सक्छन् । पछिल्लो समय यी दुई मुलुकको समस्या भनेकै अविश्वास हो । पाकिस्तानले बलुचिस्तानमा भएका पृथकतावादी गतिविधिलाई भारतले साथ दिएको धारणा सार्वजनिक गर्ने गरेको छ । शान्तिको संकेत आफ्नो नियन्त्रणमा रहेका भारतीय वायुसेनाका पाइलट अभिनन्दन वर्तमानलाई पाकिस्तान भारतीय पक्षलाई बुझाउने निर्णयले सम्बन्धमा निकटता ल्याएको छ । भारतीय वायु सेनाका लेफ्टिनेन्ट कमान्डरलाई भारत र पाकिस्तानको सिमाना रहेको बाघाअटरी बोर्डरमा ल्याइसकिएको छ । जेनेभा अभिसन्धिअनुसार अन्तर्राष्ट्रिय रेडक्रसका प्रतिनिधिलाई जिम्मा लगाउने प्रक्रिया आरम्भ भएको थियो । पाइलट वर्तमानलाई अटारी सीमामा पन्जावका मुख्यमन्त्री अमरिन्दर सिंहले स्वागत गर्ने अन्तर्राष्ट्रिय सञ्चारमाध्यमले जनाएका छन् । गत बुधबार उनले उडाएको मिग२१ लडाकु जेटलाई पाकिस्तानी सेनाले खसालेपछि प्यारासुटबाट ओर्लिएका अभिनन्दनलाई पाकिस्तानी सेनाले नियन्त्रणमा लिएको थियो । लगत्तै भारतले पाकिस्तानलाई सुरक्षित रूपमा रिहा गर्न भारतले आग्रह गरेको थियो । यदि अस्वीकार गरे जुनसुकै कदम चाल्न पनि पछि नहट्ने चेतावनी दिएको भारतलाई पाकिस्तानका प्रधानमन्त्री इमरान खानले युद्धमा नजाने संकेतस्वरूप पाइलट फिर्ता गरिएको विश्लेषण बाहिर आएको छ । दुई मुलुकबीच भएका द्वन्द्व र युद्ध हुन त भारत र पाकिस्तान स्वतन्त्र भएको दुईमहिनापछि नै युद्ध आरम्भ भएको हो । भारत र पाकिस्तान स्वतन्त्र भएको ७१ वर्ष पुग्दा समेत उनीहरू एक आपसमा लडिरहेकै छन । तीन युद्ध नै भए । सन् १९९९ यता यस्तै हमलाहरू भइरहेको भएपनि आपसी युद्ध भने भएको छैन । पछिल्लो घटनादेखि आरम्भसम्मका अन्तर्राष्ट्रिय सञ्चारमाध्यमहरूमा आएको तथ्यको आधारमा तय सूची । २०१९ :पाकिस्तानमा रहेको जैश ए मोहम्मद समूहद्वारा अर्धसैनिक बल सीआरपीएफका ४० जनाको ज्यान जानेगरी काश्मीरको पुलवामा विद्रोहीद्वारा आत्मघाती विस्फोट । त्यसको दुई सातापछि भारतद्वारा जवाफी कारबाही । अनि चर्कियो दुईपक्षीय द्वन्द्व । २०१६ :काश्मीरको उरीमा रहेको भारतीय सैन्य अखाडामा विद्रोहीले हमला गर्दा १९ सैनिकको मृत्यु । भारतद्वारा पाकिस्तानी काश्मीरमा सैन्य कारबाही (अहिलेकै जस्तो) । अनि त्यही वर्ष काश्मीरको पठानकोटस्थित भारतीय वायुसेनाको अखडामा आक्रमण । चार दिन लामो आक्रमणमा जारी दुवैतर्फ हताहत । २००८ :मुम्बई हमला । रेलवे स्टेसन, होटेलहरूमा आक्रमण । चारदिने उक्त घटनामा झन्डै दुई सयको मृत्यु । पाकिस्तानमा रहेको लश्कर ए तोइबा समूहले गराएको भारतीय दाबी । २००७ :मुम्बई हमलाको अघिल्लो वर्ष भारत र पाकिस्तान आउजाउ गर्ने रेलमा बम विस्फोट । ६८ को जानको ज्यानसमेत गयो । २००१ :काश्मीरको विधानसभामा आक्रमण गर्दा ३८ जनाको मृत्यु । त्यसको दुई महिनापछि दिल्लीस्थित भारतीय संसद्मा सशस्त्र आक्रमण । १४ जनाको मृत्यु । १९९९ :पाकिस्तानी सेनाले विद्रोहीसँग मिलेर कारगिल पर्वतमा रहेका भारतीय सैनिक शिविर कब्जा गरेपछि छोटो लडाइँ नै भयो । भूभागको विषय भएकाले यो लडाइँमा पाकिस्तान पछि सर्यो । त्यसपछि युद्ध भएको छैन । १९७१ :पूर्वी पाकिस्तानको स्वतन्त्रताको लडाइँमा आरम्भ । ठूलो युद्ध अनि भारतको समर्थन । भारतीय सेनाको साथ अनि वायुसेनाद्वारा पाकिस्तानमा बमबारी गरेपछि पूर्वी पाकिस्तान छुट्टिएर अहिलेको बंगलादेश नै बन्यो । १९६५ :काश्मीरको विषयलाई लिएर भारत र पाकिस्तानबीच लामो लडाइँ । स्वतन्त्रतापछिको पहिलो लडाइँ थियो । भारतपाकिस्तान युद्धमा होमिनै सक्दैनन् पुलवामा हमला गरेपछि आतंककारी समूहलाई सिध्याउन भन्दै भारतले ती क्षेत्रमा आक्रमण गरेको हो । दुई सातापछि भारतले त्यहाँ आक्रमण गर्यो । भारत पाकिस्तान सीमा नै उल्लंघन गरेर भारतीय वायुसेनाद्वारा पाकिस्तानी भूभागमा आक्रमण गरेकोले आफूहरूले जवाफी कारबाही गरेको पाकिस्तानका प्रधानमन्त्री इमरान खानले जनाए । उनले आफूले युद्ध नचाहेको तर सार्वभौकितामाथि आच आउन नदिने धारणा पनि राखे । भारतले आफूले गरेको सर्जिकल स्ट्राइकमा लडाकु समूह जैशएमोहम्मदको शिविर नष्ट गरिएको दाबी छ ।"
कर्णालीमा महिला भलिबल प्रतियोगिता सुरु,"जाजरकोट : आठौं राष्ट्रिय खेलकुदका लागि खेलाडी छनोट गर्न प्रथम कर्णाली प्रदेशस्तरीय महिला भलिबल प्रतियोगिता सुरु भएको छ । जाजरकोटमा शनिबार सुरु भलिलबल प्रतियोगिता बाट उत्कृष्ट १० जना महिला खेलाडी कर्णाली प्रदेशको तर्फबाट आठौं राष्ट्रिय खेलकुदमा सहभागी हुने छन् । जाजरकोटमा पहिलो पटक आयोजना भएको क्षेत्रीय महिला भलिबल प्रतियोगितामा कर्णाली प्रदेशका १० वटै जिल्लाका खेलाडीहरुको सहभागिता छ । प्रदेश खेलकुद परिषद कर्णाली प्रदेशको आयोजनामा सञ्चालन भएको उक्त भलिबल प्रतियोगिता खलंगाको थाप्लेचौरस्थित त्रिभुवन माध्यमिक विद्यालयको प्रांगणमा सञ्चालन भइरहेको छ । जिल्ला खेलकुद विकास समितिका अध्यक्ष नरबहादुर बस्नेतका अनुसार लिककम नकआउटको माध्यामबाट खेलाइँदै छ । खेल आगामी २१ गतेसम्म सञ्चालन हुनेछ । प्रतियोगितामा जाजरकोट, सुर्खेत, रुकुम पश्चिम, सल्यान, दैलेख, कालिकोट, मुगु, हुम्ला, डोल्पा, जुम्ला जिल्लाका सय महिला खेलाडीको सहभागिता छ ।"
चौथो झापा गोल्डकप : झापा ११ को शानदार सुरुवात,बिर्तामोड : मोफसलकै चर्चित फुटबल प्रतियोगिता झापा गोल्डकपको चौथो संस्करण शनिबारबाट झापाको बिर्तामोडमा सुरु भएको छ। उद्घाटन खेलमा शानदार जित दर्ता गर्दै आयोजक झापा ११ अघिल्लो चरणमा प्रवेश गरेको छ। बिर्तामोडस्थित डोमालाल राजवंशी रंगशालामा सम्पन्न खेलमा झापाले पोखराको सहारा फुटबल क्लबलाई २० गोलअन्तरले पराजित गरेको हो। झापा ११ को जितका लागि पहिलो हाफमा भएको २ गोल पर्याप्त भयो। खेलको ४० औँ मिनेटमा झापाका लागि विदेशी खेलाडी काजिम बुखारीले खाता खोलेका थिए। त्यस्तै क्याप्टेन कर्ण लिम्बुको स्थानमा मैदान प्रवेश गरेका संयोग राईले पहिलो हाफको अन्तिम मिनेटमा गोल गर्दै टिमलाई अग्रता दिलाए। घरेलु मैदानमा दर्शकको भरपुर समर्थन पाएको झापाले खेलको पहिलो हाफमा सहारालाई दबाबमा राखेको थियो। दोस्रो हाफमा पनि सहाराले झापालाई दबाब राख्न नसक्दा खेल झापाको पक्षमा रह्यो। खेलको म्यान अफ दि म्याच झापा ११ का संजोग राई घोषित भए। उनले नगद १५ हजार रुपैयाँ प्राप्त गरे। आगामी फागुन २७ गतेसम्म सञ्चालन हुने प्रतियोगितामा हङकङ नेप्लिज एकाडेमीसहित १० टिम सहभागी छन्। विजेताले नगद १२ लाख ५५ हजार र उपविजेताले छ लाख पाँच हजार रुपैयाँसहित ट्रफी प्राप्त गर्नेछन्। आइतबार सशस्त्र प्रहरीको एपीएफ क्लब र मोरङ ११ एफसीबीच खेल हुने आयोजकले जनाएको छ।

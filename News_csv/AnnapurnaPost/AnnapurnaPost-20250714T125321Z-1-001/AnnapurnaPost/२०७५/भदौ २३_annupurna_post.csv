शीर्षक,विवरण
लागू नहुने कानुनको के काम ?,"उपाध्यायदेखि उँधो झर्दै, झर्दै, झर्दै आएको दलित हुने परम्परा कुनै ठाउँमा आएर पानीसमेत नचल्ने भएर उभिएको छ कानुनी रूपमा यो कुरा उठाउनु अब सायद असान्दर्भिक हुन्छ। उसो त २०२१ सालकै मुलुकी ऐनले जातिपाति र छुवाछूतको विषयलाई अपराधका रूपमा करार गरिसकेकै हो। तर कानुनले वर्जित गरे पनि त्यसलाई लागू गर्ने भूमिकामा रहेकाहरू नै पूर्वाग्रही हुनाले सामाजिक दबाबको आश्रय लिँदै कानुन निष्क्रिय गराउने काममा सक्रिय हुने गरेकै छन्। प्रहरी चौकी हुँदै जिल्ला प्रशासन कार्यालयसम्म पुगेका कैयौं जातिवादी मुद्दा पीडितकै विपक्षमा फैसला हुँदै आएकै हुन्। खासमा अधिकांश कर्मचारी माथिल्लो जातका भनी मानिएका समुदायका हुने र तिनको सहानुभूति आफ्नै समुदायप्रति बढी रहने भएकाले यो जातीय विभेदको जरोलाई कानुनको धारले अझैसम्म छिनाउन सकेको छैन। अचम्मलाग्दो के छ भने ठूलाठूला क्रान्तिकारी कुरा गरेर नथाक्ने र क्रान्ति नै लडेर आएका हौं भन्ने दलहरूसँग आबद्ध व्यक्तिहरू पनि निजी सन्दर्भमा आइपुग्दा कि मौन बस्ने कि परम्पराको रटान गर्नेहरूमा नै रूपान्तरण हुने गरेका भेटिन्छन्। गाउँगाउँमा चेतनाको ज्योति बाल्यौं भनेर गर्व गर्नेहरूकै अघि दलित भनिने जातिहरूमाथि भइरहने छुवाछूतका घटनामा भरिसक्य छलफलमा बस्न नपरे हुनेजस्तो गरिरहेका हुन्छन्। लाजलाग्दो त के छ भने जुन समुदायको जनसंख्या बढी छ, भोलिको चुनावमा पाइने भोटको आकलनसँग तिनीहरूबाट हुने प्रतिक्रियाले निर्भर गरेको देखिन्छ। २००७ सालको क्रान्तिपछि नै सामाजिक परिवर्तनका आवाज उठ्दै आएका छन्। २००७ सालपछि बाहुनहरूले पनि रक्सी र कुखुरो खान थाले भनेर त्यसको पक्ष र विपक्षमा समाज विभाजन भएको थियो भनिन्छ। कैयौं बूढाहरूले कसैलाई गाली गर्नुपरे तेरा घरमा कांग्रेस पसोस् भनी सराप्ने पनि गरिन्थ्यो रे। त्यस बेलासम्म क्षेत्रीबाहुनले कपाल अनिवार्य खौरिनुपर्नेमा युवाले कपाल पाल्नु पनि ठूलै सामाजिक विकृतिको रूपमा हेरिन्थ्यो रे। उतिबेलै छुवाछूतविरुद्ध आवाज उठाउने माथिल्ला जातका मानिनेहरूले आफूलाई परिवर्तन गर्न रक्सी र कुखुरो खाए। यसलाई विद्रोह मानियो। तर के विद्रोहका नाममा नशालु पदार्थ सेवन गर्नु वा कुखुरा, भैंसी, सुगुरको मासु खानु परिवर्तन थियो ? आज करिब सत्तरी वर्षपछि पनि त्यो माथिल्लो जात भनिनेले रक्सी, कुखुरो, भैंसी आदिको मासु खानुभन्दा अघिल्लो समाज सुधार के गरेको छ ? के उसले दलित त के आफूभन्दा एक खुट्किलोमुनिको मानिने जातसँग बिहेबारी गरेको छ ? विद्रोह गर्नेहरूलाई बिहे गर्नका लागि छनोटको स्वतन्त्रता रहे पनि जातपातले छेक्दैन भन्ने सामाजिक मान्यताको विकास भएको छ ? कानुनले सबैलाई खुला गरे पनि सामाजिक व्यवहारमा कानुनलाई प्रवेश गरिएको छ ? छुवाछूतको कुरा कतिसम्म छ भने उपाध्याय भनिने ब्राह्मण परिवारले जैसी भनिने अर्को बाहुन परिवारसँग छूतको व्यवहार गर्छ। जैसीको घरमा पाकेको भान्सा उपाध्यायलाई चल्दैन। उपाध्यायको चुलामा जैसीलाई पिरा ओछ्याइँदैन। बिहेबारीको कुरा त कता हो कता। यता जैसी भनिनेले क्षेत्रीलाई आफ्नो चुलोमा चढ्न दिँदैनन्, न क्षेत्रीको भान्सामा जैसीले हात धुन्छन्। उपाध्यायदेखि उँधो झर्दै, झर्दै, झर्दै आएको यो दलित हुने परम्परा कुनै ठाउँमा आएर पानीसमेत नचल्ने भएर उभिएको छ। दलित र तिनका पत्नी त थोकमै अछूत भइहाले, तिनको कुरा किन गरिरहनु ? उपाध्याय, जैसी, क्षेत्री भनिनेहरूका घरभित्र प्रत्येक महिना तिनका आमा, पत्नी, र दिदीबहिनीहरू चार दिनसम्म अछूत हुन्छन्। तिनले पानी खाने गिलास, खाने थाल, सुत्ने ओछ्यानसमेत अलग गरिन्छ। अझ पश्चिम नेपालमा त पानी खाने धारो र कुवासमेत भिन्दै हुन्छ रे। छाउपडी प्रथालाई कानुनले अपराध माने पनि त्यसलाई कठोरताका साथ जोगाएर राख्ने समाज आज पनि आश्चर्यजनक रूपमा शक्तिशाली छ। यो छाउपडी त काठमाडौंका चारपाँचतले घरका छतहरूमा बनेका साना मन्दिरजस्ता कोठाहरूमा भूमिगतरूपमा सुरक्षित गरिएको पनि भेटिन्छ। आफूलाई शिक्षित, सभ्य र आधुनिक भनेर मञ्चमा निकै कुर्लिने दिदीहरू आफैं पनि र आफ्ना छोरीबुहारीहरूलाई समेत हरेक महिना अछूत बनाइरहेका हुन्छन्। कारण सोध्यो भने कतिले परम्परालाई दोष दिन्छन्, कतिले यो आफ्नै स्वतन्त्रता हो भनिरहेका हुन्छन्। आफ्नै घरभित्र अछूत पालेर बसेका पुरेतहरू, तिनै अछूत पत्नीका सिपालु हातहरूले पकाएका परिकार खाएर ठूलो आवाजमा डकारिरहेका हुन्छन्। यो कस्तो राज्य हो, जसले कानुन त बनाउँछ तर लागू गराउन सक्दैन। के देशको कानुन भनेको कुनै लेखकले लेखेको साहित्यिक कृतिजस्तै हो, जसलाई मन हुनेले पढ, मन नहुनेले नपढ ? जनै लगाएर जातको पहिचान राख्नेहरूका घरभित्रका कुनै पनि महिलाको काँधमा जनै हुँदैन। अनि तिनै महिलाले हरेक जनैपूर्णिमामा सासू भएर ज्वाइँका हातमा जनै समर्पण गर्दछिन्। जसलाई जनै लगाउने अधिकार छैन तिनैले जनै समर्पण गरिरहेकी हुन्छिन्। हरेक महिना अछूत हुने र कहिल्यै जनै नलगाउने ती महिलाले पस्किएर दिएको खाना खाने पण्डितहरूको यो अछूत सिद्धान्त कहाँनेर चुकेछ होला ? परिवर्तित राजनीतिक अवस्थामा पनि संस्कृतिका नाममा सबै नेता तथा सरकार प्रमुखहरूले जनता खुसी पार्ने रणनीतिमा यथास्थितिकै भूमिका निभाइरहेका हुन्छन्। मनमा आस्था र विश्वास नभए पनि सस्तो लोकप्रियताकै लागि पनि त्वं शरणम्को अवस्थामा देखिन्छन् उनीहरू। परिवर्तन शब्द जति कर्णप्रिय छ व्यवहारमा त्यो त्यति नै ठिहिरो वा तातो रहेछ भन्ने उनीहरूले बुझिरहे झैं लाग्छ। अझ नेपालको पछिल्लो राजनीतिक सन्दर्भमा कुरा गर्ने हो भने सबैभन्दा बढी क्रान्तिकारी मानिएका राजनीतिक पार्टीका कार्यकर्तालाई अचेल गाउँ वा सहर जतासुकैका परम्परागत मठमन्दिरमा आफ्नो पार्टीगत सहभागिता जनाउने नाममा मन्दिरनिर्माण समिति, मन्दिर जीर्णोद्धार समिति, मन्दिर संरक्षण समिति, कीर्तन मण्डली समिति आदिहरूमा सक्रियतापूर्ण सहभागिता भइरहेको देखिन्छ। सामाजिक संस्थाको आर्थिक सहयोगार्थ गाउँगाउँमा लगाइने पुराण समितिहरूमा प्रतिस्पर्धात्मक रूपले हस्तक्षेप गरिरहेका भेटिन्छन्। पहिलापहिला धर्म र परम्पराको कुरा गर्नेहरूलाई समेत कारबाही गर्नेहरू अहिले धर्म निरपेक्ष संविधानको आडमा पैसा आउने भए पुराण आयोजक समितिको टीको निधारभरि लगाएर श्रीकृष्ण गोविन्द हरे मुरारे, हे नाथ नारायण वासुदेव भजिरहेका हुन्छन्। तैपनि ती पुराण समितिहरूमा त के पुराणपरिसरमै पनि दलित भनिनेहरूलाई प्रवेश शून्य गरिएकै देखिन्छ। गाउन त धेरै जनवादी गायकहरूले दलितहरूका श्रमको प्रशंसाका गीतहरू गाए तर आज पनि कुनै दमाई, कामी, सार्की, पोडे, डोम, आदिहरूलाई स्वतन्त्र रूपले मन्दिरहरूमा प्रवेश गरिरहेको देख्न पाइँदैन। यस्ता प्रश्न गरेमा समाज परिवर्तन राजनीतिक परिवर्तनजस्तो चाँडो हुँदैन भनेर निकै बौद्धिक भाषण दिन्छन् र आफूलाई जनैको सुरक्षा कबचले बाँधिरहन्छन्। आज त झन् देशमा संसारकै संसदीय इतिहासमै पहिलोपटक दुईतिहाइ बहुमत प्राप्त गरेको कम्युनिस्ट पार्टीको सरकार छ। तर यो सरकारको नेतृत्वमा पनि जनैकै लठारो लह्रो देखिन्छ। आज पनि गाउँगाउँमा दलितहरूलाई पानीको धारो छुन नदिएको, अन्तर्जातीय विवाह गर्ने जोडीहरूलाई गाउँनिकाला गरिएको, उनीहरूको बस्तीमा जाने बाटाहरू बन्द गरिएका खबर हरेक दिन पत्रिकाका प्रथम पृष्ठमै पढ्न पाइन्छ। आफू लुकेर दलित बस्तीमा पसेरे जे खाए पनि, जे गरे पनि, समाजलाई देखाउने बेलामा आदर्शको भलाद्मी अनुहार देखाएर यो समाजलाई ढोंगीहरूको सुन्दर नगर बनाउने काम उपल्लो मानिएको जाति, धनिक वर्ग र ढोंगी संस्कृतिका संरक्षक मानिएकाहरूको नै हो। कागज, भाषण र मञ्चमा देखिने हरेक आदर्शहरू निर्णयक क्षणमा सदैव मौन बस्दै आएका छन्। क्रान्तिकारी परिवर्तनका संवाहकहरू गतिहीन समाजका स्थापक भइरहेका छन्। भर्खरै जनैपूर्णिमा पर्व सकिएको छ। धुमधामसँग तागाधारीहरूले यो पर्वलाई मनाए। सांस्कृतिकरूपमा विकसित भएर आएको पर्व मनाउनु बेठीक होइन। रमाइलो र खुसी जीवनको पहिलो सर्त हो। त्यो पर्व मनाउने कुरामा केकस्तो खर्चबर्च, रंगीचंगी भयो त्यो पनि सरोकारको विषय होइन। सरोकार हो, त्यो पर्वसँग हजारौं वर्षदेखि टाँसिएर आएको छुवाछूत प्रथाको नवीकरण। जनैपूर्णिमा जुन धुमधामले मनाइन्छ, त्यसले उस्तै धुमधामका साथ समाजको ठूलो समुदायलाई हरेक वर्ष अछूत नै रहेको घोषणा गरि नै रहन्छ। अनि एउटा ठूलो समाज विस्तारै फेरि पछि सर्दै आँगनको डिलमा गएर बस्छ। यस युगमा आइपुग्दा पनि हामी यो मान्यताका डोरीले कसिएका छौं कि समाजका अमूकअमूक जाति र थरका मानिसले छोएको पानीसमेत पनि पिउनु हुँदैन। मानिसले छोएको मानिसले खानै नहुने त्यस्तो के चीज हुन्छ, जुन खानाले स्वास्थ्यलाई नै हानि गर्छ ? योभन्दा घिनलाग्दो परम्परा अर्को के हुन सक्छ ? के मानिसका अघि मानिस नै त्यति हदसम्म घिनलाग्दो हुन सक्छ ? हुन सक्छ भने उसलाई त्यस्तो बनाएको कसले ? कुनै कालमा सतीप्रथा परम्परागत र धर्मसम्मत मानिन्थ्यो। गरुढ पुराणमा त्यसलाई पति मरेपछि पत्नीले गर्नैपर्ने अनिवार्य कर्मका रूपमा व्याख्या गरिएको छ। आज पनि पढ्न सकिन्छ। तर त्यसलाई तात्कालीन प्रधानमन्त्री चन्द्रशमशेरको एक आदेशले बन्द गरियो। त्यो घोषणालाई परम्परा र धर्मका नाममा गर्न नहुने काम भनी कसैले विरोध गर्न सकेन। सय वर्षदेखि आज हाम्रा आमाहरू बाबुको लाससँग बलिरहेका छैनन्। आश्चर्य लाग्छ यो कस्तो राज्य हो, जसले कानुन त बनाउँछ तर लागू गराउन सक्दैन। के देशको कानुन भनेको कुनै लेखकले लेखेको साहित्यिक कृति जस्तै हो, जसलाई मन हुनेले पढ, मन नहुनेले नपढ ? जनै लगाउनेले लगाउनु तर त्यसलाई मानिसमानिसका बीच भावनात्मक र विभेदकारी रेखाको बिम्बका रूपमा किन चित्रित गर्नु। किन कुनै एक खास जातिका पुरुषहरूले मात्र त्यसलाई वरण गर्नु हुने र त्यो वरण गरिसकेपछि त्यो बालक उसको हिजोसँगै खेलेको र सँगै बसेर खाएको साथीभन्दा भिन्दै र अलग्गै हुनुपर्ने ? यदि त्यो स्वस्थकर कुरो हो भने सबै पुरुष महिलाले किन लगाउनु नहुने ? २०४० सालमा विवाह गर्ने अघिल्लो दिन मेरो व्रतबन्ध गरियो र मेरो आङमा पहिलोपटक जनै पर्यो। बेहुली भित्र्याएको भोलिपल्ट बिहान नुहाउँदा खोलेको जनै अर्को वर्ष जनैपूर्णिमाको दिन फेरि सासूले टीको लगाएर हत्केलामा हालिदिँदा थापेको थिएँ। हरेक वर्ष जनैपूणिमामा मैले हत्केलामा जनै थाप्दै आएको छु। तर त्यसले मेरो आङमा कहिल्यै बास पाउँदैन। जनैसँग मेरो कुनै दुस्मनी छैन, त्यो लगाएरै पनि म यो मानवताविरोधी छुवाछूत प्रथाबाट मुक्त रहन सक्छु तर पनि म यो त्यसकारण लगाउँदिन कि त्यो लगाउनेबित्तिकै म मेरोभन्दा तल्लो मानिएको जातको मानिसको अघि एउटा विभेदकारी विचारवाहक व्यक्तिमा परिणत हुन पुग्छु। मलाई मानिसले छोएको मानिसले खान किन हुँदैन भन्ने कुरा कहिल्यै कसैले भरपर्दो गरी सम्झाउनै सकेन नत्र म पनि बाहुन हुँदो हुँ।"
इतिहासका पानामा बा खोज्दै,"यसको किताब पल्टाउँछु, त्यही लेखिएको छ। उसको किताब पल्टाउँछु, त्यहाँ पनि त्यही लेखिएको छ। इतिहास, संस्मरण, जीवनी, दस्ताबेज संग्रह जे हेर्छु, जता खोज्छु; उही विवरण मात्र लेखिएको छ। म नयाँ कुरा केही भेटिन्छ कि भनी खोज्दै छु। तर अहँ ! जे गरे नि भेटिएकै होइन। बजार डुल्दैछु, पुस्तकालय चहार्दै छु, मानिसहरू भेट्दै छु तर नयाँ कुरोको चुरो भेटिएन। भेटिन्छन् त केवल उही कुरा, बा (निरञ्जनगोविन्द वैद्य) ले पुष्पलाल श्रेष्ठ, नरबहादुर कर्माचार्य र नारायणविलास जोशीसँग मिलेर २००६ सालमा नेपाल कम्युनिस्ट पार्टी स्थापना गरेका थिए। र, उनी भोटाहिटीमा चिनियाँ पत्रपत्रिकाको पसल चलाएर बसेका थिए। नेपाली कम्युनिस्ट आन्दोलनको इतिहासमा बाको भूमिका यति हो त ? यो प्रश्नले निकै दिनदेखि मलाई सताइरहेको छ। निरञ्जन गोविन्द वैद्य, नेपाल कम्युनिस्ट पार्टीका संस्थापक सदस्य, नेपाली कम्युनिस्ट आन्दोलनको इतिहासका पानाहरूमा विरलै भेटिने पात्र भएका छन्। उनका समकालीन नेता अधिकांश बितिसकेका छन्। दोस्रो पुस्ता र वर्तमान पुस्ताका वाम कार्यकर्ता उनलाई राम्रैसँग चिन्छन्। उनको योगदानप्रति नतमस्तक हुन्छन्, तर उनको योगदान के हो भनेर सोध्ने हो भने भन्न सक्ने कोही छैनन्। माथि उल्लिखित दुई बुँदामा सीमित भएको छ उनको योगदान। बा भन्थे, मैले रौतहटमा किसान आन्दोलनको अगुवाइ गरेको थिएँ। मजदुर आन्दोलनमा अहम् भूमिका खेलेको थिएँ। राणाविरोधी गीत गाउँदै, नाटक देखाउँदै पाटनका गल्लीगल्ली, डबलीडबली मञ्च तताएको थिएँ। वीरगन्जमा सत्याग्रह गरेको थिएँ। बनारसको रेलवे प्लेटफर्ममा लक्ष्मीप्रसाद देवकोटाको कवितासंग्रह पहाडी पुकार बेच्दै गुजारा गरेको थिएँ। सुदूरपूर्व ताप्लेजुङदेखि सुदूरपश्चिम दार्चुलासम्म चहारेर कम्युनिस्ट हुनुका फाइदाबारे प्रचारप्रसार गरेको थिएँ। पञ्चायती राजमा खुलमखुला कम्युनिस्ट सिद्धान्तको प्रचार राज्यद्रोह थियो। चिनियाँ पत्रिका बहाना थियो। चिनियाँ साहित्य ढाल थियो। असली उद्देश्य थियो कम्युनिस्ट आन्दोलनको आगोमा गाउँगाउँमा घिउ थप्दै हिँड्नु। कम्युनिस्ट शिक्षालाई देशको कुनाकुनासम्म फैलाउनु। उनी गुरुबिनाको शिष्य एकलव्यजस्तो पार्टीबिनाको कार्यकर्ता बनेर गाउँगाउँ डुल्दै थिए। उनी जहाँ पुग्थे, कम्युनिस्ट हुन्थे र कम्युनिस्ट हुन प्रेरित गर्थे। भारतीय वरिष्ठ पत्रकार आनन्दस्वरूप वर्मासँगको भेटमा उनले भनेका थिए, तिम्रो बुवाको योगदान नेपाली कम्युनिस्ट आन्दोलनमा मात्र होइन, भारतीय कम्युनिस्ट आन्दोलनमा पनि उत्तिकै सराहनीय छ। बाले यी सब काम भ्याइसक्दा म सानै थिएँ। म बुझ्ने र थाहा पाउने हुँदा बालाई सधैं पसलमै देख्थें। उनको दैनिकी थियो, बिहान पसल खोल्नु। बेलुकी बन्द गरेर घर फिर्नु। बासँग सुत्न हामी तँछाडमछाड गथ्र्यौं। सुत्नुअघि बाको ढाडमा कुल्चिनुपर्थ्यो। अलिक निहुरिएर हिँड्ने भएर होला, बाको ढाड सधैं दुख्थ्यो। बा बेलाबेला हराउँथे। कहिले हप्तौं, कहिले महिनौं। पसलमा हामी ससाना बालबालिकालाई च्यापेर बस्थिन् आमा। भोटाहिटीको सडक हाम्रा लागि खेलमैदान थियो। हराएका बा कहिले पटनामा भेटिन्थे, कहिले दिल्लीमा, कहिले लखनउमा। किन ? यो मैले कहिल्यै बुझिनँ। न सोध्ने हिम्मत नै गरें। बा कम बोल्ने स्वभावका थिए। बाको नबोल्ने स्वभावले आमा सधैं चिढिनुहुन्थ्यो। हामीलाई भने आमाको चिड्चिडाहट र बाको मौन स्वभावको बानी परिसकेको थियो। बुद्धिचाल बाको मनपर्ने खेल थियो। चेस बोर्ड र गोटीहरू भेटेपछि बालाई घन्टौं बितेको पत्तै हुँदैनथ्यो। चेस बालाई जति प्रिय थियो, त्यति नै घृणित थियो आमाका लागि। चेस पारिवारिक कलहको बीउ हुन्थ्यो बेलाबेला। पसलको एउटा कुनामा चेस बोर्डमा झुम्मिनेहरूको स्थायी लिस्ट नै थियो। धेरैजसो भेटिन्थे, रेड कम्युनिस्ट गंगालाल र घरबेटी कृष्णराम। अरू पनि हुन्थे। जीवनको अन्तिम क्षणसम्म पनि चेस बाको साथी बनिरह्यो। हरिभक्त शर्मा नामका एक युवा बासँग चेस खेल्न हुरुक्कै हुन्थे। शर्मा बेलाबेला बालाई च्यालेन्ज गर्न आइरहन्थे, तर सधैंजसो हार्थे। बा पाए साथी खोजेर खेल्थे नत्र एक्लै चाल्थे दुवैतर्फको चाल। चेसका दुवै चाल आफैं चाल्ने मानिस सधैं आफ्नै चालमा उल्झिरहन्छ भन्ने मैले कतै सुनेको थिएँ। यो भनाइ बासँग कति लागू हुन्थ्यो मलाई थाहा छैन, तर उनलाई जस्तो चेस मलाई कहिल्यै खेल्न आएन। चेसमा उनलाई हराउन निकै मुस्किल ठान्थे साथीहरू। बा अंग्रेजीको एउटा उखान सधैं सुनाउँथे, कहिल्यै पनि ज्याक अफ अल मास्टर अफ नन नबन्नू। जे गर्नु दत्तचित्त भएर गर्नू, अनि मात्रै सफलता प्राप्त हुन्छ। मेरो त थाहा छैन तर बाले यो भनाइलाई दृढ भएर पालना गरे। पार्टीमा रहे पनि नरहे पनि उनी कम्युनिस्ट राजनीतिसँग सधैं सँगै थिए। कम्युनिस्ट सिद्धान्तको प्रचारप्रसारमा उनी जीवनभर अथक् रूपमा लागिरहे। माओका संकलित रचनाका चारै भाग नेपालीमा अनुवाद गराएर छपाउनु उनको जीवनको ठूलो लक्ष्य थियो। आफ्नो जीवनकालमा उनले त्यो गरिछोडे। वामपन्थी सिद्धान्त र साहित्यभन्दा बाहिरका पुस्तक प्रचारप्रसारमा कहिल्यै इच्छा देखाएनन् बाले। ग्राहकभन्दा गुप्तचर धेरै छिर्ने गर्थे पसलमा त्यो समय। कोको आउँछन् केके कुरा गर्छन् चियो गर्न। बा यस मामिलामा निकै सतर्क थिए। त्यसैले भूमिगत नाम, भूमिगत पहिचानका साथ आउने नेताहरूलाई सामान्य शिष्टाचार मात्र गरेर फर्काउनु बाध्यता थियो। समय बदलिएको छ। देश संघीय राज्यमा रूपान्तरण भएको छ। वामपन्थी बहुमतको सरकार छ। सरकारमा बसेका मन्त्री र नेताहरूको अनुहार हेर्छु, सबै परिचित अनुहार छन्। हिजो वैद्य दाइ भन्दै घरमा आउने दाइहरू त हुन् सबै, तर खोइ त कसैले सम्झेका ? सोधखोज गरेका ? केहीअघि भारतीय वरिष्ठ पत्रकार आनन्दस्वरूप वर्मासँगको भेटमा उनले भनेका थिए, तिम्रो बुवाको योगदान नेपाली कम्युनिस्ट आन्दोलनमा मात्र होइन, भारतीय कम्युनिस्ट आन्दोलनमा पनि उत्तिकै सराहनीय छ। उनका कुराले मेरो शिर श्रद्धाले निहुरियो, छाती गर्वले फुल्यो। तर प्रश्न अझै बाँकी नै रह्यो, के हुन् त ती योगदान ? यो खोज्न सक्नु नै बाप्रतिको असली श्रद्धाञ्जलि हुनेछ।"
"खर्च सात करोड, पदक एउटा","खर्च सात करोड। खेलाडी संख्या १८७। उपलब्धि मात्र एउटा रजत पदक। अनुभव आर्जन गरियो। ठूला राष्ट्रसँग प्रतिस्पर्धा गर्ने अवसर जुर्यो। यसैमा चित्त बुझाऔं। पदकभन्दा चीन, जापान र कोरिया सहभागी हुने खेलकुदमा उपस्थिति नै काफी छ। यसैमा गौरवान्वित छ हाम्रो खेल नेतृत्व। एसियाडमा जम्बो टोलीसहित गएको नेपालको उपस्थिति उपलब्धिपूर्ण हुन सकेन। यो परिणामले हाम्रो खेलभविष्यमै प्रश्न उठेको छ। बीउ रोपेर फल फल्दैन भने त्यसको के अर्थ ? एसियाड सहभागितामै प्रश्न उठ्न थालेको छ। सरोकारवालालाई ठूलै झट्का हो यो। सहभागिता नै जित ठान्नेलाई उत्तर दिने कुनै ठाउँ छैन। प्रतियोगितामा नेपालले सहभागी गराउँदै आएको खेलाडीको टिठलाग्दो प्रदर्शन, एसियाडमा राष्ट्रको लगानी, प्रशिक्षक, व्यवस्थापक, पदाधिकारी र सञ्चारकर्मीसहित जोड्ने हो भने तीन सयको हाराहारी उपस्थिति। प्राप्त उपलब्धिबारे गम्भीर बहस हुनैपर्छ। यद्यपि, यसमा राष्ट्रिय खेलकुद परिषद् (राखेप) का सदस्यसचिव केशवकुमार बिष्टको भनाइ फरक छ। नेपालको सन्दर्भमा एसियाली खेलकुदजस्ता ठूला प्रतियोगितालाई केवल पदक जितहारको संकीर्ण दायरभन्दा माथि उठेर हेरिनुपर्ने उनको तर्क छ। एसियाडमा नेपाली टोलीका सेभ अफ दी मिसन (टोली नेता) समेत रहेका बिष्ट एसियाली खेलकुदजस्ता ठूला प्रतियोगितालाई नेपालले आफ्ना खेलाडीका लागि बढीभन्दा बढी अनुभव र सीप आर्जन गर्ने अवसरका रूपमा लिनुपर्ने धारणा व्यक्त गर्छन्। एसियाली खेलकुदमा ओलम्पिकमा समेत तहल्का मच्चाउने चीन, जापान, कोरियाजस्ता शक्तिशाली राष्ट्रको सहभागिता रहन्छ। त्यसैले हाम्रा खेलाडीका लागि यो प्रतियोगिता पदक जित्नेभन्दा पनि आफूभन्दा बलिया प्रतिद्वन्द्वीसँग भिडेर आफ्नो प्रदर्शनमा निखार ल्याउने महत्वपूर्ण अवसर हो। यद्यपि हामीले यस्ता प्रतियोगितामा समेत पदक जित्ने लक्ष्यलाई भने भुल्नु हुँदैन, बिष्ट भन्छन्। उनी अठारौं एसियाडमा नेपाली खेलाडीको सहभागितालाई निकट भविष्यमा आफ्नै देशमा आयोजना हुने तेह्रौं दक्षिण एसियाली खेलकुदको तयारीका रूपमा लिइएको बताउँछन्। सदस्यसचिव बिष्टले भनेझैं पक्कै पनि एसियाली खेलकुदजस्ता ठूला प्रतियोगिता नेपाली खेलाडीका लागि अनुभव आर्जन गर्ने गतिलो अवसर हो। गत आइतबार इन्डोनेसियाको जकार्ता र पालेम्बाङमा सम्पन्न सोह्रदिने एसियाडको पदकतालिकामा चीन पहिलो स्थानमा रह्यो। सहभागी ४५ राष्ट्रमध्ये ३६ राष्ट्रले कुनै न कुनै पदक हात पारे। नेपालले विभिन्न २९ खेलमा एक सय ८७ जना खेलाडी सहभागी गराएको थियो। सुरुमा एक सय ८५ खेलाडी सहभागी गराउने भनिए पनि अन्तिम समयमा टेनिसका दुई खेलाडी थप गरिएको थियो। खेलाडी संख्याका आधारमा प्रतियोगितामा सहभागी ४५ राष्ट्रमध्ये नेपाल उन्नाइसौं स्थानमा पर्छ। अर्थात् जारी एसियाडमा १८ वटा राष्ट्रले मात्र नेपालको भन्दा बढी खेलाडी सहभागी गराएका थिए। २६ वटा राष्ट्रले भने प्रतियोगितामा नेपालको भन्दा कम खेलाडी पठाएका थिए। नेपालको भन्दा बढी खेलाडी सहभागी गराउने सबै राष्ट्र (पाकिस्तानबाहेक) ले पदक तालिकामा आफ्नो बलियो उपस्थिति दर्ता गराए। यसबाहेक नेपालको भन्दा कम खेलाडी सहभागी गराउने १७ वटा राष्ट्रले पनि एसियाडमा कुनै न कुनै पदक जिते। पदक तालिकामा नेपाल भने तेत्तीसौं स्थानमा रह्यो। अठारौं एसियाडलाई विगतका संस्करणभन्दा बढी उपलब्धिपूर्ण बनाउने उद्देश्यसहित इन्डोनेसिया यात्रामा होमिएको नेपाल केवल एउटा रजत पदकमा चित्त बुझाउन बाध्य भयो। पदकको आशा गरिएका अधिकांश खेलमा आफ्ना खेलाडीले निराशाजनक प्रदर्शन गरेपछि प्रतियोगिताको अन्त्यतिर प्याराग्लाइडिङले नेपाललाई रजत पदक दिलायो। एसियाली खेलकुदमा पहिलोपटक सहभागी गराइएको खेल प्याराग्लाइडिङले पदक जितेपछि नेपाली टोलीलाई रित्तो हात घर फर्कनुपर्ने त्रासबाट मुक्ति मिल्यो। एसियाली खेलकुदको इतिहासमा २० वर्षपछि एउटा रजत जितेकाले यही एउटा पदकलाई निकै ठूलो उपलब्धि मान्दै नेपाली टोली इन्डोनेसियाबाट स्वदेश फर्कियो। यद्यपि, सन् १९९८ मा थाइल्यान्डको बैंककमा भएको एसियाली खेलकुदमा नेपालका लागि तेक्वान्दो खेलाडी सविता राजभण्डारीले रजत पदक जितिसकेकी थिइन्। यो अवधिमा आफूभन्दा कमजोर एसियाली राष्ट्रले पदक तालिकामा निकै ठूलो फड्को मारिसक्दा समेत नेपालले भने एउटा पदकलाई नै ठूलो उपलब्धि मानेर चित्त बुझाउनुपर्यो। अठारौं एसियाड नेपालको भन्दा कम खेलाडी सहभागी गराउने १४ वटा राष्ट्र पदक तालिकामा नेपालभन्दा पनि अगाडि रहे। नेपालभन्दा कम खेलाडी सहभागी गराउने तीन राष्ट्र अफगानिस्तान (दुई कास्य), म्यानमार (दुई कास्य) र सिरिया (एक कास्य) मात्र नेपालभन्दा पछाडि रहे यद्यपि पदक संख्याका आधारमा अफगानिस्तान र म्यानमार पनि नेपालभन्दा अगाडि नै रहे। नेपालभन्दा बढी दुई सय ५५ जना खेलाडी सहभागी गराएको पाकिस्तान पनि रजत पदक नजितेकै कारण मात्र तालिकामा पछाडि पर्यो। उसो त पदक संख्याका आधारमा पाकिस्तानले पनि चारवटा कास्य हात पार्यो। पहिलो संस्करणदेखि नै सहभागिता जनाउँदै आएको नेपालले यस्ता ठूला प्रतियोगितालाई कहिलेसम्म अनुभव आर्जनको थलो मात्र बनाइरहने भन्ने प्रश्न उत्तिकै टड्कारो छ। दक्षिण एसियाली खेलकुद (साग) मै समेत आफ्ना खेलाडीले विगतको साख जोगाउन नसकिरहेको अवस्थामा एसियाली खेलकुदमा धेरै खेलमा ठूलो खेल टोली सहभागी गराउनु नै गलत निर्णय भएको एक खेल अधिकारी बताउँछन्। हामीले दक्षिण एसियाली खेलकुदमै समेत आफ्नो विगतको साख जोगाउन सकिरहेका छैनौं। भारतमा भएको बाह्रौं सागमा पनि हामीले आफ्ना खेलाडीको प्रदर्शनलाई नजिकबाट नियाल्यौं। यस्तो स्थितिमा एसियाका सबै शक्ति राष्ट्रको जमघट हुने प्रतियोगितामा यति धेरै खेलाडी सहभागी गराउनु आवश्यक नै थिएन, ती पदाधिकारीले भने। सन् १९९९ मा घरेलु मैदानमा आयोजना भएको दक्षिण एसियाली खेलकुदमा तेक्वान्दो र कराँतेले मात्र १४१४ वटा स्वर्ण दिलाएपछि नेपाल पदक तालिकाको दोस्रो स्थानमा उक्लिएको थियो। तर त्यसपछिका साग खेलकुदमा भने नेपालको प्रदर्शन निरन्तर खस्कँदो छ। अन्तर्राष्ट्रिय प्रतियोगितामा नेपालले खासगरी कराँते, तेक्वान्दो, बक्सिङ, उसु, जुडोजस्ता पावर गेम्स मा आफ्नो पहिचान बनाएको छ। तर बाह्रौं सागमै पनि तेक्वान्दो र बक्सिङ नेपाललाई स्वर्ण पदक दिलाउन असफल भएकाले कराँतेलाई प्रतियोगितामा समावेश नै गरिएको थिएन। यस्तो स्थितिमा ठूलो धनराशि खर्च गरेर चीन, जापान, कोरियाजस्ता विश्व खेलकुदका हस्तीको उपस्थिति रहने एसियाली खेलकुदमा नेपालले धेरै खेलमा बढी खेलाडी सहभागी गराउनु अनावश्यक रहेको ती खेल अधिकारीको तर्क थियो। अठारौं एसियाडमा सहभागिताका लागि नेपालले सात करोड रुपैयाँभन्दा बढी रकम खर्च गरेको छ। सन् १९५१ मा भारतको दिल्लीमा आयोजित एसियाली खेलकुदको पहिलो संस्करणदेखि नै सहभागिता जनाउँदै आएको नेपालले यस्ता ठूला प्रतियोगितालाई कहिलेसम्म अनुभव आर्जनको थलो मात्र बनाइरहने भन्ने प्रश्न उत्तिकै टड्कारो छ। एसियाली खेलकुदको ६७ वर्ष लामो इतिहासमा नेपालले एउटा संस्करणमा मात्र सहभागिता जनाएको छैन। अर्कोतिर एसियाली खेलकुदजस्ता ठूला प्रतियोगितामा खेलाडीको संख्या र पदकबीच कुनै सम्बन्ध नरहने पुष्टि पनि एसियाडको अठारौं संस्करणले नै गरिसकेको छ। अठारौं एसियाडमा लेबनानले केवल २९ जना खेलाडीलाई सहभागी गराएको थियो। तर लेबनानले प्रतियोगितामा एक स्वर्ण, एक रजत र दुई कास्य पदक जितेर खेलाडीको संख्याले पदक हारजितमा कुनै असर नपार्ने गतिलो सन्देश दियो। त्योभन्दा पनि रमाइलो पक्ष भनेको केवल एक सय ६ जना खेलाडी सहभागी गराएको बहराइनले त १२ वटा स्वर्ण पदक जितेर शक्ति राष्ट्रलाई नै गतिलो चुनौती दियो। खासगरी एथलेटिक्समा आफ्नो दबदबा कायम गरेको बहराइनले सात रजत र सात कास्यसमेत जित्दै आफूलाई पदक तालिकाको एघारौं स्थानमा उभ्यायो। यो एसियाडमा उत्तर कोरियाले समेत नेपालको भन्दा कम खेलाडी सहभागी गराएको थियो। एक सय ६८ जना खेलाडी मैदानमा उतारेको उत्तर कोरिया १२ स्वर्ण, १२ रजत र १३ कास्यसहित कुल ३७ पदक जित्दै तालिकाको दसौं स्थानमा रहन सफल भयो। यसैगरी केवल ४५ जना खेलाडी पठाएको जोर्डनले दुई स्वर्ण, एक रजत र नौ कास्य गरी कुल १२ वटा पदक जित्यो भने ५४ जना खेलाडी सहभागी गराएको इराकले पनि एक स्वर्ण र एक रजत पदक हात पार्यो। अझ ४३ जना मात्र खेलाडी सहभागी गराएको कम्बोडिया त दुई स्वर्ण र एक कास्य पदक जित्न सफल भयो। केवल एक सय २१ जना खेलाडी मैदानमा उतारेको संयुक्त अरब इमिरेट्स (यूएई) ले पनि तीन स्वर्ण, ६ रजत र पाँच कास्यसहित कुल १४ वटा पदक हात पार्यो। एक सय ५२ जना खेलाडी पठाएको किर्गिस्तानले दुई स्वर्ण, ६ रजत र १२ कांस्य जित्यो भने एक सय ११ जना खेलाडी मात्र उपस्थित गराएको मकाउले पनि एक स्वर्ण, दुई रजत र दुई कांस्य गरी कुल पाँच पदक हात पार्यो। यसैगरी ६४ खेलाडी पठाएको तुर्कमिनिस्तानले एक रजत र दुई कांस्य, एक सय ३८ खेलाडी सहभागी गराएको साउदी अरेबियाले एक स्वर्ण, दुई रजत र तीन कांस्य तथा एक सय ३९ खेलाडी पठाएको लाओसले दुई रजत र तीन कांस्य हात पारे। केवल ३३ खेलाडी सहभागी गराएको कुबेतले पनि तीन स्वर्ण, एक रजत र दुई कांस्य पदक जित्न सफल भयो। पदक तालिकामा उपस्थिति जनाउन नसके पनि यो एसियाडमा ब्रुनाईले १५, भुटानले २४, यमनले ३८, ओमानले ४६, टिमोर लिस्टेले ६७ र माल्दिभ्सले एक सय ६ जना खेलाडी मात्र सहभागी गराएका थिए। यसैगरी अठारौं एसियाडमा नेपाली टोली वा खेलाडीले हराएका अधिकांश प्रतिद्वन्द्वी भुटानका थिए। नेपाली खेलाडीले भुटानबाहेक अन्य राष्ट्रका प्रतिद्वन्द्वीलाई विरलै मात्र हराएका छन्। प्रश्न उठ्नु स्वाभाविक हो, के एसियाडमा ६७ वर्ष लामो अनुभव बटुलेको नेपालको हैसियत अठारौं संस्करणसम्म आइपुग्दा भुटानी खेलाडीलाई मात्र हराउनुमा सीमित रहनु स्वाभाविक हो। एसियाड यात्राबाट फर्किएपछि नेपाली खेल पदाधिकारीले अन्य राष्ट्रको खेलाडी संख्या, पदकको हारजित, आफ्ना खेलाडीको प्रदर्शन र सहभागितामा भएको खर्चजस्ता कुरालाई आधार मानेर पनि गम्भीर विश्लेषण गर्नु आवश्यक छ। यसबाहेक वर्षौंदेखि खेल पदाधिकारीको आपसी विवादमा रुमलिँदै आएको नेपाली खेलकुदलाई यस्ता विवादले पुर्याउँदै आएको असरको विषयमा समेत गम्भीर बहस हुन आवश्यक छ। अठारौं एसियाडको पूर्वसन्ध्यामा समेत तेक्वान्दो, कराँते, कुस्ती, टेनिसलगायतका खेलमा खेलाडी छनोटदेखि लिएर प्रशिक्षण सञ्चालनमा समेत संघका पदाधिकारीबीच विवाद र आरोपप्रत्यारोप भएको तथ्य कसैसँग लुकेको छैन।  जकार्ता (इन्डोनेसिया) बाट फर्केर।"
सेमिफाइनलमा पुगेपछि बिमलले भने : फाइनलमा भारतलाई हराउन तयार छौँ,"काठमाडौँ : नेपालका स्ट्राइकर बिमल घर्ती मगरले भारतलाई साफ सुजुकी कपको फाइनलमा हराएर उपाधि भित्र्याउन आतुर रहेको बताएका छन् । जित्नै पर्ने खेलमा आयोजक राष्ट्र बंगलादेशलाई २० ले पराजित गरेर समूह विजेता हुँदै सेमिफाइलनमा पुगेपछि प्रतिक्रिया दिने क्रममा उनले यस्तो बताएका हुन् । बंगबन्धु रंगशलामा भएको खेलपछि उनले पत्रकारहरुसँग भने, 'पहिलो खेलमा हारेपछि हामीमा व्यक्तिगत दबाब धेरै थियो, तर त्यो दबाबबीच हामी टिमवर्कले सफल भयौँ' । सेमिफाइलनमा माल्दिभ्ससँग भेट होस् भन्ने चहान्छौँ ।' बिमलले त्यसक्रममा दक्षिण एसियाको पावर हाउस मानिने भारतसँग भेट भने फाइनलमै हुनुपर्ने बताए । 'अब हामी च्याम्पियन बन्न तयार छौँ । ट्रफीको नजिक पुगिसकेका छौँ', उनले थपे, 'त्यसैले हामी भारतलाई फाइनलमै हराउन चाहन्छौँ ।' बंगलादेशविरुद्धको खेलमा व्यक्तिगत भन्दा पनि टिमवर्कका कारण शानदार जित सम्भव भएको उनले बताए । प्रत्येक खेलमा एकपछि अर्को सुधार भइरहेकाले आफूहरु सफल हुने उनले बताए । 'प्रशिक्षकले पनि टिमवर्कमा जोड दिएकाले हामीले आज पनि टिम गेम खेल्यौँ', उनले भने, 'हामीले यही गतिलाई कायम गर्दै फाइनलमा पुगेर उपाधि उचाल्न चहान्छौँ ।' नेपालको जितका क्रममा बिमलले खेलको ३३ औं मिनेटमा फ्रिकिकमार्फत गोल गरेका थिए। त्यसैगरी अर्को गोल नवयुग श्रेष्ठले गरे । नेपालका लागि ८७ औँ मिनेटमा नवयुगले गोल गरेपछि नेपालले २१ जित पक्का गर्दै समूह विजेता बनेर सेमिफाइलन यात्रा तय गरेको हो । साफमा बिमलको रेकर्ड साफ फुटबलमा स्ट्राइकर बिमल घर्तीमगरले कीर्तिमान बनाएका छन् । प्रतियोगितामा नेपालका तर्फबाट ४ गोल गर्ने खेलाडीको सूचीमा बिमलले आफ्नो नाम लेखाए । बिमलले सन् २०१३ को साफमा पाकिस्तानविरुद्ध पहिलो गोल गरेका थिए । उनले सन् २०१५ मा भारतविरुद्ध गोल गर्दै सङ्ख्या दुई पुर्याए । बङ्गलादेशमा जारी साफमा दुई गोल गर्दै उनले कीर्तिमान कायम गरे । पहिलो खेलमा पाकिस्तानविरुद्ध पनि बिमलले गोल गरेका थिए । योसँगै साफमा उनको गोल सङ्ख्या ४ पुगेको छ । साफमा चार गोल गर्ने नेपाली खेलाडीमा हरि खड्का, अनिल गुरुङ र जुमानु राई रहेका छन् । बिमलले नेपालको तर्फबाट खेल्ने क्रममा व्यक्तिगत अन्तर्राष्ट्रिय गोल संख्या पनि आठ पुर्याएका छन् । तर उनले आफ्नो गोलसंख्या देशको जितमा ध्यान दिएको भन्दै रेकर्डको पछि नलागेको बताएका छन् । भिडियो बंगलादेशविरुद्ध विमलको सुन्दर गोल बंगलादेशविरुद्ध नेपालले गर्यो दोस्रो गोल साफ च्याम्पियनसिप : समूह विजेता बन्दै नेपाल सेमिफाइनलमा"
साफ च्याम्पियनसिप : समूह विजेता बन्दै नेपाल सेमिफाइनलमा,"काठमाडौं : साफ च्याम्पियनसिपको समूहगत चरणको अन्तिम खेलमा नेपालले बंगलादेशमाथि सानदार जित दर्ता गरेको छ । यो जितसँगै गोल अन्तरका आधारमा नेपाल समूह विजेता बन्दै सेमिफाइनलमा प्रवेश गरेको छ । ढाकास्थित बंगबन्धु रंगशालामा भएको समूह चरणको अन्तिम खेलमा नेपालका लागि विमल घर्तीमगर र नवयुग श्रेष्ठले सुन्दर गोल गरे । खेलको ३३ औं मिनेटमा विमल र ८७ मिनेटमा नवयुगले गोल गरेका हुन्। सन् २०१३ पछि नेपाल पहिलो पटक सेमिफाइनल पुग्न सफल भएको छ। नेपालको यो चौथो पटकको सेमिफाइनल यात्रा हो। यसअघि नेपाल १९९९, २०११ र २०१३ मा अन्तिम चारमा पुगेको नेपाल अहिलेसम्म च्याम्पियन बन्न सकेको छैन। १९९३ को सार्क गोल्डकपको तेस्रो भएपनि त्यति बेला चार राष्ट्रले मात्र भाग लिएका थिए। सार्कसहित नेपालको यो १२ औं सस्करण हो। विमल घर्तिमगरले पहिलो हाफमा नेपाललाई सुरुआती अग्रता दिलाएका थिए। विमलले ३३ औं मिनेटमा फ्रिकिकमार्फत गोल गरेका थिए। उनले समूह चरणमा पाकिस्तानविरुद्धको पहिलो खेलमा २१ ले हर्दा गोल गरेका थिए। विमलको यो नेपाली टोलीका लागि आठौं गोल हो। सुनिल बललाई वाले फैजले फाउल हानेपछि नेपालले फ्रिकिक पाएको थियो। दोस्रो हाफको ८० औं मिनेटमा विमलले फेरी बल पोस्टभित्र छिराएपनि लाइन्सम्यानले झन्डा उठाएपछि रेफ्रीले उक्त गोल अफसाइड घोषित गरे। नेपालले खेलको अन्तिम समयमा अग्रता दोब्बर पारेको थियो। सुनील बलको थ्रु पासमा नवयुग श्रेष्ठले नेपालको लागि दोस्रो गोल गर्दै जित पक्का गरे। विमलको प्रहारबाट हातमा आइसकेको बल घरेलु टोलीका गोलकिपर मोहम्मद साहिदुल आलमले फुत्याएपछि गोल भएको थियो। सागरले सन् २०११ मा साफ च्याम्पियनसिपमा बंगलादेशविरुद्ध फ्रिकिकमा गोल गर्दा पनि उनी मोहम्मदले पोष्ट सम्हालेका थिए। यस नतिजासँगै नेपाल ६ अंकसहित समूह विजेताको रुपमा सेमिफाइनल प्रवेश गरेको हो। पाकिस्तान र बंगलादेशको पनि समान ६६ अंक भएपनि पाकिस्तान उपविजेता बन्दै सेमिफाइनल पुग्यो। नेपाल, बंगलादेश र पाकिस्तानको समान ६ अंक भएपछि तीन टोलीबीचको नतिजा हेरिएको थियो। तीन टोलीको खेलमा गोलअन्तरका आधारमा नेपाल अगाडी भएपछि समूह विजेता बन्दै नेपाल अगाडी बढेको हो।"
नवयुग श्रेष्ठ भन्छन् : यो पटक हाम्रो सपना साफ च्याम्पियन,"काठमाडौँः बंगलादेशविरुद्ध जितका क्रममा गोल गर्न सफल स्ट्राइकर नवयुग श्रेष्ठले यो पटक नेपाली फुटबल टिमको एउटै सपना च्याम्पियन बन्ने रहेको बताएका छन् । नेपाल अहिलेसम्म साफ च्याम्पियन हुन नसकेको पृष्ठभूमिमा युवा स्ट्राइकर श्रेष्ठले बंगलादेशमा यस्तो प्रतिक्रिया दिएका हुन् । समूह बिजेता बन्दै सेमिफाइनल यात्रा तय गरेपछि प्रतिक्रिया दिँदै नवयगुगले भने, हाम्रो यो पटकको सपना भनेकै ट्रफी हो । हामीले च्याम्पियन बन्ने सपनासहित बंगलादेशको यात्रा तय गरेका थियौँ र हामी त्यो सपना पुरा गर्छौँ । नवयुगले आफ्नो टिमका लागि गोल गरेर जिताउन पाउँदा खुसी लागेको पनि बताए । फस्र्ट म्याचमा पर्दा हारेका थियौँ, सेकेन्ड म्याचमा बेन्चमा परेको थिएँ, उनले भने, मैले तेस्रो म्याचमा प्लेइङ ११ मा परेर गोल गरेको छु, आज मैले आफूलाई बेन्च प्लेयर होइन भन्ने प्रमाणित गरेको छु । नवयुगले स्ट्राइकरको जिम्मेवारी गोल गर्ने भएपछि गोल नगर्दा दबाब धेरै रहेको पनि स्वीकारे । ममाथि प्रशिक्षकदेखि सबै खेलाडीबाट पनि गोलका लागि दबाब त पक्कै थियो, उनले भने, स्ट्राइकर भएकाले मलाई त प्रत्येक म्याचमा गोल गर्न मन छ, तर सबैमा त्यो सम्भव छैन । नवयुगले अन्तिममा यो पटक च्याम्पियन बन्ने सपना पुरा गरेर छाड्ने अठोट पनि बोकेको दोहोयाए । बंगलादेशलाई हराउँदा बिमल घर्ती मगरले खेलको ३३ औँ मिनेटमा पहिलो गोल गरेका थिए भने नवयुगले खेलको ८७ औँ मिनेटमा गोल थप्दै नेपाललाई नकआउट चरणमा पुर्याए । भिडियो साफ च्याम्पियनसिप : समूह विजेता बन्दै नेपाल सेमिफाइनलमा सेमिफाइनलमा पुगेपछि बिमलले भने : फाइनलमा भारतलाई हराउन तयार छौँ"
फाइनलमा भारतलाई पराजित गर्ने सपना छ : विमल,"काठमाडौं : नेपाली फुटबलका स्टार स्ट्राइकर विमल घर्तीमगर फाइनलमा भारतलाई पराजित गर्दै साफ च्याम्पियनसिपको उपाधि उचाल्ने सपना रहेको बताएका छन्। शनिबार भएको समूह चरणको अन्तिम खेलमा बंगलादेशलाई उसकै घरेलु मैदानमा २० ले पराजित गरेपछि प्रतिक्रिया दिने क्रममा विमलले यस्तो बताएका हुन्। खेल सकिएपछि प्रतिक्रिया दिँदै विमलले सेमिफाइनलमा माल्दिभ्सलाई पराजित गर्दै फाइनलमा भारतलाई हराएर उपाधि उचाल्ने सपना रहेको बताएका हुन्। अबको हाम्रो सपना सेमिफाइनलमा माल्दिभ्सलाई पराजित गर्दै फाइनलमा भारतलाई हराएर ट्रफी उचाल्ने हो। मैले यही सपना देखिराखेको छु, विमलले भने। खेलमा अहिले प्रगति भइरहेको उनको विश्वास छ। पहिला गोल गर्दा पनि पराजित भएका थियौँ। आज सेमिफाइनलमा पुग्यौँ। धेरै खुशी लागेको छ, विमलले भने, आज कोचको निर्देशन अनुसार हामीले टिमवर्कमा खेल्यौ र सफल भयौँ। अबको सपना ट्रफी उचाल्नुमात्र रहेको उनको भनाइ छ। समूह विजेता बन्दै सेमिफाइनलमा पुग्दा विमलले अहिलेसम्म आठ गोल गरिसकेका छन्। बंगलादेशविरुद्धको खेलको ३३ औं मिनेटमा उनले सुन्दर गोल गरे। आज जसरी पनि जित्नुपर्ने म्याच थियो। हामीले जितेर देखायौँ, दैनिक खेलमा प्रगति भइरहेको विश्वास साट्दै उनले भने, अब हामी ट्रफी नजिक पुगेका छौँ। साफ च्याम्पियनसिप : समूह विजेता बन्दै नेपाल सेमिफाइनलमा विमल र नवयुग श्रेष्ठको गोलको मद्दतमा नेपाल नेपाल समूह ए को विजेता बन्दै सेमिफाइनलमा पुगेको हो। सेमिफाइानलमा नेपालले समूह बीको उपविजेतासँग खेल्नेछ। समूह बी को विजेताका लागि भारत र माल्दिभ्सबीच आइतबार प्रतिस्पर्धा हुनेछ। समूह ए बाट उपविजेताबन्दै पाकिस्तानले पनि सेमिफाइनल यात्रा तय गरेको छ। शनिबार नै भएको खेलका पाकिस्तानले भुटानलाई ३० गोलले हराएको थियो। समूहमा नेपाल, पाकिस्तान र बंगलादेशको समान ६६ अंक भएको थियो। तीन टोलीको खेलमा गोलअन्तरका आधारमा नेपाल र पाकिस्तान अगाडी बढेका हुन्। समूह चरणबाटै बाहिरिएको बंगलादेशका लागि नेपालसँगको हार निकै महंगो बन्न पुग्यो। विमलले ३३औं मिनेटमा उत्कृष्ट गोल गर्दै खाता खोलेका थिए। बिमलले करिव ३५ यार्ड टाढाबाट फ्रिकिक मार्फत दर्शकीय गोल गरेका थिए। विमलको विमलको शसक्त प्रहार बंगलादेशका गोलरक्षक मोहम्मद साहिदुल आलमको हालमा लाग्दै पोस्ट्मा छिरेको थियो। बंगलादेशका खेलाडीले नेपालका सुनिल बललाई फल हानेपछि नेपालले उक्त फ्रिकिकको मौका पाएको थियो। संयोगबस सन् २०११ मा भारतमा भएकोसाफ च्याम्पियनसिपमा बंगलादेशविरुद्धनै नेपालका कप्तान सागर थापाले यस्तै खालको फ्रिकिक गोल गर्दा बंगलादेशको गोल पोस्ट् यिनै मोहम्मदले सम्हालेका थिए। पहिलो हाफमा १० गोलले अगाडी बढेको नेपालले दोस्रो हाफमा अर्को गोल थपेको थियो। नेपालका लागि दोस्रो गोल ९०औं मिनेटमा नवयुग श्रेष्ठले गरे। नवयुगले विशाल राईको पासमा पोस्ट नजिकबाट जाली चुमाउँदै नेपालको जित पक्का बनाए। खेलको अन्तिमसम्म आक्रामक रुपमा प्रस्तुत भएको नेपालले पाँचवटा गोलको अवसर बनाएको थियो। घरेलु टोली बंगलदेशले तीनवटा अवसर बनाएपनि गोल फर्काउन सकेन। सन् १९९३ मा सुरु भएको सार्क गोल्डकप देखि सहभागिता जनाउँदै आएको नेपालले च्याम्पियनसिपको १२औं संस्करणमा आइपुग्दा (सार्क गोल्डकप सहित) पाँचौं पटक सेमिफाइनलमा स्थान बनाएको छ। नेपाल सार्क गोल्ड कपमा तेस्रो भएको थियो। त्यसपछि नेपाल नेपाल १९९९, २०११ र २०१३ मा सेमिफाइनलमा पुगेको थियो। नेपाललाई सेमिफाइनलको यात्रामा पुर्याउन नायक बनेका विमलको यो राष्ट्रिय टोलीका लागि आठौं गोल हो। उनले पाकिस्तानसँगको खेलमा पनि गोल गरेका थिए। तर, पाकिस्तानसँगको खेल नेपालले अन्तिम मिनेट सम्हालिन नसक्दा २१ ले गुमाएको थियो। दोस्रो खेलमा भुटानलाई ४० गोलले हराउँदै नेपालले सेमिफाइनल यात्रा जिवित राखेको थियो।"
म्याराडोना मेक्सिकन क्लबको प्रशिक्षक,"ब्युनस आयर्स : महान् अर्जेन्टिनी फुटबलर डिएगो म्याराडोना मेक्सिकन क्लबको प्रशिक्षकको भूमिकामा देखा पर्ने भएका छन्। उनले बिहीबार राति मेक्सिकोको फुटबल क्लब डोराडस डे सिनालोआसँग सम्झौता गरेका हुन्। डोराडस मेक्सिकोको दोस्रो दर्जाको क्लब हो। ५७ वर्षीय म्याराडोना अर्जेन्टिनालाई विश्वकपको उपाधि जिताउने टोलीका महत्वपूर्ण सदस्य हुन्। उनले सन् १९७७ देखि सन् १९९४ सम्म अर्जेन्टिनाका लागि ९१ वटा अन्तर्राष्ट्रिय प्रतियोगिता खेलेका थिए। यसैगरी उनी अर्जेन्टिनी राष्ट्रिय टोलीका पूर्वप्रशिक्षक पनि हुन्। उनले सन् २००८ देखि सन् २०१० सम्म अर्जेन्टिनी टोलीको प्रशिक्षकको भूमिका निर्वाह गरेका थिए। पछिल्लोपटक उनले संयुक्त अरब इमिरेट्सको क्लब अल फुजाइरहमा प्रशिक्षकको जिम्मेवारी निर्वाह गरेका थिए। उक्त क्लबसँग उनको सम्झौता गत अप्रिलमा सकिएको थियो। मेक्सिकन क्लब डोराडसले बुधबार मात्र प्रशिक्षक फ्रान्सिस्को गामेजलाई पदबाट हटाएको थियो। गामेजलाई हटाएको एक दिनपछि नै डोराडसले म्याराडोनालाई प्रशिक्षकका रूपमा भित्याउने निर्णय सार्वजनिक गरेको हो। स्वागत छ डिएगो, अब क्लबलाई १० नम्बरकै जस्तो बनाऊ, क्लबले आफ्नो सोसल मिडिया च्यानलमा राखेको संक्षिप्त भिडियो सन्देशमा भनिएको छ। म्याराडोनाले आफू खेलाडीको भूमिकामा हुँदा १० नम्बरको जर्सी लगाउने गर्थे। म्याराडोनाले अर्जेन्टिनोस जुनियर्स, बोका जुनियर्स, स्पेनिस क्लब बार्सिलोना र इटालियन क्लब नापोली लगायतबाट व्यावसायिक फुटबल खेलेका थिए। देशका लागि सन् १९८६ मा विश्वकप जितेका म्याराडोनाले सन् २०१० को विश्वकपमा भने अर्जेन्टिनी टोलीको प्रशिक्षकको भूमिका निर्वाह गरेका थिए।"
बंगलादेशविरुद्ध नेपालले गर्यो दोस्रो गोल,काठमाडौं : साफ च्याम्पियनसिपको समूहगत चरणको अन्तिम खेलमा नेपालले बंगलादेशविरुद्ध दुई गोल गरेको छ । ढाकास्थित बंगबन्धु रंगशालामा जारी खेलको ३३ औं मिनेटमा नेपालका स्ट्राइकर विमल घर्तीमगरले सुन्दर गोल गरेका थिए भने ८७ मिनेटमा नवयुग श्रेष्ठले दोस्रो गोल गरेका हुन्।
एसिया कप छनोट : सबैले आफ्नो समीक्षा गर्नुपर्छ,"काठमाडौं : राष्ट्रिय क्रिकेट टोलीका कप्तान पारस खड्काले सबै खेलाडीले एसिया कप छनोट प्रतियोगितामा आफूले गरेको प्रदर्शनबारे गम्भीर समीक्षा गर्नु आवश्यक रहेको बताएका छन्। छनोट चरण पार गर्दै भारत र पाकिस्तानको सिनियर राष्ट्रिय टोलीसँग एसिया कप खेल्ने योजना बोकेर छनोट प्रतियोगिता खेल्न मलेसिया गएको टोली फाइनलसम्म पुग्न असफल भएपछि कप्तान पारसले प्रतियोगितामा आफ्नो खेलाडीले गरेको प्रदर्शनको समीक्षा आवश्यक रहेको बताएका हुन्। पारसले कप्तान र सिनियर खेलाडीको हैसियतले प्रतियोगितामा टोलीको कमजोर प्रदर्शनको जिम्मेवारी भने आफूले लिने बताए। यो प्रतियोगितामा हामीले राम्रो खेल्न सकेनौं। हामीले आफ्नो जिम्मेवारीअनुसार खेल्न सकेको भए सायद नतिजा अर्कै हुने थियो। तर, हामीले आफ्नो क्षमताको ४० प्रतिशत मात्रै खेल्न सक्यौं जस्तो लाग्छ। कप्तान र सिनियर खेलाडीका रूपमा यो पराजयको जिम्मेवारी म लिन्छु, पारसले भने, तर, अब प्रत्येक खेलाडीले आफ्नो प्रदर्शनको गम्भीर समीक्षा पनि गर्नैपर्छ। खेलाडीहरूको व्यक्तिगत प्रदर्शन र समग्र टोलीकै प्रदर्शनको पनि चिरफार आवश्यक भएको छ। उनले अहिले खेलाडीको प्रदर्शनको समीक्षा नगर्ने हो भने आगामी अन्तर्राष्ट्रिय प्रतियोगितामा पनि सफलताको आशा गर्न नसकिने धारणा व्यक्त गरे। हामी एउटा प्रतियोगिता जितेर आउँछौं, दुईचार दिन खुसी हुन्छौं, त्यसमै रमाउँछौं। अर्काे प्रतियोगिता खेल्न जान्छौं, पराजित भएर आउँछौं। यी कुराहरू यत्तिकै सकिन्छन्, पारसको कथन थियो, आगामी अन्तर्राष्ट्रिय प्रतियोगितामा सफलता हात पार्न पनि सबैले आफ्नो गम्भीर समीक्षा गर्नु आवश्यक छ। त्यससँगै हामीले आफ्नो ट्रेनिङ मेथड्सदेखि धेरै कुरामा परिवर्तन ल्याउनु आवश्यक छ। पारसले नेपाली क्रिकेटलाई अझ सशक्त रूपमा अघि बढाउन दिगो योजना बनाइनुपर्ने धारणा पनि व्यक्त गरे। हामी अहिले जुन अवस्था र वातावरणमा छौं, यहाँबाट अगाडि बढ्न दिगो योजनाहरू बनाउनैपर्छ, उनी भन्छन्, हामीले अब छोटो अवधिका लागि परामर्शदाता प्रशिक्षक होइन, विशेषज्ञ र लामो अवधिका लागि प्रशिक्षक नियुक्त गर्नुपर्छ। अहिले यी सबै जिम्मेवारी हेर्ने बोर्ड छैन तर अहिले यसको जिम्मेवारी लिएकाहरूले पनि यी कुरा गर्न सक्नुपर्छ। उनले ब्याटिङको समस्या र खासगरी डट बल धेरै खेल्ने परम्परागत बानीले नै एसिया कप छनोटमा आफूहरूलाई अप्ठ्यारोमा पारेको बताए। एउटा राम्रो अवसर गुमेको छ, यसमा दुःखी छौं। म एकदुईजना खेलाडीलाई मात्र दोष दिन चाहन्नँ तर ब्याटिङमा हामीले निकै कमजोर प्रदर्शन गर्यौं। यसपटक बलिङमा पनि सोचेजस्तो प्रदर्शन हुन सकेन, पारसले भने, ब्याटिङको समस्या पहिलेदेखिकै हो। डट बल धेरै खेल्ने र आउट हुने समस्या सुध्रिन सकेन। पछिल्लो १० वर्षको आँकडा निकाल्ने हो भने पनि यही समस्या बढी देखिन्छ। यसैगरी प्रशिक्षक जगत टमाटाले पनि सोचेजस्तो प्रदर्शन नहुँदा एसिया कपमा छनोट प्रयास सफल नभएको बताए। यसपटक हाम्रो योजना सफल भएन। आगामी अन्तर्राष्ट्रिय प्रतियोगितामा सफलताका लागि हामीले धेरै कुरा परिवर्तन गर्नु आवश्यक छ, प्रशिक्षक टमाटाले भने, ब्याटिङ प्रशिक्षक प्रतियोगिताको बेला मात्र नभई बन्द प्रशिक्षण सुरु हुनुअघि नै बोलाउनुपर्छ। बलिङ प्रशिक्ष, टेनरलगायत अन्य प्राविधिक जनशक्ति पनि थपिनु आवश्यक छ, टमाटाले भने। अगस्ट २९ देखि सेप्टेम्बर ६ सम्म मलेसियामा भएको एसिया कप छनोट प्रतियोगितामा नेपाली टोली निराशाजनक प्रदर्शन गर्दै ओमान, संयुक्त अरब इमिरेट् (यूएई) र हङकङसँग पराजित भएपछि फाइनलमा समेत पुग्न सकेन। छनोट प्रतियोगितामा सफलता हात पार्दै हङकङ आगामी एसिया कपका लागि चयन भयो।"
"खर्च सात करोड, पदक एउटा","खर्च सात करोड। खेलाडी संख्या १८७। उपलब्धि मात्र एउटा रजत पदक। अनुभव आर्जन गरियो। ठूला राष्ट्रसँग प्रतिस्पर्धा गर्ने अवसर जुर्यो। यसैमा चित्त बुझाऔं। पदकभन्दा चीन, जापान र कोरिया सहभागी हुने खेलकुदमा उपस्थिति नै काफी छ। यसैमा गौरवान्वित छ हाम्रो खेल नेतृत्व। एसियाडमा जम्बो टोलीसहित गएको नेपालको उपस्थिति उपलब्धिपूर्ण हुन सकेन। यो परिणामले हाम्रो खेलभविष्यमै प्रश्न उठेको छ। बीउ रोपेर फल फल्दैन भने त्यसको के अर्थ ? एसियाड सहभागितामै प्रश्न उठ्न थालेको छ। सरोकारवालालाई ठूलै झट्का हो यो। सहभागिता नै जित ठान्नेलाई उत्तर दिने कुनै ठाउँ छैन। प्रतियोगितामा नेपालले सहभागी गराउँदै आएको खेलाडीको टिठलाग्दो प्रदर्शन, एसियाडमा राष्ट्रको लगानी, प्रशिक्षक, व्यवस्थापक, पदाधिकारी र सञ्चारकर्मीसहित जोड्ने हो भने तीन सयको हाराहारी उपस्थिति। प्राप्त उपलब्धिबारे गम्भीर बहस हुनैपर्छ। यद्यपि, यसमा राष्ट्रिय खेलकुद परिषद् (राखेप) का सदस्यसचिव केशवकुमार बिष्टको भनाइ फरक छ। नेपालको सन्दर्भमा एसियाली खेलकुदजस्ता ठूला प्रतियोगितालाई केवल पदक जितहारको संकीर्ण दायरभन्दा माथि उठेर हेरिनुपर्ने उनको तर्क छ। एसियाडमा नेपाली टोलीका सेभ अफ दी मिसन (टोली नेता) समेत रहेका बिष्ट एसियाली खेलकुदजस्ता ठूला प्रतियोगितालाई नेपालले आफ्ना खेलाडीका लागि बढीभन्दा बढी अनुभव र सीप आर्जन गर्ने अवसरका रूपमा लिनुपर्ने धारणा व्यक्त गर्छन्। एसियाली खेलकुदमा ओलम्पिकमा समेत तहल्का मच्चाउने चीन, जापान, कोरियाजस्ता शक्तिशाली राष्ट्रको सहभागिता रहन्छ। त्यसैले हाम्रा खेलाडीका लागि यो प्रतियोगिता पदक जित्नेभन्दा पनि आफूभन्दा बलिया प्रतिद्वन्द्वीसँग भिडेर आफ्नो प्रदर्शनमा निखार ल्याउने महत्वपूर्ण अवसर हो। यद्यपि हामीले यस्ता प्रतियोगितामा समेत पदक जित्ने लक्ष्यलाई भने भुल्नु हुँदैन, बिष्ट भन्छन्। उनी अठारौं एसियाडमा नेपाली खेलाडीको सहभागितालाई निकट भविष्यमा आफ्नै देशमा आयोजना हुने तेह्रौं दक्षिण एसियाली खेलकुदको तयारीका रूपमा लिइएको बताउँछन्। सदस्यसचिव बिष्टले भनेझैं पक्कै पनि एसियाली खेलकुदजस्ता ठूला प्रतियोगिता नेपाली खेलाडीका लागि अनुभव आर्जन गर्ने गतिलो अवसर हो। गत आइतबार इन्डोनेसियाको जकार्ता र पालेम्बाङमा सम्पन्न सोह्रदिने एसियाडको पदकतालिकामा चीन पहिलो स्थानमा रह्यो। सहभागी ४५ राष्ट्रमध्ये ३६ राष्ट्रले कुनै न कुनै पदक हात पारे। नेपालले विभिन्न २९ खेलमा एक सय ८७ जना खेलाडी सहभागी गराएको थियो। सुरुमा एक सय ८५ खेलाडी सहभागी गराउने भनिए पनि अन्तिम समयमा टेनिसका दुई खेलाडी थप गरिएको थियो। खेलाडी संख्याका आधारमा प्रतियोगितामा सहभागी ४५ राष्ट्रमध्ये नेपाल उन्नाइसौं स्थानमा पर्छ। अर्थात् जारी एसियाडमा १८ वटा राष्ट्रले मात्र नेपालको भन्दा बढी खेलाडी सहभागी गराएका थिए। २६ वटा राष्ट्रले भने प्रतियोगितामा नेपालको भन्दा कम खेलाडी पठाएका थिए। नेपालको भन्दा बढी खेलाडी सहभागी गराउने सबै राष्ट्र (पाकिस्तानबाहेक) ले पदक तालिकामा आफ्नो बलियो उपस्थिति दर्ता गराए। यसबाहेक नेपालको भन्दा कम खेलाडी सहभागी गराउने १७ वटा राष्ट्रले पनि एसियाडमा कुनै न कुनै पदक जिते। पदक तालिकामा नेपाल भने तेत्तीसौं स्थानमा रह्यो। अठारौं एसियाडलाई विगतका संस्करणभन्दा बढी उपलब्धिपूर्ण बनाउने उद्देश्यसहित इन्डोनेसिया यात्रामा होमिएको नेपाल केवल एउटा रजत पदकमा चित्त बुझाउन बाध्य भयो। पदकको आशा गरिएका अधिकांश खेलमा आफ्ना खेलाडीले निराशाजनक प्रदर्शन गरेपछि प्रतियोगिताको अन्त्यतिर प्याराग्लाइडिङले नेपाललाई रजत पदक दिलायो। एसियाली खेलकुदमा पहिलोपटक सहभागी गराइएको खेल प्याराग्लाइडिङले पदक जितेपछि नेपाली टोलीलाई रित्तो हात घर फर्कनुपर्ने त्रासबाट मुक्ति मिल्यो। एसियाली खेलकुदको इतिहासमा २० वर्षपछि एउटा रजत जितेकाले यही एउटा पदकलाई निकै ठूलो उपलब्धि मान्दै नेपाली टोली इन्डोनेसियाबाट स्वदेश फर्कियो। यद्यपि, सन् १९९८ मा थाइल्यान्डको बैंककमा भएको एसियाली खेलकुदमा नेपालका लागि तेक्वान्दो खेलाडी सविता राजभण्डारीले रजत पदक जितिसकेकी थिइन्। यो अवधिमा आफूभन्दा कमजोर एसियाली राष्ट्रले पदक तालिकामा निकै ठूलो फड्को मारिसक्दा समेत नेपालले भने एउटा पदकलाई नै ठूलो उपलब्धि मानेर चित्त बुझाउनुपर्यो। अठारौं एसियाड नेपालको भन्दा कम खेलाडी सहभागी गराउने १४ वटा राष्ट्र पदक तालिकामा नेपालभन्दा पनि अगाडि रहे। नेपालभन्दा कम खेलाडी सहभागी गराउने तीन राष्ट्र अफगानिस्तान (दुई कास्य), म्यानमार (दुई कास्य) र सिरिया (एक कास्य) मात्र नेपालभन्दा पछाडि रहे यद्यपि पदक संख्याका आधारमा अफगानिस्तान र म्यानमार पनि नेपालभन्दा अगाडि नै रहे। नेपालभन्दा बढी दुई सय ५५ जना खेलाडी सहभागी गराएको पाकिस्तान पनि रजत पदक नजितेकै कारण मात्र तालिकामा पछाडि पर्यो। उसो त पदक संख्याका आधारमा पाकिस्तानले पनि चारवटा कास्य हात पार्यो। पहिलो संस्करणदेखि नै सहभागिता जनाउँदै आएको नेपालले यस्ता ठूला प्रतियोगितालाई कहिलेसम्म अनुभव आर्जनको थलो मात्र बनाइरहने भन्ने प्रश्न उत्तिकै टड्कारो छ। दक्षिण एसियाली खेलकुद (साग) मै समेत आफ्ना खेलाडीले विगतको साख जोगाउन नसकिरहेको अवस्थामा एसियाली खेलकुदमा धेरै खेलमा ठूलो खेल टोली सहभागी गराउनु नै गलत निर्णय भएको एक खेल अधिकारी बताउँछन्। हामीले दक्षिण एसियाली खेलकुदमै समेत आफ्नो विगतको साख जोगाउन सकिरहेका छैनौं। भारतमा भएको बाह्रौं सागमा पनि हामीले आफ्ना खेलाडीको प्रदर्शनलाई नजिकबाट नियाल्यौं। यस्तो स्थितिमा एसियाका सबै शक्ति राष्ट्रको जमघट हुने प्रतियोगितामा यति धेरै खेलाडी सहभागी गराउनु आवश्यक नै थिएन, ती पदाधिकारीले भने। सन् १९९९ मा घरेलु मैदानमा आयोजना भएको दक्षिण एसियाली खेलकुदमा तेक्वान्दो र कराँतेले मात्र १४१४ वटा स्वर्ण दिलाएपछि नेपाल पदक तालिकाको दोस्रो स्थानमा उक्लिएको थियो। तर त्यसपछिका साग खेलकुदमा भने नेपालको प्रदर्शन निरन्तर खस्कँदो छ। अन्तर्राष्ट्रिय प्रतियोगितामा नेपालले खासगरी कराँते, तेक्वान्दो, बक्सिङ, उसु, जुडोजस्ता पावर गेम्स मा आफ्नो पहिचान बनाएको छ। तर बाह्रौं सागमै पनि तेक्वान्दो र बक्सिङ नेपाललाई स्वर्ण पदक दिलाउन असफल भएकाले कराँतेलाई प्रतियोगितामा समावेश नै गरिएको थिएन। यस्तो स्थितिमा ठूलो धनराशि खर्च गरेर चीन, जापान, कोरियाजस्ता विश्व खेलकुदका हस्तीको उपस्थिति रहने एसियाली खेलकुदमा नेपालले धेरै खेलमा बढी खेलाडी सहभागी गराउनु अनावश्यक रहेको ती खेल अधिकारीको तर्क थियो। अठारौं एसियाडमा सहभागिताका लागि नेपालले सात करोड रुपैयाँभन्दा बढी रकम खर्च गरेको छ। सन् १९५१ मा भारतको दिल्लीमा आयोजित एसियाली खेलकुदको पहिलो संस्करणदेखि नै सहभागिता जनाउँदै आएको नेपालले यस्ता ठूला प्रतियोगितालाई कहिलेसम्म अनुभव आर्जनको थलो मात्र बनाइरहने भन्ने प्रश्न उत्तिकै टड्कारो छ। एसियाली खेलकुदको ६७ वर्ष लामो इतिहासमा नेपालले एउटा संस्करणमा मात्र सहभागिता जनाएको छैन। अर्कोतिर एसियाली खेलकुदजस्ता ठूला प्रतियोगितामा खेलाडीको संख्या र पदकबीच कुनै सम्बन्ध नरहने पुष्टि पनि एसियाडको अठारौं संस्करणले नै गरिसकेको छ। अठारौं एसियाडमा लेबनानले केवल २९ जना खेलाडीलाई सहभागी गराएको थियो। तर लेबनानले प्रतियोगितामा एक स्वर्ण, एक रजत र दुई कास्य पदक जितेर खेलाडीको संख्याले पदक हारजितमा कुनै असर नपार्ने गतिलो सन्देश दियो। त्योभन्दा पनि रमाइलो पक्ष भनेको केवल एक सय ६ जना खेलाडी सहभागी गराएको बहराइनले त १२ वटा स्वर्ण पदक जितेर शक्ति राष्ट्रलाई नै गतिलो चुनौती दियो। खासगरी एथलेटिक्समा आफ्नो दबदबा कायम गरेको बहराइनले सात रजत र सात कास्यसमेत जित्दै आफूलाई पदक तालिकाको एघारौं स्थानमा उभ्यायो। यो एसियाडमा उत्तर कोरियाले समेत नेपालको भन्दा कम खेलाडी सहभागी गराएको थियो। एक सय ६८ जना खेलाडी मैदानमा उतारेको उत्तर कोरिया १२ स्वर्ण, १२ रजत र १३ कास्यसहित कुल ३७ पदक जित्दै तालिकाको दसौं स्थानमा रहन सफल भयो। यसैगरी केवल ४५ जना खेलाडी पठाएको जोर्डनले दुई स्वर्ण, एक रजत र नौ कास्य गरी कुल १२ वटा पदक जित्यो भने ५४ जना खेलाडी सहभागी गराएको इराकले पनि एक स्वर्ण र एक रजत पदक हात पार्यो। अझ ४३ जना मात्र खेलाडी सहभागी गराएको कम्बोडिया त दुई स्वर्ण र एक कास्य पदक जित्न सफल भयो। केवल एक सय २१ जना खेलाडी मैदानमा उतारेको संयुक्त अरब इमिरेट्स (यूएई) ले पनि तीन स्वर्ण, ६ रजत र पाँच कास्यसहित कुल १४ वटा पदक हात पार्यो। एक सय ५२ जना खेलाडी पठाएको किर्गिस्तानले दुई स्वर्ण, ६ रजत र १२ कांस्य जित्यो भने एक सय ११ जना खेलाडी मात्र उपस्थित गराएको मकाउले पनि एक स्वर्ण, दुई रजत र दुई कांस्य गरी कुल पाँच पदक हात पार्यो। यसैगरी ६४ खेलाडी पठाएको तुर्कमिनिस्तानले एक रजत र दुई कांस्य, एक सय ३८ खेलाडी सहभागी गराएको साउदी अरेबियाले एक स्वर्ण, दुई रजत र तीन कांस्य तथा एक सय ३९ खेलाडी पठाएको लाओसले दुई रजत र तीन कांस्य हात पारे। केवल ३३ खेलाडी सहभागी गराएको कुबेतले पनि तीन स्वर्ण, एक रजत र दुई कांस्य पदक जित्न सफल भयो। पदक तालिकामा उपस्थिति जनाउन नसके पनि यो एसियाडमा ब्रुनाईले १५, भुटानले २४, यमनले ३८, ओमानले ४६, टिमोर लिस्टेले ६७ र माल्दिभ्सले एक सय ६ जना खेलाडी मात्र सहभागी गराएका थिए। यसैगरी अठारौं एसियाडमा नेपाली टोली वा खेलाडीले हराएका अधिकांश प्रतिद्वन्द्वी भुटानका थिए। नेपाली खेलाडीले भुटानबाहेक अन्य राष्ट्रका प्रतिद्वन्द्वीलाई विरलै मात्र हराएका छन्। प्रश्न उठ्नु स्वाभाविक हो, के एसियाडमा ६७ वर्ष लामो अनुभव बटुलेको नेपालको हैसियत अठारौं संस्करणसम्म आइपुग्दा भुटानी खेलाडीलाई मात्र हराउनुमा सीमित रहनु स्वाभाविक हो। एसियाड यात्राबाट फर्किएपछि नेपाली खेल पदाधिकारीले अन्य राष्ट्रको खेलाडी संख्या, पदकको हारजित, आफ्ना खेलाडीको प्रदर्शन र सहभागितामा भएको खर्चजस्ता कुरालाई आधार मानेर पनि गम्भीर विश्लेषण गर्नु आवश्यक छ। यसबाहेक वर्षौंदेखि खेल पदाधिकारीको आपसी विवादमा रुमलिँदै आएको नेपाली खेलकुदलाई यस्ता विवादले पुर्याउँदै आएको असरको विषयमा समेत गम्भीर बहस हुन आवश्यक छ। अठारौं एसियाडको पूर्वसन्ध्यामा समेत तेक्वान्दो, कराँते, कुस्ती, टेनिसलगायतका खेलमा खेलाडी छनोटदेखि लिएर प्रशिक्षण सञ्चालनमा समेत संघका पदाधिकारीबीच विवाद र आरोपप्रत्यारोप भएको तथ्य कसैसँग लुकेको छैन।  जकार्ता (इन्डोनेसिया) बाट फर्केर।"
"आज बंगलादेशसँग भिड्दै, दबाबमा नेपाल","काठमाडौं : साफ च्याम्पियनसिपको समूहगत चरणको अन्तिम खेलमा नेपालले शनिबार आयोजक बंगलादेशको सामना गर्दै छ। ढाकास्थित बंगबन्धु रंगशालामा हुने खेल नेपालका लागि गर या मरको अवस्थामा हुनेछ। समूहगत चरणका दुई खेलमध्ये दुवै खेलमा जित हात पार्दै शीर्ष स्थानमा रहेको बंगलादेश अघिल्लो चरण पुग्ने लगभग निश्चितजस्तै छ। पहिलो खेलमा भुटानलाई २० गोलले पराजित गरेको बंगलादेश शुक्रबार भएको दोस्रो खेलमा पाकिस्तानलाई १० गोलले पराजित गर्दै ६ अंकका साथ शीर्ष स्थानमा छ। दुई खेलमध्ये एकएक खेलमा पराजय बेहोरेको नेपाल र पाकिस्तान दोस्रो र तेस्रो स्थानमा छन्। दुवै टोलीको तीन तीन अंक भए पनि गोल भिन्नतामा नेपाल अगाडि छ। त्यसैले शनिबार हुने खेलमा नेपालसँग जितको विकल्प छैन। पुराना र युवा खेलाडीको सम्मि श्रण रहेको नेपाली टोलीले यसपालि सुखद नतिजा दिने अपेक्षा गरिएको छ। पाकिस्तानले अन्तिम खेलमा कमजोर प्रतिद्वन्द्वी भुटानको सामना गर्ने भएकाले पनि नेपाल थप दबाबमा छ। पाकिस्तानले भुटानलाई पराजित गरेमा उसको ६ अंक हुनेछ। नेपालले घरेलु टोलीसँग बराबरी खेलेमा या हार बेहोरेमा भने समूहगत चरणबाटै घर फर्किन बाध्य हुनुपर्नेछ। त्यसैले नेपाली टोलीका प्रशिक्षक बालगोपाल महर्जनले घरेलु टोलीविरुद्ध जितकै रणनीति बनाएको हुनुपर्छ। समूह एको समीकरणअनुसार शनिबार भुटानले पाकिस्तान र बंगलादेशले नेपाललाई पराजित गरेमा भने नेपालले गोलभिन्नताका आधारमा सेमिफाइनलमा स्थान बनाउन सक्ने अवस्था छ। बंगलादेशको ढाकामा जारी च्याम्पियनसिपको पहिलो खेलमा नेपाल पाकिस्तानसँग २१ गोलले पराजित भएको थियो। बिहीबार भएको खेलमा भने उत्कृष्ट प्रदर्शन गर्दै भुटानलाई ४० गोलले पराजित गर्दै तीन अंक जोडेको थियो। जितसँगै नेपालले भुटानसँगको अपराजित यात्रा कायमै राखेको छ। सन् १९८४ मा भएको सार्कस्तरीय फुटबल प्रतियोगितादेखि भुटानसँग अन्तर्राष्ट्रिय फुटबल खेल्न थालेको नेपालले अहिलेसम्म भुटानलाई हराइरहेको छ। नेपालले भुटानसँग यस च्याम्पियनसिपमा पनि जितलाई निरन्तरता दिँदै अपराजित खेल संख्या १३ बनाएको छ। सन् १९९३ मा सार्क गोल्ड कपको नाममा सुरु भएको साफ च्याम्पियनसिप फुटबलको यो १२औं संस्करण हो। च्याम्पियनसिपमा नेपाल सेमिफाइनलबाट माथि पुग्न सकेको छैन। सन् १९९३ मा भएको च्याम्पियनसिपमा नेपालले तेस्रो स्थान हासिल गरेको थियो। साफ च्याम्पियनसिपमा भारत सर्वाधिक सफल टोली हो। भारतले १२ मध्ये सात संस्करण जितेको छ। भारतपछि बंगलादेश, माल्दिभ्स र श्रीलंकाले एकएकपटक उपाधि जितेका छन्। च्याम्पियनसिपमा नेपालसँगै पाकिस्तान र भुटान पनि उपाधिविहीन छन् ।"
बंगलादेशविरुद्ध विमलको सुन्दर गोल,"काठमाडौं : साफ च्याम्पियनसिपको समूहगत चरणको अन्तिम खेलको पहिलो हाफमा नेपालले बंगलादेशविरुद्ध गोल गरेको छ । ढाकास्थित बंगबन्धु रंगशालामा जारी खेलको ३३ औं मिनेटमा नेपालका स्ट्राइकर विमल घर्तीमगरले सुन्दर गोल गरेका हुन्। समूहगत चरणका दुई खेलमध्ये दुवै खेलमा जित हात पार्दै शीर्ष स्थानमा रहेको बंगलादेश अघिल्लो चरण पुग्ने लगभग निश्चितजस्तै छ। पहिलो खेलमा भुटानलाई २० गोलले पराजित गरेको बंगलादेश शुक्रबार भएको दोस्रो खेलमा पाकिस्तानलाई १० गोलले पराजित गर्दै ६ अंकका साथ शीर्ष स्थानमा छ। दुई खेलमध्ये एकएक खेलमा पराजय बेहोरेको नेपाल र पाकिस्तान दोस्रो र तेस्रो स्थानमा छन्। दुवै टोलीको तीन तीन अंक भए पनि गोल भिन्नतामा नेपाल अगाडि छ। त्यसैले आजको खेलमा नेपालसँग जितको विकल्प छैन। पाकिस्तानले भुटानमाथि ३०को जित निकालेपछि नेपालमाथि बंगलादेशलाई जित्नैपर्ने दबाब छ । पाकिस्तानले ६ अंक बनाएको छ। बंगलादेशको ढाकामा जारी च्याम्पियनसिपको पहिलो खेलमा नेपाल पाकिस्तानसँग २१ गोलले पराजित भएको थियो। बिहीबार भएको खेलमा भने उत्कृष्ट प्रदर्शन गर्दै भुटानलाई ४० गोलले पराजित गर्दै तीन अंक जोडेको थियो। जितसँगै नेपालले भुटानसँगको अपराजित यात्रा कायमै राखेको छ। सन् १९८४ मा भएको सार्कस्तरीय फुटबल प्रतियोगितादेखि भुटानसँग अन्तर्राष्ट्रिय फुटबल खेल्न थालेको नेपालले अहिलेसम्म भुटानलाई हराइरहेको छ। नेपालले भुटानसँग यस च्याम्पियनसिपमा पनि जितलाई निरन्तरता दिँदै अपराजित खेल संख्या १३ बनाएको छ। सन् १९९३ मा सार्क गोल्ड कपको नाममा सुरु भएको साफ च्याम्पियनसिप फुटबलको यो १२औं संस्करण हो। च्याम्पियनसिपमा नेपाल सेमिफाइनलबाट माथि पुग्न सकेको छैन। सन् १९९३ मा भएको च्याम्पियनसिपमा नेपालले तेस्रो स्थान हासिल गरेको थियो। साफ च्याम्पियनसिपमा भारत सर्वाधिक सफल टोली हो। भारतले १२ मध्ये सात संस्करण जितेको छ। भारतपछि बंगलादेश, माल्दिभ्स र श्रीलंकाले एकएकपटक उपाधि जितेका छन्। च्याम्पियनसिपमा नेपालसँगै पाकिस्तान र भुटान पनि उपाधिविहीन छन् ।"

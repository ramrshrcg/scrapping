शीर्षक,विवरण
समृद्धिको उल्टो यात्रा,"विदेशी बोलाउने र डलरमा पीपीए गराउने विगत र वर्तमान सरकारहरुको दाउले प्राधिकरण जहिले पनि टाटको टाट हुने गरेको छ अरुण तेस्रोमा नेपालभित्रै गज्याङगुजुङ देखिएपछि विश्व बैंक हात झिक्ने चरणमै पुगिसकेको थियो। त्यही बेला एमालेका तत्कालीन महासचिव माधवकुमार नेपालले विश्व बैंकलाई चिठी लेखे लगानी नगर भनेर। ठेक्कापट्टा भइसकेको अरुण तेस्रो रद्द भएदेखि विश्व बैंक अहिलेसम्म नेपालको जलविद्युत्मा फर्केको छैन, तर उसको भूत भने बाँकी नै छ। अरुण तेस्रो रद्द गरेको विश्व बैंकलाई माथिल्लो अरुणमा लगानी गर्न तत्कालीन जलस्रोत मन्त्रालयले निकै कसरत गर्यो। उसले आउँछु पनि भन्यो। तत्कालीन जलस्रोत सचिव शंकर कोइराला निवृत्त भएर अर्थमन्त्री हुँदासमेत विश्व बैंक आएन। अहिले माथिल्लो अरुण विद्युत् प्राधिकरणको सहायक कम्पनीले बनाउने चर्चा छ। प्राधिकरण पनि विश्व बैंकको नाम लिन छाड्दैन। अझै पनि उसलाई विश्वास छ कि विश्व बैंक माथिल्लो अरुणमा एक दिन अवश्य आउनेछ। प्राधिकरणको यो पर्खाइले झन्डै दुई दशक बिताइसकेको छ। न विश्व बैंक आयो, न त माथिल्लो अरुण नै बन्यो। माथिल्लो अरुण एउटा प्रतिनिधिमूलक आयोजना हो। हरेक ठूला आयोजनामा सरकार वा प्राधिकरण विदेशीको भर पर्छन्। अरुण तेस्रोको पैसालाई जर्मनीले मध्य मस्र्याङ्दीमा लगानी गर्यो। ११ अर्ब रुपैयाँ अनुदान दियो, नेपालबाट लग्यो ३६ अर्ब रुपैयाँ। कालीगण्डकीमा पनि त्यस्तै भयो। ४५ करोड अमेरिकी डलरको लागत अनुमान गरियो, बन्यो ३६ करोड डलरमा, त्यो पनि ६७ प्रतिशत भेरियसन गरी। यी दुई उदाहरणले प्रस्ट पार्छ विदेशी सहायता वा ऋणमा बनेका आयोजना कति महँगा ? विदेशी परामर्शदाताले सुरुमै लागत ह्वात्तै बढाइदिन्छ। त्यसैमा ठेक्का हुन्छ। ठेक्का हुँदा भेरियसन र समयमा काम गर्न नपाएका जस्ता अनेक बहानाले लागत उच्च हुन्छ। चमेलियामा पनि त्यस्तै भयो र अहिले माथिल्लो त्रिशूली थ्रीए पनि यही पथमा लागेको छ। ठेक्का गरिसकेपछि प्राधिकरण वा सरकारका प्रतिनिधि र ठेकेदारबीच हुने अनैतिक गठबन्धनका कारण लागत उकालो लाग्छ। अझ भनौं प्राधिकरण र उसका सहायक कम्पनीले बनाएका कुनै पनि आयोजना निर्धारित लागत र समयमा सम्पन्न भएनन् र हुने पनि छैन। बन्दै गरेका आयोजनाले यो नहुने प्रस्ट छनक दिइसकेका छन्। आयोजना निर्माणका क्रममा केही न केही त अवश्य हुने गर्छन्। पहिला माओवादीको दसबर्से जनयुद्ध थियो, जसले जति लुँड्याए पनि दोष माओवादीजनयुद्धलाई जान्थ्यो। त्यसपछि काटमार सकियो। दोष दिइयो नौदस महिनामा परिवर्तन भइरहने सरकार अर्थात् राजनीतिक अस्थिरता। राजनीतिक अस्थिरतामाथि भूकम्प आइदियो। भूकम्पले प्राधिकरण र ठेकेदारहरूलाई मालामाल बनाइदियो। भूकम्पको पीडा त छँदै थियो, त्यसमाथि भारतीय नाकाबन्दी। भारतीय नाकाबन्दीले त सात खत माफ गराइदियो। केले गर्दा यस्तो भयो ? भन्दा बनिबनाउ जवाफ आयो, भूकम्प र भारतीय नाकाबन्दीले। अब त भूकम्प पनि छैन र नाकाबन्दी पनि। बरु दुईतिहाइको शक्तिशाली सरकार छ। इतिहासमै कहिल्यै प्राप्त नभएको राजनीतिक स्थिरता पनि। अब त काम हुनुपर्ने हो नि। तैपनि भइरहेको छैन। जाबो १४ मेगावाटको कुलेखानी तेस्रो बनाउन सकेको छैन प्राधिकरणले। दस वर्षभन्दा बढी भइसक्यो। नेपालमा ठूला परियोजना निर्माणमा यी प्रवृत्ति कायम छन्। अर्थात् काम हुन बडो मुस्किल छ। विद्युत् प्राधिकरणलाई अझै विश्वास छ विश्व बैंक माथिल्लो अरुणमा एक दिन अवश्य आउनेछ। प्राधिकरणको यो पर्खाइले झन्डै दुई दशक बिताइसकेको छ। न विश्व बैंक आयो, न त माथिल्लो अरुण नै बन्यो। आफूले ठूला आयोजना निर्माण गर्छु भन्ने विश्वास प्राधिकरण आफैंसित छैन। राष्ट्रको खाँचो टार्ने, विकासको संवाहक मानिने ठूला र आकर्षक आयोजना प्राधिकरणका सहायक कम्पनीमा पुगेर जाम भएका छन्। तिनले कहिले लगानी पाउने, कसले गर्ने, कसरी गर्ने जस्ता प्रश्न अनुत्तरित छन्। मन्त्रिपरिषद्ले माथिल्लो अरुणको निर्णय गर्दा कर्मचारीले सेयर लिन नपाउने गरी मात्र प्राधिकरणलाई दिने भन्यो। यस्तो किन भनियो भने हिजो आफ्नै हात जगन्नाथ शैलीमा आफैंले आयोजना बनाउने, आफैं बिजुली खरिद सम्झौता (पीपीए) गराउने, आफैं भेरियसन गर्ने, आफैं भुक्तानी दिने। सन्तुलन र परीक्षण भएन। प्राकृतिक नियमको सिद्धान्तविपरीत भयो। आकर्षक र ठूला आयोजना धमाधम विदेशीले टप्काउन थाले। बचेखुचेका राज्यले गर्नुपर्छ भनेर उत्तरगंगा, तमोर, दूधकोसी, सुनकोसी, बूढीगण्डकीजस्ता केही आयोजना राखियो। तर बनाउनेतिर सरकार कहिल्यै पनि गएन। राज्यले अर्बौँ रुपैयाँ खर्चेर बूढीगण्डकीको विस्तृत परियोजना प्रतिवेदन (डीपीआर) बनायो, प्रधानमन्त्रीले खुसुक्क बेचिदिए। एकातिर भएका गतिला आयोजना प्राधिकरणले आफ्ना सहायक कम्पनी खडा गरी अड्काएर राख्ने गर्यो। प्राधिकरणबाट फुत्केका र फुत्काइएका विदेशीलाई बेचियो। कहाँसम्म भने विदेशीले नै लाइसेन्स लिएर सरकारलाई बुझाएका आयोजनासमेत क्षमता घटाई पुनः अर्को विदेशीलाई बेचियो (तामाकोसी तेस्रो)। गत वर्ष प्राधिकरणको आंशिक नाफा देखियो। चुहावट घटेका कारण आम्दानी वृद्धि भयो। तर दुई अर्ब रुपैयाँभन्दा बढीको बिजुली तिर्नुपरेन उसलाई। भूकम्पले थला परेको भोटेकोसीको उत्पादन ठप्प भएर। अर्काे वर्ष भोटेकोसी त आउँछ। त्यसपछि प्राधिकरणले नाफा गरें भन्न पाउँदैन। कहाँसम्म भने प्राधिकरणले गरेको आम्दानीको ७५ प्रतिशतभन्दा बढी निजी क्षेत्र (भारतीय आयातसमेत) को बिजुलीलाई तिर्दा सकिन्छ। अनि २५ प्रतिशत सावाँ, ब्याज, कर्मचारीलगायत अन्य खर्च। यो आँकडाले प्रस्ट पारेको छ प्राधिकरणको वित्तीय स्वास्थ्य राम्रो छैन। यहींनेर प्रश्न आउँछ उसले कसरी जलविद्युत् आयोजनामा लगानी गर्न सक्छ ? प्राधिकरण शतप्रतिशत सरकारी कम्पनी हो। यसको घाटाजति सरकारले बेहोरिहाल्छ। हिजो पनि बेहोरेकै हो। नत्र प्राधिकरणको ऋणात्मक वासलात हेरेर निजी क्षेत्रले पीपीए गर्दैनथे। तर विदेशी निजी क्षेत्रको हकमा प्राधिकरणप्रति विश्वास छैन। राज्यको ग्यारेन्टी खोज्छन्। कोरियन लगानीको माथिल्लो त्रिशूली १ ले सरकारसित आयोजना विकास सम्झौता (पीडीए) गर्नुको कारण यही हो। निश्चय पनि प्राधिकरण सरकारी कम्पनी। सरकारले प्राधिकरणको समानान्तर अर्को संस्था खडा गर्न सक्दैन। यसको विकल्पमा निजी क्षेत्र आउन सक्दैनन्। प्राधिकरण आर्थिक र प्राविधिक रूपले बलियो नभएसम्म मुलुकको जलस्रोत तथा जलविद्युत्को विकास हुन सक्दैन। यो घामजत्तिकै छर्लंग छ। यसको घाटाजति सरकारले सकार्दै जान पनि सम्भव छैन। यो संस्था आफैंमा दिगो हुनुपर्छ। यसको दिगोपन भनेकै उत्तरगंगा, दूधकोसी, सुनकोसीजस्ता आयोजना आफैंले बनाउने। उदाहरणका लागि माथिल्लो तामाकोसीमा ५९ प्रतिशत सेयर बाहिरी निकाय (दूरसञ्चार, बिमा संस्थानलगायत कर्मचारी र सञ्चयकर्ता आदि) को छ। माथिल्लो तामाकोसीले बिजली बेचेरै वर्षको दस अर्ब रुपैयाँ आम्दानी गर्छ। यसको लागत ६० अर्ब रुपैयाँ कटेको छ। यो लागत उसले ६ वर्षमा उठाउँछ। त्यसपछि नाफैनाफा। कुल मिलाएर तामाकोसी वास्तविक निर्माणमा गएको १० वर्ष हुन लाग्यो। यो अवधिमा सरकारले वर्षको ६ अर्ब रुपैयाँका दरले लगानी (ऋण नै सही) गरेको भए शतप्रतिशत प्राधिकरण वा सरकारी हुन्थ्यो। सरकारको दाउ तामाकोसी पनि विदेशीलाई बेच्ने नै थियो, छिटो कमिसन प्राप्त गर्नका निम्ति। सरकारले दीर्घकालीन सोच राखेको भए उसैले लगानी गर्थ्यो। ऋण जुटाउन कर्मचारी र ऋणदातालाई घूससरि सेयर दिइरहनुपर्ने थिएन। यति गर्दा पनि प्राधिकरण र सरकारको चेत अझै खुलेको छैन। आकर्षक आयोजना अड्काइएका छन्। लगानी छैन। सरकारले प्राथमिकता तोकेर ऋणको बन्दोबस्ती गर्ने हो भने माथि उल्लिखित सबै आयोजना राज्य तहबाट निर्माण हुन्छ। जब जलाशययुक्त र अर्धजलाशययुक्त आयोजना बनाएर भारतीय बिजुली आयात बन्द हुन्छ अनि मात्र सुरु हुन्छ समृद्धिको यात्रा। विदेशी बोलाउने, डलर पीपीए गराउने अनि प्राधिकरण जहिले पनि टाटको टाट। यही हो समृद्धिको उल्टो यात्रा र सरकारी दुर्दशा।"
सामाजिक सुरक्षा कार्यान्वयनका चुनौती,"अबदेखि श्रम गरेर खानेहरू पनि सामाजिक सुरक्षाको लाभ लिने भएछन्, यो सराहनीय हो। भर्खरै मात्र हर्षोल्लासका साथ यसको शुभारम्भ पनि गरियो। श्रमिक वर्ग उत्साहित भए। ट्रेड युनियनहरूले आपसमा खुसी बाँडे। सञ्चयकोष, उपदान, पेन्सन, औषधोपचार, बिमालगायत सामाजिक सुरक्षाको प्रत्याभूति हुने भयो भन्ने ठानियो। विशेषतः निजी क्षेत्रसँग आबद्ध श्रमिकहरूबाट खुसी मनाइयो। यस प्रकारको व्यवस्था विकसित देशहरूमा वर्षौंदेखि प्रयोगमा आएको छ। यसको सुरुवात पहिलोपटक सन् १९३३ मा अमेरिकामा भएको हो। राम्रो कामको थालनी हुनु प्रशंसनीय कार्य मानिन्छ। कार्यान्वयन पक्ष सबल भएन भने यस्ता कामको प्रभावकारी परिणाम आउन सक्दैन। सामाजिक सुरक्षाको व्यवस्था सेवानिवृत भएपछि जीवन सहजरूपमा बितोस् भन्ने उद्देश्यबाट ल्याइएको हुन्छ। जसले यसमा सहभागिता जनाउँछन्, उनीहरूले मात्र लाभ लिन सक्छन्। व्यवहारतः श्रमिकले तत्कालै लाभ लिने आकांक्षा र रोजगारदाताको व्यापारिक मानसिकताले घर गरेको पाइन्छ। यहाँ धेरैपटक फसल लगाइयो। भित्र्याउने कार्य कहिल्यै भएन। भकारी भरिने आशामा श्रमजीवी वर्गको आँखा टट्याइसकेको छ। यसभन्दा अगाडि श्रम ऐन २०४८ क्रियाशील थियो। त्यहाँ आंशिक रूपमा भए पनि सञ्चयकोष उपदानलगायत केही व्यवस्था भएकै हो। ०७४ सम्म आइपुग्दा कुल ४० प्रतिशत प्रतिष्ठानमा पनि लागू हुन नसकेको आधिकारिक तथ्यांकले पुष्टि गरिसकेको छ। ०७१ सालतिर सामाजिक सुरक्षाको प्रत्याभूति गरिनुपर्ने प्रस्तावसहित मुलुकका ट्रेड युनियनहरूले व्यवसायीसमक्ष प्रस्ताव लगेका हुन्। श्रम मन्त्रालयसमेतको उपस्थितिमा उद्योग वाणिज्य महासंघ एवं ट्रेड युनियन महासंघहरू सामाजिक सुरक्षा ऐन बनाइनूपर्छ भन्नेमा एकमत देखिए। फलस्वरूप ०७४ भदौ १९ गते ऐन निर्माण भई कार्यान्वयनमा आएको हो। सामाजिक सुरक्षाको प्रत्याभूति त त्यसै दिन भयो, जुन दिन राष्ट्रपतिबाट यो विधेयकलाई ऐनमा प्रमाणीकरण गरियो। निजी क्षेत्रबाट सञ्चालित उद्योग प्रतिष्ठानमा यो ऐन प्रयोगमा आइसकेको छ। तथापि जति हुनुपर्ने त्यति भएको पाइँदैन। कार्यान्वयन फितलो देखिएको छ। यसलाई शुभसंकेत मान्न सकिँदैन। अहिले पुनः सामाजिक सुरक्षा योजना लागू हुने भनिएको छ। यो पनि सकारात्मक पक्ष हुन सक्ला ! यसलाई बढी प्रचारमुखी बनाइनुभन्दा गरिखाने वर्गमा चेतना पुर्याइनु जरुरी हुन्छ। सरकारको काम देशमा शान्तिसुरक्षा दिनु, अमनचयन कायम गर्दै जनसरोकारका विषयमा आफूलाई उभ्याउनु हो। श्रमिकहरूले सामाजिक सुरक्षामा सूचीकृत भई सेवा पाउनुपर्छ भन्नेमा सिद्धान्ततः सबैको एउटै मत देखिन्छ। धरातलीय यथार्थमा पुग्दा प्रायः रोजगारदाताले यसलाई सहजरूपमा नस्विकार्ने अधिकांश श्रमिकहरू सूचीकृत हुन नचाहने अवस्था अझै विद्यमान छ। विशेषगरी तराई क्षेत्रका औद्योगिक प्रतिष्ठानहरूमा यस्तो अवस्था देखिएको छ। यसलाई कार्यान्वयनमा लैजान त्यति सजिलो छैन। तर यस्तोमा सरकारी ध्यान पटक्कै पुग्न सकेन। अहिले पनि जस लिने होड तीव्र रूपमा चलेको छ। यसको श्रेय ट्रेड युनियन महासंघहरूलाई जान्छ। ट्रेड युनियनको प्रस्ताव स्विकार्ने उद्योगी व्यवसायीको महासंघ पनि धन्यवादका पात्र छ। यहाँ योजना बनाएर केही गरिँदैन। विनायोजना गरिने राम्रा काम पनि निष्प्रभावी भएका छन्। एकातिर खाडी मुलुकमा युवा निर्यातको सम्झौता गर्दै अब्बल दर्जाको काम गरको भनी सरकार दंग पर्छ, अर्कोतर्फ सामाजिक सुरक्षाको शुभारम्भबाट नयाँ युगको थालनी भयो भन्दै दीप प्रज्ज्वलन हुन्छ। यस्तो विरोधाभासले अन्योल सिर्जना नहोला भन्न सकिन्न। त्यसैले युवालाई शीघ्र देश भिœयाउने कार्य प्रारम्भ हुनुपर्ने हो। श्रमिक एवं रोजगारदातामैत्री कानुन आउनुपर्ने हो, तर त्यसो हुन सकेन। भएका कानुन पनि प्रयोगमा आउन सके केही हदसम्म श्रमिक उत्थानका लागि ल्याइएका योजनाले मूर्तरूप लिन सक्छ। एकातिर खाडी मुलुकमा युवा निर्यातको सम्झौता गर्दै अब्बल दर्जाको काम गरको भनी सरकार दंग पर्छ, अर्कोतर्फ सामाजिक सुरक्षाको शुभारम्भबाट नयाँ युगको थालनी भयो भन्दै दीप प्रज्ज्वलन हुन्छ। मंसिर ११ गते सामाजिक सुरक्षा दिवस मनाइरहँदा धनकुटा नगरपालिकामा दुइटा चिया बगान बन्द भए। झन्डै पाँच सयले प्रत्यक्ष रोजगार पाएका ती उद्योगमा श्रमिक कटौती गरिएको समाचार आयो। त्यसैगरी इलाम र झापा क्षेत्रका बगानहरूको पनि स्थिति धरमर छ भन्ने खबर छापामा आएको छ। यस्तो हुनुमा श्रम ऐन र सामाजिक सुरक्षा ऐन ०७४ अव्यावहारिक भयो भन्ने व्यवसायीको गुनासो छ। किन यस्तो हुन्छ ? कानुन निर्माण हुनुअघि व्यवसायी र राज्यसंयन्त्रबीच किन परामर्श हुँदैन ? ट्रेड युनियनसँग सहमति हुनुअघि किन चुपचाप बसियो ? अहिले सबै निरुत्तर छन्। त्यतिका श्रमिक बेरोजगार बन्ने अवस्थाको जिम्मेवारी लिने निकाय खोइ ? यसर्थ सिद्धान्त स्थापित हुनुभन्दा त्यसलाई व्यहारमा क्रियाशील बनाइनु मूल प्रश्न हो। सम्बन्धितहरू बेलैमा सचेत हुन सके यस्तो दुःखद परिणति भोग्नुपर्ने थिएन। त्यसैगरी मुलुकमै सबैभन्दा बढी रोजगार दिने सुनसरी मोरङका जुट उद्योगहरूको आफ्नै व्यथा सुनिन्छ। राज्यले हाम्रा लागि मौनता साँध्ने हो भने उद्योग सञ्चालन गर्न नसक्ने दुखेसो पोख्छन् उनीहरू। यथार्थ के हो ? सम्बन्धित निकाय यसमा गम्भीर बन्नु पर्दैन ? यहाँ सरकारलाई मात्र दोष दिएर पुग्दैन। प्रतिपक्षलगायत नागरिक समाज पनि उत्तिकै जिम्मेवार बन्नुपर्छ। विनायोजना गरिएका अदूरदर्शी निर्णयको प्रतिफल आज जनजनले भोग्नुपर्दैछ। लाखौं युवा मुलुकबाट बाहिरिएका छन्। बाँकी रहेकामध्ये पनि सबैले रोजगार पाएका छैनन्। चाहेर पनि अधिकांश श्रमिकहरू सामाजिक सुरक्षामा सूचीकृत हुने वातावरण बन्न सकेको छैन। कमाउने र आफूमात्र लिने प्रवृत्ति हाबी छ। कानुनमा किटान गरिँदा पनि अधिकांश क्षेत्रमा श्रमले उचित एवं न्यायोचित मूल्य पाएको छैन। सही व्यवसायीलाई पनि टाठाबाठाले हतोत्साही बनाएका छन्। श्रमिकको नाममा व्यक्तिगत फाइदा लिएका उदाहरण यत्रतत्र भेटिन्छन्। चन्दा असुली व्याप्त छ। विधिको शासन लोकतन्त्रको गहना मानिन्छ। नयाँ कामको थालनी गर्दा त्यसले समाजमा कस्तो प्रभाव पार्छ ? विज्ञहरूबाट व्यापक परामर्श हुनुपर्ने हो। यहाँ विज्ञको राय लिइँदैन। त्यसैले प्रतिफलको साटो पलपलमा असफल भोग्नुपर्ने परिस्थिति आइलाग्छ। लोकतन्त्र प्राप्तिपछि पनि लगानी भित्रिन सकेन। सरकारले लगानीमैत्री वातावरण सिर्जना गराउनुपर्ने हो। सोहीअनुसार कानुन निर्माण गरिनुपर्ने हो। बाहिरिएका शिक्षित प्रतिभा एवं दक्ष श्रमशक्ति भिœयाउन पहल गरिनुपर्ने हो। यस्तो हुने सामान्य छनकसम्म देखिँदैन। सबैको सहमतिबाट श्रम एवं सामाजिक सुरक्षा कानुन निर्माण भयो। अहिले अधिकांश व्यवसायीहरूमा त्यसैप्रति असन्तुष्टि छ। यो ऐन त्यत्तिकै आएको होइन। लामो समयको मन्थनपछि पूर्णता पाएको हो। हिजो पत्रपत्रिका तथा टेलभिजनमा उत्कृष्ट ऐन भन्दै स्वागत गर्ने रोजगारदाता नै हुन्। आज आएर यसको विरोध गर्नुको कुनै अर्थ रहँदैन। यहाँ कानुन निर्माण हुन्छ, कार्यान्वयन हुँदैन। सबैले आआफ्ना पीडा पोख्छन् व्यथा सुनाउँछन्। इमानदारी भेटिँदैन। कानुन कार्यान्वयनमा आउँदा अव्यावहारिक देखिए संशोधन हुने ठाउँ प्रशस्तै हुन्छ। काम गर्दा चुनौती अवश्य आउँछन्। त्यसलाई सहजरूपमा लिन सक्नुपर्छ, अन्यथा कानुनमा लेखिन्छ, उत्सव मनाइन्छ, व्यवहारत; जस्तो थियो त्यस्तै हुन्छ र भइरहन्छ।"
आखिर म विशेष आमा,"नसक्नेलाई सक्नेले सहयोग गर्नुपर्छ। कसैमा पनि तिमी नसक्ने छौ वा कमजोर छौ भन्ने भावनाको विकास हुन दिनु हुँदैन, हजुरबुबा भन्ने गर्नुहुन्थ्यो। यो गहन कथन नै हामीलाई सानैदेखि निडर र आत्मविश्वासी बन्न सहयोगी रह्यो। एउटी आमामा मेरो बच्चा यस्तो होस्, उस्तो होस् भन्ने चाहना हुनु स्वाभाविक हो। आफ्ना सन्तान काविल व्यक्ति (डाक्टर, इन्जिनियर, पाइलट, प्रशासकलगायत), असल व्यक्ति बनोस् भन्ने चाहना सबैमा हुन्छ। म पनि त्यही पंक्तिको आमा हुँ। मैले बच्चाको बारेमा राम्रो सोच्नु स्वाभाविक हो। सन्तान सुखजस्तो सुन्दर पक्ष अर्को के होला र ? म पनि सात वर्षअगाडि आमा बन्दा घरपरिवारमा खुसीको सीमा थिएन। परिवारमा नयाँ सदस्यका रूपमा छोराको आगमनसँगै सासुससुरा, पति र मलाई जिम्मेवारी थपिएको महसुस भयो। माइतीमा बाबाआमा, भाइदिदी पनि दंग थिए। भाइहरू मामा, दिदीहरू ठूलीआमा, बहिनी सानिमा बनेकोमा औसतभन्दा बढी नै खुसी थिए। परिवार र आफन्तजनमा एउटा उत्सव झैं नयाँ उमंग थियो। परम्पराअनुसार बच्चा जन्मेपछि गर्नुपर्ने कर्म र पाठपूजा ससुरा बाबाटै भयो। छोरा जन्मेको ६६ औं दिनमा श्रीमान् उच्च शिक्षाका लागि बिदेसिनुभयो। श्रीमान्को अनुपस्थितिमा मेरो दैनिकी बाबुसँगै बढी रम्दै गयो। बाबु ठूलो हुँदै गयो। विडम्बना, समयअनुसार स्वभाव र शारीरिक विकासमा आउनुपर्ने परिवर्तन मेरो बच्चामा देखिएन। नौ महिनाको हुँदा सामान्यतया उभिनुपर्ने हो। तर ऊ उभिन सक्दैनथ्यो। केही कारणले ढिलो भयो होला भनेर थप समय प्रतीक्षा गरियो। त्यसबीचमा उसको हेराइ, बोलाइ र अन्य प्रतिक्रिया राम्रो भए पनि शारीरिक विकास नभएपछि एघारौं महिनामा धुलिखेल अस्पताल पुगे। चिकित्सक नारायणनले उसको परीक्षणपछि भन्नुभयो, यो बालक कहिल्यै पनि शतप्रतिशत हुन सक्दैन। यो सीपी हो। यस्तो केसका बालबालिकाको बौद्धिक र शारीरिक दुवै विकास राम्रो हुँदैन। चिकित्सकको जवाफले म छाँगाबाट खसेजस्तै भएँ। विनाप्रतिक्रिया बच्चा च्यापेर अस्पतालबाट बाहिरिएँ। मनमा अनेक कुरा खेल्न थाले। साँच्चै मेरो बच्चा त्यस्तै होला त ? अब उसको बुबाको प्रतिक्रिया कस्तो होला ? मनमा यस्तैयस्तै कुरा खेलिरहे। अनिँदो हुँदै रहन थाले। बच्चालाई कतै एकछिन आफूविना छोड्न मनले मानेन। अनि फेरि सोचें के हो त चिकित्सकको शतप्रतिशत भनेको ? अब मैले मेरो बच्चालाई सय प्रतिशत होइन, पाँच सय प्रतिशत बनाउँछु भन्ने प्रतिज्ञा गरें। मसँग अर्को विकल्प थिए। दिन बित्दै गए। बच्चाको फिजियोथेरापी सुरु गरें। अपांगतालाई पूर्वजन्मको पाप वा अन्य परिभाषा दिने समाजका कारण मैले धेरै तनाव झेलें। न त अपांगता भएका व्यक्तिको अपमान गर्नेसँग तँ तँ र म म गर्न मिल्ने ! न सम्झाउनै सकिने। मेरो बच्चा सात वर्षको हँदै गर्दा मैले सात सयभन्दा धेरैपटक तँ अपांगता भएको बच्चाकी आमा होस्, त्यसकारण तैंले अपमान सहनुपर्छ भन्ने खालको व्यवहार यही काठमाडौं खाल्टो र आसपासमा भोगेकी छु। एक दिन म एयरपोर्ट जाँदै थिएँ, मसँग एउटा सामान्य ब्याग र बच्चा थियो। मलाई एयरपोर्ट अगाडि झर्नुपर्ने। गाडीवालालाई भनेकी थिएँ, एयरपोर्ट अगाडि म झर्नुपर्ने छ है ! मलाई चोकचोकमा माइकिङ गरेर सबैलाई सुनाउने मन छ म अपांगता भएको बच्चाकी आमा हुँ। मेरो बच्चा आफैं हिँड्न सक्दैन। उसलाई सहाराको खाँचो छ। सोहीअनुसार भाडा पनि तिरें। एयरपोर्ट अगाडि गाडी केही विस्तारै गर्यो, फटाफट झर्न सक्ने झरे। म गाडीवालालाई रोक्न भन्दै थिएँ, तर मानेन। गाडी लगेर तिलगंगा अगाडि रोक्यो। मैले एयरपोर्टमै ओर्लनुपर्ने मान्छे किन गाडी कुदाइहालेको भन्दा उल्टै गाडीवालाले जवाफ दियो फटाफट ओर्लनुपर्यो नि ! यस्ता अपांग लिएर हिँड्नेले त आफ्नै गाडी चढ्नुपर्छ कि ट्याक्सीमा आउनुपर्छ, गाडीका सहचालकको जवाफ थियो। मैले विनाप्रतिक्रिया गाडी नम्बर हेरेर ट्राफिकलाई फोन गरें। कारबाही भयो, भएन थाहा छैन। यस्ता घटना त मेरो लागि नौलो नै लाग्दैन। आजभोलि म मेरो बच्चाको कारणले चिनिन पाएकी छु। अर्को त्यस्तै घटना छ अस्पतालको। घरनजिक र आफन्त पनि कार्यरत रहेकाले म अहिले केही हुनेबित्तिकै धुलिखेल अस्पताल जान्छु। घरपायक, राम्रो र हामीजस्तो न्यून आय भएकाहरूले सहजै उपचार पाउने अस्पताल निर्माण गर्ने डा रामकण्ठ मकाजुलाई सलाम गर्नुपर्छ। केही समयअघि मेरो बच्चालाई ज्वरो आयो। त्यही अस्पताल लगें। चिकित्सकले भर्ना गर्नुपर्छ भने। भर्ना गरियो। ज्वरो र जन्डिसको उपचार भइरहेको थियो। बिहान नौ बज्नै लागेको बेला बच्चाको वार्डमा राउन्डमा बिरामी चेक गर्न प्रोफसर चिकित्सक त्यो पनि बच्चाको। उहाँका पछाडि इन्टर्न डाक्टर र अन्य गरी करिब २० जना जति हुँदा हुन्। उहाँले दायाँतिरको पहिलो बेडमा रहेको मेरो बच्चाको कार्ड हेर्नुभयो, जसमा उसको फिजोयोथेरापीको रिपोर्ट र दैनिक क्रियाकलापबारे लेखिएको थियो। उहाँले भन्नुभयो, तपाईंको यो बच्चा सय प्रतिशत हुन सक्दैन, हिँड्न सक्दैन। फेरि सोध्नुभयो तपाईंको अर्को बच्चा छ कि छैन ? छैन। एउटा मात्र हो, मैले जवाफ दिएँ। यो सुन्नासाथ उहाँबाट गजबको सुझाव आयो, तपाईंले अर्को बच्चा पाइहाल्नुस्, यो बच्चा राम्रो हुँदैन। यो कुरा मेरा ससुरा बाले सुनेको भए त्यहीं नै हंगामा हुन सक्थ्यो। किनकि यो सन्तानप्रति हाम्रो परिवारका प्रत्येक सदस्यमा असाध्यै माया छ। आफूले यति माया गरेर हुर्काइरहेको सन्तानलाई कसैले होच्याएको सहन हामीलाई निकै गाह्रो हुन्छ। धन्य, उहाँले सुन्नुभएन। मैले भनें, डाक्टर साब, हाललाई बच्चा पाउने कुनै योजना छैन, यही बाबुलाई राम्रो गर्नु छ। अनि यस विषयमा तपाईंले मलाई भन्नुपर्दैन। त्यति बेला मभित्र रिसको कुनै सीमा थिएन। तर के गर्नु यो समाजले त्यही व्यक्तिलाई बुद्धिजीवीको बिल्ला भिराइदिएको छ। उनीहरूको सोच देखेर दया लाग्छ आजभोलि। कसरी अपांगता भएका व्यक्तिलाई राम्रो गर्न सकिन्छ भन्ने सोचाइ राख्नु त कता हो कता, उल्टै अपमान गर्नेलाई कसरी बौद्धिक र ठूलो मान्छे भन्नु ! समस्या धेरै ठाउँमा आउँछ, तर हाम्रो सामाजिक सोच परिवर्तन नभएसम्म हामीलाई समस्याले पछ्याउन छाड्दैन। मलाई त चोकचोकमा बसेर चिच्याएर वा माइकिङ गरेर सबैलाई सुनाउन मन छ हो ! म अपांगता भएको बच्चाकी आमा हुँ। मेरो बच्चा आफैं हिँड्न सक्दैन, उसलाई सहाराको खाँचो छ। म मेरो बच्चाकै कारणले सबैको नजरमा परेकी छु। म यो संसारकी भाग्यमानी आमा हुँ, जसको बच्चा विशेष छ। विशेष भएकै कारण सबैको नजर छ। म एउटी आमाको नाताले उसलाई जति सेवा, सुविधा र स्याहार दिनुपर्ने हो त्यो दिन सकेको छैन। तर पनि आमा हुँ, जे सक्छु त्यो गर्न प्रयास गरेकी छु। मैले आफूलाई भाग्यमानी ठानेकी छु। मलाई भगवान् छन् कि छैनन् थाहा छैन। छ भने मलाई यो संसारको विशेष आमाको दर्जामा राखेर मेरो बाबु प्रतीकलाई जन्म दिनुभएको छ, यसका लागि उहाँलाई धन्यवाद। कुल जनसंख्याको १० प्रतिशत अपांगता भएका व्यक्ति छन् भनिएको छ। ती सबै आमा विशेष आमा हुनुहुन्छ, बाबाहरू महान् जसले आफ्ना सन्ततिका लागि विशेष ध्यान दिनुभएको छ। आज हामीले अन्तर्राष्ट्रिय अपांगता दिवस मनाइरहँदा गर्वका साथ भन्न सक्नुपर्यो, म विशेष हुँ। त्यसकारण मेरो परिवार विशेष छ। हेय भाव राख्नेहरूप्रति टिठ लाग्छ, तर गुनासो छैन। शर्मा पत्रकारिताकी अध्यापक हुन्।"
कांग्रेस अघिल्तिरका प्रश्न,"प्रादेशिक वा संघीय तहमा प्रतिपक्षको भूमिकामा कांग्रेस देखिन सकेको छैन तर देखाउने प्रयत्न गर्नुपर्छ नेपाली कांग्रेस केन्द्रीय समिति बैठक जारी छ। केन्द्रीय सदस्यले धारणा व्यक्त गर्ने क्रम यही रूपमा अघि बढ्यो भने अझै एकदुई दिन लम्बिने सम्भावना छ। यही मंसिर २८ देखि पुस ३ गतेसम्म हुने भनिएको महासमिति बैठकमा लैजाने एजेन्डा पास गर्ने र त्यसैअनुसार पार्टीको वैधानिक संरचनाको बारेमा पनि केही ठोस निर्णय गर्न भनी केन्द्रीय समिति बैठक बसेको भनिएको छ। यद्यपि बैठकमा विधानको मस्यौदामाथि छलफल चलिरहेको छ। पार्टीको विधानलाई जनभावनाअनुकूल परिमार्जन गरी पार्टीलाई उदार र जनमुखी बनाई सबैको आकर्षणको केन्द्र बनाउनुपर्ने गम्भीर चुनौती कांग्रेससामु छ। केन्द्रीय समिति बैठकको सुरुमा सभापति शेरबहादुर देउवा र वरिष्ठ नेता रामचन्द्र पौडेलका पक्षमा दुइटा मत देखा परे। दुईजनाले नेतृत्व गरेको दुई गुटका बीचमा आपसी छलफलविनै बैठक सुरु भएकाले आआफ्नो पक्षको राय राख्ने क्रम यथावत् छ। आआफ्नै पक्षको राय पहिलेभन्दा अहिले पृथक् प्रकृतिको छन्, भनौं अझै उल्टो। पहिले पौडेल पक्ष पदाधिकारी राख्न हुँदैन भन्ने पक्षमा थियो भने अहिले राख्नुपर्छ भन्ने पक्षमा छ। सभापति देउवा पक्ष पदाधिकारी राख्नुपर्छ भन्ने पक्षमा थियो अहिले त्यसको विपक्षमा उभिएको छ। अर्थात् दुवै पक्षको अडान पहिलेभन्दा विल्कुलै पृथक् देखिएको छ। दुवै पक्षमा धारणा राख्ने क्रममै विभाजित देखिन्छन्। दुवैथरीका बेग्लाबेल्लै बैठक बेग्लाबेग्लै ठाउँमा भएअनुसार अहिले दुवै गुट दुईतिर फर्किएका छन्। फेरि पहिलेको बैठकजस्तै बहुमतको बलमा एउटा निर्णयमा पुगिएछ भने अन्यथा मान्नुपर्ने छैन। केही कारण भए पनि भोलि पार्टीको नेतृत्व कसले गर्ने भन्ने विषय प्रबल र प्रमुख रूपमा देखिँदैछ पौडेल र देउवा दुवै पक्षमा। ससर्ति हेर्दा दुवै पक्षको नेतृत्व देउवा र पौडेलले गर्ने अवस्था भने देखिँदैन। पौडेल पक्षमा उम्मेदवारको संख्या धेरै देखिन्छ। दुइटा कोइरालासहित अन्य धेरै आकांक्षी छन्। त्यसैगरी देउवा पक्षमा उनको विकल्प कोही देखिएको छैन, जति छन् पन्ध्रौं महाधिवेशन कुरेर बस्नेहरू तीनचार पात्र छन्। दुवै पक्ष कुनै निक्र्योलमा पुगिहाल्लान् भन्ने अवस्था देखिँदैन। दुवै पक्ष आआफ्नो पल्ला भारी पार्ने सोचमा मात्र देखिएका छन्। चार वर्षमा महाधिवेशन हुने हो भने त्यसको तयारीका साथसाथै केही सांगठनिक कामको सुरुवात महासमितिको भेलापछि तुरुन्त सुरु हुनुपर्छ। त्यो स्थिति देखिँदैन। दुवैको आआफ्नो पक्षमा निर्णय आएको अवस्थामा महाधिवेशन चाँडै गरौं र आफ्नो निर्णयलाई तदनुरूप लागू गरौं भन्ने सोच बनाउन पनि सकिन्छ। हेरौं, जारी केन्द्रीय समिति बैठकले त्यो अपेक्षा पूरा गर्ने आँट गर्छ कि गर्दैन। भर्खरै ककनीमा सम्पन्न जिल्ला सभापतिहरूको र धादिङमा सम्पन्न कोषाध्यक्षहरूको भेलाले दिएका रायसुझावका बारेमा बैठकमा छलफल हुनुपर्छ। दुवै भेलाले दिएका राय तथा सुझावलाई अनुशरण गरिएन भने त्यसले सकारात्मक सन्देश दिँदैन। दुवै भेलाले पारित गरेका एजेन्डाबारे बैठकमा गम्भीर बहस र छलफल हुनुपर्छ। सदस्यका धारणालाई पूर्णताका साथ समेट्ने र दुवै भेलाका सुझावमा छलफल चलाउने हो भने बैठक लम्बिन सक्छ। फलस्वरूप त्यसको प्रभाव महासमिति बैठक फेरि पनि केही दिन सर्न सक्छ। यसरी हेर्दै जाँदा संघीय, प्रदेश र स्थानीय तीनै तहको निर्वाचनमा भएको कांग्रेस पराजयको विषयमा राम्ररी छलफल गरिएन या छलफलले पूर्णता पाएन भन्ने कुरा अझ स्पष्टसँग देखिन्छ। यस्तो अवस्थामा एकथरीले निर्वाचनमा भएको पराजयलाई पराजय नै होइन भन्ने ठान्नु, अर्कोथरीले पराजयलाई पार्टी उठ्नै सक्दैन भनिठान्नु र अर्का एकथरीले यो पराजयपछि पार्टीको नीति र नियममा कुनै परिवर्तन आउन सकेन भनेर उठाएका विषय प्रासंगिक हुन जान्छन्। यो पराजयलाई पराजय स्विकार्ने हो भने अहिल्यै तदनुरूपको संविधान संशोधनको बाटो लिएर तत्काल प्रादेशिक, क्षेत्रीय र स्थानीय संरचनाको अधिवेशन गर्न जरुरी छ। तर माथि उल्लिखित विषय नै टुंगोमा नपुगेका बेला तीन संरचनाको अधिवेशन कति सम्भव छ, त्यो अर्को प्रश्न हो। जारी केन्द्रीय समिति बैठक लम्ब्याउनु, महासमिति बैठक अझै टाढिँदै जानु र विधानमा आवश्यक संशोधन कार्यकर्ताको भावनाअनुसार छिटो नगरिनुले गाउँस्तरदेखि नै माथि उठ्ने परम्पराको थालनी गर्दै महाधिवेशनसम्म जान डेढ वर्षको समय पर्याप्त नहोला। तर नेतृत्वको ध्यान यतातिर गएको देखिँदैन। जे छ, जसरी छ पाँच वर्षसम्म समय पाइहालिन्छ त्यसैको तयारीमा लाग्नुपर्छ भन्नेसम्मको मानसिकता देउवा र पौडेल पक्षले बनाएको देखिन्छ। यो पार्टी र देशकै लागि दुर्भाग्यपूर्ण छ। प्रसंग बदलौं, ससर्ति हेर्दा अहिले नेपालको राजनीतिमा भनेजस्तो सरकारी पक्ष र प्रतिपक्ष देखिँदैन। प्रतिपक्षको भूमिका यदाकदा सानोठूलो जेसुकै देखिए पनि ती साना प्रयासबाट केही उपलब्धि मात्र भएको देखिन्छ। झन्डै तीन महिनाभन्दा बढीको समय निर्मला पन्त हत्या प्रकरणको चर्चामै बित्यो। मुलुकमा अरू के काम भन्ने विषयसँग आमनागरिक र राजनीतिक नेतृत्वलाई खासै सरोकार भएको पाइएन। राष्ट्रपति एकदुई ठाउँमा घुमिन्। राष्ट्रपतिलाई राजाको जस्तो ठूलो दरबार र विलासिताको गाडी आवश्यकता परेको समाचार पढ्नसुन्न पाइयो। मुलुकको जिम्मेवार व्यक्तिबाट जानुपर्ने र नपर्ने ठाउँमा कु्द्नु र दृश्यावलोकन गर्नुबाहेक अरू देखिनलायक खासै काम भएको पाइएन। प्रधानमन्त्री र राष्ट्रपतिका इच्छा पूरा गर्न नेपालीले बहुदलीय प्रजातन्त्र खोजेका होइनन्। बहुदलीय प्रजातन्त्रको स्थापना यथार्थमा पूर्वाधारको विकास र अनन्य क्षेत्रको सामूहिक विकासका लागि भन्ने हो। जो प्राप्त हुन सकेन। प्रधानमन्त्री स्वास्थ्य र अन्य केही कारणले खासै बाहिर प्रकट हुन सकिरहेका छैनन्। रिबन काट्ने र ठूला उद्घाटन समारोहको धेरै ठूलो चर्चापरिचर्चा भएको अहिले सुनिँदैन। मन्त्रीहरूले काम गरेनगरेको बयान प्रधानमन्त्रीलाई दिइएको छ। तर दुईतिहाइ बहुमतको भनिएको सरकारबाट जुन आशा र अपेक्षा गरिएको थियो, त्यसअनुकूलका काम भएको देखिएन। त्यसो भनेर कसैप्रति ठाडो दोषारोपण गर्न सक्ने ठाउँ पनि देखिँदैन। अखबारका पाना पनि ससाना खबरलाई ठूला बनाएर देखाइएका चित्रले भरिन थालेका छन्। यस्तै अवस्था रहि नै रहने हो भने देश कता जाने हो, कहाँ पुग्ने भन्ने प्रश्न उठ्न थालिसक्यो। यो देश, नागरिक, राजनीतिक नेतृत्व कसैका लागि पनि शुभसंकेत होइन। भारत र चीनबाहेक अरू कुनै देश हाम्रो मित्रपंक्तिमा उभिएजस्तो देखिँदैन। न प्रधानमन्त्री न त अरू कोही मुलुकको हितमा हुने कुनै गम्भीर मिसन लिएर कतै गएको घटना सुन्नमा आउँछ। तर भन्नलाई भनिन्छ, काम भइरहेको छ। परराष्ट्रमन्त्री अधिकांश समय विदेशमै बिताइरहेका समाचार पढ्न पाइन्छ। प्रधानमन्त्रीले राष्ट्रसंघीय महासभा बैठकमा भाग लिन जाँदा कोस्टारिकाको भ्रमण गरेको समेत सुनियो। नेपालको राजनीतिमा कोस्टारिकाले के महत्व राख्छ ? यो मुलुकको भ्रमणको आवश्यकता किन पर्यो त्यो कुरा कसैले बुझ्न सकेनचाहेन। भारत, चीनबाहेक अन्य ठूला मुलुकको महत्वलाई हामीले कसरी हेरिरहेका छौं भन्ने हामीले कहिल्यै बुझ्न सकेनौं। हामी प्रयोग भएका छौं कि नेपालको पक्षमा उपयोग पनि भएका छौं भन्ने विषयले महत्व राख्छ। प्रधानमन्त्री र राष्ट्रपतिका इच्छा पूरा गर्न नेपालीले बहुदलीय प्रजातन्त्र खोजेका होइनन्। बहुदलीय प्रजातन्त्रको स्थापना यथार्थमा पूर्वाधारको विकास र अनन्य क्षेत्रको सामूहिक विकासका लागि भन्ने हो। जो प्राप्त हुन सकेन। केही अर्ब रुपैयाँ कर्मचारीको तलब र विदेश भ्रमण भत्तामा खर्च भएको छ। भौतिक पूर्वाधारमा खासै खर्च हुन सकेको छैन। विभिन्न मन्त्रालयको भाषण सुन्ने हो भने आउँदो दुई महिनामा छुट्ट्याइएको रकम खर्च हुने बताइन्छ। चालु आर्थिक वर्ष समाप्त हुने अवस्था आइसक्दा पनि तोकिएको रकम खर्च प्रयास उपलब्धिपूर्ण भएको देखिँदैन। प्रधानमन्त्रीका भाषण सुन्दा सबै काम भएको आभास हुन्छ। भनेअनुसार हेर्न हिँड्दा केही उपलब्धि देखिँदैन। हिँड्नै नपर्ने मान्छेलाई सबै काम भएजस्तै लाग्दो होला। तर हिँडिरहने मान्छेले बुझेका छन् कति काम भयो भन्ने। पछिल्ला तस्बिर हेर्दा देश विल्कुलै निकम्माहरूका हातमा परेको स्पष्ट देखिन्छ। सत्तासीन दलहरू पनि विभाजनको रेखामा देखिन्छन्। प्रधानमन्त्रीसँग पहिले प्रधानमन्त्री भइसकेका र हुनेवालाको तीव्र असन्तुष्टि छ। तल्लोभन्दा तल्लो तहसम्म काम गर्ने उनको संगठनका कार्यकर्ताको असन्तुष्टि पोखिन बाँकी नै छ। कतिले यी असन्तुष्टिको सीमारेखालाई निर्धारण गर्ने उपाय सुझाएका पनि छन्। अढाइ वर्षपछिको प्रधानमन्त्री हुने लाइनमा बसेका द्वितीय अध्यक्ष पुष्पकमल दाहालको अर्कै भनाइ छ। उनले कामप्रति चित्त नबुझेका कुनै पनि मन्त्री झिक्नुपरे कसबाट झिक्छन्, त्यो हेर्नै बाँकी छ। भोलि उनी पनि भए भने अर्का पक्षको हालत पनि त्यही हुनेछ। पहिले मन्त्रिपरिषद्मा सम्मिलित गर्दा विभिन्न नाम लिएर उनीबाट फुटेर गएकालाई थामथुम पार्ने क्रममा फेरि मन्त्री बनाइयो। यतिबेला दाहालले भन्दैमा दुई प्रश्न पनि नगरी मन्त्री पद छोड्न अब कतिजना तयार होलान् ? त्यो हेर्न बाँकी छ। दुई ठूला पार्टी एक भएका अवस्थामा नेपाल कम्युनिस्ट पार्टीको अर्को एउटा हाँगो फेरि बन्दैन भन्न सकिँदैन। त्यो अवस्थामा अहिले सरकारमा रहेको एउटा प्रमुख घटक तत्कालीन माओवादी केन्द्रको अवस्था के रहन्छ भन्न त्यति सजिलो छैन। यी सबै कुरा नियालेर हेर्दा नेपालको राजनीति अझै पनि सरल भइसकेको देखिँदैन। जसरी कुनै पनि विकसित मुलुकको राजनीतिमा आइपर्ने तलमाथिका विषयले जस्तो नेपालको राजनीतिले देखाउँदैन। यी र यस्ता गतिविधि हेर्दा आगामी निर्वाचन फेरि कांग्रेसकै पक्षमा जान बेर लाग्दैन। कांग्रेसमा देखिएका विभिन्न समस्या र कांग्रेसकम्युनिस्टका समस्याले भन्दा पनि राजनीति परको विषय भइसकेको प्रतीत हुन्छ। नेपालमा मूलभूत रूपमा देखिएका राजनीतिक यथार्थ यिनै हुन्। अब तेस्रो कुनै राजनीतिक शक्तिले नेपालमा ठूलो राजनीतिक चलखेल गर्ने समर्थ राख्दैन। संघीयता कार्यान्वयनमा ल्याइसकेपछि मधेसवादी शक्ति मधेसको एउटा क्षेत्रमा त्यो पनि वीरगन्जदेखि कोसीसम्मको इलाकामा मात्र कारगर देखिन्छ। तर त्यसले संघीय सरकारमा प्रतिनिधित्व गरेको भए पनि त्यसले निर्णायक अर्थ राख्ने देखिन्न। यी दुवै शक्तिबाट पृथक् भएर खेलिने राजनीतिले पनि खासै महत्व पाउन भने सक्दैन। दुईचार सिट जित्नुलाई नै ठूलो परिवर्तन मान्न सकिँदैन। ठूलो परिवर्तनको सम्भावना कांग्रेस र नेकपाले मात्र बोकेका छन्। कम्युनिस्टको कार्यशैली यही रहने हो भने अबको दिन झन्झन् जटिल हुँदै जान्छन्। यस्तो अवस्थामा कांग्रेससमक्ष बलियो प्रतिपक्षको भूमिका खेल्नुपर्ने चुनौती छ। प्रसंग फेरि कांग्रेसकै जोडौं। कांग्रेसलाई प्रादेशिक वा संघीय तहमा प्रतिपक्षको भूमिकामा देख्न सकिएको छैन तर देखाउने प्रयत्न गर्न सक्नुपर्छ। तर त्यस किसिमको हिँडाइ कांग्रेसले आसन्न महासमिति बैठकपछि तत्काल सुरु गर्नुपर्छ। त्यसै बसिरहेको दललाई कसैले स्विकार्न सक्दैन। अब तीन महिनाको छोटो समय छ, जहाँ कुन दलले केसम्म गर्छ भन्ने स्पष्ट देखिन्छ। यही तीन महिनामा कांग्रेसले आफूलाई गर्नसक्ने एउटा दलका रूपमा स्थापित गर्न सक्छ। त्यसो त वर्तमान कांग्रेस नेतृत्वसँग जनता आजित छन्। अब समग्रमा नेतृत्वमा सबै भएको व्यवस्थाको सिर्जनाका साथसाथै सबैको जिम्मेवारी तोकेर काम गरेमा मात्रै कांग्रेसको भविष्य छ, अन्यथा देशको यो अलमलको स्थिति अझै कति लामो समय जान्छ भन्न सकिँदैन। आशा गरौं महासमिति बैठक कर्मकाण्डी मात्र बन्ने छैन। नागरिकको भरोसाको पार्टी बन्ने प्रयत्नको रेखा कोर्नेछ।"
"तोडियो मेसीरोनाल्डोको दबदबा, मोड्रिचले जिते बालोन डिओर","काठमाडौँ : क्रोएसिया र रियल मड्रिड स्टार मिडफिल्डर लुका मोड्रिचले बालोन डिओर २०१८ जित्न सफल भएका छन् । बालोन डिओर जित्ने क्रममा मोड्रिचले बार्सिलोनाका अर्जेनटाइन स्ट्राइकर लियोनेल मेसी र युभेन्ट्सका पोर्चुगिज स्ट्राइकर क्रिस्टियानो रोनाल्डोको १० वर्ष लामो दबदबा पनि तोडेका छन् । क्रोएसियालाई रसिया विश्वकपको फाइनलसम्म पुर्याउन निर्णायक भूमिका खेलेका यही वर्ष फिफा वर्ष खेलाडी घोषित मोड्रिचलाई फ्रान्सको चर्चित म्यागेजिनले यो वर्षको बालोन डिओरको उपाधि पनि प्रदान गरेको हो । ३३ वर्षीय मोड्रिच रियल मड्रिडले लगातार तीन पटक युरोपियन च्याम्पियन्स लिग फुटबलको उपाधि जित्दा प्ले मेकरको भूमिकामा थिए । उनैको जायुयी प्रदर्शनमा क्रोएसिया विश्वकपको फाइनलसम्म पुगेको थियो । यसअघि सन् २००७ मा ब्राजिल र एसी मिलानका फर्वार्ड काकाले बालोन डिओर जितेका थिए । त्यसयता १० वर्षसम्म मेसीरोनाल्डोले ५५ पटक यो उपाधि जिते । मोड्रिचले बालोन डिओर जित्ने क्रममा उनीसँग प्रतिस्पर्धामा रहेका रोनाल्डो दोस्रो, एट्लेटिको मड्रिडका एन्टोइन ग्रिजम्यान तेेेस्रो, पेरिस सेन्ट जर्मेनका केलियन एम्बाब्पे चाैथाेे र मेेेेसी पाँचौ स्थानमा रहे । एम्बाप्पे र ग्रिजम्यान दुवैले फ्रान्सका लागि रसिया विश्वकप जित्न सफल भएका थिए । फिफा वर्ष खेलाडी मोड्रिचले त्यसअघि रसियामा भएको विश्कप फुटबलकै सर्वोत्कृष्ट खेलाडी हुँदै गोल बल अवार्ड पनि जितेका थिए । यो मेरा लागि अविष्मरणीय र मैले कल्पना पनि नगरेको क्षण हो, बालोन डिओर जितेपछि मोड्रिचले भने, यो अर्वाड जित्नुमा म मेरो टिमका साथीहरुलाई श्रेय दिन चहान्छु । मेसी र रोनाल्डोलाई समकालिन विश्व फुटबलका विशेष खेलाडीको संज्ञा दिँदै मोड्रिचले सन् २०१७०१८ को सिजन आफ्नो जीवनका लागि अविस्मरणीय रहेको पनि उल्लेख गरे । युद्धबाट शरणार्थी बनेका टोटनह्यामका पूर्व खेलाडी मोड्रिचले आफ्नो सिनियर फुटबल जीवनको सुरुवात डाइनामो जाग्रेबबाट सुरु गरेका थिए । उनले आफूलाई व्यवसायिक फुटबल खेलाडी बनाइदिएकोमा डाइनामो जाग्रेब धन्यवाद पनि दिएका छन् । मोड्रिचसँगै फ्रान्सेली क्लब लियोन र नर्वेकी स्ट्राइकर २३ वर्षीया एडा हेगेर्बर्गले महिलातर्फको बालोन डिओर जितेकी छन् ।"
रौतहटमा सुविधासम्पन्न महिला फुटबल एकेडेमी,"चन्द्रपुर : महिला फुटबलको विकासका लागि रौतहटमा सुविधासम्पन्न एकेडेमी निर्माण हुने भएको छ। अखिल नेपाल फुटबल संघले रौतहटको चन्द्रपुर नगरपालिका६ स्थित मैदानमा सुविधा सम्पन्न महिला फुटबल एकेडेमी निर्माण गर्न लागेको हो। चन्द्रनिगाहपुरमा रहेको हातेमालो सामुदायिक वनको जग्गामा एकेडेमी निर्माण गर्न लागिएको हो। उक्त स्थानमा स्व शेरबहादुर दर्लामी स्मृति खेलमैदान रहेको छ। स्व शेरबहादुर दर्लामी महिला फुटबल खेलाडीका प्रशिक्षक थिए। स्व दर्लामीको योगदानकै कारण रौतहटमा महिला फुटबलको विकास भएको हो। अहिले रौतहटबाट तयार भएका महिला फुटबल खेलाडीले विभिन्न राष्ट्रिय तथा अन्तर्राष्ट्रिय प्रतियोगितामा उत्कृष्ट प्रदर्शन गर्दै आएका छन्। रौतहटबाट तयार भएका महिला खेलाडी विभिन्न विभागीय टोलीमा पनि आबद्ध छन्। विश्व फुटबल महासंघ (फिफा) को स्वीकृतिमा रौतहटमा सुविधासम्पन्न होस्टेल र स्तरीय खेलमैदानसहितको एकेडेमी भवन बनाउन लागिएको जानकारी एन्फाका अध्यक्ष कर्माछिरिङ शेर्पाले दिए। एकेडेमी निर्माणका लागि एन्फाले करिब चार करोड रुपैयाँ विनियोजन गरेको जानकारी रौतहट जिल्ला फुटबल संघका महासचिव मधुसूदन धितालले दिए। एकेडेमीमा प्रशिक्षार्थीका लागि आवास भवन, दुईवटा प्रशिक्षण मैदान र एउटा खेलमैदान निर्माण हुने तथा १२ फिट अग्लो तारजाली लगाइनेछ। करिब पाँच बिघा क्षेत्रफलमा बन्न लागेको एकेडेमीका लागि चन्द्रपुर नगरपालिका र हातेमालो सामुदायिक वन समितिसँग एन्फाले सम्झौता गरेको छ। निर्माणका लागि नक्सापास र निर्माण कम्पनीको छनोटसमेत भइसकेको छ। मंसिरको दोस्रो साताबाट काम सुरु हुने रौतहट जिल्ला फुटबल संघले जनाएको छ। एकेडेमी निर्माणकार्य एक वर्षभित्र सम्पन्न गर्ने लक्ष्य रहेको छ। एकेडेमी सञ्चालनमा आएपछि महिला फुटबलको स्तर बढ्ने र खेलाडीको शिक्षामा समेत सहयोग पुग्ने विश्वास रौतहट जिल्ला फुटवल संघका अध्यक्ष भगवान दर्लामीले व्यक्त गरे। देशभरबाट छनोट गरी १२ वर्षमुनिका ४४ जना खेलाडी एकेडेमीमा राखिनेछ। प्रशिक्षार्थी खेलाडीको अध्ययनका लागि चन्द्रनिगाहपुरमा रहेको निजी तथा सरकारी विद्यालयहरूसँग सम्झौता गरिने बताइएको छ। विगत १५ वर्षदेखि रौतहटको चन्द्रनिगाहपुरमा महिला फुटबल खेलाडीलाई स्वयम्सेवक रूपमा प्रशिक्षण दिइँदै आएको छ। अहिले ७० जना १२ वर्ष उमेर कटेका किशोरीले नियमित रूपमा प्रशिक्षण लिइरहेका छन्। शेरबहादुर दर्लामीको निधनपछि प्रशिक्षकहरू नूरराज काफ्ले र चित्रकुमार दर्लामीले किशोरीहरूलाई नियमित रूपमा प्रशिक्षण दिइरहेका छन्। रौतहट जिल्लाबाट साफ च्याम्पियनका विभिन्न उमेरसमूहमा १० जनाभन्दा बढी किशोरी सहभागी भएका थिए। रौतहट जिल्लाबाट सशस्त्र प्रहरी, नेपाल पुलिस र त्रिभुवन आर्मी क्लबको महिला फुटबल टोलीमा पनि ३७ जना खेलाडी प्रवेश गरिसकेका छन्। फुटबल खेलको विकासका लागि प्लान इन्टरनेसनल, नगरपालिका, विभिन्न संघसंस्था र स्थानीय खेलप्रेमीले सहयोग गर्दै आएका छन्।"
प्रतिस्पर्धी टोली रोकिँदा बार्सिलोनाको पुनरागमन,"एजेन्सी : स्पेनिस ला लिगामा पूर्वविजेता टोली बार्सिलोनाले शीर्ष स्थानमा पुनरागमन गरेको छ । आइतबारको खेलमा भिल्लारियलमाथि २० को जित निकालेको बार्सिलोना अन्य टोलीको खेलमा पनि अनुकूल नतिजा आएपछि शीर्ष स्थानमा फर्कन सफल भएको हो। एक साताअघि बार्सिलोनालाई पछि पार्दै सेभिल्ला शीर्ष स्थानमा उक्लिए पछि सिजनको सुरुदेखि नै शीर्ष स्थानमा रहेको बार्सिलोना दोस्रो स्थान झरेको थियो। डिफेन्डर जेरार्ड पिकेले ३६ औं मिनेटमा गरेको गोलबाट अग्रता बनाएको बार्सिलानाका लागि ७० औं मिनेटमा मैदान छिरेका कार्लाेस एलेनाले ८७ औं मिनेटमा दोस्रो गोल गरेका थिए । आइतबारको खेलमा बार्सिलोना भन्दा अगाडी रहेको सेभिल्लाले आलाभेजसँग ११ को बराबरी खेली अंक बाँड्दा बार्सिलोनालाई फाइदा पुगेको हो। शीर्ष स्थानको दौडमा रहेको अर्काे टोली एथ्लेटिको मड्रिड पनि गिरोनासँग ११ को बराबरी मै रोकियो। शीर्ष स्थानमा उक्लिएको बार्सिलोनाले १४ खेलबाट २८ अंक जोडेको छ। दोस्रो स्थानमा झरेको सेभिल्लाको समान खेलबाट २७ अंक छ । त्यसैगरी १४ नै खेल खेलेका एथ्लेटिको मड्रिड, आलाभेज र रियल मड्रिड क्रमशः २५, २४ र २३ अंकका साथ तेस्रो, चौथो र पाँचौं स्थानमा छन्।"

शीर्षक,विवरण
प्रधानमन्त्रीलाई तीन किताब,"केही अप्ठ्यारा प्रश्नको सामना गरिसकेपछि प्रधानमन्त्रीलाई आफ्नो ज्ञानको अथाह उचाइबारे नै नयाँ धारणा बनाउन सहज हुन्छ कि ? प्रधानमन्त्री खड्गप्रसाद ओली कुशल वक्ता हुन्। उनको भाषण सुन्न अभ्यस्तहरू भन्छन्एक घन्टाभन्दा बढी समय एकोहोरो बोल्दासमेत उनका स्रोताले थकान महसुस गर्दैनन्। त्यसैले उनको भाषणको पर्खाइमा बस्नेहरूको संख्या अधिक हुन्छ। उनका बोलीमा विश्वास गर्नेहरूको पक्कै कमी छैन। उनको अध्ययनप्रतिको रुचीबारे पनि चर्चा चल्ने गर्छ। मध्यरातसम्म नेपालका अखबारहरू पढ्ने र अनलाइन पोर्टलका सामाग्री पनि अक्सर नछुटाइ पढ्ने गरेको खबर सार्वजनिक भएको छ। सूचनासँग यति संगत नगरी मोहक भाषण गर्न सम्भव छैन। केही दिनअघिको एक भाषणमा माक्र्सवादका आलोचकलाई उनले माक्र्सवादबारे केही नपढी आलोचना गरेको भने। तसर्थ, उनी आफूले माक्र्सवादबारे पुस्तकहरूको गहिरो अध्ययन गरेको हुनुपर्छउहिल्यैका लेनिनदेखि अहिलेका डेभिड हार्वेसम्म पढेको अनुमान गर्न सकिन्छ। सो अध्ययनकै कारण उनी आजपर्यन्त माक्र्सवाद सान्दर्भिक छ भन्नेमा ढुक्क देखिन्छन्। अध्ययनकै कारण उनले पोलिटिकल कम्युनिज्म र फिलोसोफिकल कम्युनिज्म बारे गम्भीर सिद्धान्त अघि सारेका छन्। त्यति मात्र होइन, उनीद्वारा प्रतिपादित सो सिद्धान्तका आधारमा अहिले आफूहरू पोलिटिकल कम्युनिस्ट भएको निचोड पनि निकालेका छन्। अर्थात, पत्रिका मात्र नभएर पुस्तकमा समेत उनको उत्तिकै रुची छ भन्ने बुझिन्छ। त्यसो त उनका सबै भाषणहरू एक ठाउँ राखेर हेयो भने उनले नजानेका विषय कति होलान् र जस्तो भान हुन्छ। नेपालबाट मरुभूमिमा कसरी अक्सिजन पठाउने, कुन खाद्य पदार्थले नपुंसक हुने र केले त्यसबाट बचाउने, नेपालका जमिनमा कहाँ पेट्रोल छ र कहाँ छैन, शिक्षा प्रणाली सुधार्ने उपाय कस्ता हुनुपर्ने, समुद्रमा कुदिरहेका जहाज खोलामा चलाउने उपाय, अक्करिला भीरमा रेल दौडाउने तरिका, यी सबै क्षेत्रमा विशेषज्ञतासहित बोल्न सक्छन् उनी। केवल अनुभवले वा परेर मात्र यसरी बोल्न सकिँदैन। सूचना र ज्ञान सञ्चित अनेकन् पोथ्रा नपल्टाई बुझाइको यो तह भेट्न गाह्रो छ। वर्षौंसम्मको स्वाध्ययन नभई यत्रो विशेषज्ञता हासिल गर्न सम्भव छैन। प्रधानमन्त्री केपी ओलीको जीवनको ठूलो समय पुस्तक अध्ययनमा व्यतित भएको छ। पुस्तकप्रतिको उनको यो रुची बुझेपछि यो स्तम्भमा प्रधानमन्त्रीका लागि केही पुस्तक छनौट गरिदिन मन लाग्यो। यद्यपि मेरो सीमित अध्ययनबाट पुस्तकहरू सिफारिश गर्नु आफैंमा एउटा अशोभनीय धृष्टता हुनसक्छ। पहिचानलाई महत्वपूर्ण राजनीतिक एजेन्डा मानेर आएका प्रचण्डसँग पार्टी एकता गरेर भूपाल राईहरूलाई कार्यकर्ता बनाइसक्दा पनि प्रधानमन्त्री ओली पहिचानजन्य राजनीतिप्रति उति नै क्षुब्ध छन्, जति पहिले थिए। सन् १९९२ मा छापिएको द डिभेलोप्मेन्ट डिक्सनरीः अ गाइड टु नलेज एज पावर नामक पुस्तक अहिले पनि उत्तिकै सान्दर्भिक छ। वोल्फग्याङ्ग स्यासले सम्पादन गरेको यो किताबमा परिचय खण्डसहित बीस निबन्ध छन्। सन् १९४९ मा अमेरिकी राष्ट्रपति ह्यारी एस ट्रुमेनले दक्षिणी गोलाद्र्धलाई अविकसित क्षेत्र घोषणा गर्दै, सो क्षेत्रको विकास आफूले गर्नुपर्ने भार अर्थात अर्को एउटा ह्वाइट म्यान्स बर्डन उठाएपछि दुनियाँको अनुहार कस्तो भयो भनेर विभिन्न विद्वानहरूले आलोचनात्मक चिन्तन गरेका छन्। पश्चिमा पुँजीवादी विकासले गर्न खोजेको मानवीय मस्तिष्कको बन्ध्याकरण कति भयानक छ भनेर देखाउने प्रयत्न गरेका छन्। यस पुस्तकका लगभग १८ लेखकले विकासलाई प्राविधिक कर्म वा वर्गीय द्वन्द्वका रूपमा मात्र सीमित नगरी बरु विकास भन्ने अवधारणा नै कसरी खास दिमागी संरचना बन्न पुगेको छ भन्नेबारे विमर्श गरेका छन्। प्रधानमन्त्री ओली आफैंमा समृद्धि अभियानका माक्र्सवादी नायक भएकाले विकासका प्राविधिक पक्ष र यसका वर्गीय प्रश्नबारे कसैले उनलाई सम्झाउन जरुरी छैन। सबै समस्याका हल उनीसँगै छन्। तर अवधारणागत रूपमा विकासले यथार्थलाई कसरी खास आकारमा ढालेको छ, एउटा मिथकका रूपमा समाजलाई कसरी भुल्याएको छ र काल्पनिक उडानका रूपमा मान्छेमा कस्ता भावावेश सिर्जना गरेको छ भनेर बुझ्न यी निबन्धहरू सहयोगी हुन सक्छन्। उदाहरणका लागि गुस्ताभो एस्तेभा नामक मेक्सिकाली विद्वानले डिभेलोप्मेन्ट शीर्षकको निबन्धमा अर्थशास्त्रका नियतबारे यसरी बताएका छन्, जुन जुन समाजमा यो पुग्छ, अवधाराणगत संरचनाका रूपमा अर्थशास्त्रले सबैखाले समुदायगत अन्तक्र्रियालाई आफ्ना नियम र तर्कमा कैद गर्न खोज्छ। राजनीतिक रूपरेखाका रूपमा त्यो अर्थशास्त्रलाई केही समाजले आफ्नै सम्झेका छन्। तर खासमा आर्थिक इतिहास भनेको दमन र लुटको इतिहास हो। यो पुस्तक छापिएको पछिल्ला २५ वर्षमा विकास लाई आलोचनात्मक ढंगले बुझ्ने धेरै पुस्तकहरू लेखिएका छन्। नेपालमा समेत नन्द आर श्रेष्ठ, डा देवेन्द्र राज पाण्डे, दीपक ज्ञवाली, तात्सुरो फुजिकुरा, मल्लिका शाक्यलगायत थुप्रै विद्वानहरूले विकासका नेपाली अभ्यासमा भएका अनेकन् समस्या र सम्भावना औंल्याएर पुस्तक लेखिसकेका छन्। केही महिनाअघि मात्र पूर्व अर्थमन्त्री र अर्थ सचिवका रूपमा समेत काम गरिसकेका डा देवेन्द्रराज पाण्डेले इन्टेग्रिटी अर्थात निष्ठाबारे लामो दार्शनिक तथा सैद्धान्तिक विवेचना गरेर द आइडिया अफ इन्टेग्रिटी नामको पुस्तक लेखेका छन्। त्यसअघि जापानी अध्येता फुजिकुराले विकास का कडा आलोचक एस्तेभा र आर्टुरो एस्कोबार जस्ता विद्वानका विचारमाथि चिन्तन गर्दै नेपालमा विकासका विभिन्न परियोजनाले प्रत्यक्ष असर पारेका सामान्य नागरिकका अनुभव अध्ययन गरेर डिस्कोर्सेस अफ अवेरनेसः डिभेलोप्मेन्ट, सोसल मुभमेन्ट्स एन्ड द प्राक्टिसेस अफ फ्रिडम इन नेपाल नामको पुस्तक लेखेका छन्। विकासबारे नेपालमा उपलब्ध सबभन्दा नयाँ पुस्तकमा दीपक ज्ञवाली र अन्य विद्वानले सम्पादन गरेको एड, टेक्नोलोजी एन्ड डिभेलोप्मेन्ट र मल्लिका शाक्यको डेथ अफ एन इन्स्ट्री हो। वल्फग्यांग स्यासले सम्पादन गरेको अघिल्लो पुस्तक पढिसकेर नेपाली विकासका अनुभवबारे लेखिएका यी कृतिहरू पढियो भने विकास र समृद्धिको राजनीतिलाई अराजनीतिक हल्लाखल्लामा पतित तुल्याउनबाट जोगाउन सकिन्छ। समृद्धिको नारामा उभिएर सर्वसत्तावादी शासक हुनबाट आफूलाई बचाउन पनि यस्ता कृतिको अध्ययन कामलाग्दो हो। केही अप्ठ्यारा प्रश्नको सामना गरिसकेपछि प्रधानमन्त्रीलाई आफ्नो ज्ञानको अथाह उचाइबारे नै नयाँ धारणा बनाउन सहज हुन्छ कि ? अध्ययनको ठूलो फलकबाट दीक्षित प्रधानमन्त्री ओलीले पढ्न छुटाएका छैनन् भने भारतीय लेखक निवेदिता मेननको सिइङ लाइक अ फेमिनिस्ट पनि एकसरो हेरे उचित हुन्छ। नाम नै नारीवादी हेराइ छ भने पक्कै यो माक्र्सवादविरोधी छ भनेर लख काट्ने सम्भावना छ। प्रधानमन्त्री ओली र उनको पार्टी जस्तो खाँटी वर्गवादी कम्युनिस्ट नभए पनि यी लेखक कमजोर अध्येता होइनन्, त्यसैले पढ्दा समय खेर जाँदैन। यो पुस्तकबारे मैले केही भन्नुभन्दा लेखककै शब्दलाई यहाँ अनुदित गर्नु उपयुक्त होला। जब नारीवादीले एकदमै सोचीसम्झी सिमान्तबाट हेर्ने निर्णय गर्छन्, त्यो शक्तिको विपर्यास कदम हुन्छ। पहिले स्थिर र ठीकठाक देखिने सतहलाई यो हेराइले खलबल्याइदिन्छ। होमोजिनाइजेसन अर्थात सबै चीजलाई एउटै डालोमा हालेर भिन्नताहरू मेट्ने प्रवृत्तिलाई यसले इन्कार गर्छ। नारीवादी हेराइले सम्भावनाका ढोका बन्द गर्दैन, बरु खोल्छ। नारीवादी हुनु भनेको समाजमा ठूलो (डोमिनेन्ट) र सानो (सबओर्डिनेट) को उपक्रममा मिलाइएका अनेक पहिचानहरू (आइडेन्टिटिज) को उत्पादन भिन्न समय र स्थानमा भइरहेको हुन्छ भनेर बुझ्नु हो। सँगसँगै लैंगिक प्रक्रिया पनि चलिरहेको छ भनेर बुझ्नु पनि हो। लैंगिक प्रक्रिया भनेको विभिन्न नियम कानुनहरू लागू गरेर खाँटी पुरुष र महिला उत्पादन गरिने प्रक्रिया हो। यस्ता प्रक्रिया बुझेका महिलाले ट्याउँ ट्याउँ गर्न कुनै विदेशी मुद्राको लोभ गरिरहनुपर्दैन। ती कसैद्वारा सञ्चालित मान्छे भएर आफ्नो अधिकारका लागि बोलेका होइनन्। बरु आफ्नो एजेन्सी प्रयोग गरेर आफू र आफ्नो समुदायको हितका लागि सोच्न र बोल्न सक्ने जीवन्त मानिसहरू भएकाले राजनीतिमा आफ्नो हिस्सा खोजेका हुन्। यति सत्य खुट्याइसक्दा पनि प्रधानमन्त्री ओलीले आफ्नो ज्ञानको उचाइमा धेरै सन्देह गरिहाल्नु पर्दैन। अन्तिममा, ओलीलाई उनको पार्टीसम्बद्ध एक लेखकको पुस्तक सिफारिश गर्ने धृष्टता गर्दछु। विज्ञान, स्वास्थ्य, गर्विलो गोर्खाली इतिहास र समृद्धिबारे अनेक कृतिहरू पढ्ने क्रममा आफ्नै कार्यकर्ताले लेखेको किताब पढ्न छुटाएका होलान् भन्ने अनुमानमा सो किताब सम्झाउने यत्न गरिएको हो। अनेकन् काकतालीले अहिले ओलीका कार्यकर्ता बन्न पुगेका कवि भूपाल राईले आफूले लेखेका ३० कविताको संग्रह प्रकाशन गरेका छन्। सन् २०१५ मा प्रकाशित आगोले जन्मोत्सव मनाउँदैन नामक संग्रह कवि राईको अब्बल कविता कृति मानिन्छ। यस संग्रहमा कवि राईले जातीय र वर्गीय मुक्तिका लागि क्रान्तिको आगोले आफ्नो उपादेयता र सान्दर्भिकता नगुमाएको बताएका छन्। राष्ट्रगान, राष्ट्रिय झन्डा, राष्ट्रिय पोसाक, राष्ट्रिय जनावर र अन्य अनेकन् कथित राष्ट्रिय हरूको साँघुरो साँचोमा बन्दी बनाइएको जनजातिको पहिचानलाई उत्खनन् गर्न र स्थापित गर्न त्यो आगो अझै जोहो गरिरहेको दलिल उनले कवितामा व्यक्त गरेका छन्। प्रधानमन्त्री ओलीलगायत उनको पार्टीले क्रान्तिको समापन गरेर समृद्धिको अभियान सञ्चालन गरिरहेको उद्घोष गरिसकेका छन्। पोलिटिकल कम्युनिम्जममा उनकै कार्यकर्ताले साँचेको यो आगोले कस्तो डढेलो लगाउला ? यस्ता अनुमान अहिले नै गरिएन भने समृद्धिको सपनामै डढेलो लाग्ने सम्भावना रहन्छ। नेपाली राजनीतिमा पहिचान आफैंमा प्रगतिशील मुद्दा हो भनेर दाबी गर्दै आएका कवि भुपाल राईले आफ्नो राजनीतिक निष्ठा भुलेका नहोलान्। तर उनको पार्टीका अध्यक्ष तथा प्रधानमन्त्री ओली पहिचानलाई विखण्डनको सूत्रभन्दा बढी केही देख्दैनन्। जीवनपर्यन्त गरेको अथाह अध्ययन र चिन्तनले अध्यक्ष ओलीलाई सो निश्कर्षमा पुयाएको भान हुन्छ। कारण, उनी पहिचानको राजनीतिबारे कहिल्यै नरम भएका छैनन्। पहिचानलाई महत्वपूर्ण राजनीतिक एजेन्डा मानेर आएका प्रचण्डसँग पार्टी एकता गरेर भूपाल राईहरूलाई कार्यकर्ता बनाइसक्दा पनि उनी पहिचानजन्य राजनीतिप्रति उति नै क्षुब्ध छन्, जति पहिले थिए। यो कविता संग्रहले अध्यक्ष ओलीको क्षुब्धतालाई कुनै न कुनै हिसाबले पक्कै सम्बोधन गर्ने छ। क्षुब्धता अरू बढेछ भने आफूले अद्यापि साँचेको आगोबारे कार्यकर्ता भूपाल राईहरूले के सोच्लान् ? जातीय र वर्गीय मुक्तिका खातिर साँचेको सो आगोबारे पुनर्विचार वा पोलिटिकल कम्युनिज्म को फलकमा आफ्नो उपस्थितिबारे चिन्ता ? प्रधानमन्त्री ओलीको अध्ययन र उनले सञ्चित गरेको सूचना र ज्ञानमाथि कुनै सन्देह छैन। तथापि थप विमर्शका लागि उपयोगी हुनसक्छ भनेर माथिका पुस्तकबारे चर्चा गरिएको हो। अन्तमा, प्रधानमन्त्री ओलीका लागि उनै भूपाल राईको क्षत्री क्ष शीर्षक कविताबाट यी पंक्तिः जीवनका ती प्रथमप्रथम लय जसलाई क्षेत्री क्ष को हिज्जेसँगै कुनै बर्जित राग झैं जसरी मैले गाउन सकिनँ सायद त्यहीँनेर गुमाएँ मैले एउटा कलिलो साथी गुमाएँ जीवनको प्रथम संगीत।"
जीवनजस्तै फुटबलको राप र ताप,"विश्वकप फुटबलको ताप र राप विश्वभर छ। कोर फ्यान हरू छनौट चरणका खेलहरूदेखि नै हौसिए पनि मेडिकोर फ्यान हरू अन्तिम चरणका खेलहरूमा औधी जोसिएका छन्। अपेक्षा गरिएका कतिपय देश र खेलाडीको कमजोर प्रदर्शनले कतिपय निरास छन्, कतिपयले अझैसम्म हौसिएका छन्। फुटबल फनाटिक को जोस पहेंला, निला, राता र सेता जर्सीमार्फत सामाजिक सञ्जालमा देखिएकै छ। रसियामा भकुन्डोको महासंग्राम चल्दै गर्दा त्यसको रापले गोल पोस्टमा बल छिराएपछि फुटबलमा जितिन्छ भनेर बुझ्ने आम वयस्क र वृद्धलाई त त्यसले छोएकै छ, फुटबलले जन्माएका सेलिब्रिटी र बहुराष्ट्रिय कम्पनीले बारम्बार गरिरहेका जुत्ता र जर्सीको प्रवद्र्धन तथा ठूलाबडाको ह्विम को प्रभावस्वरूप फुटबलको प्रभाव सानासाना नानीबाबुमा पनि परेकै छ। चुनावमा बाबुआमाको पार्टीका चिन्ह चिन्ने नानीहरूले फुटबलको महासंग्राममा अभिभावकका बेस्ट प्लेयर र छनोटको देश चिन्न पाएका छन्। आजका दिनमा छिमेकी देश चीनमा बनेका सस्ता जर्सीले हाम्रा सानाठूला बजार ढपक्कै ढाकेको छ। जर्सीमात्र होइन, सहर र गाउँका कतिपय टोल विश्वकपमा सहभागी देशका झन्डाहरूसमेत गाडिएका छन्। विश्वकपको रौनक अघिल्लो चुनावभन्दा पनि चर्को छ। बिजुली र टेलिभिजन पुगेका प्रायः सबै गाउँसहरमा फुटबलको चासो छ। खेलहरू एकता, अनुशासन, मनोरञ्जन र व्यायमका स्रोत हुन्। खेलले छोटो समय पक्षधरता निम्त्याए पनि यस्तो पक्षधरताले मित्रता र ऊर्जा बढ्छ। एकता, भातृत्व र प्रतिस्पर्धा बढ्छ। जीवनलाई जीवनजस्तै राख्न खेलको ठूलो भूमिका छ। नेपाली समाज व्यक्तिभन्दा समाज र समुदायकेन्द्रित छ। खेलहरूले मैत्री, सहयोग र आदानप्रदान सिकाउँछ। हामीले फुटबलमात्र नभएर अन्य सारा स्वस्थ्य खेलहरूबाट सिक्नसक्ने कुरा पनि त्यही हो। तर खेलभन्दा पनि खेलाडी, क्लब र देशहरूलाई केन्द्रमा राखेर फुटबल भएका देखिन्छन् सामाजिक सञ्जाल र अन्य सामाजिक भेटघाटमा। नेपालीको भोटिङ प्याट्रन र फुटबलको पक्षधरता हेर्दा यस्तो लाग्छ, हामी बेसी नै परम्परागत छौं। हामी एक पटक कुनै चिन्ह, क्लब, पार्टी, खेलाडी या नेताको पछि लागेपछि त्यसमाथि पुनर्विचार गर्ने हिम्मत गर्दैनौं। पहेंला र आकाशे रङका जर्सी लगाउने मान्छेको ठूलो संख्याले त्यस्तै संकेत गर्छ। फेसबुक र ट्विटरमा देखिएका अनेक खालका प्रतिक्रिया मिम हरूले त्यस्तै संकेत गर्छ। फुटबलमा जस्तै गोल होस् या नहोस्, जीवन सक्रिय बनाऊँ। गोल नभए पनि गुणस्तरीय जीवन बाँचौं। जीवनलाई सार्थक पारौं। कतिलाई क्रिस्टियानो रोनाल्डोले खेल्ने भएकै कारण पोर्चुगल प्यारो, टेलिभिजन युग सुरु हुँदाताक ब्राजिलले विश्वकप जितेका कारण कतिपयलाई ब्राजिलको खेल प्यारो, म्याराडोनाको पुरानो छापकै कारण कतिलाई अर्जेन्टिना प्यारो, डेभिड बेकह्यामको देश भएकाले इङल्यान्ड प्यारो। पक्षधरतामा तर्क अपेक्षित भए पनि हाम्रो फुटबल पक्षधरता भावना र पूर्वसम्झनामा बढी आधारित छ। आम नेपालीले फुटबलको विश्वव्यापी महासंग्राम टेलिभिजनमा हेरे पनि त्यसको वास्तविक अभ्यास थोरै गरेका छौं। अरूका लागि लडिदिएर र अरूको सुरक्षा गरेर विश्वभर गोर्खाज्को नामले चिनिएको नेपाली जातिले फुटबलमा पनि पाखुरा खियाउन सक्ने सम्भावनातर्फ खासै जाँगर लगाएको छैन। बिमल घर्तीमगरजस्ता एकाध फुटबल स्टार जन्मे पनि हाम्रो माटो फुटबलका लागि उर्बर देखिएको छैन। तर विश्वकपमा आउने यस्तै क्रेजले हाम्रै भूमिमा भोलिका दिनमा थुप्रै स्टार नजन्मेलान् भन्न सकिन्न। जीवनमा वर्तमान जत्ति महत्वपूर्ण छ, उत्तिकै महत्वपूर्ण छ विगत। हामी विगतमै टेकेर या विगत सम्झेर आज र भोलिका निर्णय गर्छौैं। र, विगतका दिनमा फुटबलका महाहस्तीहरूले फुटबलबारे दिएका भनाइले फुटबल र जीवनलाई झनै निकट देखाउँछ। जस्तो कि ब्राजिलका महान् खेलाडी पेले भन्थे, ब्राजिल फुटबल नै खान्छ, पिउँछ र सुत्छ। अर्जेन्टिना छाडेर ठूला क्लबहरूका लागि फुटबल खेल्न जाँदा लियोनल मेस्सीले भावुक हुँदै कुनै समय भनेका थिए, मैले फुटबलका लागि देश छाडें, साथी र परिवार छाडें। मैले मेरा साथी र आफन्त बदलें, केवल त्यही फुटबलका लागि सबै त्याग गरें, आफ्नो सपना साकार पार्न मैले त्यसो गरें। पोर्चुगलका फुटबल क्रिस्टियानो स्टार भन्छन्, फुटबलमा अनुमान गर्नै सकिन्नँ, कुनै पनि कुरामा ढुंगामा लेखेजस्तो बलियो हुँदैनन् यो खेलमा। अचानक जे पनि हुनसक्छ। आज जे अवसरहरू प्राप्त हुन्छन्, भोलि ती कहिल्यै प्राप्त नहुन सक्छन्। ब्राजिलियन स्टार नेमार भन्छन्, म फुटबलको उत्कृष्ट पुरस्कार जित्न फुटबल खेल्दिनँ। केवल खुसी हुनलाई मात्र खेल्छु। आइभोरी कोस्टका फुटबल स्टार डिडियर डोग्बा भन्छन्, फुटबलले मान्छेमा उत्साह र उमंग जगाउँछ र सबैलाई एकै ठाउँमा ल्याउँछ। इङल्यान्डका पूर्व फुटबल स्टार डेभिड बेकह्याम भन्थे, फुटबल मेरो आ श्रयस्थल हो। दुःखमा भाग्नुपर्दा जाने ठाउँ हो यो। यही खेल हो, जहाँ म अति खुसी हुनसक्छु। फुटबल स्टारहरूका खेलसम्बन्धी यस्ता अनेकौं विचार छन् जसले हामी भावुक बन्न सक्छौं। सन् १०१६ को कोपा अमेरिकामा अर्जेन्टिनाका लागि विजय निकाल्न नसकेपछि लियोनल मेस्सीले आफूले फुटबलबाट संन्यास लिने भावुक घोषणा गरेका थिए, पछि मेस्सीले सो घोषणा फिर्ता लिए। यही विषयलाई लिएर ब्राजिलका स्टार नेमारले उतिखेर दुःखी हुँदै भने, उनले आफ्नो घोषणा त गरे तर मेसीबिनाको फुटबल फुटबल नै हुन सक्दैन। उनीबिना फुटबल परिकल्पनै गर्न सकिन्न। नेमारको देश त्यही देश हो, जहाँका प्रत्येक बाबुहरू आफ्ना सन्तानलाई फुटबल स्टार बनाउने सपना देख्छन् र सानैमा छोराछोरीलाई फुटबल किनिदिन्छन्। महान् स्टारहरूका यी कथन र हाम्रा जीवनका उतारचढाव उसैगरी जोडिएका छन्। स्पेनी पूर्व फुटबल स्टार जाभी आलोन्सो भन्थे, फुटबलमा परिणामले मात्रै सबै कुरा भन्दैन। तपाईं अति राम्रो खेल्नुहोला, तर जित सधैं तपाईंको पोल्टामा पर्दैन। वास्तवमा जीवन र फुटबलको मेल यहींनेर हुन्छ। कसिएर जिन्दगीको यात्रा गर्नेहरूलाई समाज नामक रेफ्रीले कहिले पहेँलो त कहिले रातो कार्ड देखाइदिन पनि सक्छ। फुटबलमा आत्मघाती गोल भएजस्तै अरूले गरेको कमजोरीमै पनि कसैको जीवन सफल र सार्थक पनि भइदिन सक्छ। जति नै मेहनत र परि श्रम गर्दा पनि सदृश्य परिणाम हात नपर्न सक्छ। जीवनजस्तै फुटबलबारे फ्रान्सका पूर्व फुटबल स्टार जिनेदिन जिदानले भनेका थिए, यो खेलले बल हान्न त सिकाउँछ नै, जीवनबारे पनि सिकाउँछ। फुटबलमा जस्तै जीवनमा पनि मैदान र रेफ्री हुन्छन्। हामीलाई सहज असहज जे लागे पनि समाजका कतिपय रेफ्रीका निर्णय मान्न हामी वाध्य हुन्छौं। धेरैले जीवनमा लक्ष्यका कुरा गर्छन्, लक्ष्यभेदनका कुरा गर्छन्। फुटबलमा गोलपोस्ट भएजस्तै जीवनमा पनि कतिपय र केही लक्ष्य निर्धारण गरिएका हुन्छन्। तर सबै समूह या व्यक्तिले गोल गर्न नसके झैं जीवनमा पनि सबैले बराबरी गोल गर्न सक्दैनन्। तर पनि खेलमा त सबै सहभागी हुन्छन् र हुनैपर्छ। खेलबाट भागेर कोही पनि जाँदैनन्। जो मैदान छाड्छ, उ स्वतः हार्छ। यसर्थ, जीवनजस्तै फुटबल खेलौं। फुटबलजस्तै जीवन भोगौं। मैदान छाडेर असमयमा रिटार्यमेन्ट नलिऊँ। विश्वभरका जोशिला स्टारहरूले खेलेको अन्तर्राष्ट्रिय फुटबलको मज्जा लिऊँ। फुटबलमा जस्तै गोल होस् या नहोस्, जीवन सक्रिय बनाऊँ। गोल नभए पनि गुणस्तरीय जीवन बाँचौं। जीवनलाई सार्थक पारौं।"
अब अन्तरिक्ष र भूमिगत युद्धसेना,"हतियार र उच्च नैतिक बलका उत्तिकै अचुक प्रतिरक्षात्मक र आक्रामक प्रहार क्षमताको पछाडि भने प्रभावकारी अन्तरिक्ष सैन्य क्षमताले नै काम गरिरहेको हुन्छ गएको जुन १८ मा ह्वाइट हाउसको स्वागत कक्षमा नेसनल स्पेस काउन्सिलको बैठक र स्पेस पलिसी डाइरेक्टिभ ३ को हस्ताक्षर समारोहलाई सम्बोधन गर्दै अमेरिकी राष्ट्रपति डोनाल्ड ट्रम्पले अन्तरिक्षमा अमेरिकाको विराट राष्ट्रिय हित निहित रहेकोले त्यहाँ अमेरिकाको उपस्थिति अमेरिकी राष्ट्रिय सुरक्षाको लागि महत्वपूर्ण रहेको बताए। त्यसैले अन्तरिक्षमा आफ्नो मुलुकको प्रभुत्वपूर्ण उपस्थिति पनि आवश्यक रहेको उनको भनाइ थियो। सोही क्रममा राष्ट्रपति ट्रम्पले अमेरिकी रक्षा विभाग र रक्षा मन्त्रालयलाई सेनाको छैठौं शाखाको रूपमा अन्तरिक्ष सेना गठन गर्ने आदेश दिए। उनका अनुसार त्यस्तो अन्तरिक्ष सेना अमेरिकी हवाई सेनाभन्दा पृथक तर समान हैसियतको हुने छ। अमेरिकाका सर्वोच्च सैन्यअधिकारी, संयुक्त सेनाप्रमुख तथा राष्ट्रपति एवं रक्षामन्त्री र राष्ट्रिय सुरक्षा परिषद्का मुख्य सैनिक सल्लाहकार जनरल जोसेफ डनफोर्डलाई राष्ट्रपति ट्रम्पले सो कार्यको संयोजन गर्न उनलाई निर्देशन पनि दिए। त्यसअघि मे १ मा एउटा कार्यक्रमलाई सम्बोधन गर्दै ट्रम्पले स्पेस फोर्स गठन गर्नेबारे आफूले गम्भीरतापूर्वक विचार गरिरहेको बताएको वासिंगटन फ्रि बिकनले उल्लेख गरेको थियो। आम्र्स कन्ट्रोल एसोसिएसनको निर्देशक डारिल किम्बललाई उद्धृत गर्दै जुन १८ मा नै दी न्युयोर्क टाइम्समा क्याटी रोजर्सले उल्लेख गरेअनुसार राष्ट्रपति ट्रम्पको उक्त निर्णयले अन्तरिक्षमा रूस र चीनलाई अमेरिकाको प्रतिस्पर्धा गर्न प्रेरित गर्नेछ र त्यसलाई व्यवस्थापन गर्ने अर्को जटिल चुनौती विश्वसामु उपस्थित हुनेछ। अमेरिकी सेना र कांग्रेसले त्यस्तो अन्तरिक्ष सेना गठन गर्न एउटा लामो र जटिल प्रक्रिया अवलम्बन गर्नुपर्ने भएकाले वर्तमान विश्वको तनावग्रस्त स्थिति त्यसको लागि उपयुक्त समय नभएको किम्बलले बताएको पनि रोजर्सले उल्लेख गरेका छन्। जुन २७ मा प्याट्रिक टुकरले डिफेन्स वन माडिफेन्स इन्टेलिजेन्स एजेन्सीका प्रमुख लेफ्टिनेन्ट जनरल रोबर्ट एस्लेको रूस र चीनले अन्तरिक्षबाट प्रहार गरिने हातहतियारहरू विकास गरिरहेको बताएको लेखेका छन्। अमेरिकाको नेसनल इन्टेलिजेन्सका डाइरेक्टर डेनियल आर कोट्सका तर्फबाट २०१८ को फेब्रुअरी १३ मा प्रकाशित वल्र्डवाइड थ्रेट असेस्मेन्ट अफ दी यूएस इन्टेलिजेन्स कम्युनिटी को तर्फबाट प्रकाशित एक प्रतिवेदनमा उल्लेख भएअनुसार आउने वर्षहरूमा विश्व राजनीति निरन्तर जटिलतातर्फ अघि बढिरहने छ। त्यसलाई आफ्नो पक्षमा दोहन गर्ने उद्देश्यले प्रमुख शक्ति राष्ट्रहरू र क्षेत्रीय स्तरका आक्रामक रणनीति अवलम्बन गरिरहेका मुलुकहरूबीच जुनसुकै बेलामा द्वन्द्व र युद्धको स्थिति शीतयुद्धको अवधिमा भन्दा धेरै बढी छ। त्यति मात्रै नभएर आतंककारी समूहको हातमा आणविक बम जस्ता आम विनासकारी हतियारको पहुँचको सम्भावना पनि निरन्तर बढिरहेको छ। प्रतिवेदनअनुसार अमेरिकाका परम्परागत मित्र राष्ट्रहरू र सामरिक साझेदार मुलुकहरू पनि अमेरिकाका अन्तर्राष्ट्रिय प्रतिवद्धताहरूलाई पालना गर्ने अमेरिकी क्षमता र इच्छाबारे आश्वस्त हुन नसकिरहेको अवस्थामा उनीहरू आफ्ना नीतिहरूलाई पुनर्संयोजन गर्ने अवस्थामा पुगेका छन्। अर्कोतिर, समग्र विश्वको भूराजनीतिक व्यवस्था र स्थिरताका कारक शक्तिहरू आपसमै द्वन्द्वरत रहेकाले अन्तर्राष्ट्रिय कानुनमा आधारित विश्व व्यवस्थामाथि चुनौती बढिरहेको र साविकका शक्ति राष्ट्रहरूका समूह बाहिरका मुलुकहरू माझको नयाँ रणनीतिक गठबन्धन तथा अनौपचारिक रणनीतिक सञ्जालहरूले विश्व व्यवस्थाभित्र आपसी सहयोग सम्बन्धमा पनि पर्याप्त दबाब बढाइरहेको अवस्थाप्रति अमेरिकाको गम्भीर दायित्व निर्माण भएको पनि प्रतिवेदनले उल्लेख गरेको थियो।  पछि छैनन् रूस र चीन डेनियल आर कोट्सको उपरोक्त प्रतिवेदनअनुसार अमेरिका तथा अमेरिकी गठबन्धनका राष्ट्रहरूको सैनिक क्षमता र प्रभावकारितालाई शिथिल पार्ने र भविष्यमा आइपर्दा प्रयोग र प्रहार पनि गर्ने उद्देश्यले चीन र रूसले अन्तरिक्षमा उपग्रह नष्ट गर्ने एकीकृत हतियार प्रणाली तैनाथ गरेका छन्। केही वर्षभित्रैमा ती पूर्ण प्रयोगको स्थितिमा पुग्नेछन्। ती हतियारमा अन्तरिक्षबाट अन्तरिक्षमा र अन्तरिक्षबाट पृथ्वीमा प्रहार गर्नसमेत सकिनेछन्। सार्वजनिक र कूटनीतिकरूपमा रुस र चीनले अन्तरिक्षलाई शान्तिपूर्णरूपमा मात्रै उपयोग गर्ने र त्यहाँ हतियार प्रणाली विकास नगरिने र अन्तरिक्षमा हतियार लैजाने पहिलो मुलुक नहुने घोषणा गरेको भए पनि व्यवहारमा भने उनीहरूले त्यसो नगरिरहेको उल्लेख पनि उक्त प्रतिवेदनले गरेको छ। गएको जनवरी ३० मा वासिंगटन फ्रि बिकनमा बिल गेर्जले उल्लेख गरेअनुसार चीनले पृथ्वीको तल्लो र मध्य कक्षमा स्थापित अमेरिकाका पर्यवेक्षण उपग्रहहरूलाई लक्ष गरेर नष्ट गर्नसक्ने आणविक हतियार जडिएका क्षेप्यास्त्र प्रणालीलाई तैनाथ गर्ने क्षमता आर्जन गरिरहेको छ। अन्तरिक्षमा तैनाथ उपग्रहहरूलाई नजिकैबाट आक्रमण गर्न सकिने उपग्रहको पनि उनीहरूले परीक्षण गरिसकेको गेर्जले उल्लेख गरेका छन्। नेसनल इन्स्टिच्युट फर पब्लिक पलिसीको एक प्रतिवेदनलाई उद्धृत गर्दै गेर्जले दिएको जानकारीअनुसार २०१६ मा अन्तरिक्षमा ४३ मुलुकका सात सय ८० उपग्रहहरू थिए र तीमध्ये पृथ्वीको कक्षमा परिभ्रमण गरिरहेका ३७ उच्च महत्व र क्षमताका उपग्रहहरू रुस र चीनको प्रहार क्षमताभित्र आइरहेका छन्। कुनै ध्वंसात्मक गतिविधिमा संलग्न समूह वा आतंककारी संगठनहरूका सम्भावित प्रहारविरुद्ध सरकारहरूसँग भूमिगत सुविधा र संरचनाहरूको सुरक्षासम्बन्धी पर्याप्त प्राविधिक र सांगठानिक क्षमताहरूको अभाव विश्वव्यापी रूपनै देखिइरहेको छ। रुसले प्रतिवर्ष पाँच अर्ब डलरको लगानीमा उपग्रहविरोधी सेना तयार गरिरहेको, जमिनबाटै अन्तरिक्षमा प्रहार गर्न सकिने नुडोल भनिने क्षेप्यास्त्रको २०१६ को डिसेम्बरमा नै तेस्रो परीक्षण गरिसकेको र पृथ्वीबाट अन्तरिक्षमा तैनाथ उपग्रहहरूको नियन्त्रण प्रणालीलाई अवरुद्ध गर्ने साइवर हतियार क्षमता पनि आर्जन गरिसकेको छ। रुसका जमिनबाट आकाशमा प्रहार गर्ने एस तीन सय, चार सय र पाँच सय श्रेणीका क्षेप्यास्त्रहरूको क्षमता पृथ्वीको कक्षलाई लक्ष गर्नसक्ने भएको बताइएको छ। मारक क्षमताका उपग्रहहरूलाई नियन्त्रण गर्ने चार उपग्रहहरूलाई भने रुसले २०१४ मा नै तैनाथ गरिसकेको थियो भनेर गेर्जले उक्त लेखमा उल्लेख गरेका छन्। अमेरिकी प्रतिनिधिसभाले गत वर्षको जुलाइमा नै अन्तरिक्ष सेना स्पेस कोर गठन गर्ने विधेयकलाई पारित गरेका थियो। न्युयोर्क टाइम्समा एमिली कोक्रेनीले उल्लेख गरेअनुसार सो सभाले दुई सय २७ रिपब्लिकन सदस्य र एक सय १७ डेमोक्रेट सदस्यहरू गरी तीन सय ४४ जनाले सो विधेयकको पक्षमा र ८१ जनाले विपक्षमा मतदान गरेका थिए। त्यतिखेर ह्वाइटहाउस र पेन्टागन त्यस्तो अन्तरिक्ष सेनाको गठनमा त्यति उत्साहित नभए पनि र अमेरिकी वायु सेना पहिलेदेखि नै त्यसको विपक्षमा रहेको भए पनि प्रतिनिधिसभाले विधेयक पास गरिसकेको र अब आएर राष्ट्रपतिको आदेश पनि आइसकेपछि सिनेट, पेन्टागन र वायु सेनाबीच सहमति र समर्थनको कुनै विकल्प बाँकी नरहेको देखिन्छ। सामान्य स्मार्ट मोबाइल फोनमा पनि जडिनेग्लोबल पोजिसनिङ् सिस्टम (जीपीएस) देखि मौसम भविष्यवाणी गर्ने उपकरणहरूको सम्बन्ध अन्तरिक्षमा तैनाथ भूउपग्रहहरूसँग हुने अवस्थामा ठूला शक्तिराष्ट्रहरूको सेना सम्पूर्णरूपमा अन्तरिक्षमा स्थापित भूउपग्रहहरूबाट प्राप्त हुने सूचनाहरूमा आधारित हुन्छन्। एक प्रसिद्ध सामरिक र अन्तर्राष्ट्रिय मामिलासम्बन्धी अमेरिकी थिंकट्यांकका हवाई र अन्तरिक्ष सुरक्षासम्बन्धी परियोजनाका निर्देशक टोड ह्यारिसनलाई उद्धृत गर्दै ८ अगस्ट २०१७ मा रसेल बम्र्यानले दी एटलान्टिकमा उल्लेख गरेअनुसार आधुनिक लडाईं पृथ्वीमा भन्दा पहिला अन्तरिक्षमा लडिन्छ अन्तरिक्षमा तैनाथ सैन्य क्षमताको बलमा नै संसारको कुनै भागमा आफ्ना लक्षहरूमा बम प्रहार गरिन्छ। अन्तरिक्षमा त्यस्तो सैन्य क्षमता विकास गरिएको छैन भने पृथ्वीमा पनि विजय सम्भव छैन। भूमिगत र सुरुङ युद्धका लागि अमेरिकी सैन्य बल २६ जुन २०१८ मा प्याट्रिक टुकरको अर्को लेख डिफेन्स वनमा नै प्रकाशित छ। डिफेन्स इन्टेलिजेन्स एजेन्सीका निर्देशकको भनाइलाई आधार मान्दै उनले लेखेअनुसार अमेरिकी सेना भूमिगत र सुरुङ युद्धको लागि नयाँ सैन्य बल गठन गर्ने तयारी गरिरहेको छ। निर्देशक लेफ्टिनेन्ट जनरल रोबर्ट आस्लेले डिफेन्स वन टेक्नोलोजी समिटमा उल्लेख गरेअनुसार २०४० सम्ममा संसारको दुईतिहाइ जनसंख्या सहरहरूमा बस्ने छन्। मुलुकहरूले आफ्ना सम्पूर्ण विद्युत्, सञ्चार, यातायात तथा सामरिक र रणनीतिक सेवा क्षेत्रको सञ्चालन, व्यवस्थापन र नियन्त्रणका प्रणालीहरूलाई पनि भूमिगतरूपमा नै व्यवस्थापन गर्ने भएकाले भूमिगत युद्ध क्षेत्र विश्वको नविन तर अत्यन्त महत्वपूर्ण क्षेत्र बन्दै गएको छ। सन् २०१७ मा अमेरिकी सेनाले आफ्ना २६ वटा ब्रिगेडलाई संसारभरका ठूलाठूला घना बस्तीका सहरहरूका भूमिगत सेवा र सुरक्षासम्बन्धी सुविधाहरूको क्षेत्रमा गरिने युद्धसम्बन्धी उपकरण र सामग्रीहरूको उपयोगसम्बन्धी प्रशिक्षण प्रदान गरेको थियो। डिफेन्स अड्भान्स्ड रिसर्च प्रोजेक्ट्स एजेन्सी अर्थात् दर्प भनिने अमेरिकी सेनाको एउटा विशिष्ट र असाधारण महत्वको संरचना छ। अक्टोबर १९५७ मा सोभियत संघले स्पुटनिक नामको पहिलो भूउपग्रह प्रक्षेपण गरेपछि सैन्य प्रविधिको क्षेत्रमा अध्ययन, अनुसन्धान र आविष्कार र विकास गर्न नै दर्प को स्थापना भएको थियो। प्रतिरक्षा र सुरक्षा मामिलामा विशिष्ट विज्ञ तथा फरेन पलिसी पत्रिकाका सम्पादक रहेकी स्यारोन विन बर्गरले अमेरिकाको सैन्य प्रविधिसम्बन्धी इतिहासको आलोचनात्मक र महत्वपूर्ण पुस्तक दी इम्याजिनर्स अफ वारदी अनटोल्ड हिस्टोरी अफ दर्प, दीपेन्टागन एजेन्सी द्याट चेन्ज्ड दी वल्र्ड मा सो संगठनका सफलता, असफलता र विकृतिबारे विहंगम चित्र प्रस्तुत गरेकी छन्। यहाँ के पनि विचारणीय छ भने सर्वप्रथम इन्टरनेटको आविष्कार सैन्य प्रयोजनको लागि दर्पले नै गरेको थियो। सैन्य र अन्य वैज्ञानिक र प्राविधिक अध्ययन अनुसन्धानमा सीमित इन्टरनेट सम्पूर्णरूपमा व्यावसायिक र व्यक्तिगत प्रयोजनका लागि भने मे १९९५ देखि मात्रै उपलब्ध गराइएको होअ दर्पले नै २१ डिसेम्बर २०१७ मा प्रकाशित आफ्नो एउटा संक्षिप्त रिपोर्टमा आधुनिक सहरहरूको अभिन्न अंगको रूपमा रहेका भूमिगत संरचनाहरूबारेको अज्ञानताका कारण उत्पन्न हुने सुरक्षा संकटको सामनासम्बन्धी ज्ञान र प्रविधि आविष्कार तथा उत्पादनका लागि विश्वव्यापीरूपमा वैज्ञानिक र प्राविधिक समुदायसँग सहकार्यको लागि आह्वान गरेको छ। स्मरणीय छ कुनै ध्वंसात्मक गतिविधिमा संलग्न समूह वा आतंककारी संगठनहरूका सम्भावित प्रहारविरुद्ध सरकारहरूसँग भूमिगत सुविधा र संरचनाहरूको सुरक्षासम्बन्धी पर्याप्त प्राविधिक र सांगठानिक क्षमताहरूको अभाव विश्वव्यापी रूपनै देखिइरहेको छ। २४ जुन, २०१८मा अमेरिकी सेनासम्बन्धी एउटा वेबसाइट मिलिटरी डटकम माम्याथ्युकोक्सद्वारा लिखित एक आलेखमा अमेरिकी सेनाले आफ्ना सिपाहीहरूलाई भूमिगत युद्ध प्रशिक्षणको लागि ५० करोड डलर खर्च छुट्याएको छ। भूमिगत सुरुङहरूमा, ढल प्रणालीहरूमा, अन्धकार, स्वच्छ हावाविहीन दुर्गन्धित वातावारण र कुनै सुरक्षा आवरणविहीन स्थलमा दुश्मन शक्तिहरूले गर्ने बम विस्फोट तथा आगजनी जस्ता स्थितिहरूलाई नियन्त्रणलगायतका प्रतिकूल र खतरनाक परिस्थितिमा काम गर्न त्यस्तो प्रशिक्षण प्रदान गरिने छ। दर्पले भूमिगत युद्ध, गुप्तचरीसम्बन्धी सूचना संकलन र तत्काल कारबाहीका क्षेत्रकसमेत पहिचान गरेर त्यहाँका गडबड मच्चाउने र विध्वंस गर्ने शक्ति र समूहलाई तत्काल नियन्त्रण गर्नसक्ने प्रविधि र युद्धकला पनि विकास गरिरहेको छ। के ले जिताउँछ युद्ध ? श्रेष्ठ हतियारले कि उच्च नैतिक बलले ? फरेन अफियर्स पत्रिकामा गएको फेबु्रअरी १३ मा प्रकाशित एउटा समीक्षामा स्टेफन पिटर रोजेनले लेखेअनुसार चीन र रुस मात्रै नभएर इरान र इरान समर्थित हेजबुल्लासम्मले पनि लामो दूरीका लक्षहरूमा अचूक प्रहार गर्न सक्छ। निःसन्देह चीन, रुस, इरान, उत्तर कोरिया र हेल्बुल्लाहको त्यो क्षमता अमेरिकाको त्यस्तो क्षमतासँग तुलना गर्न सकिँदैन तर त्यसको अर्थ फेरि उनीहरू उक्त क्षेत्रमा अमेरिकालाई चुनौती दिन नै नसक्ने स्थितिमा छन् भन्ने होइन। दुवै पक्षका उत्तिकै अचुक प्रतिरक्षात्मक र आक्रामक प्रहार क्षमताको पछाडि भने प्रभावकारी अन्तरिक्ष सैन्य क्षमताले नै काम गरिरहेको हुन्छ। पूर्व अमेरिकी रक्षामन्त्री डोनाल्ड रम्सफिल्डको अध्यक्षतामा गठित स्पेस कमिसनले २००१ मा प्रस्तुत आफ्नो प्रतिवेदनमा दोस्रो विश्व युद्धको अवधिमा अमेरिकाको पर्ल हार्वरमाथि जापानले गरेको आकस्मिक आक्रमणअनुरूप नै अन्तरिक्षमा अमेरिकी उपग्रहहरूमाथि आक्रमण हुनसक्ने भएकोले तत्काल त्यसको प्रतिरक्षाको लागि पूर्व तयारी गर्न सिफारिस गरेका थिए। अन्य कुनै मुलुकको तुलनामा अन्तरिक्षमा अमेरिकी सुरक्षा हित बढी निर्भर रहेको पनि रम्सफिल्ड कमिसनको धारणा थियो। रुस र चीनले अन्तरिक्षलाई हातहतियार मुक्त क्षेत्र बनाउने सन्धिको प्रस्ताव गरिरहेको भए पनि सम्भावित स्पेस पर्लहार्वरको सम्भावनायुक्त चिन्तालाई रम्सफिल्ड प्रतिवेदनले व्यक्त गरेको थियो। विश्वको हतियार बजारमा उपलब्ध कुनै पनि साधनले अमेरिकाका अन्तरिक्षमा रहेका सूचना उपग्रहहरूलाई ध्वस्त पारिदिन कुनै पनि अमेरिकाविरोधी मुलुक र संगठनले सक्ने रम्सफिल्ड कमिसनको निष्कर्षले पनि अमेरिकालाई आफ्नो अन्तरिक्ष क्षमता वृद्धि गर्न अभिप्रेरित गरेको थियो। पछि राष्ट्रपति जर्ज डब्ल्यू बुसद्वारा पुनः रक्षामन्त्रीमा नियुक्त भएपछि रम्सफिल्डले अमेरिकी वायु सेनालाई सोसम्बन्धी रणनीति निर्माण गर्ने आदेश पनि दिएका थिए। म्याक्स बुट लिखित विख्यात पुस्तक वार मेड न्यु मा उल्लेख भएअनुसार अन्तरिक्षमा उपग्रहलाई नष्ट गर्न कुनै बम चाहिन्न। प्रतिघन्टा झन्डै २३ हजार किलोमिटरको तीव्र गतिले परिभ्रमण गरिरहने त्यस्ता उपग्रहको मार्गमा कुनै क्षेप्यास्त्रद्वारा एउटा सानो गुच्चा वा गुच्चाको आकारको ढुंगाले हानिदिए पनि ती उपग्रहहरू ध्वस्त हुन पुग्छन्। अन्तरिक्षमा छोडिएका साना साना आधा वा एक किलोग्राम वजनका उपग्रहहरूले पनि ठूला उपग्रहहरूलाई छेक्न र आत्मघाती आक्रमण गरेर नष्ट बनाइदिन सक्छन्। चीन, रुस र स्विडेनहरूले त्यस्ता साना उपग्रहहरू एक दशकअघि नै विकास गरिसकेको पनि बुटको उक्त पुस्तकमा पढ्न सकिन्छ। अमेरिकाले पृथ्वीमा रहेका शत्रु पक्षका क्षेप्यास्त्रहरूलाई नष्ट पारिदिने लेजर किरणलाई अन्तरिक्षमा स्थापना गर्नेबारे अनुसन्धान गरिरहेको र अन्तरिक्षमा तैनाथ उपग्रहहरूबाट टिटानियमजस्ता धातुबाट बनेका किलाहरू प्रहार गरेर पनि ती क्षेप्यास्त्रहरूलाई काम नलाग्ने बनाउन सकिने पनि बुटले उल्लेख गरेका छन्। उपरोक्त सन्दर्भमा स्वनामधन्य नेपोलियन बोनापार्ट र ब्रिटिस सेनाका एक उच्च अधिकारी सैन्य इतिहास र सिद्धान्तका धुरन्धर ज्ञाता र ती सम्बन्धमा ४५ पुस्तकका लेखक मेजर जनरल जोन फ्रेडरिक चाल्र्स फुलरका दुई प्रतिनिधि कथन मननीय देखिन्छन्। नेपोलियनअनुसार युद्धमा नैतिक पक्षको भूमिका तीन चौथाइ हुन्छ र सैन्यशक्ति सन्तुलनको भूमिका भनेको एक चौथाइ मात्रै हो। तर फुलरअनुसार उच्चकोटीका उपयुक्त हतियार भयो भने ९९ प्रतिशत युद्ध जितिन्छरणनीति, कमान्ड, नेतृत्व, साहस, अनुशासन, आपूर्ति र नैतिक वा अन्य पक्षहरूको भूमिका भनेको एक प्रतिशत मात्रै हो। यो सवालमा नेपोलियन वा फुलर को ठीक छन् ? निर्णय सैन्य विज्ञानका जानकारहरूले नै गरुन्। भट्टराई नेपाल इन्स्टिच्युट फर स्ट्र्याटिजिक स्टडिज (निस) सँग सम्बद्ध छन्।"
बाघचाल प्रतियोगिता हुँदै,"काठमाडौं : राष्ट्रिय स्तरको बाघचाल प्रतियोगिता आयोजना हुने भएको छ। मौलिक खेललाई मूलधारमा ल्याउने उद्देश्यसहित प्रथम राष्ट्रिय बाघचाल प्रतियोगीता तथा खेलाडी सम्मान कार्यक्रम हुन लागेको हो। नेपालका विभिन्न मौलिक खेलको प्रवद्र्धन गर्ने उद्देश्यले स्थापित प्रगतिवादी युवा समाज नेपालको आयोजनामा उक्त कार्यक्रम हुन लागेको हो। कार्यक्रम साउन ११ र १२ गते हुनेछ। काठमाडौंको बसुन्धारा स्थित चन्द्रविन्दु स्कुलमा हुने प्रतियोगितामा सातै प्रदेशबाट विभिन्न जिल्लाका स्कुल तथा कलेजका साथै व्यक्तिगत रुपमा पनि सहभागिता जनाउने पाइने छ। बाघचाल प्रतियोगितामा सहभागिताका आवेदन समेत खुल्ला भइसकेको छ। २०७५ साल साउन २ गते साझँ ५ बजेसम्म आएको आवेदनलाई प्रतिस्पर्धामा सम्मिलित गराइने छ। म्याद नाघी आएको आवेदन मान्य नहुने आयोजकले बताएका छन्। आवेदन शुल्कको रुपमा प्रतियोगिले १५० रुपैयाँ शसुल्क बुझाउने पर्नेछ। उक्त कार्यक्रममा एउटा स्कुलबाट बढीमा ६ जनाले सहभागिता जनाउन पाउनेछन्। कार्यक्रमका प्रथम, दोस्रो र तेस्रो हुने विजेताले क्रमसः ५५००, ३५०० र २५०० रुपैंयाका साथै शिल्ड र प्रमाणपत्र प्राप्त गर्नेछन्। कार्यक्रममा नेपालको खेलकुद क्षेत्रमा रही राष्ट्रिय तथा अन्तर्राष्ट्रिय क्षेत्रमा योगदान पुर्याएका पूर्व खेलाडीलाई सम्मान गरिने छ। सम्मानित हुने खेलाडीमा पूर्व राष्ट्रिय खेलाडीः राम्जी प्रसाद बज्रचार्य (कराँते, दिपक बिष्ट (तेकवान्दो, बिनोद दास क्रिकेट ,सारादेबी तामाङ( ब्याडमिन्टन (नेपाल आर्मी), दिपक महर्जनबक्सिग, आङ बाबु लामा ऊशु ,भरत शाह( भलिबल (नेपाल पुलिस), ममता चौधरी (महिला क्रिकेट (सशत्रप्रहरी बल), जितबहादुर केसी एथलेटिक्स , तारादेवी पुनमगर भारत्तोलन, रञ्जना धामीप्यारा ओलम्पिक (अपाङ्ग) र सोमबहादुर सुनुवार प्यारा ओलम्पिक (अपाङ्ग) रहेका छन्।"
पेनाल्टीमा भाग्य चम्किएपछि इङ्ल्याण्ड क्वाटरफाइलनमा,मस्को : रुसमा जारी फिफा विश्वकपको प्रिक्वाटरफाइलनको मंगलबार रातिको खेलमा इङ्ल्याण्ड कोलम्बियामाथि जित निकाल्दै क्वाटरफाइनलमा प्रवेश गरेको छ । कडा प्रतिस्पर्धात्मक खेलमा इङ्ल्याण्ड पेनाल्टी सुटआउटमा ४३ ले बाजी मार्न सफल भएको हो । पहिलो हाफमा गोलरहित बराबरीमा टुंगिंएको खेलको करीब दोस्रो हाफको १० मिनेटपछि इङ्ल्याण्डले पेनाल्टीको अवसर पायो । कप्तान हेरी केनले पेनाल्टीको सदुपयोग गर्दै ५७ औं मिनेटमा गोल गरी टोलीलाई अग्रता दिलाए । इङ्ल्याण्ड जितको नजिकको पुगेको बेलामा कोलम्बियाका डिफेन्डर एरी मिनाले ९० मिनेटपछिको अतिरिक्त समय ९३ अाैं मिनेटमा गोल गरी बराबरी गरेपछि खेल अतिरिक्त समय हुँदै ट्राइब्रेकरमा पुगेको थियो । सुरुमा २२ गोल भएपछि कोलम्बिया र इङ्ल्याण्डका गोलकिपरले एकएक पेनाल्टी बचाएको थिए । कोलम्बियाका उरीबले प्रहार गरेको पेनाल्टी पोस्टको बारमा ठोक्किएर बाहिरिएको थियो । यस खेलसंगै रुस विश्वकपको प्रिक्वाटरफाइनलका खेल सक्किएको छ । क्वाटर फाइनलका खेल शनिबार र आइतबार हुनेछन् ।
किन लिए इनिएस्टाले सन्न्यास ?,"मस्को : आफ्नो टोली जारी विश्वकप फुटबलको प्रिक्वार्टरफाइनलबाट बाहिरिएलगत्तै स्पेनका प्रभावशाली खेलाडी आन्द्रेस इनिएस्टाले अन्तर्राष्ट्रिय खेल जीवनबाट सन्न्यास लिएका छन् । जारी विश्वकपमा उपाधिको बलियो दाबेदार मानिएको स्पेन आइतबार राति खेलिएको प्रिक्वार्टरफाइनल खेलमा आयोजक रुससँग पेनाल्टी सुटआउटमा पराजित भएको थियो । इनिएस्टा स्पेनिस टोलीका निकै अनुभवी खेलाडी हुन् । स्पेनलाई सन् २०१० को विश्वकप जिताउन ३४ वर्षीय मिडफिल्डर इनिएस्टाले महत्वपूर्ण योगदान गरेका थिए । उक्त विश्वकपको नेदरल्यान्ड्स विरुद्घको फाइनलमा इनिएस्टाले नै स्पेनका लागि निर्णायक गोल गरेका थिए । निर्धारित समयको खेल गोलरहित बराबरीमा सकिएपछि थप गरिएको समय (११६औं मिनेट) मा निर्णायक गोल गर्दै उनले टोलीलाई पहिलोपटक विश्वकपको उपाधि चुमाएका थिए । रुस विरुद्घको खेलमा उनी परिवर्तित खेलाडीका रूपमा मैदानभित्र प्रवेश गरेका थिए । पेनाल्टी सुटआउटमा पनि स्पेनको तर्फबाट उनले नै पहिलो प्रहार गर्दै गोल छिराएका थिए । राष्ट्रिय टोलीबाट एक सय ३१ खेल खेलेका इनिएस्टाले १३ गोल गरेका छन् । राष्ट्रिय टोलीबाट सन्न्यासको घोषणा गर्नु मेरा लागि निकै दु:खद क्षण हो, उनले भनेका छन् । उनले टोलीलाई दोस्रोपटक विश्वकप दिलाउने अभियान सफल हुन नसकेकोमा पनि दु:ख व्यक्त गरे । खेलका क्रममा जस्तोसुकै अप्ठ्यारो स्थितिमा पनि साथीलाई सही पास निकाल्न सक्ने उनको गजबको क्षमता थियो । उनी समकालीन विश्व फुटबलकै उत्कृष्ट प्लेयरमध्ये एक हुन् । मैले स्पेनिस टोलीमा रहेर धेरै गौरवपूर्ण क्षण बिताएको छु, राष्ट्रिय टोलीबाट अलग भए पनि ती क्षणहरू मेरो मानसपटलमा सधैं जीवन्त रहनेछ, उनले भनेका छन् । सन् २००६ मा राष्ट्रिय टोलीमा डेब्यु गरेका इनिएस्टाले विश्वकपसँगै स्पेनलाई दुईपटक युरोपियन च्याम्पियनसिपको उपाधि पनि जिताएका छन् । स्पेनले सन् २००८ र सन् २०१२ मा युरोकप जित्दा उनी टोलीका महत्वपूर्ण सदस्य थिए । करिब २२ वर्ष स्पेनिस क्लब बार्सिलोनामा बिताएका इनिएस्टा केही समयअघि मात्र उक्त क्लब छाडेर जापानी क्लब भासिल कोबेमा आबद्ध भएका थिए । इनिएस्टा केवल १२ वर्षको उमेर बार्सिलोनासँग जोडिन पुगेका थिए । बार्सिलोनाले ३२ वटा महत्वपूर्ण उपाधि जित्दा उनी टोलीका सक्रिय सदस्य थिए । वास्तवमा इनिएस्टा स्पेनिस फुटबलको एउटा इतिहास नै हुन्, स्पेनिस टोलीका प्रशिक्षक फर्नान्डो हिएरोले भनेका छन् । हिएरो आफैं पनि स्पेनिस टोलीका पूर्वखेलाडी हुन् ।"
लिग फुटबल नियमित गरिने,"धरान : अखिल नेपाल फुटबल संघ (एन्फा)को विवादका कारण स्थगित भएको राष्ट्रिय लिग फुटबल आगामी वर्षदेखि नियमित सञ्चालन हुने भएको छ । एन्फाको विवादका कारण अलपत्र परेको धरानस्थित एन्फा टेक्निकल सेन्टरको निरीक्षण गर्न सोमबार आएका एन्फाका अध्यक्ष कर्माछिरिङ शेर्पाले पत्रकारसँग कुरा गर्दै लिगलाई निरन्तरता दिने बताए । शेर्पाले २०७६ देखि सहिद स्मारक राष्ट्रिय लिग र पे्रसिडेन्ट कपलाई निरन्तरता दिने, मोफसलमा सञ्चालन हुँदै आएका फुटबल प्रतियोगिताको समेत स्तरोन्नति गरी सातवटै प्रदेशमा फुटबलको विकासलाई जोड दिइने बताए । कानुन अभावका कारण फुटबल क्षेत्रको विकास गर्न समस्या भएको भन्दै शेर्पाले एन्फाको कानुन बनाई जिल्ला लिगसमेत सञ्चालन गर्ने बताए । उनले लामो समयदेखि बन्द रहेका एन्फा टेक्निकल सेन्टरहरू आगामी शैक्षिक सत्रबाट सञ्चालनमा ल्याइने पनि बताए । २०५७ सालमा विश्व फुटबल संघ (फिफा)को गोल प्रोजेक्टमार्फत एन्फाले धरान नगरपालिकासँग ३० वर्षका लागि जग्गा भाडामा लिएर टेक्निकल सेन्टर स्थापना गरेको थियो । २०५९ सालमा निर्माण सम्पन्न भएको उक्त सेन्टर २०६६ देखि २०७० सालसम्म सञ्चालन भएर बन्द भएको छ । शेर्पाले बन्द टेक्निकल सेन्टर सञ्चालन गर्ने प्रतिबद्धता पनि जनाएका छन् ।"
केनविरुद्ध फाल्काओ,"मस्को : जारी विश्वकप फुटबलको प्रिक्वार्टरफाइनल चरणको अन्तिम खेलमा मंगलबार राति इङ्ल्यान्ड र कोलम्बिया भिड्दै छन् । यो खेलपछि विश्वकपको २१औं संस्करणको क्वार्टरफाइनलमा पुग्ने अन्तिम टोलीको टुंगो लाग्नेछ । कोलम्बिया समूह एचको विजेता र इङ्ल्यान्ड समूह जीको उपविजेताका रूपमा अन्तिम १६ मा पुगेका हुन् । समूहगत चरणको खेलमा यी दुवै टोलीले दुईदुई जित हात पारेका छन् भने एक खेलमा पराजय बेहोरेका छन् । इङ्ल्यान्ड आफ्नो अन्तिम खेलमा बेल्जियमसँग १० ले पराजित हुँदै उपविजेता बनेको थियो भने कोलम्बिया अन्तिम खेलमा सेनेगललाई १० ले हराउँदै विजेता बनेको हो । पछिल्लो दुई संस्करणमा प्रिक्वार्टरफाइनलभन्दा माथिको यात्रा तय गर्न नसकेको इङ्ल्यान्ड यस पटक उपाधिकै योजनामा छ । समूहगत चरणको प्रदर्शनलाई हेर्दा इङ्ल्यान्डले आफ्नो उपाधि योजनामा खरो उत्रने संकेत दिएको छ । सन् २०१४ मा ब्राजिलमा भएको विश्वकपको क्वार्टरफाइनल चरणबाटै बाहिरिएको कोलम्बिया पनि आफ्नो त्यो यात्रालाई अझ अघि बढाउने उद्देश्यमा हुनेछ । यद्यपि इङ्ल्यान्ड जस्तो बलियो टोलीसँग प्रतिस्पर्धा गर्नुअघि कोलम्बियालाई आफ्ना स्टार खेलाडी जेम्स रोड्रिगेजको चोटले निकै सताएको छ । ब्राजिल विश्वकपका सर्वाधिक गोलकर्ता रोड्रिगेजले इङ्ल्यान्डविरुद्ध खेल्नेनखेल्ने अझै निश्चित भइसकेको छैन । उनको अनुपस्थितिमा हेरी केनजस्ता सशक्त स्ट्राइकर भएको इङ्लिस टोलीसँगको प्रतिस्पर्धा कोलम्बियालाई मुस्किल हुन सक्छ । यो खेललाई केन र राडामेल फाल्काओबीचको प्रतिस्पर्धाको रूपमा पनि हेरिएको छ । टोट्टनहामका स्ट्राइकर केन जारी विश्वकपमा पनि इङ्ल्यान्डका महत्वपूर्ण खेलाडी बनेका छन् । टोलीका कप्तानसमेत रहेका उनी समूहगत चरणको खेलमा पाँच गोल गर्दै सर्वाधिक गोल गर्ने खेलाडीको सूचीको शीर्ष स्थानमा छन् । फ्रान्सेली क्लब मोनाकोका स्ट्राइकर फाल्काओ पनि जारी विश्वकपमा टोलीका महत्वपूर्ण खेलाडी हुन् । कोलम्बियाले समूहगत चरणको दोस्रो खेलमा पोल्यान्डविरुद्ध ३० को जित हात पार्दा फाल्काओले पनि एक गोल गरेका थिए । क्लबमा टोलीका मुख्य स्ट्राइकर रहेका उनले राष्ट्रिय टोलीबाट त्यही छवि दोहोयाउन भने बाँकी नै छ । दुवै टोली स्टार खेलाडीले भरिएकाले खेल भने रोचक हुने निश्चित छ । इङ्लिस टोलीलाई टोट्टनहामका डेली अली, लेस्टर सिटीका जामी भार्डी, म्यानचेस्टर सिटीका रहिम स्टर्लिङ, म्यानचेस्टर युनाइटेडका मार्कस रासफोर्ड र जेसी लिनगार्ड जस्ता क्षमतावान् युवा खेलाडीको साथ छ । कोलम्बियासँग पनि राम्रा खेलाडीको कमी छैन । रक्षक ऐरी मिनाले कोलम्बियाका लागि लगातार दुई खेलमा गोल गरेका छन् । विश्वकपमा यसअघि भएको प्रतिस्पर्धाको नतिजाले भने इङ्ल्यान्डलाई बलियो देखाएको छ । मात्र एक पटक सन् १९९८ मा फ्रान्समा भएको विश्वकपमा भेट हुँदा इङ्ल्यान्ड २० ले विजयी बनेको थियो । समग्रमा भने पाँच पटक एकअर्काविरुद्ध प्रतिस्पर्धा गर्दा इङ्ल्यान्डले तीन खेलमा जित हात पारेको छ । दुई खेल बराबरीमा सकिएको छ । विगतमा दुई टोली कुल खेल : ५ इङ्ल्यान्ड विजयी : ३ कोलम्बिया विजयी : ० बराबरी : २ इङ्ल्यान्डको यात्रा ट्युनिसियाविरुद्ध १२ गोलले विजयी पानामाविरुद्ध १६ गोलले विजयी बेल्जियमविरुद्ध १० गोलले पराजित कोलम्बियाको यात्रा जापानविरुद्ध २१ गोलले पराजित पोल्यान्डविरुद्ध ०३ गोलले विजयी सेनेगलविरुद्ध ०१ गोलले विजयी"

शीर्षक,विवरण
कर्णाली प्रदेशका भाषा,"नेपालको संविधान २०७२ अनुसार प्रदेशहरूले पनि प्रदेश कानुनबमोजिम प्रदेशको सरकारी कामकाजको भाषा निर्धारण गर्न सक्नेछन्। संघमा तय गरिने भाषा नीतिका अतिरिक्त प्रदेश तहमा समेत भाषाहरूको सरकारी कामकाजमा प्रयोगको चर्चा चल्न थालेको छ। राज्य पुनर्संरचनापश्चात् भूगोलका आधारमा कर्णाली प्रदेश सबैभन्दा ठूलो छ तर जनसंख्या भने न्यून रहेको छ। प्रदेशका मातृभाषा २०६८ सालको जनगणनाअनुसार कर्णाली प्रदेशमा ५५ भाषा बोलिन्छ। यस प्रदेशमा बोलिने मूल भाषाहरूको सूची हेर्दा नेपालीसहित १२ भाषासमेत थपिन्छ। भारोपेली परिवारका नेपाली, थारू, जुम्ली र खस भाषा सूचीकृत भाषामा पर्छन्। त्यसैगरी मगर, खाम, राजी, डोल्पाली, काइके, खाम्ची (राउटे) भोटबर्मेली परिवारका भाषा पनि यस प्रदेशमा मूलतः बोलिन्छ। सांकेतिक भाषाका बारेमा जनगणनामा एउटा भाषा मात्र सूचीकृत गरिएको छ। अन्य प्रदेशमा जस्तै जनगणनामा पनि यस प्रदेशमा केही भाषा सूचीकृत हुनबाट छुटेका छन्। एथ्नोलोगको सूचनालाई आधार मान्दा कर्णाली भेगमा बोलिने अन्य आठ भाषाहरू झांकोट सांकेतिक भाषा, जुम्ली सांकेतिक भाषा, जुम्ली, खाम (गमाले, शेशी, पश्चिमी पर्वते), मुगोम, सोनाहा, तिछुरोङ भाषाहरू थपिन जान्छन्। इथ्नोलगमा खाम भाषाको अर्काे भेद पूर्वीया पर्वते खाम पनि उल्लेख छ तर यो भेदचाहिँ बाग्लुङको निसी क्षेत्रमा बोलिन्छ। डोल्पा जिल्लाको काइके गाउँपालिकाका कोहला, ताछिन, गुम्बातारा, खानीगाउँ जस्ता गाउँमा पोइके भाषा बोलिने केही सन्दर्भमा पाइन्छ। मगरकाइकेपोइके भाषाको अन्तरसम्बन्धका बारेमा अध्ययन हुनुपर्छ। कर्णाली प्रदेशमा समेत हिमाली भेगमा बोलिने तिब्बती मूलका केही भाषाहरू सूचीकरणबाटै छुटेका छन्। डोल्पाको लिमीमा बोलिने भाषालाई छुट्टै भाषा (लिमिरोङ) भनेर पनि उल्लेख गरेको पाइन्छ। ग्लोटोलगमा चाहिँ डोल्पोतिचुरोङलाई एउटै भाषामा सूचीकृत रहेको छ भने कतै यिनीहरू अलग्गै भाषा ठानिएको छ। राष्ट्रिय जनगणनामा यसलाई डोल्पाली मात्र भनिएको छ। यी स्रोतहरूका आधारमा कर्णाली प्रदेशमा करिब २० ओटाजति भाषा बोलिने देखिन्छ। सूचीकरणमा अलमल यस प्रदेशका हिमाली भेगमा बोलिने भाषाहरूको सूचीकरणमा अलमल देखिन्छ। यस प्रदेशमा भारोपेली परिवारको बोटे भाषाका १४०३ वक्ता रहेको उल्लेख छ तर तिब्बती मूलको भोटे भाषाको सूचीकरण गर्दा बोटे भएजस्तो देखिन्छ। डोल्पा जिल्लामा मात्र बोटे भाषाका १३९४ वक्ता रहेको देखिन्छ। यस प्रदेशका दुई स्थानीय निकायमा तामाङको बाहुल्य देखिन्छ। हुम्लाको नाम्खा गाउँपालिकामा तामाङ भाषाको बाहुल्य भएको तथ्यांकले देखाउँछ। तर अन्य सन्दर्भग्रन्थमा यहाँ हुम्ला (तिब्बती) हुनुपर्छ। तामाङ भाषाको सट्टा यहाँको हुम्ली (तिब्बती) हुन सक्ने देखिन्छ। मुगुमा बोलिने मुगोम भाषा भए पनि जनगणनाको सूचीकरणमा तामाङ भनेर राखिएको छ। सरकारी कामकाजका अतिरिक्त यहाँ बोलिने भाषालाई दिन सकिने स्थान र कार्यबारेमा प्रान्त सरकारले निक्र्योल गर्नुपर्छ। डोल्पामा गुरुङ भाषाका २४३५ वक्ताहरू देखिन्छन् तर डोल्पामा तिब्बती भाषासँग साइनो राख्ने डोल्पाली भाषा हुन सक्ने देखिन्छ। त्यसैगरी मुगुमा बोलिने भाषा मुगोम भनेर उल्लेख गर्ने गरिन्छ तर त्यसलाई तामाङ भनेर उल्लेख गरिएको छ। शेर्पा भाषा मूलतः मध्य तथा पूर्वीहिमाली जिल्लामा बोलिन्छ। त्यसकारण शेर्पा भनेर डोल्पामा सूचीकृत गरिएको भाषा डोल्पो भाषा हुने देखिन्छ। कर्णाली क्षेत्रमा बोलिने नेपाली भाषाका भेदबारेमा विभिन्न अनुमान छन्। राष्ट्रिय जनगणनामा दैलेखी भाषा अलग्गै भाषाका रूपमा सूचीकृत रहेको छ। तर दैलेखमा यो भाषाका वक्ता पाइँदैन। यसकारण कैलाली र कञ्चनपुरमा सूचीकृत भएको दैलेखी भाषा स्वतन्त्र भाषा हो अथवा होइन भनेर निक्र्योल गर्न गाह्रो छैन किनभने यो मूलतः दैलेखबाट बसाइँ सरी कैलाली कञ्चनपुरमा बसोवास गर्नेले आफ्नो मूल थलोको नामबाट भनिएको भाषा हुनुपर्छ। पूर्वीसुर्खेत, जाजरकोट, रुकुम र रोल्पामा बोलिने नेपाली भाषालाई सिम्ताली नामले पनि चिनिने गर्छ। जुम्लाको सिंजा उपत्यकामा बोलिने जुम्ली भाषा यस क्षेत्रका आसपासमा समेत बोलिने गर्छ। यो भाषा जुम्ला, कालिकोट, मुगु र हुम्ला जिल्लामा समेत बोलिन्छ। यसका छिमेकी जिल्लामा यस भाषालाई हुम्ली, कालिकोटे आदिबाट समेत चिनिनेछ। जिल्लागत वितरण कर्णाली प्रदेशका सबै जिल्लामा नेपाली भाषा ठूलो भाषा रहेको छ। मगर भाषा पाँच स्थानमा दोस्रो ठूलो भाषा रहेको छ। खाम भाषालाई पनि मगरभाषाको समूह मान्दा मगरखाम समूहका भाषा ६ दोस्रो ठूला स्थानमा आउँछन्। त्यसैगरी तामाङ भाषा दोस्रो ठूलो स्थानमा रहेको छ। त्यसैगरी गुरुङ र खाम पनि एकएक स्थानमा दोस्रो ठूला भाषामा आएका छन्। त्यसैगरी खाम र मगरमा पनि प्रस्टता नभएजस्तो देखिन्छ। मगर, खाम, काइके नाममा सूचीकृत भाषालाई केके नामबाट समावेश गर्नुपर्छ, त्यसमा समुदायको भावनासमेत समाविष्ट हुनुपर्छ। स्थानीय निकायमा भाषा सरकारी कामकाजमा तथा शिक्षामा प्रयोगको सम्भावना हेर्न कर्णाली प्रदेशका स्थानीय निकायमा कुनकुन भाषाको विवरण हेर्नुपर्छ। स्थानीय निकायमा नेपाली भाषा ७४ स्थानमा मूल भाषा बोलिने देखिन्छ। यसका अतिरिक्त अन्य भाषा पनि प्रथम स्थानमा रहेका छन्। जस्तै तामाङ ९२०, डोल्पाली ९१०, गुरुङ ९१०, शेर्पा ९१०। त्यसैगरी दोस्रो ठूलो भाषामा मगर ९२८०, मैथिली ९१२०, तामाङ ९८० स्थानमा रहेका छन्। त्यसैगरी नेपाली सांकेतिक भाषा ९५०, गुरुङ ९५०, खाम ९६०, शेर्पा ९२०, नेवारी ९२०, नेपाली ९२०, बोटे ९२०, डोल्पाली ९१०, हिन्दी ९१०, उर्दू ९१०, नखुलेको ९३०, अन्य ९१०, स्थानीय निकायमा दोस्रो स्थानमा छन्। यस प्रकारको वितरणले सरकारी कामकाजको अतिरिक्त यहाँ बोलिने भाषालाई दिन सकिने स्थान र कार्यका बारेमा निक्र्योल गर्नुपर्छ। भाषा अभिलेखीकरण र विकास भाषा अभिलेखीकरणलाई साँचो अर्थमा परिभाषित गर्ने हो भने यस प्रदेशमा बोलिने कुनै पनि भाषाको अभिलेखीकरण गरिएको छैन। डोल्पामा बोलिने काइके भाषाको व्याकरण र पाठसंग्रह उपलब्ध पनि छ र यस भाषाको अभिलेखीकरणका लागि छुट्टै कार्य पनि भइरहेको छ। पूर्वीया राजी भाषामा केही डिजिटल सामग्री उपलब्ध भए पनि यसबाहेकका भाषाको अध्ययन प्रारम्भिक चरणमा मात्र रहेको छ। त्रिभुवन विश्विविद्यालयको भाषाविज्ञान केन्द्रीय विभागले माथि उल्लिखित अधिकांश भाषामध्येमा जुम्ली, राजी, मुगो, काइके, डोल्पो आदि भाषाको समाज भाषावैज्ञानिक सर्वेक्षण कार्य सम्पन्न गरेको छ। डिभेड ई वाटर्सले संसारकै दस उत्कृष्ट व्याकरणमा पर्ने खाम व्याकरण तयार गरेका छन्। यस प्रदेशमा बोलिने अन्य भाषाका भने यस प्रकारका व्याकरण, शब्दकोश तथा पाठसंकलन भएको पाइँदैन। खाम, मगर, काइके, पोइकेबीचको सम्बन्ध र स्वीकार्य समुदायको सहभागितमा हुनुपर्छ। नेपाली भाषाका भएका कार्यहरूलाई भारोपेली परिवारका भाषामध्येमा थारू र जुम्ली भाषामा केही काम मात्र भएका छन्। भोटबर्मेली परिवारको राउटे भाषासमेत यही प्रदेशमा बोलिन्छ। राउटेसँगै निकटमा साइनो राख्ने राजी भाषाको पूर्वीया भाषिकासमेत सुर्खेत जिल्लामा बोलिन्छ। कर्णाली प्रदेशका हिमाली जिल्लामा तिब्बती भाषासँग निकटको साइनो राख्ने केही भाषा बोलिन्छ। यसमध्येमा काइके भाषाको अभिलेखीकरणको प्रयास भए पनि डोल्पो, तिचुरोङ, मुगोम आदिमा अनुसन्धानको खाँचो छ। भाषा विकासको मार्गचित्र सर्वप्रथम यस प्रदेशमा बोलिने भाषाहरूको पहिचान र सूचीकरण गरिनुपर्छ। भौगोलिक दृष्टिकोणबाट पहुँच नपुगेका हिमाली जिल्लामा बोलिने तिब्बती भाषासँग निकटको पारिवारिक साइनो राख्ने भाषाको स्थिति अन्योलपूर्ण छ। भाषाको विकास र प्रवद्र्धनमा संघ (केन्द्र) को आशा र भरोसाभन्दा पनि प्रदेश सरकारले तत्परता देखाउन र संरचना निर्माण गरेर ठोस कदम चाल्न कर्णाली प्रदेश सरकारको ध्यान पुगेमा यस प्रदेशमा रहेको भाषिक विविधताको सूचीकरण, संरक्षण र विकास हुन सक्छ।"
बादलविप्लव : बदलिएको बाटो,"कुनै समय एकै स्कुलिङबाट हुर्किएका यी दुई नेता बादलविप्लवबीच थप द्वन्द्व चर्किने देखिएको छ । एकै स्कुलिङका नेता हुन्, गृहमन्त्री रामबहादुर थापा (बादल) र प्रतिबन्धित नेकपाका महासचिव नेत्रविक्रम चन्द (विप्लव)। चार वर्ष अघिसम्म यी दुवै एकै पार्टीका प्रभावशाली नेता थिए। तत्कालीन माओवादीका सुप्रिमो प्रचण्ड ले क्रान्तिमाथि गद्दारी गरेको आरोप लगाउँदै दोस्रो संविधानसभाको चुनाव बहिष्कार गर्नेदेखि त्यसबेला चुनाव बिथोल्न सानातिना विस्फोटका योजना दुवै नेता सँगै बसेर बनाउँथे। चार वर्षयता दुई नेताको बाटो अलग भएको छ। विप्लव अझै पनि क्रान्तिमा गद्दारी भएकै निष्कर्षमा छन्। एकीकृत क्रान्तिको कार्यदिशाअन्तर्गत फेरि छापामार युद्धकै पुनरावृत्तिको तयारीमा छन्। बादल भने विप्लवको त्यही योजना निस्तेज पार्ने मुख्य अड्डा गृह मन्त्रालयको बागडोर सम्हालिरहेका छन्। विप्लवबादल दुवै अहिले एकअर्काका योजना विफल पार्न लुकामारी खेल्दैछन्। स्वभाव, आनीबानी पनि दुवै नेताका फरक छन्। विप्लवको स्वभाव प्रचण्डसँग मिल्न खोज्छ, आफैंमा सबै कुराको केन्द्रीकरण गर्न खोज्ने र महŒवाकांक्षी पनि। आफूलाई लागेको काममा दृढ भएर लागिपर्ने। तर बादलको स्वभाव त्यस्तो छैन, दुवैसँगै निकट रहेर सहकार्य गरेका एक नेता भन्छन्, बादल छलफलबहसमा राम्रोसँग सहभागी हुने, निर्णायक निर्णय गर्नुपर्ने बेलामा बीचको भूमिका खेल्ने र फेरि एउटा परिघटना भयो भने बोल्ड डिसिजन लिने स्वभावका छन्। १२ वर्ष ११ महिना जेठा बादल फरक सामाजिक पारिवारिक पृष्ठभूमि छ यी दुई नेताका। बादल जनजाति पृष्ठभूमिका नेता हुन् भने विप्लव ठकुरी खान्दानका। विप्लवभन्दा बादल उमेरमा जेठा छन्। यी दुईका बीचमा झन्डै १२ वर्ष ११ महिना उमेरमा अन्तर छ। दुवै नेता मध्यमवर्गीय परिवारमा जन्मिएका हुन्। २०१२ वैशाख १९ गते गुल्मीमा जन्मिएका थिए बादल। विप्लव भने २०२४ फागुन ११ मा रोल्पाको इरिवाङमा। बादलका पिता इन्डियन आर्मीका लेफ्टिनेन्ट कर्णेल भई रिटायर्ड भएका थिए। इन्डियन आर्मी भएका कारण बुवाको जताजता सरुवा हुन्थ्यो, उनले त्यतैत्यतै गएर पढेका थिए। त्यही क्रममा उनले सिलुङमा एक, देहरादुनमा ४ र हैदराबादमा ८ कक्षासम्म पढेका थिए। बुवाको अवकासपछि बादलको परिवार गुल्मीबाट चितवन बसाइँ सरेको थियो। बादलले चितवनकै शारदा माविबाट २०३१ मा एसएलसी पास गरे। विप्लवका पनि काकाबुवाहरू इन्डियन आर्मीमा थिए। उनका आफ्नै परिवारमा भने कोही पनि आर्मीमा थिएनन्।रोल्पाको इरिवाङबाट औपचारिक शिक्षा सुरुआत गरेका विप्लवले लिवाङको बालकल्याण माविबाट २०४३ मा एसएलसी पास गरेका थिए। विप्लव फेरि छापामार युद्धकै पुनरावृत्तिको तयारीमा छन्। बादल भने विप्लवको त्यही योजना निस्तेज पार्ने मुख्य अड्डा गृह मन्त्रालयको बागडोर सम्हालिरहेका छन्। बादलले एसएसलीपछि चितवनकै रामपुर कृषि क्याम्पसमा पढे। आईएस्सीएजी सकेपछि डिग्रीका लागि फ्री कम्पिटीसन छनोटमा परेर सोभियत संघ मस्कोको लुमुम्बा विश्वविद्यालयमा बादलले बालीविज्ञान पढेका थिए। २०३५ मा उनी स्वदेश फर्केर राजनीतिमा सक्रिय भए। विप्लव भने एसएसलीपछि रोल्पाबाट काठमाडौं आए। नेपाल ल क्याम्पसमा भर्ना भए, कानुन पढ्न थाले। २०४४ सालमा अध्ययनका लागि काठमाडौं आएका विप्लवले स्नातक तेस्रो वर्षमा भर्ना हुने बेला सक्रिय राजनीति गर्न थाले। त्यसपछि २०४८ देखि उनले औपचारिक अध्ययन छोडेका थिए। आफू जन्मेको ठाउँबाट बसाइँ सर्ने बादलको परिवारजस्तै विप्लवको परिवार पनि रोल्पाबाट बसाइँ सरेर कपिलवस्तुको शिवगढीमा आएको थियो, २०४५ सालमा। त्यहाँ विप्लव परिवारको पहिल्यैदेखि नै केही जमिन थियो, त्यहीं घर बनाएर विप्लवको परिवार बस्यो। अहिले पनि विप्लवको त्यही शिवगढीमा स्थायी घर छ। राजनीतिक यात्रा रामपुर कृषि क्याम्पस अध्ययनकै बेला प्रचण्डलगायतसँगको संगतमा बादल राजनीतिमा प्रवेश गरेका थिए। पछि रूसमा अध्ययनका क्रममा पनि उनको मनमोहन अधिकारीका छोरा प्रकाशलगायतसँग सम्पर्क भयो। उनी राजनीतिमै तानिए। ०३५ मा स्वदेश फर्केपछि बहुदलका पक्षमा आन्दोलित भए। ०३७ मा पार्टीमा निवेदन दिएर बादलले पूर्णकालीन राजनीति सुरु गरे। प्रचण्डको प्रस्ताव र अमिक शेरचनको समर्थनमा उनले पार्टी सदस्यता लिएका थिए। उनको पार्टी नाम पहिले लाल सिंह, पूर्णकालीन बनेपछि आकाश र पछि बादल। विप्लव भने विद्यार्थी राजनीतिबाट जोडिएर आएका छन्। विद्यार्थी राजनीतिमा विप्लव २०३९ देखि सक्रिय भएर लागे। २०४३ मा विद्यार्थीको रोल्पा अध्यक्ष, २०४८ मा विद्यार्थी केन्द्रीय सदस्य हुँदै उनी माओवादीले जनयुद्ध सुरु गर्दा विद्यार्थीको केन्द्रीय उपाध्यक्ष तथा पार्टी ललितपुर जिल्ला सेक्रेटरी थिए। नेकपा केन्द्रीय सदस्य रामदीप आचार्यका भनाइमा, विप्लवले विद्यार्थी मोर्चा र बादलले पार्टी आन्तरिक मोर्चाबाट राजनीति सुरु गरेका थिए। अन्तर्मुखी स्वभावका छन् बादल। तर विप्लव बहिर्मुखी स्वभावका। त्यही स्वभावका आधारमा विप्लव सबैसँग सम्बन्ध राख्न सक्छन्, छिटै मान्छेलाई कन्भिन्स पनि गर्न सक्छन्, आचार्य भन्छन्। विवाह शैली फरक बादलको विवाह जनवादी थियो, तर विप्लवको प्रेम अनि मागी। २० वर्षको उमेरमै ठकुरी खलककै सुभद्रा मल्लसँग प्रेममा परेपछि विप्लवको मागी विवाह भएको थियो। पञ्चेबाजा बजाएर जन्तीसहित विप्लव बेहुला बनेर गएका थिए। शिक्षिका नैनकलासँग पार्टीले नै बादलको विवाह गराइदिएको थियो। विवाहको मिठाईसमेत त्यो बेला पार्टीले ऋण काडेर बाँडेको थियो। राष्ट्रिय महिला आयोगकी पूर्व अध्यक्ष रहेकी नैनकला पनि त्यसबेला पार्टी कार्यकर्ता नै थिइन्। बादलविप्लव दुवै राजनीतिक आन्दोलनका क्रममा जेलसमेत परेका छन्। २०३८ मा चुनाव बहिष्कारका क्रममा बादल शान्तिसुरक्षाको पुर्जीमा पक्राउ परे। त्यसबेला उनी झन्डै १० महिना जेलमा बसे। त्यसपछि भने जेलको चिसो छिँढी उनले जानुपरेन। विप्लव भने पटकपटक जेल परेका छन्। २०४५ मा तीनपटक, २०४८ र २०५० मा गरी थप तीनपटक गरी ६ पटक उनी पक्राउ परे। जब जनयुद्ध सुरु भयो, त्यसपछि अहिलेसम्म भने उनले जलेको कालकोठरीमा जीवन बिताउनुपरेको छैन। एउटै कमिटीमा १३ वर्ष अघिपछि विप्लव र बादलले १६ वर्ष एउटै पार्टीको माथिल्लो निकाय केन्द्रीय कमिटीमा बसेर काम गरे। बादल तत्कालीन नेकपा मशाल (मोटो मशाल) हुँदै पार्टी केन्द्रीय समितिमा पुगेका थिए। त्यसको १३ वर्षपछि मात्रै विप्लव पार्टी केन्द्रीय समितिमा पुगे। बादल २०४२ सालमा र विप्लव २०५५ सालमा मात्र केन्द्रीय समितिमा पुगेका थिए। २०५५ देखि २०७१ असोजसम्म गरी १६ वर्ष यी दुवै नेताले एउटै पार्टी र त्यसको पनि माथिल्लो निकाय केन्द्रीय समितिमा रहेर राजनीति गरे। पछिल्लो समयमा पार्टी फेरिँदा र बाटो छुट्टिनुअघिसम्म उनीहरूमध्ये बादल मोहन वैद्य (किरण) नेतृत्वको तत्कालीन नेकपामाओवादीको महासचिव र विप्लव सचिव थिए। एकै पार्टीमा रहँदा यी दुई नेताबीच कामको जिम्मेवारीमा एउटै कार्यक्षेत्र कहिल्यै परेन। माओवादी शान्ति प्रक्रियामा आएपछिको उक्त पार्टीभित्रको बहुचर्चित धोबीघाट गठबन्धन पछि दुवै नेताबीच आत्मीय सम्बन्ध बढे पनि अन्य बेला गहिरो सम्बन्ध नदेखिएको हाल विप्लवकै पार्टीमा रहेका पोलिटब्युरो सदस्य मोहन कार्की (जीवन्त) बताउँछन्। बादल र विप्लवबीचको सम्बन्ध त्यति गाढा र घनिष्ट पहिल्यैदेखि होइन। बादलले केही गरिदिए हुन्थ्यो भन्ने आकांक्षासम्म विप्लवजी राख्नुहुन्थ्यो, तर बादलले केही गर्दैनन् भन्नेमा उहाँ (विप्लव) पहिलेदेखि नै स्पष्ट हुनुहुन्थ्यो, कार्की भन्छन्। माओवादी शान्तिप्रक्रियामा आएपछि मात्रै बादल र विप्लवबीच हिमचिम र सम्बन्ध बाक्लिएको थियो। त्यो पनि धोबीघाट गठबन्धनपछि मात्र। माओवादीभित्र चुलिएको अन्तरविरोधमा गुटबन्दी भयो। वैद्य, विप्लवहरूको गुपमा बादलजी बेलाबेला भेटघाट, छलफलमा आउने गर्नुहुन्थ्यो। त्यसपछाडि निर्णायक लडाइँ भयो खरिपाटीमा। बादलजीको भूमिका बीचबीचको रह्यो, त्यसबेला बादल विप्लवसँगै रहेका नेकपाका एक केन्द्रीय नेता भन्छन्, धोबीघाट गठबन्धनपछि सैन्य आयोग संयोजक बादललाई बनाइएको थियो, तर बादलजीसँग सल्लाह नै नगरी प्रचण्डबाबुरामले सेना समायोजनका लागि चावी बुझाउने निर्णय गरेपछि बादलको पनि प्रचण्डसँग परिहाल्यो। त्यसपछि मात्र बादलविप्लव सम्बन्ध बाक्लिएको थियो। पार्टीभित्र नयाँ विषय देखा पर्यो कि त्यसबेला किरण, बादल, विप्लव, देव गुरुङ र हितमान शाक्य पाँचजनाको धेरैजसो अलग्गै बैठक बस्थ्यो। त्यही बेलादेखि माओवादी विभाजन हुँदासम्म मात्र दुई नेताबीच गहिरो सम्बन्ध बनेको थियो। नत्र त्यसअघि र पछि पनि खास गहिरो सम्बन्ध दुई नेताका बीचमा नदेखिएको नेताहरू नै बताउँछन्। नेकपा (क्रान्तिकारी माओवादी) का सचिवालय सदस्य सीपी गजुरेलको भनाइमा बादलविप्लवको सम्बन्ध सेतुका रूपमा कुलप्रसाद केसी (सोनाम) ले भूमिका खेल्थे। सोनाम अहिले प्रदेश ५ मा नेकपाका तर्फबाट आन्तरिक मामिला तथा कानुनमन्त्री छन्। तत्कालीन माओवादीमा देखिएको दुई लाइन संघर्षमा बादल धेरैपछि मात्र खुलेका हुन्। प्रचण्डहरूसँग सम्बन्धविच्छेद गरी नयाँ पार्टी बनाउने अभियानमा बादल एक्लै आएका हुन्, गजुरेल अन्नपूर्णसँग भन्छन्, बादललाई पनि क्रान्तिकारी समूहमा ल्याउनुपर्छ भन्नेमा हितमान शाक्य (सुमन) र कुलप्रसाद केसी (सोनाम) अलिक बढी नै लागेका थिए, विप्लवको बादललाई ल्याउनेमा त्यति योगदान थिएन। विप्लव पार्टीका पोलिटब्युरो सदस्य कार्की पनि त्यसबेला विप्लवले बादलसँगै आउँदा बाहिर एउटा पावर देखाउन काम लाग्ने भए पनि अपेक्षा नै गरेर मरिहत्ते भने नगरेको स्मरण गर्छन्। उनी भन्छन्, दुई लाइन संघर्षमा बादललाई घिसारेर, तानेर लगिएको हो। सुमन र सोनामहरूको बढी जोडबल थियो। विप्लवले बादल आए भने एउटा पावर बन्छ भन्ने अपेक्षा मात्र राखेका थिए। किरण (मोहन वैद्य) आउँदा राष्ट्रियअन्तर्राष्ट्रिय लिडरको ब्रान्ड बन्छ भन्ने सोच विप्लवमा थियो। युद्धकालमा पूर्वपश्चिम कार्यक्षेत्र माओवादीले जनयुद्ध सुरुआत गर्नुअघि रोल्पारुकुममा सिज (सिस्ने र जलजला हिमाल) अभियान बादल को नेतृत्वमा चलाएको थियो। यो ०५१०५२ सालतिरको कुरा हो। त्यही अभियानले जनयुद्धको आधार तयार गरेको माओवादी धारका नेताहरू बताउने गर्छन्। बादल रोल्पा रुकुममा सिज अभियान लिएर पुग्दा विप्लव काठमाडौंमा थिए। उनी विद्यार्थी संगठनको केन्द्रीय उपाध्यक्ष तथा पार्टी ललितपुर जिल्ला सेक्रेटरी पनि थिए। बादल पश्चिममा छँदा विप्लव त्यहाँ थिएनन्। जनयुद्ध सुरु भएको केही समयभित्रै बादल पार्टीभित्र सांस्कृतिक कारबाहीमा परे। त्यसको केहीअगाडि मात्र विप्लवलाई भ्यालीबाट पार्टीले पश्चिम त पठायो, तर कर्णालीतिर। बादल कारबाहीमा पर्दा धौलागिरि अर्थात् हितमान शाक्यको कार्यक्षेत्रतिर पठाइयो। एक वर्षजति उनी कारबाहीमा बसे। पछि फुकुवा भएपछि उनलाई पूर्वतिरको जिम्मेवारीमा पार्टीले पठायो। विप्लव भने २०५४ जेठमा सरुवा भएर कर्णाली पुगे। कर्णाली उपक्षेत्रीय ब्युरोको इन्चार्ज हुँदै ०५५ सालमा पार्टीको चौथो विस्तारित बैठकबाट उनी केन्द्रीय सदस्य पनि भए। २०५९ मा राप्तीमै काम गर्दागर्दै उनी पोलिटब्युरो सदस्य बने। २०५९ देखि २०६३ सम्म राप्तीमै काम गरे। केन्द्रीय आधार इलाका ब्युरो इन्चार्जका जिम्मेवारीमा थिए उनी त्यसबेला। पछि उनी पार्टीको सचिवालय सदस्य पनि भए। उहाँहरूबीच वैचारिक राजनीतिक छलफल बहस त हुन्थ्यो होला। तर सँगसँगै बसेर काम गरेको युद्ध अवधिभर देखिएन, विप्लव विद्यार्थी उपाध्यक्ष रहँदा महासचिव रहेका नयाँ शक्तिका नेता गंगा श्रेष्ठ भन्छन्, पश्चिममा बस्दा पनि बादल र अनन्त, पूर्वमा आउँदा पनि बादलसँग अनन्त नै हुनुभयो। बादलसँग बसेर विप्लवले काम गर्नै पाएनन्। बादललाई महामन्त्री बनाउन लबिङ २०४२ सालतिरबाटै जनयुद्धको आन्तरिक तयारी गर्दै गरेका प्रचण्ड, किरणहरूले पटकपटक बताए पनि एक दशक बितिसक्दा पनि आँटेका थिएनन्। विप्लव, मणि थापा, गंगा श्रेष्ठलगायत युवा नेताहरू तत्काल जनयुद्ध सुरु गर्नुपर्छ भनी हत्तारिएका थिए। उनीहरूले पार्टी नेतृत्वलाई भेटेर दबाब पनि बढाइरहेका थिए। बादल भने राप्तीको आधार इलाकामा रहेर सिज अभियानको फिल्डमै बसेर प्रत्यक्ष नेतृत्व गरिरहेका थिए। त्यस क्षेत्रमा बादलको लोकप्रियता कति थियो भने रोल्पा, रुकुमका कतिपय स्थानमा बादलको नाममा सार्वजनिक भित्ताहरूमा स्लोगनहरू लेखिएका थिए। बादलकै निर्देशनमा कामको जिम्मेवारी नपाए पनि रोल्पामै जन्मिएका विप्लवलाई त्यहाँ बादलको बढ्दो लोकप्रियता थाहा थियो। त्यहीबीच जनयुद्ध तयारीकै एउटा भेलामा रोस्टमबाट बादल सम्बोधन गरिरहेका थिए। त्यही बेला रोस्टममा एउटा चिट पुगेको थियो। चिटमा पार्टी महामन्त्री बादललाई बनाउनुपर्छ भन्ने लेखिएको थियो। रोस्टममा त्यसले ठूलो खैलाबैला मच्चियो। कसले पठायो, पठायो भन्ने हुँदा विप्लवहरूको टोलीले पठायो भन्ने भयो। त्योपछाडि प्रचण्ड र विप्लवको परेको थियो, त्यसबेला बैठकमा सहभागी रहेका नेकपाका एक नेता भन्छन्, विप्लवहरूले बादलसँगको सामीप्य सम्बन्धका कारण भन्दा पनि छिटो जनयुद्धको हुटहुटीका कारण त्यस्तो चिट रोस्टममा पुर्याएका थिए। त्यसपछि जनयुद्ध सुरु भइहाल्यो, यानप्रसाद गौतमसँग विप्लवको अन्तरविरोध चर्कियो। नियतवश नै उनलाई काठमाडौंबाट कर्णाली हुत्याइयो। पश्चिम कर्णालीमा पुगेपछि पनि विप्लवले जमेर काम गरे। त्यहाँ स्थापित भए। अनि पार्टीको विस्तारित बैठकबाट विप्लव केन्द्रीय समितिमा पुगे। पार्टी विभाजनपछि मात्रै अन्तरविरोध जनयुद्धकालभरि यी दुई नेताबीच देखिने गरी प्रत्यक्ष दुई लाइन संघर्ष नै परेन। शान्तिप्रक्रियामा आएर माओवादी विभाजनपछि भने अदृश्य रूपमा केही अन्तरविरोध देखा पर्यो। तत्काल क्रान्ति अगाडि बढाउनुपर्छ भन्ने सोच र धारणा राख्थे, विप्लव। तर बादल भन्थे, क्रान्ति रोमान्समा हुँदैन, रोमाञ्चकारिता होइन। आज साँझ हिँडेपछि भोलि बिहानै लक्ष्यमा पुगिहाल्ने। यसरी कहाँ हुन्छ क्रान्ति ? एकपटक दुवै नेता अन्य केही नेताका साथ जनयुद्ध दिवस मनाउन रोल्पाको थवाङ जाँदै थिए। भेडीखर्कको खोलामा उनीहरूले वि श्राम लिए। बादल थकित भएर बसिरहेको र विप्लव लट्ठी टेकेर हाँसिरहेको फोटो (हेर्नुहोस्, तस्बिर) त्यही बेला खिचिएको थियो। विप्लवले त्यसबेला पार्टी अब युवाहरूलाई जिम्मा लगाउने बेला आएको भनी ठट्टा गरेको तस्बिर खिचेका पत्रकार जीवन हमाल बताउँछन्। तपाईं (बादल) जस्ता सिनियरहरूलाई उकालीओरालीले समस्या गरायो। अब पार्टी युवाहरूलाई जिम्मा लगाउनुपर्यो, होइन र बादल दाइ ? , त्यसबेला विप्लवले त्यसो भन्दा बादल केही बोलेका थिएनन्। कार्यदिशामा जुहारी विप्लव र बादलबीच पार्टी कार्यदिशामा विवाद बढेपछि जुहारी चल्थ्यो। आाफ्नै गुटका प्रशिक्षण हुन थालेको थियो। यो २०७१ को जेठतिरको प्रसंग हो। जनयुद्ध खेलौनासँग खेलेजस्तो होइन। कसैले प्रशिक्षण दिँदैमा (विप्लवप्रति लक्षित गर्दै) त्यो सम्भव छैन। दीर्घकालीन रणनीति भन्नेबित्तिकै कोही क्रान्तिबाट भागेको भन्ने होइन, बादल भन्थे। तर विप्लव जनयुद्धका जगमा पुनः जनयुद्धको निरन्तरता पार्टीको कार्यदिशा बनाउनुपर्ने भन्दै जिल्लाजिल्लामा प्रशिक्षण दिँदै हिँडेका थिए। तत्काल जनविद्रोहकी आन्दोलन मात्र भन्नेमा विवाद थियो। त्यसबेलादेखि नै विप्लव वैकल्पिक सत्ता, संविधानको खाका र समानान्तर सरकार गठन गर्नुपर्ने पक्षमा थिए। टकराव घुमाउरो पाराले पर्यो। दस्ताबेजका हिसाबले किरण र विप्लवकै बीचमा अन्तरसंघर्ष चर्कियो, व्यवहारमा भने टकराव विप्लव र बादलकै बीचमा देखिने गरेको क्रान्तिकारी माओवादीका नेता कुमार शाह बताउँछन्। जुन कुरा पार्टी बैठकलाई सम्बोधन गर्ने बेलामा पनि विप्लवले देखाउँथे। विप्लव भन्थे, दाइहरूले (दाइहरू भनेपछि किरण र बादल दुवै पर्थे) ले अघि बढ्ने आँट गर्नुभएन। दुवैसँग संगत गरेका नेताहरूका अनुसार, नेकपामाओवादीमा रहँदा अनौपचारिक छलफलका क्रममा विप्लव बादललाई भन्थे, भ्याली छाडेर क्रान्ति गरौं। बादल भन्थे, भ्याली छोडेर कहाँ जाने ? विप्लव भन्थे, थवाङ। आधार इलाका बनाउने। तर त्यहाँबाट कहाँ जाने ? बादल प्रश्नमाथि प्रश्न गर्थे। पार्टीमा पनि भनेजस्तो हैसियत आफूलाई दिएनन् भन्ने विप्लवलाई रहिरह्यो। एकीकृत माओवादी विभाजनपछि यी दुई नेताका बीचमा मोहन वैद्य (किरण) लाई पार्टी संरक्षक बनाउन अनौठो साँठगाँठ पनि देखिएको थियो। बादल अध्यक्ष बन्ने, विप्लव महासचिव बन्ने र मोहन वैद्यलाई पार्टी संरक्षक बनाउने। उनीहरूका योजना यस्ता पनि थिए। आफूहरू दुई (बादल, विप्लव) को सेट बनाउने तयारी थियो उनीहरूको। तर वैद्यलाई संरक्षकमा लैजान अन्य नेताकार्यकर्ताले नदिने, वैद्य संरक्षक नगई बादलले महासचिव नछोड्ने भएपछि विप्लवलाई आफूलाई हैसियत नदिएको भन्ने लागिरह्यो। तर उनले प्रत्यक्ष देखिने गरी देखाउन चाहेनन्। पछि किरणसँग पहिले विप्लवले सम्बन्धविच्छेद गरेर नयाँ पार्टी बनाएर निस्किए, त्यसपछि बादलहरू प्रचण्डतिरै फर्किए। यी दुईको बाटो विल्कुलै फरक हुन पुग्यो। विप्लव अझै क्रान्तिको चरणतिर बादलहरू प्रचण्डतिर हुँदाहँुदै सत्तातिर। अनिल शर्मा कारबाहीमा चर्काचर्की वैद्य नेतृत्वको माओवादीमा पार्टी नेता अनिल शर्माको एउटा वक्तव्यलाई लिएर चर्काे विवाद भयो। शर्माले चितवन पार्टी कार्यालय विवादका विषयमा तत्कालीन एमाओवादीका नेतासँग बसेर संयुक्त वक्तव्य दिएका थिए। तर बादलले नेतृत्वविरुद्ध अनर्गल प्रचार गरेको भन्दै वक्तव्य नै निकालेर शर्मालाई २०७१ भदौ २२ मा पार्टीबाटै अनिश्चितकालका लागि निलम्बन गरिदिए। त्यसपछि भने बादलविप्लव चर्काचर्की नै परेको एक नेता बताउँछन्। त्यसपछि विप्लवले पनि बादलको निलम्बनको वक्तव्यलाई खारेज गरिएको भन्दै अर्काे वक्तव्य दिए २४ वैशाखमा। विप्लवले अनिल शर्मामाथि अनुशासनहीनको आरोप लगाउँदै महासचिव बादलले कारबाहीका नाममा निकालेको वक्तव्य कुनै कमिटीको निर्णय नभएको साथै पार्टी पद्धतिविपरीत भएकाले उक्त निर्णयप्रति असहमत रहेको जनाउँदै वक्तव्य दिएका थिए। त्यसपछि भने देखिँदा किरण र विप्लवबीचको संघर्ष जस्तो तर अदृश्य रूपमा बादल र विप्लवकै द्वन्द्व बढ्यो। विप्लव पार्टी नै छोडेर आफ्नै नेतृत्वमा नयाँ पार्टी बनाउन लागे। अहिले त्यही पार्टी बादलकै ठाडो प्रस्तावमा मन्त्रिपरिषद्ले प्रतिबन्ध लगाएको छ। कुनै समय एकै स्कुलिङवाट हुर्किएका यी दुई नेताबीच थप द्वन्द्व चर्किने देखिएको छ। प्रतिबन्धपछि विप्लवले प्रतिक्रिया दिएका छन्, केपीबादल कम्पनीले दमन गरेमा त्यसको मुखतोड प्रतिरोध गर्छौं। हेरौं अब यी दुईको सम्बन्ध कुन ढंगले थप अगाडि बढ्छ ?"
पर्यटन पुनर्जागरणका निम्ति भ्रमण वर्ष,"सरकारले आगामी वर्षलाई भ्रमण वर्ष २०२० को रूपमा मनाउन लागेको छ। २० लाख पर्यटक भित्याउने सोचसहित भ्रमण वर्षका कार्यक्रमहरू तय भएका छन्। २०७२ वैशाखको विनाशकारी भूकम्प र सोही वर्ष नाकाबन्दीको मार खेपेको नेपाली पर्यटन उद्योगमा छिट्टै पुनर्जागरण आउने देखिएको छ। भूकम्पले क्षति पुगेका पर्यटन पूर्वाधारहरू तथा सम्पदाको पुनर्निर्माण तीव्र पारिएको छ। सन् २०१८ मा पर्यटक आगमनमा भएको उत्साहजनक वृद्धिले पर्यटन उद्योगमा आशाको सञ्चार भएको छ। पर्यटन उद्योगमा निजी क्षेत्रको लगानी विस्तार हुने क्रम तीव्र छ भने सरकारले पनि पर्यटन पूर्वाधारहरू विमानस्थल, सडक, पदमार्ग, पर्यटन गन्तव्यको विकासलाई विशेष प्राथमिकतामा राखेको छ। यसै सन्दर्भमा अन्नपूर्ण मिडिया नेटवर्कले आयोजना गरेको राउन्ड टेबलमा सरकार, नेपाल पर्यटन बोर्ड र निजी क्षेत्रका पर्यटन व्यवसायीहरूले पर्यटन क्षेत्र विदेशी मुद्रा आर्जनदेखि, रोजगार र अर्थतन्त्रमा मूल्य अभिवृद्धि सिर्जनाका दृष्टिले महत्वपूर्ण क्षेत्र भएकाले यसबाट मुलुकले लाभ लिन पर्यटन उद्योगमा नकारात्मक असर पर्ने कार्यलाई निरुत्साहित गर्ने र पर्यटन पूर्वाधार विकासलाई तीव्रता दिनुपर्ने बताएका छन्। उक्त राउन्डटेबलका वक्ताहरूद्वारा व्यक्त विचार : पर्यटक बढाउने नीति बनाएका छौं घनश्याम उपाध्याय, सहसचिव संस्कृति, पर्यटन तथा नागरिक उड्डयन मन्त्रालय कम लागतमा धेरै लाभ लिन सक्ने क्षेत्र भनेकै पर्यटन हो। पर्यटनले यो क्षेत्रसँगसँगै अन्यको पनि विकास गर्छ। एउटा होमस्टेकै उदाहरण लिन सकिन्छ। होमस्टेमा जम्मा दुइटा कोठामा एउटा परिवारले वर्षमा ६० दिन पर्यटक राख्न सक्यो भने त्यो परिवारलाई वर्षभरि कम्तीमा खान पुग्नेसम्मको आम्दानी हुन्छ। यसले ग्रामीण अर्थतन्त्रसँगसँगै सचेतना, शिक्षा, स्वास्थ्य क्षेत्र र पर्यटनबाट ज्ञान हस्तान्तरणसहितको लाभ लिन सक्छौं। यसका सकारात्मक पक्ष हेर्ने हो भने अर्थतन्त्रको विकाससँगै समावेशी विकासको आधार पनि तयार हुँदै जाने गर्छ। समग्र अर्थतन्त्रको विकासमा पर्यटनको योगदान उल्लेख्य छ। संविधानमा पर्यटन नीतिलाई पनि आत्मसात गरिएको छ। विगत लामो समयदेखि नै पर्यटनलाई राम्रो बनाउन विभिन्न पर्यटकीय अभियान गरिएका छन्। यस्तो अभियान औसतमा हेर्ने हो भने दस वर्षको अन्तरमा भएको देखिन्छ। सन् १९९८ को नेपाल भ्रमण वर्षपछि सन् २०११ मा भएको पर्यटन भ्रमण वर्ष र आगामी सन् २०२० को नेपाल भ्रमण वर्षको तयारीलाई बुझ्न सकिन्छ। पछिल्लो समय पर्यटन क्षेत्रमा विपद् आइपरेको छ। २०७२ को भूकम्पले ल्याएको विपद्ले सांस्कृतिक तथा पुरातात्विक सम्पदामा पुर्याएको क्षतिका कारण पर्यटकको आगमन संख्यामा नकारात्मक असर पर्यो। त्यसबीचमा आपूर्तिमा पनि अवरोध भयो, जसले पर्यटन उद्योग नै धराशयी अवस्था पुग्यो। यसले सरकारी र निजी दुवै क्षेत्रमा त्रास पैदा भयो। पर्यटन क्षेत्रमा परेको नकारात्मक असरलाई कम गर्न र सकारात्मक सन्देश प्रवाहकै निम्ति नेपाल भ्रमण वर्ष २०२० मनाउन लागिएको हो। भ्रमण वर्षले पूर्वाधार निर्माण पनि सँगसँगै बढाउन र सन् २०२० पछि हरेक वर्ष २० लाखभन्दा बढी पर्यटक भित्याउने भन्ने हो। हामीले पर्यटन क्षेत्रको विकासका निम्ति नयाँ आशासँगै यो अभियान अगाडि सारेका हौं। यो अभियान केवल औपचारिकताका लागि मात्रै नबनोस् भन्नेमा केन्द्रित रहेका छौं। पूर्ण तयारी गर्नका लागि पर्याप्त समय छुट्ट्याएर सन् २०२० को अभियान घोषणा भएको हो। यसको तिथिमिति निजी क्षेत्रसँगको सहकार्यमा तय गरिएको हो। भूकम्पपछि सबैभन्दा पहिला पुनर्जागृत भएको क्षेत्र पर्यटन नै हो। यसले संवेदनशीलता र चुनौती हुँदाहुँदै पुरातात्विक सम्पदा पुनर्निर्माणमा उल्लेखनीय प्रगति गरिरहेको छ। आगामी दुई वर्षभित्र सम्पूर्ण सम्पदाको पुनर्निर्माण सम्पन्न गर्ने लक्ष्यसमेत अगाडि सारिएको छ। काठमाडौं उपत्यकाभित्रका अधिकांश सम्पदा खुला भएका छन्। यी सबै हाम्रा उपलब्धि हुन्। यसलाई हामीले अन्तर्राष्ट्रिय जगत्मा पुर्याउन जरुरी छ। त्यहाँका पर्यटकलाई आकर्षित गर्ने उद्देश्यले यो अभियान वर्षअगाडि नै गर्ने भन्ने पनि हो। यसका लागि गर्नुपर्ने नीतिगत तयारी लगभग पूरा भएका छन्। भ्रमण वर्षनिम्ति आवश्यक नीतिगत व्यवस्थालाई पनि सरकारले स्वीकृति दिइसकेको छ। जहाँसम्म यसअघिका भ्रमण वर्ष तयारी नगरी आएको र लक्षित संख्या नपुगेको हो कि भन्ने विषयमा भने हिजो हामीले निर्धारण गरेको लक्ष्यमा पुग्न नसकिएको अवस्था थियो। त्यतिबेलाको समस्या पर्यटक आउने बाटो नहुनु पनि एउटा हो। त्यसैले सन् २०२० सम्ममा २० लाख पर्यटक ल्याउने मुख्य विषयलाई आवश्यक तयारीसहित अगाडि बढाइएको हो। यसनिम्ति त्रिभुवन अन्तर्राष्ट्रिय विमानस्थलको आगामी चैत १८ बाट धावन मार्गको जीर्णोद्वार सुरु गर्ने र तीन महिनाभित्रै पूरा गर्ने लक्ष्य छ। आगामी असोजदेखि सुरु हुने गरी गौतमबुद्ध अन्तर्राष्ट्रिय विमानस्थल सञ्चालनमा ल्याउने तयारी पनि छ। सन् २०२० को जनवरीदेखि त्रिभुवन विमानस्थललाई बुटिकको रूपमा विकास गर्ने गरी आवश्यक तयारी पनि भइरहेको छ। यसले भ्रमण वर्षको लक्षित पर्यटक ल्याउनमा सहज हुन्छ। पर्यटन प्रवर्द्धन गरिरहेका छौं दीपक जोशी, प्रमुख कार्यकारी अधिकृत (सीईओ) नेपाल पर्यटन बोर्ड पर्यटनको प्रवद्र्धन गर्न र यस क्षेत्रको विकास गर्ने उद्देश्यले हामीले सन् १९९८ मा अ वल्र्ड अफ इट्स वन भन्ने नारासहित भ्रमण वर्ष मनाएका थियौं। पर्यटन बोर्ड पनि सोही समयदेखि सञ्चालनमा आएको हो। माउन्ट एभरेस्ट एन्ड मोर एक्सपिरेन्स इन नेपाल लाई हामीले मार्केटिङ स्लोगानका रूपमा प्रयोग पनि गरेका थियौं। सन् २०११ मा टुगेदर फर टुरिजम भन्ने स्लोगन थियो। सन् २००५ मा हामीले नेचुरल्ली नेपाल वान्स इज नट इन अफ भन्ने स्लोगान प्रयोग गरेका थियौं। यस्तो पर्यटकीय नाराको एउटै उद्देश्य भनेको पर्यटक आकर्षित गर्ने र नेपालले पर्यटनको मार्केटिङ गर्ने आधार बनाएको थियो। नेपाल माउन्टेनको गन्तव्य र एड्भेन्चरस गतिविधिको क्षेत्र हो भनेर हामीले चिनाएका छौं। यसको इमेज नेपालको पर्यटनमा लामो समयसम्म रहि नै रहेको छ। पछिल्ला दिनमा संसारभर नै कम्फोर्ट र लक्जरी खोज्दै हिँड्ने पर्यटकहरू नयाँ अनुभव खोज्दै हिँड्न थाले। त्यसपछि हामीले पनि हाम्रो पर्यटन हिमाल र साहसिक क्षेत्रमा मात्रै सीमित नराखेर हाम्रा पर्यटनका विशेषतालाई सम्पदा, धार्मिकस्थल, चाडपर्व, रहनसहन, ग्रामिण पर्यटनसहितमा प्रचार गर्न थालेका छौं। हामीकहाँ पर्यटनमा विविधता छ। हाम्रो पर्यटकीय विविधतालाई एउटै ढंगले मार्केटिङ गर्न धेरै गाह्रो पनि छ। हामीले भ्रमण वर्ष २०२० का लागि नेपाल घुम्नु भनेको लाइफ टाइम एक्सपिरेन्स हो भन्ने थिम अघि सारेको छौं। विभिन्न निजी क्षेत्र र परामर्शदातासँगको संयुक्त सहकार्यमा हामी भ्रमण वर्ष मनाउँदै छौ। विगत लामो समयदेखि पर्यटकमा रहेको नेपालप्रतिको दृष्टिलाई थप परिष्कृत गर्न अबको अभियान महत्वपूर्ण सावित हुनेछ। तीन वर्षअघिको भूकम्पले पर्यटनमा केही नकारात्मक सन्देश प्रवाह भएको थियो। हामी त्यो अवस्थाबाट अगाडि बढेर पर्यटनको सकारात्मक वृद्धिदर हासिल गर्न थालिसकेका छौं। विगत तीन वर्षको पर्यटक आगमन हेर्ने हो भने महिनामा २५ प्रतिशतले वृद्धि भइरहेको छ। भ्रमण वर्ष २०२० मा २० लाख पर्यटक भित्याउने लक्ष्य हासिल गर्न यो वर्ष २० प्रतिशत र अर्को वर्ष ३० प्रतिशतले पर्यटक बढाउन सकिएमा लक्ष्य भेट्टाउन गाह्रो हुँदैन। हामीलाई पर्यटक भित्याउन आवश्यक पूर्वाधारको अभाव खट्किएको छ। पर्यटक बढाउने मुख्य आधार नै पूर्वाधार हो। पूर्वाधार हुने हो भने समस्या हुँदैन। अहिले भएको पूर्वाधारमै अधिकतम पर्यटक भित्याउने गरी योजना बनाएका छौं। हाम्रो पर्यटन भनेको मौसममा आधारित छ। वर्षा, गर्मी, हिँउदमा हुने गतिविधिलाई हेरेर आक्रामक रूपमा प्रचार गरिरहेका छौं। भारत र बंगलादेशका पर्यटकलाई आकर्षित गर्न हामीले गर्मी से बेहाल चलो नेपाल भन्ने अभियान पनि चलाएका छौं। जसले नेपालमा गर्मी मौसममा उल्लेख्य मात्रामा पर्यटक आगमन बढाउन सहयोग पुगेको छ। जोडो मौसममा चीनका लागि विन्टर इज वार्म इन वार्म सेलिब्रेट योर होलिडे इन नेपाल भन्ने नारा अगाडि सारेका छौं। यसले ४० प्रतिशतले चिनियाँ पर्यटक बढाउन सहयोग पुर्यायो। हामीले अफ सिजनमा सम्भावना भएका क्षेत्रको अधिकतम प्रचार गर्न थालेका छौं। प्रचारसँगै पर्यटन उद्योगलाई शिक्षित पनि बनाउँदै गएका छौं। विगतमा हाम्रो पर्यटन क्षेत्र भनेको काठमाडौं, पोखरा, चितवन, एभरेस्ट, अन्नपूर्णलगायतका सीमित क्षेत्र मात्रै हुन् भनेर चिनिए। यसको दायरा बढाउन र पर्यटन गन्तव्य प्रवद्र्धन गर्न हामीले प्रत्येक प्रदेशमा कम्तीमा १० वटा पर्यटक क्षेत्र पहिचान गर्ने गरी एक सय एक पर्यटक गतव्य अघि सारिएको छ। स्थानीय तह, प्रदेश, संघ तथा निजी क्षेत्रलाई यी क्षेत्रमा लगानी गर्न प्रेरित गर्न पनि थालिएको छ। पहिचान भएका गन्तव्यको विकास पनि अगाडि बढिरहेको छ। निजी क्षेत्रसँगको सहकार्यविना पर्यटन विकास गर्न सम्भव छैन। पदयात्राको पूर्वाधार जोगाउनुपर्छ नवराज दाहाल, अध्यक्ष ट्रेकिङ एजेन्सिज एसोसिएसन अफ नेपाल (टान) पदयात्रा पर्यटनमा तीन वर्षअगाडिको भूकम्पले पुर्याएको क्षतिको पुनर्निर्माण करिबकरिब सकिएको अवस्था छ। पदयात्रा गराउनमा त्यस्तो कठिनाइ छैन। पदायात्रा गराउनु साहसिक क्षेत्रको विकास नै मुख्य आधार हो। पदायात्राको पुनर्निर्माण छिटो भएको छ। तर पदयात्रा मात्रै नभएर पर्यटक आकर्षित गर्ने महत्वपूर्ण भवनसहितको सम्पदा, पार्क, टावरको पुनर्निर्माण भने भइसकेको छैन। यसलाई पनि छिटो गर्नुपर्ने अवस्था छ। पूर्वाधारको विकास भनेको भइरहनुपर्ने हो। पर्यटन क्षेत्रभित्रका पूर्वाधारहरूको विकास भने कस्तो खालको गर्ने भनेर पहिल्यै वर्गीकरण गर्नुपर्छ र त्यसपछि विकासमा लाग्नुपर्छ। पछिल्लो समय मोटर बाटोको विकासले धेरै पदयात्रा विकासमा समस्या परको छ। यसो भन्दैमा हामी पदायात्रा व्यवसायी विकासविरोधी भयौं भन्नेचाहिँ होइन। मोटर बाटो जाँदैमा विकास भइहाल्ने भन्ने पनि होइन। हामीले वैकल्पिक पदायात्रा मार्गको विकास गरेर सडक विकास पनि गर्नुपर्छ भनेका मात्रै हौं। त्यसो गर्न सकिरहेका छैनांै। नयाँनयाँ ट्रेकिङ ट्रेल हामीले विकास गरेर प्रवद्र्धनमा लाग्नुपर्ने थियो, त्यो हुन नसकेको अवस्था छ। हामीले नयाँ गन्तव्य खोजी गर्ने कामलाई औपचारिकतामा मात्रै सीमित भएको देखिएको छ। त्यस्ता खोजी भएका र नयाँ गन्तव्यमा पर्यटक आकर्षित गर्न सक्ने र पर्यटक लैजाने क्षेत्रको खोजी नभएको पाइन्छ। नयाँ मार्ग खोजीको अर्थ दिन हामीले नै सकेनौं। ट्रेकिङ ट्रेल, टावर, भ्युटावर, पार्क जुन ढंगले पर्यटन पूर्वाधारमा राखिनुपर्ने हो, त्यो भएको छैन। मोटर बाटो बनाउने तर पदयात्रा जोगाउने विकल्प खोजी नहुँदा भने समस्या देखिएको छ। यस्तै यो क्षेत्रको विकासमा पर्यटन नीति पनि समयसान्दर्भिक हुन आवश्यक छ। नेपालमा सबैखाले पर्यटनको सम्भावना छ। तर पनि हामी त्यो ठाउँमा पुग्न सकेनौं। आजसम्म पर्यटनको सम्भावनालाई चिन्न नसक्नुको विभिन्न कारण छन्। जसका कारण राज्यले पर्यटनको महत्व बुझ्न सकेन पनि। यसअघि गति लिन नसकेको पर्यटनलाई त अब रफ्तारमा लैजान सकिने अवस्थाचाहिँ छ। व्यवसायीले आफ्नो व्यवसाय सहज ढंगले गर्न र सहजै एक स्थानबाट अर्कोमा जान सक्ने नीति हुनुपर्छ। नीतिले भिसा, ट्रेकिङ परमिट, भ्याट, इन्ट्री फीसहितमा सहजीकरण गर्नुपर्छ। हामीले नेपाल फर अल सिजन अल टुरिस्ट भन्ने गरेका छौं। यसका साथै नेपाल आइपुगेका पर्यटकलाई हामीले मुस्ताङ र दामोदर कुन्डसहितको पदयात्रा लैजान सक्छौं, तर यसका लागि महँगो शुल्क राखिएको छ। यसले गर्दा पर्यटकलाई त्यहाँ पुर्याउन त्यति दिन ध्यान दिन सकेको देखिँदैन। हामीले संख्यात्मक रूपमा बढी पर्यटक भित्याउन मात्र ध्यान दिने होइन। यसलाई खर्च गराउन सक्ने र गुणस्तरीय (खर्चालु) पर्यटक भित्याउनमा पनि ध्यान दिनुपर्छ। अहिलेको चुनौती भनेकै गुणस्तरीय पर्यटक ल्याउनुपर्नेमा हुन्छ। पर्यटक आएपछि रोजगार सिर्जना हुनुपर्यो। युवाहरूले रोजगार पाउने, हामीले दिने सेवाबाट लिने उनीहरूले धेरै खर्च गर्न सक्ने हुनुपर्यो। कम्तीमा दुई साताभन्दा बढी बस्ने पर्यटक हामीले ल्याउनुपर्छ। जसले बढी खर्च गर्न सक्छन्, त्यसलाई ध्यान दिनुपर्छ। हुन त आरोहण र पदयात्रामा जाने पर्यटकले ने बढी खर्च गर्न सक्छन्। उनीहरूले नै बढी खर्च गर्ने र रोजगार सिर्जना गर्न सक्छन्। यसलाई दृष्टिगत गर्नुपर्छ। अर्को महत्वपूर्ण पक्ष भनेको पर्यटन प्रवद्र्धन हो। अहिले भइरहेको प्रवद्र्धन केवल कर्मकाण्डी मात्रै छ। अबको युग भनेको डिजिटलको हो। नयाँ प्रविधिमा जाने र आधुनिक तरिका अपनाउनु नै मुख्य आवश्यकता हो। हामीकहाँ जति सम्भावना छ त्यसलाई छिमेकी मुलुकबाट आउने पर्यटक तान्नमा पनि जोड्नुपर्छ। हामीले हाम्रो देशलाई केन्द्र बनाउनुपर्छ। पहिले नेपाल आउने र त्यसपछि भारत जाने वातावरण बनाउनुपर्छ। अहिले त भारतबाट निख्रिएर मात्रै नेपालमा आउँछन्। २५ लाख पर्यटक धान्न सक्छौं विनायक शाह, महासचिव होटल एसोसिएसन अफ नेपाल (हान) पर्यटन क्षेत्रको भौतिक पूर्वाधारमा धेरैभन्दा धेरै लगानी भएको क्षेत्र होटल हो। होटलमा अन्तर्राष्ट्रिय चेन, व्यावसायिक घरानासहितको लगानी धमाधम बढेको छ। काठमाडौंमा मात्रै पाँच वर्षमा पाँच हजारको बेड संख्यामा चार र पाँचतारे होटेल थपिँदैछन्। सातै प्रदेशका प्रादेशिक राजधानी, नगरपालिकाका सहरी क्षेत्रमा बढेको खानपान र बस्ने स्थानले होटलको महत्व बढाइरहेको छ। सन् २०१८ मा ११ लाख ७३ हजार पर्यटक नेपाल भित्रिँदा खान बस्नमा कुनै समस्या भएन। पर्यटकको आगमन बढिरहेको छ, सोहीअनुसार होटल क्षेत्रको पर्यटकीय योगदान पनि उल्लेख्य छ। हालकै क्षमतामा २५ लाख पर्यटकलाई सेवा दिन सक्ने क्षमतामा छौं हामी। यस्तो क्षमतामा लज, होटेल, रिसोर्ट, होमस्टेलगायतका सबै पर्यटकीय सेवा क्षेत्र पर्छन्। अन्तर्राष्ट्रिय पाहुनाको स्ट्यान्डर्डअनुसार उनीहरूलाई सुविधा दिन जतिबेला पनि हामी तत्पर छौं। पर्यटकको स्ट्यान्डर्ड मेन्टेन गर्न हामीले जतिबेला पनि आवश्यक तयारी गर्दै आएका हुन्छौं। विश्वभर पर्यटकीय स्थलको जुन स्तर छ, त्यो स्तरको सेवा तयार पारिसकेका छौं। पर्यटकीय इतिहास ७०८० वर्षको भएकाले हामीसँग सकेसम्म उच्चस्तरको सुविधा उपलब्ध छ। पर्यटक बढिरहेका छन्, तर पनि यसअघि द्वन्द्वताका शेर्पा, स्टार, ब्लुस्टार, नारायणीसहितका स्तरीय होटेल सपिङ मलमा परिणत भए। यसको अर्थ पुराना होटेललाई अझै पनि पर्यटकीय सेवामा खटिइरहन र स्थायित्व कायम गर्न गाह्रो छ। पर्यटकीय क्षेत्र मानिएको ठमेलमै धेरै होटेल बन्द पनि भएका छन्। यसले होटल लगानीमै चुनौती थपिदिएको छ। जबसम्म राम्रोसँग पूर्ण क्षमतामा सेवा दिन सक्दैनन् तबसम्म होटल क्षेत्रले सामाजिक सुरक्षा कोष, न्यूनतम तलब दिन निकै कठिन भएको अवस्था छ। तैपनि हामी पर्यटन वर्षलाई सफल बनाउन तयार छौं। तर यसमा सरकारी तयारी निकै सुस्त देखिएको छ। हामीले केके गर्नुपर्ने हो, त्यो विषय खुलाएर सरकारले जिम्मेवारी दिनुपर्छ। यस्तै पर्यटकको विशेषता पनि फरक हुन्छ। चीन, भारत, श्रीलंका, अमेरिका, थाइल्यान्डबाट आउने पयर्टकको आआफ्नै इच्छा र चाहना हुन्छन्। मुलुकपिच्छे पर्यटनको चाहनालाई कसरी पूर्ति गर्ने, त्यो विषयमा पनि हामी अहिल्यैदेखि तयार हुनुपर्छ। अहिलेको स्मार्टफोनको जमानामा परम्परागत प्रचारप्रसारले महत्व राख्दैन। भारत, चीनलगायतका मुलुकमा स्थानीय भाषामा मोबाइल र एप्समार्फत प्रचारप्रसार गर्नुपर्ने बेला भएको छ। ठूला चेन होटेल हायात, र्याडिसन, क्राउन प्लाजाहरू अन्तर्राष्ट्रिय चेन व्यवस्थापनमा सञ्चालनमा छन्। ती होटलमा बाहिरबाट केही सीमित जनशक्ति आउँछन्। होटल क्षेत्रमा ९८ प्रतिशतसम्मको सबै जनशक्ति नेपाली छन्। आतिथ्यताका विषयमा हामीले दिएको सेवा र सुविधामा खासै गुनासो आएको छैन। तालिमको विषयमा भौतिक पूर्वाधार नेपालमा विस्तारै निर्माण भइरहेको अवस्था छ। पछिल्लो समय सरकारले काठमाडौं विमानस्थललाई बुटिक बनाउन थालेको छ। तर बिजनेस क्लासको प्यासेन्जर कहाँबाट भित्रिने भन्ने विषयमा सरकारको कुनै तयारी छैन। इकोनमी प्यासेन्जरसँगै बिजनेस क्लासका प्यासेन्जर आउनुपर्ने अवस्था छ। यो विषयमा पटकपटक सरकारी निकायको ध्यानाकर्षण गराइरहेका छौं। तर अहिलेसम्म सुधार भएको छैन। अतिरिक्त शुल्क लिएपछि सोहीअनुसार सेवामा पनि सहजता हुनुपर्छ भन्ने मात्रै हो। पछिल्लो समय फेरि सुरु हुन थालेको बन्द र हडतालको वातावरणले अन्तर्राष्ट्रिय क्षेत्रमा नेपालको पर्यटनबारेमा नकारात्मक सन्देश जान थालेको छ। ६ महिनापछि आउन चाहने पर्यटकले बुकिङ गर्नुपहिले हामीसँग विभिन्न प्रकारका प्रश्न सोध्न थालेका छन्। पर्यटनका निम्ति सधैं सकारात्मक सन्देश जाने काम गर्नुपर्ने हुन्छ। उड्डयनको छवि सुधार्नुपर्छ योगराज शर्मा कँडेल, महासचिव हेलिकोप्टर सोसाइटी अफ नेपाल पर्यटन क्षेत्रको विकाससँगै पर्यटकीय सेवानिम्ति खटिने हेलिकोप्टरको योगदान पनि उल्लेख्य छ। नेपालमा १० वटा हेलिकोप्टर कम्पनी चलिरहेको अवस्था छ। चारवटा कम्पनी पाइपलाइनमा छन्। दुइटा उड्डयन प्राधिकरणसमक्ष अनुमतिका लागि आइपुगिसकेको र अर्को पनि आवश्यक प्रक्रिया पूरा गर्ने चरणमा छ। यसको मतलब पछिल्लो समय हेलिकोप्टर कम्पनीमा लगानी थप भइरहेको छ। यो सिजनमा मात्रै अर्को तीनवटा हेलिकोप्टर थप हुने क्रममा छ भने हाल २७ देखि ३३ वटा हेलिकोप्टर यो क्षेत्रमा सञ्चालन भइरहेका छन्। यो उद्योगको विस्तार पनि भएको देखिन्छ तर बिजनेस भने बढेको छैन। पछिल्लो पर्यटनको विकास क्रमशः वृद्वि भइरहेको छ। यो हाम्रा लागि उत्साहको विषय हो। पर्यटक आगमन बढ्नुले समग्र पर्यटनकै विकास हुन्छ। पर्यटन वर्षले सफलता पाउँछ। पर्यटक विकास भइरहँदा पनि हवाई क्षेत्रको स्थायित्वमा भने समस्या छ। दुई वर्षमा स्थापना भइसकेका दुइटा हेलिकोप्टर बन्द हुन्छन् भन्ने आकलन हुन थालिसकेको छ। यसले यो क्षेत्रको विकासमा चिन्ता व्यक्त गर्ने विषय पनि भयो। हुन त यो समयमा अर्काे दुइटा कम्पनी थपिँदैछन्। तर यसले राष्ट्रिय अर्थतन्त्रमा नकारात्मक प्रभाव पर्छ। नयाँ आउने कम्पनीले यो क्षेत्रको भविष्य र यसबाट लिन सकिने लाभबारेमा राम्रोसँग सोच्नुपर्ने हुन्छ। हामीले एक वर्षभित्रमा धेरै समस्या खेपेका छौं तर स्थायित्व हुन भने अझै सकिरहेका छैनौं। यसले दिगोपना कसरी हुन्छ भनेर प्रश्न गर्ने र अनिश्चितता व्यक्त पनि गराइरहेको छ। सरकारले घोषणा गरेको सन् २०२० को पर्यटन भ्रमण वर्ष सफल पार्न सरकारसँग सहकार्य गर्न हामी तयार छौं। यसनिम्ति पटकपटक आवश्यक छलफल र अन्तरक्रियामा सहभागी पनि भइरहेको छौं। पछिल्लो समय हेलिकोप्टर कम्पनीको अवस्था हेर्ने हो भने कतिपय कम्पनीले तीन महिनादेखि तलब दिन नसकेको अवस्था छ। बैंकको ऋण तिर्न सकिरहेका छैनन्। कतै बदमासी होला तर वास्तविकरूपमा त्यस्तो देखिँदैन। तर बाहिरबाट हेर्दा भने व्यापक भएजस्तो देखिन्छ। पछिल्लोपटकको हवाई दुर्घटना हाम्रो हवाई क्षेत्रकै लागि कालो धब्बा हो। यसले पर्यटन क्षेत्रकै निम्ति ठूलो क्षति पुर्याएको छ। हेलिकोप्टर सोसाइटीले सन् २०१९ सुरक्षित वर्षको रूपमा लैजाने अभियान चाल्न खोज्दै गर्दा सुरुमै अकल्पनीया क्षति भोग्नुपर्यो। अहिलेसम्मको हेलिकोप्टरको इतिहास हेर्ने हो भने ३५ वटा दुर्घटना हुन पुगे। यसमा प्रायः सबै मानवीय त्रुटिका कारण भएका छन्। यसमा सिचुएसन ह्यान्डल गर्ने मुख्य जिम्मा पाइलटकै हुन्छ। नेपालको पर्यटन क्षेत्रका साथै उड्डयनको छवि सुधार्न नियामक निकायले बढी ध्यान दिनुपर्ने हुन्छ। उड्डयनमा हवाई सुरक्षाको अडिट गर्ने र गराउने काम नेपाल नागरिक उड्डयन प्राधिकरण (क्यान) र पर्यटन मन्त्रालयले गर्छ। अन्तर्राष्ट्रिय नागरिक संगठन (आईकाओ) ले क्यानमातहत मात्रै हवाई सुरक्षाको अडिट गर्छ। त्यसो त नेपालको पर्यटन नै डाँडाकाँडाले टिकाएको छ। त्यहींको साहसिक गतिविधिलाई समातेर हामीले हाम्रो पर्यटन बेचिरहेका छौं। सन् २०२० लाई कसरी सफल बनाउन सकिन्छ भनेर हेलिकोप्टरदेखि हवाई उड्डयन क्षेत्रले गम्भीर भएर लाग्न जरुरी छ। यो क्षेत्रको सहयोग र सहकार्य पर्यटन वर्ष सफल बनाउनमा आवश्यक पनि छ। सबै क्षेत्रको योगदान र सहकार्यबाटै भ्रमण वर्षलाई सफल बनाउन सकिन्छ। यसमा हामीले आआफ्नो तर्फबाट दिने योगदानमा कुनै कन्जुस्याईं गर्नु हुँदैन।"
बंगलादेशलाई ३० ले पराजित गर्दै नेपाल समूह विजेता,"विराटनगर : घरेलु मैदानमा उत्कृष्ट प्रदर्शन गर्दै नेपाल विराटनगरमा जारी पाँचौं साफ महिला च्याम्पियनसिप फुटबल प्रतियोगिताको सेमिफाइनलमा प्रवेश गरेको छ। नेपाल समूह एको विजेता बन्दै सेमिफाइनलमा पुगेको हो। शनिबार भएको खेलमा साविक उपविजेता बंगलादेशलाई ३० गोलले हराउँदै नेपाल समूह विजेता बनेको हो। साफको पाँचौं संस्करणसम्म तीन पटक भेट हुँदा तीनै पटक बंगलादेशमाथि नेपालले जित निकालेको छ। बंगलादेश समूहको उपविजेता हुँदै सेमिफाइनलमा स्थान बनायो। नेपालले चैत ६ गते बुधबारे समूह बी मा रहेका भारत र श्रीलंकाबीचको उपविजेतासँग सेमिफाइनलमा प्रतिस्पर्धा गर्नेछ। साफ महिलाको चारवटै उपाधि कब्जा गरेको भारत र श्रीलंकाबीच आइतबार हुने खेलले समूह बी बाट समूह विजेताको टुंगो लगाउनेछ। नेपालले तीनवटै गोल मध्यान्तरअघि गरेको थियो। नेपालको जितमा सावित्रा भण्डारी र मञ्जलीकुमारी योञ्जनले एकएक गोल गरे। सुरुआती गोल भने नेपालले आत्मघाती रूपमा उपहार पाएको थियो। खेलको छैटौं मिनेटमै आत्मघाती गोलको उपहार पाएपछि नेपालले बंगलादेशलाई दबाबमा राखेको थियो। नेपालकी मनमाया लिम्बूको लामो प्रहारबाट आएको बल क्लियर गर्ने क्रममा बंगलादेशकी मसुरा प्रभिनको टाउकोमा ठोक्किँदै गोल भएको थियो। नेपालले २३औं मिनेटमा दोस्रो गोल गयो। हीराकुमारी भुजेलको पासमा सावित्राले वान भर्सेस वानको स्थितिमा गोल गर्दै नेपाललाई २० को अग्रता दिलाइन्। २५ क्याप जितेकी सावित्राको २४ औं अन्तर्राष्ट्रिय गोल हो। २८औं मिनेटमै नेपालले मञ्जलीकुमारी योञ्जनले गरेको तेस्रो गोलमार्फत अग्रता फराकिलो बनायो। मञ्जलीकुमारीको चौथो अन्तर्राष्ट्रिय गोल हो। खेल अवधिभर केही राम्रा अवसरको सदुपयोग गर्न नसक्दा नेपालले गोलअन्तर बढाउन सकेन। १० औं मिनेटमा कप्तान नीरु थापाले वान भर्सेस वानको स्थितिमा गोल गर्न चुकिन। १५औं मिनेटमा हीराकुमारीले कर्नरबाट मिलाइदिएको बलमा सावित्राको वान टच प्रहारलाई बंगलादेशकी गोलरक्षक रूपना चक्माले उत्कृष्ट ढंगबाट बचाउ गरिन्। ५७औं मिनेटमा सावित्राको प्रहार बंगलादेशकी मसुरा प्रभिनले क्लियर गरेकी थिइन्। खेलपछि बंगलादेशका प्रशिक्षक गुलाम रब्बानी चोटोनले नेपाल बलियो टोली भएकाले पनि जित निकाल्न मुस्किल परेको बताए। नेपाल अनुभवी खेलाडीले भरिएको टिम हो उनले भने त्यहीँमाथि उसले घरेलु मैदानको फाइदा उठाउन सक्यो। नेपाली टोलीका मुख्य प्रशिक्षक हरि खड्काले रणनीतिअनुसार खेलाडीले प्रदर्शन गर्न सकेका कारण जित सहज भएको बताए। उनले १५ मिनेटभित्रमै गोल गरेर डोमिनेट गर्ने रणनीति सफल हुँदा सुखद नतिजा हात लागेको बताए। घरेलु मैदान, दर्शकको समर्थन र खेलाडीको उत्कृष्ट प्रदर्शन जितको मुख्य कारण बन्यो खड्काले भने, अब हाम्रो ध्यान फाइनल प्रवेशका लागि केन्द्रित हुनेछ। भारत र श्रीलंकाको अवस्था पाँचौं साफ महिला च्याम्पियनसिपमा समूह चरणको अन्तिम खेलमा श्रीलंकाले आइतबार चार पटकको विजेता भारतको सामना गर्नेछ। साफमा चौथो पटक भेट हुँदा दुवै टोली जित हात पार्दै समूह बी बाट समूह विजेता बन्ने होडमा छन्। यसअघिका तीनवटै भेटमा भारतसँग श्रीलंकाले हार बेहोरेको थियो। फिफा वरीयतामा ६२औं स्थानमा रहेको भारतले यसअघि पाँचौं साफको पहिलो खेलमा माल्दिभ्सलाई ६० गोलको फराकिलो अन्तरले निराश बनाएको थियो। भारतीय प्रशिक्षक मेमोल रोकीले टोलीको लक्ष्य उपाधि जित्नु नै रहेको बताइन्। साफमा पाँचौं संस्करणसम्म आइपुग्दा भारतले २० खेल खेलेको छ। जसमध्ये १९ मा जित र एकमा बराबरी गरेको छ। एक सय २० गोल गर्दा पाँच गोल मात्र खाएको छ। पहिलो साफमा भारतले श्रीलंकालाई ७०, दोस्रोमा ५० र तेस्रो साफको सेमिफाइनलमा ५० को फराकिलो अन्तरले पराजित गरिसकेको छ। तेस्रोपटक साफको अन्तिम चारमा स्थान पक्का गरेको श्रीलंकाले हालसम्म १५ खेलमा ६ मा जित, एकमा बराबरी र आठ खेलमा हार बेहोरेको छ। श्रीलंकाले जारी प्रतियोगिताको पहिलो खेलमा माल्दिभ्सलाई २० गोलले पराजित गरेको थियो।"
साफ महिला च्याम्पियनसिप : आज बंगलादेशको सामना गर्दै नेपाल,"विराटनगर : विराटनगरमा जारी साफ महिला च्याम्पियनसिपमा शनिबार आयोजक राष्ट्र नेपालले समूह विजेता बन्नका लागि बंगलादेशको सामना गर्दैछ। बंगलादेश साविक उपविजेता हो। यसअघिका चार संस्करणमध्ये नेपाल तेस्रो संस्करणसम्म उपविजेता बनेको टोली हो। एउटै समूहमा रहेका दुवै टोलीले भुटानलाई हराएर सेमिफाइलनमा स्थान बनाइसकेका छन्। घरेलु मैदान भएकाले पनि बंगलादेशमाथि जित नेपालले निकाल्न सक्ने अनुमान गरिएको छ। दुवै टोली समूह विजेता बन्ने होडमा छन्। भुटानमाथि जित निकालेर दुवैले समान तीन अंक बनाएका छन्। नेपालले बंगलादेशविरुद्धको खेलमा कुनै दबाब नरहेको जनाएको छ। नेपाली टोलीका मुख्य प्रशिक्षक हरि खड्काले बंगलादेशविरुद्ध नेपाली टोलीको रेकर्ड राम्रो रहेका कारण जित निकाल्न गाह्रो नहुने बताए। हामी जितका लागि खेल्ने छौं। घरेलु मैदान र दर्शकको पूर्ण साथ नै जितको आधार हो। विगतमा भएको पाँच भेटमा नेपालले बंगलादेशमाथि चार खेलमा जित निकालेको छ। एक खेल बराबरी भएको थियो। साफको पाँचौं संस्करणसम्म आइपुग्दा बंगलादेश र नेपालबीच दुई पटक भिडन्त भएको छ। दुवै खेलमा नेपाल विजयी भएको थियो। नेपालले पछिल्लो पाँच अन्तर्राष्ट्रिय खेलमा तीनमा जित र दुईमा हार बेहोरेको छ। नेपालले भारतमा आयोजित वुमन्स हिरो गोल्डकपमा इरानलाई ३० र भारतलाई २१ गोलले पराजित गरिसकेको छ। प्रशिक्षक खड्काले बंगलादेशका केही महत्वपूर्ण खेलाडीविरुद्ध रणनीति बुनिरहेको बताए। बंगलादेशका राम्रा खेलाडीमाथि हामीले मार्क गरिरहेका छौं उनले भने, शनिबार त्यहीअनुसारको रणनीति बनाएर खेल्ने छौं। नेपाली टोलीको भर पुनः एकपटक अनुभवी कप्तान नीरु थापामाथि रहने देखिएको छ। ३६ क्याप जितेकी नीरुले हालसम्म ११ गोल गरिसकेकी छिन्। त्यसैगरी टोलीमा अनुभवी स्ट्राइकर सावित्रा भण्डारी पनि महत्वपूर्ण हतियारका रूपमा रहने छिन्। भण्डारीले अन्तर्राष्ट्रिय खेलमा २६ क्याप जितेकी छिन्। टोलीमै सर्वाधिक अन्तर्राष्ट्रिय २५ गोल गर्ने खेलाडी उनै हुन्। त्यसैगरी नेपाली टोलीमा युवा गोलरक्षक अञ्जली तुम्बाफोको अनुभव बंगलादेशविरुद्ध काम लाग्ने खड्काले बताए। पहिलो रोजाइको किपर तुम्बाफोले १६ क्याप जितेकी छिन्। भारत र श्रीलंका सेमिफाइनलमा जारी पाँचौं साफ महिला च्याम्पियनसिप फुटबल प्रतियोगितामा समूह बीबाट भारत र श्रीलंका सेमिफाइनलमा प्रवेश गरेका छन् । शुक्रबार भएको खेलमा श्रीलंकाले माल्दिभ्सलाई २० गोलले हराएपछि एक खेल अघि नै भारत र श्रीलंकाले अन्तिम चारमा स्थान बनाएका हुन् । माल्दिभ्स जितविहीन बनेर प्रतियोगिताबाट बाहिरिएको छ । साफको पाँचौं संस्करणमा लगातार दुई खेलमा हार बेहोरेर बाहिरिने माल्दिभ्स दोस्रो टोली हो । श्रीलंकाविरुद्ध दर्बिलो काउन्टर एट्याकको जवाफ फर्काउन नसक्दा माल्दिभ्सका लागि नेपालमा पहिलो पटक आयोजित साफ च्याम्पियनसिप बिर्सनलायक बन्यो । शुक्रबारको खेलसँगै प्रतियोगिताको सेमिफाइनल समीकरण पनि पूरा भएको छ । समूह एबाट आयोजक नेपाल र बंगलादेश पनि सेमिफाइनल पुगिसकेका छन् । एक खेलअघि नै सेमिफाइन पुगेका भारत र श्रीलंकाबीच आइतबार हुने खेलले समूह विजेताको टुंगो लगाउनेछ । नेपाल र बंगलादेशबीच शनिबार प्रतिस्पर्धा हुनेछ । यो खेलले समूह विजेताको छिनोफानो गर्नेछ । माल्दिभ्सलाई पराजित गर्न श्रीलंकाकी चलानी इकनायकेको प्रदर्शन उत्कृष्ट रह्यो । उनले नै माल्दिभ्सविरुद्ध दुई गोल गरिन् । उनले मध्यान्तर अघि पहिलो र मध्यान्तरपछि दोस्रो गोल गरिन् । ३७औं मिनेटमा कप्तान इरान्डी लियानाङ्गेको फ्रिकिक प्रहार रिवान्ड भएपछि उनले गोल गरेकी थिइन् । ५०औं मिनेटमा अचला सञ्जीवनी परेराको पासमा उनले बललाई जाली चुमाएकी थिइन् । पहिलो हाफको तुलनामा माल्दिभ्सले दोस्रो हाफमा सुधारिएको प्रदर्शन गर्दैै अन्तिम समयमा आक्रामक बने पनि श्रीलंकाविरुद्ध गोल गर्न नसक्दा हारलाई टार्न सकेन । खेलपछि माल्दिभ्सका प्रशिक्षक मोहमद आतिफले खेलाडी अस्वस्थ हुँदा पराजय बेहोर्नु परेको बताए । हाम्रा खेलाडी अस्वस्थ्य हुँदा सुरुदेखि नै पराजय मात्रै हात लाग्यो उनले भने, स्वास्थ्यका कारण खेलाडी पूर्ण रूपमा तयार हुन नसक्दा प्रतियोगिता लाभदायक बन्न सकेन । श्रीलंकाका प्रशिक्षक रोहन थिलाक अल्पोन्सुले खेलाडीको उत्कृष्ट प्रदर्शन नै जितको कारक भएको बताए । उनले समूह विजेताको छिनोफानोका लागि भारतसँग हुने खेलमा जितका लागि मैदान उत्रिने बताए ।"
तासीलाई हुन्डाई गल्फ उपाधि,"काठमाडौं : हुन्डाई ओपन गल्फको उपाधि तासी दोङले जितेका छन्। पार ७२ को गोकर्ण फरेस्ट गल्फ रिसोर्टमा शनिबार सम्पन्न प्रतियोगितामा तासीले ३९ अंक बनाए। स्टेबल फोर्ड ३४ ह्यान्डिक्याप विधामा सञ्चालित प्रतियोगितामा तासीले समान अंक बनाएका माधव सिम्खडालाई काउन्ट ब्याकका आधारमा पछि पारेका थिए। उपाधिसँगै तासीले एक लाख २० हजार रुपैयाँबराबरको ६० प्रिमियर जीपीएस गल्फ घडी पुरस्कार पाए। दोस्रो भएका माधवले ५० हजार रुपैयाँ बराबरको जीपीएस गल्फ घडी प्राप्त गरे। ३८ अंक बनाएका संगम केसी तेस्रो भए। बेस्ट ग्रोसको उपाधि तासी छिरिङले जिते। सिनियरतर्फको उपाधि गोपाल चित्रकारले जिते। जुनियरतर्फ सद्भाव आचार्य पहिलो भए। महिलातर्फ कल्याणी मोक्तान पहिलो र रेखा घिमिरे दोस्रो भए। हुन्डाई कार वनरको उपाधि समिर आचार्यले जिते। क्लोजेस्ट टु द पिनमा गौरव शाह, लंगेस्ट ड्राइभमा साम दोवलड र मोस्ट बर्डीमा तासी दोङ विजयी भए। विजेतालाई नेपालका लागि दक्षिण कोरियाका राजदूत पार्क योङ सिक, लक्ष्मी इन्टरकन्टिनेन्टल प्रालिका अध्यक्ष गणेशबहादुर श्रेष्ठ, गोकर्ण गल्फका अध्यक्ष सुहृद घिमिरेलगायतले पुरस्कार प्रदान गरे।"
बंगलादेशलाई ३० ले पराजित गर्दै नेपाल समूह विजेता,"विराटनगर : घरेलु मैदानमा उत्कृष्ट प्रदर्शन गर्दै नेपाल विराटनगरमा जारी पाँचौं साफ महिला च्याम्पियनसिप फुटबल प्रतियोगिताको सेमिफाइनलमा प्रवेश गरेको छ। नेपाल समूह एको विजेता बन्दै सेमिफाइनलमा पुगेको हो। शनिबार भएको खेलमा साविक उपविजेता बंगलादेशलाई ३० गोलले हराउँदै नेपाल समूह विजेता बनेको हो। साफको पाँचौं संस्करणसम्म तीन पटक भेट हुँदा तीनै पटक बंगलादेशमाथि नेपालले जित निकालेको छ। बंगलादेश समूहको उपविजेता हुँदै सेमिफाइनलमा स्थान बनायो। नेपालले चैत ६ गते बुधबारे समूह बी मा रहेका भारत र श्रीलंकाबीचको उपविजेतासँग सेमिफाइनलमा प्रतिस्पर्धा गर्नेछ। साफ महिलाको चारवटै उपाधि कब्जा गरेको भारत र श्रीलंकाबीच आइतबार हुने खेलले समूह बी बाट समूह विजेताको टुंगो लगाउनेछ। नेपालले तीनवटै गोल मध्यान्तरअघि गरेको थियो। नेपालको जितमा सावित्रा भण्डारी र मञ्जलीकुमारी योञ्जनले एकएक गोल गरे। सुरुआती गोल भने नेपालले आत्मघाती रूपमा उपहार पाएको थियो। खेलको छैटौं मिनेटमै आत्मघाती गोलको उपहार पाएपछि नेपालले बंगलादेशलाई दबाबमा राखेको थियो। नेपालकी मनमाया लिम्बूको लामो प्रहारबाट आएको बल क्लियर गर्ने क्रममा बंगलादेशकी मसुरा प्रभिनको टाउकोमा ठोक्किँदै गोल भएको थियो। नेपालले २३औं मिनेटमा दोस्रो गोल गयो। हीराकुमारी भुजेलको पासमा सावित्राले वान भर्सेस वानको स्थितिमा गोल गर्दै नेपाललाई २० को अग्रता दिलाइन्। २५ क्याप जितेकी सावित्राको २४ औं अन्तर्राष्ट्रिय गोल हो। २८औं मिनेटमै नेपालले मञ्जलीकुमारी योञ्जनले गरेको तेस्रो गोलमार्फत अग्रता फराकिलो बनायो। मञ्जलीकुमारीको चौथो अन्तर्राष्ट्रिय गोल हो। खेल अवधिभर केही राम्रा अवसरको सदुपयोग गर्न नसक्दा नेपालले गोलअन्तर बढाउन सकेन। १० औं मिनेटमा कप्तान नीरु थापाले वान भर्सेस वानको स्थितिमा गोल गर्न चुकिन। १५औं मिनेटमा हीराकुमारीले कर्नरबाट मिलाइदिएको बलमा सावित्राको वान टच प्रहारलाई बंगलादेशकी गोलरक्षक रूपना चक्माले उत्कृष्ट ढंगबाट बचाउ गरिन्। ५७औं मिनेटमा सावित्राको प्रहार बंगलादेशकी मसुरा प्रभिनले क्लियर गरेकी थिइन्। खेलपछि बंगलादेशका प्रशिक्षक गुलाम रब्बानी चोटोनले नेपाल बलियो टोली भएकाले पनि जित निकाल्न मुस्किल परेको बताए। नेपाल अनुभवी खेलाडीले भरिएको टिम हो उनले भने त्यहीँमाथि उसले घरेलु मैदानको फाइदा उठाउन सक्यो। नेपाली टोलीका मुख्य प्रशिक्षक हरि खड्काले रणनीतिअनुसार खेलाडीले प्रदर्शन गर्न सकेका कारण जित सहज भएको बताए। उनले १५ मिनेटभित्रमै गोल गरेर डोमिनेट गर्ने रणनीति सफल हुँदा सुखद नतिजा हात लागेको बताए। घरेलु मैदान, दर्शकको समर्थन र खेलाडीको उत्कृष्ट प्रदर्शन जितको मुख्य कारण बन्यो खड्काले भने, अब हाम्रो ध्यान फाइनल प्रवेशका लागि केन्द्रित हुनेछ। भारत र श्रीलंकाको अवस्था पाँचौं साफ महिला च्याम्पियनसिपमा समूह चरणको अन्तिम खेलमा श्रीलंकाले आइतबार चार पटकको विजेता भारतको सामना गर्नेछ। साफमा चौथो पटक भेट हुँदा दुवै टोली जित हात पार्दै समूह बी बाट समूह विजेता बन्ने होडमा छन्। यसअघिका तीनवटै भेटमा भारतसँग श्रीलंकाले हार बेहोरेको थियो। फिफा वरीयतामा ६२औं स्थानमा रहेको भारतले यसअघि पाँचौं साफको पहिलो खेलमा माल्दिभ्सलाई ६० गोलको फराकिलो अन्तरले निराश बनाएको थियो। भारतीय प्रशिक्षक मेमोल रोकीले टोलीको लक्ष्य उपाधि जित्नु नै रहेको बताइन्। साफमा पाँचौं संस्करणसम्म आइपुग्दा भारतले २० खेल खेलेको छ। जसमध्ये १९ मा जित र एकमा बराबरी गरेको छ। एक सय २० गोल गर्दा पाँच गोल मात्र खाएको छ। पहिलो साफमा भारतले श्रीलंकालाई ७०, दोस्रोमा ५० र तेस्रो साफको सेमिफाइनलमा ५० को फराकिलो अन्तरले पराजित गरिसकेको छ। तेस्रोपटक साफको अन्तिम चारमा स्थान पक्का गरेको श्रीलंकाले हालसम्म १५ खेलमा ६ मा जित, एकमा बराबरी र आठ खेलमा हार बेहोरेको छ। श्रीलंकाले जारी प्रतियोगिताको पहिलो खेलमा माल्दिभ्सलाई २० गोलले पराजित गरेको थियो।"
तासीलाई हुन्डाई गल्फ उपाधि,"काठमाडौं : हुन्डाई ओपन गल्फको उपाधि तासी दोङले जितेका छन्। पार ७२ को गोकर्ण फरेस्ट गल्फ रिसोर्टमा शनिबार सम्पन्न प्रतियोगितामा तासीले ३९ अंक बनाए। स्टेबल फोर्ड ३४ ह्यान्डिक्याप विधामा सञ्चालित प्रतियोगितामा तासीले समान अंक बनाएका माधव सिम्खडालाई काउन्ट ब्याकका आधारमा पछि पारेका थिए। उपाधिसँगै तासीले एक लाख २० हजार रुपैयाँबराबरको ६० प्रिमियर जीपीएस गल्फ घडी पुरस्कार पाए। दोस्रो भएका माधवले ५० हजार रुपैयाँ बराबरको जीपीएस गल्फ घडी प्राप्त गरे। ३८ अंक बनाएका संगम केसी तेस्रो भए। बेस्ट ग्रोसको उपाधि तासी छिरिङले जिते। सिनियरतर्फको उपाधि गोपाल चित्रकारले जिते। जुनियरतर्फ सद्भाव आचार्य पहिलो भए। महिलातर्फ कल्याणी मोक्तान पहिलो र रेखा घिमिरे दोस्रो भए। हुन्डाई कार वनरको उपाधि समिर आचार्यले जिते। क्लोजेस्ट टु द पिनमा गौरव शाह, लंगेस्ट ड्राइभमा साम दोवलड र मोस्ट बर्डीमा तासी दोङ विजयी भए। विजेतालाई नेपालका लागि दक्षिण कोरियाका राजदूत पार्क योङ सिक, लक्ष्मी इन्टरकन्टिनेन्टल प्रालिका अध्यक्ष गणेशबहादुर श्रेष्ठ, गोकर्ण गल्फका अध्यक्ष सुहृद घिमिरेलगायतले पुरस्कार प्रदान गरे।"
साफ महिला च्याम्पियनसिप : आज बंगलादेशको सामना गर्दै नेपाल,"विराटनगर : विराटनगरमा जारी साफ महिला च्याम्पियनसिपमा शनिबार आयोजक राष्ट्र नेपालले समूह विजेता बन्नका लागि बंगलादेशको सामना गर्दैछ। बंगलादेश साविक उपविजेता हो। यसअघिका चार संस्करणमध्ये नेपाल तेस्रो संस्करणसम्म उपविजेता बनेको टोली हो। एउटै समूहमा रहेका दुवै टोलीले भुटानलाई हराएर सेमिफाइलनमा स्थान बनाइसकेका छन्। घरेलु मैदान भएकाले पनि बंगलादेशमाथि जित नेपालले निकाल्न सक्ने अनुमान गरिएको छ। दुवै टोली समूह विजेता बन्ने होडमा छन्। भुटानमाथि जित निकालेर दुवैले समान तीन अंक बनाएका छन्। नेपालले बंगलादेशविरुद्धको खेलमा कुनै दबाब नरहेको जनाएको छ। नेपाली टोलीका मुख्य प्रशिक्षक हरि खड्काले बंगलादेशविरुद्ध नेपाली टोलीको रेकर्ड राम्रो रहेका कारण जित निकाल्न गाह्रो नहुने बताए। हामी जितका लागि खेल्ने छौं। घरेलु मैदान र दर्शकको पूर्ण साथ नै जितको आधार हो। विगतमा भएको पाँच भेटमा नेपालले बंगलादेशमाथि चार खेलमा जित निकालेको छ। एक खेल बराबरी भएको थियो। साफको पाँचौं संस्करणसम्म आइपुग्दा बंगलादेश र नेपालबीच दुई पटक भिडन्त भएको छ। दुवै खेलमा नेपाल विजयी भएको थियो। नेपालले पछिल्लो पाँच अन्तर्राष्ट्रिय खेलमा तीनमा जित र दुईमा हार बेहोरेको छ। नेपालले भारतमा आयोजित वुमन्स हिरो गोल्डकपमा इरानलाई ३० र भारतलाई २१ गोलले पराजित गरिसकेको छ। प्रशिक्षक खड्काले बंगलादेशका केही महत्वपूर्ण खेलाडीविरुद्ध रणनीति बुनिरहेको बताए। बंगलादेशका राम्रा खेलाडीमाथि हामीले मार्क गरिरहेका छौं उनले भने, शनिबार त्यहीअनुसारको रणनीति बनाएर खेल्ने छौं। नेपाली टोलीको भर पुनः एकपटक अनुभवी कप्तान नीरु थापामाथि रहने देखिएको छ। ३६ क्याप जितेकी नीरुले हालसम्म ११ गोल गरिसकेकी छिन्। त्यसैगरी टोलीमा अनुभवी स्ट्राइकर सावित्रा भण्डारी पनि महत्वपूर्ण हतियारका रूपमा रहने छिन्। भण्डारीले अन्तर्राष्ट्रिय खेलमा २६ क्याप जितेकी छिन्। टोलीमै सर्वाधिक अन्तर्राष्ट्रिय २५ गोल गर्ने खेलाडी उनै हुन्। त्यसैगरी नेपाली टोलीमा युवा गोलरक्षक अञ्जली तुम्बाफोको अनुभव बंगलादेशविरुद्ध काम लाग्ने खड्काले बताए। पहिलो रोजाइको किपर तुम्बाफोले १६ क्याप जितेकी छिन्। भारत र श्रीलंका सेमिफाइनलमा जारी पाँचौं साफ महिला च्याम्पियनसिप फुटबल प्रतियोगितामा समूह बीबाट भारत र श्रीलंका सेमिफाइनलमा प्रवेश गरेका छन् । शुक्रबार भएको खेलमा श्रीलंकाले माल्दिभ्सलाई २० गोलले हराएपछि एक खेल अघि नै भारत र श्रीलंकाले अन्तिम चारमा स्थान बनाएका हुन् । माल्दिभ्स जितविहीन बनेर प्रतियोगिताबाट बाहिरिएको छ । साफको पाँचौं संस्करणमा लगातार दुई खेलमा हार बेहोरेर बाहिरिने माल्दिभ्स दोस्रो टोली हो । श्रीलंकाविरुद्ध दर्बिलो काउन्टर एट्याकको जवाफ फर्काउन नसक्दा माल्दिभ्सका लागि नेपालमा पहिलो पटक आयोजित साफ च्याम्पियनसिप बिर्सनलायक बन्यो । शुक्रबारको खेलसँगै प्रतियोगिताको सेमिफाइनल समीकरण पनि पूरा भएको छ । समूह एबाट आयोजक नेपाल र बंगलादेश पनि सेमिफाइनल पुगिसकेका छन् । एक खेलअघि नै सेमिफाइन पुगेका भारत र श्रीलंकाबीच आइतबार हुने खेलले समूह विजेताको टुंगो लगाउनेछ । नेपाल र बंगलादेशबीच शनिबार प्रतिस्पर्धा हुनेछ । यो खेलले समूह विजेताको छिनोफानो गर्नेछ । माल्दिभ्सलाई पराजित गर्न श्रीलंकाकी चलानी इकनायकेको प्रदर्शन उत्कृष्ट रह्यो । उनले नै माल्दिभ्सविरुद्ध दुई गोल गरिन् । उनले मध्यान्तर अघि पहिलो र मध्यान्तरपछि दोस्रो गोल गरिन् । ३७औं मिनेटमा कप्तान इरान्डी लियानाङ्गेको फ्रिकिक प्रहार रिवान्ड भएपछि उनले गोल गरेकी थिइन् । ५०औं मिनेटमा अचला सञ्जीवनी परेराको पासमा उनले बललाई जाली चुमाएकी थिइन् । पहिलो हाफको तुलनामा माल्दिभ्सले दोस्रो हाफमा सुधारिएको प्रदर्शन गर्दैै अन्तिम समयमा आक्रामक बने पनि श्रीलंकाविरुद्ध गोल गर्न नसक्दा हारलाई टार्न सकेन । खेलपछि माल्दिभ्सका प्रशिक्षक मोहमद आतिफले खेलाडी अस्वस्थ हुँदा पराजय बेहोर्नु परेको बताए । हाम्रा खेलाडी अस्वस्थ्य हुँदा सुरुदेखि नै पराजय मात्रै हात लाग्यो उनले भने, स्वास्थ्यका कारण खेलाडी पूर्ण रूपमा तयार हुन नसक्दा प्रतियोगिता लाभदायक बन्न सकेन । श्रीलंकाका प्रशिक्षक रोहन थिलाक अल्पोन्सुले खेलाडीको उत्कृष्ट प्रदर्शन नै जितको कारक भएको बताए । उनले समूह विजेताको छिनोफानोका लागि भारतसँग हुने खेलमा जितका लागि मैदान उत्रिने बताए ।"

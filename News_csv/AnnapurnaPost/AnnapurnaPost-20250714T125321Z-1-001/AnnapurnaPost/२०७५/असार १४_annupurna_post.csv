शीर्षक,विवरण
पाठ्यक्रममा हचुवा नीति,"विज्ञानको उपयोगिता असीमित छ। विज्ञान र प्रविधिको विकासले मानिसको जीवन परिवर्तन गरिसकेको युगमा हामी छौं। क्षयरोग, औलो, शीतलाजस्ता महामारीमाथि गत शताब्दीमा विज्ञानले विजय प्राप्त गर्यो। स्वाइन फ्लु, इबोलाजस्ता महामारीलाई विज्ञानको विकासले नियन्त्रणमा ल्याएको हिजो मात्रै हो। मानिस एड्सजस्तो रोग नियन्त्रण गर्न सक्षम भएको छ। सन् १९५० सम्ममा अमेरिका र युरोपमा मानिसको औसत आयु करिब ६० वर्ष थियो। अहिले नेपालमै त्यो करिब ६९ वर्ष छ। आयातीत प्रविधिको उपयोग सबैले गरेकै छन्। नेपालमा शिक्षालाई जीवनोपयोगी बनाउने बहस चलेको छ। शिक्षालाई जीवनोपयोगी बनाउने सबभन्दा सजिलो उपाय हो शिक्षाको गुणस्तरको विकास। यसका लागि उत्कृष्ट विद्यार्थीलाई यथेष्ट अवसर प्राप्त हुनुपर्छ। उत्कृष्टता निरुत्साहित गरेर प्रमाणपत्र थमाउने शिक्षा जीवनोपयोगी हुँदैन। सरकारले कक्षा ११ र १२ को पाठ्यक्रम परिवर्तन गर्न खोजेको छ। ज्ञानको अन्तर्राष्ट्रिय बजारको लाभ लिनुपर्ने मान्यता राख्ने विज्ञहरूलाई यसले चिन्तित गरिदिएको छ। सरकारले प्रस्ताव गरेको पाठ्यक्रमको प्रारूपको भौतिकशास्त्र, रसायनशास्त्र, जीवविज्ञान र कम्प्युटर विज्ञानका पेसागत संस्थाका प्रमुखहरूले लिखितरूपमा विरोध गरे। जीवविज्ञानमा गणित आवश्यक नहुने नेपाल सरकारको मान्यता देखियो। त्रिभुवन विश्वविद्यालयका विज्ञान संकायका स्नातकहरू कतिपय विकसित देशमा प्राध्यापन, अनुसन्धानरत छन्। तिनले प्राप्त गरेको शिक्षा जीवनोपयोगी थिएन ? रोजगारको अवसर नहुनुलाई शिक्षा जीवनोपयोगी नभएको भन्नु अज्ञानता हो। नागरिकले प्राप्त गर्ने शिक्षा सुलभ र जोवनोपयोगी हुनुका साथै स्तरीय हुन आवश्यक हुन्छ। अन्तर्राष्ट्रिय बजारमा ज्ञानको मागअनुसारको स्तरीय शिक्षा नभए त्यसको उपयोगिता रहँदैन। विदेशी दातृ संस्थाको अनुदान प्राप्त गर्न उत्तीर्ण प्रतिशत वृद्धि हुनुपर्ने बाध्यता भएकाले पाठ्यक्रम परिवर्तन गर्न खोजिएको केही विज्ञहरूले भनेका छन्। अन्य कारण खुलाइएको पनि छैन। सरकारले विज्ञहरूको असहमति हुँदाहुँदै नयाँ पाठ्यक्रम लागू गर्ने तयारी गर्दै गर्दा यसबाट पाठ्यपुस्तक बिक्रेतालाई हानि हुने तर्क शिक्षामन्त्रीसमक्ष राखियो र सरकारको योजना हालका लागि स्थगित गरियो। सरकारको यो हचुवा कदमबाट विद्रोह र विकासमा भिन्नता भएको स्पष्ट भएको छ। विद्रोहका लागि प्रतिभा पलायन, व्यापार घाटा, अज्ञानता, अन्याय, गरिबी, पछौटेपन आदि दह्रा मुद्दा हुन्। विकासका लागि यी वाधक हुन्। विद्रोहका लागि नकारात्मक कुरीतिहरू अश्त्र हुन्, तर विकासका लागि सकारात्मक सोच चाहिन्छ। मानिस गरिब हुनुको कारणमा संसारमै धेरै विद्रोहीले रोटी सेकेका छन्। एउटा अर्थशास्त्रीले भनेका छन् गरिब हुन कारण चाहिँदैन, धनाढ्य हुन चाहिन्छ। अज्ञानताका लागि पनि कारण चाहिन्न। प्रतिभा पलायन किन भयो भन्दा महत्वपूर्ण प्रश्न हो प्रतिभालाई देशमा कसरी रोजगार दिने ? त्यस्तै विद्यार्थी अनुत्तीर्ण हुन कारण चाहिँदैन, उत्तीर्ण हुन चाहिन्छ। अनुत्तीर्ण प्रतिशत कम गर्न पाठ्यक्रम परिवर्तन गर्नु कमजोर मनस्थितिको उपज हो, कच्चा वैद्यको मात्रा हो। पंक्तिकार त्रिभुवन विश्वविद्यालयमा गणित विषयमा स्नातकोत्तर गर्ने समयमा प्राध्यापन गराउने प्राध्यापकहरूको समेत अभाव थियो। भर्खरै स्नातकोत्तर गरेका एकजना विद्यार्थीले दुइटा विषय प्राध्यापन गराएर कक्षा सञ्चालन गरिएको थियो। अनुसन्धान गराउने जनशक्ति त्यहाँ थिएन। स्नातकोत्तरपछिको विशिष्टता वा सम्बन्धित विषयमा दक्षता प्राप्त गर्ने कार्यक्रममा सरकारको ध्यान पुगेको थिएन। त्यहाँका विद्यार्थी आफ्नो निजी प्रयासमा युरोप, अमेरिका, भारत आदि मुलुकबाट विद्यावारिधि, अनुसन्धान अनुभव वा अन्य दक्षता हासिल गरी फर्केर अहिले त्यहाँ सेवारत छन्। भारतका धेरै विश्वविद्यालयको भन्दा गणित केन्द्रीय शिक्षण विभागको प्राज्ञिक हैसियत अहिले उच्च छ। यसले अन्तर्राष्ट्रिय स्तरको कार्यशाला गोष्ठी र वैज्ञानिक सम्मेलनसमेत आयोजाना गर्ने अन्तर्राष्ट्रिय हैसियत कायम गरिसकेको छ। त्रिभुवन विश्वविद्यालका भौतिकशास्त्र, रसायनशास्त्र र अन्य केन्द्रीय शिक्षण विभागमा पनि त्यसरी नै अनुसन्धानमार्फत आफूलाई अन्तर्राष्ट्रिय क्षेत्रमा स्थापित गराइसकेका दक्ष प्राध्यापकहरू सेवारत छन्। स्नातकोत्तरपछिको विशिष्टतामा सरकारले ध्यान दिन नसकेको अवस्थामा त्रिभुवन विश्वविद्यालयका स्नातकहरूले त्यो विशिष्टता बाहिर गएर प्राप्त गरे। कसरी ? यसको मूल कारण हो त्रिभुवन विश्वविद्यालयको स्नातकोत्तर तहको पाठ्यक्रमको स्तरीयता र त्यहाँ गरिएको स्तरीय पाठ्यपुस्तकको छनोट। सयौं हन्टरका बाबजुद त्रिभुवन विश्वविद्यालयको विज्ञान संकायमा चयन गरिएको स्नातकोत्तर तहको पाठ्यक्रमको स्तरीयता खस्केको छैन। ठूलो संख्यामा विद्यार्थीहरू अनुत्तीर्ण हुने एक भयानक समस्या त्यहाँ छ, तर उत्तीर्ण भएका विद्यार्थीहरूको प्राज्ञिक जग भने यसले मजबुत गरिदिएको छ। यो स्तर धराशायी भयो भने नेपालको उच्च शिक्षाका स्नातकहरू अन्तर्राष्ट्रिय बजारमा बिक्ने छैनन्। एउटा विश्वविद्यालयको स्नातकलाई अर्कोले अवसर दिएन भने त्यो शिक्षाको उपयोगिता रहँदैन। भारतमै कतिपय सजिलै उत्तीर्ण हुने विश्वविद्यालयका स्नातकलाई नेपालमा कुन आँखाले हेरिन्छ, लेखिरहनुपर्दैन। नेपालमा राजनीतिज्ञबाहेक कुशल जनशक्ति जस्तै शोधकर्ता, व्यवस्थापक, चिकित्सक, इन्जिनियर वा अन्य पेसाकर्मी विज्ञहरू धेरैजसो विदेशमै प्रक्षिशित भएका छन्। आफूलाई आवश्यक पर्ने जनशक्तिको उत्पादन स्वदेशमै गरे हुन्न ? के गणित अनिवार्य हुनैपर्छ ? पर्दैन। तर विज्ञानको उपयोगितामा गणितीय सिद्धान्त प्रमुख भूमिकामा छन्। गणितविना कुनै विज्ञान पूर्ण हुँदैन। कतिपय विज्ञानका चमत्कारहरू गणितीय पद्धतिको सहयताले मात्र उपयोगीसिद्ध भएका छन्। विगतको दशकमा जीव विज्ञानमा गणितीय पद्धतिहरूको प्रयोग अत्यधिक रूपमा भएको पाइएको छ। कम्प्युटरको आगमनले गणितलाई अझ मुख्य भूमिकामा राखेको छ। अहिले वैज्ञानिक जगत्मा चर्चित गणितीय विधाहरूमा गणितीय जीवविज्ञान एक प्रमुख विधाका रूपमा विकसित भइसकेको छ। यस विधामा अनुसन्धानका लागि पश्चिमी मुलुकहरूले ठूलो धनराशि खर्चेका छन्। महामारीको अध्ययन र नियन्त्रण, अनुवांशिकता, रक्तसञ्चार, क्यान्सरको अध्ययनमा गणितीय जीवविज्ञान एक सफल विधाका रूपमा स्थापित भइसकेको छ। जीव विज्ञानमा गणित आवश्यक नपर्ने तर्क एक दयनीय तर्क हो। गणित अंकमा सीमित विज्ञान होइन। नजान्नेले प्याच्च गर्दा जग मनोरञ्जित हुन्छ। विद्यालयमा विद्यार्थीले भविष्यको जग बसाल्छ। विशिष्टताका लागि उसले त्यसभन्दा धेरै माथि पुग्नुपर्ने हुन्छ। विद्यार्थीहरूले अध्ययनका क्रममा समयानुकूल आफ्नो रुचि परिवर्तन गरेको एक तथ्य छ। १२ पास गरेको विद्यार्थीले जुनसुकै विषय पनि पढ्न पाउनुपर्ने उसको जग भए उसका लागि त्यो उपयोगी हुन्छ। समस्या के हो ? असमान पहुँच समस्या हो। अहिलेकै पाठ्यक्रममा विद्यार्थी शतप्रतिशत उत्तीर्ण हुने विद्यालयहरू यहीं छन्। बाजुरा र काठमाडौंका विद्यार्थीको शिक्षामा पहुँच समान छैन। पर्याप्त शिक्षण सामग्रीसम्म पहुँच भएका र नभएका विद्यार्थी, तीव्र बुद्धि, मन्दबुद्धि वा अशक्तता भएका विद्यार्थी, दक्ष शिक्षक भएका र नभएका विद्यायलयका विद्यार्थी सबैले एकनासको केन्द्रीकृत परीक्षा प्रणालीबाट जानुपर्ने अवैज्ञानिक परीक्षा प्रणाली विद्यार्थी उत्तीर्ण नहुनुको प्रमुख कारण हो। शिक्षण विधिमा अपनाइनुपर्ने शिक्षणशास्त्र र प्रविधिको उपयोग, सन्दर्भ सामग्रीको उपलब्धता र प्राध्यापकहरूको पेसागत विकासको अवसरको अभाव यसका अन्य कारण हुन्। काठमाडौंको विज्ञले आफ्ना विद्यार्थीका लागि तयार पारेको प्रश्नपत्रद्वारा ताप्लेजुङका विद्यार्थीको क्षमता निर्धारण गरिनु अपराध हो, समस्याको मुहान यही हो। शिक्षकहरूको राजनीतिक प्रयोग अर्को कारण। के गर्दा उपयुक्त हुन्छ ? यसको जवाफ हो, लक्ष्य के हो ? राष्ट्रिय महत्वको योजनालाई एक प्रायोगिक परियोजनाका रूपमा समानान्तर रूपमा लागू गरी यसको वस्तुगत अध्ययन गरेर मात्रै राष्ट्रिय नीति बनाउनु उपयुक्त हुन्छ। यसलाई वैकल्पिक पाठ्यक्रमका रूपमा स्थानीय सरकारलाई जिम्मा दिन सकिन्छ। देशको एक मात्र राष्ट्रिय प्रणालीमा व्यावसायिक पाठ्यक्रम तर्जुमा गरेर उत्कृष्ट विद्यार्थीलाई अपाहित गर्ने पाठ्यक्रमले निजीकरण निम्त्याउँछ। यसबाट सक्षम अभिभावकले विद्यार्थीलाई निजी संस्था वा विदेश पठाउनेछन्। पाठ्यक्रम सजिलोकरण गरेर उत्तीर्ण प्रतिशत वृद्धि गर्ने रोग विश्वविद्यालयमा सर्यो भने यसको दूरगामी प्रभाव पर्नेछ। संघीयतामा एक प्रदेशको विश्वविद्यालयले अर्को प्रदेशको विश्वविद्यालयसँग सरकारी अनुदानका लागि प्रतिस्पर्धा गर्दा यस्तो फोहोरी नीति स्वतः आकर्षित हुन्छ। संघीय मुलुकमा केन्द्रीकृत एक द्वार प्रणाली उपयुक्त हुँदै होइन। अमेरिका, क्यानडा, बेलायत आदि देशहरूमा व्यावहारिक विज्ञानको सस्तो र सुलभ शिक्षा कम्युनिटी कलेजमा उपलब्ध गराइन्छ। त्यहाँ मोटर कारको मेकानिक, विद्युतीय उपकरणको तालिम, कम्प्युटर सफ्टवेयर चलाउने ज्ञान, ब्युटिसियन तालिम, नर्स, सामान्य लेखापाल आदि सामान्य रोजगारमूलक विषयमा अध्यापन गराइन्छ। यी जीवनोपयोगी हुन्, तर यी वैकल्पिक हुन्। विज्ञानको उपयोगिता त्यतिमा सीमित छैन। उता हार्वर्डजस्ता विश्वविद्यालयमा विषयगत अध्यापनमार्फत अनुसन्धानको जडसम्म पुगिन्छ। हार्वर्डमा निवेदकमध्ये केवल ६ प्रतिशतलाई मात्र भर्ना मिल्ने तथ्यांक छ। कुन शिक्षा बढी उपयोगी होला ? हार्वर्ड विश्वविद्यालयको वा एउटा कम्युनिटी कलेजको ? यसको जवाफ आदरणीय पाठकहरूकै जिम्मामा। सरकारको चीनबाट रेल ल्याउने योजानाका बहुआयामिक लाभ छन्। महाशक्ति चीनको बजारमा तालिमप्राप्त जनशक्तिको आवश्यकता छ, पर्नेछ। चीनका लागि सबभन्दा सस्तो श्रमको बजार नेपाल नै हो। चीनका ठूलाठूला उद्योगहरू नेपालमै सञ्चालित हुन सक्छन्। दक्ष जनशक्ति निर्माणमा लगानी गरेका देशले उन्नति गरेका छन्। नेपालमा राजनीतिज्ञबाहेक कुशल जनशक्ति जस्तै शोधकर्ता, व्यवस्थापक, चिकित्सक, इन्जिनियर वा अन्य पेसाकर्मी विज्ञहरू धेरैजसो विदेशमै प्रक्षिशित भएका छन्। आफूलाई आवश्यक पर्ने जनशक्तिको उत्पादन स्वदेशमै गरे हुन्न ? यी विज्ञहरू देशका वैभव हुन्। यस्ता विज्ञहरूले पाठ्यक्रम विकास केन्द्रका एक सामान्य कर्मचारी, शिक्षामन्त्री, सभामुख वा प्रधानमन्त्रीलाई पाठ्यक्रमको विषयमा ज्ञापनपत्र बुझाउनु एक अपमानको विषय हो। दुःखद के हो भने ल्यापटप चलाउन जान्नुलाई राजनीतिमा विद्वता भनिन्छ। ल्यापटप चलाउनका लागि प्रविधिले सजिलो भाषाको विकास गरिसकेको छ। इन्टरफेसको जानकारी विद्वता होइन। पाठ्यक्रम निर्धारणमा नेताहरूले विज्ञहरूको बेवास्ता गर्नुको परिणाम घातक हुनेछ। प्रमाणपत्र थमाउने उद्देश्य हो भने समृद्धि त्याग्नुपर्ने हुन्छ। हचुवा हेरफेरलाई नै सुधार हो भन्ने सरकारको मान्यता हो भने समस्या खोलाको मूलमा छ, तल सफा गरेर पानी सफा हुँदैन।  लेखक अमेरिकास्थित टेनिसी स्टेट विश्वविद्यालयमा एसोसिएट प्रोफेसर हुन्।"
समूह विजेता बन्ने होड,"मस्को : रुस विश्वकपमा समूह जीबाट प्रिक्वार्टरफाइनल चरणमा पुग्ने र बाहिरिने टोलीको टुंगो यसअघि नै लागिसकेको छ । त्यसैले बिहीबार राति हुने खेलमा इङ्ल्यान्ड र बेल्जियमले समूह विजेता बन्नका लागि प्रतिस्पर्धा गर्दा सोही समय ट्युनिसिया र पानामा पहिलो अंकका लागि एकअर्काविरुद्ध ओर्लने छन् । अघिल्लो दुईमध्ये दुवै खेलमा जित हात पारेको इङ्ल्यान्ड र बेल्जियमको समान ६ अंक छ । यी दुई टोलीले समूहगत चरणको अघिल्लो दुई खेलमा विपक्षीविरुद्ध गरेको र बेहोरेको गोल संख्या पनि समान छन् । त्यसैले बिहीबार हुने खेलले मात्र इङ्ल्यान्ड र बेल्जियममध्ये समूह विजेता र उपविजेता टोलीको टुंगो लगाउनेछ । इङ्ल्यान्डले आफ्नो पहिलो खेलमा ट्युनिसियालाई २१ र दोस्रो खेलमा पानामालाई ६१ गोलले पराजित गरेको थियो । बेल्जियमले भने पहिलो खेलमा पानामालाई ३० र ट्युनिसियालाई ५२ गोलले पाखा लगाएको थियो । समूहमा पहिलो पटक विश्वकप खेलिरहेको पानामा र ट्युनिसिया तुलनात्मक रुपमा कमजोर देखिएकाले इङ्ल्यान्ड र बेल्जियमबीचको खेल दुबै टोलीका लागि आफ्नो क्षमता जाँच्ने महत्वपूर्ण अवसर पनि हुनेछ । विश्वकपमा यसअघि यी दुई टोलीबीच भएको प्रतिस्पर्धाको नतिजाले भने इङ्ल्यान्डलाई नै बलियो देखाएको छ । विश्वकपमा हालसम्म दुई पटक प्रतिस्पर्धा गर्दा इङ्ल्यान्ड अपराजित छ । एक खेलमा इङ्ल्यान्ड विजयी भएको छ भने अर्काे खेल बराबरीमा टुंगिएको छ। यसैगरी अघिल्लो दुईमध्ये दुबै खेलमा पराजय बेहोरेका ट्युनिसिया र पानामाका लागि पनि बिहीबारको खेल जितसहित विश्वकप यात्रा सुखद् रुपमा टुंग्याउने गतिलो अवसर हो । जित वा बराबरीको नतिजा पानामाका लागि अझ विशेष हुने पक्का छ । पहिलो पटक विश्वकपका लागि छनोट भएको पानामाले आफ्नो अघिल्लो दुईमध्ये इङ्ल्यान्डविरुद्ध दुई गोल गरे पनि जित सम्भव भएको थिएन । त्यसका लागि यो खेल पानामालाई अन्तिम अवसर हुनेछ । प्रभाव पार्न सक्ने खेलाडी जेसी लिनगार्ड (इङ्ल्यान्ड) युवा खेलाडी जेसी लिनगार्ड रुस विश्वकपमा इङ्लिस टोलीका महŒवपूर्ण खेलाडी हुन् । घरेलु क्लब म्यानचेस्टर युनाइटेडको एकेडेमीमा हुर्किएका लिनगार्ड क्षमतावान् खेलाडी हुन् । उनी अन्य स्ट्राइकरलाई अवसर सिर्जना गर्न र आफैं गोल गर्न पनि सक्षम छन् । इङ्ल्यान्डले जारी विश्वकपमा पानामाविरुद्धको खेलमा ६१ गोलको जित निकाल्दा लिनगार्डले पनि एक गोल गरेका थिए । मिडफिल्डमा विपक्षी रक्षकलाई झुक्याएर बल अगाडि बढाउन माहिर लिनगार्डसँग युरोपकै ठूलामध्ये इङ्लिस प्रिमियर लिगबाट उच्चस्तरको प्रतियोगिता खेलेको अनुभव छ । २५ वर्षीय लिनगार्ड जोसे मोउरिन्होले प्रशिक्षकको जिम्मेवारी सम्हालेपछि म्यानचेस्टर युनाइटेडको नियमित र महŒवपूर्ण खेलाडी रहँदै आइरहेका छन् । क्लब फुटबलमा गरेको सशक्त प्रदर्शनसँगै उनले राष्ट्रिय टोलीमा पनि गतिलो स्थान बनाएका छन् । त्यसो त उनले इङ्ल्यान्डका प्रशिक्षक गारेथ साउथगेटलाई उमेरसमूहको प्रतिस्पर्धाबाटै प्रभावित पारिसकेका थिए । इङ्लिस टोलीको मुख्य प्रशिक्षक नियुक्त हुनु अघि गाउथगेट इङ्ल्यान्डको यू२१ टोलीका प्रशिक्षक थिए । सोही समयदेखि नै लिनगार्ड साउथगेटको महŒवपूर्ण खेलाडी थिए । सन् २०१६ को अक्टोबरमा माल्टासँगको खेलमा इङ्लिस टोलीबाट डेब्यु गरेका उनी त्यसयता नियमित सदस्य रहँदै आएका छन् । हालसम्म राष्ट्रिय टोलीबाट १४ खेल खेलेका लिनगार्डले दुई गोल पनि गरिसकेका छन् । समूहगत चरणमा सशक्त प्रदर्शन गर्दै इङ्ल्यान्डले यस पटक उपाधिकै दाबेदारी प्रस्तुत गरिरहँदा टोलीको यो अभियानमा लिन्गार्डको भूमिका अझ महŒवपूर्ण रहने विश्वास गरिएको छ । मारिउन फेलानी (बेल्जियम) म्यानचेस्टर युनाइटेडकै खेलाडी मारिउन फेलानी पनि आफ्नो टोली बेल्जियमका महत्वपूर्ण खेलाडी हुन् । शरीरको उचाइ, खेल्ने शैली र कुनै पनि पोजिसनबाट खेल्न सक्ने क्षमताका कारण फेलानी क्लब र राष्ट्रिय टोलीमा सधैं चर्चामा रहँदै आएका छन् । विशेषगरी मिडफिल्डबाट खेल्ने फेलानी अन्य पोजिसनबाट खेल्न पनि उत्तिकै सक्षम छन् । उनी ती पोजिसनबाट गोलको अवसर सिर्जना गर्न र आफैंले पनि गोल गर्न सक्छन् । सन् २०१४ मा ब्राजिलमा भएको विश्वकपमा आफ्नो टोलीका लागि आवश्यक परेको समयमा गोल गर्दै अघि बढाएका फेलानीले रुस विश्वकपमा भने त्यो प्रदर्शनलाई दोहोर्याउन बाँकी नै छ । लामो समय इङ्ल्यान्डको एभर्टन र म्यानचेस्टर युनाइटेडबाट व्यावसायिक फुटबल खेलेका उनी टोलीका अनुभवी खेलाडी पनि हुन् । उनको त्यही क्षमता, अनुभव र मेहनत रुस विश्वकपमा बेल्जियलाई उपाधिसम्म डोहोर्याउन महत्वपूर्ण सावित हुने विश्वास गरिएको छ । बेल्जियम सदाबहार राम्रो टोली भए पनि विश्वकप फुटबलमा भने सधंै उपाधिसम्म पुग्नुअघि नै बाहिरिने गरेको छ । यस पटक पनि बेल्जियमले समूहगत चरणको खेलसम्म सशक्त प्रदर्शन गरेको छ । यो टोलीलाई पहिलो पटक विश्वकपको उपाधि दिलाउने अभियान सफल बनाउन फेलानीले पनि महत्वपूर्ण भूमिका निर्वाह गर्ने अनुमान गरिएको छ । बेल्जियमको राष्ट्रिय टोलीबाट ८३ खेल खेलिसकेका ३० वर्षीय फेलानीले हालसम्म १७ गोल गरेका छन् ।"
सहज जित निकाल्दै ब्राजिल अन्तिम १६ मा,काठमाडौं : रुसमा जारी फिफा विश्वकपको समूह 'र्इ' अन्तरगत बुधबार रातिको खेलमा सर्बियामाथि सहज जित हात पार्दै ब्राजिल अन्तिम १६ मा प्रवेश गरेको छ । सर्बिलाई २० ले हराउँदै ब्राजिल समूह विजेता बन्दै प्रिक्वाटर फाइलनमा स्थान सुरक्षित गर्न सफल भएको हो । ब्राजिलको जितका लागि मिडफिल्डर कोउटिन्होले ३६ औं मिनेटमान गोल गरे भने थिएगो सिल्भाले ६८ औं मिनेटमा गोल गरे । खेलमा ब्राजिलले अधिकांश समय बल आफ्नो नियन्त्रणमा राख्दै निरन्तर आक्रमण गरेको थियो । स्विट्जरल्याण्ड उपविजेता समूह 'र्इ' कै अर्काे खेलमा स्विट्जरल्याण्डले कोस्टारिका सँग २२ को बराबरी खेली समूह उपविजेता बन्दै अन्तिम १६ मा पुगेको छ । खेलमा स्विट्जरल्याण्डले २ पटक अग्रता बनाएको थियो । ब्लेरिम जेमइलीको गोलबाट अग्रता बनाएको स्विट्जरल्याण्ड पहिलो हाफसम्म १० ले अगाडी थियो । ५६ औं मिनेटमा कोस्टारिकाका लागि डिफेन्डर केन्डल वाट्सनले बराबरी गोल गरे । खेलको ८८ औं मिनेटमा जोसिप डर्मिकले गोल गरी पुन अग्रता बनाए पनि ९० मिनेटपछिको अतिरिक्त समयमा स्विट्जरल्याण्डका योन सोमर मार्फत कोस्टारिकाका लागि आत्मघाती गोल उपहार पाएपछि खेल २२ को बराबरीमा सकियो । प्रिक्वाटर फाइलनमा ब्राजिलले समूह एफ को उपविजेता उत्तर अमेरिकी टोली मेक्सिकोलाई प्रतिद्वन्द्वी पाएको छ । भने स्विट्जरल्याण्डले समूह विजेता स्वीडेनको सामना गर्ने भएको छ । कोस्टारिका र सर्बिया भने प्रतियोगिताबाट बाहिरिएका छन् ।
सेनेगललाई पछि पार्दै जापान कसरी पुग्यो अन्तिम १६ मा ?,मस्को : रुस विश्वकप अन्तर्गत समूह एच बाट जापान र कोलम्बिया अन्तिम १६ मा प्रवेश गरेका छन्। बिहीबार साँझ भएको खेलमा पोल्यान्डसँग १० ले पराजित भए पनि जापान फेयर प्लेको आधारमा अन्तिम १६ मा प्रवेश गरेको हो। सेनेगलले ६ वटा पहेलो कार्ड खाँदा जापानले चार मात्र कार्ड पाएको आधारमा सेनेगललाई पहिलो चरणबाट बिदा गर्दै जापाना अन्तिम १६ मा पुगेको हो। कोलम्बियाले भने सेनेगललाई १० ले पराजित गर्दै अन्तिम १६ मा स्थान पक्का गरेको हो। जापान र सेनेगलको अंक र गोल भिन्नता बराबरी भए पनि जापानले फेयर प्लेका आधारमा अन्तिम १६ मा स्थान बनाएको हो। समूहगत चरणको तीन खेलमा जापानले चार तथा सेनेगलले ६ पहेलो कार्ड पाएका थिए। दोस्रो चरणमा पुग्न बराबरी गरे मात्र पनि प्रयाप्त रहने भएकाले जापान बराबरी गर्ने मनसायले मैदान उत्रिएको थियो। जापानले रक्षात्मक खेल खेल खेल्दै पहिलो हाफ बराबरीमा सकिएको थियो। यसको विपरीत पोल्यान्ड भने जितकै लागि मैदान उत्रिएको थियो। पोल्यान्डले पहिलो हाफमा बलमा नियन्त्रण राखे पनि गोल भने गर्न सकेन। दोस्रो हाफमा दुवै टोलीले आक्रामक खेल खेले। दुवै पोस्टमा लगातार आक्रमण हुँदा बाजी भने पोल्यान्डले मार्यो। पोल्यान्डले खेलको ५९औं मिनेटमा सुरुवाती अग्रता बनायो। पोल्यान्डले पाएको फ्रिकिकमा राफेल कुर्जावाले उपलब्ध गराएको बललाई भलीमार्फत जान बेड्नारेकले गोल गरेका थिए। समूह एचकै अर्को खेलमा कोलम्बियाले सेनेगललाई १० गोलले पराजित गर्यो। पहिलो हाफ यी टोलीले पनि बराबरी खेलेका थिए। दुवै टोलीले सुरुदेखि नै आक्रमण बुने पनि गोल भने गर्न सकेनन्। खेलको ३१ औं मिनेटमा आफ्ना स्टार खेलाडी जेम्स रोड्रिगेज घाइते भएर मैदान छाडेपछि कोलम्बिया दबाबमा परेको थियो। दोस्रो हाफमा कोलम्बियाले सुरुवाती अग्रता बनायो। खेलको ७४औं मिनेटमा ऐरी मीनाले गोल गर्दै टोलीलाई सुरुवाती अग्रता दिलाएका थिए। एक गोलले पछि परेपछि सेनेगलले गोलका लागि लगातार विपक्षी पोस्ट्मा आक्रमण बुने पनि गोल भने गर्न सकेन। पुरानै खेलाडीको भरमा रुस यात्रा गरेको जापानले पहिलोपटक सन् १९९८ को विश्वकप खेलेको थियो। त्यसयता जापानले नियमित विश्वकप खेल्दै आएको छ। विश्वकप फुटबलमा जापान पहिलो चरण पार गर्दै प्रिक्वार्टरफाइनल चरणमा पुगेको यो तेस्रो पटक हो। जापान सन् २००२ मा आफ्नै देशले आयोजना गरेको र सन् २०१० मा दक्षिण अफ्रिकाले आयोजना गरेको विश्वकपमा प्रिक्वार्टरफाइनलसम्म पुगेको थियो।
सेनेगलविरुद्ध कोलम्बियाको गोल,मस्को : जारी विश्वकप फुटबलअन्तर्गत पहिलो चरणको अन्तिम खेलको पहिलो म्याचमा कोलम्बियाले सेनेगलविरुद्ध पहिलो गोल गरेको छ । समूह एच अन्तर्गत बिहीबार साँझ जारी खेलको ७४ मिनेटमा कोलम्बियाका लागि यारी मिनाले गोल गरेका हुन् । दुई खेलबाट सेनेगलले चार अंक जोड्दा कोलम्बिया तीन अंकमा सीमित थियो । सेनेगलविरुद्ध कोलम्बियाले एक गोलको अग्रतालाई कायम राखे उ दोस्रो चरणमा प्रवेश गर्नेछ । समान समयमा जारी पोल्यान्ड र जापानविरुद्धको खेलमा पोल्यान्डले एक गोल गरेको छ । पोल्यान्डभने दुई खेलबाट बाहिरिसकेको देश हो । जापानको दुई खेलबाट चार अंक छ ।
पराजित भएर पनि जापान अन्तिम १६ मा : कोलम्बिया समूह विजेता,मस्को : रुस विश्वकप अन्तर्गत समूह एच बाट कोरिया र कोलम्बिया अन्तिम १६ मा प्रवेश गरेका छन् । बिहीबार साँझ भएको खेलमा पोल्यान्डसँग १० ले पराजित भए पनि जापान फेयर प्लेको आधारमा अन्तिम १६ मा प्रवेश गरेको हो । कोलम्बियाले भने सेनेगललाई १० ले पराजित गर्दै अन्तिम १६ मा स्थान पक्का गरेको हो । जापान र सेनेगलको अंक र गोल भिन्नता बराबरी भए पनि जापानले फेयर प्लेका आधारमा अन्तिम १६ मा स्थान बनाएको हो। समूहगत चरणको तीन खेलमा जापानले चार तथा सेनेगलले ६ पहेलो कार्ड पाएका थिए। दोस्रो चरणमा पुग्न बराबरी गरे मात्र पनि प्रयाप्त रहने भएकाले जापान बराबरी गर्ने मनसायले मैदान उत्रिएको थियो। जापानले रक्षात्मक खेल खेल खेल्दै पहिलो हाफ बराबरीमा सकिएको थियो। यसको विपरीत पोल्यान्ड भने जितकै लागि मैदान उत्रिएको थियो। पोल्यान्डले पहिलो हाफमा बलमा नियन्त्रण राखे पनि गोल भने गर्न सकेन। दोस्रो हाफमा दुवै टोलीले आक्रामक खेल खेले। दुवै पोस्टमा लगातार आक्रमण हुँदा बाजी भने पोल्यान्डले मार्यो। पोल्यान्डले खेलको ५९औं मिनेटमा सुरुवाती अग्रता बनायो। पोल्यान्डले पाएको फ्रिकिकमा राफेल कुर्जावाले उपलब्ध गराएको बललाई भलीमार्फत जान बेड्नारेकले गोल गरेका थिए। समूह एचकै अर्को खेलमा कोलम्बियाले सेनेगललाई १० गोलले पराजित गर्यो। पहिलो हाफ यी टोलीले पनि बराबरी खेलेका थिए। दुवै टोलीले सुरुदेखि नै आक्रमण बुने पनि गोल भने गर्न सकेनन्। खेलको ३१ औं मिनेटमा आफ्ना स्टार खेलाडी जेम्स रोड्रिगेज घाइते भएर मैदान छाडेपछि कोलम्बिया दबाबमा परेको थियो। दोस्रो हाफमा कोलम्बियाले सुरुवाती अग्रता बनायो। खेलको ७४औं मिनेटमा ऐरी मीनाले गोल गर्दै टोलीलाई सुरुवाती अग्रता दिलाएका थिए। एक गोलले पछि परेपछि सेनेगलले गोलका लागि लगातार विपक्षी पोस्ट्मा आक्रमण बुने पनि गोल भने गर्न सकेन। पुरानै खेलाडीको भरमा रुस यात्रा गरेको जापानले पहिलोपटक सन् १९९८ को विश्वकप खेलेको थियो। त्यसयता जापानले नियमित विश्वकप खेल्दै आएको छ। विश्वकप फुटबलमा जापान पहिलो चरण पार गर्दै प्रिक्वार्टरफाइनल चरणमा पुगेको यो तेस्रो पटक हो। जापान सन् २००२ मा आफ्नै देशले आयोजना गरेको र सन् २०१० मा दक्षिण अफ्रिकाले आयोजना गरेको विश्वकपमा प्रिक्वार्टरफाइनलसम्म पुगेको थियो।
जापानविरुद्ध पोल्यान्डको पहिलो गोल,मस्को : जारी विश्वकप फुटबलअन्तर्गत पहिलो चरणको अन्तिम खेलको पहिलो म्याचमा पोल्याान्डले जापानविरुद्ध पहिलो गोल गरेको छ । समूह एच अन्तर्गत एसियाली राष्ट्र जापानमाथि पोल्यान्डले खेलको ६० मिनेटमा गोल गरेको हो । पोल्यान्ड पहिलो चरणबाट बाहिरिसकेको टिम हो । जापानको भने चार अंक थियो । दोस्रो चरणका लागि जापानमाथि जित्नैपर्ने दबाब छ । अहिले जारी कोलम्बिया र सेनेगलको खेल बराबरीमा चलिरहेको छ ।

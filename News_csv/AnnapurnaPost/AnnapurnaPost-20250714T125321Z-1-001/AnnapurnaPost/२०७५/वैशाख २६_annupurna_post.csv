शीर्षक,विवरण
पुँजीगत खर्च वृद्धिको असफल प्रयास,"दसवर्षे सशस्त्र द्वन्द्व र दसै वर्षको संक्रमणकाल गरी दुुईदसकको अवधिमा नेपाल सरकारको वित्तीय अवस्था र बजेटको संरचनामा ठूलो विचलन आयो। द्वन्द्वकालमा सरकारको ध्यान द्वन्द्वले तान्नुु स्वाभाविक थियो र २०६२६३ को आन्दोलनको सफलतापछि परिवर्तन व्यवस्थापन गर्नमा सरकारलगायत सम्पूर्ण राजनीतिक शक्तिको ध्यान त्यतैतिर केन्द्रित भयो। त्यसले गर्दा विकासका गतिविधिबाट देश विमुुख हुुन पुुग्यो। सरकारी बजेटमा चालू खर्चको अंश निरन्तर बढ्दै गयो भने पुँजीगत खर्चको अंश घट्दै गयो। संक्रमणकाल लम्बिँदै जाँदा विनियोजित पुँजीगत बजेट पनि खर्च हुुन नसक्ने स्थिति आयो। आर्थिक वर्ष ०५४५५ सम्म सरकारको कुल खर्चमा पुँजीगत खर्चको अंश आधाभन्दा बढी थियो। त्यो वर्ष त कुुल खर्चमा पुँजीगत खर्चको अंश ५१६ प्रतिशत थियो। सशस्त्र द्वन्द्व २०५२ मा सुुरु गरिएको भएपनि त्यसले आमरूपमा प्रभावित गरी नसकेकाले पुँजीगत खर्च त्यो वर्षसम्म सामान्यरूपमै भइरहेको थियो। तर आर्थिक वर्ष २०५५५६ देखि द्वन्द्व घनिभूत हुुन थालेपछि सरकारका विकासका गतिविधि क्रमिकरूपमा रोकिन थाले र पुँजीगत खर्च पनि घट्दै जान थाल्यो। आर्थिक वर्ष ०५४५५ मा कुुल सरकारी खर्चमा ५१६ प्रतिशत रहेको पुँजीगत खर्च आर्थिक वर्ष ०५५५६ मा ३८६ प्रतिशतमा झर्यो। यो खर्च न्यूनतममा आर्थिक वर्ष ०६०६१ मा कुुल खर्चको २५८ प्रतिशतसम्म तल झर्यो। ०६२६३ को आन्दोलन सफल भई माओवादी शान्ति प्रक्रियामा आएपछि आर्थिक वर्ष ०६३६४ देखि यो खर्च पुुनः बढ्न थाल्यो। तर पनि यो खर्च कुुल खर्चको ३३३ प्रतिशतभन्दा माथि जान सकेन, जुुन आर्थिक वर्ष ०६५६६ मा भएको थियो। तर आर्थिक वर्ष ०६६६७ मा यो खर्च पुुनः स्वात्तै तल झर्यो। संविधान निर्माणको क्रममा विभिन्न विषयमा गम्भीर खालका विवाद भई देश अशान्त रहेको, निर्दिष्ट समयमा बजेट पेससमेत हुुन नसकेको, माओवादी सेना समायोजनमा ठूलो रकम खर्च भएको, देशमा निर्माण विकासको काम लगभग ठप्प भएको, लामो समयसम्म स्थानीय तहको निर्वाचन नभएको कारणले स्थानीय तहमा पनि निर्माण र विकासका काम रोकिइरहेको, छिटो छिटो सरकार परिवर्तन भइरहेको र देश गम्भीर राजनीतिक तथा सामाजिक अन्योलमा अल्झेकाले निर्माण र विकासतर्फ कसैको ध्यान गएन। ०७२ वैशाख १२ र २९ गतेका विनाशकारी भूकम्पले देशमा आपतकालीन स्थिति ल्यायो। त्यसमाथि ०७२ असोज ५ गतेदेखि सुुरु भएको भारतीय नाकाबन्दीले देश झन् ठूलो संकटमा पर्यो। यसरी देशभरी सरकारी निर्माण र विकासका कार्य लामो समयसम्म ठप्प रहेको, देश नयाँ शासकीय स्वरूपमा जान लागेको र भूकम्प र नाकाबन्दीसँग जुुध्नुु परेकाले विकासनिर्माणको निमित्त देशमा सामान्य वातावरण बन्न सकेन। यो वर्ष (२०७४) वर्षभरी जस्तै चुुनाव भएकाले निर्माण विकासको वातावरण रहेन। निर्वाचनलगायतका सबै राजनीतिक व्यवस्थापनका काम यो वर्ष सम्पन्न भएको र नयाँ वातावरणमा विकास नीति तथा बजेट निर्माणको लागि पनि पर्याप्त समय उपलब्ध भएकोले आगामी वर्षदेखि निर्माण र विकासका काम व्यवस्थित र सक्रियतापूर्वक सञ्चालन हुुने अपेक्षा गर्नुु अर्घेल्याईं हुुँदैन। कति खर्च हुन सकेन पुँजीगत बजेट ? यो विषयमा प्रवेश गर्नुअघि सर्वप्रथम पुँजीगत बजेट अनुमान (विनियोजन) र यथार्थ खर्चका विगत केही वर्षयताका तथ्यांक केलाउनु सान्दर्भिक हुनेछ। माथिको तालिकाबाट पुँजीगत बजेट आर्थिक वर्र्षं २०६६६७ मा अनुमानको ६१९ प्रतिशतसम्म खर्च हुन नसकेको देखिन्छ। यसले के देखाउँछ भने सशस्त्र द्वन्द्वको अन्त्य भएपछि पनि संविधानसभाभित्रको द्वन्द्वको कारणबाट पुँजीगत बजेट झन्डै असान्दर्भिक भएको थियो। विकास निर्माणका आयोजना तथा कार्यक्रममा बजेट विनियोजन गरिने तर खर्च नगन्य मात्रामा मात्र भइरहेको थियो। त्यस्तो स्थितिमा देशको अर्थतन्त्र दयनीय अवस्थामा पुग्नु स्वाभाविक थियो। यी वर्षका आर्थिक वृद्धिदरले यसको पुष्टि गर्दछन्। यसले नेपालको अर्थतन्त्र लामो समयसम्म चलेको राजनीतिक उहापोहको सिकार भएको प्रष्ट देखिन्छ। पुँजीगत खर्चको अवस्था नाजुुक बन्दै गएपछि विशेषगरी संविधान जारी भएपछि बनेका सरकारहरूबाट यो खर्च बढाइ आर्थिक वृद्धि दरलाई तीव्रतर पार्न केही प्रयास गरिए। आर्थिक वर्षको अन्तिम महिना असारको पनि अन्तिमतिर बजेट प्रस्तुुत गर्ने परम्परा रहेको र त्यो बजेट पारित भई बजेट निकासा, खर्च गर्ने अख्तियारी, आयोजना र कार्यक्रम कार्यान्वयन गर्न स्वीकृति लिनुुपर्ने र अन्य औपचारिकता पूरा गर्दा आर्थिक वर्षका तीनचार महिना व्यतित भई पुँजीगत बजेट अनुुमानअनुुसार खर्च हुुन नसकेको ठहर गरी संविधानमा नै बजेट पेस गर्ने दिन नयाँ आर्थिक वर्ष सुुरु हुुनुुभन्दा डेढ महिना अर्थात जेठ १५ गते किटान गरियो। बजेट कार्यान्वयनलाई प्रभावकारी बनाउन संविधानले गरेको यो कोेशेढुंगा व्यवस्था थियो। त्यहीअनुुरूप आर्थिक वर्ष ०७३७४ र ०७४७५ का बजेट जेठ १५ नै पेस गरिए। त्यसअघि आर्थिक वर्ष ०७२७३ मा बजेट कार्यान्वयन प्रभावकारी बनाउन निम्न व्यवस्था गरिएः १ सबै विकास कार्यक्रमको चौमासिक विभाजनसहितको वार्षिक कार्यक्रम राष्ट्रिय योजना आयोगको स्वीकृतिमा साउन १५ गतेभित्र अनिवार्य कार्यान्वयन गर्ने निकायमा पठाउने। २ स्वीकृत कार्यक्रमको ठेक्कापट्टा सम्झौता मंसीर मसान्तभित्र सम्पन्न गरी सक्नुुपर्ने। ३त्रिवर्षीय खर्च प्रक्षेपणभित्र परेका एक वर्षभन्दा बढी अवधिसम्म सञ्चालन हुुने आयोजनाको निर्माणकार्य एवं वस्तुु र सेवाको खरिदको हकमा त्रिवर्षीय प्रक्षेपित अंकमा नबढ्ने गरी योजना आयोगको सहमतिमा बहुुवर्षीय ठेक्का सम्झौता गर्न सकिने व्यवस्था गरिएको। ४ अर्थ मन्त्रालयले बजेट कार्यान्वयन स्थितिको निरन्तर अनुुगमन गरी कम प्रगति देखिएका आयोजनाको विनियोजित बजेट विनियोजन ऐनको परिधिभित्र रही राम्रो प्रगति भएका अरू आयोजनातर्फ आवश्यकताअनुुसार रकमान्तर गर्न सकिने व्यवस्था गरिएको। ५वैदेशिक सहायतामा सञ्चालित आयोजनाको बजेट खर्चलाई आयोजनाले गरेको खर्च, कार्यान्वयनबाट प्राप्त नतिजा र समयमै वित्तीय तथा लेखा परीक्षण प्रतिबेदनसम्बन्धी कार्य सम्पादन गरेनगरेको र शोधभर्ना हुुनुुपर्ने रकम शोधभर्ना नभएकोमा सम्बन्धित आयोजना प्रमुुख र लेखाप्रमुुखलाई प्रचलित कानुनअनुुसार जिम्मेवार बनाउने व्यवस्था मिलाइएको। ६ ६० लाखभन्दा माथिको ठेक्कापट्टा विद्युुतीय बोलपत्रको माध्यमबाट गर्नुुपर्ने व्यवस्था अनिवार्य गरिएको। ७ २५ करोडभन्दा बढी रकम विनियोजन भएका आयोजनाको भौतिक तथा वित्तीय प्रगतिको अनुुगमन अर्थमन्त्रीको नेतृत्वमा रहेको उच्चस्तरीय समितिले द्वैमासिक रूपमा गर्ने व्यवस्था मिलाइएको। ८ विकास आयोजनाको वित्तीय र भौतिक प्रगति चौमासिकरूपमा सार्वजनिक गर्नुुपर्ने व्यवस्थाको पालना गराउने व्यवस्था गरिएको। आर्थिक वर्ष २०७२७३ को पुँजीगत बजेटको कार्यान्वयनलाई प्रभावकारी बनाउन उपरोक्त प्रणालीगत सुुधार गरिएको भए पनि त्यो वर्ष पुँजीगत बजेट अनुुमानभन्दा ४१० प्रतिशत अर्थात ८५६३ अर्बले कम भयो। तर त्यो वर्षको न्यून प्रगतिको कारण भूकम्प र नाकाबन्दीलाई मान्न सकिएला। फेरि पनि ती प्रणालीगत सुुधारको प्रभाव पुँजीगत बजेट खर्चमा पटक्कै नदेखिनुु दुुखद् हो। आर्थिक वर्ष ०७३७४ मा पनि पुँजीगत बजेट खर्चको अनुुपात बढाउन निम्न बमोजिमका प्रणालिगत सुुधार गरिएः १ २०७३ साउन ७ गतेभित्रै कार्यक्रम स्वीकृत गराउने, साउन १५ गतेभित्र सबै विनियोजित बजेटको अख्तियारी कार्यान्वयन एकाइमा पठाउने र विनियोजित बजेट खण्डीकरण नगर्ने तथा अबन्डामा नराख्ने व्यवस्थासहितको अख्तियारी पठाइएको। २ साउन मसान्तभित्र आयोजनाको विस्तृत डिजाइन र लागत अनुुमान तयार गरी भदौ मसान्तभित्र बोलपत्र आव्हन गर्ने, कात्तिक मसान्तभित्र बोलपत्र मूल्यांकन गरी ठेक्का सम्झौता गर्ने र मंसिर मसान्तभित्र काम सुुरु गर्ने गरी कार्यादेश दिने व्यवस्था गरिएको। ३ तोकिएको समयभित्र काम सुुरु नगर्ने र आयोजना कार्यान्वयनमा कार्ययोजनाअनुुरूप काम नगर्ने निर्माण व्यवसायीको ठेक्का सम्झौता रद्द गर्ने व्यवस्था गरिएको। ४ आयोजना र कार्यक्रमको विस्तृत क्रियाकलाप, सम्पन्न गर्नुुपर्ने अवधि र लागत उपलब्धि सूचक र जिम्मेवार कर्मचारीसहितको कार्यान्वयन कार्ययोजना भदौ १५ गतेभित्र तयार गरी आयोजनास्थलमा र सम्बन्धित मन्त्रालयको वेबसाइटमार्फत सार्वजनिक गर्नुुपर्ने व्यवस्था गरिएको छ। ५ ठूला आयोजना र महŒवपूर्ण कार्यक्रमको अनुुगमन सम्माननीय प्रधानमन्त्रीबाट गरिने व्यवस्था गरिएको। ६ कात्तिकको अन्तिम हप्ता र मंसिरको पहिलो हप्ता पुँजीगत बजेट बढी विनियोजन भएका मन्त्रालयसँग अर्थ मन्त्रालयमा छुुट्टाछुुट्टै छलफल गरी पुँजीगत खर्च बढाउन त्यस्ता आयोजनाको नियमित अनुुगमन र समीक्षा गर्ने विषयमा दसबुुँदे निर्देशन जारी गरिएको थियो। यी सबै व्यवस्था हुँदाहुँदै पनि आर्थिक वर्ष २०७३७४ मा पुँजीगत बजेट ३११९५ अर्ब अनुुमान गरिएकोमा जम्मा २६२०३ अर्ब अर्थात ४९९२ अर्ब कम खर्च हुुने संशोधित अनुुमान गरियो। यो भनेको बजेट अनुुमानको १६ प्रतिशत कम हो। यो वर्ष संविधानअनुुसार बजेट आर्थिक वर्ष सुुरु हुुनुुभन्दा डेढ महिनाअगाडि पेस गरिएको थियो र वर्षको अन्तसम्ममा बजेट पारित भई अख्तियारीलगायतका सबै कुुरा आर्थिक वर्ष सुुरु हुुँदा सम्पन्न भइसकेका थिए। अब समृद्धि प्राप्तिबाहेक देशको अर्को एजेन्डा छैन। त्यसैले आगामी आर्थिक वर्षदेखि यी सम्पूर्ण कमीकमजोरी हटाएर पुँजीगत खर्च बजेट विनियोजन गरेबमोजिम हुुनुुपर्छ। देशमा शान्ति बहाल थियो, संविधान लागू भइसकेको थियो र बजेट कार्यान्वयनमा कुुनै अवरोध थिएन। तैपनि पुँजीगत बजेट खर्चमा खासै सुुधार भएको देखिएन। अझ यो त संशोधित अनुुमान मात्र हो। आर्थिक वर्ष अन्त्य हुुँदाको यथार्थ खर्च यो भन्दा कम हुुन सक्छ। यसले के देखाउँछ भने पुँजीगत खर्च बढाउन अर्थ मन्त्रालयले गरेका सबै प्रयासले प्रभाव देखाउन सकेनन्। यो स्थितिको पृष्ठभूमिमा आर्थिक वर्ष ०७४७५ को बजेटले पनि बजेट कार्यान्वयन क्षमतामा सुुधार गर्न निम्न बमोजिमका कदम चाल्योः १ नयाँ कार्यक्रमआयोजना कार्यान्वयनका लगि साउन मसान्तभित्र आयोजना कार्यालय स्थापना गरिसक्ने व्यवस्था गरिएको। २ कार्यक्रमआयोजना सम्पन्न गर्ने अवधिभरका लागि स्पष्ट जनशक्ति योजनासहित आवश्यक अस्थायी दरबन्दी साउन मसान्तभित्र स्वीकृत गरिसक्नुुपर्ने व्यवस्था गरिएको। ३ कार्य सम्पन्न भएको मितिले १० दिनभित्र कार्य सम्पन्न बिल तयार गरिने र बिल पेस भएको मितिले १५ दिनभित्र बिल स्वीकृत गरी भुुक्तानी दिइने व्यवस्था गरिएको। बजेट कार्यान्वयन र विशेषगरी पुँजीगत खर्च बढाउन माथि उल्लेखित सुुधारका प्रयास निश्चितरूपमा महŒवपूर्ण छन् र यस सम्बन्धमा अर्थ मन्त्रालयले लिएको पहलकदमीको सरहाना गर्नैपर्छ। तर विगत तीन वर्षको लगातार प्रयास हुँदाहुँदै पनि पुँजीगत खर्च बढ्न सकेको देखिँदैन। विगत दुुई वर्ष जस्तै चालू आर्थिक वर्षको बजेट पेस भएलगत्तै बजेट कार्यान्वयनको सम्बन्धमा अर्थ मन्त्रालयले उपरोक्तानुुसारको निर्देशन जारी गरेको थियो। निर्देशनलाई अघिल्लोभन्दा अझ कसिलो र व्यापक पनि पारिएको थियो। अर्थ मन्त्रालयका प्रयास हेर्दा उसले पुँजीगत खर्च बढाउन जाने जति र उसँग भएजति सबै उपाय लगाएको भन्नैपर्छ। तर यो वर्षको बजेट कार्यान्वयनको अर्धवार्षिक समीक्षा हुुँदा पुँजीगत बजेट ३३५१८ अर्ब विनियोजन गरिएकोमा पहिलो ६ महिनामा जम्मा ४८०९ अर्ब अर्थात कुुल विनियोजनको १४३५ प्रतिशत मात्र खर्च हुुन सकेको देखियो। जबकि यस अवधिमा चालू खर्च कुुल विनियोजनको ४१२ प्रतिशत खर्च भएको छ। पुँजीगत खर्चको यो अवस्थालाई अर्थ मन्त्रालयले निराशाजनक भनेको छ (समीक्षा प्रतिवेदनको पेज १४ र १५)। सुुधार प्रयास हुँदाहुँदै पनि पुँजीगत खर्चको यो अवस्था रहँदा कहिले अख्तियारको आतंकलाई कारण बनाइयो भने कहिले सार्वजनिक खरिद ऐनलाई जिम्मेवार बनाइयो। यसै आधारमा सार्वजनिक खरिद ऐन, २०६३ लाई ०७२ फागुनमा पहिलो र ०७३ असारमा दोस्रो संशोधन गरियो। त्यसैगरी सार्वजनिक खर्च नियमावली, ०६४ लाई ०७४ सालमा समेत गरी चारपटक संशोधन गरियो। तर पनि पुँजीगत खर्च बढेन। त्यसैले सार्वजनिक खर्च ऐन र नियमको प्रसंग केवल बहाना मात्र पो थियो कि भन्ने आशंका गर्नुुपर्ने भएको छ। जहाँसम्म अख्तियारको प्रश्न छत्यसमा केही सत्यता हुुन सक्छ। अख्तियारका कारबाहीमा नखाएको विष लाग्न सक्ने, प्रतिशोधवश कारबाही हुुन सक्ने र केही मान्छेको गलत कार्यको घानमा पर्न सक्ने सम्भावना नदेखिएका होइनन्। तर पनि यो वर्ष त अख्तियारको गतिविधि पनि सुुस्त रह्यो। तर पनि पुँजीगत खर्चको मात्रामा सुुधार आएन। त्यसैले पुँजीगत खर्च बढ्न नसक्नुुमा केही गम्भीर कारण छन् र अहिलसम्म अर्थ मन्त्रालयले चालेका कदम ती कारणको पहिचान गर्न र तिनको उचित समाधान निकाल्न असफल भएका छन् भन्ने निष्कर्ष निकाल्नुुपर्ने हुुन्छ। विकासका कार्यक्रमआयोजना कार्यान्वयन गर्ने जिम्मेवारी पाएका मन्त्रालयले अर्थ मन्त्रालयका निर्देशन र उसँग भएका सहमतिको अवज्ञा गरेको प्रष्टै देखिँदा पनि अर्थ मन्त्रालयले प्रत्येक वर्ष तिनै कुुरा दोहोर्याइरह्यो। ती प्रयास झन्डै निरर्थक साबित हुुँदा पनि उसले थप कारण खोज्नेतर्फ लागेको देखिएन। यो अर्थ मन्त्रालयको सबैभन्दा ठूलो कमजोरी रह्यो। साथै विकास आयोजना कार्यान्वयनको अनुुगमन गर्ने जिम्मेवारी पाएको राष्ट्रिय योजना आयोग पनि केवल रमिते मात्र बनेर बसेको देखियो। त्यस्तै अर्को कारण राजनीतिक अस्थिरता भन्ने थियो। अहिले त्यो अवस्थाको पनि अन्त्य भएको छ। अब समृद्धि प्राप्तिबाहेक देशको अर्को एजेन्डा छैन। त्यसैले आगामी आर्थिक वर्षदेखि यी सम्पूर्ण कमीकमजोरी हटाएर पुँजीगत खर्च बजेट विनियोजनबमोजिम हुुनुुपर्छ।"
विश्वास गुमाउँदै न्यायपालिका,"६८ औं कानुन दिवस मनाइरहँदा नेपालको न्यायपालिकाका विषयमा सकारात्मक चर्चा सुनिदैन । सर्वोच्च अदालत प्रांगणमा कानुन व्यवसायी र सेवाग्राही समेतबाट अक्सर एउटा गुनासो यो पंक्तिकारले सुन्ने गरेको छ, त्यो हो न्यायपालिकाको क्षयीकरण। क्षयीकरण यसको गुणस्तरमा, न्यायाधीशहरूको कार्यशैलीमा, सेवाग्राहीलाई प्रदान गरिने सेवा प्रवाहमा, कर्मचारीको पजनी र प्रशासनिक व्याख्यामा भएको छ । परिणामतः विचौलियाको विगविगी र शक्तिकेन्द्रको चलखेल बढेको छ । न्यायाधीशबाट नै आचारसँहिता र संविधानको पालना भएको देखिँदैन । बरु देखिन्छ न्यायिक विचलन र अदालत व्यवस्थापनमा भद्रगोल । फैसला गरे पनि त्यसलाई लेखिँदैन । कसैका हकमा कारण देखाऊ आदेश बिना नै बन्दी प्रत्यक्षीकरणको आदेश जारी हुन्छ । तल्लो अदालतमा चलिरहेको मुद्दामा ठाडो हस्तक्षेपयुक्त आदेश हुन्छ । सञ्चारमाध्यम भनेपछि न्यायाधीश थरथरी कापेको अनुभूित हुन्छ । ऐन, कानुन, संविधान र नजिरको साटो सञ्चारमाध्यमको मुख हेरेर फैसलाको व्यवस्थापन हुन्छ । कमजोर मनस्थिति र शक्तिकेन्द्र धाउने प्रवृत्ति विकास भएको छ । यसैलाई भनेको हुनुपर्छ न्यायपालिकाको क्षयीकरण । पूर्ववर्ती प्रधानन्यायाधीशहरूले कारवाही गर्नु भनी आदेश दिएका सचिव वर्तमान नेतृत्वको सल्लाहकार भएका छन् । स्वयम् पथ विचलित व्यक्तिको सल्लाहबाट चल्ने नेतृत्वबाट न्यायपालिकाको क्षयीकरणवाहेक के नै पो आश गर्न सकिन्छ र ? संविधान र कानुनको उपहास हुँदैछ । दुई तिहाइको रंगमञ्चभित्रको भूमरीमा न्यायालयलाई पारिँदैछ । जुन न्यायाधीशले आचारसंहिता उल्लंघन गर्छ वा न्यायिक मर्यादा र संविधानको प्रतिकूल काम गर्छ उसैको वोलावाला देखिन्छ । योभन्दा विडम्वना के हुन्छ ? मानौं न्यायालय एउटा राजनीति गर्ने थलो हो जहाँ शक्तिको आडमा दुई तिहाइको मनोविज्ञानमा, पीत पत्रकारिताको टेकोमा न्यायाधीशहरू नेतृत्वको लिगलिगे दौडमा हिस्सा लिन गइरहेका छन् ।संसारमा कमन ल प्रणाली अवलम्वन गरेका देशमा कहिल्यै नभएको जात्रा भर्खरै नेपालको न्यायिक क्षेत्रमा देखियो । पार्टीका सक्रिय सदस्यबाट सर्वोच्च अदालतका न्यायाधीश बन्न पुगेकाहरू नेतृत्वमा पुग्ने गोरेटो सुनिश्चित गर्न न्यायिक गोरेटो बिराउन पुगे तर आफ्ना मानिसको संरक्षणमा पार्टीका कुनै पनि मानिस बोल्न र लेख्न अघि सरेनन् । सर्वोच्च अदालतलगायत विभिन्न अदालतमा न्यायाधीशबीच चरम गुटबन्दी भयो । कसैले कसैलाई नगन्ने भए । न्यायिक अनुशासनहीनताका क्रियाकलाप भए । कसैको इसारामा नियुक्त व्यक्तिको घेराबन्दिभित्र अदालतका कामकारबाही प्रभावित हुन थाले । स्वाभिमानी, निडर, निष्पक्ष र छिटो छरितो न्याय गर्ने न्यायाधीशको तेजोबध गरियो । न्यायालयभित्र ,   को गुटगत अवधारणाको अभ्यास गरियो । मिडियामा आफ्नै सेयर भएका केही शक्तिशाली पूर्वप्रधानन्यायाधीश आफ्नै न्यायाधीश विरुद्ध खनिए । एउटा न्यायाधीशले अर्को न्यायाधीशलाई ऐरे गैरे नथ्थु खैरे भन्ने जस्ता अत्यन्त अशिष्ट शब्दावलीको प्रयोग गरी मिडियामा लेखाउने काम भयो । त्यही मिडियाकै आडमा आफ्नो पहुँच पुर्याउने कोसिस गरियो । र, भ्रामक प्रचार पनि भए । यतिमात्र होइन न्यायालयमा अराजकता मच्चाउनेहरूकै हालीमुहाली भयो । न्यायालय सुधारमा थालिएका सबै प्रयास निस्तेज पारियो । भत्ता खाएर नियमावलीले तोकेको १० बजे इजलास लाग्नुपर्ने र सेवाग्राहीलाई सेवा दिनुपर्ने न्यायाधीश आफ्नो कर्तव्यबाट विमुख हुन पुगे । अराजकता मौलाउने अनि विधि, प्रक्रिया, पद्धती, नजिर, संविधान र कानुनलाई गुट उपगुटले नमान्ने भयो । सचेत कानुन व्यवसायीले अब छातीमा हात राखेर न्यायालयको शुद्धीकरणका निम्ति चाल्नुपर्ने कदम के हो सोँच्ने बेला भएन ?कि पेसागत धर्मभित्र पक्षको जितका खातिर जुनसुकै अवस्थामा पनि लम्पसार परेर न्यायका मूल्य मान्यतालाई सोझै अस्वीकार गर्ने संस्कारको विकासलाई चुपचाप स्वीकार गर्नु पर्छ र ? सोचनीय प्रश्न छ ।"
अपांगमैत्री भौतिक संरचनाको खडेरी,"उदाहरण१ अन्तर्राष्ट्रिय नारी दिवसको दिन राजधानीको भृकुटीमण्डपबाट सुरु भएको र्याली रत्नपार्क शान्तिवाटिकामा समापन गरिने कार्यक्रम रहेछ। तर शान्तिवाटिकाभित्र जान सिँढीको प्रयोग गर्नुपर्ने हुनाले अपांगता भएका व्यक्ति,त्यसमा पनि ह्विलचेयर प्रयोगकर्ता वाटिकाभित्रको कार्यक्रमस्थल छिर्न सकेनन्। सबै अपांगता भएका व्यक्ति मिलेर रत्नपार्कको सडकमै बसी शान्तिवाटिकाको कार्यक्रम स्पिकरबाट सुन्दै सार्वजनिक स्थल तथा भवन अपांगता भएका व्यक्तिका लागि पहुँचयोग्य हुनुपर्ने भनेर बेलाबेलामा चर्को नारा लगाएर दबाब दिइरहे। उदाहरण२ ललितपुर जिल्लाको एउटा तारे होटेलमा अपांगता भएका व्यक्तिको पहुँचसम्बन्धी कार्यक्रम आयोजना गरिएको थियो। प्रायः होटेलको पहिलो तलामा हुने कार्यक्रम त्यसदिन भने चौथो तल्लामा राखिएको रहेछ। कार्यक्रम सुरु हुनुअगावै पुगेका अपांगता अधिकारकर्मी, ह्लिचेयर प्रयोगकर्ता होटेलमा लिफ्ट पनि नभएका कारण सिँढी चढ्न नसकी कार्यक्रममा सहभागी नै नभई फर्कनुपर्यो। ललितपुरका यस्ता तारेहोटेलहरू मात्र होइनन् प्रायःसार्वजनिक भवन, स्वास्थ्य संस्था, सरकारी कार्यालय, विद्यालय, विश्वविद्यालय, कार्यस्थल, सार्वजनिक सडकपेटी वा खेलमैदान नै किन नहुन्, अपांगमैत्री छैनन्। तीन वर्षअघि ०७२ वैशाख १२ गते पूर्वनिर्माण गरिएका भवन मात्र होइन भूकम्पपश्चात निर्माण गरिएका आधुनिक संरचना पनि अपांगमैत्री हुनुपर्छ भन्ने चेत जिम्मेवार व्यक्तिमा रहेको पाइँदैन। उदाहरण३ वैशाख १२ गतेको भूकम्पपछि भाडामा लिएर सञ्चालन भइरहेको धादिङ जिल्ला अस्पतालको प्रशासनिक विभाग अस्पतालको पाँचौं तल्लामा छ। अत्यधिक जनसम्पर्क हुने प्रशासनलाई किन सबैभन्दा माथि राखिएको होला ? अपांगता भएका व्यक्तिमात्र होइन अस्पतालमा स्वास्थ्य सेवा लिन आउने सुत्केरी, गर्भवती महिला, हरेक बिरामीलाई पाँचौं तल्लामा पुग्न हम्मे पर्ने गरेको छ। हरेकले किन यति माथि राखेको भन्छन्, तर प्रशासन विभाग पाँचौंबाट चौथो तल्लामा पनि ओर्लिएको छैन। उदाहरण४ धादिङसँगै जोडिएको गोरखा जिल्ला पनि के कम ? भर्खरै निर्माण पूरा गरिएको गोरखा जिल्ला प्रशासन कार्यालयको हालत पनि कम छैन। जिल्ला प्रशासन कार्यालयभित्र प्रमुख जिल्ला अधिकारीको कार्यकक्ष भवनको पाँचौं तल्लामा राखिएको छ। जसले गर्दा अपांगता भएकाको मुस्किलको कुरा त के गर्नु ? अरू सर्वसाधारणलाई पनि सीडीओ भेट्न हम्मेहम्मे नै पर्ने गरेको गुनासो गर्दै भर्याङ चढिरहेकाको गुनासो थियो। हरेक दिन सयौं नागरिकसँग छलफल समन्वय गरी सेवा प्रदान गर्ने जिल्लाकै हाकिमको कार्यकक्ष पाँचौं तल्लामा राखेर आम जनताबाट उनी टाढिन खोजेका हुन् वा उनलाई जनता भेट्दा झर्को लाग्ने के हो, यसै भन्न सकिएन। तर आमनागरिक त्यसमा पनि अपांगता भएका व्यक्ति, महिला, वृद्ध तथा बिरामीले कस्तो खालको न्यायोचित सेवा प्राप्त गर्लान् ? झट्ट सुन्दा स्वस्थ र तन्नेरीलाई सामान्य कुरा लाग्ला तर हिँड्न पनि गाह्रो पर्नेलाई भने यो साँच्चिकै अप्ठेरो व्यवस्था हो। जिल्ला प्रशासन कार्यालयको भुइँतल्लामा भने र्याम्प (ह्विल चेयर गुडाउन मिल्ने बाटो) निर्माण गरिएको छ। के र्याम्प निर्माण गर्नु नै अपांगतामैत्री बनाउनु हो त ? यति बनाएपछि जिम्मेवारीबाट पन्छिन मिल्छ ? तर जब अपांगता भएका कुनै कामको लागि जिल्लाको प्रमुख सरकारी कार्यालयमा पुग्छन्, जानुपर्ने ठाउँ र्याम्प भएको कोठा मात्र होइन। सीडीओलाई भेट्नुको त के कुरा उनको कार्यकक्षमा घिस्रिएर पुग्न कति कठिन होला ? यो सबाल सिडिओको मनमा उत्पन्न हुँदैन होला ? हाम्रा अधिकांश नीतिनिर्माता तथा जिम्मेवार व्यक्तिको बुझाइमा र्याम्प निर्माण गर्नु नै अपांगतामैत्री बनाउनु हो भन्ने भ्रम पूरापूर रहिरहेको देखिन्छ। हाम्रा नेता, नीतिनिर्मातामा न कुनै ठोस योजना न त दृष्टिकोण नै भएको देखियो। सबै योजना तथा निर्णय कागजमा सीमित हुने र बनेका पनि हचुवाको भरमा कार्यान्वयन हुने गरेको छ। ०७२ को विनासकारी भूकम्पले आक्रान्त गोरखा जिल्लामा भूकम्पपश्चात गाउँपालिका तथा नगरपालिकामा निर्माणाधीन अधिकांश सार्वजनिक विद्यालय पनि अपांगमैत्री छैनन्। उन्नानसय दशमलव पाँच प्रतिशत विद्यार्थी भर्ना दर रहेको, सत्तरी हजार बालबालिका र त्यसभित्र पनि एक हजार एक सय आठजना अपांगता भएका बालबालिका अध्ययनरत छन्। दुर्भाग्य, गोरखा जिल्लामा नाम चलेका विदेशी नियोगको सहयोगमा निर्माणाधीन सार्वजनिक विद्यालयका भुइँतल्लामा मात्र र्याम्प निर्माणलाई नै प्राथमिकता दिइएको छ। विद्यालयका कक्षा कोठा, शौचालय, खेलमैदान, पुस्तकालय, खानेपानी आदि कुरा अपांगतामैत्री भएभएनन् भन्नेमा कसैलाई कुनै चासो भएको पाइएन। गोरखा जिल्लामा निर्माणाधीन विद्यालयको भुइँतल्लामा मात्र र्याम्प निर्माण गर्ने योजना रहेको र अरू अपांगमैत्री पूर्वाधार पछि काम सकिएपछि बनाउने योजना रहेको गोरखा जिल्ला शिक्षा अधिकारी दीपेन्द्र सुवेदीले बताए। राजधानी सहरबाहिरका भौतिक संरचना मात्र होइन, सिंहदरबारभित्रकै मन्त्रालय पनि अपांगमैत्री छैनन्। हरेक मन्त्रालयभित्र छिर्ने भुइँतल्लामा मात्रै र्याम्प निर्माण गरिएको छ, त्यो पनि एकदुइटा मन्त्रालयमा मात्र। महिला बालबालिका तथा समाज कल्याण मन्त्रालय (हाल महिला बालबालिका तथा ज्येष्ठ नागरिक मन्त्रालय) बाट जारी अपांगता भएका व्यक्तिका लागि पहुँचयुक्त भौतिक संरचना तथा सञ्चार सेवा निर्देशिका २०६९ अनुसार सबै सार्वजनिक भवन, भवनको प्यासेज, भर्याङ सडक तथा सडकपेटी, मनोरन्जन पार्क, कक्षाकोठा, सार्वजनिक शौचालय, बसपार्क, मतदान केन्द्र, पुस्तकालय, सार्वजनिक यातायात, होटेल तथा रेस्टुराँ, स्नानघर, धारा, प्रशासननिक कार्यालय, सभा, बैठक आदि ह्विलचेयर प्रयोगकर्ता, वैशाखी प्रयोगकर्ता, दृष्टिविहीन, बहिरा व्यक्तिलगायत सबै अपांगता भएका व्यक्तिको लागि पहुँचयुक्त बनाउने उल्लेख छ। त्यति मात्र होइन दृष्टिविहीनका लागि सडकमा सहजताका साथ हिँड्न र आफूले चाहेको गन्तव्यमा बिनाअन्यौल पुग्न सडकपेटी, सार्वजनिक भवनपरिसर, पार्क, विद्यालयपरिसरमा आवागमनको लागि सेतो छडी वा खुट्टाले स्पर्श गरेर थाहा पाउने गरी निश्चित मापदण्ड, आकारप्रकारका गाइडिङ ब्लक बिछ्याइने उल्लेख छ। तर उल्लेखित गाइडिङ ब्लक कुनै सडकपेटीमा बिछ्याइएको छैन। राजधानीको दरबारमार्गको दायाँबायाँ गाइडिङ ब्लक बिछ्याइएको देखिन्छ तर त्यसलाई पछ्याउँदै सडकपेटीबाट हिँड्ने हो भने सिधै पोलमा गएर ठोक्किने गरेको बताउँछिन् अपांगता अधिकारकर्मी दृष्टिविहीन सरिता लामिछाने। अपांगता भएका व्यक्तिको अधिकारसम्बन्धी महासन्धिको धारा ९ ले पनि अपांगता भएका व्यक्तिको पहँचयुक्तताको अधिकारमा जोड दिएकोे छ। महासन्धिले अपांगता भएका व्यक्तिको भौतिक संरचना, वातावरणीय पहुँच, नीतिगत पहुँच, सूचना तथा सञ्चारमा पहुँच तथा अधिकार प्राप्त गर्ने कुरा सुनिश्चित गरेको छ। हाम्रा नेता, नीतिनिर्मातामा न कुनै ठोस योजना न त दृष्टिकोण नै भएको देखियो। सबै योजना तथा निर्णय कागजमा सीमित हुने र बनेका पनि हचुवाको भरमा कार्यान्वयन हुने गरेको लामिछानेले बताइन्। नयाँ बनिरहेका विद्यालयमा धमाधम र्याम्प निर्माण त भइरहेका छन् तर त्यहाँ अपांगता भएका व्यक्तिका लागि पहुँचयुक्त शौचालय, कक्षाकोठा, खानेपानी, पुस्तकालय, खेलमैदान तथा अन्य भौतिक पूर्वाधारको पूरै बेवास्ता गरिएको छ। रत्नपार्कको शान्तिवाटिकाभित्र अपांगता भएका व्यक्तिको ह्विलचेयर प्रयोग गर्नका लागि पहुँचयोग्य बनाउन चारपाँच बोरा सिमेन्ट र बालुवा प्रयोग गरे पुग्छ तर सरकारको ध्यान समृद्ध नेपाल बनाउनेतिर पूरै केन्द्रित भएर होला, यी र यस्ता झिनामसिना कुरामा पटक्कै ध्यान जान सकेको छैन। बबुरा जनता समृद्ध नेपालको अपेक्षासहित मिठो कल्पनामा चुर्लुम्म डुबेका देखिन्छन्।"
ट्रम्पकिम शिखर वार्ता,"उत्तर कोरियाली नेता किम जोङ उन र दक्षिण कोरियाली राष्ट्रपति मुुन जय इनबीच गत एप्रिल २७ मा भएको शिखर वार्ताले कोरियाली प्रायद्वीपमा मडारिएको युुद्धको बादल तत्कालका लागि मत्थर भएको छ। यो वार्ताले दुुई राष्ट्रका जनतामा खुुसी मात्र ल्याएको छैन आणविक युुद्धको त्रास बोकेको बाँकी विश्वलाई पनि राहत मिलेको छ। दुुई कोरियाली सीमामा पर्ने गैरसैनिक क्षेत्र पानमुुन्जममा भएको शिखर वार्ताअघि दुुई नेताले एकआपसमा हात मिलाउँदाको क्षण ऐतिहासिक थियो। १९५० देखि १९५३ सम्म जारी कोरियाली युुद्धको युुद्धविरामपछि दक्षिण कोरियाली भूमिमा पाइला टेक्ने पहिलो उत्तर कोरियाली नेता बनेका किमले दक्षिण कोरियाली राष्ट्रपति मुुनलाई पनि आफ्नो भूमिमा टेक्न आग्रह गरे। दक्षिण कोरियाली राष्ट्रपति मुुनले पनि किमको आग्रहलाई स्वीकार गर्दै सैनिक सीमारेखा पार गरेर उत्तर कोरियाली भूमिमा पाइला टेके। प्रतिकात्मक शान्ति वृक्षरोपण कार्यक्रममा सहभागी भएर सुुरु भएको शिखर वार्ता कोरियन प्रायद्वीपको शान्ति, समृद्धि र एकताका लागि पनमुुन्जम घोषणा जारी गरेर सकियो। दुुई नेताद्वारा हस्ताक्षरित दस्तावेजमा कोरियन प्रायद्वीपलाई पूर्णरूपमा परमाणुु अस्त्रमुुक्त क्षेत्र बनाउने र दुुई कोरियाबीच जारी युुद्धविरामलाई औपचारिक रूपमा टुुंग्याउने उल्लेख गरिएको छ। शान्तिको नवयुुगसँगै नयाँ इतिहास सुुुरु भएको घोषणा गरेर स्वदेश फर्केका किमले प्रतिवद्धतास्वरूप आफ्नो परमाणुु परीक्षण केन्द्र यसै महिना बन्द गर्ने घोषणा गरेका छन्। उक्त परीक्षण केन्द्रको स्थलगत निरीक्षणका लागि दक्षिण कोरियाली र अमेरिकी पत्रकार तथा विशेषज्ञलाई समेत बोलाइने बताएका छन्। सन् २०१५ मा समय उत्तर कोरियाली समय आधा घन्टा ढिलो बनाएका किमले दक्षिण कोरियासँग समय मिलाउन पुुनः आधा घन्टा छिटो बनाएका छन्। त्यसैगरी उत्तर कोरियाली जेलमा रहेका तीनजना अमेरिकी नागरिकलाई रिहा गर्न सक्ने संकेत पनि दिएका छन्। अधिकांश दक्षिण कोरियाली जनताले यसपटक किमको प्रतिवद्धतामा विश्वास गरेका छन् र शिखर वार्तापछि राष्ट्रपति मुुनको लोकप्रियता ह्वात्तै बढेको छ। दक्षिण कोरियाली राष्ट्रपति मुुनले विद्यमान प्रतिबन्धहरूसँग विरोधाभास नहुुने गरी उत्तर कोरियाको सहयोगका निम्ति योजना तयार गर्न आफ्ना अधिकारीलाई निर्देशन दिएका छन्। किम र मुुनबीचको यो शिखर वार्ताले कोरियाली प्रायद्वीपको दिगो शान्तिका निम्ति जग बसालेको छ तर यसको भविष्य निकट भविष्यमा हुुने अमेरिकी राष्ट्रपति डोनाल्ड ट्रम्प र उत्तर कोरियाली नेता किम जोङ उनबीचको शिखर वार्ताले निर्धारण गर्ने छ। दुुई कोरियाली नेताबीच भएको शिखर वार्ताको स्वागत गर्दै राष्ट्रपति ट्रम्पले निकट भविष्यमा आफू र किमबीच हुुने वार्ताले सकारात्मक परिणाम ल्याउनेमा आफू आशावादी भएको र यदि त्यसो नभएमा सम्मानपूर्वक वार्तास्थलबाट बाहिरिने बताएका छन्। किम जोङ उनमा यसपटक वार्ताप्रतिको गम्भीरता देखेको जिकिर गर्दै यसपटक उनले झुुक्याउलान् जस्तो नलागेको र आफू झुुक्किने व्यक्ति नभएको बताएका छन्। यो शिखर वार्तासँगै नोबेल शान्ति पुुरस्कारका लागि ट्रम्पको नाम चर्चाको विषय बनेको छ। दक्षिण कोरियाली राष्ट्रपति मुुनले आफू र किमबीच सम्पन्न शिखर वार्ताको सफलताको श्रेय राष्ट्रपति ट्रम्पलाई दिँदै ट्रम्प नोबेल शान्ति पुुरस्कारको हकदार हुुनेसमेत बताएका छन्। यसैबीच अमेरिकी तल्लो सदनका १८ जना रिपब्लिकन सांसदले हस्ताक्षर गरी ट्रम्पको नाम नोबेल शान्ति पुुरस्कार मनोनयनका लागि नर्वेको नोबेल कमिटीलाई पठाएका छन्। कोरियन प्रायद्वीपमा दिगो शान्ति कायम रहेमा निःसन्देह ट्रम्प यसको हकदार हुुनेछन्। उत्तरी कोरियाली मामला ट्रम्पको चुुनावी नारामध्ये एक थियो र उनले आफू राष्ट्रपति भएमा किमसँग सिधै कुुरा गर्न आफूलाई कुुनै आपत्ति नहुुने बताएका थिए। राष्ट्रपतिमा निर्वाचित भएपश्चात ह्वाइट हाउस प्रवेशका क्रममा निवर्तमान राष्ट्रपति बाराक ओबामाले उत्तर कोरियाली परमाणुु कार्यक्रम अमेरिकाको लागि खतरा भएको भन्दै त्यसप्रति गम्भीर हुुन सुुझाएका थिए। ट्रम्पले ओबामाको सल्लाह लिए तर उनले अख्तियार गरेको स्ट्राटेजी अफ पेसन्स अर्थात धैर्यताको रणनीति लाई खारेज गर्दै पिस थ्रुु स्ट्रेन्थ अर्थात शक्तिमार्फत शान्तिको रणनीति अख्तियार गरे। उत्तर कोरियालाई चरम दबाबमा राख्न ट्रम्प प्रशासनले तीन नीति अख्तियार गर्यो। पहिलो कोरियन प्रायद्वीपमा आफ्नो शक्तिशाली युुद्धपोत तैनाथ गरी कोरियाली आकाशमा आफ्ना अत्याधुुनिक बमवर्षक विमान उडायो र दक्षिण कोरियाली सेनासँग संयुुक्त सैन्यअभ्यास जारी राख्यो। दोस्रो चीन र रुसलाई समेत विश्वासमा लिएर संयुुक्त राष्ट्रसंघमा उत्तर कोरियामाथि एकमाथि अर्को गर्दै कडा प्रतिबन्ध लगायो र तेस्रो गोप्य सूत्रमार्फत अनौपचारिक कूटनीतिक सम्बन्ध पनि जारी राख्यो। उत्तर कोरियाली परमाणुु कार्यक्रमका विषयमा यो भन्दा पहिले सरोकारवाला राष्ट्र, चीन, जापान, उत्तर कोरिया, दक्षिण कोरिया र अमेरिकाबीच बहुुपक्षीय वार्ता हुुने गर्थे तर ट्रम्पले दुुईपक्षीय वार्तालाई महŒव दिए। ट्रान्स प्यासिफिक पार्टनरसीपबाट पछि हटेर चीनलाई व्यापारिक मैदान खाली गरिदिएका ट्रम्पले अमेरिकी सेना कोरियन प्रायद्वीपबाट फिर्ता बोलाउने हठात निर्णय गरे भने चीनको अर्को जित हुुने र अमेरिकी गठबन्धन कमजोर हुुन्छ भन्ने विश्लेषक तथा विज्ञको ठम्याइ छ। उत्तर कोरियाविरुद्ध संयुुक्त राष्ट्रसंघले लगाएको प्रतिबन्ध कार्यान्वयन गर्छुु भन्ने तर व्यवहारमा नदेखाउने चीनको चरित्र यसपटक बदलियो। जसमा ट्रम्प र चिनियाँ राष्ट्रपति सी जिनपिङबीचको व्यक्तिगत सम्बन्धले पनि फरक पार्यो। दुुई कोरियाली नेताबीच वार्ता भइरहँदा ट्रम्पले आफ्नो ट्विटमार्फत राष्ट्रपति सीको योगदानको सरहाना गर्दै भनेका छन्, कृपया नभुुलौं कि मेरा असल मित्र चिनियाँ राष्ट्रपति सीले अमेरिकालाई धेरै सहयोग गरेका छन्, विशेष गरी उत्तर कोरियाली सीमामा। उनको सहयोगबिना यो प्रक्रिया लामो र गाह्रो हुुने थियो। ट्रम्प र सीको असल सम्बन्धले मात्रै नभएर ट्रम्पले ट्विटमा व्यक्त गर्ने फायर एन्ड फ्युरी लक एन्ड लोड जस्ता अभिव्यक्तिले पनि चीनलाई दबाबमा पार्यो। किनकि कोरियन प्रायद्वीपमा हुुने सम्भावित युुद्धको परिणामबाट चीन अछुुतो रहन सक्थेन, त्यसैले चीनले संयुुक्त राष्ट्रसंघ सुुरक्षा परिषद्बाट पारित उत्तर कोरियाविरुद्धको प्रतिबन्ध कार्यान्वयनमा इमान्दारी देखायो र उत्तर कोरियालाई खेप्न नसक्ने दबाब पार्यो। व्यक्तिगत सम्बन्ध, अनैपचारिक कूटनीति र सैन्य दबाबमार्फत उत्तर कोरियाविरुद्ध चिनियाँ सहयोग पाउनुु ट्रम्पको सफलता हो जुुन सहयोग अन्य पूर्व राष्ट्रपतिहरूले पाउन सकेका थिएनन्। औपचारिक कूटनीतिक पहलका लागि किम र ट्रम्पबीच जारी वाक युुद्धले वि श्राम लिन जरुरी थियो। फेबु्रअरी महिनामा दक्षिण कोरियामा सम्पन्न शीतकालीन ओलम्पिक कूटनीतिक सम्बन्धका लागि राम्रो अवसर बन्यो। उत्तर कोरियाले आफ्नो परमाणुु परीक्षण कार्यक्रमलाई स्थगित गर्दै ओलम्पिकमा सहभागिता जनायो भने अमेरिका र दक्षिण कोरियाले पनि संयुुक्त सैन्यअभ्यास स्थगित गरे। त्यस अवसरमा सुुन्दरी कूटनीतिले पनि खुुबै चर्चा पायो। उद्घाटन समारोहमा किमकि बहिनी किम यो जोङ आर्कषणको केन्द्र बनिन् भने समापन कार्यक्रममा अमेरिकी राष्ट्रपति डोनाल्ड ट्रम्पकी छोरी इभान्का ट्रम्प। ओलम्पिक खेल समापन हुुनेबित्तिकै दक्षिण कोरियाली राष्ट्रिय सुुरक्षा कार्यालयका निर्देशक चुुङ इवी योङको नेतृत्वमा गएको उच्चस्तरीय कूटनीतिक मण्डलले उत्तर कोरियाली शासक किम जोङ उनसँग मार्च ५ मा प्रत्यक्ष वार्ता गर्यो। उक्त वार्तामा किम जोङ उनले आफ्ना परमाणुु कार्यक्रम अन्त गर्ने प्रतिवद्धता जनाए र अमेरिकी राष्ट्रपति डोनाल्ड ट्रम्पलाई वार्ताका निम्तो पठाए। दक्षिणी कोरियाली राष्ट्रिय सुुरक्षा कार्यालय निर्देशक चुुङ इवी योङले किमको सन्देश लिएर मार्च ८ मा ट्रम्पलाई भेट गरे। किमको निमन्त्रणा अविलम्ब स्वीकार गरेर ट्रम्पले सबैलाई चकित पारिदिए। विश्वको ध्यान अब हुुने ट्रम्प र किमबीच हुुने शिखर वार्तामा केन्द्रित छ। अमेरिकाले पूर्ण, प्रमाणित र अपरिवर्तनीय निशस्त्रीकरणको एजेन्डालाई वार्ताको टेबलमा ल्याउने छ। अमेरिका उत्तर कोरियासँग मौजुुदा रहेको परमाणुु हतियार पूर्णरूपले नष्ट गर्ने र उसका परमाणुु परीक्षण केन्द्र पुुनः परीक्षण गर्न नमिल्ने गरी स्थायीरूपले बन्द गर्ने पक्षमा छ। उत्तर कोरियाले आफ्ना एजेन्डा हालसम्म प्रष्ट नपारे पनि सुुरक्षाको ग्यारेन्टी र दुुई कोरियाबीच जारी युुद्धविरामलाई विधिवत् अन्त्य गरी शान्ति सन्धि गर्नेतर्फ उसले जोड दिनेछ। उत्तर कोरियाको आर्थिक विकासमा अमेरिकी सहयोगको प्रतिवद्धता र अमेरिकाले उविरुद्ध अंगीकार गर्दै आएको वैरभावपूर्ण नीतिमा परिवर्तन ल्याउने सम्बन्धमा पनि उसले कुुरा उठाउने अनुुमान गरिएको छ। ट्रम्प र किमको वार्ताप्रति सन्देह पनि त्यत्तिकै छ। विगत हेर्ने हो भने उत्तर कोरियाले आफैंले गरेको सहमति पटकपटक तोडेको छ। परमाणुु अस्त्रमुुक्त कोरियन प्रायद्वीपका लागि जारी गरिएको सन् १९९२ को संयुुक्त घोषणा, सन् २००५ मा अमेरिका, रसिया, चीन, जापान, उत्तरकोरिया, दक्षिण कोरिया सम्मिलित ६ पक्षीय वार्तामा आफ्ना आणविक कार्यक्रम परित्याग गर्ने घोषणा र २००७ मा आफ्नो परमाणुु प्रशोधन केन्द्र बन्द गर्नका साथै परमाणुु हतियार नष्ट गर्न अविलम्ब कदम चाल्ने सहमति तोडेर आफ्ना परमाणुु कार्यक्रमलाई यथावत राखेको इतिहास छ। यसैबीच राष्ट्रपति ट्रम्पका नवनियुुक्त सुुरक्षा सल्लाहकार जोन वोल्टनले एक अन्तर्वार्तामा लिविया मोडेलको परमाणुु निशस्त्रीकरणको कुुरा गरेका छन्। सन् २००३ मा लिविया निशस्त्रीकरण भएलगतै तत्कालीन तानाशाह मोहम्मद गद्दाफीको विरुद्धमा आन्दोलन चले र २०११ मा अमेरिकी समर्थन प्राप्त विद्रोही समूहद्वारा गद्दाफी मारिए। किम परिवारले पनि आफ्ना परमाणुु कार्यक्रम आफ्नो सुुरक्षा, सत्ता टिकाउ र अन्तर्राष्ट्रिय समुुदायसँग वार्गेनिङको माध्यम बनाउँदै आएको छ। किम जोङ उनले निशस्त्रीकरणको बाटो अपनाउनुु आफैंमा साहसिक कदम हुुनेछ। कोरियन प्रायद्वीपको समस्या दुुई कोरियाबीच मात्र नभएर अमेरिका र चीनको दीर्घकालीन भूराजनीतिसँग पनि जोडिएको छ। किम र मुुनको सफल वार्तापछि किम र ट्रम्पको वार्ताको तयारी भइरहँदा चीनलाई किनारा लगाइएको भन्ने अन्तर्राष्ट्रिय सञ्चारमाध्यममा आइरहँदा चिनियाँ विदेशमन्त्री याङ यीले २ मेमा उत्तर कोरियाको भ्रमण गरेका छन्। सरकारी स्वामित्वको ग्लोबल टाइम्स पत्रिकाले कोरियन प्रायद्वीपको परमाणुु निशस्त्रीकरणमा चीनको अपरिहार्यता शीर्षकको सम्पादकीयमा अमेरिका र उत्तर कोरियाबीचको वार्ताको बटमलाइन चीन र उत्तर कोरियाबीचको सम्बन्ध हुुनुपर्ने र चीनको सहयोगबिना कोरियन प्रायद्वीपको निशस्त्रीकरण र शान्ति स्थापना महसुुस हर्न नसकिने उल्लेख गरेको छ। सोही पत्रिकाले अर्को सम्पादकीयमा चीन परालको थुुप्रो नभएर कोरियन प्रायद्वीपनजिकैको पहाड भएको चेतावनी पनि दिएको छ। कोरियन प्रायद्वीपमा अमेरिकी सेनाको उपस्थितिले नै उत्तर कोरियाले परमाणुु कार्यक्रमलाई आक्रामक ढंगले अघि बढाएको हो भनेर चीनले भन्दै आएको छ। उसले डुुयल ट्र्याक एन्ड डुुयल सस्पेन्सन अर्थात दोहोरो निगरानी र दोहोरो निलम्बनको विकल्प प्रस्ताव गरेको छ। उत्तर कोरियाले परमाणुु कार्यक्रम त्याग्ने र अमेरिकी सेना कोरियन प्रायद्वीपबाट हट्ने चीनको चासो हो। चीन एकीकृत कोरियन प्रायद्वीपको पक्षमा छैन। उ उत्तर कोरियालाई सधैं उसको वफरजोनका रूपमा राख्न चाहन्छ ताकि अमेरिकी सेना उसको ढोकासम्म नआओस्। कोरियन प्रायद्वीपबाट अमेरिकी सेना हट्नुु चीनको लागि ठूलो जित हुुनेछ। कोरियाली प्रायद्वीपमा भएका आफ्ना २८ हजार सेना फिर्ता बोलाउने पक्षमा ट्रम्प आफैं पनि भएको र शान्ति सन्धि भएपश्चात अमेरिकी सेना रहनुुको औचित्य नभएको ह्वाइट हाउस सूत्रले जनाएको छ। ट्रान्स प्यासिफिक पार्टनरसीपबाट पछि हटेर चीनलाई व्यापारिक मैदान खाली गरिदिएका ट्रम्पले अमेरिकी सेना कोरियन प्रायद्वीपबाट फिर्ता बोलाउने हठात निर्णय गरे भने चीनको अर्को जित हुुने र अमेरिकी गठबन्धन कमजोर हुुन्छ भन्ने विश्लेषक तथा विज्ञको ठम्याइ छ। यसैबीच तत्कालका लागि सेनाको संख्या घटाउने विकल्प ह्वाइट हाउसले अघि सारेको छ। दोस्रो विश्व युुद्धपछि जापानी उपनिवेशवाट मुुक्त भएका दुुई कोरियामध्ये उत्तर सोभियत संघ र दक्षिण कोरिया अमेरिकी अधिनमा केही वर्ष रहे। १९५० देखि १९५३ सम्म एक आपासमा युुद्ध गरे। आपसी शत्रुुताले उत्तर कोरियाले समृद्धिको बाटो लिन सकेको छैन युुद्धको भयले दक्षिण कोरियाले शान्तिसँग समृद्धिको उपभोग गर्न पाएको छैन। साढे छ दसकसम्म फुुकाउन नसकिएको कोरियन प्रायद्वीपको शान्तिको गाँठो यदि ट्रम्पले फुकाउन सके भने डिल मेकर भनी चिनिएका उनी पिस मेकर पनि हुुनेछन्। कोरियन प्रायद्वीपको भविष्य कता मोडिन्छ केही हप्तामा हुुने ट्रम्प र किमबीचको शिखर वार्ताले बताउने छ।"
"आर्इपीएल: क्रिस गेल १ रनमै आउट, पञ्जाव पनि हार्यो",काठमाडौँ: इन्डियन प्रिमियर लिग (आर्इपीएल) क्रिकेट प्रतियोगिता अन्तरगत मंगलबार राति भएको खेलमा राजस्थान रोयल्सले किङ्स इलेभन पञ्जाबलाई १५ रनले पराजित गरेको छ । सुरूवाती खेलमा उत्कृष्ट प्रदर्शन गरेका क्रिस गेलसँगै अन्य ब्याट्सम्यान असफल हुँदा पञ्जावले सामान्य लक्ष्यमा पनि नतिजा राजस्थानलार्इ सुम्पन बाध्य भयो । जयपुरस्थित घरेलु मैदानमा टस जितेर पहिले व्याटिङ गरेको राजस्थानले पुरै २० ओभर खेल्दै ८ विकेटको क्षतिमा १ सय ५८ रन बनाएको थियो । राजस्थानको स्कोर डेढ सय रन माथि लैजाने क्रममा जोस बट्लरको योगदान महत्वपूर्ण रह्यो । उनले राजस्थानका लागि ५८ बलमा ८२ रन बनाउन सफल भए । राजस्थानका अन्य खेलाडीले भने गतिलो प्रदर्शन गर्नै सकेनन् । बलिङतर्फ किङ्स इलेभन पञ्जावका बलर एन्ड्रिउ टाए एक्लैले ४ विकेट लिन सफल भए । १५९ रनको लक्ष्य पछ्याएको पञ्जावले पुरै २० ओभर खेलेर पनि जित निकाल्न सकेन । उसले ७ विकेटको क्षतिमा १ सय ४३ रन बनाउँदै पराजय सामना गर्यो । पञ्जावका ओपनर लोकेश राहुलले नटआउट ९५ रन बनाए पनि जित दिलाउन सकेनन् । राजस्थानविरूद्ध क्रिस गेल केबल १ बलमा १ रन बनाएको अवस्थामा पेभेलियन फर्किए । तर राहुल बाहेक पञ्जावका अन्य व्याट्सम्यानले केबल ४८ रन मात्रै बनाउन सके । पञ्जावविरूद्ध महत्वपूर्ण जितपछि राजस्थानले अंक तालिकाको पाँचौ स्थानमा पुगेको छ । उसको र मुम्बई इन्डियन्सको अंक बराबरी छ । १० खेलबाट राजस्थान र मुम्बईले समान ८८ अंक बनाएका छन् । सनराइजर्स हैदरावाद १६ अंकसहित शीर्ष स्थानमा छ । त्यसैगरी १४ अंकसहित चेन्नाई दोस्रो र १२ अंकसहित पञ्जाव तेस्रो स्थानमा छ । १० अंकसहित कोलकाता चौथो स्थानमा छ ।
च्याम्पियन्स लिग फाइनलका लागि सर्भियन रेफ्री,नियोन : युरोपेली फुटबल महासंघ (यूईएफए) ले यो सिजनको युरोपियन च्याम्पियन्स लिग र युरोपा लिगको फाइनल खेलाउने रेफ्रीको टुंगो लगाएको छ । यूईएफएले रूसमा आयोजना हुने आसन्न २१औं फिफा विश्वकप खेलाउन छनोट भएका दुई रेफ्रीलाई युरोपको दुई ठूला क्लब फुटबलको फाइनल खेलाउने जिम्मेवारी तोकेको हो । जसअनुसार सर्भियाका मिलोराड माजिकले इङ्लिस क्लब लिभरपुल र स्पेनी क्लब रियल म्याड्रिडबीचको च्याम्पियन्स लिगको फाइनल खेल खेलाउनेछन् । यस्तै नेदरल्यान्ड्सका बिजोर्न कुईपर्सले स्पेनी क्लब एट्लेटिको म्याड्रिड र फ्रान्सेली क्लब मार्सेलीबीचको युरोपा लिग फाइनल खेल खेलाउनेछन् । च्याम्पियन्स लिग फाइनल मे २६ तारिखमा युक्रेनको केइभमा हुनेछ भने युरोपा लिगको फाइनल मे १६ मा फ्रान्सको ल्योनमा हुनेछ । सन् २०१३ मा चेल्सी र बेन्फिकाबीचको खेलसमेत खेलाएका कुइपर्सका लागि यो दोस्रो युरोपा लिगको फाइनल हुनेछ । कुईपर्सले सन् २०१४ को च्याम्पियन्स लिग फाइनल पनि खेलाएका थिए । कुईपर्स र माजिक अर्काे महिनाबाट रूसमा सुरु हुने विश्वकप फुटबलका लागि समेत छनोट भएका रेफ्री हुन् ।
एपीएफ जित्यो लगातार चौथो उपाधि,"काठमाडौं : विभागीय टोली एपीएफ क्लबले शेरबहादुर खड्का स्मृति चौथो केएनपी महिला राष्ट्रिय भलिबल प्रतियोगिताको उपाधि जितेको छ । एपीएफ क्लबले मंगलबार भएको फाइनलमा अर्काे विभागीय टोली नेपाल पुलिस क्लबलाई ३० को सोझो सेटमा पराजित गर्दै उपाधि हात पारेको हो । एपीएफ क्लबले लगातार चौथोपटक प्रतियोगिताको उपाधि जितेको हो। एपीएफ क्लब हालसम्म शेरबहादुर खड्का स्मृति चौथो केएनपी महिला राष्ट्रिय भलिबल प्रतियोगिताको उपाधि जित्ने एक्लो टोली हो । यसअघिका तीन संस्करणको उपाधि पनि एपीएफ क्लबले नै जितेको थियो । उपाधिसँगै एपीएफ क्लबले एक लाख ५० हजार रुपैयाँ नगद पुरस्कार पनि प्राप्त गरेको छ । पुलिस क्लबले भने एक लाख रुपैयाँमा चित्त बुझायो । यसैगरी तेस्रो भएको काठमाडौंको नैकापस्थित न्यु डायमन्ड एकेडेमीले ५० हजार रुपैयाँ पुरस्कार प्राप्त गर्यो । त्रिपुरेश्वरस्थित राष्ट्रिय खेलकुद परिषद् (राखेप)को कभर्डहलमा भएको फाइनल खेलमा एपीएफ क्लबले पुलिस क्लबलाई २५१२, २५१९, २५१७ अंकको सोझो सेटमा हराएको हो । एपीएफ क्लबले पुलिस क्लबविरुद्ध स्पाइक, ब्लक र रिसिभ तीनवटै पक्षमा उत्कृष्ट प्रदर्शन गरेको थियो । एपीएफ क्लबलाई राष्ट्रिय टोलीको सदस्यसमेत रहेकी सरस्वती चौधरीको स्पाइक र सर्भिसमार्फत महŒवपूर्ण अंक दिलाएकी थिइन् । एपीएफ क्लबको ब्लक पार गर्न नसकेको पुलिस क्लबले भने रिसिभमा पनि कमजोर प्रदर्शन गर्यो । पराजयपछि पुलिस क्लबका प्रशिक्षक रूपेश विष्टले स्पाइक, ब्लक र रिसिभमा कमजोर प्रदर्शन गर्दा पराजित हुनु परेको बताए । टोलीमा नयाँ खेलाडीको बाहुल्य रहनु पनि पराजयको अर्काे कारण बनेको उनले बताए । एपीएफ क्लब हामीभन्दा बलियो टोली हो । हाम्रो टोलीमा नयाँ खेलाडीको बाहुल्य रहेकाले पनि खेल सोचेको जस्तो भएन, प्रशिक्षक विष्टले भने, एपीएफ क्लबको प्रहारमा हाम्रो ब्लक नपुग्दा उनीहरूको ब्लकलाई पार गर्न सकेनौं । साथै हाम्रो रिसिभ पनि राम्रो नहुँदा पराजय बेहोर्न पुग्यौं । खेलमा पुलिस क्लबको सेट केही नमिलेको देखिएको थियो । राष्ट्रिय टोलीबाट समेत लिबेरोको भूमिकामा खेलेकी कमला पुनलाई पुलिस क्लबले लिफ्टरको भूमिकामा खेलाएको थियो । एपीएफ क्लबका प्रशिक्षक ज्ञानेन्द्र विष्टले आफ्नो टोलीले सबै क्षेत्रमा उत्कृष्ट प्रदर्शन गरेकाले जित सहज भएको प्रतिक्रिया दिए । हाम्रो स्पाइक राम्रो छ । केही बाहेकको अवस्थामा ब्लक र रिसिभमा पनि राम्रो प्रदर्शन भयो, प्रशिक्षक विष्टले भने, त्यसैले सोझो सेटमै जित सम्भव भयो । पुलिस क्लबको खेल पनि राम्रै थियो । यद्यपि उनीहरूका खेलाडी नयाँ भएकाले अनुभवमा पछि परे । मंगलबार नै भएको खेलमा पश्चिमाञ्चल भलिबल संघको टोलीलाई २५१४, २५१६, २५१४ ले पराजित गर्दै न्यु डायमन्डले तेस्रो स्थान हात पारेको हो । यसअघिका तीनवटै संस्करणमा लगातार दोस्रो भएको न्यु डायमन्ड यसपटक भने तेस्रो स्थानमा पुगेको हो । न्यु डायमन्डलाई तेस्रो स्थान दिलाउन स्पाइकर प्रतिभा मालीले उत्कृष्ट प्रदर्शन गरेकी थिइन् । ६ टोली सम्मिलित प्रतियोगितामा विभागीय टोली त्रिभुवन आर्मी र जावलाखेल भलिबल प्रशिक्षण केन्द्र भने समूह चरणबाटै बाहिरिएका थिए । सरस्वती सर्वोत्कृष्ट एपीएफ क्लबकी सरस्वती चौधरी प्रतियोगिताको सर्वोत्कृष्ट खेलाडी घोषित भइन् । एपीएफ क्लबलाई उपाधि दिलाउन सशक्त प्रदर्शन गरेकी सरस्वतीले सर्वोत्कृष्ट खेलाडी घोषित हुँदै टीसर्ट, घडी र १० हजार रुपैयाँ पुरस्कार प्राप्त गरिन् । यसैगरी शेरबहादुर खड्का स्मृति केएनपी स्पेसल अवार्डबाट एपीएफ क्लबकी रेश्मा भण्डारी सम्मानित भइन् । उनले पनि टिसर्ट, घडी र १० हजार रुपैयाँ पुरस्कार हात पारिन् । प्रतियोगितामा प्रतिभा माली उत्कृष्ट स्पाइकर, सलिना श्रेष्ठ उत्कृष्ट डिफेन्डर, ललिता नाथ उत्कृष्ट क्विकर, मनीषा चौधरी उत्कृष्ट ब्लकर र कमला पुन उत्कृष्ट सेटर घोषित भए । प्रतिभा, सलिना र ललिता न्यु डायमन्डकी खेलाडी हुन् भने मनीषा र कमला नेपाल पुलिस क्लबका खेलाडी हुन् । एपीएफ क्लबका ज्ञानेन्द्र विष्ट उत्कृष्ट प्रशिक्षक घोषित भए । विधागततर्फ उत्कृष्ट घोषित हुने खेलाडी र प्रशिक्षकले जनही पाँच हजार रुपैयाँ पुरस्कार प्राप्त गरे ।"

शीर्षक,विवरण
लगानी सम्मेलनको सार्थकता,"सरकारले भर्खरै लगानी सम्मेलन सम्पन्न गरेको छ। सम्मेलनलाई सरकारले प्रतिष्ठाको विषय बनाएको नभने पनि बुझ्न सकिन्छ। समृद्धि अभियानको कुरा गरिरहेको सरकारको निमित्त लगानी सर्वाधिक महत्त्वको विषय हो। त्यसैले सरकारले सम्मेलनबाट धेरैभन्दा धेरै वैदेशिक लगानी आउने प्रतिबद्धता प्राप्त गरेर सम्मेलन सफल पार्न कुनै कसर बाँकी राखेन भन्दा पनि हुन्छ। यो स्वाभाविक हो। तर यस प्रकृतिका सम्मेलन विगतमा पनि भएका थिए तर ती सम्मेलनमा व्यक्त गरिएको प्रतिबद्धताको सानो अंश मात्र यथार्थमा वैदेशिक लगानी भित्रिएको थियो। त्यसैले सञ्चारमाध्यम र तिनका स्तम्भकारले अहिले सरकारलाई त्यो परम्परा नदोहोरियोस् भनेर सचेत गराइरहे। त्यो स्थिति नदोहोरियोस् भनेरै होला सरकारले पनि वैदेशिक लगानीसँग सम्बन्धित ऐन तत्परताका साथ सम्मेलनअघि नै संशोधन गरेर बस्यो। त्यसका साथै अहिले विद्युत् आपूर्तिमा र श्रम सम्बन्धको स्थितिमा पनि सुधार भएकाले विगतमा भन्दा यसपटक वैदेशिक लगानीकर्तामा उत्साह बढेको देखियो। प्राप्त जानकारीअनुसार सम्मेलनमा ४० मुलुक र अन्तर्राष्ट्रिय संघसंस्थाका करिब ६ सय प्रतिनिधिले सहभागिता जनाए, जुन उत्साहप्रद हो। साथै प्रस्तावित ३४ खर्ब रुपैयाँका ७७ आयोजनामध्ये सम्मेलनको अवधिभित्रै १५ आयोजनामा सम्झौतासहमतिपत्रमा हस्ताक्षर गरिएको सार्वजनिक भएको छ। प्रमुख राजनीतिक मुद्दा किनारा लगाइसकिएकाले अब विकास नै सरकारको प्रमुख एजेन्डा भएको, बहुमतको सरकार रहेको र विकास गतिविधिलाई तीव्रता दिन लगानीको आवश्यकता पर्ने भएकाले यो सम्मेलनप्रतिको रेस्पोन्स सहभागिताको दृष्टिले सकारात्मक भएको हुन सक्छ। त्यसका साथै सम्बन्धित ऐनहरू सम्मेलनअघि नै संशोधन गरिएकाले सरकार यसमा गम्भीर छ भन्ने पनि लगानीकर्ताले बुझे होलान्। प्रश्न छ विदेशी लगानीकर्ताको निमित्त यति मात्र पर्याप्त हो कि होइन ? नेपालको यतिखेरको समग्र वस्तुस्थिति वैदेशिक लगानीको निमित्त अनुकूल छ कि छैन ? विदेशी लगानीकर्तालाई पनि अनुकूल लागिरहेको छ कि छैन ? हामीले अब नेपाल राजनीतिक स्थिरता र स्थायित्वको चरणमा प्रवेश गयौं भनिरहेका छौं, विदेशीले त्यस्तै ठानिरहेका छन् कि छैनन् ? साथै स्वदेशी तथा विदेशी सबैले बुझेको कुरा नेपालको भूराजनीतिक अवस्थिति संवेदनशील छ। चीन वा भारत वा दुवैविरुद्ध गतिविधि गर्न चाहनेका लागि नेपालभन्दा उपयुक्त देश अर्को नभएकाले टाढाका शक्ति राष्ट्रहरूले पनि नेपाललाई गम्भीरतापूर्वक लिने गरेका छन्। भारतले नेपालसँगको आफ्नो खुला सीमाका कारणले आफ्नो सुरक्षा चासो भएको मुलुक भएकाले नेपालको सम्बन्धमा आफ्नो भनाइले प्राधिकार पाउनुपर्ने दाबी गर्दै आएको छ। नेपालसँग आफ्नो तिब्बतको सिमाना जोडिएकाले नेपालमा चीनको चासो पनि कम्ती गहिरो छ। नेपालभित्रै पनि उग्र दक्षिणपन्थी र उग्र वामपन्थी शक्तिहरूले पनि आफ्नो अनुकूलको प्रणाली ल्याउने सपना अझै त्याग्न सकेका छैनन्। नेपालमा कायम रहेको लामो राजनीतिक अस्थिरताका कारक यिनै स्वदेशी तथा विदेशी शक्ति थिए भन्ने नबुझ्ने विदेशी पनि कमै होलान्। प्रश्न के उठ्छ भने के त्यसो भए नेपाल वैदेशिक लगानी पाउन योग्य मुलुक होइन ? कुरा त्यसो होइन, नेपाल वैदेशिक लगानी पाउन योग्य मुलुक हो। नेपालको सबैथरीको सुन्दर विविधताका कारणले नेपाल वैदेशिक लगानीको ओइरो लाग्नयोग्य मुलुक हो। तर त्यसका लागि केही छिमेकीसँग उच्चस्तरका परिपक्क समझदारी, राज्यसंयन्त्रको प्रमाणित विश्वसनीयता, संस्थागत भएको सुशासन आदिको जरुरत भने अवश्य पर्दछ। र, त्यसका लागि नेपाललाई अझ केही समय र इमानदार मेहनतको आवश्यकता पर्छ। तर त्यसका लागि पनि राजनीतिक स्थिरता त आवश्यक हुन्छ नै। वैदेशिक लगानीको निमित्त अर्को महत्त्वपूर्ण पक्ष बजार हो। नेपालको आन्तरिक खपतका लागि अर्थात् आयात प्रतिस्थापन गर्ने उद्योगमा सायद ठूलो वैदेशिक लगानी नेपालमा आउँदैन। सम्झौता गरिएका भनिएका आयोजनाले पनि यही संकेत गर्छन्। किनभने तीन करोड जनसंख्याको मुलुक सानो नभए पनि नेपालको यही तीन करोड जनसंख्याको पनि आफ्नो एकीकृत र एकल राष्ट्रिय बजार छैन। नेपालको आन्तरिक बजार नेपालभित्रै पूर्व पश्चिम विस्तारित भएको नभई उत्तरदक्षिणसँग बढी आबद्ध भएको बजार छ। झापा र इलामका उत्पादन कञ्चनपुर र बैतडीमा र कञ्चनपुर र बैतडीका उत्पादन झापा र इलाममा विरलै पुग्छन्। नेपालको सुदूरपूर्व र सुदूरपश्चिमका यी जिल्लाका उत्पादन सम्भव भएसम्म नजिक पर्ने दक्षिणतर्फका भारतीय बजारमा पुग्छन्। तर त्यहाँ पुग्न नेपालका आफ्नै कृषि उत्पादनले समेत नियमित जस्तै अनेक कठिनाइको सामना गर्नु परिरहेको अवस्था छ। यो कुरा विदेशीले झन् बढी बुझेका छन्। त्यसैले त्यो बजार नेपालको निर्यातका निमित्त सुनिश्चित बजार छैन। त्यस्तो अनिश्चित बजारमा पुयाउने लक्ष्य राखेर नेपालमा उद्योग क्षेत्रमा वैदेशिक लगानी आउने ठूलो आशा गर्नु व्यावहारिक हुँदैन। विगतमा जापानको कोडाक कम्पनीको लगानी यही कारणले नेपालबाट फर्केको यति छिटै बिर्सनु हँुदैन। चीन, कोरिया, मलेसिया, इन्डोनेसिया, फिलिपिन्स आदि मुलुकमा जसरी निर्यातको लागि वैदेशिक लगानी आयो त्यो स्थिति पनि नेपालमा छैन। प्रथमतः नेपाल भूपरिवेष्ठित मुलुक भयो र दोस्रो भारतको बजार बढी मात्रामा संरक्षित र अनुदार भएकाले अन्य मुलुकमा जस्तो भारतमा निर्यात गर्न सजिलो छैन। यो कुरा अरू देशले पनि राम्रैसँग बुझेका छन्। तर पर्यटन, औषधि, चिया र कफी उत्पादनमा वैदेशिक लगानी जति पनि आउन सक्छ। पर्यटन उद्योगको निमित्त नेपाल विश्वमै सर्वाधिक आकर्षक मुलुक हो भन्नेमा विदेशीमा समेत द्विविधा छैन। त्यसैले नेपालको पर्यटन क्षेत्रमा असीमित वैदेशिक लगानी आउन सक्छ। त्यसैगरी नेपालको जडिबुटीमा आधारित औषधि उत्पादनमा पनि वैदेशिक लगानीको उत्तिकै सम्भावना थियो तर त्यस्ता उद्योग नेपाल स्वयंकै प्रस्तावमा परेनन्। औषधि उच्च मूल्य, कम आयतन र कम तौलको वस्तु भएकाले यसको निर्यातको पनि उत्तिकै सम्भावना र सहजता थियो र छ। चिया र कफीको सन्दर्भमा पनि यही लागू हुन्छ। वैदेशिक लगानीको निमित्त सर्वाधिक महत्त्वको कुरा सरकारको विश्वसनीयता र सुशासन हो। नेपालमा यी कुरामा अपेक्षित सुधार हुन सकेको देखिँदैन। विगतमा सरकारले प्रतिबद्धता व्यक्त गरेका कतिपय विषय कागजमा मात्र सीमित रहेका अनगिन्ती उदाहरण छन्। ऐनमा एक द्वार प्रणालीको व्यवस्था गरिएको तीन दशकभन्दा बढी भयो तर त्यो अझसम्म सार्थक हुन सकेको छैन। विगतमा कुल प्रतिबद्धताको नगण्य अंश मात्र वैदेशिक लगानी यथार्थमा भित्रिन सक्नुको मुख्य कारण पनि यही थियो। नेपालको हालको प्रशासनिक संरचना पटक्कै विकास र सुशासनमैत्री छैन। उसको कार्यशैली र मानसिकतामा देशको परिवर्तित परिस्थिति अझै प्रतिबिम्बित भइरहेको छैन। अहिले पनि उसमा सरकारी काम कहिले जाला घाम को पुरातन संस्कृति नै हाबी छ। सरकारी अड्डाअदालतमा घुस र भ्रष्टाचार बढेको होला, घटेको छैन। यस्तो प्रशासनिक संयन्त्रले विदेशी लगानीकर्ताको उत्साह कायम राख्न र अपेक्षा पूरा गर्न सक्ला भन्नेमा पर्याप्त शंका छ। प्रशासन यन्त्रको यो अवस्था सुधार्नेतर्फ ध्यान नदिनु राजनीतिक क्षेत्रको कमजोरी हो। अतः लगानी सम्मेलनलाई उपलब्धिमूलक बनाउन प्रशासन क्षेत्रको यस्तो कार्यशैली हटाउनैपर्छ। अन्यथा यो सम्मेलनको पनि विगतका सम्मेलनको भन्दा फरक हविगत हुने छैन। विगतका सम्मेलनबाट शिक्षा लिएर सरकारले सम्मेलनमा सहभागी भएका र अझ सम्झौता वा समझदारी पत्रमा हस्ताक्षर गरेका लगानीकर्तालाई निरन्तर अनुगमन र कार्यान्वयनका क्रममा सहजकर्ताको भूमिका प्रभावकारी रूपमा निर्वाह गर्नुपर्छ।"
आर्थिक अस्थिरताका छेस्का,"सही अर्थनीति र राजनीतिक स्थायित्वले समृद्धिको जग हाल्ने हो। नागरिकको एउटा समूहले अर्को समूहमाथि शासन गर्ने परिपाटी कायम राखेर समृद्धिको जग बस्दैन। शासन सञ्चालन र निर्णयको हकदार भएको अनुभूति नागरिकमा पनि हुनुपर्छ। लोकतन्त्रको सुन्दर पक्ष नै यही हो। ०४७ को संविधानप्रति मात्र इमानदारी देखाइएको भए मुलुकले आज आर्थिक फट्को मारिसक्थ्यो, समृद्धिको सपना बाँड्नु पर्दैनथ्यो। साँच्चिकै मुलुक बनाउने हो भने अब यो वाद र ऊ वादमा अल्झिरहनु हुँदैन। संघीय शासन प्रणाली आवश्यक थियोथिएन त्यो बेग्लै विषय हो तर मुलुक त्यसतर्फ गइसक्यो। विकासका काम गर्दा संघीयताको सिद्धान्तलाई न्यूनतम भए पनि अंगीकार गर्नुपर्ने हो ? तर त्यसो हुन सकेन। स्रोतसाधनको बाँडफाँट हुन सकेन। राज्यको कुन तहले कस्तो जिम्मेवारी लिने अझै त्यसको लेखाजोखा भएन। प्रदेश र संघले कुन आयको कसरी जिम्मेवारी लिने ? साधनस्रोत कसरी प्राप्त गर्ने ? यस्ता विषयमा पर्याप्त ध्यान पुगेको देखिँदैन। दायित्व र जिम्मेवारीविना विकासको काम गर्दा जनतामा त्यसको अनुभूति हुँदैन। त्यसो हुँदा सरकारप्रति नागरिकको अविश्वास बढ्छ। जनचासो र सरकारी बाटो फरक हुन्छ। आर्थिक अस्थिरता चुलिँदै जान्छ। जुन अहिले नेपाली समाजले भोग्नुपरेको छ। टाठाबाठा रातारात धनी तर गरिबीको अवस्था जहाँको त्यहीं छ। संघीय शासन अँगालेका अस्टेलिया, जर्मनी, अमेरिकाजस्ता देश आर्थिक उन्नतिको शिखरमा छन्। छिमेकी भारतसमेत त्यसतर्फ अग्रसर हुँदैछ। संघीयताको विश्वव्यापी मान्यताका आधारमा आर्थिक विकासको खाका निर्माण गरियो। सिद्धान्तअनुसार कार्यान्वयनमा जाँदा प्रदेश र संघमा समन्वय भयो। आर्थिक अधिकार, राजस्व बाँडफाँट, वैदेशिक एवं अन्तरसरकारी अनुदानको रूपरेखा तयार पारियो। उचित अर्थनीतिको व्यवस्थापन गरियो। विकास निर्माणमा नागरिकको समर्थन रह्यो। प्रदेश र संघमा फाटो भएन। तर यहाँ केन्द्र अझै आफूलाई शासकको मान्यतामा कायम राख्न चाहन्छ। प्रदेशलाई स्विकार्न तयार छैन। अनि समृद्धि कसरी सम्भव हुन्छ ? आयआर्जनको अवस्था जति बढी भयो त्यति नै विकासको मार्ग फराकिलो हुन्छ। आम्दानीका लागि खोलिएका संस्था र रोजगारबीच अन्तरसम्बन्ध रहन्छ। ती संस्थालाई काम गर्न जनशक्ति आवश्यक पर्छ। विकसित देशमा क्षमता र दक्षताका आधारमा व्यक्तिको छनोट हुन्छ। सरकारले लगानीमैत्री वातावरण तयार गर्छ। जहाँ लगानीमय वातावरण हुन्छ, त्यहाँ विकास निर्माण एवं उत्पादनका लागि अधिक कम्पनी वा संस्था आकर्षित हुन्छन्। यसबाट व्यापक रूपमा कामको सिर्जना हुन्छ। त्यसरी काम हुँदा स्वतः रोजगारको अवसर प्राप्त हुन्छ। बाहिरिएका युवा भिœयाउने बाटो खुल्दै जान्छ। यहाँ नागरिकमा ठूलाठूला सपना देखाइयो तर बेरोजगार अन्त्य हुने बाटो पहिल्याउने प्रयत्नसम्म भएन। कामबाट मात्र बेरोजगार निर्मूल हुन्छ भन्ने तथ्य आजसम्म स्विकारिएन। सम्पन्न राष्ट्रमा कामको सम्मान हुन्छ। त्यहाँ कामलाई ठूलोसानो मानिँदैन। जति काम बढाउन सक्यो उत्पादन त्यति बढ्छ। उत्पादन जति बढ्यो त्यति नै बेरोजगार अन्त्य हुन्छ। त्यसैले सफल अर्थनीति अपनाउँदा कामलाई लक्ष्य बनाइनुपर्छ। यहाँ कामलाई लक्ष्य बनाउनुपर्नेमा रोजगार दिलाउनेतर्फ मात्र ध्यान केन्द्रित गरियो। जसले गर्दा आज नेपाली युवा खाडीको प्रचण्ड तापमा पसिना बगाउन बाध्य छन्। कर तिर्नु नागरिकको कर्तव्य हो। विकसित राष्ट्रमा नागरिक स्वयं त्यसतर्फ अग्रसर हुन्छन्। त्यहाँ राज्यले कर लिए पनि थोरै आय हुनेको रकम पछि उनीहरूलाई नै फिर्ता गर्छ। व्यापारव्यवसायमा राजनीतिको प्रभाव पर्न दिइँदैन। औषधी, खाद्यान्नलगायत दैनिक जीविकोपार्जनमा चाहिने वस्तु सरल र सुलभ रूपमा उपलब्ध हुन्छ। साम्यवादी शासन भएको चीनमा समेत आर्थिक विकासको मार्ग अवलम्बन गर्दा अनुशासित र मर्यादित भई सीमा निर्धारण गरियो। निजी एवं सार्वजनिक क्षेत्रको दायित्व प्रस्टरूपमा विभाजित गरियो। फलस्वरूप राजनीतिले विकासको गति छेक्न पाएन। त्यसैगरी हामीभन्दा आर्थिक क्षेत्रमा निकै तल रहेका दक्षिण कोरिया, सिंगापुरजस्ता राष्ट्र आज उन्नतिको मार्गमा अब्बल स्थान हासिल गर्न सफल भए। यी तथ्यबाट हाम्रा राज्य सञ्चालकले पाठ सिक्न सकेनन्। लोकतन्त्र भनेको अनुशासनको पर्याय हो। अनुशासनविनाको स्वतन्त्रता समाजले पचाउन सक्दैन तर यहाँ न्यूनतम अनुशासन पनि पालना हुन सकेन। शक्तिमा हुनेले जे गरे पनि नागरिकले सहनुपर्छ। व्यापारीले व्यापारव्यवसाय सञ्चालन गर्नुपर्नेमा आज कर्मचारीदेखि राजनीतिक नेताकार्यकर्तासम्म व्यापारमा संलग्न छन्। धेरै ठाउँमा उनीहरूको कब्जा छ। सहीमार्ग हिँड्दा गन्तव्य अवश्य भेटिन्छ। खराब बाटो तय गर्दा दुर्घटना निम्तिन्छ। एकातिर समाजवादउन्मुख संविधान भनिन्छ अर्कोतर्फ मेडिकल माफियादेखि ठूला गिरोहसम्मको संरक्षण खातिर कार्यनीति अपनाइन्छ। सरकार र निजी क्षेत्रले गर्ने काम के हो ? विरोधाभास चरित्रले उन्नतिको मार्ग नै अवरुद्ध नहोला भन्न सकिन्न। यो सरकारले आर्थिक क्षेत्रमा ठूलै फट्को मार्ला भन्ने जनअपेक्षा थियो। अहिलेसम्मको गति हेर्दा त्यसतर्फ पाइला सार्ने लक्षण देखिएन। सरकारी तथ्यांकले गरिबीको संख्या घटे पनि यथार्थमा त्यस्तो छैन। कृषिमा आधारित जनताको अवस्था अझ तल झरेको छ। गाउँघरतिर कृषिजन्य पेसाबाट मात्र जीवन गुजार्नुपर्ने अवस्था छ। राज्यले गरिब किसानको उत्थानमा प्रभावकारी काम नगर्दा कुल गार्हस्थ उत्पादन निकै गिरावट आयो। व्यापार उद्योग एवं सेवा व्यवसायमा भने आय वृद्धि भएको पाइन्छ। आर्थिक नीतिमा उचित व्यवस्थापन र सही सञ्चालन नहुँदा कृषि प्रधान देशको नामले परिचित मुलुकमा आज त्यस पेसामा आ िश्रत नै संकटमा छन्। कृषि पेसा नै लोप हुने विकराल अवस्था सिर्जना हुँदैछ। अनि समृद्धिको सपना कसरी सार्थक होला ?"
सामाजिक असुरक्षा,"मंसिर ११ गते सामाजिक सुरक्षा योजना कार्यक्रम घोषणा गरिरहँदा सरकारको यस्तो रवाफ देखिन्थ्यो कि मुलुकमा ठूलै विप्लवपछि नया राज्यसत्ता प्राप्त भएको हो र त्यसको पहिलो प्रधानमन्त्रीले भावी नया योजना सुनाइरहेका छन् । मुलुकका सबैजसो ठूला पत्रिकामा प्रधानमन्त्री केपी शर्मा ओलीको तस्बिर पोतिएको ज्याकेट विज्ञापन थियो र त्यसको मुनि नयाँ युग सुरुवात लेखिएको थियो । राजधानीका पोलहरूमा प्रधानमन्त्रीको ठूला तस्बिर झुन्ड्याइएका थिए । घोषणा कार्यक्रममा प्रधानमन्त्रीले समेत सामाजिक सुरक्षा योजना लागूसगै मुलुक नया युगमा प्रवेश गरेको वक्तव्य नै दिए । तर के प्रधानमन्त्रीले भनेजस्तै वा सरकारले सामाजिक सुरक्षा योजनाका बारेमा प्रचार गरेजस्तै मलुक नया युगमा प्रवेश गरेकै हो त ? के यसले सबै वर्गका श्रमिकको सम्पूर्ण सुरक्षाको प्रत्याभूत गर्छ त ? पहिलो त विश्व जगत्मा पुरानो भइसकेको योजनालाई हाम्रो मुलुकले लागू गर्दैमा नया युगमा प्रवेश गरेको भनेर प्रचारबाजी गर्नु फगत गफाडीको गफ मात्र हो । यो जनताले पाउनुपर्ने आधारभूत सुविधामध्ये एकमा पर्छ । त्यसमाथि सरकारले सुरक्षा योजनाको नाममा ल्याएका धेरै प्रावधान श्रम ऐन, २०७४ ले समेटिसकेका विषय हुन् । तिनै प्रावधान दोहोयाइएको यो वर्णसंकर योजना ले श्रमिकलाई सम्पूर्ण सुरक्षा प्रदान गर्ने हैन, कतिपय अवस्थामा खोसेको छ । विश्वका विकसित हुन् या अविकसित धेरै मुलुकले लागू गरिसकेको यस्तो योजनालाई केवल सामाजिक सुरक्षाका रूपमा मात्र लिइँदैन, मानवअधिकारको रक्षा, गरिबी न्यूनीकरण तथा दिगो लक्ष्य प्राप्तिको आधार मानिन्छ । हुन पनि हो, जब भविष्यको चिन्ता हुँदैन, वर्तमानमा गलत कर्म गरेर भविष्यका लागि साँच्नुपर्ने बाध्यता पर्दैन । त्यसैले हुनुपर्छ, सामाजिक सुरक्षा भएका देशहरू भुटान, सिंगापुर तथा युरोपेली मुलुकमा भ्रष्टाचार एकदमै न्यून छ । भुटानी नागरिक त संसारकै खुसीमध्येमा पर्छन्, यसको मुख्य कारण सरकारले प्रदान गर्ने सामाजिक सुरक्षा नै हो । त्यही नक्कल गर्न खोजिए पनि नेपालमा हचुवाका भरमा यो योजना ल्याइएको छ । पहिलो त राज्यले यसमा एक रुपैयाको पनि योगदान गर्ने देखिँदैन । सरकारले श्रमिक र रोजगारदाताबाट संकलन हुने रकम व्यवस्थापन गरिदिने मात्र हो । दोस्रो यो योजनाबाट श्रमिकले बैंकमा जम्मा गरेको रकमबाट पाउने प्रतिफलभन्दा कम हात पार्ने देखिन्छ । तेस्रो सामाजिक सुरक्षामा सबैभन्दा महŒवपूर्ण पक्ष बुढेसकालमा गर्नुपर्ने स्वास्थ्योपचारको हुन्छ । तर स्वास्थ्योपचार खर्चमा सरकारले कुनै योगदान गर्दैन । १ ठगिने पेन्सन सरकारले सामाजिक सुरक्षाको सबैभन्दा आकर्षक पक्ष पेन्सन भनेर प्रचार गर्दै आएको छ । प्रधानमन्त्रीले घोषणा कार्यक्रममै भनेका छन्, अब निजी क्षेत्रका श्रमिकले पनि सरकारीजस्तै पेन्सन सुविधा पाउने छन् । श्रमिक र रोजगारदातालाई आकर्षित गर्न यो अस्त्र प्रयोग गरिएको हो । तर प्रस्तावित पेन्सन योजना सरकारी कर्मचारीले पाउनेजस्तो नभएर एकदमै अव्यावहारिक देखिन्छ । २०७६ साउनदेखि निजी क्षेत्रमा रोजगार सुरु गर्ने श्रमिकले यो योजनामा अनिवार्य सहभागी हुनैपर्छ । योजनामा रोजगारदाताले आधारभूत पारि श्रमिकको २० र श्रमिकले ११ प्रतिशत गरी कूल ३१ प्रतिशत योगदान गर्नुपर्छ । त्यसमध्ये २८३३ प्रतिशत रकम पेन्सन योजनाका लागि प्रयोग हुनेछ । यही रकम र यसमा प्राप्त हुने प्रतिफललाई सरकारले पेन्सनका रूपमा उपलब्ध गराउने हो । पेन्सन पाउन श्रमिकको उमेर ६० वर्ष पूरा भएको र कम्तीमा १८० महिना (१५ वर्ष) योगदान गरेको हुनैपर्ने अनिवार्य व्यवस्था छ । उदाहरणका लागि कुनै व्यक्तिको मासिक तलब २० हजार रुपैया छ । आधारभूत पारि श्रमिक भने मासिक तलबको ६० प्रतिशत मात्र हुने श्रम नियमावलीले तोकेको छ । यस हिसाबले मासिक २० हजार रुपैयाँ तलब थाप्ने श्रमिकको आधारभूत पारि श्रमिक १२ हजार हुने भयो । त्यसबाट वृद्ध अवस्था सुरक्षा योजना कोषमा मासिक ३ हजार ४ सय रुपैयाँ जम्मा हुनेछ । समयअनुसार पारि श्रमिकमा हुने वृद्धिलाई छाडिदिने हो भने मासिक ३ हजार ४ सय दरले कोषमा बचत गर्दा १५ वर्षसम्म ६ लाख १२ हजार रुपैयाँमा बचत हुनेछ । कोषले सो रकममा वार्षिक १० प्रतिशतका दरले प्रतिफल दिएमा १५ वर्षमा प्रतिफलसहित कूल १४ लाख १० हजार रुपैयाँ जम्मा हुनेछ । तर प्रतिफलको कुनै ग्यारेन्टी छैन । किनकि सबैभन्दा ठूलो कोष चलाउने कर्मचारी सञ्चय कोषले वार्षिक सरदर नौ प्रतिशत प्रतिफल दिँदै आएको छ । कोषले श्रमिक ६० वर्ष नाघेपछि यो कूल रकमलाई १ सय ८० ले भाग गरी आउने रकम ७ हजार ८ सय ३३ रुपैयाँ पेन्सन उपलब्ध गराउनेछ । कोषले श्रमिकलाई सरदर ७५ वर्षको उमेरसम्म पेन्सन दिनुपर्ने हिसाबकिताब गरेको छ । तर श्रमिक बाँचुञ्जेल पेन्सन पाउँछन् । श्रमिकको मृत्युपश्चात् आ िश्रतले भने कुनै किसिमको राहत पाउँदैनन् । यता, श्रमिकले कोषमा योगदान नगरी उक्त मासिक रकम बैंकमा बचत गर्ने हो र बैंकले १० प्रतिशत ब्याज दिए १५ वर्षमा १४ लाख १० हजार रुपैयाँ नै जम्मा हुन्छ । बैंकले दिने ब्याज भने ग्यारेन्टी हुन्छ । श्रमिकले अवकाशपछि पनि उक्त १४ लाख १० हजार रुपैयाँ मुद्दतीमा राखे मासिक ११ हजार ७ सय ५० रुपैया ब्याज पाउनेछन् । यो रकम कोषले दिने पेन्सनभन्दा डेढ गुणा बढी हो । अर्कोतर्प श्रमिकले चाहेको बेला वा उसको मृत्युपछि आ िश्रत परिवारले बैंकबाट सम्पूर्ण रकम फिर्तासमेत पाउनेछन् । कोषबाट भने यस्तो सावाँ रकम आ िश्रत परिवारलाई फिर्ता हँुदैन । यो विश्लेषणबाट के देखिन्छ भने सरकारले प्रदान गर्ने सामाजिक सुरक्षा रकमभन्दा श्रमिक आफैंले गर्ने बचत व्यवस्थापन नै बढी लाभदायी छ । यो हिसाबकिताब बुझेमा पेन्सन योजनामा सहभागी हुने श्रमिकले सामाजिक सुरक्षाबाट झनै असुरक्षित भएको महसुस गर्नेछन् । अनि कसरी भन्न सकिन्छ, सरकारले श्रमिकको सामाजिक सुरक्षाको ग्यारेन्टी गरेको छ ? यो योजनाको अर्को प्रमुख अवैज्ञानिक पाटो भनेको ६० वर्षपछि पाइने पेन्सन रकममा मुद्रास्फीति दरअनुसार कुनै वृद्धि नहुनु हो । नेपालमा बीस वर्षयता पारि श्रमिकमा वार्षिक वृद्धिदर बाह्र प्रतिशतको हाराहारी छ । तलब वृद्धि भएअनुसार सरकारी पेन्सन स्वतः वृद्धि हुन्छ । श्रमिकको पेन्सन वृद्धि हुने कल्पनासमेत गरिएको छैन । हाम्रोजस्तो उच्च मुद्रास्फीति भएको देशमा १५ या २० वर्षअगाडि जम्मा गरेको रकममा सामान्य प्रतिफल जोडेर पेन्सन दिँदैमा उक्त रकमले न्यूनतम जीविकोपार्जन गर्न पुग्ला ? सामाजिक सुरक्षाको सबैभन्दा अहम् प्रश्न यहींनेर छ । २ योगदानमा अर्को जोखिम अर्को, अव्यावहारिक पाटो भनेको, वर्षौंसम्म योगदान गरेको कुनै श्रमिकलाई ६० वर्ष नपुग्दै स्वेच्छाले काम गर्न मन नलागे वा कुनै कारणले देश छाड्नुपर्ने अवस्था आए कोषमा बचत भएको रकम के हुन्छ भन्ने अन्योल हो । हालको प्रावधान हेर्दा श्रमिकले ६० वर्ष नपुगुञ्जेल कोषबाट केही नपाउने देखिन्छ । १५ वर्ष योगदान र ६० वर्ष उमेर, यी दुईमध्ये कुनै एक सर्त पूरा नभए श्रमिकले केही पनि पाउँदैन । अवकाश पाउनेबित्तिकै श्रमिकको मृत्यु भएमा पनि उसको आ िश्रत परिवारले केही पाउँदैनन् । जीवनकालभर श्रमिकका नाममा जम्मा भएको सम्पूर्ण रकम सरकारको कोषमा जानेछ । तर ६० वर्ष नपुग्दै श्रमिकको मृत्यु भएमा वा कुनै रोग लागे आ िश्रत परिवारले अन्तिम आधारभूत पारि श्रमिकको ६० प्रतिशत रकम पेन्सनस्वरूप पाउनेछन् । ३ ऋण पनि पाइँदैन नागरिक लगानी कोष र सञ्चय कोषमा जम्मा गर्नेले विभिन्न किसिमका ऋणको उपयोग गर्दै आइरहेका छन् । सञ्चय कोषमा जम्मा भएको रकममध्ये साठी प्रतिशत त सञ्चयकर्ताले नै ऋण लगेका छन् । यसबाट सञ्चयकर्ताको ठूलो आकर्षण त्यसवापत पाउने ऋणमा रहेको स्पष्ट हुन्छ । तर सामाजिक सुरक्षा योजना कार्यविधिले श्रमिकलाई बचत रकमको धरौटीमा ऋण उपलब्ध गराउने कल्पनासमेत गरेको छैन । यता, नागरिक लगानी र सञ्चय कोषमा ऋण सुविधा पाइरहेका श्रमिकहरू सामाजिक सुरक्षा कोषमा जाँदा यो सुविधाबाट वञ्चित हुनेछन् । ४ अवैज्ञानिक बिमा योजना योजनाको अर्को प्रमुख खोट भनेको औषधोपचार तथा दुर्घटना बिमा हो । यो एकदमै असमान छ । श्रम ऐनअनुसार रोजगारदाताले प्रत्येक श्रमिकका लागि वार्षिक एक लाख रुपैयाँबराबरको औषधोपचार बिमा र सात लाखबराबरको दुर्घटना बिमा गराउनुपर्नेछ । आधारभूत पारि श्रमिकको एक प्रतिशत रकम औषधि उपचार बिमावापत कट्टी हुनेछ । श्रमिकको पारि श्रमिकका आधारमा बिमा प्रिमियम असुली भए पनि सुविधा भने बराबर छ । बिमा योजनामा पनि नोकरी अवधिभरका लागि मात्र हो । बुढेसकालका लागि हैन । तर सामाजिक सुरक्षा योजनामा अवकाशपछि स्वास्थ्य खर्च बेहोर्ने कुनै कार्यक्रम राखिएका छैनन् । जब बुढेसकालमा स्वास्थ्योपचारको आवश्यकता पर्छ, त्यही बेला सरकारले केही नगरिदिँदा श्रमिकले कसरी सामाजिक सुरक्षा सहसुस गर्ने ? ५ र, अन्त्यमा यो योजना एक्काईसौं शताब्दीको एक उत्कृष्ट सोच हो । निश्चय नै, यसका खराब पाटा पनि छन् । जहाँ योजना कार्यान्वयनमै खोट देखिन्छ, त्यहाँ विश्वनीयता हुँदैन । विश्वास नहुँदा सुरक्षा अनुभूति पनि हँुदैन । सुरक्षा भनेको पूर्णरूपमा आर्थिक सुरक्षा मात्र पनि हैन सुरक्षाको अनुभूति तथा विश्वास पनि हो । सामाजिक सुरक्षा कोषको संरचना, श्रम बजारलाई स्वीकार गर्न सक्ने यसको क्षमता, व्यावसायिकता र राजनीतिकर्मीको संस्कार हेर्दा यसप्रति प्रश्न गर्ने प्रशस्तै ठाउँ छन् कि यो कोषले योगदानकर्ताको सम्पत्ति सुरक्षित राख्न सक्छ ?"
राजनीति कि रणनीतिक?,"अग्रगमन र छलाङ जस्ता शब्द खुबै प्रचलित भए केही समययता। प्रजातन्त्र र लोकतन्त्र फलाकेको पनि निकै भइसक्यो। नेताहरूले त्याग, तपस्या र बलिदानका कुरा पनि निकै गरे। राणाशासन र पञ्चायत ठीक भएन भनेर फालियो। ०६२६३ मा ०४६ को प्रजातन्त्र पनि फालेर गणतान्त्रिक लोकतन्त्र भित्र्याइएको छ। राजमार्गलाई लोकमार्ग, प्रजातन्त्रलाई लोकतन्त्र बनाइएको छ। पुराना सबै सालिक ढालिए। शिलालेखअभिलेख मेटियो। सहभागिता, समावेशिता, अधिकारका विषय धेरै भए। भ्रष्टाचारको नाम कसैले सुन्नै कसैले सुन्नै चाहेन, तर नतिजा त्यसको ठीक विपरीत। भ्रष्टाचारका जीवाणु कहाँ छन् ? कस्ता छन् ? यी जीवाणुको निदान के हो ? कुन औषधिले यी जीवाणु पत्ता लगाएर त्यसको उपचार गर्न किन सक्दैनौ ? राजनीति कि रणनीतिक चाल माओवादी द्वन्द्वको प्रमुख माग संविधानसभा थियो। पछिपछि विभिन्न खेल र चाल रचिए। आन्तरिक र बाह्य दुवै फ्रन्टले आआफ्नो बुद्धि र औकातअनुसार खेल्दै गए। विभिन्न गठजोडका चर्चा चलि रहे। गणतन्त्र, संघीयता र धर्म निरपेक्षता पछि घुसाउँदै गए। बीपी कोइराला, कृष्णप्रसाद भट्टराई र गिरिजाप्रसादभन्दा श्रेष्ठ ठहरिए। कम्युनिस्टविरोधी कहलिएका गिरिजा सबैका प्रिय गिरिजाबाबु बन्न पुगे। दक्षिण एसियाकै महान् नेताको उपाधि पाए। यी सबै वास्तविकता थिए कि रणनीतिक चाल ? पुराना रिसराग र भूराजनीति चाल ककसले कति बुझे ? त्यसपछिका आरोहअवरोहले राजनीतिक मुद्दाको छिनोफानो साँच्चिकै गरे त ? के संविधानले ठहराएका मुख्य विशेषता कामकाजी विषेशता हुन् ? केही समयअघि प्रधानमन्त्रीले भने राजनीतिक मुद्दा सकिए। के उनले साँचो बोले ? राजनीतिक मुद्दा सकिएकै हुन् भने स्थायित्व र समृद्धिमा किन अलमल ? किन दुईतिहाइ बहुमतको सरकारले गति लिन सकिरहेको छैन ? राजनीतिक मुद्दाको समाप्तिसँगै उचालिएका जातीय, क्षेत्रीय समस्याको समाधान भएर ढुक्क हुने अवस्था भयो त ? मधेसका मुद्दा अब सकिए ? किन प्रदेशहरूको नामांकन नदी, हिमाल तथा प्राकृतिक धरोहरका नाममा राखी विवादरहित बनाउन सकिएन ? सानो स्रोत र ठूला आकारका सरकार तीन तहमा सरकार छन्। एउटै रोटी धेरैलाई बाँड्नुपर्ने भयो। रोटीको आकार बढाउन फसल दिने खेत सानो छ। त्यही खेतमा अहिले चाप बढाइएको छ। पचास रुपैयाँ तिर्नुपर्ने मालपोत पाँच हजार पुर्याइएको छ। जनप्रतिनिधि र तहतहका सरकारका कर्मचारीका फौज बढेका छन्। सेवाको गुणस्तर घटेको छ। सुविधाभोगी र शक्ति केन्द्रको जमात बढ्दो छ। तीन तहका सरकार धान्नै कठिन छ। तर सत्य बोल्ने हिम्मत र आवाज मधुरा छन्। किनकि धेरै नेपाली जनता दलका चंगुलमा छन्, संगठित जति गुलाम छन, असंगठितका आवाजै छैनन्, सुनिँदैनन् पनि। यी सरकारहरूले दिने डेलिभरीभन्दा यिनले बढाएका खर्चको आकार, भ्रष्टाचार र विसंगतिका तह बढी हुने आकलन गर्न गाह्रो छैन। अर्थात् जनतालाई राहतभन्दा बढी आहत प्रारम्भिक लक्षण देखिएका छन्। यी तीन तहका सरकारको राजनीतिक पद बाँड्ने औचित्य त केही होला, तर आर्थिक समृद्धि र मितव्ययी व्यवहार प्रमाणित गर्न कठिन छ। नेता र नीति राष्ट्रलाई अघि बढाउने नेता र नीतिले हो। नीतिले सिद्धान्त, कानुन, नियम र प्रणाली सबैलाई इंगित गर्छ। देश अल्मलिएको एउटा प्रमुख कारण समयानुकूल नेतृत्व अभाव नै हो। नेतामा ज्ञान र इमान दुवै हुनुपर्छ। ज्ञान भए पनि इमान नभएका, इमान भए पनि ज्ञान नभएका अनि कोही दुवै नभएका व्यक्ति सत्तामा पुगे। विगतमा भन्दा वर्तमानमा ज्ञान र इमान ह्रास छ। विकासप्रेमी र भ्रष्टाचारविरोधी नेता राष्ट्रले नपाएसम्म समृद्धिका नारा नारामा मात्र सीमित रहने छन्। खराब र विकृत प्रवृत्तिसँग जुध्न निष्ठा र इमानको खाँचो छ। अब राजनीतिक ज्ञानले मात्र पुग्दैन, आर्थिक पक्ष, अन्तर्राष्ट्रिय सम्बन्ध, सुरक्षा धारणा, प्रविधि, धर्मसंस्कृति र वातावरणजस्ता पक्षमा गहकिलो ज्ञान आवश्यक छ शासन गर्ने नेतामा। शक्तिमा पुगेपछि नेताको वरिपरि हनुमानभक्ति बढ्ने शक्तिको दुरुपयोग हुने गरेको छ। नेताको क्षमताइमानदारी र वरिपरिको परिवेश महŒवपूर्ण छ। संघीयता, धर्म निरपेक्षता र समावेशिता ०६२६३ को आन्दोलनका नायक गिरिजाप्रसादले जीवनको उत्तराद्र्धमा अन्तरंग मित्रहरूसँग संघीयतामा जानु गल्ती भएको महसुस गरेको चर्चा पनि सुनियो। संघीयतामा जानैपर्ने अवस्थामा पाँच विकास क्षेत्रका आधारमा जानु उपयुक्त हुने चर्चामा आएको सुनियो। यो सत्य हो भने बुझाइ सही थियो, तर समय ढिला भइसकेको थियो। संघीयता, धर्म निरपेक्षता आदि विषयलाई जेजस्तो चाल र रणनीतिअन्तर्गत जजसले लाद्न खोजेका थिए तिनीहरूले गिरिजाप्रसादहरूभन्दा अगाडि बढेर यसलाई लतारेर लगिसकेका थिए। अर्थात् बन्दुकबाट गोली निस्किसकेको थियो। समयको अन्तरालमा गिरिजाप्रसाद पनि बबुरा भइसकेका थिए। जुन शक्ति र स्वार्थले नियोजित परिणामको डिजाइन गरेको थियो ती विषय संविधानसभाले नतिजा दिनुअघि नै पूरा भइसकेका थिए। बीपी र किसुनजीका आदर्श तथा मान्यतामा टिकेको कांग्रेसलाई कमजोर बनाउन ती आदर्श, मान्यता र व्यवहार उल्टाउनु, तेजोबध गर्नु र अवमूल्यन गर्नु पराइ स्वार्थ थियो। यो पूरा गर्न पात्र फेला परे, भेला भए र जे गर्नु थियो त्यो भयो। देशको साँच्चिकै भलो चाहने नेताले यी विषयमा जस्तोसुकै मूल्य चुकाएर पनि भन्नबोल्न सक्नुपर्छ जहिले पनि। राष्ट्रको हित गर्नेले यो कुरा बुझ्नैपर्छ। समावेशीका नाममा राष्ट्रले मेरिट सिस्टम र प्रतिस्पर्धात्मक क्षमता गुमाएको पीडा भोग्नु नपरोस्। संघीयताका नाममा खर्च मात्र बढ्ने र अरूका एजेन्डा लागू गर्ने गर्ने दिन अब नआऊन्। धर्म निरपेक्षताका नाममा देशका राष्ट्रिय गौरव तथा धर्म र संस्कृतिको तोडफोड गर्दै यिनलाई विलिन गर्न र पराइ धर्म तथा अभीष्ट पूरा गर्ने अनि पहिचानका नाममा सामाजिक सद्भाव बिथोल्ने हुनु हुन्न। पोलिटिकल कम इकोनोमिक म्यान राजनीतिक मुद्दा मात्र बढी उचालिनु र आर्थिक विकासले गति नलिनुमा प्रायः सबै कालखण्डका नेता पोलिटिसियन मात्र भए इकोनोमिक म्यानको हैसियत लिएनन्। राजनीति बुझ्ने तर समृद्धिका सर्त नबुझ्ने भए। लामो समय सत्तामा रहेका गिरिजाप्रसादमा आर्थिक विकासको स्पष्ट दृष्टिकोण थिएन। स्पष्ट रोडम्याप थिएन। आर्थिक विकासमा जेजति कामकुरा भए अरूकै भनाइ र अगुवाइमा भए, डोनरको वर्चस्व भयो। उनी त्यसैमा ड्र्याग भए अर्थात् अरूले डोयाए। उनले आर्थिक विकासलाई खासै आफ्नो प्राथमिकताको कार्य बनाएनन्, अन्य व्यक्तिकै भर परे। त्यहींबाट अस्थिरताको युग सुरु भयो। ०४६ पछिका अन्य प्रधानमन्त्रीमा तुलनात्मक रूपमा बाबुराम भट्टराईमा आर्थिक विकासबारे अलि बढी सोच र दृष्टि देखियो। उनी पढालिखा पनि हुन् तर राजनीतिक परिवेश अनि विभिन्न खेल र स्वार्थका कारण अलमलमा समय बित्यो। आर्थिक विकासका मुद्दा गौण नै बने। भूकम्पपछिको सम्भावना पनि ओझेल पयो। अहिलेको समयमा एउटा प्रधानमन्त्रीमा देशको कार्यकारी प्रमुखको हैसियतमा आर्थिक विकास तथा समृद्धि हासिल गर्न पर्याप्त ज्ञान र दूर दृष्टि जरुरी छ। जतिसुकै समर्थन र बहुमत भए पनि क्षमता र योग्यता मूल्यवान् छ। संसारभर नै यो सर्त अनिवार्य नै छ। भारतका प्रधानमन्त्री, चीनका राष्ट्रपति, मलेसिया र सिंगापुरका कार्यकारी प्रमुखहरूले यो भूमिका निर्वाह गरेको हामीले देखेका छौं। एउटा नेता कुशल व्यवस्थापक तथा प्रबन्धक हुन सक्नुपर्छ। नेता, नीति र नियमन अर्थात् तीन न को अति महŒव छ। भारतका प्रधानमन्त्री नरेन्द्र मोदी रातको १२ बजे पनि कामबारे सचिवहरूलाई फोन गर्छन् रे ! यो देशले कहिले यी सर्त पूरा भएको पाउला ?"
मागेर समाजसेवा,"मगाइको सेलिब्रेटीकरण पराइभूमिमा पसिना चुहाउने नेपालीका लागि बोझ बन्न थालेको छ। केही दिनअघि हङकङ जाँदा धेरै नेपाली भेटिए। कोही समूहमा। कोही व्यक्तिगत। प्रायःले उही गुनासो गरे, नेपालबाट सहयोग माग्दै आउँछन्। गतिला र मन पगाल्ने प्रस्ताव देखाउँछन्। हामी आफैं जुर्मुराएर सहयोग जुटाउँछौं। पठाउँछौं। त्यसको उपयोगिताको खबरै पाउँदैनौं। कतिपय त आफैंले सहयोग गरेको व्यक्तिले नेपाल जाँदा भेट्न चाहँदैनन्। हङकङ मनकारी नेपालीको थलो हो। त्यसैले गतिलो मुद्रा झार्न धेरैको तकाइ त्यहीं हुँदो रहेछ। तर, पटकपटक ठगिइँदा उनीहरूमा आक्रोश बढ्दो छ। त्यही भएर भन्न थालेका छन् कतिलाई दिने ? केके नाममा दिने ? पसिनाको कमाइ दिएरै सक्ने ? हुन पनि नेपाली कोमल मनका छन्। अझ विदेशमा त्यो कोमलता गर्मीको घिउ झैं पग्लिएको हुन्छ। त्यो भावुक मनमा समाज सेवाको आगो झोस्दै जब कोही ठाँटिएको नेपाली देशबाट पुग्छ, अन्तरमनको सेवाभाव स्वतः तपतप पग्लिँदो रहेछ। अब त ज्यान जाओस् दिन्न भन्ने अठोट गरेका व्यक्तिसमेत अर्को समाजसेवी को माग्ने कलाले निथ्रुक्कै भिज्दा रहेछन्। मानौं त्यहाँका नेपालीको मुठी खुला छ जानुहोस्, चाहिएजति ल्याउनुहोस्। दिँदादिँदा दिक्क भइसकेका केही नेपालीसँग लामै भलाकुसारी भयो। यो लेख त्यसकै प्रतिबिम्ब हो। ००० वास्तवमा मगाइको सेलिब्रेटीकरण पराइभूमिमा पसिना चुहाउने नेपालीका लागि बोझ बन्न थालेको छ। यो कसैलाई व्यक्तिगत रूपमा इंगित गरिएको होइन। समग्र प्रवृत्तिगत समस्या हो। हङकङको मात्र होइन, कतार, यूएई, मलेसिया, अमेरिका हुँदै युरोपका विभिन्न देशका नेपालीको साझा अनुभूति हो यो। धेरैले यही विलौना गर्छन् अचेल। विभिन्न आवरणमा माग्नेको ताँती लाग्छ। कारण टिठलाग्दो हुन्छ। दिउँदिउँ लाग्दो हुन्छ। अर्कैको सेवा गर्ने मनसुवा देखाइन्छ। दिएर पठाएपछि उसैको मुख देखिँदैन। विदेशका नेपाली राष्ट्रभक्तिले ओतप्रोत हुन्छन्। देशको चिन्ताले लखतरान देखिन्छन्। राष्ट्रियता त्यागेर विदेशी पासपोर्ट अँगालेका नै किन नहुन्, नेपालको समृद्धिको कामना गरिरहेका हुन्छन्। देशमा घाउ लाग्दा विदेशमा बस्ने नेपालीको मनमा चस्स गर्छ। पत्रिकाका पानामा कुनै नेपाली भोकै बसेको छापिँदा उनीहरूको पेट बाँउडिन्छ। ओडारमा बस्ने नेपालीका तस्बिर देख्दा घर बनाइदिन सकसक लाग्छ। उनीहरू मनैबाट सेवा गर्न चाहन्छन्। तर, अधिकांश माध्यम हुन्छन् बिचौलिया। कोही एनजीओ बनाएर माग्छन्। कोही व्यक्तिगत रूपमा। सबैको ध्येय एउटै हो व्यवसाय चलाउनु। मागेर गरिने समाजसेवा पनि यस्तै एउटा व्यवसाय हो, जुन लाभकै लागि भइरहेको हुन्छ। मगाइको मार्केटिङ कुनै गतिलो ब्रान्डको भन्दा भव्यत्तर हुन्छ। भावनासमेत जोडिएको। त्यही गुणले झर्छ डलर, रियाल, रिंगेट आदि। ००० महाभूकम्पको महाचोट मागेर गरिने समाजसेवाको ठूलो अध्याय थियो। त्यसमा संसारभरिका लाखौं सहयोगीले खर्बौं दान गरे। अधिकांशले जस्केलाबाट दिए। लिने व्यक्तिसंस्थाले पीडितलाई दिएनदिएको खुट्याएनन्। सहयोग लिने कतिपयले नाटकीय फोटो खिचे, दातालाई देखाए। बस्, पुग्यो। अझ बाठाले क्राउड फन्डिङबाट खर्बौं उठाए। सबै पचाए। भूकम्पका नाममा जुटेको सबै पैसा वास्तविक पीडितले पाएको भए उहिल्यै पुनर्निर्माण पूरा हुन्थ्यो। देश अर्कै बन्थ्यो। पीडितलाई सहयोग गर्ने सरकारको टन्टै हट्थ्यो। तर, न राज्यले त्यसको मेलो पायो। न दाताले बढ्ता खोजीनीति गरे। बरु राहतस्वरूप खाएलाए भन्ने पूर्वनिर्मित उत्तर सबैले पाए। कसले कति लियो, कति बाँड्यो, त्यो महासागरमा हिसाब गरी साध्य थिएन। परकम्प महिनौं आयो, वास्तविक दाता वास्तविक पीडितसम्म पुग्नसम्म सकेनन्। अर्कोतिर धेरै व्यक्ति यस्ता हुन्छन्, जो दिएको गुणगान गाउन लगाउन चाहँदैन। सेवाबाट वास्तविक धर्म खोज्नेहरू कहींकतै सार्वजनिक नगर्न आग्रह गर्छन्। त्यसैलाई धन्दा बनाएकाका लागि त्यो गतिलो अवसर हुन्छ। किनकि, दिने नदेखाउन चाहन्छन्, लिने लुकाउन चाहन्छन्। भूकम्पको पैसा त्यही कारण मासियो। ००० नेपालले भर्खरै लगानी सम्मेलन गरेको छ। दाता सम्मेलन होइन। देशलाई समृद्धिको बाटोमा लैजाने हो भने लगानीकर्ता खोज्नुपर्छ। दाता होइन। अब माग्ने होइन, साझेदारीका हात बढाउनुपर्छ। हामीले निरीह भएर होइन, गर्वसाथ देश बनाउन कम्मर कस्नुपर्छ। मागेका भरमा कहाँकहाँ केके बनाउने ? समय अब इलम र उद्यमको आएको छ। माग्न नेतृत्व गर्नेसँग भएका कला बरु उद्योगधन्दा निर्माणमा प्रयोग गर्नुहोस्। तपाईं अग्रसर हुनुहोस्, धेरैले लगानी गर्छन्। त्यसले रोजगार सिर्जना गर्छ। आर्जन हुन्छ। राज्यलाई कर तिरौं। बचेको पैसा मिलेर बाँडौं। पहिला आफ्नो जीवन धानौं। अनि पो हो समाजसेवा गर्ने। जबजब देशमा विपत्ति हुन्छ, समाजसेवा खेती निकै मौलाउँछ। भूकम्पले कति घरवारविहीन हुँदा कतिका दरबार जोडिए। पीडितका अगाडि गोहीका आँसु चुहाउँदै सहयोगका त्यान्द्रातुन्द्री तिनले छरे। ठूलो हिस्साले आफ्नै गोजी भरे। कतिका रगतपसिनाको कमाइ, कतिको कालो धन, कतिको लुकाउने सम्पत्ति बटुलेर समाजसेवी बन्ने जमाना अब छैन। कोहीसँग एक रुपैयाँ माग्नुहुन्छ भने त्यसलाई ३ रुपैयाँ बनाएर दिनुहोस्। र, एक रुपैयाँ दान गराउनुहोस्। गरिबले कमाएको १ रुपैयाँ तपाईंले मागेरै किन उडाइदिनुहुन्छ ? एक करोड जनाले एकएक रुपैयाँ दिँदा तपाईंलाई त करोड हुन्छ। दिनेले पनि नाथे एक रुपैयाँ के खोज्नु ? भन्ठान्छ। त्यही भएर तपाईंको पेसा निर्वाध चलिरहन्छ। सोच्नुहोस् तपाईंको समाजसेवा न्यायसंगत होला त ? अचेल एउटा व्यवसाय खुबै फापेको देखिन्छ सम्मान र अभिनन्दन। पैसावाललाई सम्मान चाहिएको छ। धन्दा नमान्नुहोस् त्यसका संस्था बग्रेल्ती छन्। तपाईंलाई कति हजार वा कति लाखको पुरस्कार थाप्नु छ, भन्नुहोस्। आफैं रकम दिनुहोस्। त्यसको कार्यक्रम गर्ने खर्च व्यहोर्नुहोस्। दोसल्ला आफैं किन्नुहोस्। साथमा आयोजक संस्थालाई सेवा शुल्क टक््रयाउनुहोस्। सम्मान पाउने तपाईंको अभिलाषा पूरा भइहाल्छ। उसको पनि व्यापार चल्छ। विनविन को यो धन्दा निकै फैलिएको छ। समाजसेवा यस्तै अर्को व्यवसाय हो। यसमा पनि झार्ने र कमाउने शैली उही प्रयोग हुन्छ। ००० दार्चुला सदरमुकाम बाढीले डुब्दा विदेशबाट करोडौं उठ्यो। त्यो कहाँ पुग्यो लेखाजोखा छैन। हरेक सिजन देशमा कुनै न कुनै विपत्ति आएकै हुन्छ। दानी नेपालीले ती सबै दुःखद क्षणमा दिएकै हुन्छन्। सदुपयोग भने औंलामा गन्नैपर्ने हुन्छ। जबजब देशमा विपत्ति हुन्छ, समाजसेवा खेती निकै मौलाउँछ। भूकम्पले कति घरवारविहीन हुँदा कतिका दरबार जोडिए। पीडितका अगाडि गोहीका आँसु चुहाउँदै सहयोगका त्यान्द्रातुन्द्री तिनले छरे। ठूलो हिस्साले आफ्नै गोजी भरे। अहिले बारापर्सामा अकल्पनीय विपत्ति आइलागेको छ। अप्रत्यासित हुरीभुमरीले २७ जनाको निधन भयो। ४ सयभन्दा बढी घाइते भए। आधा दर्जनभन्दा बढी गाउँका ४ हजारभन्दा बढी घरपरिवार विस्थापित भए। त्यहाँको अवस्था कहालीलाग्दो छ। अब त्यो पीडाको व्यापार गर्ने देशमा धेरै हुनेछन्। आफ्नो होइन, अरूको गोजीको पैसा मागेर समाजसेवी बन्न हौसिनेहरू बग्रेल्ती देखिनेछन्। पीडितका पीडासामु केही रुपैयाँको राहत बोकेर गलाभरिको माला हल्लाउँदै ती झुल्किनेछन्। र, आफैं भन्नेछन् मजस्तो समाजसेवी अरू को होला ?"
एन्फाको आर्थिक नियमावली र कार्यविधि तयार,"काठमाडौं : अखिल नेपाल फुटबल संघ (एन्फा) को आर्थिक नियमावली र कार्यविधि तयार भएको छ। एन्फालाई पारदर्शी बनाउने अभियानसहित एक वर्षअघि एन्फा नेतृत्वमा आएको कर्माछिरिङ शेर्पाको टोलीले आर्थिक नियमावली र कार्यविधि तय गरेको हो। एन्फाले सोमबार पत्रकार सम्मेलन गरी आर्थिक नियमावलीबारे जानकारी दिएको छ। हामीले चुनावअघि एन्फालाई पारदर्शी ढंगले अगाडि बढाउन आर्थिक पारदर्शिताको कुरा गरेका थियौं। सोहीबमोजिम रोडम्याप तयार गरेका हौं, एन्फा अध्यक्ष शेर्पाले भने। उनले नियमावलीले नीतिगत रूपमा गाइड र कार्यविधिले प्रक्रियाको विषयमा काम गर्ने पनि बताए। एन्फाको आर्थिक नियमावलीलाई अडिट एन्ड कम्पलायन्स कमिटीले दिशानिर्देश गर्ने बताइएको छ। एन्फाले सार्वजनिक गरेको आर्थिक नियमावली र कार्यविधिमा पेस्की र फस्र्योट, खरिद तथा निर्माण, टेन्डर, विश्व फुटबल महासंघ (फिफा) र एसियाली फुटबल महासंघ (एएफसी) बाट प्राप्त अनुदान र सहयोगको कार्यान्वयन, खर्चको प्रक्रिया, भत्ता, पदाधिकारीको भ्रमणलगायत विषय समेटिएको छ। पहिलो पटक लिखित रूपमा तयार पारिएको यस नियमावली र कार्यविधिलाई व्यवहारमा लागू गरिने प्रतिबद्धता पनि शेर्पाले गरेका छन्।"
खेलमैदान बनाउन जुटे भकुण्डेवासी,"बेंसीसहर : चाउरी परेका गालामा फुलेका दाह्री। आँखामा पावरवाला चस्मा। शरीरमा स्टकोट र टाउकोमा ढाकाटोपी लगाएका अमरबहादुर रावल उमेरले ८० पुगे। यो उमेरमा खेल्न त के हिँडडुल गर्नसमेत उनलाई गाह्रो छ। तर, आफू खेल्न नसकेर के भयो त, छोरानातिका लागि चर्को घामको प्रवाह नगरी गाउँमा खेलमैदान बनाउन उनी श्रमदानमा जुटेका छन्। रावल मात्र हैन उनकै दमलीका दर्जनौँ महिला पुरुष आफ्ना नाति पुस्ताका लागि खेल मैदान बनाउन श्रमदान गरिरहेका छन्। बेंसीसहर नगरपालिका२ भकुण्डेमा स्थानीय अन्नपूर्ण युवा क्लबको अगुवाई बनिरहेको फुटबल मैदानका लागि बृद्धबृद्धाहरुले श्रम गरेका हुन्। बृद्धबृद्धासँगै युवा र बालबालिका पनि खेलमैदान निर्माणमा जुटेका छन्। हाम्रो खेल्ने उमेर त सकियो, अब छोरानाति राम्रो मैदानमा खेलेको हेर्न मन छ, अमरबहादुर रावलले भने, छोरानातिकै लागि भनेर सकि नसकी श्रम गरेको छु। चन्दापनि दिएको छु। भकुण्डेको खत्रीगाउँ नजिकैको गौचरन जमिनलाई सम्माएर खेलमैदान निर्माण गरिएको छ। इलेभेन ए साइडको खेलमैदान निर्माण गर्ने योजना गाउँलेको छ। सीमित स्रोत साधनका कारण हाल नाइन ए साइडको मैदान निर्माण भएको छ। २५ रोपनी क्षेत्रफलमा बनाउन लागिएको मैदानका लागि साढे नौ रोपनी जग्गा व्यक्तिसंग किन्नुपर्ने हुन्छ। खेलमैदानका लागि काजीराम बस्नेतले १ रोपनी, पदमकुमारी खड्काले साढे ८ आना, विष्णुमाया खड्काले ९ आना, लेखड्कबहादुर बस्नेतले ९ आना जग्गा दान दिएका छन्। बाँकी ७ रोपनी जग्गा किन्नका लागि चन्दा संकलन गरिएको खेलमैदान निर्माण समितिका अध्यक्ष मिलन थापाले बताए। १०५ मिटर लम्बाई र ७० मिटर चौडाईको खेलमैदानसँगै स्टेडिएम, कवर्डहल निर्माण गर्ने गाउँलेको योजना छ। सबै निर्माण सक्न साढे २ करोड रुपियाँ लाग्ने अनुमान छ। हालसम्म प्रतिनिधि सभा सदस्य एंव नेकपा संसदीय दलका प्रमुख सचेतक देवप्रसाद गुरुङले संसद पूर्वाधार कोषबाट १४ लाख र बेसीसहर नगरपालिकाले ५ लाख रुपैयाँ मैदान निर्माणमा सहयोग गरेका छन्। स्थानीयले ४ लाख ७८ हजार २ सय ७२ रुपियाँ चन्दा संकलन गरेर खर्च गरेका छन्। गाउँले सबै मिलेर खेलमैदान निर्माणमा जुटेका छौं। चर्को घामको प्रवाह नगरी २०० गाउँले ढुंगा निकाल्ने, माटो सम्माउने जस्ता काम गरेका छन्, अन्नपूर्ण खेलमैदान निर्माण समितिका सचिव गोविन्द खड्काले भने। उनका अनुसार गाउँका बुढापाका, आमा समूह, युवाहरु सबैले खेलमैदान निर्माणमा श्रमदान गरेका छन्। खेलमैदान निर्माणले गाउँलेमा खुसी छाएको वडाअध्यक्ष गणेश कंडेलले बताए । खेलमैदान पूर्ण रुपमा सम्पन्न गर्न आफूहरू लागिपर्ने उनले बताए। अन्नपूर्ण युवा क्लबका अध्यक्ष दीपक खड्काले खेलमैदान निर्माणले युवाहरुमा उत्साह थपिएको बताए। खेलमैदान निर्माण पूरा भएपछि प्रदेश स्तरीय खेल खेलाउन सकिने उनले बताए।"
८औं राष्ट्रिय खेलकुद: रंगशालाका लागि ६७ लाखका नयाँ पूर्वाधार,"नेपालगन्ज : ८औं राष्ट्रिय खेलकुद प्रतियोगिताका लागि निर्माणाधीन खेल पूर्वाधारमा पूर्वनिर्धारित परियोजनाभन्दा बाहेक ६७ लाख नयाँ व्ययभार थपिएको छ। नेपालगन्ज रंगशाला परिसरमा निर्माणाधीन परियोजनाभन्दा बाहेक सडक कालोपत्रे, विद्युत र लाइट, गेट, व्युटी यार्डको लगानीमा बजेट थपिएको प्रादेशिक खेलकुद विकास समिति प्रदेश ५ का अध्यक्ष भीम ओलीले जानकारी दिए। उनका अनुसार नेपालगन्ज रंगशाला पुग्ने सडक सुरुमा ग्राभेल गर्ने मात्र भनिएको थियो। अहिले कालोपत्रे गरिँदैछ। सडक कालोपत्रे गर्नका लागि ३० लाख बजेट थपिएको छ। जुन यसअघि कुनै निर्माण आयोजनामा राखिएको थिएन। त्यसैगरी रंगशाला परिसरमा पहिलो पटक एउटा हाइमास्क लाइट जडान गरिँदैछ।हाइमास्क बाहेकका पनि रंगशाला परिसरमा विद्युतीकरण र लाइटमा गरी २२ लाख रुपैयाँको नयाँ बजेट बनेको छ। रंगशालामा पहिलो पटक हाइमास्क लाइट जडान भएको हो। फुटबल खेल्नका लागि भने यो लाइट पर्याप्त हुँदैन। अझैं केही लाइट थप गर्नुपर्नेछ। त्यसैगरी नेपालगन्ज रंगशाला ४ फिट अग्लो भएको छ। पश्चिममा छानासहितको भीआइपी प्याराफिट र पूर्वमा विगतकै प्याराफिट छ। अहिले चारैतिर प्याराफिट थपिएको छ। रंगशालाभित्र प्रवेश गर्नका लागि दक्षिण र उत्तरमा थप दुईवटा गेट बनिरहेका छन्। जुन यसअघि रंगशाला निर्माण गर्ने बजेटमा समेटिएको थिएन। यी गेटका लागि साढे ७ लाखका दरले दुई वटाको १५ लाख रुपैयाँ थपिएको छ। रंगशालाको मैदान र भीआइपी प्याराफिटको गरी २५ करोडको संरचना मात्र विगतको टेण्डर प्रक्रियाबाट निर्माणाधीन छ। नयाँ बन्ने केही शौचालयको पनि रकम थपिएको छ। राष्ट्रिय खेलकुद परिषद्का सदस्य सचिव केशवकुमार विष्ट पूर्वनिर्धारित योजनाभन्दा बाहेकका कामका लागि थप रकम निकासा गर्नुपर्ने बताउँछन्। उनले अन्नपूर्ण पोस्ट्सँग भने, 'विगतमा योजना बनाउँदा प्राथमिकतामा राखिएन। अहिले आवश्यकता देखिएकाले काम भइरहेको छ।' ८औं राष्ट्रिय खेलकुद प्रतियोगिताका लागि बाँके, बर्दिया, दाङ, कपिलवस्तु र रुपन्देहीमा खेलका पूर्वाधारमा एक अर्ब रुपैयाँमा खेल पूर्वाधार निर्माण भइरहेका छन्। कूल बजेटको आधा रकम नेपालगन्ज रंगशाला परिसरमा निर्माणाधीन ८ खेलका पूर्वाधारमा खर्च भइरहेको छ।"
"आईपीएलमा सन्दीपको पहिलो ब्याटिङ, दिल्लीकाे हार","काठमाडौं : इन्डियन प्रिमियर लिग (आईपीएल)को सोमबार राति खेलिएको खेलमा सन्दीप लामिछाने आवद्ध टोली दिल्ली क्यापिटलले हार व्यहोरेको छ । दिल्ली किंग्स ११ पञ्जावसँग १४ रनले पराजित भएको हो। मोहली क्रिकेट मैदानमा भएको खेलमा दिल्लीले टस जितेर पहिले बलिङ रोजेको थियो । टस हारेर पहिले ब्याटिङ गरेको पञ्जावले निर्धारित २० ओभरमा ९ विकेट गुमाएर १६६ रन बनाएको थियो । १६७ रनको लक्ष्य पाएको दिल्ली १९२ ओभरमा १५२ रन बनाउँदा अलआउट हुन पुग्यो। १६७ रनको सामान्य लक्ष्य पाएको दिल्लीका लागि कप्तान श्रेयस इयर, शिखर धावन, रिसब पन्त र कोलिन इन्ग्रामले मध्यम स्कोर बनाए भने अन्यले ५ रन भन्दा बढी बनाउन सकेनन् । चार व्याट्म्यानले क्रमश २८, ३०, ३८ र ३९ रन बनाएको , कोल्कात्ता विरुद्ध ९९ रन बनाएका ओपरनर पृथ्वी शा पहिलो बलमा नै आउट भएका थिए । यस खेलमा नेपालका युवा क्रिकेटर सन्दीप लामिछानेले पनि ब्याटिङको मौका पाएका थिए । आइपीएलमा पहिलो पटक ब्याटिङको मौका पाएका सन्दीप पहिलो बलमा नै पञ्जाबका साम कुरनबाट बोल्ड आउट भए । दिल्लीको ब्याटिङलाइन धरासायी बनाउने क्रममा पञ्जाबका लागि इङ्ल्याण्डका खेलाडी साम कुरन एक्लैले ४ विकेट लिए। आईपीएल यस सिजनको दोस्रो खेलमा खेल्ने मौका पाएका सन्दीपले बलिङमा भने निकै राम्रो प्रदर्शन गरे । ४ ओभरमा २ विकेट लिएर २७ रन दिएका सन्दीप यस खेलमा पनि दिल्लीका लागि सबैभन्दा किफयती बलर बने। पहिलो विकेट सुरुमै गुमाए पनि त्यसपछिका ब्याट्सम्यानले राम्रो ब्याटिङ गरी दिल्लीलाई जित नजिक पुर्याएका थिए । १६ ३ ओभरमा १४४ रन बनाइसकेको दिल्लीलाई जितका लागि २१ बलमा २३ रन मात्रै चाहिएको थियो । १७ औं ओभरको चैथो बलमा रिसब पन्त आउट भएपछि दिल्लीको लगातार विकेट झर्न थाल्यो । थप ८ रन जोड्दा दिल्लीका बाँकी ६ विकेट गुमेपछि हार व्यहोर्न बाध्य भयो । ४ खेलमा २ जित र २ हार व्यहोरेका दिल्ली अंक तालिकाको ५ औं स्थानमा छरेको छ । भने ४ खेलमा ३ जित हात पारेको पञ्जाब दोस्रो स्थानमा उक्लिएको छ ।"
सन्धिखर्कको वार्दीमा खेल मैदान निर्माण सुरु,सन्धिखर्क : अर्घाखाँची जिल्लाको सन्धिखर्क नगरपालिका १ तुम्कोटको वार्दीमा खेल मैदान निर्माण हुने भएको छ। खेल मैदान निर्माण सुरु भएपछि खेल प्रेमी र खेलाडी हर्सित भएका छन। खेल मैदानको प्रदेशसभा सदस्य रामजीप्रसाद घिमिरे र सन्धिखर्क नगर प्रमुख कमलप्रसाद भुसालले संयुक्त रूपमा शिलान्यास गरेका छन्। नगरपालिकाले खेल मैदान निर्माणका लागि केही समय अगाडि ७५ लाखको टेन्डर आह्वान गरेको थियो। खुल्ला प्रतिस्पर्धाबाट अमर निर्माण सेवाको ४० लाखमा टेन्डर पारेपछि काम सुरु गरिएको हो। प्रदेश सभा सदस्य घिमिरेले खेलकुदले नै राष्ट्रलाई विश्वमा चिनाउने भएकाले प्रदेश सरकराबाट एक निर्वाचन क्षेत्र एक खेल मैदानको कार्यक्रम अघि सारिएको बताए। सन्धिखर्कमा राष्ट्रिय क्षेत्रीय स्तरका खेलकुद कार्यक्रम गर्नका लागि मैदानको अभाव रहेकोले बार्दीमा खेल मैदान निर्माण गर्न लागिएको नगर प्रमुख कमलप्रसाद भुसालले बताए।
"आईपीएलमा सन्दीपको पहिलो ब्याटिङ, दिल्लीकाे हार","काठमाडौं : इन्डियन प्रिमियर लिग (आईपीएल)को सोमबार राति खेलिएको खेलमा सन्दीप लामिछाने आवद्ध टोली दिल्ली क्यापिटलले हार व्यहोरेको छ । दिल्ली किंग्स ११ पञ्जावसँग १४ रनले पराजित भएको हो। मोहली क्रिकेट मैदानमा भएको खेलमा दिल्लीले टस जितेर पहिले बलिङ रोजेको थियो । टस हारेर पहिले ब्याटिङ गरेको पञ्जावले निर्धारित २० ओभरमा ९ विकेट गुमाएर १६६ रन बनाएको थियो । १६७ रनको लक्ष्य पाएको दिल्ली १९२ ओभरमा १५२ रन बनाउँदा अलआउट हुन पुग्यो। १६७ रनको सामान्य लक्ष्य पाएको दिल्लीका लागि कप्तान श्रेयस इयर, शिखर धावन, रिसब पन्त र कोलिन इन्ग्रामले मध्यम स्कोर बनाए भने अन्यले ५ रन भन्दा बढी बनाउन सकेनन् । चार व्याट्म्यानले क्रमश २८, ३०, ३८ र ३९ रन बनाएको , कोल्कात्ता विरुद्ध ९९ रन बनाएका ओपरनर पृथ्वी शा पहिलो बलमा नै आउट भएका थिए । यस खेलमा नेपालका युवा क्रिकेटर सन्दीप लामिछानेले पनि ब्याटिङको मौका पाएका थिए । आइपीएलमा पहिलो पटक ब्याटिङको मौका पाएका सन्दीप पहिलो बलमा नै पञ्जाबका साम कुरनबाट बोल्ड आउट भए । दिल्लीको ब्याटिङलाइन धरासायी बनाउने क्रममा पञ्जाबका लागि इङ्ल्याण्डका खेलाडी साम कुरन एक्लैले ४ विकेट लिए। आईपीएल यस सिजनको दोस्रो खेलमा खेल्ने मौका पाएका सन्दीपले बलिङमा भने निकै राम्रो प्रदर्शन गरे । ४ ओभरमा २ विकेट लिएर २७ रन दिएका सन्दीप यस खेलमा पनि दिल्लीका लागि सबैभन्दा किफयती बलर बने। पहिलो विकेट सुरुमै गुमाए पनि त्यसपछिका ब्याट्सम्यानले राम्रो ब्याटिङ गरी दिल्लीलाई जित नजिक पुर्याएका थिए । १६ ३ ओभरमा १४४ रन बनाइसकेको दिल्लीलाई जितका लागि २१ बलमा २३ रन मात्रै चाहिएको थियो । १७ औं ओभरको चैथो बलमा रिसब पन्त आउट भएपछि दिल्लीको लगातार विकेट झर्न थाल्यो । थप ८ रन जोड्दा दिल्लीका बाँकी ६ विकेट गुमेपछि हार व्यहोर्न बाध्य भयो । ४ खेलमा २ जित र २ हार व्यहोरेका दिल्ली अंक तालिकाको ५ औं स्थानमा छरेको छ । भने ४ खेलमा ३ जित हात पारेको पञ्जाब दोस्रो स्थानमा उक्लिएको छ ।"
सन्धिखर्कको वार्दीमा खेल मैदान निर्माण सुरु,सन्धिखर्क : अर्घाखाँची जिल्लाको सन्धिखर्क नगरपालिका १ तुम्कोटको वार्दीमा खेल मैदान निर्माण हुने भएको छ। खेल मैदान निर्माण सुरु भएपछि खेल प्रेमी र खेलाडी हर्सित भएका छन। खेल मैदानको प्रदेशसभा सदस्य रामजीप्रसाद घिमिरे र सन्धिखर्क नगर प्रमुख कमलप्रसाद भुसालले संयुक्त रूपमा शिलान्यास गरेका छन्। नगरपालिकाले खेल मैदान निर्माणका लागि केही समय अगाडि ७५ लाखको टेन्डर आह्वान गरेको थियो। खुल्ला प्रतिस्पर्धाबाट अमर निर्माण सेवाको ४० लाखमा टेन्डर पारेपछि काम सुरु गरिएको हो। प्रदेश सभा सदस्य घिमिरेले खेलकुदले नै राष्ट्रलाई विश्वमा चिनाउने भएकाले प्रदेश सरकराबाट एक निर्वाचन क्षेत्र एक खेल मैदानको कार्यक्रम अघि सारिएको बताए। सन्धिखर्कमा राष्ट्रिय क्षेत्रीय स्तरका खेलकुद कार्यक्रम गर्नका लागि मैदानको अभाव रहेकोले बार्दीमा खेल मैदान निर्माण गर्न लागिएको नगर प्रमुख कमलप्रसाद भुसालले बताए।
एन्फाको आर्थिक नियमावली र कार्यविधि तयार,"काठमाडौं : अखिल नेपाल फुटबल संघ (एन्फा) को आर्थिक नियमावली र कार्यविधि तयार भएको छ। एन्फालाई पारदर्शी बनाउने अभियानसहित एक वर्षअघि एन्फा नेतृत्वमा आएको कर्माछिरिङ शेर्पाको टोलीले आर्थिक नियमावली र कार्यविधि तय गरेको हो। एन्फाले सोमबार पत्रकार सम्मेलन गरी आर्थिक नियमावलीबारे जानकारी दिएको छ। हामीले चुनावअघि एन्फालाई पारदर्शी ढंगले अगाडि बढाउन आर्थिक पारदर्शिताको कुरा गरेका थियौं। सोहीबमोजिम रोडम्याप तयार गरेका हौं, एन्फा अध्यक्ष शेर्पाले भने। उनले नियमावलीले नीतिगत रूपमा गाइड र कार्यविधिले प्रक्रियाको विषयमा काम गर्ने पनि बताए। एन्फाको आर्थिक नियमावलीलाई अडिट एन्ड कम्पलायन्स कमिटीले दिशानिर्देश गर्ने बताइएको छ। एन्फाले सार्वजनिक गरेको आर्थिक नियमावली र कार्यविधिमा पेस्की र फस्र्योट, खरिद तथा निर्माण, टेन्डर, विश्व फुटबल महासंघ (फिफा) र एसियाली फुटबल महासंघ (एएफसी) बाट प्राप्त अनुदान र सहयोगको कार्यान्वयन, खर्चको प्रक्रिया, भत्ता, पदाधिकारीको भ्रमणलगायत विषय समेटिएको छ। पहिलो पटक लिखित रूपमा तयार पारिएको यस नियमावली र कार्यविधिलाई व्यवहारमा लागू गरिने प्रतिबद्धता पनि शेर्पाले गरेका छन्।"
खेलमैदान बनाउन जुटे भकुण्डेवासी,"बेंसीसहर : चाउरी परेका गालामा फुलेका दाह्री। आँखामा पावरवाला चस्मा। शरीरमा स्टकोट र टाउकोमा ढाकाटोपी लगाएका अमरबहादुर रावल उमेरले ८० पुगे। यो उमेरमा खेल्न त के हिँडडुल गर्नसमेत उनलाई गाह्रो छ। तर, आफू खेल्न नसकेर के भयो त, छोरानातिका लागि चर्को घामको प्रवाह नगरी गाउँमा खेलमैदान बनाउन उनी श्रमदानमा जुटेका छन्। रावल मात्र हैन उनकै दमलीका दर्जनौँ महिला पुरुष आफ्ना नाति पुस्ताका लागि खेल मैदान बनाउन श्रमदान गरिरहेका छन्। बेंसीसहर नगरपालिका२ भकुण्डेमा स्थानीय अन्नपूर्ण युवा क्लबको अगुवाई बनिरहेको फुटबल मैदानका लागि बृद्धबृद्धाहरुले श्रम गरेका हुन्। बृद्धबृद्धासँगै युवा र बालबालिका पनि खेलमैदान निर्माणमा जुटेका छन्। हाम्रो खेल्ने उमेर त सकियो, अब छोरानाति राम्रो मैदानमा खेलेको हेर्न मन छ, अमरबहादुर रावलले भने, छोरानातिकै लागि भनेर सकि नसकी श्रम गरेको छु। चन्दापनि दिएको छु। भकुण्डेको खत्रीगाउँ नजिकैको गौचरन जमिनलाई सम्माएर खेलमैदान निर्माण गरिएको छ। इलेभेन ए साइडको खेलमैदान निर्माण गर्ने योजना गाउँलेको छ। सीमित स्रोत साधनका कारण हाल नाइन ए साइडको मैदान निर्माण भएको छ। २५ रोपनी क्षेत्रफलमा बनाउन लागिएको मैदानका लागि साढे नौ रोपनी जग्गा व्यक्तिसंग किन्नुपर्ने हुन्छ। खेलमैदानका लागि काजीराम बस्नेतले १ रोपनी, पदमकुमारी खड्काले साढे ८ आना, विष्णुमाया खड्काले ९ आना, लेखड्कबहादुर बस्नेतले ९ आना जग्गा दान दिएका छन्। बाँकी ७ रोपनी जग्गा किन्नका लागि चन्दा संकलन गरिएको खेलमैदान निर्माण समितिका अध्यक्ष मिलन थापाले बताए। १०५ मिटर लम्बाई र ७० मिटर चौडाईको खेलमैदानसँगै स्टेडिएम, कवर्डहल निर्माण गर्ने गाउँलेको योजना छ। सबै निर्माण सक्न साढे २ करोड रुपियाँ लाग्ने अनुमान छ। हालसम्म प्रतिनिधि सभा सदस्य एंव नेकपा संसदीय दलका प्रमुख सचेतक देवप्रसाद गुरुङले संसद पूर्वाधार कोषबाट १४ लाख र बेसीसहर नगरपालिकाले ५ लाख रुपैयाँ मैदान निर्माणमा सहयोग गरेका छन्। स्थानीयले ४ लाख ७८ हजार २ सय ७२ रुपियाँ चन्दा संकलन गरेर खर्च गरेका छन्। गाउँले सबै मिलेर खेलमैदान निर्माणमा जुटेका छौं। चर्को घामको प्रवाह नगरी २०० गाउँले ढुंगा निकाल्ने, माटो सम्माउने जस्ता काम गरेका छन्, अन्नपूर्ण खेलमैदान निर्माण समितिका सचिव गोविन्द खड्काले भने। उनका अनुसार गाउँका बुढापाका, आमा समूह, युवाहरु सबैले खेलमैदान निर्माणमा श्रमदान गरेका छन्। खेलमैदान निर्माणले गाउँलेमा खुसी छाएको वडाअध्यक्ष गणेश कंडेलले बताए । खेलमैदान पूर्ण रुपमा सम्पन्न गर्न आफूहरू लागिपर्ने उनले बताए। अन्नपूर्ण युवा क्लबका अध्यक्ष दीपक खड्काले खेलमैदान निर्माणले युवाहरुमा उत्साह थपिएको बताए। खेलमैदान निर्माण पूरा भएपछि प्रदेश स्तरीय खेल खेलाउन सकिने उनले बताए।"
८औं राष्ट्रिय खेलकुद: रंगशालाका लागि ६७ लाखका नयाँ पूर्वाधार,"नेपालगन्ज : ८औं राष्ट्रिय खेलकुद प्रतियोगिताका लागि निर्माणाधीन खेल पूर्वाधारमा पूर्वनिर्धारित परियोजनाभन्दा बाहेक ६७ लाख नयाँ व्ययभार थपिएको छ। नेपालगन्ज रंगशाला परिसरमा निर्माणाधीन परियोजनाभन्दा बाहेक सडक कालोपत्रे, विद्युत र लाइट, गेट, व्युटी यार्डको लगानीमा बजेट थपिएको प्रादेशिक खेलकुद विकास समिति प्रदेश ५ का अध्यक्ष भीम ओलीले जानकारी दिए। उनका अनुसार नेपालगन्ज रंगशाला पुग्ने सडक सुरुमा ग्राभेल गर्ने मात्र भनिएको थियो। अहिले कालोपत्रे गरिँदैछ। सडक कालोपत्रे गर्नका लागि ३० लाख बजेट थपिएको छ। जुन यसअघि कुनै निर्माण आयोजनामा राखिएको थिएन। त्यसैगरी रंगशाला परिसरमा पहिलो पटक एउटा हाइमास्क लाइट जडान गरिँदैछ।हाइमास्क बाहेकका पनि रंगशाला परिसरमा विद्युतीकरण र लाइटमा गरी २२ लाख रुपैयाँको नयाँ बजेट बनेको छ। रंगशालामा पहिलो पटक हाइमास्क लाइट जडान भएको हो। फुटबल खेल्नका लागि भने यो लाइट पर्याप्त हुँदैन। अझैं केही लाइट थप गर्नुपर्नेछ। त्यसैगरी नेपालगन्ज रंगशाला ४ फिट अग्लो भएको छ। पश्चिममा छानासहितको भीआइपी प्याराफिट र पूर्वमा विगतकै प्याराफिट छ। अहिले चारैतिर प्याराफिट थपिएको छ। रंगशालाभित्र प्रवेश गर्नका लागि दक्षिण र उत्तरमा थप दुईवटा गेट बनिरहेका छन्। जुन यसअघि रंगशाला निर्माण गर्ने बजेटमा समेटिएको थिएन। यी गेटका लागि साढे ७ लाखका दरले दुई वटाको १५ लाख रुपैयाँ थपिएको छ। रंगशालाको मैदान र भीआइपी प्याराफिटको गरी २५ करोडको संरचना मात्र विगतको टेण्डर प्रक्रियाबाट निर्माणाधीन छ। नयाँ बन्ने केही शौचालयको पनि रकम थपिएको छ। राष्ट्रिय खेलकुद परिषद्का सदस्य सचिव केशवकुमार विष्ट पूर्वनिर्धारित योजनाभन्दा बाहेकका कामका लागि थप रकम निकासा गर्नुपर्ने बताउँछन्। उनले अन्नपूर्ण पोस्ट्सँग भने, 'विगतमा योजना बनाउँदा प्राथमिकतामा राखिएन। अहिले आवश्यकता देखिएकाले काम भइरहेको छ।' ८औं राष्ट्रिय खेलकुद प्रतियोगिताका लागि बाँके, बर्दिया, दाङ, कपिलवस्तु र रुपन्देहीमा खेलका पूर्वाधारमा एक अर्ब रुपैयाँमा खेल पूर्वाधार निर्माण भइरहेका छन्। कूल बजेटको आधा रकम नेपालगन्ज रंगशाला परिसरमा निर्माणाधीन ८ खेलका पूर्वाधारमा खर्च भइरहेको छ।"

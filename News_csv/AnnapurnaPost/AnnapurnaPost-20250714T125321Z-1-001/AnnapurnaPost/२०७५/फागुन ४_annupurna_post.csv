शीर्षक,विवरण
भ्यालेनटाइन डे र रोमान्टिक लभ,"फ्रेब्रुअरी १४ को सप्ताह प्रेमजोडीबीच विभिन्न डे सेलिब्रेसन का साथ सकिएको छ। थुप्रै मिथक बोकेको भ्यालेन्टाइन डे अर्थात् प्रणय दिवसका सन्दर्भ पारेर युवाहरू कतै छताछुल्ल त कतै लुकिछिपी नै किन नहोस्, रोमान्टिक लभ मा देखिन्छन्। यस्तो रोमान्टिक लभलाई सघाउन कैयन् रेस्टुराँ, होटेल आदिमा युवा समूहले कार्यक्रम नै बनाएर भव्यता दिएका छन् भने सामाजिक सञ्जालले पनि यो माहोल थप रोमाञ्चित बनाइदिएको छ। त्यति मात्र होइन, माया प्रेमका साहित्य सर्वत्र पोखिएका छन्। कोही बुझेर ह्याप्पी भ्यालेन्टाइन डे भन्दैछन् त कैयन्ले नबुझेरै भन्नुपर्छ भन्दै भ्यालेन्टाइन भन्दैछन्। जे होस्, रोमान्टिक लभलाई बल दिने काम गरेको भ्यालेन्टाइन डे काठमाडौंसहित देशभर नै यसको रौनक देखियो। फ्रेब्रुअरी १४ मा मनाइने यो दिवस विभिन्न देशमा फरकफरक र विभिन्न विश्वासका साथ मनाइएको पाइन्छ। पश्चिमी र पूर्वीसंसारमा यो दिनको आफ्नै शैलीको उत्सव छ। रोमान्टिक लभको चर्चा चलिरहेकै बेला मलाई झट्ट एकजना दृष्टिविहीन युवतीको सम्झना आयो। केही वर्षपहिले उनका बारेमा लेखेकी थिएँ। उनी पनि कुनै समय यस्तै रोमान्टिक लभ मा थिइन्। उनी सबलांग युवासँगको प्रेममा परेपछि गर्भवती भइन्। त्यसपछि उनलाई छाडेर उनका प्रेमी भारततिर कुलेलम ठोकेसँगै उनको रोमान्टिक लभ सकियो। त्यो रोमान्टिक लभ अन्यत्रै सर्यो। अर्को उदाहरण छ। मसँगै स्नाकोत्तर पढ्ने युवतीको आफ्नै कक्षाका युवासँग रोमान्टिक लभ भयो। पछि त्यसलाई उनीहरूले विवाहमा परिणत गरे। कैयन् युवायुवती रोमान्टिक लभलाई विवाहमा परिणत गर्छन् त कतिपयको रोमान्टिक लभ रोमान्समै सीमित हुन्छ, राख्न चाहन्छन्। आखिर कहाँ हुन्छ त यस्तो प्रेम ? के प्रेम यौन आसक्ति हो ? कि यो विवाहका लागि पूर्वतयारी ? वा एक्लोपन हटाउने हतियार ? यही प्रश्नको सेरोफेरोमा रोमान्टिक लभका बारेमा चर्चा चलिरहँदा कैयन्ले यस्तो प्रेम ईश्वरको आज्ञाद्वारा हुने र मुक्तिको बाटो भन्छन्। कतिले स्वार्थ, लोभ, मोहभन्दा माथि, भाग्यले जुराएको भन्दै तर्क गर्ने गर्छन्। कैयन्ले प्रेमले जात, धर्म, संस्कार, परम्परा, भूगोल, वर्ग, वर्ण केही नहेर्ने तर्क गर्ने गर्छन्। प्रेम त स्वच्छ दुई आत्माको मिलन भन्छन्। भन्छन्, यसलाई रोक्न सक्ने तागत संसारमा कसैसँग छैन। रोमान्टिक लभको रौनक हेर्दा यी प्रश्नहरूको उत्तर समाजशास्त्रभित्र खोज्ने प्रयास गरिएको छ। युरोपबाट सुरु भएको भनिएको पुँजीवादसँगै त्यतैबाट रोमान्टिक लभ पनि भित्रियो। लिन्डोहमले रोमान्टिक लभको पश्चिमी आदर्श मुख्य रूपमा यौन क्रियामा संलग्न हुनका लागि सामाजिक रूपमा स्वीकार्य प्रदान गर्नु हो भनेका छन्, जुन सम्बन्ध विवाहमा परिणत हुन सक्छ। परम्परागत कृषि समाजमा रोमान्टिक लभ हुन सक्दैन। परिवारको रोजाइ वा सामाजिक संस्कार र संस्कृतिभित्र रहेर विवाहभित्र वा बाहिर प्रेम हुन सक्छ। तर यहाँ उल्लेख गरिएजस्तो रोमान्टिक लभ हुन सक्दैन, जहाँ यौन क्रियाको अहम् भूमिका हुन्छ। विद्वान् लोरेन्स स्टोनका अनुसार आर्थिक उत्पादन र श्रम बजारहरूमा परिवर्तनले युवालाई प्रेम विवाहमा बढावा दिन मद्दत पुर्यायो। परिवारको पारिवारिक छनोट कम हँुदै गयो। यस्तोमा व्यक्ति आफैं साझेदार खोज्न तयार भयो। उनका अनुसार सहरीकरण, पुँजीवादले कमै झाँगेकोमा अझै पनि जवान व्यक्तिहरू परिवारले रोजेकासँग विवाहका लागि तयार छन्, जहाँ यस्तो प्रेम पनि आवश्यक छैन। स्टोनको तर्कमा अठारौं शताब्दीअगाडि रोमाञ्टिक लभ सुरु नै भएको थिएन। त्यसबेलासम्म समाजमा असुरक्षा र मृत्युदरको अत्यधिक थियो, जसले मान्छेमा माया र आकर्षणलाई बढाउँदैनथ्यो। उनी भन्छन्, गरिबीमा भावना र माया हुर्कन सक्दैन। उनको यो तर्कमाथि व्यापक आलोचना भएको छ तथापि मृत्युदर तथा असुरक्षा धेरै भएको समाजमा रोमाञ्टिक लभ हुर्कन नसक्नेमा धेरै सहमत छन्। स्टोनको अध्ययनको निष्कर्ष छ, रोेमाञ्टिक लभ भनेको सत्रौं तथा अठारौं शताब्दीमा युरोपमा भएको जनसांख्यिक, औद्योगिक तथा पुँजीवादी क्रान्तिको परिणाम हो। स्टोनले भनेजस्तै हाम्रो समाजमा हेर्ने हो भने केही वर्षअघिसम्म पनि यस्तो प्रेम स्वीकार्य थिएन। अझ पनि विकट गाउँ, विपन्न बस्तीहरूमा यस्ता प्रेम सायदै होला। जसलाई बिहान र साँझको छाक टार्न मजदुरी गर्नुपर्छ, उनीहरूका लागि प्रेममा रमाउने कुरा कति सम्भव होला ? मानवशास्त्री एजे म्याकफारलेनले पनि यो कुरा स्विकारेका छन्। उनले आफ्नो लेख लभ एन्ड क्यापिटालिज्म अर्थात् माया र पुँजीवादमा रोमान्टिक लभ पुँजीवादको उपज भएको तर्क गरेका छन्। द्रूतगतिमा भइरहेको औद्योगिक विकास, सहरीकरण र पुँजीवाद झाँगिदै गएको समाजमा यस्तो प्रेम बढ्दै जाने उनको तर्क छ। उनी अगाडि लेख्छन्, रोमाञ्टिक लभ र लभ म्यारिज भन्ने कुरा औद्योगिक क्रान्ति र सहरीकरणको साइड इफेक्ट हो। रोमान्टिक लभ कहाँ हुन्छ, कहिले हुन्छ, कसका बीचमा हुन्छ भन्ने कुरा स्वतन्त्र छैन। व्यक्ति प्रेम गर्न स्वतन्त्र छैनौं। व्यक्तिलाई पुँजीवादले सेप गरेको छ। प्रेम आधुनिकीकरण र बजारीकरणको उपज हो। प्रेम आफैं हुन्छ, प्रेमको जात हुँदैन, व्यक्ति प्रेमका लागि स्वतन्त्र छ, प्रेमले धनी र गरिब हेर्दैन भन्ने मान्यता माथि प्रश्न उठेको छ। माथिका तथ्य हेर्दा रोमान्टिक लभ सर्वकालिक र सर्वव्यापी कुरा होइन। यो त समाज विकासका क्रममा खास अवस्थाले निर्माण गरेको हो। बजारमुखी सामाजिक संरचनाले व्यक्तिको जीवन निर्धारण गरेको छ। त्यसैले कोही पनि प्रेमी वा प्रेमिका छनोट गर्न स्वतन्त्र छैन। प्रेमी वा पे्रमिका छनोट गर्न सामाजिक सम्बन्ध र संरचनाले प्रभाव पार्ने गर्छ। हाम्रो परम्परागत कृषि समाजमा कहाँ प्रेम सम्भव थियो। हाम्रै आमा, हजुरआमाहरूका पालामा सात वर्षमै विवाह हुन्थ्यो। परिवार चलाउन वा कृषि मजदुर भित्याउन विवाह हुने समाजमा के रोमान्टिक लभ सम्भव थियो त ? त्यो सामाजिक संरचनामा विवाह केवल कृषि काम र सन्तान उत्पादनका लागि गरिन्थ्यो। पुँजीवाद सुरु भएयताको साहित्य, फिल्म, उपन्यास, मिडिया, सामाजिक सञ्जालले रोमान्टिक लभलाई अति आदर्श र भावनाका माध्यमबाट मानिसलाई प्रेम आफैं हुन्छ, मन मिलेपछि जोसुकैसँग हुन्छ, कुनै जाति, वर्ण, वर्गले लछारपाटो लाउँदैन यो त निर्मल आत्माबाट उत्पत्ति हुन्छ भनी भ्रममा पारेको छ। राल्फ लिन्टनका अनुसार यस्तो प्रेम यौन वासनाका लागि सोझा व्यक्तिलाई भ्रममा पार्ने कुरा हो। अन्त्यमा भन्न सकिन्छ, पुँजीवादको अस्तित्वमा मात्र रोमान्टिक लभ हुन्छ। अहिले देखिएको भ्यालेनटाईन डेको सेलिब्रेसन पुँजीवादकै उपज हो। बोहरा त्रिवि समाजशास्त्र विभागमा एमफिल अध्ययनरत छिन्।"
किन मौन छन् नेपाली अभिनेत्रीहरू ?,"चलचित्रलाई क्यामराले लेखिने उपन्यास मानिन्छ। क्यामराले भने त्यही दृश्य मात्र लेख्छ, जुन क्यामराफ्रेमभित्र अटाउँछ। अथवा भनौं क्यामराको फ्रेमभित्र के राख्ने, के नराख्ने भन्ने निर्णय निर्देशकको आँखाले गर्छ। क्यामराको त्यही फ्रेमभित्र कलाकारले पनि आफ्नो स्पेस बनाएका हुन्छन्। तर चलचित्र निर्माण गर्ने क्रममा फ्रेमबाहिर कलाकारहरूले भोग्ने जीवनलाई भने कुनै क्यामराले खिचेको हुँदैन। क्यामराफ्रेम बाहिरको त्यस्तै अलिखित चलचित्रलाई मी टू आन्दोलनले उजागर गरिदिएको छ। यो आन्दोलनको जरा अमेरिकी मानव अधिकारकर्मी तराना बुर्केले सन् २००६ तिरै यौन हिंसामा परेका महिलालाई मी टू अर्थात् म पनि तिमीजस्तै यौन हिंसापीडित हुँ भन्ने आशयको सहमति निर्माण गर्न सुरु गरेको सार्वजनिक अभियानमा पुग्छ। तर सन् २०१७ मा हलिउड अभिनेत्री एलिसा मिलानोले गरेको एउटा ट्विटबाट यसले आन्दोलनको रूप लियो। आफ्नो ट्विटर अकाउन्टमा एउटा स्क्रिनसटसहित उनले ट्विट गरेकी थिइन्, यदि तपाईं यौन हिंसामा पर्नुभएको छ भने यो ट्विटरमा मी टू कमेन्ट गर्नुहोस्। मिलानोको उक्त ट्विटपछि हरेक पेसाका महिला यौन हिंसाविरुद्ध बोल्न थाले। हलिउड फिल्म निर्माता हार्वे विन्स्टिनविरुद्ध केही महिलाले यौन दुव्र्यवहारको आरोप लगाए। यो आरोप कानुनी प्रक्रियामा गयो। ८० भन्दा बढी युवतीले उनीविरुद्ध आवाज उठाए। हलिउडको यो मुद्दाले विश्वको ध्यान तान्यो। हार्वे सेप्टेम्बर २५ मा जेल परे। अनुसन्धानकै क्रममा द विनस्टिन कम्पनी र एकेडेमी अफ मोसन पिक्चर आर्टस एन्ड साइन्सेजको जिम्मेवारीबाट उनी हटाइए। छिमेकी राष्ट्र भारतमा पनि सन् २०१८ मा मी टूको आँधी नै पस्यो। बलिउडका चर्चित अभिनेता नाना पाटेकरदेखि चर्चित लेखक चेतन भगतसम्मलाई यौन हिंसाको आरोप लाग्यो। अभिनेत्री कंगना रनावतले पनि चलचित्र निर्देशक विकास बहललाई यौन हिंसाको आरोप लगाइन्। त्यस्तै भारतीय वैदेशिक मामिला राज्यमन्त्री एमजे अकबरमाथि पनि सहकर्मीलाई यौन हिंसा गरेको आरोप लाग्यो। बलिउड संगीतकार अनुमल्लिक पनि मी टू आन्दोलनबाट बच्न सकेनन्। इन्डियन आइडलका न्यायाधीश थिए, अचानक उनी हटाइए। आलोक नाथ, सुभाष घईलगायतका बडेबडे नाम सामाजिक सम्मानको दायराबाट बाहिर उछिट्टिए। सलोनी चोपराले मुख खोल्नासाथ साजिद खान चुरचुर भए। आमिर खानलगायतका बलिउड हस्तीहरूले मी टूले डामेकाहरूसँग काम नगर्ने घोषणा गरे। मी टू आन्दोलनले बलिउडको फोहोरी अनुहार मात्र उजागर गरेन, फिल्म उद्योगलाई नै प्रश्नको घेरामा तानिदियो। आफूले भोगेको यौन हिंसाबारे बलिउड अभिनेत्रीहरू बोल्ने क्रम अझै जारी छ। हलिउडबलिउडकलिउड हलिउडबाट सुरु भएको मी टू आन्दोलनको डढेलोले बलिउडको खरानी रङ पनि देखाइदियो। तर कलिउड भनेर चिनिने नेपालको चलचित्र उद्योगमा भने मी टूले खासै प्रभाव पार्न सकेन। नेपालको चलचित्र क्षेत्र महिला कलाकारका लागि अत्यन्तै सुरक्षित र नारीमैत्री भएरै यस्तो भएको हो त ? कि नेपालका महिला कलाकारले मी टू ह्यासट्यागमा जमेर कुरा राख्न नसकेका हुन् ? त्यसो त चलचित्र क्षेत्रमा महिला कलाकारले भोग्नुपरेका यौन हिंसाका कुरा पर्सनल स्पेसमा हुने गरेका छन्। ग्ल्यामरको उज्यालोमा पुग्न कस्ताकस्ता उदेकलाग्दा सम्झौता महिला कलाकारले गर्छन् र ग्ल्यामर उद्योगका शक्तिशाली मानिसहरू कसरी महिलाको शोषण गर्छन् भन्ने चर्चा पनि साँघुरा सर्कलहरूमा चल्ने गर्छन्। तर यस्ता चर्चा सार्वजनिक वृत्तमा आइपुग्दैनन्। इतिहासले देखाउँछ त्यस्ता घटना एकैपटक डरलाग्दो रूपमा मात्र प्रकट भएका छन्। अभिनेत्री श्रीषा कार्कीले आत्महत्या गरेको प्रसंग त्यस्तै एउटा दर्दनाक घटना थियो। आफूले भोगेको प्रत्यक्षपरोक्ष यौन हिंसाको प्रतिवादमा आत्महत्याजस्तो भयानक उपाय उनले किन अपनाउन पर्यो होला ? त्यसैगरी बारम्बार यौन शोषणमा परेकी अभिनेत्री जेसिका खड्काले पनि आत्महत्याकै बाटो किन रोजिन् ? जेसिका प्रकरणमा उनलाई बारम्बार यौन शोषण गरेको आरोपमा गायक प्रकाश ओझा जेल परे। यी दुई घटनाले पनि नेपाली चलचित्र उद्योगमा महिला कलाकार यौन हिंसामा पर्दा रहेछन् भन्ने पुष्टि हुन्छ। विभिन्न अभिनेत्री तथा नयाँ कलाकारमाथि भइरहेको हिंसा र यौन शोषणको घटनाले बेलाबेला नेपाली फिल्म बजार तात्ने गर्छ। तर यौन शोषणले जघन्य अपराध वा दुर्घटनाको रूप नलिँदासम्म कोही यसबारे बोल्न चाहँदैनन्। मी टू आन्दोलनले एउटा चोटिलो मौका दिँदा पनि यस क्षेत्रका महिलाले यौन हिंसाविरुद्ध बोल्ने हिम्मत गरेनन्। चलचित्र पत्रकार राजाराम फुयालका अनुसार त अन्य क्षेत्रको तुलनामा चलचित्र क्षेत्रमा यौन हिंसा बढी नै हुने गर्छ। उनी भन्छन्, यो क्षेत्रमा खराब नियतका मान्छेहरू प्रशस्तै भेटिन्छन्। श्रीषा र जेसिका आत्महत्या पनि सहकर्मीको कुनियतका कारण नै हुन पुगेका हुन्। एकातिर उनीहरूमा आत्मविश्वासको कमी भएको र अर्कोतिर हिंसामा परेको बेला सहयोग गर्ने हातहरू नभएकाले आत्महत्याजस्तो दर्दनाक बाटो जेसिका र श्रीषाले रोजेको हुनसक्ने उनको अनुमान छ। नेपालमा मी टू आन्दोलन पटक्कै नभएको चाहिँ होइन। पत्रकारहरू प्रभा कैनी, सुविना श्रेष्ठ, रश्मिला प्रजापति, उज्ज्वला मर्हजन, विम्मी शर्माहरूले आफूले भोगेको यौन दुव्र्यवहारको कुरा सार्वजनिक गरे। त्रिभुवन विश्वविद्यालयका प्राध्यापक कृष्णबहादुर भट्टचनलाई पनि उनका विद्यार्थीले यौन दुव्र्यवहारको आरोप लगाए। तर अभिनेत्री बेनिशा हमालले ग्ल्यामर, चलचित्र क्षेत्रमा पनि यौन दुव्र्यवहार हुने गरेको खुलासा गरे पनि यो क्षेत्रलाई भने मी टू आन्दोलनले खासै छोएन। के खोजिन्छ कथित सुन्दरताभित्र ? विभिन्न सरकारी तथा गैरसरकारी प्रतिवेदनअनुसार ७० प्रतिशत यौन हिंसा आफन्त वा सहकर्मीबाटै हुने गरेको देखिन्छ। महिला संरक्षण गर्ने अधिकार पाएका पुरुष आफन्त नै पीडक बनेर आउँछन् भने महिला सुरक्षित कसरी हुने ? हरेक क्षेत्रमा जस्तै चलचित्रमा पनि असल र खराब दुवै चरित्रका मानिस भएकाले आफूलाई आफैंले जोगाउनुपर्ने तर्क राख्छन् कलाकार। चलचित्र कलाकार संघकी महासचिवसमेत रहेकी अभिनेत्री सरिता लामिछाने चलचित्र क्षेत्रमा कला, अभिनयसँंगै शारीरिक सुन्दरताको बढी चर्चा हुने ठाउँ भएकाले पनि यस क्षेत्रमा महिला शोषण पर्ने सम्भावना पनि उत्तिकै रहने स्वीकार गर्छिन्। पुराना नायिका तथा कलाकार भुवनचन्द पनि चलचित्र क्षेत्रमा महिलालाई काम गर्न असहज भएको बताउँछिन्। उनी भन्छिन्, एक त सामाजिक संरचना नै पुरुषकेन्द्रित छ, अर्को महिलाको उपस्थिति पनि यस क्षेत्रमा तुलनात्मक रूपमा कम छ। निर्माता तथा निर्देशकले महिला कलाकारलाई सम्मान नगर्ने, पारि श्रमिकमा विभेद गर्ने, मेरै काम गर्ने त हो भनी जिस्काउने, छुने र प्रयोग गर्न खोज्ने गर्छन्। महिलाको अभिनय क्षमताभन्दा पनि सुन्दरताको प्रदर्शन बढी गर्न खोजिने उनको अनुभव छ। आफूमा आत्मविश्वास नभएका कलाकार धेरैजसो शोषणमा पर्ने गरेको बुझाइ छ करिश्मा मानन्धरको पनि। उनका अनुसार शोषणमा परेकै कारण कतिपय कलाकार पलायन भएका, अन्य पेसामा गएका र केही ड्रिपेसनमा परेका छन्। चलचित्र पत्रकार राजाराम फुयाल आफ्नो कार्यालयमा आएर गायिका र नायिकाले यौन हिंसा सुनाउने गरेको बताउँछन्। उनी भन्छन्, तर कोही पनि पत्रिकामा लेख्न र बाहिर सुनाउन चाहँदैनन्। उनका अनुसार, फिल्म खेलाइदिन्छु, गीत चर्चित बनाइदिन्छु भनेर अग्रजहरूले कलाकारसँग पैसा मागेर सताउने गर्छन्। पैसा सँगै शारीरिक सम्बन्धका लागि दबाब दिने गरेको घटना आफूसँगै प्रशस्तै रहेको उनको भनाइ छ। पीडित महिला कलाकार किन नबोलेका होलान् ? फुयाल भन्छन्, यहाँ उनीहरूलाई संरक्षण गर्ने कोही छैनन्, घरपरिवारले कुरा बुझ्दैन। करियरको ग्यारेन्टी छैन। जहाँ पनि महिलालाई नै दोष दिने संस्कार छ यहाँ त्यसैले पनि संकोच मानेका होलान्। सामाजिक संरचनामै विभेद नेपालमा हिंसापीडित महिलाले न्याय पाउने कुनै ग्यारेन्टी नभएको सरिता लामिछानेको तर्क छ। उनको आक्रोश छ, बालिका बलात्कार गर्नेलाई सजाय देऊ भनेर आन्दोलन गर्नुपर्ने यो ठाउँमा मलाई यौन हिंसा भयो भन्दा कसले पत्याउला ? अनि हिंसापीडित युवतीको प्रोटेट कसले गर्ने ? चलचित्र निर्माता तथा निर्देशक नवीन सुब्बा सामाजिक संरचनामै विभेद भएको स्विकार्छन्। महिलालाई हुर्काइने सामाजिक परिपाटी र मनोविज्ञानले उनीहरू खुलेर बोल्न नसकेको दाबी गर्छन् सुब्बा। चलचित्रका निर्माता, निर्देशक तथा अन्य मुख्य ठाउँमा पुरुषकै वर्चश्व छ। करियर अगाडि बढाउन पनि पुरुषहरूकै सहयोग चाहिने भएर पनि महिला नबोलेका होलान्, उनको ठम्याइ छ। पुरुषले ठूलै गल्ती गरेको किन नहोस्, महिलामाथि नै आरोप लगाउँछ हाम्रो समाज। पुरुष गलत कहिल्यै हुँदैन अनि कसरी बोलून् त महिला ? , अर्की अभिनेत्री रेखा थापा प्रश्न गर्छिन्। पतिसँग सम्बन्धविच्छेद गरेको र तीनचोटि बिहे बिग्रिएको पुरुषलाई कसैले केही भनेनन् तर आफ्नो चरित्रका बारेमा टीकाटिप्पणी भएको र नराम्रो भनिएको अनुभव सुनाइन् उनले। कुनै पनि विभेद या शोषण शक्तिसँग जोडिने तर्क गर्छन् फिल्म अनुसन्धाता अनुभव अजित। उनी भन्छन्, नीतिनिर्माणदेखि कार्यान्वयन तहसम्म पुरुषकै नेतृत्व हाबी छ। नियमकानुन महिलाका पक्षमा छैनन्। महिलाका कुरा सुनुवाइ नहुने भएपछि कसरी महिला कलाकार खुलेर बोल्न सकून् त ? उनका अनुसार बलिउड, हलिउडका कलाकार समाजमा लोकप्रिय र शक्तिशाली हुन्छन्। उनीहरूका फिल्मले समाजमा व्यापक प्रभाव पारेको हुन्छ। तर हामीकहाँ त्यस्तो चलचित्र बन्न सकेको छैन। कलाकारको विश्वास गरिँदैन। महिलाको पक्षमा सहयोग गर्ने र उनीहरूलाई संरक्षण गर्ने निकाय नभएकाले बोल्न नसकिएको करिश्माको अनुभव छ। उनी भन्छिन्, समाजका हरेक तह र तप्कामा जबसम्म महिलाको समान प्रतिनिधित्व र नीति निर्माणको ठाउँमा महिला पुग्दैनन्, महिलालाई अनुकूल हुने सामाजिक संरचना निर्माण हुन सक्दैन। नबोलेर भन्दा बोलेर झन् पीडित हुने अवस्था रहेकाले नायिकाहरू नबोलेका होलान्, सरिता लामिछानेको अनुभव छ। उनी भन्छिन्, तर म कहिल्यै यौन हिंसामा नपरेको र सानातिना घटना हुन थाल्दा प्रतिकार गर्ने गर्छु। उनी भन्छिन् महिलामा प्रतिकार गर्ने क्षमता र आत्मविश्वास छ भने कसैले पनि हिंसा गरिहाल्ने आँट गर्दैन। चलचित्र कलाकार संघकी महासचिव लामिछाने भन्छिन्, संघमा पनि यौन हिंसाबारेमा खासै गुनासा आउँदैनन्। उनी अगाडि थप्छिन्, केही केस दुवै पक्षको सहभागितामा समाधान गरेका छौं। उनका अनुसार अरूका बारेमा भन्न र लेख्न सजिलो छ, तर आफूले भोगेको हिंसा सुनाउन महिलालाई साँच्चिकै चुनौतीपूर्ण छ। हरेक क्षेत्रमा जस्तै चलचित्रमा पनि असल र खराब दुवैथरी मानिस हुने नायिका सुरक्षा पन्तको धारणा छ। पछिल्लो समय चलचित्र क्षेत्र केही सुरक्षित देखिएको उनको दाबी छ। उनी भन्छिन्, आफूले कामप्रति लगाब राख्ने सिरियस फिल्म मेकरहरूसँग काम गर्ने अवसर पाएकाले यौन हिंसामा परेकी छैन। जानकारीविना नै प्रवेश अध्ययन गरेका, पढेका, सिकेका र क्षमता भएकाहरू अभिनयमा आउँदा यौन हिंसामा कम पर्ने दाबी गर्छन् अभिनेत्रीहरू। फिल्म खेल्नकै लागि, सानो भूमिका पाउनकै लागि निर्माता र निर्देशकहरूको स्वार्थमा कलाकारहरुले अल्झिन नहुने अभिनेत्रीहरूको तर्क छ। अभिनयका क्रममा ससाना गलत व्यवहार पनि सहन नहुने र तत्काल प्रतिक्रिया दिने बानी भएमा यौन हिंसामा कम परिने बताउँछिन् सुरक्षा पन्त। उनका अनुसार परिवारको साथ र सल्लाहविना नै घरबाट भागेर कोही व्यक्तिको साथमा आउँदा कतिपय कलाकारले उसबाट पटकपटक यौनको सिकार हुनुपुरेको छ। पछिल्लो समय महिलाकेन्द्रित फिल्म निर्माणमा सक्रिय रेखा थापालाई हिम्मतवान् अभिनेत्री र निर्माताका रूपमा लिइन्छ। उनी भन्छिन्, दक्ष कलाकार हिंसामा पर्ने सम्भावना कम हुन्छ। तर पनि हाम्रो समाजमा अझै पनि महिलामाथि शोषण गर्न खोजिन्छ। अहिले निर्माता तथा निर्देशकहरू रूपभन्दा पनि सीप र क्षमतामा विश्वास गर्ने भएकाले सम्बन्धित विषयमा जानकार हुनैपर्छ। कतिपय कलाकार काम पाउनकै लागि हिंसा पनि सहन्छन्। त्यस अवस्थामा पीडकहरु थप शोषण गर्न लालयित हुने दाबी गर्छिन् सरिता लामिछाने। उनका अनुसार हामीकहाँ आफूलाई तयार बनाउनुभन्दा भनसुनमार्फत आउनेहरू पनि शोषणमा पर्ने गर्छन्। कहिलेकाहीं गल्ती भएमा त्यसको दोष महिलामाथि लगाउने, गाली गर्ने, अश्लील बोल्ने गर्छन्। कानुन नै फितलो कुनै पनि पेसामा अघि बढिसकेकालाई करियरको चिन्ता अवश्य हुन्छ। कार्यालयमा हाकिमबाट शोषणमा परेकी महिलालाई कसले न्याय दिने ? बोल्यो भने उसको जागिर पनि जान्छ। सहकर्मीबाट शोषणमा पर्ने सम्भावना पनि त्यत्तिकै रहन्छ। सुरक्षा पन्तको प्रश्न छ, पीडितलाई संरक्षण गर्ने उपयुक्त कार्यालय र संस्था छैन, अनि कसरी बोल्छन् त ? उनी फेरि पश्न गर्छिन्, मलाई समस्या पर्यो, तर मलाई कसले सहयोग गर्छ त ? मेरो कुरा कसले सुन्छ ? सहयोग गर्ने कोही छ ? उनका अनुसार दुईचार मिडियाले कसरी कहाँ, केके भयो भनेर सोध्ने गर्छन्, यसले पीडितलाई झन् समस्या पर्छ। ७० प्रतिशत यौन हिंसा आफन्तबाटै हुने करिश्मा भनाइ छ। उनी भन्छिन् हरेक ठाउँमा पुरुषको वर्चश्व छ। शोषणमा परे रिपोर्ट गर्न जाने ठाउँ पुलिस त्यहाँ पनि पुरुषकै अधिकारी छ। त्यहाँ प्रमाण खोजिन्छ, मलाई कसैले असहज ठाउँमा छोयो के प्रमाण देखाऊँ ? न्याय माग्न गयो मुद्दा फैसला गर्ने ठाउँमा पुरुष नै न्यायाधीश हुन्छ ? कानुनी प्रक्रिया पनि झन्झटिलो छ। पीडितलाई न्याय पाइन्छ भन्ने भरोसा नै छैन, करिश्मा मान्न्धरको आक्रोश थियो। व्यक्तिगत रूपमै प्रतिकार आफूलाई परेको हिंसाबारे बोल्नभन्दा पनि हिंसा नै हुन नदिन पहल गर्नुपर्ने तर्क छ रेखा थापाको। कसैमाथि शोषण हुन नदिन विद्यालय स्तरमै किशोरी शिक्षा अनिवार्य गर्नुपर्छ। हामीले बच्चा हुर्काउने बेलामै उनीहरूलाई हिंसाका बारेमा जानकारी गराउने, गलत र सही टचको बारेमा सानैदेखि सिकाउनुपर्ने मनोविद्हरू बताउँछन्। बच्चादेखि नै आफू केटाजस्तो तरिकाले हुर्केकाले पनि नराम्रो गर्नेलाई कुटिहाल्ने आदत भएका जानकारी दिइन् रेखा थापाले। उनी अगाडि थप्छिन्, कतिपय मानिसलाई त मैले प्रत्यक्ष झापड हानेकी छु। कुनियतकै कारण केही चलचित्रमा अभिनय नगरेको समेत उनले जानकारी दइन्। आफूले आफैंलाई माया र सम्मान गर्नु मुख्य कुरा हो। आफूमा भएको एउटा हिंसाको प्रतिकार गर्दा अनेकौं सम्भावित घटनाबाट बच्न सकिने दाबी उनको थियो। आफन्त वा छिमेकी कसैले गरेको दुव्र्यवहार पनि सहन नहुने तर्कमा सहमत छन् सरिता र करिश्मा पनि। उनीहरूका अनुसार हिंसापीडित महिलालाई संरक्षण गर्ने र उनीहरूको हक हितका लागि बोलिदिने शक्तिशाली संस्था स्थापना हुनुपर्छ। करिब बीस वर्षअगाडि एउटा चलचित्रका लागि पानीमा भिजेर ड्राइभ गर्ने सिन थियो। त्यसको सुटिङ गर्ने क्रममा निर्माता र निर्देशकले आफूलाई नराम्रो गाली गरेको र आफूले निर्मातालाई झापड हानेर प्रतिक्रिया दिएको अनुभव सुनाउँछिन् मानन्धर। उनी भन्छिन्, कसैले चरित्र हत्या गर्ने मनसायले नराम्रो तरिकाले लेख्यो भने पनि पत्रकारसँग रियाक्ट गर्ने बानी थियो मेरो। त्यसैले पनि होला त्यस्तो नराम्रो हिंसा सहनुपरेन। यौन हिंसाको सबैभन्दा राम्रो उपाय भनेको तत्कालै जे सकिन्छ त्यसैले प्रतिक्रिया दिने हो। बोलेर हुन सक्छ, अन्यत्रै गइदिएर हुन सक्छ या झापड हानेर। सरिता भन्छिन्, हिंसा सहेर पछि बोल्नुभन्दा अवस्था हेरेर तत्काल प्रतिक्रिया दिनु ठीक हो। सबै कलाकारले रियाक्ट गर्ने बानी सुरु गरौं।"
सुनिश्चित हुँदै विद्युत,"दुई देशबीचको इनर्जी बैंकिङ सम्झौताले नेपालको जगेडा बिजुली वर्षायाममा भारतमा खपत गराउन र हिउँदयाममा नेपालमा ल्याउन मद्दत पुग्नेछ यो वर्ष मुलुकको जलविद्युत् क्षेत्रमा सकारात्मक संकेत देखिएका छन्। पहिलो, बाह्य र दोस्रो आन्तरिक सुधार। बाह्यमा छिमेकी मुलुक भारतसित ऊर्जा व्यापारको दिगो सन्तुलन कायम हुने सैद्धान्तिक सहमति भएको छ, जसले नेपालको ऊर्जालाई सीमापारसम्म पुर्याउन मार्गप्रशस्त गर्छ। आन्तरिक सुधारतर्प नेपालको एकल क्रेता विद्युत् प्राधिकरणले ऊर्जा बजार विस्तारलाई व्यापक तुल्याउँदै लगेको छ। आन्तरिक र अन्तर्राष्ट्रिय दुवै क्षेत्रमा नेपालको जलविद्युत्मा उल्लेखनीय प्रगति हुने छाँटकाँट देखिएको छ। नेपालको सबैभन्दा घनिष्ट छिमेकी मुलुक भारतसित हिजोसम्म ऊर्जा व्यापारमा आशंका व्याप्त थियो। भारतले एक प्रकारले नेपालको ऊर्जालाई कुनै महत्व दिएको थिएन। नेपालको आग्रहलाई टाल्न नसकेकै कारण देखाउनकै लागि भए पनि सन् २०१४ मा ऊर्जा व्यापार सम्झौता भएको थियो। तर उक्त सम्झौता यथार्थमा कार्यान्वयन भएको थिएन। बरु सम्झौताको मर्मविपरीत भारतले अनेक बहाना झिक्दै गयो। कहिले नेपालबाट आयात हुने बिजुलीमा प्रतियुनिट २ रुपैयाँ भन्सार लिने, कहिले भारतीय लगानीबाहेकका अन्य देशका प्रवद्र्धकहरूले उत्पादन गरेको बिजुलीलाई आफ्नो भूमिमा वर्जित गर्ने, कहिले आफ्नै लगानीकर्तालाई पनि ऊर्जाको बजार नदिने। यी विभिन्न प्रवृत्तिले दुई देशबीच ऊर्जा व्यापार र आपसी सहयोग अघि बढ्न सकेको थिएन। नेपालको विद्युत् किन्न भारत सहमत यो पृष्ठभूमिमा भारतले यसै वर्ष पहिलोपटक ऊर्जा व्यापार सम्झौताको मर्मअनुसार आफ्नो सीमापार विद्युत् व्यापार निर्देशिकालाई संशोधन गर्यो। यसअघि भारत सरकार वा भारतीय कम्पनीको कम्तीमा ५१ प्रतिशत सेयर मात्र भएका कम्पनीहरूले उत्पादन गर्ने बिजुली मात्र आफ्नो भूमिमा प्रवेश गर्न पाउने निर्देशिका ल्याएर दुई देशबीचको सम्बन्धमा शंका उत्पादन गराइदिएको थियो। भारतीय विद्युत् मन्त्रालयले जारी गरेको यो निर्देशिकाले नेपालका खोलानाला कब्जा गर्ने खालको थियो। भारतले घोषित र औपचारिक रूपमै आफ्नोबाहेक अरूको लगानी भएको बिजुली नलिने भनेपछि नेपालको जलविद्युत्को लाइसेन्स लिन वा यहाँ आयोजना निर्माण गर्न भारतबाहेक अरू देश र तिनका कम्पनीलाई निषेध गरेसरह थियो। नेपालले भारतको यो निर्देशिका संशोधन गरी ऊर्जा व्यापार सम्झौताको मर्मअनुरूप अघि बढ्न निकै आग्रह गर्दै आएको थियो, तर भारतले सुनुवाइ गरेन। नेपालको आग्रहबमोजिम भारतले तीन महिनाअघि आफ्नो निर्देशिका संशोधन गर्यो। संशोधित निर्देशिकाले विगतमा लगाइएको प्रतिबन्ध हट्यो। नेपालको जलविद्युत्मा जसले लगानी गरे पनि त्यो बिजुली खरिद गर्ने संशोधित निर्देशिका आयो। यो संशोधनले नेपालको अन्तर्राष्ट्रिय विद्युत् व्यापारलाई फराकिलो पारिदिएको छ। भारतसहित अन्य देशका लगानीकर्ताले उत्पादन गरेको बिजुली अब भारतमा निकासीयोग्य हुन्छ। इनर्जी बैंकिङमा सहमति लगानीसम्बन्धी नीतिमा परिवर्तन गरेको भारतले अर्काे सकारात्मक छनक पनि दिएको छ नेपालभारत इनर्जी बैंकिङ। गत माघ दोस्रो साता पोखरामा सम्पन्न ऊर्जा सचिवस्तरीय बैठकले दुई देशबीच इनर्जी बैंकिङलाई सैद्धान्तिक सहमति दिएको हो। अबका केही दिनमा उक्त सहमतिअनुसार एउटा संयन्त्र स्थापना हुनेछ, जसले दुई देशबीच हुने ऊर्जा कारोबारलाई व्यवस्थित गर्नेछ। यो अवधारणाले नेपालको ऊर्जा विकासलाई थप टेवा पुर्याउनेछ। नेपालका नदीनालाको प्रकृति वर्षायाममा धेरै पानी आउने तर हिउँदमा एकतिहाइ मात्र बग्नेछ। नेपालका नदीहरूको यो प्रवृत्तिले गर्दा जतिबेला यहाँ धेरै बिजुली माग हुन्छ, त्यतिबेला उत्पादन भने कुल जडित क्षमतामा एकतिहाइ मात्र हुन्छ। अर्थात् माग ज्यादा, उत्पादन कम। अन्य विकल्प नभए लोडसेडिङ, जुन हामीले दैनिक १८ घन्टासम्म झेलेका थियौं। उता भारततर्प बिजुली उत्पादन र खपतको प्रकृति नेपालको भन्दा ठीक उल्टो छ। जतिबेला उनीहरूलाई धेरै बिजुली चाहिन्छ, त्यो समयमा नेपालले आपूर्ति गर्न सक्छ। अबको एक वर्षपछि माथिल्लो तामाकोसी (४५६ मेगावाट) बाट उत्पादन सुरु भएलगत्तै वर्षायाममा बिजुली जगेडा हुने देखिइसकेको छ। तर यही बेला हाम्रो माग भने घट्छ र जगेडा हुन आउँछ। यसरी परिपूरक रूपमा बिजुलीको माग र आपूर्ति दुई देशको बिजुली खपत प्रवृत्ति र प्रकृतिसित मेल खान्छ। यही मेललाई आपसी सम्बन्ध अझ बलियो बनाउँदै इनर्जी बैंकिङमा सहमति भएको हो। यो सहमतिले भारतलाई पनि उत्तिकै फाइदा पुग्छ। भारतमा बढ्दो विद्युत् माग र आर्थिक विकासले नवीकरणीय ऊर्जामा जान उसलाई दबाब दिँंदै आएको छ। करिब अढाई लाख मेगावाट जडित क्षमता रहेको भारतमा दुईतिहाइभन्दा बढी ऊर्जा कोइला (तापीय) बाट उत्पादन हुन्छ। विश्वका प्रदूषित सहरहरूमा भारतीय सहरहरू पनि पर्छन् र यो प्रदूषण पैलाउन ऊर्जा उत्पादनको पनि ठूलो भूमिका छ। भारतले विद्यमान १३२ केभीका सीमापार प्रसारण लाइनको क्षमता वृद्धि र सुदृढीकरण गर्नेलगायतका प्रस्ताव नेपालसमक्ष गरेकाले आगामी दिनमा दुई देशको विद्युत् (ऊर्जा) सम्बन्ध अझ गतिशील र परिपूरक बनाउने देखिन्छ। भारतले अत्यधिक विद्युत् खपत समय (पिक लोड) मा तापीय, सौर्य र वायु ऊर्जाले आफ्नो माग धान्न सक्दैन। यस्तो बेला उसको क्षमता (स्पिनिङ रिभर्ज) ले काम गर्दैन। जलविद्युत्जस्तो भनेकै समया स्विच दबाउनेबित्तिकै बिजुली उत्पादन हुने सुविधा तापीय ऊर्जामा हुँदैन। उदाहरणका लागि एक मेगावाटको माग धान्न उसले पाँच मेगावाट बिजुली जगेडा राख्नुपर्छ। कतिपय अवस्थामा भारतीय अदालतहरूले प्रदूषण पैलाउने ऊर्जा प्लान्ट बन्द गर्न आदेशसमेत दिइसकेका छन्। पेट्रो कोकबाट बिजुली उत्पादन गर्न भारतीय सर्वाेच्च अदालतले पूर्ण रोक लगाइसकेको छ। यी प्राविधिक, वातावरणीय बाध्यताले पनि उसले छिमेकीहरूसित जलविद्युत्मा सहकार्य राख्ने नीति लिएको देखिन्छ। अब इनर्जी बैंकिङले नेपालमा सम्भावित जगेडा बिजुलीको तनाव अन्त्य हुने अपेक्षा सरकार र विद्युत् प्राधिकरणको छ। विद्युत् प्राधिकरणले पाँच हजार सात सय मेगावाट बिजुलीको विद्युत् खरिद सम्झौता (पीपीए) गरिसकेको छ निजी क्षेत्रका। त्यस्तै थप पाँच हजार ६ सय मेगावाटका आयोजनाहरू पीपीएका विभिन्न चरणमा छन्। विद्युत् उत्पादनमा निजी क्षेत्र अगाडि हाल प्राधिकरणले ७६ वटा आयोजनाबाट ५ सय २० मेगावाटको बिजुली आफ्नो प्रणालीमा जोडिसकेको छ। एक सय १४ वटा विभिन्न आयोजना (कुल जडित क्षमता दुई हजार ५ सय मेगावाट) वित्तीय व्यवस्थापनसमेत भइसकेर निर्माणाधीन छन्। दुई हजार पाँच सय ८१ मेगावाटका एक सय १८ वटा आयोजनाहरू वित्तीय व्यवस्थापनका क्रममा छन्। जलविद्युत्मा नेपालका निजी क्षेत्र आकर्षित छन् भन्ने यी तथ्यांकले देखाउँछ। प्राधिकरण एकल क्रेता भएकाले उसलाई पीपीए गर्न बाध्यता छ। तर आर्थिक रूपले धान्न नसक्ने अवस्थाले उसले पीपीएसम्बन्धी नीतिलाई पुनरावलोकन पनि गर्दै आएको छ। सरकारले दस वर्षमा १५ हजार मेगावाट जलविद्युत् उत्पादन गर्ने घोषणालाई सफल पार्ने उद्देश्यले प्राधिकरणले पनि पीपीएसम्बन्धी नीतिमा पुनर्विचार गरेको हो। यसअनुसार कुल १५ हजार मेगावाटमा ३५ प्रतिशत नदी प्रवाही, ३० प्रतिशत अर्धजलाशययुक्त (पीआरओआर) र ३५ प्रतिशत जलाशययुक्त आयोजनाका पीपीए हुनेछन्। यसअनुसार धमाधम पीपीए पनि भइरहेकै छन्। हालको जडित क्षमतामा राज्यको भन्दा निजी क्षेत्रको उत्पादन बढी छ। यो सकारात्मक हो। बिजुली उत्पादन गर्ने घोषणा त गरियो, तर बजार खै ? यसैको तनावमा थियो प्राधिकरण। उसले र ऊर्जा मन्त्रालयले गरेको हिसाबअनुसार यहाँ उत्पादित बिजुलीको सीमापार कारोबार नगर्ने हो भने बिजुली जगेडा रही प्राधिकरणलाई वर्षको एक खर्ब ७९ अर्ब रुपैयाँ घाटा पर्ने देखिन्छ। प्राधिकरणको यो अनुमानलाई ऊर्जा मन्त्रालयको तथ्यांकले पनि पुष्टि गरेको छ। उत्पादित बिजुली स्वदेशमै खपत हुन नसक्ने मन्त्रालयको अनुमानलाई तथ्यांकमा देखाइएको छ। उत्पादित ऊर्जामध्ये २५ प्रतिशत मात्र जगेडा हुने हो भने नदी प्रवाहीतर्प वार्षिक २१ अर्ब र अर्धजलाशययुक्ततर्प २५ अर्ब रुपैयाँ नोक्सान हुने ऊर्जा मन्त्रालयको आँकडा छ। प्राधिकरणको अनुमानअनुसार विभिन्न प्रसारण लाइन निर्माणमा देखिएका अवरोध, ढिलाइ र खपत प्रवृत्तिका कारण नदी प्रवाहीतर्फ दुई हजार दुई सय ५० मेगावाट बिजुली खपत हुन सक्दैन। यसको वार्षिक मूल्य हुन्छ ८४ अर्ब रुपैयाँ। त्यसैगरी अर्धजलाशयतर्प दुई हजार पाँच सय मेगावाट बिजुली जगेडा बच्छ। यको लागत पर्न जान्छ वार्षिक ९५ अर्ब रुपैयाँ। किनभने प्राधिकरणको परम्परागत बिजुली खपत वृद्धिदर वार्षिक नौ प्रतिशत मात्र छ। सरकारले तत्काल ऊर्जा खपत गराउन नीतिगत हस्तक्षेप पनि गरिसकेको छैन। विद्युतीय सवारी साधन, विद्युतीय चुलोमा खाना पकाउने, रोप वे, विद्युतीय रेलमार्ग आदि नीतिगत हस्तक्षेप सुरु भएको छैन। त्यसबाहेक नेपालका उद्योगहरूलाई अहिले नै पाँच सय मेगावाट बिजुली भए छेलेखेलो हुन्छ। अत्यधिक बिजुली खपत हुने उद्योग स्थापना पनि भएका छैनन्। यस्ताखाले उद्योग खुल्न अभै केही समय लाग्छ। यो वर्ष वैदेशिक लगानी प्रतिबद्धता अघिल्लो वर्षको भन्दा घटेको अवस्था छ। आगामी दिनमा सुधार होला, त्यो अर्कै विषय हो। त्रिपक्षीय सम्झौताको सम्भावना बिजुली खपत नहुने अवस्थाकै कारण प्राधिकरणले सिलिङ लगाएको हो। बीचबीचमा यस्ता सिलिङ तोक्दै प्राधिकरणले १५ हजार मेगावाटसम्म पुर्याएको छ। इनर्जी बैंकिङले यो सिलिङ र बजारको सीमिततालाई हटाइदिन्छ। अर्काे अनन्य छिमेकी बंगलादेश नेपालको बिजुली लिन लालायित छ। उसले पाँच हजार मेगावाट बिजुलीको कारोबार गर्ने प्रारम्भिक सहमति जनाइसकेको छ। भौगोलिक दृष्टिकोणले नेपाल बंगलादेशबीच करिब २१ किलोमिटरबराबरको भित्री भूभाग भारतमा पर्छ। भारतले स्वीकृत नगरेको अवस्थामा बंगलादेश र नेपालबीच बिजुलीको कारोबार हुन सक्दैन। यो मुद्दातर्प पनि भारत सकारात्मक देखिएको छ। निकट भविष्यमै त्रिपक्षीय सम्झौता हुने भएको छ। यस्तो सम्झौता हुने संकेत भारतले गरिसकेकाले नेपाल पूर्ण आशावादी देखिएको छ। नेपालकै बिजुलीले भारतको आन्तरिक मागलाई धान्दैन। भारत त्यति धेरै ऊर्जाको बजार भएको देश हो। नेपालले भन्दै आएको ४२ हजार मेगावाट र ८३ हजार मेगावाट भारतीय बजारका लागि कुनै ठूलो परिमाण होइन। भारतीय सीमापार विद्युत् व्यापार निर्देशिका र हालै सम्पन्न इनर्जी बैंकिङ सम्झौताले नेपालको जलविद्युत् विकासलाई आशावादी बनाएको छ। भारतीय कर्म र व्यवहार हेर्न त बाँकी नै छ। तर शंकाको दृष्टिले भन्दा पनि यसपालि व्यावहारिक र उसको आन्तरिक दबाबले पनि व्यवहार सकारात्मक हुने नेपालले अपेक्षा गर्दै आएको छ। तसर्थ नेपालको जलविद्युत्मा स्वदेशी तथा विदेशी लगानी भित्याउन यी दुई सहमति पर्याप्त हुनेछन्। यो सहमतिले नेपालको जगेडा बिजुली वर्षायाममा भारतमा खपत गराउन र हिउँदयाममा नेपालमा ल्याउन मद्दत पुग्नेछ। अर्काे शब्दमा, नेपालले वर्षायाममा उत्पादन गरेर बैंकिङ गरेको बिजुली जलाशययुक्त वा पिकिङमा परिणत हुने भएका छन्। विदेशी लगानी बढ्ने भारतको यो सकारात्मक संकेतलाई दुई देशबीच सीमापार प्रसारण लाइन निर्माणमा देखिएको तदारुकताले पनि पुष्टि गरेको छ। ११ केभीदेखि ४०० केभी क्षमताका प्रसारण लाइनमा नेपालसित सहकार्य हुने भारतीय पक्षले गत माघमा सम्पन्न ऊर्जा बैठकमा उद्घोष गरेको थियो। पहिलोपटक ४०० केभीको ढल्केबरमुजफ्फरपुर प्रसारण लाइन सञ्चालनमा आइसकेको छ भने दोस्रो (न्यु) बुटबलगोरखपुर (न्यु्) ४०० केभी प्रसारण लाइन कुन मोडालिटीमा बनाउने भन्ने छलफल भइरहेको छ। यो प्रसारण लाइनलाई चर्चित अमेरिकी सहयोग (एमसीसी) ले पनि एउटा सर्तको रूपमा अघि सारेको छ। ५० अर्ब रुपैयाँको एमसीसीका धेरै सर्तमध्ये न्यु बुटबलगोरखपुर (न्यु) प्रसारण लाइन पनि प्रमुख हो। त्यसबाहेक भारतले विद्यमान १३२ केभीका सीमापार प्रसारण लाइनको क्षमता वृद्धि गर्ने, सुदृढीकरण गर्नेलगायतका प्रस्ताव नेपालसमक्ष गरिसकेको छ। भारतका यी गतिविधिले आगामी दिनमा दुई देशको विद्युत् (ऊर्जा) सम्बन्ध अझ गतिशील र परिपूरक बनाउने देखिन्छ। जहाँ ऊर्जाको अन्तर्राष्ट्रिय बजार सुनिश्चित हुन्छ, स्वदेशी र विदेशी लगानी स्वतः आकर्षित हुन्छन्। विगतमा यस्तो बजारको सुनिश्चितता नभएकै कारण नेपालमा लाइसेन्स लिएका स्वयं भारतीय लगानीकर्तासमेत फर्केका थिए। नर्वेको एसएन पावरजस्तो विश्वमै प्रतिष्ठित कम्पनी यही ऊर्जा बजारको अभावले लगानीबाट हात झिकेको थियो। पाँच वर्षभित्र सबै प्रदेशमा बिजुली दिनेशकुमार घिमिरे सचिव, ऊर्जा, जलस्रोत तथा सिंँचाइ मन्त्रालय ऊर्जा मन्त्रालयले जारी गरेको श्वेतपत्र र कार्ययोजनाका आधारमा अहिले मुलुकको विद्युत् क्षेत्र अघि बढेको छ। आगामी पाँच वर्षका लागि नेपाललाई जति बिजुली आवश्यक पर्छ, त्यति नै उत्पादन गर्नेतर्फ हामी लागिपरेका छौं। आगामी पाँच वर्षभित्र हरेक प्रदेशमा हामी बिजुली पुर्याउँछौं। यो हिसाबले आगामी तीन वर्षभित्र तीन हजार मेगावाट बिजुली उत्पादन हुँदैन। स्वदेशी उत्पादन बढाउँदै आयातीत बिजुली क्रमशः घटाउँदै जानेछौं। देशभित्र तीव्र गतिमा विद्युत् उत्पादन कार्य भइरहेको छ। उत्पादनसँगै विद्युत् माग पनि सिर्जना गर्नुपर्यो। औद्योगीकरण बढाएर दोहोरो अंकको आर्थिक वृद्धि हासिल गर्ने सरकारको लक्ष्य छ। विद्युतीय सवारी साधन, विद्युतीय चुलो, ग्यास विस्थापित, विद्युतीय परिवहनमा जानुपर्छ। उद्योगहरू खोल्नुपर्यो र व्यापक रूपमा बिजुली खपत हुने अवस्था सिर्जना गर्नुपर्छ। यी विषय र मुद्दाहरू हामीले श्वेतपत्रमा उल्लेख गरेका छौं र तिनलाई कार्यान्वयन गर्न लागिपरेका छौं। संरचनागत सुधार व्यवस्थापनमा पनि मन्त्रालयले काम अघि बढाइरहेको छ। विद्युत् नियमन आयोग गठन प्रक्रियामा छ। जलविद्युत् आयोजना र राष्ट्रिय प्राथमिकतामा परेका आयोजनालाई फास्ट ट्र्याकमा अघि बढाउन कानुन तर्जुमा भइरहेको छ। विद्युतको भविष्य उज्ज्वल छ प्रबल अधिकारी, प्रवक्ता, विद्युत् प्राधिकरण नेपालको जलविद्युत्को भविष्य उज्ज्वल देखिन्छ। आन्तरिक बजार बढ्दै गइरहेको छ। सीमापार विद्युत् व्यापारले ठूलो आशा जगाएको छ, यो सही दिशामा छ। हिजोसम्म सन्देह थियो। भारत सकारात्मक रूपमा अघि बढेको छ। विद्युत् व्यापार समझौताको मर्मअनुसरूप उसले नयाँ निर्देशिका ल्याएको छ। भारत मात्र एकल बजार नरहने अवस्था देखियो। भारतले अब उपक्षेत्रीय बजार खुला गर्न चाहेको देखिन्छ। निर्देशिकाले नेपालको विद्युत् भारतमा मात्र होइन, बंगलादेशसँग सीधा व्यापार गर्न खुला गरेको छ। नेपाल र भारतबीच सहसचिव र सचिव तहमा जुनजुन संयन्त्र स्थापित छन्, बंगलादेशसित पनि यस्तै संयन्त्र निर्माण गरी वार्ता सुरु भइसकेको छ। बंगलादेशलाई कुन आयोजना निर्माण गर्न दिनु उपयुक्त हुन्छ भनी ऊर्जा मन्त्रालयले अध्ययन गरिरहेको छ। मन्त्रालयले यस प्रयोजनका लागि गठन गरेको कमिटीले आयोजना पहिचान गरी प्रस्तावसहित पठाउनेछ। नेपाल र भारतको ग्रिड सिंक्रोनाइजेन हुँदैछ। दुवै देशका प्राविधिकहरूले यो दिशामा काम गरिरहेका छन्। दुवै देशको प्रणालीलाई गुणस्तरीय र बलियो बनाउन संयुक्त रूपमा अध्ययन भइरहेको छ। हाल नेपालको प्रतिव्यक्ति विद्युत् खपत दुई सय युनिट छ। अबको पाँच वर्षमा एक हजार पाँच सय युनिट पुर्याउने लक्ष्य छ। प्राधिकरणले पनि सबैलाई बिजुली पुर्याउन प्रणाली सुदृढीकरण, ऊर्जा क्षेत्र सुधारलगायतका काम अघि बढाइरहेको छ। विद्युत् व्यापारलाई व्यवस्थित तुल्याउन विद्युत् व्यापार कम्पनी नै दर्ता भइसकेको छ। विद्युत् व्यापारलाई सीमति राख्न सम्भव नभएकाले आन्तरिक र क्षेत्रीय तथा उपक्षेत्रीय बजारलाई लक्षित गरी अघि बढाउन कम्पनी दर्ता भएको हो। बढ्दो र अनियन्त्रित सहरीकरणले प्रसारण लाइन र वितरण प्रणालीमा केही चुनौती देखिएका छन्। तिनको उचित समाधान गर्नेतर्प प्रयास भइरहेको छ। विद्युत् चुहावट इतिहासमै सर्वाधिक कम १५४५ प्रतिशतमा सीमित भएको छ। यो ठूलो उपलब्धि हो। आगामी दिनमा नेपालको विद्युत् क्षेत्रको भविष्य आशालाग्दो देखिन्छ।"
डीपीएल क्रिकेट : मैदानमा पानी जमेपछि शनिबारका दुवै खेल अवरुद्ध,"धनगढी : धनगढी प्रिमियर लिग (डीपीएल) क्रिकेट अन्तर्गत शनिबारका दुवै खेल रद्ध भएका छन्। बिहीबारबाट परेको पानीले मैदान नै पोखरी बनेपछि शनिबारका दुवै खेल रद्ध भएका हुन्। फाप्ला क्रिकेट मैदानमा शनिबारको पहिलो खेलमा विराटनगर किंग्स र काठमाडौं गोल्डेन्सबीच प्रतिस्पर्धा हुने तालिको थियो। तर, अम्पायरले मैदानको आउट फिल्डमा जमेको पानीले गर्दा खेल खेलाउन नमिल्ने बताएपछि खेल रद्द भएको हो। खेल रद्द भएपछि दुवै टिमले एकएक अंक बाँडेका छन्। शनिबार नै हुने भनिएको धनगढी स्टार्स र महेन्द्रनगर युनाइटेडबीचको दोस्रो खेल पनि स्थगीत भएको छ। खेल स्थगीत भएपछि यी दुई टिमले पनि अंक बाँडेका छन्। शनिबारको खेल रद्ध भएसँगै धनगढी स्टार्स प्रतियोगिताबाट बाहिरिएको छ। यद्यपी धनगढीले एक खेल खेल्न बाँकी छ। धनगढी १ अंकका साथ अंक तालिकाको अन्तिममा छ। यस्तै काठमाडौं ५ अंकका साथ अंक तालिकाको शीर्ष स्थानमा छ। सिवाईसी अत्तरिया, रुपन्देही र विराटनगर समान ४४ अंकका साथ दोश्रो, तेश्रो र चौथो स्थानमा छन् भने महेन्द्रनगर २ अंकका साथ पाचौँ स्थानमा छ। महेन्द्रनगरको पनि प्लेअफमा पुग्ने सम्भावना कमजोर छ।"
नेपालमा 'दानव' अर्थात् रोली विङ्कलारको यो रुप (फोटो फिचर),"तस्बिर : विकास कार्की काठमाडौं : आइएफबीबी प्रोफेसनल बडीबिल्डिङ च्याम्पियनसिप लिग प्रो क्वालिफायर प्रतियोगिता शनिबार राजधानीमा सम्पन्न भएको छ। कमलादीमा आयोजित कार्यक्रममा विश्वकै ठूलो शरीर भएका रोली विङ्कलार उपस्थित थिए। शारीरिक सुगठन खेलमा द बिस्ट अर्थात् दानवको उपनामबाट चर्चित खेलाडी रोली बिहीबार नेपाल आएका हुन्। शारीरिक सुगठनको विश्वकप मानिने मिस्टर ओलम्पियामा तेस्रो स्थानसमेत हात पारिसकेका डच खेलाडी विङ्कलार नेपाल आउने यो खेलका सबैभन्दा ठूला स्टार हुन्। उनी नेपालमा पहिलो पटक हुन लागेको मिस्टर ओलम्पियाको छनोट खेल प्रोक्वालिफायर मा अतिथिका रूपमा सहभागी हुन आएका हुन्। शनिबार कमलादीस्थित एकेडेमीको हलमा हुने प्रोक्वालिफायर खेलमा उनी गेस्ट पोजरका रूपमा सहभागी भएका हुन्। सन् २०१८ मा भएको मिस्टर ओलम्पियामा तेस्रो स्थानका साथै पिपुल्स च्याम्पियनसमेत भएका विङ्कलार सबैभन्दा ठूलो शरीर भएकै कारण शारीरिक सुगठनमा दानवको उपनामले चिनिएका हुन्। चर्चित खेलाडीको उपस्थितिले नेपालमा भएको प्रोक्वालिफायरमा सहभागी नेपाली र अन्य देशका खेलाडी उत्साहित थिए। प्रोक्वालिफायरमा नेपालसहित १५ देशका खेलाडी प्रतिस्पर्धा गरेका छन्। प्रतियोगितामा मेन्स फिजिक, मेन्स क्लासिक फिजिक, मेन्स बडीबिल्डिङ र वुमन्स फिजिक गरी ४ विधामा प्रतिस्पर्धा भएको छ।"
महिला हुन अदालतदेखि लिंग परीक्षणसम्म,"चर्चित दक्षिण अफ्रिकी धाविका कास्टर सेमेन्या यतिबेला फेरि चर्चाको शिखरमा छिन्। विश्व खेलकुदको महाकुम्भ ओलम्पिक मा दुइटा स्वर्ण पदक जितिसकेकी २८ वर्षीया यी धाविकालाई नियतिले एकपटक फेरि अदालतको कठघरामा उभिनुपर्ने बाध्यता उत्पन्न भएको छ। नियति पनि कस्तो ! विश्व महिला एथलेटिक्समा सफलताका थुप्रै शिखर चुमिसकेकी यी धाविकाले अदालतमा उभिएर आफू महिला नै भएको प्रमाण पेस गर्नुपर्ने भएको छ। दक्षिण अफ्रिकाको घरेलु प्रतियोगिताहरूमा सीमित रहँदासम्म सेमेन्या विश्व एथलेटिक्समा कसैको चासोको विषय थिइनन्। तर दक्षिण अफ्रिकाको भौगोलिक सीमा नाघेर विश्व खेल मञ्चमा उदाउन थालेपछि उनले एकपछि अर्को विवादको सामना गर्नुपरेको छ। सन् २००९ को जुलाईमा सेमेन्या एकाएक अन्तर्राष्ट्रिय एथलेटिक्समा चर्चाको विषय बन्न पुगिन्। जब उनले अफ्रिकन जुनियर च्याम्पियनसिपमा महिला आठ सय मिटरको दूरी केवल एक मिनेट ५६७२ सेकेन्डमा पूरा गरेर नयाँ कीर्तिमान बनाइन्। एकातिर जिउडाल पनि पुरुषको जस्तो अनि अर्कोतिर आठ सय मिटर दौड केवल एक मिनेट ५६७२ सेकेन्डमै पूरा गर्नु। यी दुई आधार आलोचकका लागि उनीमाथि औंला उठाउने मसला बन्न पुगे। त्यसपछि उनको विषयमा थुप्रै चर्चापरिचर्चा भए। अन्तर्राष्ट्रिय सञ्चारमाध्यममा उनको पक्ष र विपक्षमा समाचारको ओइरो नै लाग्न थाल्यो। त्यसपछि विश्व एथलेटिक्स महासंघ (आईएएएफ) ले पनि सेमेन्याको प्रदर्शनमाथि शंक व्यक्त गर्यो। ठीक त्यसैबेला अगस्त १५ देखि २३ सम्म जर्मनीको बर्लिनमा एथलेटिक्सको बाह्रौं विश्व च्याम्पियनसिप आयोजना हुँदै थियो र सेमेन्या पनि त्यो प्रतियोगिताको अन्तिम तयारीमा व्यस्त थिइन्। तर आईएएएफले अप्रत्यासित रूपमा विश्व च्याम्पियनसिपअघि सेमेन्याले आफ्नो लिंग परीक्षण गराउनुपर्ने निर्णय सुनायो। आईएएएफले विश्व च्याम्पियनसिपमा सहभागी हुनुअघि लिंग परीक्षण गराउनुपर्ने निर्णय सुनाएपछि त्यसले सेमेन्याको मानवअधिकारको हनन हुने टीकाटिप्पणी पनि प्रशस्तै भए। केही समयको वादविवादपछि दक्षिण अफ्रिकी खेल अधिकारी सेमेन्याको लिंग परीक्षण गराउन त तयार भए, सँगसँगै उनीहरूले आईएएएफसँग एउटा माग पनि अघि सारे। सेमेन्याको लिंग परीक्षण दक्षिण अफ्रिकामा नभई अन्यत्र गराइनुपर्ने उनीहरूको अडान थियो। आईएएएफ भने दक्षिण अफ्रिकी खेल अधिकारीहरूको यो मागमा सहमत भएन। विवाद बढ्दै गएपछि आईएएएफले सेमेन्यालाई विश्व च्याम्पियनसिपका लागि जर्मनी नपठाउन दक्षिण अफ्रिकी एथलेटिक्स संघलाई निर्देशन दियो। पहिलोपटक विश्व च्याम्पियनसिपमा सहभागी भएर पदक जित्ने सपना बुन्दै दिनरात कठोर परि श्रम गरिरहेकी सेमेन्याका लागि आईएएएफको त्यो निर्णय ठूलै बज्रपात थियो। दक्षिण अफ्रिकी एथलेटिक्स संघले पनि आफ्नी उदीयमान खेलाडीको साथ नछाड्ने निर्णय लियो र अन्तिम समयसम्म सेमेन्या महिला नै भएको दाबी पनि गरिरह्यो। अर्कोतिर सेमेन्याको परिवारले पनि पटकपटक उनी महिला नै भएको दाबी गरिरहेको थियो। सेमेन्याकी हजुरआमाले भनेकी थिइन्, मलाई थाहा छ, ऊ (सेमेन्या) महिला हो। किनभने मैले नै उसलाई हुर्काएकी हुँ। अन्ततः केही सिप नलागेपछि आईएएएफ पनि आफ्नो निर्णय बदल्न बाध्य भयो र सेमेन्या विश्व च्याम्पियनसिप खेल्न बर्लिन पुगिन्। बर्लिन विश्व च्याम्पियनसिपको आठ सय मिटर दौडमा सेमेन्याले पहिलेभन्दा पनि अझ उत्कृष्ट समय निकाल्दै स्वर्णपदक पनि जितिन्। त्यहाँ उनले आठ सय मिटर दौड केवल एक मिनेट ५५४५ सेकेन्डमा पूरा गरेकी थिइन्। त्यतिबेला सेमेन्याले विश्व एथलेटिक्समा स्थापित दुई खेलाडी केन्याकी जानेथ जेपकोस्गी (एक मिनेट ५७९० सेकेन्ड) र ब्रिटेनकी जेन्नी मेडोस (एक मिनेट ५७९३ सेकेन्ड) लाई पछि पारेकी थिइन्। दुई सय दुई राष्ट्रको सहभागिता रहेको उक्त प्रतियोगितामा विश्वभरका नामुद खेलाडीलाई पछि पार्दै स्वर्ण पदक जितेपछि सेमेन्या फेरि एकपटक विवादमा तानिन पुगिन्। विश्व च्याम्पियनसिपमा स्वर्ण पदक जित्दा अन्य खेलाडी प्रशंसा र पुरस्कारको हकदार बन्छन्, तर सेमेन्या भने विवाद र आलोचनाको पात्र बन्न पुगिन्। विश्व च्याम्पियनसिपमा स्वर्ण पदक जितेपछि त्यतिबेला सेमेन्याले विश्व एथलेटिक्समा स्थापित दुई खेलाडी केन्याकी जानेथ जेपकोस्गी (एक मिनेट ५७९० सेकेन्ड) र ब्रिटेनकी जेन्नी मेडोस (एक मिनेट ५७९३ सेकेन्ड) लाई पछि पारेकी थिइन्। केन्याकी जेपकोस्गी विश्व च्याम्पियनसिपमा उक्त स्पर्धाकी पूर्वविजेता थिइन्। विश्व च्याम्पियनसिपमा स्वर्ण पदक जितेपछि आईएएएफले फेरि सेमेन्याको प्रदर्शनमाथि प्रश्न उठायो र उनको लिंग परीक्षण गराउन निर्देशन दियो। त्यसपछि आश्चर्यजनक रूपमा दक्षिण अफ्रिकी एथलेटिक्स संघका तत्कालीन अध्यक्ष लियोनार्द चुयनले सेमेन्याको लिंग परीक्षणको विषयमा एउटा रहस्य खोले। उनले विश्व च्याम्पियनसिपअघि सन् २००९ को अगस्तमै सेमेन्याको लिंग परीक्षण गरिएको दाबी गरे। चुयनले सेमेन्याको व्यक्तिगत गोपनीयतालाई ध्यानमा राख्दै आफूले लामो समयसम्म यो रहस्य लुकाएको दाबी पनि गरे। अध्यक्ष चुयनले लिंग परीक्षणमा सेमेन्या महिला नै भएको टुंगो लागेको रहस्य खोलेपछि विश्व एथलेटिक्समा पछिल्लो समय उनको विषयमा अर्को विवाद सुरु भएको छ। पछिल्लो समय सेमेन्यामा महिलाको तुलनामा पुरुषको हर्मोन बढी भएकाले उनलाई महिला प्रतियोगितामा भाग लिनबाट रोक लगाउनुपर्ने माग अघि सारिएको छ। यो विवाद अहिले स्विट्जरल्यान्डको लाउसानेस्थित कोर्ट अफ आर्बिट्रेसन फर स्पोर्टस् मा चलिरहेको छ र छिट्टै यसको फैसला पनि सुनाइँदै छ। यसबीचमा मध्यम दूरीकी धाविका सेमेन्याले ओलम्पिक खेलकुद र विश्व च्याम्पियनसिपमा थुप्रै पदक कुम्लाइसकेकी छन्। उनले सन् २०१२ मा लन्डनमा भएको गृष्मकालीन ओलम्पिकको आठ सय मिटर दौडमा निर्धारित दूरी एक मिनेट ५७२३ सेकेन्डमा पार गर्दै स्वर्ण पदक जितिन्। लन्डन ओलम्पिकको उद्घाटन समारोहको मार्च पास्ट्मा दक्षिण अफ्रिकी टोलीको झन्डासमेत सेमेन्याले नै बोकेकी थिइन्। अन्तर्राष्ट्रिय जगत्मा सेमेन्याको जतिसुकै आलोचना भए पनि सिंगो राष्ट्र उनको पछाडि छ भन्ने संकेत दिन दक्षिण अफ्रिकाले ओलम्पिकको उद्घाटन समारोहमा राष्ट्रिय झन्डा उनलाई नै बोकाउन लगाउने निर्णय लिएको थियो। एउटा खेलाडीका लागि राष्ट्रले दिएको गतिलो सम्मान पनि थियो त्यो। त्यसपछि विवादकै बीच सेमेन्याले सन् २०१६ मा ब्राजिलको रियो दी जेनेरियोमा आयोजित ओलम्पिक खेलकुदको आठ सय मिटर दौडमा पनि निर्धारित दूरी एक मिनेट ५५२८ सेकेन्डमा पूरा गर्दै स्वर्ण पदक हात पारिन्। लन्डन ओलम्पिकको तुलनामा यतिबेला उनले आफ्नो समयमा पनि केही सुधार गरेकी थिइन्। यसबाहेक सेमेन्याले सन् २०११ मा दक्षिण कोरियाको देगु र सन् २०१७ मा लन्डनमा आयोजित विश्व च्याम्पियनसिपको आठ सय मिटर दौडमा पनि स्वर्ण पदक जितिसकेकी छन्। लन्डनमा भएको विश्व च्याम्पियनसिपको एक हजार पाँच सय मिटर दौडमा उनले कांस्य पदक पनि जितेकी थिइन्। यस अतिरिक्त उनले अन्तरमहाद्वीपीय खेलकुद, राष्ट्रमण्डलीय खेलकुद, अफ्रिकन गेम्स, अफ्रिकन एथलेटिक्स च्याम्पियनसिपमा पनि थुप्रै स्वर्ण पदक चुमिसकेकी छन्। सेमेन्याको पछिल्लो विवादमा आईएएएफले उनी जैविक पुरुष भएको दाबी गरेको छ। सेमेन्याले महिलाको प्रतियोगितामा भाग लिन सबैभन्दा पहिले आफ्नो टेस्टोस्टरोन कम गराउने औषधी सेवन गर्नुपर्ने दाबी आईएएएफले गरेको छ। यही मागलाई पुष्टि गर्न आईएएएफले कोर्ट अफ आर्बिट्रेसन फर स्पोर्टस् मा आफ्नो तर्क र प्रमाण पेस गर्नेछ। आईएएएफको दाबी छ, टेस्टोस्टरोन मात्र कम नभएसम्म सेमेन्यालाई महिलाको कुनै पनि प्रतियोगितामा भाग लिनबाट रोक लगाइनुपर्छ। आईएएएफले सेमेन्या मात्र होइन, अन्य खेलाडीको हकमा पनि यस्तो नियम लागू हुनुपर्ने माग अदालतसमक्ष गरेको छ। कुनै पनि सामान्य महिलामा पाइने टेस्टोस्टरोन को मात्राको तुलनामा सेमेन्यामा तीन गुना बढी टेस्टोस्टरोन को मात्रा रहेको दाबी गरिएको छ। कुनै पनि खेलाडीमाथि लैंगिक विभेद गर्नु हाम्रो उद्देश्य होइन। तर कुनै महिलामा टेस्टोस्टरोनको मात्रा पुरुषको बराबर हुन्छ भने त्यस्ता महिला खेलाडीको हड्डी, मांसपशी, आकार र क्षमता पनि पुरुषकै जस्तो विकसित हुन्छ। हेमोग्लोबिनमा पनि वृद्धि हुन्छ। यस्तो स्थितिमा टेस्टोस्टरोनको मात्र बढी हुने महिला खेलाडीले पनि पुरुषकै जस्तो प्रदर्शन गर्न सक्छन्, आईएएएफ भन्छ। कुनै पनि प्रतियोगितामा समान स्तरका महिला खेलाडीबीच मात्र स्वस्थ प्रतिस्पर्धा होस् भन्ने आफ्नो उद्देश्य रहेको आईएएएफको तर्क छ। आईएएएफले पछिल्लो समय आफ्नो नियमलाई पनि सोहीअनुरूप परिवर्तन गरिसकेको छ, तर आईएएएफको उक्त नियमलाई सेमेन्या र दक्षिण अफ्रिकी एथलेटिक्स संघले चुनौती दिएपछि विवाद कोर्ट अफ आर्बिट्रेसन फर स्पोर्टस सम्म पुगेको हो। विवाद न्यायालयमा पुगिसकेको वर्तमान अवस्थामा सेमेन्याका पक्षधरहरूले टेस्टोस्टरोन को मात्रा महिलाको हाराहारीमा भएका पुरुष खेलाडीलाई महिलाका प्रतियोगिताहरूमा भाग लिन दिने वा नदिने भन्ने प्रश्न पनि उठाएका छन्। सेमेन्या महिला हुन् भन्नेमा कुनै प्रश्न उठाउनु आवश्यक नै थिएन, उनका कानुन व्यवसायीले भनेका छन्। यद्दपि कोर्ट अफ आर्बिट्रेसन फर स्पोर्टस् ले अर्को साता गर्ने निर्णयले नै सेमेन्याको खेल भविष्यको निर्णय गर्नेछ।"
कर्णालीमा खेलाडीलाई खर्च जुटाउन मिल संचालन,"जुम्ला : कर्णालीका एथेलेटिक्स खेलाडीलाई खाजा तथा अन्य खर्च जुटाउन कुटानी पिसानी मिल संचालन गरिएको छ। खेलाडीलाई दैनिक प्रशिक्षणदेखि राष्ट्रिय तथा अन्तर्राष्ट्रिय स्तरका म्याराथुन प्रतियोगितामा भाग लिनुपर्दा आवाश्यक पर्ने भाडा र खाजा खर्च जुटाउने समस्या अन्त्य गर्न मिल संचालन गरिएको हो। विभिन्न निकायको सहयोगमा कर्णाली स्पोर्टस क्लबले सदरमुकाम खलंगाको रानीपोखरी नजिकै २२ लाख लागतमा मिल निर्माण सम्पन्न गरेको छ। शुक्रबार एक औपचारिक कार्यक्रमबीच चन्दननाथ नगरपालिका वडा नम्बर ५ का वडाअध्यक्ष अर्जुनसिंह कठायतले (गोल्डेन) मिल उद्घाटन गरेका हुन्। यसअघिका धेरै राष्ट्रिय तथा अन्तर्राष्ट्रिय स्तरका म्याराथुन प्रतियोगितामा कीर्तिमान कायम गरेका जुम्ली एथेलेटिक्स खेलाडीले भोग्नु परेको आर्थिक कष्ट हटाउन मिल संचालनको अवधारणा ल्याइएको क्लबका अध्यक्ष सरोज शाहीले बताए। मिलबाट उठेको आम्दानी नँया खेलाडी उत्पादन तथा खेलाडीको व्यवस्थापन कार्यमा खर्च गरिने उनको भनाइ छ। नियमित खेल प्रशिक्षणको क्रममा खाजा, जर्सी, भाडा नहुँदा हाम्रा खेलाडी निरुत्साहित भएका छन् उनले भने, अब त्यस्तो तीतोसत्य अन्त्य गरी कर्णालीको एथेलेटिक्स खेल क्षेत्रबाट नेपाललाई विश्वसामु चिनाउने दक्ष खेलाडी उत्पादन गर्नेछौ। धावकको सहयोग एथेलेटिक्स खेल प्रशिक्षक तथा नेपाली धावक हरिबहादुर रोकायाले मिल संचालनका लागि ३५ लाख बराबरको जग्गा उपलब्ध गराएका छन् । भने उनकै नामबाट रहेको हरिबहादुर फाउण्डेशन कोषबाट एक लाख ५० हजार सहयोग प्राप्त भएको छ । खाजासमेत नखाइ भोकै खेलाडीलाई प्रशिक्षण गराउँदा र अरुसँग सहयोग माग्न जाँदा खेप्नुपरेको तिरस्कारको पीडा हामीलाई मात्रै थाहा छ धावक रोकायाले भने, यसैको अन्त्यको लागि मैले मिल संचालनमा सहयोग गरेको हुँ । उक्त कुटानी पिसानी मिल संचालनका लागि ग्रिड इन्टरनेश्नल काठमाडौँले १४ लाख, राधा पौडेल फाउण्डेशनले २५ हजार र पाँच नम्बर वडाबाट एक लाख ५० हजार अनुदान सहयोग प्राप्त भएको थियो। भने कर्णाली स्पोर्टस क्लबका खेलाडीले श्रमदान गरेका थिए ।"
तिलोत्तमा गोल्डकप : झापा ११ को विजयी सुरुआत,बुटवल : मोफसलको प्रतिष्ठित तिलोत्तमाा गोल्ड कपको २१ औं संस्करण सुरु भएको छ। शनिबारदेखि बुटवलमा सुरु भएको प्रतिगोगिताको उद्घाटन खेलमा विभागीय टिम एपिएफलाई २० ले पन्छाउँदै झापा ११ अघिल्लो चरणमा प्रवेश गरेको हो। बुटवलको देबिनगरस्थित एन्फा टेक्निकल सेन्टरमा भएको खेलमा झापाका टिम क्याप्टेन कर्ण लिम्बुले खेलको ८ औं मिनेटमा गोल गर्दै टिमलाई अग्रता दिलाएका थिए। एफिएफका डिफेन्डरलाई छल्दै लिम्बुले बाया कर्नरबाट प्रहार गरेको बलले सिधै जाली चुमेको थियो। दवावमा परेको एपिएफका केही प्रयास असफल भएपछि पहिलो हाफ १० मा सकिएको थियो। दोस्रो हाफको ५ औं मिनेटमा झापाका बुद्धवल तामाङले गोल अन्तर दोब्बर पारेपछि एपिएफ झन दबाबमा परेको थियो। एपिएफका गोल रक्षक अमृत चौधरी अघिबढेको मौकामा तामाङले गोल गरेका थिए। एपिएफका सन्तोष श्रेष्ठले दोस्रो हाफको १० औें प्रहार गरेको बल पोस्टमा ठोकिएर फर्किदा समर्थकहरु स्तब्ध बनेका थिए। त्यसपछिका एपिएफका आधा दर्जन प्रहारलाई झापाका गोल रक्षक दिप कार्कीले गोल हुनबाट बिफल पारेका थिए।

शीर्षक,विवरण
प्राथमिकताविनै काठमाडौंकेन्द्रित पूर्वाधार योजना,"काठमाडौं उपत्यकामा एकपछि अर्को पूर्वाधार विकास निर्माणका योजना धमाधम अगाडि सारिएको छ। तर सरकारले आवश्यकता र प्राथमिकीकरण गर्न नसक्दा ती योजना कार्यान्वयन शून्य बनेका छन्। पछिल्लो समय काठमाडौंकेन्द्रित दर्जनभन्दा बढी ठूला पूर्वाधार योजना बनेका छन्। १४ वर्षअगाडि ल्याइएको बाहिरी चक्रपथ आयोजना हरेक सरकारको बजेट भाषणमा प्राथमिकतामा परेको भए पनि व्यवहारमा प्रगतिशून्य छ। काठमाडौं उपत्यका मेट्रो तथा मोनोरेल, केबुलकार, सुरुङमार्ग, फ्लाइओभरजस्ता योजना छन्। सहरी पूर्वाधार निर्माणकै रूपमा आएको काठमाडौंतराई फ्रास्ट ट्र्याक तथा काठमाडौंहेटौंडा सुरुङमार्गको प्रस्थान विन्दु, काठमाडौंवीरगन्ज तथा काठमाडौंपोखरा रेलमार्गको स्टेसन, सुक्खा बन्दरगाहसहित अन्तर्राष्ट्रिय प्रदर्शनी कक्षसहितका ठूला पूर्वाधारका योजना काठमाडौंमै केन्द्रित छन्। अहिलेसम्म आएका यस्ता योजनालाई न प्रभावकारी कार्यान्वयन गर्न सकिएको छ न त आवश्यक छैन भनेर पन्छाउनै सकिएको छ, भौतिक पूर्वाधार तथा यातायात मन्त्रालयका सचिव मधुसूदन अधिकारीले अन्नपूर्णसँग भने। कतिपय योजना राजनीतिक सपनाका रूपमा आएका छन् त कतिपय आवश्यकता अनुरूपकै छन्। तर भएकै योजना कार्यान्वयन गरिनसक्दै अर्को विकल्प थप्दै जाने तर कुनै पनि योजना पूरा नहुने विडम्बनापूर्ण अवस्था उत्पन्न भएको छ। काठमाडौंकेन्द्रित पूर्वाधार योजना आउनु सकारात्मक भए पनि प्राथमिकीकरण नुहुनु, लगानीको व्यवस्था नहुनु, निजी क्षेत्र तथा विदेशी संस्थासहितले आफूखुसी योजना बनाउँदा यी योजना कार्यान्वयनमा समस्या देखिएको हो। उपत्यकालाई विकास साझेदार तथा सरकारले नै पूर्वाधारको प्रयोगशाला बनाइरहेको छ। आवश्यकता पहिचान गर्न नसक्दा काठमाडौंमा मेट्रोरेल वा मोनोरेल बनाउने र सडक कति विस्तार गर्ने भन्नेमा सरकारी निकाय नै अन्योलमा छन्। हाम्रा नेता तथा मन्त्री विदेश घुम्न जाँदा देखेको पूर्वाधारलाई नेपालमा पनि आवश्यक ठान्छन्, तर त्यसको कार्यान्वयन गर्न लगानी जुटाउन नसक्दा अत्यावश्यक योजना पनि वर्षौंसम्म पछाडि धकेलिइरहेका छन्। सडक चौडा गरेर मात्रै पूर्वाधार विकास नहुने र दीर्घकालीन समस्या समाधान गर्न सबै पूर्वाधार आवश्यक पर्ने ट्रान्सपोर्ट इन्जिनियर आशीष गजुरेल बताउँछन्। उनका अनुसार अन्तर्राष्ट्रिय अभ्यासले ३० लाखभन्दा बढी जनसंख्या भएको अवस्थामा रेल चाहिन्छ, काठमाडौंमा झन्डै ६० लाख पुगिसकेकाले पनि रेलको आवश्यकता देखिएको हो। काठमाडौंको पूर्वपश्चिम र उत्तरदक्षिण खण्डमा रेल चलाउन सकिन्छ। जनघनत्वले यसको आवश्यकता देखाइसकेको बुझाइ गजुरेलको छ। लगानी बोर्डले काठमाडौं नागढुंगादेखि काभ्रेसम्म मेट्रो रेल चलाउन उपयुक्त कम्पनीमार्फत आशयपत्र माग गरेको पनि छ। मोनोरेल सरकारको प्राथमिकतामा नभए पनि यसमा विदेशी कम्पनी र निजी क्षेत्रले रुचि देखाइरहेका छन्। काठमाडौंको २८ किमि चक्रपथमा मोनोरेल चलाउन काठमाडौं महानगरले चिनियाँ कम्पनीसँग विस्तृत परियोजना अध्ययन प्रतिवेदन (डीपीआर) बनाउने सम्झौता गरिसकेको छ। लगानी बोर्डले अगाडि बढाएको काठमाडौं मोनोरेल प्रालिसँगको डीपीआर निर्माण प्रक्रिया भने प्राविधिक समस्याले रोकिएको छ। अहिलेसम्म कुन योजनालाई कसले अगाडि बढाउने र कुन निकायले के गर्ने भन्ने टुंगो नभएको तथा समन्वय अभावले पनि समस्या देखिएको रेल विभागका महानिर्देशक अनन्त आचार्यले बताए। उनका अनुसार गुरुयोजनाविना नै विभिन्न काम आइरहेका छन्, हामीलाई कस्तो पूर्वाधार कति चाहिन्छ भन्ने नै छैन। सरकारले काठमाडौंको सहरी विकास आयोजनाको अध्ययन गर्ने र गुरुयोजना बनाउने जिम्मा जापानी कम्पनी प्याडेगोलाई दिएको छ। यो कम्पनीले डेढ वर्षको अध्ययनपछि आगामी महिना बुझाउँदैछ। त्यो प्रतिवेदनपछि मात्रै हामीलाई कुन विकल्प ठीक हुन्छ, भोलिको आवश्यकता के हो र कुन योजनालाई अगाडि बढाउनु उपयुक्त हुन्छ भनेर टुंगो गर्न सकिने आचार्यले बताए। सरकार तथा निजी क्षेत्रले काठमाडौंकेन्द्रित केही पूर्वाधारको अध्ययन गर्ने र प्रतिवदेन बनाउने काम भइरहेको छ भने केही सकिइसकेको छ। तयार भएर बसेका र लगानीको खोजीमा रहेका दर्जन योजना यस्ता छन् : काठमाडौंकेरुङ रेलमार्ग सरकारले काठमाडौंलाई अन्तर्राष्ट्रिय रेलमार्गसँग जोड्ने गरी यो योजना ल्याएको छ। चिनियाँ रेल काठमाडौंसम्म ल्याउने यो योजनाको चिनियाँ टोलीले प्रारम्भिक अध्ययन गरिसकेको छ भने प्रधानमन्त्री केपी ओलीको चीन भ्रमणमा डीपीआर बनाएर अगाडि बढ्ने सम्झौतासम्म भइसकेको छ। ७५ किमि लामो यो रेलमार्ग बनाउन ६९ अर्ब रुपैयाँ लाग्ने अनुमान भएको छ। काठमाडौं पोखरा रेलमार्ग काठमाडौं आइपुगेको रेललाई नै विस्तार गरेर पोखरा पुर्याउने उद्देश्यले यो रेलमार्गको अध्ययन भएको हो। काठमाडौंकेरुङभन्दा अगाडि नै करिब १८७ किमिको यो रेलमार्गको सम्भाव्यता अध्ययन भइसकेको छ । सन् २०१० मा भएको अध्ययनअनुसार यसको लागत करिब तीन खर्ब रुपैयाँ अनुमान गरिएको छ। नेता तथा मन्त्री विदेश घुम्न जाँदा देखेको पूर्वाधारलाई नेपालमा पनि आवश्यक ठान्छन्, तर त्यसको कार्यान्वयन गर्न लगानी जुटाउन नसक्दा अत्यावश्यक योजना पनि वर्षौंसम्म पछाडि धकेलिइरहेका छन्। काठमाडौंरक्सौल रेलमार्ग प्रधानमन्त्री केपी ओलीको भारत भ्रमणमा भएको सम्झौताअनुसार काठमाडौंलाई भारतीय रेलले जोड्न १३० किमिको यो आयोजना अगाडि सारिएको हो। भारतीय कम्पनीले अध्ययन गरिरहेको यो रेलमार्ग पाँच वर्षभित्रै निर्माण गरिसक्ने बताइए पनि यसको अनुमानित लागत सार्वजनिक भएको छैन। बाहिरी चक्रपथ सरकारले काठमाडौं उपत्यकामा नयाँ चक्रपथ बनाउने गरी २०६४ असार १८ गते ७२ किमिको बाहिरी चक्रपथ बनाउने निर्णय गरेको हो। यो आयोजना बनाउन प्रतिकिमि एक अर्बका दरले ७२ अर्ब छ। विभिन्न १२ वटा खण्डमा यसको निर्माण गरिनेछ। नागढुंगानौबिसे सुरुङमार्ग उपत्यकाको सवारी चाप कम गर्न र नौबिसेबाट काठमाडौं आउँदाको सवारी चापलाई सहजीकरण गर्न यो सुरुङमार्गको योजना ल्याइएको हो। सन् २०१३ मा सडक विभाग र जापान अन्तर्राष्ट्रिय सहयोग नियोगले यसको सम्भाव्यता अध्ययन गरेका हुन्। जाइकासँगको सहकार्यमा सडक विभागले बनाउने यो आयोजनाको डीपीआर बनिसकेको छ। २० अर्ब खर्च लाग्ने आयोजनाको प्रस्ताव आह्वान गर्ने तयारीमा सडक विभाग छ। सूर्यविनायक धुलिखेल सुरुङमार्ग सरकारले जापानकै सहयोगमा सूर्यविनायकधुलिखेल सडक खण्डमा सुरुङमार्ग बनाउने भएको छ। धुलिखेलबाट बनेपा हुँदै काठमाडौं आउने र काठमाडौंबाट बाहिरिने यो बाटोमा सुरुङ बनाउन जापानी कम्पनीले प्रारम्भिक सम्भाव्यता अध्ययन गरेको छ। सूर्यविनायकबाट साँगा हुँदै जाने यो सडकमा दुईतर्फी सुरुङमार्ग बनाउने गरी प्रारम्भिक सम्भाव्यता अध्ययन गरिएको छ। आयोजनामा १६ किमि सडक र १२९ सम्मका सुरुङमार्ग हुनेछन्। यसको लागत करिब २२ अर्ब रुपैयाँ अनुमान गरिएको छ। काठमाडौंनुवाकोट सुरुङमार्ग सरकारले काठमाडौंको टोखाबाट नुवाकोटको छहरे जोड्ने सुरुङमार्ग बनाउने योजना पनि अगाडि सारेको छ। यो आयोजना इन्जिनियरिङ, प्रोक्योरमेन्ट, कन्स्ट्रक्सन तथा फाइनान्स (ईपीसीएफ) मोडलमा बनाउन प्रस्ताव गर्ने तयारी भइरहेको छ। सडक विभागले पनि सोही मोडलमा निर्माण गराउन सिफारिस गरेको छ। यो प्रस्तावमा चार किलोमिटर सुरुङ मार्गसहितको ३४ किलोमिटर सडक निर्माण गरिने उल्लेख छ। चिनियाँ कम्पनीले आवश्यक लागतको ऋणसमेत उपलब्ध गराउने प्रस्ताव गरेको छ। लागत अनुमान २७ अर्ब छ। यो आयोजनाको डीपीआर बनाउनै बाँकी छ। काठमाडौंं हेटौंडा सुरुङमार्ग करिब ५८ किमिको यो सुरुङमार्ग निर्माणमा नेपाल पूर्वाधार विकास कम्पनीले जनताबाट ३१ करोड ७६ लाख रकम जुटाएसकेको भए पनि थप लगानी जुटाउन नसक्दा आयोजनाले गति लिएको छैन। सुरुङ मार्गको निर्माण ०७१ देखि अगाडि बढेको भए पनि टुंगिने छाँट छैन। २२७ किमि लामो मार्गमा सुरुङ मार्गको लम्बाइ भने ५८ किमिको छ। निर्माणपछि एक घन्टामै काठमाडौंबाट हेटौंडा पुगिने भन्दै यसको अवधारणा अगाडि आएको हो। काठमाडौं केबुलकार काठमाडौंमा केबुलकार सञ्चालन गर्न तीन साताअगाडि मात्रै फ्रान्सेली कम्पनी एडीपीसँग सहकार्य गरेर सियस्ट्रा तथा पञ्चकन्या गु्रप र कालिका निर्माण कम्पनीले सम्भाव्यता अध्ययन गरेको योजनाको लागत करिब १५ अर्ब रुपैयाँ अनुमान गरिएको छ। नागढुंगाधुलिखेल मेट्रोरेल लगानी बोर्डले नागढुंगाधुलिखेल मेट्रो रेलमार्ग बनाउन आशयपत्र माग गरेको छ। बोर्डले डीपीआरको प्रक्रिया पनि अघि बढाएको छ। लगानी बोर्डले अगाडि सारेको नागढुंगाधुलिखेलसम्मको ३७ किमिको यस्तो मेट्रोरेलको लागत भने प्रतिकिमि पाँच अर्ब रुपैयाँको हुने अनुमान छ। हरेक एक किलोमिटर दूरीमा स्टेसन रहने यो आयोजनाको लागत करिब साढे पाँच खर्ब रुपैयाँ अनुमान भएको यो रेलको कोरियाली कम्पनी चुङसुङ इन्जिनियरिङले अध्ययन प्रतिवेदन तयार पारेको थियो। शिवपुरीफुल्चोकी मेट्रोरेल रेल विभाग आफैंले यो आयोजनाको अध्ययन गर्ने भएको छ। यद्यपि अहिले रेलमार्गमा निजी तथा विकास साझेदारको ओइरो लागेकोले विभागले उपत्यकाको सहरी विकासको गुरुयोजना पर्खेर बसेको विभागका महानिर्देशक अनन्त आचार्यले बताए। उनका अनुसार अगामी महिना आउने यो प्रतिवेदनपछि मात्रै यो रेलमार्गको बारेमा विभागले प्रक्रिया अगाडि बढाउनेछ। काठमाडौंचक्रपथ मोनोरेल लगानी बोर्डले अगामी पाँच वर्षमा काठमाडौं मोनोरेलबाटै साढे २८ किमिको चक्रपथ परिक्रमा गर्न सकिने गरी यो आयोजनाको प्रक्रिया अगाडि बढाएको छ। तर कामठाडौं महानगरले पनि यही खण्डमा चिनियाँ कम्पनीसँग अर्को आयोजनाको डीपीआर सम्झौता गरेकाले यो मार्गको काम स्थगित भएको छ। बोर्डका अनुसार एउटा निकायबाट मात्रै यो रेलमार्गको प्रक्रिया अगाडि बढ्नेछ। बोर्डसँग मलेसियाली कम्पनीसँगको सहकार्यमा काठमाडौं मोनोरेल प्रालिले डीपीआर बनाउने प्रस्ताव गरेको छ। यसको लागत करिब ८० अर्ब रुपैयाँ अनुमान गरिएको छ। काठमाडौंतराई द्रूतमार्ग यो द्र्रूतमार्ग (एक्सप्रेस हाइवे) निर्माण गर्ने जिम्मा नेपाली सेनाले पाएको छ। भारतीय कम्पनी आईएल एन्ड एफएसले यसको डीपीआर बनाए पनि नेपाली सेना आफैंले बनाउने भन्दै यो डीपीआर लिएको छैन। सरकारले २०७४ वैशाखमा नेपाली सेनालाई यो मार्ग निर्माणको जिम्मा दिएको हो। आयोजनामा एक खर्ब १२ अर्ब खर्च हुने अनुमान छ।"
एसियामा बहुदल फाप्दैन,"एसियामा बहुदल फाप्दैनआफ्नै पूर्वपार्टीको ६ दशक लामो शासन अन्त्य गर्दै ९२ वर्षको उमेरमा प्रधानमन्त्री बनेका मलेसियाका महाथिर मोहम्मदले पूर्वप्रधानमन्त्री नाजिब रजाकविरुद्ध भ्रष्टाचार, घुसखोरी, सरकारी कोष चोरीजस्ता आरोप लगाएका छन्। नाजिबविरुद्ध अनुसन्धानकर्ताहरूसँग दह्रो मुद्दा रहेको महाथिरको दाबी छ। चुनाव हारेको १० दिन नबित्दै नाजिबलाई संदिग्ध अपराधीका रूपमा हेर्न थालिएको छ। मलेसियामा मात्र यस्तो भएको होइन। दक्षिण कोरियाकी पूर्वराष्ट्रपति पार्क गुन हेविरुद्ध पनि अप्रिल ६ मा अदालतले २४ वर्षको जेल सजायका साथमा एक करोड ६८ लाख डलर जरिवाना सुनायो। दक्षिण कोरियामा पार्कअघिका लगभग सबै राष्ट्रपतिको अन्त्य नराम्ररी भएको छ। थाइल्यान्डका पूर्वप्रधानमन्त्री यिङलक सिनावात्रालाई अदालतले पाँच वर्षको कैद सजाय सुनाएको छ र उनका दाजु तथा अर्का प्रधानमन्त्री थाक्सिन सिनावात्रा निर्वासनमा बस्दै आएका छन्। फिलिपिन्समा पूर्वराष्ट्रपति बेनिग्नो अक्विनोमाथि पनि भ्रष्टाचार र अनुचित कार्यको आरोप लागेको छ। उनीअघिकी राष्ट्रपति ग्लोरिया अरोयो पनि २०१६ मा कैदमुक्त भएकी थिइन्। उनले करिब पाँच वर्ष सैनिक अस्पतालमा बिताइन्। शक्ति हस्तान्तरण भएसँगै एसियाली राजनेताहरू जेल पर्ने गरेका छन्। यतिका नेताको जेलको वास भएको सन्दर्भमा एक प्रश्न उब्जिन्छ के एसियामा लागू गरिएका पश्चिमी बहुदलीय व्यवस्थामा केही खराबी छ ? पश्चिमी लोकतान्त्रिक सिद्धान्तमा लामो समयसम्म प्रतिपक्षी दललाई महारानीको बफादार विपक्षीको नेता भनेर पुकारिन्थ्यो। त्यसैगरी चुनावपछि राजनीतिक शक्तिमा हुने परिवर्तनलाई पश्चिमी लोकतन्त्रको सबैभन्दा ठूलो फाइदाका रूपमा हेरिँदै आएको छ। तर यही पश्चिमी लोकतान्त्रिक मोडेल अनुशरण गरेका थुप्रै एसियाली देशमा भने शक्ति स्थानान्तरण भएपछि नेताहरू जेल जाने गरेका छन्। के ती देशले पश्चिमी बहुदलीय व्यवस्थालाई अझै राम्ररी आत्मसात गरिनसकेकाले यस्तो भएको हो ? वा यो व्यवस्थाले ती देशको राजनीतिमा अनावश्यक विभाजन ल्याइरहेको छ ? दक्षिण कोरिया, थाइल्यान्ड, फिलिपिन्स र मलेसियाले गत आधा शताब्दीदेखि पश्चिमी राजनीतिक मोडेल अपनाउँदै आएका छन्। त्यसैले ती देशको राजनीति पर्याप्त मात्रामा पश्चिमीकरण भइसकेको छैन भन्न सकिन्न। अझ त्यसभन्दा महत्वपूर्ण कुरा दशकौंसम्म अभ्यास गरिएको पश्चिमी बहुदलीय लोकतन्त्रमा उनीहरूको राजनीति तीव्र रूपमा ध्रुवीकृत हुँदै आएको छ। यी देशमा लागू गरिएको पश्चिमी बहुदलीय व्यवस्थाको आफ्नै समस्या छ र समय बित्दै जाँदा राजनीतिक विभाजन अझ बढ्नेछ। राजनीति र समाजलाई विभाजित तुल्याउने प्रवृत्तिका साथ पश्चिमा बहुदलीय प्रणालीको जन्म भएको थियो। पश्चिमा पार्टी संसदीय राजनीतिबाट विकसित भएका हुन्। यस्ता पार्टीको प्राथमिक उद्देश्य शक्ति प्राप्त गर्नु हो। तर त्यो शक्तिले साम्प्रदायिकतातर्फ लैजान्छ। अमेरिकाको प्रारम्भिक इतिहासमा जर्ज वासिंटन, थोमस जेफर्सन र जेम्स म्याडिसनलगायतका सबै नेताले साम्प्रदायिक दलीय राजनीतिको अनुभव लिएका थिए। राजनीति र समाजलाई विभाजित तुल्याउने प्रवृत्तिका साथ पश्चिमा बहुदलीय प्रणालीको जन्म भएको थियो। प्रारम्भिक चरणमा पश्चिमा देशमा दलीय व्यवस्थाको कारण हुने विभाजन सीमित थियो। दलीय व्यवस्थाको उदय नभइकनै पश्चिमी देशहरू सार्वभौमसत्तासम्पन्न राष्ट्र बनेका थिए। जनता राजनीतिक रूपले सचेत थिएनन्। सम्भ्रान्तबीच मात्र राजनीतिक प्रतिस्पर्धा थियो। तर साझा स्वार्थका कारण उनीहरूले आफ्नो सामाजिक घेरा नाघेका थिए। त्यसबेला सम्भ्रान्तहरूबीच आधारभूत सहमति खोज्न सजिलो थियो। त्यसैका लागि महारानीको बफादार विपक्षी दलको नेता को अवधारणा निर्माण भयो। महारानी र साझा हित ले सम्भ्रान्तहरूको साझा स्वार्थको मात्र प्रतिनिधित्व गर्दथ्यो। पश्चिममा औद्योगिकीकरणसँगै जनता राजनीतिक रूपले सचेत भए। राजनीतिक विभाजन प्रत्यक्ष रूपमा थियो त्यसैले अल्पसंख्यक सम्भ्रान्तबाट नियन्त्रित दलीय राजनीतिलाई चुनौती दिइयो। चुनावका लागि जनसमर्थन जुटाउन पश्चिमा पार्टीहरू समाजका सबैखाले मानिस अटाउने ठूलो औपचारिक र ठूलो संगठनमा रूपान्तरण भए। हरेक पार्टीले जनचाहनाको प्रतिनिधित्व गर्ने दाबी गर्दछन्। त्यसैकारण सम्भ्रान्तहरुलाई आन्तरिक सहमतिमा पुग्न अझ गाह्रो हुन्छ। शीतयुद्धपछि भिटोक्रेसी (सर्वप्रथम फ्रान्सिस फुकुयामाद्वारा प्रयुक्त शब्द) भन्ने अवधारणाले पश्चिमी बहुदलीय व्यवस्थामा प्रवेश पायो। यस्तो अवस्थामा कुनै एक पक्षसँग निर्णय गर्ने र त्यसलाई लागू गर्ने शक्ति हुँदैन तर अर्काको प्रस्तावमा भिटो प्रयोग गर्ने शक्ति भने हुन्छ। त्यसैले वफादार विपक्षी को परम्परा कायम रहे पनि त्यसको प्रभाव भने सीमित हुन्छ। गैरपश्चिमा देशको भन्दा पश्चिमा देशको दलीय व्यवस्थामा किन बढी गम्भीर विभाजन देखिन्छ त ? उत्पादनको साधन, इतिहास र संस्कृतिका कारण एसियामा पारिवारिक राजनीतिको परम्परा छ। यस्तो पारिवारिक राजनीति र पश्चिमी बहुदलीय व्यवस्थाको मि श्रणले प्रतिस्पर्धालाई अझ कटु बनाउँछ। अर्को तथ्य, थाइल्यान्डबाहेक माथि नाम लिइएका अन्य सबै एसियाली देश दोस्रो विश्वयुद्धपछि स्वतन्त्र बनेका हुन्। दलीय राजनीतिक व्यवस्था र सार्वभौमसत्ता लगभग एकै साथ स्थापित भएका हुन्। त्यसैले सम्भ्रान्तबीच कहिल्यै सहमति भएकै छैन। दलहरूबीचको सम्बन्ध तीक्त छ। यस्तो परिस्थितिमा पश्चिमी बहुदलीय व्यवस्थाले सामाजिक विभाजनलाई अझ खराब र गम्भीर मात्र बनाउने काम गर्छ। (ग्लोबल टाइम्सबाट अनूदित)"
बंगुर व्यवसायको ओरालो यात्रा,"अहिलेसम्म कति अनुदान लिनुभयो। कति रकम पाउनुभयो ?, अक्सर बाँकेका बंगुरपालक व्यावसायिक किसानले अर्को किसान भेट्दा सोध्ने प्रश्न हो यो। बंगुरपालन व्यवसायकै नाममा झन्डै तीन करोड लगानी गरिसकेका कोहलपुर नगरपालिका ११ चन्नहवाको एमके पिग फार्मका सञ्चालक कृष्णप्रसाद अधिकारी अनुभव सुनाउँछन्, तपाईलें कति लगानी गर्नुभएको छ ? यतिका लगानी कसरी जुट्यो ? कसरी व्यवस्थापन भइरहेको छ भन्नेमा कसैको जिज्ञासा नै हुँदैन। सरकारको प्रोत्साहनमा बंगुरपालन व्यवसायमा लागेका बाँकेका बंगुपालक किसानको पीडा हो यो। यो पीडाको कथा २०७० सालबाट सुरु हुन्छ। सरकारले बंगुरपालनमा प्रोत्साहन गर्न युवा लक्षित बंगुरपालक किसानलाई २०७० देखि नै कम्तीमा ३० हजार रुपैयाँदेखि ७२ हजार रुपैयाँ अनुदान दिन थाल्यो। आर्थिक वर्ष ०७०७१ मा बाँकेका १३ किसानमध्ये पाँचजनाले ७२७२ हजार र आठजनाले ३६३६ हजारका दरले अनुदान लिए। अनुदानको सुइँको पाएपछि व्यवसायमा अरु किसान पनि थपिए। बंगुरपालकको संख्या बढेपछि बंगुर व्यवसायी संघ समेत गठन गरियो। त्यतिबेला एक सय २१ जना किसान रहेको जिल्ला बंगुर व्यवसायी संघका सचिव लोकेन्द्रबहादुर चन्द थिए। २०७२ सालमा पशु सेवा विभागअन्तर्गतको पशु उत्पादन निर्देशनालय केन्द्रीय बंगुर कुखुराप्रवर्द्धन कार्यालयले बंगुर सुधार कार्यक्रम (राष्ट्रिय अभियान) सञ्चालन गर्यो। पहिलो चरणमा झापा, सुनसरी, चितवन, काभ्रेपलाञ्चोक, कास्की, तनहँ, बाँके, बर्दिया, दाङ र कैलालीमा यो कार्यक्रम लागू गर्यो। कार्यक्रमले एक वर्षदेखि व्यवसाय थालेका बंगुर व्यवसायीलाई एक लाख रुपैयाँदेखि चार लाख रुपैयाँसम्म अनुदान दिन थाल्यो। त्यसपछि भने जिल्लामा व्यावसायिक बंगुरपालन जानेर, बुझेर, अरुको देखासिकी, रहरैरहर र अनुदान पाउने आशामा निकै फस्टायो। कार्यक्रमले पाठापाठी उत्पादनका लागि कम्तीमा १५ वटा प्रजननयोग्य माउ बंगुरपालन गर्ने (मल्टिप्लिकेसन फार्म) लाई चार लाख, पाठापाठी उत्पादनका लागि कम्तीमा पाँचवटा माउ बंगुरपालन गर्ने (पिगलेट उत्पादन फार्म) लाई दुई लाख र मासुका लागि बंगुर उत्पादन गरी बेच्ने (प्याटनर) लाई एक लाख रुपैयाँ अनुदान दिन थालियो। थोरै लगानी गरेर अनुदान पाइने र रातारात धनी हुने सपना देखेर धेरै व्यवसायी हौसिए। यहाँका हरेक टोलगाउँ मा जस्तो व्यावसायिक बंगुरपालन थालियो। निकै छोटो समयमै व्यवसायको ग्राफ ह्वात्तै माथि चढ्यो। जिल्ला पशु सेवा कार्यालयका अनुसार जिल्लामा १९३ वटासम्म व्यावसायिक बंगुर फार्म दर्ता नै गरेर सञ्चालन गरिए। २०७२ को विनाशकारी भूकम्पले राजधानीलगायत विभिन्न जिल्ला तहसनहस भएपछि यहाँको बंगुरपालन व्यवसायमा पनि असर पर्यो। बंगुरपालन बाँकेमा भए पनि मुख्य बजार काठमाडौं थियो। भूकम्पले थिलथिलो भएको काठमाडौंमा बंगुरको मासु बिकेन न त स्थानीय रूपमा बजार नै पायो। व्यवसायीले निकै घाटा खाएर मासु बेचे। उत्पादन रोके। धेरैले फार्म नै बन्द गरे। अहिले जिल्लामा ५३ वटा मात्र बंगुर फार्म मात्र छन्। व्यवसायीका अनुसार तीमध्ये पनि जम्मा ३५ वटा सञ्चालनमा छन्। सरकारी आँकडालाई मात्र आधार मान्दा जिल्लाबाट ७८ प्रतिशत बंगुरपालन धराशायी भयो र व्यवसायीको करोडौं रुपैयाँ डुब्यो। यसरी सुुरु भयो व्यवसाय जिल्लामा थारू र खटिक (मधेसी समुदाय) बाहुल्य क्षेत्रमा चाडपर्वमा काटेर खाने प्रयोजनका लागि छोडुवा सुँगुर पालिन्थे। यसरी पाल्ने सुँगुरले घर, खेतबारी उधिनेर हैरान पार्थे। ती फोहोरी पनि हुन्थे। सुँगुर नखानेले देखेर पनि घिन मान्थे। ०७० सालसम्म बाँकेमा एक दर्जन बढी मात्र बंगुर फार्म थिए। जिल्ला पशु सेवा कार्यालयले सुरुमा हाइब्रिड बंगुरका पाठाहरू वितरण गथ्र्यो। खोर सुधारका लागि जस्तापाता दिन्थ्यो। पशु चिकित्सकले औषधिहरू पनि गाउँमै पुगेर सित्तैमा दिन्थे। व्यावसायिक रूपमा भने २०६० को दशकतिर मात्र सुरु भएको मानिन्छ। सरकारले अनुदान दिन थालेपछि भने व्यावसायिक रूपमा बंगुर पाल्ने क्रम सुरु भयो। आर्थिक वर्ष ०७०७१ मा यो संख्या एक सय पुगेको संघले जनाएको छ। ०७२ मा एकै वर्ष झन्डै एक सय फार्म थपिएका थिए। कम्तीमा पनि १० लाख रुपैयाँदेखि बढीमा तीन करोड रुपैयाँ लगानीमा फार्म खोलिए। कोहलपुरको एमके पिक फार्म सबैभन्दा बढी लगानी भएको फार्म थियो। २०६९ साल फागुनमा ४० लाख रुपैयाँबाट बंगुरपालन गरेको एमके पिक फार्मसँग बंगुर पाल्न पन्ध्र कट्ठा क्षेत्रफलमा पाँच सय बंगुर अट्ने खोर, मासु बोक्ने पाँच टनको चिलिङ भ्यान, तीनवटा ३५ टन क्षमताको तीनवटा कोल्ड स्टोर छ। हाम्रो फार्ममा चार सय वटासम्म बंगुर थिए। काठमाडौं लगेर बेच्दा राम्रो मूल्य आउँथ्यो। भूकम्पले सबै तहसनहस बनाइदियो, सञ्चालक अधिकारी विगत सम्झन्छन्, हाम्रो लगानी त उठेन, उठेन बैंकबाट लिएको ३५ लाख रुपैयाँको ब्याज तिर्ने पैसा जुटाउनै गाह्रो पर्यो। मामा माधव रेग्मी र भान्जा कृष्णप्रसाद अधिकारी मिलेर यो फार्म सुरु गरेका थिए। रेग्मी कपडा व्यवसायी र अधिकारी कोहलपुर बहुमुखी क्याम्पसका लेक्चरर हुन्। त्यसैबाट सञ्चित रकम जम्मा गरेर उनीहरूले फार्म खोलेका थिए। ४० लाख रुपैयाँ सञ्चित गरेको सकियो। बैंकको ब्याज तिर्न क्याम्पस पढाएको पैसा पनि लगाउनुपथ्र्यो, अधिकारी भन्छन्। यति ठूलो लगानीमा सञ्चालन गर्दा पनि एमकेले सरकारबाट चार लाख रुपैयाँ मात्र अनुदान पाएको जनाएको छ। फार्मले कम्तीमा पनि ८० हजार रुपैयाँ मासिक घाटा सहँदै वर्षमा १० लाखभन्दा बढी घाटा सह्यो। अहिले उसले पहिलेको तुलनामा आधा उत्पादन घटाएको छ। बैंकमा एक करोड ऋण भए पनि मुनाफा कहिले आउने हो उनीहरूलाई पत्तो छैन। भूकम्पअगाडि समयमा काठमाडौंसम्म मासु पुर्याउन सक्दा घटीमा पनि एक सय रुपैयाँ प्रतिकिलो नाफा हुने व्यापारीहरू बताउँछन्। स्थानीय बजारमा प्रतिकिलो १ सय ८० रुपैयाँ दर थियो भने काठमाडौंमा २ सय ८० रुपैयाँ। २०६८ सालमा खजुरामा पूर्वमन्त्री शिवराज जोशीलगायत आठजना मिलेर ४५ लाख रुपैयाँको लागतमा कृषि तथा पशु उद्यम विकास केन्द्र नामक ठूलो बंगुर फार्म खोलेका थिए। पोखराबाट ५० वटा बंगुर ल्याएर उक्त फार्म सञ्चालन गरिएको थियो। यो फार्ममा तीन सयवटा बंगुर पुगेका थिए। आठ लाख रुपैयाँको दाना मात्रै घाटा भएको थियो, सञ्चालकमध्येका एक प्रेम खरेल सम्झन्छन्, घाटामा जान थालेपछि अन्य सात सञ्चालकलाई ६२ लाख रुपैयाँ बुझाएर मैले घाटाको फार्म स्याहारेको हुँ। अहिले सबै गरेर लगानी तीन करोड पुगेको छ। दुई बिघा क्षेत्रफलमा सुरु गरिएको फार्ममा उनले बंगुरका अलावा खसी, बाख्रा, खरायो, हाँस, बटै, लोकल कुखुरा उत्पादन गरिरहेका छन्। बाख्राका लागि डाले घाँस रोपेका छन्। आफ्नो उत्पादन बेच्न ग्रीन कटेज पनि सञ्चालन गरिरहेका छन्। यति ठूलो लगानीमा सञ्चालन गरिए पनि खरेलले खोर मर्मतका लागि ७२ हजार र पिग मिसनको दुई लाख रुपैयाँ मात्र पाएको बताउँछन्। सरकारको प्रवर्द्धनात्मक राष्ट्रिय अभियानले बाँकेमा छोटो समयमै बंगुरपालन फस्टायो। अनुदान पाउने आस, देखासिकी र रहरले रातारात धनी हुने सपना देखेर व्यवसायी हौसिए। छैन स्थानीय बजार स्थानीय बजारमा बंगुर मासु खपतका लागि बाँके जिल्ला उपयुक्त बजार होइन। यहाँको जातीय र धार्मिक आस्थाका कारण पनि बंगुरको मासु कम खपत हुन्छ। जातीय हिसाबले यहाँको ठूलो हिस्सा बंगुरको मासु नखानेमा पर्छ। राष्ट्रिय जनगणना २०६८ अनुसार जिल्लामा सबैभन्दा बढी मुसलमान १८९ प्रतिशत बस्छन्। मुस्लिम समुदायले मासु खाने त के बंगुर शब्द उच्चारणै गर्नुलाई अपवित्र मानिन्छन्। स्थानीय पत्रकार मोहम्मद आरिफ अन्सारी भन्छन्, मुस्लिमले बंगुर मात्र उच्चारण गरे जिब्रो ४० दिन अपवित्र हुन्छ भन्ने मान्यता छ। त्यस्तै क्षेत्री १४७, बाहुन ७४, यादव ४७ प्रतिशत छन्। यी सबै बंगुरको मासु नखाने वर्गमा पर्छन्। सबैभन्दा बढी बंगुरको मासु खपत थारू जातिमा हुन्छ। जिल्लामा थारू जातिको जनसंख्या १५६ प्रतिशत मात्र छ। बाहुन क्षेत्रीले घरमा दुहुनो गाईभैंसी पालेजस्तै थारू समुदायमा प्रायले हरेक घरमा बंगुर पालेको पाइन्छ। उनीहरूकहाँ व्यावसायिक फार्मबाट भन्दा घरपालुवा बंगुरको मासु खपत बढी हुन्छ। ५७ प्रतिशत मगर र १४ प्रतिशत दलित भने बंगुरको मासु खाने वर्गमा पर्छन्। धार्मिक हिसाबले जिल्लामा ७८ प्रतिशत हिन्दु छन्। कट्टर हिन्दुले पनि बंगुर खान त के छुनै हुँदैन भन्ने मान्यता छ। धार्मिक रूपमा पनि जिल्लामा बंगुर मासु खपत देखिँदैन। त्यसैले जिल्लाको मासु उत्पादन निर्यातमुखी नहुँदा घाटामा जाने पक्का नै छ। जिल्लामा खपत हुने बंगुरमा पनि व्यावसायिक फार्मभन्दा पनि भारतबाट अवैध रूपमा ल्याइने मासु बढी देखिन्छ। दैनिक २० देखि २२ क्विन्टलसम्म बंगुरको मासु भारतबाट जिल्लामा आउँछ। यसरी आउने मासु व्यावसायिक फर्मभन्दा आधा सस्तोमा बिक्री हुन्छ। बाँके बंगुर व्यवसायी संघका सचिव चन्द भन्छन्, भारतीय तयार मासु त ८० रुपैयाँदेखि एक सय रुपैयामै पाइन्छ। व्यावसायिक फर्मको दुई सय ५० रुपैयाँभन्दा बढी पर्छ। मासु व्यवसायीले सस्तोमा किनेर महँगोमा बेच्न भारतीय मासु नै किन्छन्। भारतीय व्यवसायीहरूले जिउँदो बंगुर नै मिनीट्रकमा राखेर नेपाल ल्याउने गरेको खजुरा गाउँपालिका २ सीतापुरका सर्वजित विष्टले बताए। सात वर्षयता व्यवसाय सुरु गरेका विष्टले बंगुर व्यवसायले लगाएको पाँच लाख रुपैयाँ ऋण तिर्न ४ कट्ठा जग्गा बेच्नुपरेको थियो। उनी भन्छन्, भारतबाट १२१५ वटा बंगुर बोकेको गाडी सीधै बाँसगढी लगेर बेच्दा पनि प्रहरी प्रशासनले देख्दैन। महिनामा तीनचारपटक यसरी बंगुर ल्याइन्छ। उनका अनुसार भारतको शिवपुरी, बहराइचबाट अवैध बाटो बंगुर नेपाल भित्रिन्छ। अवैध बाटोबाट नेपाल भित्रिने भारतीय मासुसँग प्रतिस्पर्धा गर्न नसक्दा स्थानीय बंगुर व्यवसायी घाटामा गएको जिकिर गर्छन्। नीति असफल युवा लक्षित बंगुरपालनलाई प्रोत्साहन गर्ने नीतिले व्यवसायमा आकर्षित गर्यो। पिग एन्ड पोर्क सुधार कार्यक्रमले बाँकेलगायतका जिल्लामा किसानलाई बंगुरपालनमा लगानी गर्न प्रेरित गर्यो। सरकारले बंगुर व्यवसाय सुधार राष्ट्रिय अभियान सञ्चालन कार्यविधि २०७२ जारी गरी व्यावसायिक बंगुरपालन, उत्पादनमाप्रवर्द्धन, छाडा बंगुरपालन निरुत्साह गरी स्वच्छ तथा स्वस्थ बंगुर मासु उत्पादन गरी व्यवसायलाई युवा लक्षित आयआर्जन एवं स्वरोजगारप्रवर्द्धन उद्यम खोल्न प्रोत्साहन गर्ने नीति लियो। नीति कार्यान्वयन पनि भयो। एउटा जिल्लालाई २५ देखि ३० लाख रुपैयाँ अभियानका लागि दिइएको थियो, केन्द्रीय बंगुर कुखुराप्रवर्द्धन कार्यालयका प्रमुख छवि अधिकारी भन्छन्, अनुदानले उत्पादनलाई बढावा दियो। कतिपयले कागजी रूपमा धेरै बंगुर देखाएर पनि अनुदान लिएको पाइयो। तर मिशन सफल नै भयो। सरकारले लिएको उत्पादनमुखी नीति सफल हुँदै गर्दा भूकम्पले देशकै सबैभन्दा ठूलो बंगुर मासु बिक्री हुने बजार प्रभावित भयो। त्यही बेला भारतीय नाकाबन्दीको पनि असर पर्यो। अधिकारी उत्पादन बढाएर बजारीकरण गर्न चुकेको स्विकार्छन्। उत्पादन र बजारीकरणको व्यवस्था सँगसँगै हुनुपथ्र्यो। बजार नपाएर पनि कति व्यवसायी धराशायी भए। भर्खरै व्यवसाय थाल्नेले छोडे, उनले अनुभव सुनाए, हामीले बंगुरको छुट्टै मासु बेच्ने व्यवसायीलाई प्रोत्साहन गर्न एक लाखदेखि दुई लाख रुपैयाँसम्म अनुदान दिने कार्यक्रम प्रस्ताव गरेका छौं। बजेट स्थानीय तहमा गएकाले अब लागू हुन्छ, हुँदैन ? मासु उत्पादनको नीति लिएसँगै बजार व्यवस्थापन गर्न सक्नुपथ्र्यो, एमके पिग फार्मका सञ्चालक अधिकारीको सुझाव छ, हामीले उत्पादन गरेको बंगुरको मासु चीन, भुटान, कोरिया वा अन्य मुलुक पठाउन सरकारले व्यवस्था गर्न सक्नुपथ्र्यो। नेपालको बंगुर मासु विदेश निर्यात गर्न विश्व स्वास्थ्य संगठनले तोकेको मापदण्ड पूरा गर्नुपर्छ। अहिले नेपाली बंगुरको मासुको मापदण्ड नै पुग्दैन। त्यसका लागि नेपालमा खोरेत रोग उन्मूलन भएको घोषणा हुनुपर्ने, व्यवसायीले जैविक सुरक्षा विधि अपनाएको हुनुपर्ने, मासु काट्दा वा काटिसकेपछि जाँच गरी खानयोग्य छ भनेर पशु चिकित्सकबाट जाँच गरी छाप लगाएको हुनुपर्ने आधारभूत कुरा पूरा भएको हुनुपर्छ। जसका लागि सरकारको तदारुकता नै देखिँदैन। जुन व्यवसायीबाट मात्र सम्भव छैन। यसमा पनि सरकारी नीति असफल देखिन्छ। पूर्वाधार अभाव जिल्लामा अस्वाभाविक रूपमा बंगुर उत्पादन बढ्यो। उत्पादनको सानो हिस्सा स्थानीय बजारले थेगे पनि ठूलो बजार काठमाडौं उपत्यका नै थियो। भूकम्प जानुअघि त व्यवसाय सरासर चलेकै थियो। भूकम्पपछि जिल्लाबाहिरबाट मासुजन्य पदार्थ राजधानीमा सहज प्रवेश पाएन। उत्पादन बढाउने नीति लिने सरकारले व्यवसायीका लागि वैकल्पिक बजारमा सघाउन सकेन। छिमेकी जिल्ला बर्दिया, सुर्खेत र दाङमा समेत अभियान सञ्चालन भएकाले त्यहाँ पनि स्थानीय उत्पादन पर्याप्त नै थियो। जसका कारण किसान सस्तोमा बेच्न बाध्य भए। खजुरा गाउँपालिका १ सोनपुरमा भिजन बंगुर फर्मका सञ्चालक गौरी न्यौपाने भन्छन्, भूकम्पअघि दुई सय ५० रुपैयाँसम्म प्रतिकिलो बिक्री हुन्थ्यो। भूकम्पपछि एक सय रुपैयाँ प्रतिकिलो लैजाऊ भन्दा किन्ने मान्छे पाएनौं। तीन हजार रुपैयाँ क्विन्टलमा पाइने दाना किनेर पाल्दा झन् घाटा भयो। उनले त अनुदानको आश्वासन मात्र पाए। अनुदान हाम्रा लागि रहेनछ, उनले दुःखेसो गरे, अनुदान काम नगर्ने फटाहाका लागि मात्र रहेछ। वास्तविक किसान घाटामा मात्र गए। राज्यको अदूरदर्शी नीतिकै कारण घाटा सहेको नेपालगन्ज १८ लग्दहवाका अनिल केसीको पनि अनुभव छ। २०७० सालमा अर्को साथीसँग मिलेर बाँके व्यावसायिक बंगुरपालन फार्म सञ्चालन गरेका केसीले २५ लाख रुपैयाँजति घाटा भएको बताए। १३ लाख रुपैयाँ त खोरमै लागेको थियो, उनले लगानीबारे भने, ६ लाख युवा स्वरोजगार कोषबाट लिएको ऋणको अहिले पनि ब्याज तिरिरहेको छु। मासु बिक्री नहुँदा पनि स्टोर गरेर राख्न सकिन्छ। त्यसका लागि कोल्ड स्टोर चाहिन्छ तर जिल्लामा मासु स्टोर गरेर राख्नका लागि कोल्ड स्टोरको व्यवस्था हुन सकेन। जिल्लाको मासु उत्पादनलाई आधार मान्दा कम्तीमा पनि चार सय टनको कोल्ड स्टोर आवश्यक थियो। यसतर्फ न व्यवसायीको ध्यान गयो, न राज्यले नै सहयोग गर्यो। व्यवसायीलाई फार्मको बंगुर पाल्दा पनि घाटा र फाल्दा पनि घाटा हुने अवस्था सिर्जना भयो। पिग मिसन अलपत्र सरकारले सुरु गरेको पिग मिसन नै अहिले अलपत्र परिसकेको छ। अघिल्ला दुई वर्ष पिग मिसन को पैसा १५ वटा जिल्लामा नियमित रूपमा गयो तर आर्थिक वर्ष ०७४०७५ मा भने स्थानीय तहलाई सरकारले निसर्त बजेट दिएकाले पिग मिसन को बजेट नै बनेन। नगरपालिका र गाउँपालिकाले बंगुर व्यवसायका लागि छुट्ट्याएको बजेट अरु नै काममा खर्च गरेको केन्द्रीय बंगुर कुखुराप्रवर्द्धन कार्यालयले जनाएको छ। सरकारले पाँचबर्से योजनासहित सुरु गरेको यो अभियान तेस्रो वर्ष नपुग्दै अलपत्र परेको छ। कार्यालयका प्रमुख अधिकारी भन्छन्, ससर्त बजेट नआउँदासम्म मिसन के हुने हो भन्न सकिन्न। कार्यालयले जिल्ला पशु सेवा कार्यालयमार्फत कार्यक्रम सञ्चालन गर्ने गरेको थियो। यो असार समान्तदेखि पशु सेवा कार्यालयको सेवा पनि स्थानीय तहबाटै दिएर कार्यालय खारेजी हुनेछ। त्यसपछि भने पिग मिसन झन् अन्योलमा पर्ने देखिन्छ। जिल्ला पशु विकास कार्यालय बाँकेका प्रमुख डा वेदबहादुर केसी पिग मिसनको पैसा पनि स्थानीय तहमै पठाइएकाले अभियान त्यहींबाट सञ्चालन हुनुपर्ने सुझाव दिन्छन्।"
कांग्रेस बारे किन कोही बोल्दैन ?,"नेपाली कांग्रेसका जिल्ला सभापतिहरूको राष्ट्रिय भेला पार्टीको संगठन सबल, सुदृढ, आधुनिक एवं प्रभावकारी बनाउन भन्दै २१ बुँदे सुझावसहित सम्पन्न भयो। सुझाव सरसर्ति हेर्दा पार्टीलाई सर्वगुणसम्पन्न बनाउने खालकै छन्, तर कांग्रेसको पुरानो रोग व्यवहारतः यी सुझाव कार्यान्वयन हुनेमा शंका छ। हेटौंडा भेलामा सहभागी केन्द्रीय सभापति शेरबहादुर देउवा, वरिष्ठ नेता रामचन्द्र पौडेललगायत केन्द्रीय तहका नेताले पार्टीको पछिल्लो दुःखदायी अवस्थाप्रति आत्मालोचना गर्न चुकेनन् तर विकल्पबारे चाहिँ केही बताउन चाहेनन्। पार्टीका प्रवक्ता विश्वप्रकाश शर्माले डोनाल्ड ट्रम्प र किम जोङ उन त विश्व शान्तिको सर्तमा सँगै बसेर खुला छलफल गर्न तयार भए भने सभापति शेरबहादुर देउवा र वरिष्ठ नेता रामचन्द्र पौडेल किन मिल्न नसक्ने ? भनेर उनीहरू मिलेर गए कांग्रेस सप्रिने बताएका छन्। मिल्नुपर्ने नेतामै लोकतान्त्रिक आचरण र सिद्धान्तप्रतिको निष्ठा मरिसकेपछि तिनीहरूबाटै कसरी सम्भव छ पार्टीको पुनर्जीवन ? वाचा मात्रै गरेर आम कार्यकर्ता र पार्टीप्रति सहानुभूति राख्नेहरूले पत्याउने कुनै आधार बाँकी छैन। हेटौंडाबाट फर्किएलगत्तै देउवा र पौडेल नजिकिए भन्ने सुनिएको छ। त्यो निकटतामा पद जोगाउने र पद पाउने सर्तको मञ्जुरीनामाबाहेक कुनै तुक छैन। यतिबेला हरेक राजनीतिक दल संस्थालाई प्रधान ठानेर अघि बढ्ने शैलीको विपक्षमा छन्। हरेक दलमा व्यक्ति नै प्रधान हुन रुचाउनु दलको भविष्य र लोकतन्त्रका लागि शुभसंकेत होइन। सत्तासीन नेकपा त्यही रोगबाट गुज्रिएको छ। कांग्रेस त झन् त्यसबाट कहिल्यै अछुतो रहन सकेन। व्यक्ति प्रधान हुने रोग कांग्रेसको दीर्घरोगै हो। यसबाट मुक्त नभएसम्म एकताका जतिबुँदे कसम खाए पनि पार्टीको पुनर्जीवन सम्भव छैन। नेता पौडेलले पनि पार्टी एक हुन्छ भन्ने सभापतिदेखि पार्टीका नेता कसैको पनि आलोचना नगर्ने भनेर कम्युनिस्ट शैलीमा पश्चात्ताप गर्नुको उद्देश्य कांग्रेस पार्टी संस्था नभएको संकेत हो। त्यसो त भावी सभापति पौडेल भनेर देउवाले उद्घोष गरिदिए भने उनी त्यसैको पछि दौडिन्छन्, तर यो उनको आगामी यात्राका लागि महाभूल हुनेछ। अरूभन्दा बढी सिद्धान्तवादी मानिने पौडेलमा पदमोह मात्रै नभएको भए उनी सायद उहिल्यै प्रधानमन्त्री भइसक्ने थिए भन्नेहरूको बहुमत संख्या कांग्रेसमा छ। नेपाली कांग्रेस स्थापना गरे बीपी कोइराला, सुवर्ण शमशेर, गणेशमान, किसुनजीहरूले। अहिलेका कांग्रेसी सुवर्णभन्दा धेरै धनी छन्, तर लोकतन्त्रको रक्षार्थ एक कौडी पनि खर्च गर्न कोही तयार छैन। गणेशमानभन्दा त्यागी र सुरवीर पनि भए होलान् तर वैभवले त्यो सबै ओझेलमा परेको छ। किसुनजीकै आदर्श बोक्ने कांग्रेसीलाई अहिले वास्ता गरिन्न। बीपीको आदर्श मान्नेहरू नै राजनीति व्यवहारले चल्छ, आदर्शले चल्दैन भन्न थालिसके। तिनै नेताको तस्बिरमा अहिलेका कांग्रेसी नेताले माल्यार्पण गर्दा स्मरण र सम्मान होइन, अपमान भइरहेको छ। राजनीतिप्रतिको निष्ठा, समर्पण, त्याग र आदर्शमा समर्पित नेताको नाम उच्चारण गरी उनीहरूका तस्बिरमा माल्यार्पण गरेकै भरमा अहिलेका कुनै पनि कांग्रेसीले आफूलाई उत्तराधिकारीको कोटीमा राख्ने हक छैन। सात दशक लामो बलिदानीपूर्ण संघर्ष, ०४६ तथा ०६२०६३ को आन्दोलनको नेतृत्व, शान्ति प्रक्रियामा महŒवपूर्ण भूमिका र अन्तरिम संविधान निर्माण र संविधानसभा निर्वाचन, संविधान जारी गरेको र संविधानतः पछिल्ला निर्वाचन गर्न सफल भएको आधारलाई स्मरण गरेकै भरमा कांग्रेसलाई जनताले मानिरहनुपर्छ भन्ने छैन। आफ्नो स्थापनाकालीन सिद्धान्तलाई बलिवेदीमा चढाएर कम्युनिस्ट सिद्धान्तको पिछलग्गु भएर लोकतन्त्रको जगेर्ना हुन सक्दैन। संघीयता, धर्म निरपेक्षता र गणतन्त्र स्थापनाका लागि नेतृत्वदायी भूमिकामा बस्ने कांग्रेसीले अहिले कम्युनिस्टले लोकतन्त्र मास्न लागे, अधिनायकवादी बाटोमा हिँडे भनेर दोष दिएर उम्कन मिल्दैन। किनकि कम्युनिस्टहरूलाई त्यस्तो मार्ग प्रशस्ति कांग्रेसकै सत्तामोहले गरेको हो। निर्वाचनमा पराजय हुनुमा सिद्धान्तको तिलान्ञ्जली प्रमुख कारण हो, जयपराजयसँग कम्युनिस्ट एकताको कुनै साइनो छैन। जनअपेक्षाविपरीत हिँडेपछि आउने परिणाम यस्तै हो। आज प्रजातन्त्रका पक्षधर कुनै पनि जिम्मेवार तहको व्यक्तिले कांग्रेसको प्रशंसा र आलोचनामा दुई शब्द पनि खर्चन उपयुक्त ठान्दैन। उपयुक्त विकल्प नभएकैले कांग्रेसलाई मतदान गर्दै आएको त्यो वर्ग मौन बस्नुपर्ने अवस्था उत्पन्न गराउने नेतृत्व तहलाई किन जिम्मेवार नठहयाउने ? राजनीतिमा थोरै भए पनि नैतिकता, इमानदारी र निष्ठा चाहिन्छ भन्ने तर सत्तामा पुगेपछि पूर्णतः बिर्सने कांग्रेसी रोगको सजाय भोगेको मात्र हो अहिले। बहुमत नागरिकले अहिले पनि प्रजातन्त्रकै पक्षमा वकालत गर्छन्। राजनीतिक नैतिकताभित्र कुशल नेतृत्व, सफल नीति र भावी रणनीति पनि पर्दछ। यी गुणलाई शिला खोजे झैं खोज्नुपर्ने भएपछि अहिलेको नेतृत्वबाट पार्टीको पुनर्जीवन कसरी सम्भव छ ? नेतृत्व, नीति र रणनीति पराजय भएपछि लोकतन्त्र स्वाभाविक रूपमा कमजोर हुन्छ। कम्युनिस्टलाई गाली गरेर मात्र लोकतन्त्र सुदृढ हुँदैन। यतिबेला कांग्रेसको नेतृत्व तहमा बसेको कुनै पनि व्यक्तिबाट राजनीतिक नैतिकता प्रदर्शन हुन सकेको छैन। राजनीतिक नैतिकताभित्र कुशल नेतृत्व, सफल नीति र भावी रणनीति पनि पर्दछ। यी सबै गुण सिला खोजे झैं खोज्नुपर्ने भएपछि अहिलेको नेतृत्वबाट पार्टीको पुनर्जीवन कसरी सम्भव छ ? राजनीतिमा क्रियाशील युवापुस्ताबाट यसको अपेक्षा गरिएको थियो। तर आफ्नो पद दाउमा पर्ने भयले पार्टी नेतृत्वले नै युवालाई विभाजित गर्ने कोसिस गयो। हिजो पार्टी सुधारमा सँगै हिँड्ने कसम खाएका विश्वप्रकाश शर्मा र गगन थापा अहिले विभाजितजस्तै देखिन्छन्। गगनलगायतका युवा नेता पार्टीलाई सुधार गर्दै अघि बढ्नुपर्ने पक्षमा छन् भने त्यही समूहको नेतृत्व गर्नुपर्ने विश्वप्रकाश दुई नेता मिले कांग्रेस सुध्रिन्छ भनेर देउवाको मास्टर कार्ड बनिरहेका छन्। आम कांग्रेसजन र प्रजातन्त्रवादीले विश्वप्रकाश र गगनलाई कांग्रेसको भविष्य ठान्दै आएका थिए, तर सात दशकको इतिहासमै संकटबाट गुज्रिएको पार्टीको नेतृत्व लिएर पुनर्जीवन दिनुपर्ने बेला विभाजित देखिनु कांग्रेसका आम समर्थकप्रतिको बेइमानी हो। यो नेतृत्वको होइन, युवा नेताकै दृष्टिदोषको परिणाम हो। गगनहरू कांग्रेसलाई नयाँ विचार र दृष्टिकोणबाट अघि बढाउनुपर्छ भन्ने मान्यताको पृष्ठपोषण गरिरहेका छन्। उनको नीतिप्रति कांग्रेसका आमकार्यकर्ता र प्रजातन्त्र पक्षधरको समर्थन पनि छ। उनको उपस्थिति नहुने हो भने संसद्मा प्रतिपक्षको अभाव खट्किन्छ भन्नेहरू पनि थुप्रै छन्, तर गगन पनि बोल्ने दिनमा मात्र संसद्मा जाने गर्छन् भन्नेहरूको तर्क किन बलशाली बनिरहेको छ ? हो, उनी समर्थक र प्रशंसकहरूको फौज तयार गरेर बसेका देखिन्छन् र त्यही फौजको कमान्डरको रूपमा मात्र आफ्नो ओज र वजनलाई सीमित बनाएका देखिन्छन्। त्यत्तिकै भरमा उनले आफूलाई चर्चा र प्रचारको केन्द्रमा त राख्न सक्लान् तर कांग्रेस र कांग्रेसमार्फत मुलुकको नेतृत्व गर्न भने त्यत्तिले पुग्दैन। मुलुकको बृहत् प्रजातान्त्रिक समाजसँग जोडिने आफ्ना राजनीतिक जीवनबारे उठेका र उठ्न सक्ने धेरै प्रश्नबारे उनले समाजलाई नियमित जानकारी गराइरहनुपर्नेछ। नियमित संसद्मा गएर जनताका पक्षमा आवाज उठाइरहनुपर्छ। विश्वप्रकाशले व्यक्तिको मास्टरकार्डको भूमिका छोडेर पार्टीको मास्टर कार्ड बन्ने, पार्टीको भविष्य खोज्ने र पार्टीको भविष्य बन्ने भूमिका चयन गर्ने समय रोज्ने आत्मविश्वासको खोजी गर्न सकेनन् र गगनले संसद्मा प्रतिपक्षीको वजनदार भूमिका खेलेर कांग्रेसका युवा पुस्तालाई आश्वस्त पार्न सकेनन् भने अब कांग्रेसको इतिहास कसैले लेखिदिए भने त्यही पुस्तकमा खोज्नुपर्ने हुन्छ। सुधारका एक सय आठबुँदे घोषणापत्र सार्वजनिक गरे पनि यही नीति र नेतृत्वबाट कांग्रेस सुध्नि सक्दैन। देउवाबाट पार्टी सञ्चालन र निर्वाचनमा भएका गल्तीको स्वीकारोक्ति पुनर्जीवनको आधार हुन सक्दैन। यो सबै सुधारको अपेक्षा गर्नेको दृष्टिदोष मात्र हो। पार्टीलाई गति दिन सपना, सोच र कार्यक्रम चाहिन्छ, तर अहिलेको कांग्रेस नेतृत्वसँग यी कुनै पनि छैन। देउवा र पौडेल दुवै असफल युगका असफल अनुहार हुन् भन्ने सत्य कांग्रेसीले बुझ्न ढिलाइ भइसकेको छ। इतिहास र पुरुषार्थ दुवै सवालमा देउवा र पौडेल दुवैसँग कुनै तुलनै नहुने कृष्ण सिटौलाको आशीर्वाद थापेर कांग्रेस नेतृत्वको लालसा बोक्ने कायरता पालेर बस्ने युवा समूहले पनि कांग्रेससलाई पुनर्जीवन दिने क्षमता राख्दैनन्। पछिल्ला गतिविधिले अहिलेको नेतृत्व पूर्णतः असान्दर्भिक नै प्रमाणित भइसकेको छ। कार्यकर्ता तह मात्र होइन, आम सर्वसाधारणमा पनि पार्टीप्रति आकर्षण घट्दो छ। देउवाले पार्टी छोड्दैमा सबैथोक भइहाल्छ भन्ने पनि होइन। कोइराला वंशकै प्रतिनिधित्व गर्ने महामन्त्री शशांक कोइरालाको देउवा र पौडेल दुवैसँग ठिक्क पार्ने शैली पनि कांग्रेस कमजोर बनाउन कम जिम्मेवार छैन। कोइराला परिवारका अन्य सदस्यको भूमिका पनि प्रभावकारी छैन। शेखर कोइरालासँग राजनीतिक संस्कारको अभाव छ। उनी आलोचनाको राजनीति मात्र गर्छन्। उनी इमान्दार कांग्रेसलाई चिन्दैनन्, बोल्न पनि चाहँदैनन्। टालेको लुगा लगाएको मजदुरदेखि आलिसान महलको मालिकसम्मलाई गर्ने व्यवहार एउटै हुनुपर्छ समाज सेवाको कसम खाएको राजनीतिज्ञमा। कसैको पुर्खाले इतिहासमा राम्रो काम गरेको भरमै उसको शाखासन्तानलाई आजीवन जे चाहन्छ त्यही दिनुपर्छ भन्ने मान्यता बोकेर अब राजनीति हुँदैन। त्यसो हो भने विशाल नेपाल राज्यको निर्माण गर्ने पृथ्वीनारायण शाहको पुस्तालाई किन जरैदेखि उखालेर फालियो सामन्ती अवशेषको संज्ञा दिएर ? कांग्रेसले स्थापनाकालीन सिद्धान्तलाई समयसापेक्ष नयाँ ढंगले परिभाषित गर्दै संगठन निर्माण अभियानलाई महत्व दिनुपर्छ। निर्वाचनमा कांग्रेसीले हारे पनि कांग्रेसले हारेको छैन। कांग्रेसले आम नागरिक र प्रजातन्त्रवादीसँग चुँडिएको मन जोड्न सक्नुपर्छ। कम्तीमा अबको पाँच वर्षमा मतदाता हुने युवालाई मात्र सम्बोधन गर्न सक्ने हो भने त्यो हितकर हुनेछ। त्यो वर्गलाई गगन र विश्वप्रकाशहरूले सम्बोधन गर्न सक्छन्, किनकि ती युवाको मन र मत अहिलेको नेतृत्वले जोड्न सक्दैन। तर त्यसका लागि उनीहरूले आत्मविश्वास र आत्मसम्मान आर्जन गर्नु आवश्यक छ। राजनीतिप्रति संवेदनशील हुने हरेक नेपालीलाई अहिलेको राजनीतिमा देखिएको बेथितिप्रति चिन्ता छ। विशेष गरी राष्ट्रिय स्वाभिमानको संरक्षण बढी चिन्ताको विषय छ। व्यक्तिभित्रको नैतिक साहस, निष्ठाप्रतिको समर्पण, हरप्रकृतिको लोभलालचबाट मुक्ति सबैबाट अपेक्षित हुन्छ। त्यही नैतिक साहसको खडेरीले कांग्रेससँग जनताको मन चुँडिएको हो। त्यो जोड्नु नै कांग्रेसको सबैभन्दा ठूलो चुनौती हो। मुलुकसँग कांग्रेस सरकारको विकल्प छ। त्यो पञ्चायतले पनि दियो एमाले र माओवादीले पनि दिए र दिइरहेकै छन्, तर कांग्रेसको विकल्प मुलुकले हिजो पनि पाएन र आज पनि पाउन सकिरहेको छैन। तर कांग्रेस दल बनाउन छोडेर सरकार मात्रै बनाउने लक्ष्यमा दौडिरहेको छ। राजनीति समाज सेवाको माध्यम हो, पेसा वा व्यवसाय होइन। चुनावको अघि केही दिन खटेर वा नेताहरूको चाकडी गरेकै भरमा माथिबाट लादिएको व्यक्तिलाई जनताको समर्थन हुन सक्दैन भन्ने सबैले बुझ्नु जरुरी छ। कांग्रेस कुन उद्देश्यले स्थापना भएको हो, यसको भूमिका समाप्त हुँदा राष्ट्रियअन्तर्राष्ट्रिय क्षेत्रमा कस्तो प्रभाव पर्छ भन्ने ख्याल नगर्ने नेतृत्वबाट कांग्रेस चल्न सक्दैसक्दैन। लोकतन्त्रमाथिको संकट पार्टीबाहिरबाट जति छ त्यो भन्दा बढी संकट पार्टी भित्रैबाट उत्पन्न भइरहेको छ। राजनीतिक पार्टीको संरचना र कार्यशैली लोकतान्त्रिक हुनु समग्र लोकतान्त्रिक अभियान र आन्दोलनकै एउटा महत्वपूर्ण आधार हो। थकित, गलित र स्खलित नेतालाई पालो बाँडेर होइन, साहसी र स्वच्छ छविका कांग्रेसीलाई हरेक तहमा परिचालन गर्न सक्नुपर्छ। पाँचदश वर्ष सत्तामा नहुँदैमा कांग्रेस सकिँदैन। कांग्रेस सत्ताबाहिर रहँदैमा लोकतन्त्र मासिएर अधिनायकवाद आउँछ भनेर मात्रै लोकतन्त्रको सम्मान पनि हुँदैन। जनताले सधैं दुःख पाउने र नेताहरुले सँधै सुख पाउने प्रजातन्त्रको विकल्प कांग्रेसले दिने हो, त्यसैमा अर्जुनदृष्टि लगाए पुग्छ।"
'मेसी एक्लैले सबै कुरा गर्न सक्दैनन्',"लियोनल मेसीले बार्सिलोनाको जस्तो खेल अर्जेन्टिनाका लागि खेल्न सकेका छैनन् । तर, अर्जेन्टिनी टोलीमा धेरै राम्रा खेलाडी भए पनि मेसीजस्ता प्रतिभाशाली खेलाडी छैनन् । अर्जेन्टिना र बार्सिलोनाबाट खेल्दा मेसीको खेल्ने शैली फरक छ । मेसीले अर्जेन्टिनालाई धेरैपटक पराजय हुनबाट बचाएका छन् । जब अर्जेन्टिना पराजयको नजिक हुन्छ, तब सबैले मेसीलाई नै सम्झन्छन् । यसले अर्जेन्टिनासँगै मेसीमाथि पनि दबाब थप्ने काम गर्छ । जब म उनको खेल्ने शैली र गुणका बारेमा सम्झन्छु, मलाई लाग्छ मेसी एक्लैले सबै कुरा गर्न सक्दैनन् । मेसी अरू खेलाडी जसरी फुटबल कहिल्यै खेल्दैनन् । मेसीको खेल्ने शैलीले मैदानमा उनको आवश्यकता देखाउँछ र उनी आफूलाई प्रमाणित पनि गर्छन् । उनी हरेक गोलपछि अर्को लक्ष्य निर्धारण गर्छन् र त्यो लक्ष्य प्राप्तिमा लागि पर्छन् । अर्थात् उनी कहिल्यै पनि हार्न चाहँदैनन्, हरेक खेलमा जित हासिल गर्न चाहन्छन् । जितप्रतिको भोकले नै मेसीले धेरै कुरा हात पारेका पनि छन् । सामुएल उम्टिटी, फ्रान्सका खेलाडी"
अर्जेन्टिनाको पोस्टमा ग्रिजम्यानको पेनाल्टी गोल,मस्को : रुस विश्वकप अन्तर्गत अर्जेन्टिना र फ्रान्सको खेलसँगै नकआउट चरणका खेल सुरु भएका छन्। पौने आठबाट फ्रान्स र अर्जेन्टिनाको खेल सुरु भएको हो। खेल सुरु भएको १२ औं मिनेटमा पाएको पेनाल्टीलाई फ्रान्सका एन्टोइन ग्रिजम्यानले उत्कृष्ट गोल गरेका हुन्। खेलको १३ औं मिनेटमा ग्रिजम्यानले गोल गरेसँगै अर्जेन्टिना १० ले पछि परेको छ। फ्रान्सका स्ट्राइकर केलिन एमबाप्पेलाई डिबक्सभित्र लडाएपछि फ्रान्सले पेनाल्टी पाएको हो। त्यसलाई ग्रिजम्यानले सदुपयोग गरेका हुन्। अर्जेन्टिना एक बराबरी र एक जित एक खेलमा पराजित हुँदै नकआउट चरणमा पुगेको हो। फ्रान्सले भने समूह चरणमा दुई जित र एक बराबरी खेलेको थियो। फ्रान्स समूह विजेता हो भने अर्जेन्टिना समूह उपविजेता हो।
फ्रान्सविरुद्ध अर्जेन्टिनाको परीक्षा,"मस्को : जारी विश्वकपको नकआउट चरणको पहिलो खेलमा शनिबार दुई पूर्वविजेता टोली फ्रान्स र अर्जेन्टिना भिड्दै छन् । दुईपटकको उपाधि विजेता अर्जेन्टिना र एकपटकको विजेता फ्रान्स रुसमा पनि उपाधिका मुख्य दाबेदार मानिएका टोली हुन् । त्यसैले शनिबार ७:४५ बजेपछि सुरु हुने फ्रान्स र अर्जेन्टिनाबीचको प्रतिस्पर्धा प्रतियोगिताकै रोचकमध्येको खेल हुने पक्का छ । अर्जेन्टिना र फ्रान्सबीचको प्रतिस्पर्धाको अर्थ रोचक खेल मात्रै हैन, दक्षिण अमेरिका र युरोपेली फुटबलबीचको प्रतिस्पर्धा पनि हो । अनि त्योभन्दा बढी फ्रान्ससँगको खेल अर्जेन्टिनाका लागि असली परीक्षा पनि हो । पछिल्लो पुस्ताका महान् फुटबलरको सूचीमा दर्ज भएका लियोनल मेसीसहित युरोपेली क्लब फुटबलमा स्थापित खेलाडीको साथ पाएको अर्जेन्टिना निकै मुस्किलले प्रिक्वार्टरफाइनलसम्म आइपुगेको हो । गत संस्करणको उपविजेता अर्जेन्टिनालाई अन्तिम १६ मा स्थान बनाउन आफ्नो भन्दा बढी अन्य टोलीको खेलमा निर्भर रहनु परेको थियो । पहिलोपटक विश्वकपमा सहभागी भएको आइसल्यान्डसँग बराबरीमा रोकिँदा अर्जेन्टिना दोस्रो खेलमा क्रोएसियासँग पराजित नै हुन पुग्यो । त्यसैले समूहगत चरणको कुनै पनि खेलमा पराजय नबेहोरी प्रिक्वार्टरफाइनल चरणमा पुगेको फ्रान्सविरुद्धको यो खेल अर्जेन्टिनाका लागि वास्तविक परीक्षा हुनेछ । सशक्त युवा खेलाडीले भरिएको फ्रान्सले समूह सीमा दुई जित र एक बराबरीको नतिजा निकालेको थियो । समूहगत चरणको खेलमा कुनै पनि टोलीले गतिलो चुनौती दिन नसकेको फ्रान्सले पनि अर्जेन्टिनासँग राम्रा खेलाडी भएको तथ्यलाई मनन गर्न आवश्यक छ । आफ्नो स्तरअनुसारको खेल खेल्ने हो भने अर्जेन्टिनी खेलाडीसँग फ्रान्सलाई मुस्किल बनाउन सक्ने क्षमता छ । अर्जेन्टिनालाई आफ्नो खेलाडीको क्षमता सही तरिकाले सदुपयोग गर्नका लागि भने मैदानबाहिर देखिएको आफ्नो समस्यालाई सुल्झ्याउनु पनि आवश्यक छ । अन्य स्ट्राइकर नियमित रूपमा असफल भइरहँदा इटालियन टोली युभेन्टसका मुख्य स्ट्राइकर पाउलो डिबालालाई अवसर नदिँदा प्रशिक्षक जर्ज साम्पाओलीको निकै आलोचना हुँदै आएको छ । अर्जेन्टिना र फ्रान्सबीचको यही प्रतिस्पर्धाले अन्तर्राष्ट्रिय फुटबलका स्टार खेलाडीहरूलाई एकैपटक मैदानमा उत्रने संयोग पनि जुराइदिएको छ । फ्रान्सको टोली गोलरक्षक ह्युगो लोरिससहित एन्टोइन ग्रिजम्यान, केलियन एमबाप्पे, ओलिभर गिरोड, पल पोग्बा, सामुएल एम्टिटीलगायत नाम चलेका खेलाडीले सुसज्जित छ । यसैगरी अर्जेन्टिनाले पनि मेसीसहित सर्जियो एग्वेरो, गोन्जालो हिग्वेन, डिबाला, एन्जेल डी मारिया लगायतका खेलाडीको साथ पाएको छ । शनिबारको खेलमा यिनै खेलाडीको प्रदर्शनले टोलीको भाग्य निर्धारण गर्ने निश्चित छ । यी दुई टोलीबीच विश्वकप फुटबलमै यसअघि भएका प्रतिस्पर्धाको नतिजाले भने अर्जेन्टिनालाई बलियो देखाएको छ । यसअघि भएका दुईमध्ये दुवै प्रतिस्पर्धामा अर्जेन्टिनी टोली विजयी बनेको छ । ती खेलमा अर्जेन्टिनाले तीन गोल गर्दा फ्रान्सले एक गोल मात्रै फर्काएको छ । विगतमा दुई टोली कुल खेल : २ अर्जेन्टिना विजयी : २ फ्रान्स विजयी : ० समूहगत चरणमा फ्रान्स अस्टेलियाविरुद्ध : १२ गोलले विजयी पेरुविरुद्ध : ०१ गोलले विजयी डेनमार्कविरुद्ध : ०० गोलको बराबरी समूहगत चरणमा अर्जेन्टिना आइसल्यान्डविरुद्ध : ११ गोलको बराबरी क्रोएसियाविरुद्ध : ३० गोलले पराजित नाइजेरियाविरुद्ध : १२ गोलले विजयी"

शीर्षक,विवरण
दलभक्त होइन सच्चा विज्ञ,"वित्तीय आयोग संघीयताको रक्षाकबच भएकाले यसले व्यावसायिक, इमानदारी, तटस्थ, व्यावहारिक र प्रभावकारी भूमिका निर्वाह गर्न सक्नुपर्छ शुक्रनीतिमा स्वशासनभन्दा ठूला खुसीयाली अरू छैन भनिएको छ। त्यतिबेला बाह्य हस्तक्षेपबिना शासन गर्ने र अरू राज्यबाट मान्यता पाई निर्वाध शासन गर्नु यसको अभीष्ट हो। संसारमा अनेकखाले शासन प्रणाली छन् र यी प्रणाली अनेकन अभ्यास, अनुभव र उपलब्धिबाट खारिएर आएका हुन्। एउटा शासन प्रणाली सर्वस्वीकार्य एवं उत्कृष्ट हुन सक्दैन र छैन पनि। जनतालाई शासनमा अधिक सहभागी गराउन र विषयहरू सम्बोधन गर्न शासन प्रणाली स्थापित गरिएको हुन्छ। यसैअनुरूप शासकीय शक्ति विभिन्न ढाँचामा विभाजित गरिएको पाइन्छ। सरकारी तहमा शक्तिको संवैधानिक विभाजन मूलतः तीन प्रकारले गर्ने गरिएको पाइन्छ एकात्मक, संघात्मक र महासंघीय। नेपालको संविधानले संघीय लोकतान्त्रिक गणतन्त्र नेपलाको मूल संरचना संघ, प्रदेश र स्थानीय गरी तीन तहको हुने व्यवस्था गरेको छ। यसका अतिरिक्त संघीय कानुनबमोजिम सामाजिक, सांस्कृतिक संरक्षण वा आर्थिक विकासका लागि विशेष, संरक्षित वा स्वायत्त क्षेत्र कायम गर्न सकिने व्यवस्था पनि उक्त संविधानमा समाहित गरिएको छ। नेपाल एकात्मक प्रणालीबाट संघीय प्रणालीमा रूपान्तरण भएको छ। संघीयताको उद्भवका आधारहरू ठूलो क्षेत्रफल, धेरै राज्य मिलेर एउटा राज्य बन्नु, आर्थिक अवसर बढ्नुलगायतका नयाँ अवस्था आउने गरी हामी संघीयतामा रूपान्तरण भएका होइनौं। भूगोल, जनसंख्या र स्रोतसाधन यथावत् राखी सरकारका तह निर्माण, राज्य पुनर्संरचना र अधिकारको बाँडफाँट गरिएको हो। नेपालको संविधानले संघ, प्रदेश र स्थानीय तहका एकल र साझा अधिकारका सूची संविधानको अनुसूची ५ देखि ९ मा उल्लेख गरेको छ। यसैगरी संघ, प्रदेश तथा स्थानीय तहको अधिकारको सूची वा साझा सूचीमा उल्लेख नभएको वा संविधानले कुनै तहले प्रयोग गर्ने गरी नतोकिएको विषयमा (अविशिष्ट अधिकार) संघको हुने प्रावधान छ। अधिकारको सूचीलाई विस्तृतीकरण गरी तहगत कार्य जिम्मेवारी स्पष्ट पार्न मन्त्रिपरिषद्बाट २०७३ माघ १८ मा कार्य विस्तृतीकरण (करिब १८०० कार्य) स्वीकृत भएको थियो। उक्त कार्य विस्तृतीकरण कतिपय कार्य ऐनकानुनमा समावेश हुनुका साथै संगठन पुनर्संरचनामा उपयोग भइसकेको छ। वास्तवमा संविधानका सूचीहरू बनाउनुअघि विस्तृतीकरणका आधारमा संक्षेपीकरण गरी सूचीहरू बन्नुपथ्र्यो। कर्मचारीको सक्रियता र नेतृत्वमा गरिएको उक्त विस्तृतीकरण उदाहरणीय कार्य हो। त्यस्तो विस्तृतीकरण विरलै पाइन्छ। नेपालको संविधानको धारा २५० मा राष्ट्रिय प्राकृतिक स्रोत तथा वित्तीय आयोगको व्यवस्था गरिएको छ। धारा २५१ मा आयोगको काम, कर्तव्य र अधिकार तोकिएको छ। संघीयतामा स्रोत साधन सरकारका तहहरूबीच वितरण गर्नु गराउनु सर्वाधिक महत्वको काम हो। मुख्य कुरा त पैसा नै हो भन्नुमा अत्युक्ति नहोला। यो कार्यमा संविधानले वित्तीय आयोगलाई राजस्व बाँडफाँट गर्ने आधार र ढाँचा निर्माण गर्ने, समानीकरण अनुदान सिफारिस गर्ने सशर्त अनुदानका आधार तयार गर्ने, प्रदेश र संघीयता सरकारबीच राजस्व बाँडफाँट आधार ढाँचा निर्धारण गर्ने, राजस्व असुलीमा सुधार गर्नुपर्ने उपायको सिफारिस गर्ने, आन्तरिक ऋणको सीमा सिफारिस गर्ने, प्राकृतिक स्रोत परिचालन लगानी तथा प्रतिफलको हिस्सा निर्धारणको आधार तयार गरी सिफारिस गर्ने र प्राकृतिक स्रोत बाँडफाँटमा सरकारका तहहरूबीच उठ्न सक्ने सम्भावित विवादको विषयमा अध्ययन गरी सुझाव दिने जस्ता महत्वपूर्ण काम, कर्तव्य र अधिकार प्रदान गरेको छ। संविधान जारी भएको तीन वर्ष पुग्न लागेको छ। सरकारका तहहरूबीच सबैभन्दा बढी प्रतिस्पर्धा हुने विषय वित्तीय स्रोत प्राप्ति हो। कसरी आफ्नो हिस्सा बढाउने हो भन्ने सोच र प्रतिस्पर्धा सरकारका तहहरूबीच हुनु स्वाभाविकै हो। संविधान जारी भएपछि संघीय सरकारले तीनवटा बजेट ल्यायो। चौधौं योजना बनायो। तर संघीयताअनुकूल भयो भएन मूल्यांकन हुन सकेको छैन। हाम्रो शासन प्रणालीमा देशका विज्ञभन्दा दल निकटस्थ र आशीर्वादप्राप्त विज्ञ पत्याइन्छन्। सच्चा विज्ञ सामान्यतया आशीर्वादको खोजीभन्दा विज्ञता नै बढाउनेतर्फ केन्द्रित हुन्छ। वित्तीय आयोग सिद्धान्ततः विज्ञहरूको आयोग हो। विज्ञको सुझाव र सिफारिसबिना संघीय सरकारले ल्याएको बजेट साविकको एकात्मक प्रणालीमा जस्तै अर्थ मन्त्रालयको तजबिजमा आएको र तहगत रूपमा अड्कलेर उपलब्ध गराइएको बजेट हो। स्थानीय र प्रदेश तहको निर्वाचनपछि उनीहरूले पनि आआफ्नो बजेट ल्याए। तर कार्य विस्तृतीकरणबमोजिम बजेट ल्याउनेतर्फ संघीय तहबाट पहल भए गरेको देखिएन। राजनीतिक शक्तिको आड (पोलिटिकल पोर्क ब्यारलिङ) मा नै बजेट विनियोजन गरियो। संसद्ले पारित गरेको विनियोजन ऐनविपरीत असार महिनामा स्रोत बाँड्ने विगतको चलनमा कुनै कमी नआएको भुक्तभोगी बताउँछन्। संघीयतामा सबै तहका सरकार वित्तीय अनुशासनमा रहनुपर्छ। अझ संघीय सरकार त नमुनै बन्नुपर्छ। तर वित्तीय आयोग गठन नहुँदा अर्थ मन्त्रालयको एकाधिकारमा कुनै कमी आएन। यसैबीच कहीं नभएको खर्च सुनिश्चितताको सूत्र ल्याएर तजबिजमा स्रोत वितरण हुन पुग्यो। प्रदेश सरकार बनेपछि पनि प्रदेशका अर्थमन्त्रीभन्दा संघीय अर्थ मन्त्रालयका फाँटवाला शक्तिशाली भएको प्रतीत भयो। संविधान लागू भएपछि सबैभन्दा पहिला गठन हुनुपर्ने वित्तीय आयोग गठन नहुँदा वित्तीय संघीयताको जग मजबुत हुन पाएन। तदर्थ ढंगले नै चल्यो। यसलाई समयमै सुधार नगरे संघीयता सफल हुन कठिन हुनेछ, जसबाट संघीयता विरोधीलाई ऊर्जा थपिने खतरा उत्पन्न हुन सक्छ। यसतर्फ बहुलवाद र संघीय लोकतन्त्रका पक्षधर सजग हुन आवश्यक छ। संविधान जारी भएपछिका प्रायजसो सरकारका शक्तिशाली र निर्णायक पदाधिकारीलाई वित्तीय आयोगको आवश्यकता एवं महत्व संविधान तथा संघीयता कार्यान्वयनको सुरुदेखिका विभिन्न चरणमा व्याख्या नगरिएको होइन। पटकपटक अनुनयविनय गरिएको भए पनि औपचारिक संस्थागत संरचनाबाट भनेका विषयमा यथोचित ध्यान नदिने संस्कारले गर्दा कानमा बतास लागेन। संविधान र शासकीय पद्धति परिवर्तनपछि पनि विगत लामो समयदेखि नै सत्तासीन दलका आसेपासेको सिफारिस र सुझावमा तथाकथित विज्ञ नियुक्ति गर्ने शासकीय परम्परामा परिवर्तन हुन सकेन। हाम्रो शासन प्रणालीमा देशका विज्ञभन्दा दल निकटस्थ र आशीर्वादप्राप्त विज्ञ पत्याइन्छन्। सच्चा विज्ञ सामान्यतया आशीर्वादको खोजीभन्दा विज्ञता नै बढाउनेतर्फ केन्द्रित हुन्छ। विज्ञले राजनीतिक रूपले महत्वपूर्ण व्यक्तिको चाहनामुताविक विज्ञता देखाउनुपर्ने वातावरणमा सुधार आउन सकेको छैन। विगतको प्रचलन स्मरण गर्दा राजनीतिक नियुक्तिमा उपलब्ध योग्यतम्भन्दा न्यूनतम योग्यता पुगेको व्यक्ति रोजाइमा पर्ने गरेको प्रशस्त उदाहरण पाइन्छ। व्यक्तिगत स्वतन्त्रता उपयोगका बाधा हटाउन सामाजिक र स्वच्छ राजनीतिक संघसंस्था आवश्यक भएजस्तै वित्तीय स्रोत व्यवस्थापनलाई तीनै तहमा व्यवस्थित गर्न गराउन वित्तीय आयोगको महत्वपूर्ण भूमिका हुन्छ। यो वित्तीय संघीयताको रक्षाकबच हो। वित्तीय संघीयता संघीयताको प्राण पनि हो। यसले प्रदेश र स्थानीय तहका लागि राम्रा सुझाव दिई केन्द्रसँग पनि वित्तीय समन्वय गर्न व्यावसायिक, इमानदार, तटस्थ, व्यावहारिक र प्रभावकारी भूमिका निर्वाह गर्न सक्नुपर्छ। वित्तीय संघीयता राज्यको स्रोत परिचालन र खर्च आवश्यकता पूरा गर्ने कार्यसँग घनिष्ट सम्बन्ध राख्छ। यो सरकारका तहहरूबीचको अन्तरसम्बन्ध र यसको निरन्तर सुदृढीकरणसँग सम्बन्धित हुन्छ। यसअन्तर्गत आर्थिक, राजनीतिक, सामाजिक र प्रशासनिक आयामहरू पनि पर्छन्। पछिल्लो समयमा वित्तीय आयोग गठन नभएकोमा प्रश्न उठेका छन्, जुन स्वाभाविकै हो। संवैधानिक परिषद्ले ढिलै भए पनि प्रक्रिया आरम्भ गरेजस्तो देखिएको छ। राजनीतिक नेता र विज्ञहरूले शीघ्रातिशीघ्र वित्तीय आयोग गठन गर्नुपर्ने सुझाव दिएको सुनिएको छ। स्थानीय तहले लगाएको कर आधार र करको दरको सन्दर्भमा वित्तीय आयोगको खोजी भएको सुन्नमा आएको छ। शक्ति पृथकीकरणको सिद्धान्तको सरकारका तीन अंगहरूले स्वतन्त्र रूपले काम गर्नुपर्ने र एकले अर्काको कार्यक्षेत्रमा अतिक्रमण गर्न नहुने मत राख्छ। एकले अर्कालाई नियन्त्रण र सन्तुलनमा राख्ने व्यवस्था आधुनिक राज्य व्यवस्थामा गरिएको हुन्छ। हाम्रा संवैधानिक निकायबाट संविधान निर्माताले राखेका अपेक्षा पनि यसको भावना र मर्मअनुरूप नै छ। अब प्रश्न उठ्छ संवैधानिक परिषद्को सिफारिसमा नियुक्त हुन वित्तीय आयोगका अध्यक्ष र सदस्यले संघीयतामा वित्तीय स्रोत व्यवस्थापनमा संविधानले राखेको अपेक्षा, पूरा गर्न सक्लान् ? अर्थ मन्त्रालय सम्पर्क मन्त्रालय रहेको आयोगले अर्थ मन्त्रालयकै हैकमलाई घटाएर प्रणालीमा ढाल्न सक्ने गरी काम गर्न सक्ला ? उनीहरूले पाउनुपर्ने पेसागत स्वायत्तता पाउलान् ? यति समय पर्खन परेको विज्ञहरू खोज्नैलाई होला र ? छानिएका विज्ञले स्थानीय तहदेखि केन्द्रीय तहसम्मका समग्र विषय विश्लेषण गरी वित्तीय संघीयताको संरक्षकका रूपमा वित्तीय आयोगलाई छिट्टै स्थापित गराउन सक्लान् ? प्राकृतिक स्रोत उपयोग, लगानी र प्रतिफल सन्तुलित बनाउन सक्ने विज्ञहरू वित्तीय आयोगमा आउन आकर्षित होलान् ? प्रचलनलाई मनन गर्दा दलीय स्वार्थबाट माथि उठेर राष्ट्रिय स्वार्थ र संघीयतालाई सक्रियतापूर्वक कार्यान्वयन गर्ने गरी वित्तीय आयोग गठन हुनेमा आजका मितिसम्म शंकाको सुविधा लिन सकिन्छ। तर समय र संविधानको माग निष्पक्ष विज्ञको हो। एउटा दलको विज्ञ देशकै विज्ञ हो भनेर स्विकार्न त्यति सहज छैन। वित्तीय आयोगमा आउने विज्ञहरूले संविधानले दिएको कार्यादेश पूरा गर्न कार्यकारिणीको चर्को दबाबलाई तथ्य, वस्तुगत आधार र व्यावसायिक क्षमताका आधारमा परास्त गर्न सक्नुपर्छ। वित्तीय संघीयताका मूल्यमान्यता आत्मसात् गर्नुपर्छ। संघीयतापछि तमाम समस्या समाधान हुन्छन् भनेर पर्खिरहेका जनतालाई राहत दिन वित्तीय आयोग सवल, सक्षम र सुदृढ हुनुपर्छ। दलका भक्त, कार्यकर्ता र ज्ञान अनुभव होइन कि दलको निकटताबाट विज्ञ बनेका वा बन्नेवालाहरू होइन कि सच्चा विज्ञ वित्तीय आयोगमा आउनुपर्छ। यही नै संघीयता कार्यान्वयनको एउटा मजबुत जग हुनेछ। तर फेरि प्रश्न गर्न मन लाग्छ सर्वशक्तिमान सरकारले व्यावसायिक मर्म बुझेर सत्य तथ्य खोजेर निर्णय गर्ला ? के साँच्चै विज्ञले वित्तीय आयोगमा ठाउँ पाउलान् ? शुक्र नीतिले भनेझैं हाम्रा तीनै तहले वित्तीय स्वायत्तता पाई जनतालाई सबैभन्दा ठूलो खुसीयाली दिन सकून्। पूर्व मुख्यसचिव सुवेदी वित्तीय विकेन्द्रीकरण र नगरपालिकाको करमा विद्यावारिधि हुन्।"
बिम्स्टेक : विकासका बाधा हटाउने मौका,"डा गीता कोच्छरसिपु तिवारी विकास एसियाली देशहरूको मुख्य एजेन्डा बन्दै गएको छ। त्यसैले एसियाली सरकारहरूको ध्यान विकासको बाधाका रूपमा रहेको सीमापार आतंकवाद र अपराधले खिचेको छ। खासगरी दशकौंदेखि आतंकवादबाट सबैभन्दा नराम्ररी पीडित रहँदै आएको भारतले जोडिएका सीमाका कारण सबैभन्दा ठूलो चुनौती सामना गरिरहेको छ। त्यसैले भारत आफ्नो देशको स्थायित्व तथा यो क्षेत्रकै शान्ति र सामञ्जस्य खल्बलाउने आतंकवादलाई जरैदेखि उखेल्न चाहन्छ। भारतले यो क्षेत्रका देशबीच सहकार्य र समझदारीका लागि वकालत गरिरहेको छ। बहुपक्षीय आर्थिक तथा प्राविधिक सहयोगका लागि बंगालको खाडीको प्रयास (बिमस्टेक) यस्तै एउटा उपक्षेत्रीय मञ्च हो। साझा चुनौतीको सामना गर्न तथा क्षेत्रीय साझेदारहरूसँग हातोमालो गर्दै शान्त र समृद्ध छिमेक निर्माण गर्ने यात्रामा अघि बढ्न भारतले यो मञ्चका लागि पहल गरेको हो। बिमस्टेकको चौथो शिखर सम्मेलन काठमाडौंमा हुँदैछ। यसमा नेपालसहित दक्षिण एसियाबाट भारत, बंगलादेश, भुटान र श्रीलंका तथा दक्षिणपूर्वी एसियाबाट म्यानमार र थाइल्यान्ड सदस्य छन्। नेपाल बिमस्टेकको वर्तमान अध्यक्ष राष्ट्र पनि हो। त्यसैले बिमस्टेक बंगालको खाडीनिकट रहेका दक्षिण एसिया र दक्षिणपूर्वी एसियाका देशहरूलाई जोड्ने मञ्च हो। सन् १९९७ को जुन ६ मा बैंकक घोषणामार्फत स्थापना भएको बिमस्टेकअन्तर्गतका देशमा १६ अर्ब जनसंख्या बसोबास गर्छ। यो विश्वको कुल जनसंख्याको झन्डै २२ प्रतिशत हो, यद्यपि यी देशका सात करोडभन्दा बढी जनता गरिबीको रेखामुनि बाँचिरहेका छन्। नेपाल, म्यानमार, बंगलादेश र भारतमा गरिब जनसंख्याको अनुपात सबैभन्दा उच्च छ। गरिबी उन्मूलनलाई प्राथमिकता दिँदै बिमस्टेक शिखर सम्मेलनले सडक, रेलमार्ग र ट्रान्समिसन लाइनजस्ता कनेक्टिभिटी बढाउने मुख्य क्षेत्रमा ध्यान केन्द्रित गर्नेछ। बंगालको खाडी लाई साझा सुरक्षा क्षेत्र को मान्यता दिन भारतले बिमस्टेक राष्ट्रहरूलाई जोड दिने तयारी गरेको छ। साझा चुनौतीको साझा प्रतिक्रिया विकास गर्न भारतले बिमस्टेक सदस्य राष्ट्रसँग आह्वान गर्नेछ। यो शिखर सम्मेलन आयोजना गर्नुको मुख्य उद्देश्य सुरक्षा र आतंकवादविरोधी पहललाई सृदृढ बनाउनु हो। तथापि सम्मेलनमा अन्तर्राष्ट्रिय आतंकवाद, अन्तरदेशीय संगठित अपराध र अवैध लागूऔषध तस्करी रोक्ने सहकार्यसम्बन्धी बिमस्टेक घोषणापत्र तथा आपराधिक मामिलामा आपसी कानुनी सहयोगसम्बन्धी घोषणापत्र अनुमोदनबारे पनि छलफल हुनेछ। मुख्य जोड : सुरक्षा र आतंकवाद बिमस्टेक शिखर सम्मेलनको भित्री उद्देश्य सुरक्षा सहकार्य र क्षेत्रीय स्थायित्वका लागि संलग्नतामा वृद्धि गर्नु हो। कनेक्टिभिटी परियोजनामा यस क्षेत्रका राष्ट्रले हातेमालो गरिरहँदा तिनको मुख्य चासोको विषय भने सुरक्षा नै रहँदै आएको छ। बिमस्टेक शिखर सम्मेलनपछि त्यसको फलोअप बैठक पनि काठमाडौंमै हुनेछ। त्यस्तै सेप्टेम्बरको दोस्रो साता बिमस्टेक सदस्य राष्ट्रबीच पहिलो संयुक्त सैन्य अभ्यास पनि हुनेछ। भारतमा हुने सो सैन्य अभ्यास आतंकवादविरुद्ध केन्द्रित हुने बताइएको छ। त्यसैगरी सातै देशका सैन्य प्रमुखहरूको सम्मेलन पनि तय गरिएको छ। बिमस्टेकमा भारतीय प्रधानमन्त्री मोदीको छिमेक पहिलो तथा विकास को मन्त्र र नेपाली प्रधानमन्त्री ओलीको समृद्ध नेपाल, सुखी नेपाली को नारा एउटै लयमा गुन्जिने पक्का छ। संयुक्त सैन्य अभ्यासको मुख्य उद्देश्य सदस्य राष्ट्रबीच रणनीतिक गठबन्धनलाई बढावा दिनु र आतंकवादको प्रतिरोधका क्रममा प्राप्त एकअर्काका अनुभव बाँड्नु हो। हरेक देशबाट ३० सैनिक सहभागी हुने सो अभ्यासमा अर्धसहरी क्षेत्रको आतंकवाद प्रतिरोध तथा कर्डन एन्ड सर्च अपरेसन को अभ्यास पनि गरिनेछ। सैन्य अभ्यासको अन्तिम दुई दिनका लागि सैन्य प्रमुखहरूको सम्मेलन तय गरिएको छ। सैन्य प्रमुखहरूले सबै देशका लागि मुख्य चासो बनेका आतंकवाद र अन्तरदेशीय अपराधका चुनौतीबारे छलफल गर्नेछन्। यसैका आधारमा सामूहिक सहकार्य विकास हुनेछ। बिमस्टेकमा नेपालभारत सहकार्य नेपालका थुप्रै रणनीतिकार र विद्वान्हरू बिमस्टेक आयोजनाबाट असन्तुष्ट छन्। उनीहरू क्षेत्रीय मञ्चका रूपमा बिमस्टेकभन्दा सार्कको पक्षमा वकालत गर्छन्। उनीहरू चीनसँगको नेपालको सहकार्यलाई महत्व दिन्छन् र बिमस्टेकलाई भारत सरकारको एजेन्डा मान्छन्। तथापि नेपालका प्रधानमन्त्री केपी ओलीले सबै खालका बहुपक्षीय क्षेत्रीय मञ्चहरूलाई बराबरी अवसर दिएको देखिन्छ। भारत र चीनसँगको सम्बन्धमा सन्तुलन मिलाउन सम्पूर्ण ऊर्जा लगाउने उनको लक्ष्य देखिन्छ। बिमस्टेक आयोजनाले थपेको वित्तीय बोझ तथा सम्मेलनका कारण उत्पन्न भएका बाधाबाट धेरै नेपाली खुसी छैनन्। सार्कलाई पुनः सक्रिय बनाउने ध्यान दिइनुपर्ने तर्क पनि भइरहेका छन्। सार्कमा भारतको प्रभावलाई सीमित गर्न चीनलाई पनि ल्याउन सकिने चर्चा छ। तर नेपालको वर्तमान सरकार चीनसँग सम्बन्ध विस्तार गरिरहँदा भारतसँगको सम्बन्ध सुधार गर्ने कुनै पनि मौका छोडिरहेको छैन। यो सन्तुलित कदममा दुवै छिमेकीलाई नचिढ्याई दुवैतर्फबाट फाइदा लिएर नेपाललाई विकसित तुल्याउने प्रधानमन्त्री ओलीको दृढ विश्वास झल्किन्छ। यो रणनीतिलाई केहीले समनिकटता को अवधारणा भन्ने गरेका छन्। बिमस्टेक भारत र नेपालबीचको द्विपक्षीय सहकार्य वृद्धि गर्ने मञ्च हुनेछ। भारतीय प्रधानमन्त्री नरेन्द्र मोदीले चौथोपटक नेपाल भ्रमण गर्दैछन्। अगस्ट ३१ मा दुवै देशका प्रधानमन्त्रीबीच द्विपक्षीय बैठक तय भएको छ। सो बैठकमा रेलमार्ग निर्माण र ठूलो मात्राको कार्गो ओसारपसारबारे समझदारीपत्रमा हस्ताक्षर हुनेछ। नेपालले कोलकाताको हल्दिया र विशाखापट्टनमबाट आएको सामान विराटनगर, भैरहवा र नेपालगन्जजस्ता मुख्य भन्सार नाकानजिक भारतीय भूमिमा झार्ने र चढाउने सुविधासम्बन्धी समझदारीमा हस्ताक्षर हुनेछ। त्यस्तै वीरगन्जकाठमाडौं रेलमार्गको यातायात सर्वेक्षण सम्झौतामा पनि हस्ताक्षर हुनेछ। प्रधानमन्त्री मोदीले पशुपतिनाथ दर्शन पनि गर्नेछन्। उनले पशुपतिपरिसरमा भारतीय सहयोगमा निर्मित चार शड्ढयाको धर्मशाला उद्घाटनसमेत गर्नेछन्। त्यस्तै वर्षौंदेखि स्थगित रहँदै आएको निःशुल्क व्यापार सम्झौताबारे पनि छलफल हुने सम्भावना छ। तसर्थ यो बिमस्टेक शिखर सम्मेलनमा भारतीय प्रधानमन्त्री मोदीको छिमेक पहिलो तथा विकास को मन्त्र नेपाली प्रधानमन्त्री ओलीको समृद्ध नेपाल, सुखी नेपाली को नारा एउटै लयमा गुन्जिने पक्का छ। डा कोच्चर नयाँ दिल्लीस्थित जवाहरलाल नेहरू विश्वविद्यालयकी सहप्राध्यापक हुन् भने तिवारी लेखक, राजनीतिज्ञ तथा मधेसी मुद्दाका आलोचक हुन्।"
बिम्स्टेक सक्रियताको अर्थ,"भारतीय प्रधानमन्त्री इन्दिरा गान्धीले दक्षिण एसियाली क्षेत्रीय सहयोग संगठन (सार्क) स्थापना अस्वीकार गरिन्, सन् १९८२ मा। उनलाई नेपाल र बंगलादेशले फकाउने प्रयत्न गरिरह्यो। उनको आशंका थियो भारतविरुद्ध छिमेकी मुलुक एकत्रित हुन्छन्। तत्कालीन राजा वीरेन्द्र र बंगलादेशका राष्ट्रपति जियाउर रहमानले सहकार्यसहित अघि बढ्न सक्ने आधारसहित गान्धीलाई सहमत गराए। सार्कमा दुईपक्षीय विषय उठाउन नपाउने सर्तमा सन् १९८४ को सुरुमा उनी सहमत भइन्। सहमतिसँगै सार्कको गृहकार्य अघि बढ्यो। दुर्भाग्य, सहमति भएको केही महिनापछि उनको हत्या भयो। उत्तराधिकारी राजीव गान्धीले सत्ता सम्हालेपछि पूर्वसहमति स्मरण गराउँदै सार्क स्थापनामा सहमत गराए। सन् १९८४ मा स्थापित हुने सार्क केही समय रोकिएर सन् १९८५ को अन्त्यसम्म धकेलिँदै पहिलो शिखर सम्मेलन ढाकामा भयो। सार्क शिथिल हुँदा बिम्स्टेक सक्रिय बिम्स्टेक : विकासका बाधा हटाउने मौका चार्टरसहित स्थापित सार्क पन्छाउँदै भारतको इस्ट लुक र थाइल्यान्डको वेस्ट लुक नीतिमा आधारित बहुक्षेत्रीय प्राविधिक तथा आर्थिक सहयोगका लागि बंगालको खाडी राष्ट्रका प्रयास (बिम्स्टेक) अघि बढ्यो। नेपाल पनि सामेल हुन बाध्य भयो। संयोग नै भन्नुपर्छ यतिबेला नेपाल सार्क र बिम्स्टेक दुवैको अध्यक्ष छ। यद्यपि हाम्रो भूगोल सार्कमा मिल्छ। सार्कका धेरै संरचना मात्र प्रतिबद्धताका अनेकन बुँदा तयार भइसकेका छन्। यतिबेला अर्को भूगोल जोड्न बिम्स्टेकलाई बढी सक्रिय बनाउन खोज्दैछौं। बिम्स्टेक मुलुकसँग भिसा पनि साइनो जटिल छ। अन्य साइनोको त के प्रसंग ? थाइल्यान्डले समेत नेपालीलाई बैंक ब्यालेन्स माग्न थालेको छ, भिसाका लागि। यस्तो अवस्थामा कसरी हामी संगठित हुन्छौं ? प्रश्न अनुत्तरित छ। सम्मेलनमा यस्ता विषय सायदै पर्लान्, किनकि सरकारी कर्मचारी र कूटनीतिक राहदानीवाहक यो झन्झटबाट मुक्त छन्। उनीहरूका निम्ति अनअराइभल सहमति भएको छ। दुईपक्षीय सम्बन्धको सबैभन्दा ठूलो उपलब्धि नै सरकारी र कूटनीतिक राहदानीमा अनअराइभल भिसा पर्याय छ। जनस्तरको सहकार्य खुम्चिएको अवस्थामा हामी संगठित हुन खोज्नु राम्रो हो। यस्ता मसिना विषयमा हामी ध्यान दिन भ्याउँदैनौं। विषय र प्रसंगलाई तोडमोड गर्छौं र आफ्ना मुद्दा ठीक भन्नेमा लैजान्छौं। प्रधानमन्त्री केपी ओलीले ट्विटमा विदेश नीतिको जग बसेको धारणा प्रस्तुत गरिसकेका छन्। उनले सरकार बनेको ६ महिनाको उपलब्धिका रूपमा ट्विट गर्दै देशको प्राथमिकता र पारस्परिक सम्मानमा आधारित विदेश नीतिको जग बसेको दाबी गरेका हुन्। बिम्स्टेक सम्मेलन आरम्भ भएको छ। बिम्स्टेक चार्टर निर्माण प्रस्तावित छ। सचिवस्तरीय बैठकले अघि बढाएको विषय विदेशमन्त्रीस्तरीय बैठकले लालमोहर लगाएको छ। सम्मेलन राष्ट्र एवं सरकार प्रमुखहरूले सम्बोधन गर्नेछन् र ठूलाठूला सहकार्यको भाषण हुनेछ। मसिना सहकार्य र जगको विषय उपहास बन्नेछ। सडक सञ्जालदेखि रेलको विषय उठ्नेछ। तर अन्तरदेशीय सवारी वारपारमा समस्या, सीमा अवरोधका धङधङी बाँकी रहनेछ। सर्वसाधारणलाई दैनिकीमा पर्ने सामान्य विषय समाधान नहुँदासम्म न सार्क अघि बढ्न न त बिम्स्टेक। सार्क र बिम्स्टेक दुवै संगठनको मुख्य केन्द्रमा क्षेत्रीय राजनीति र अर्थतन्त्रमा महŒवपूर्ण हिस्सा राख्ने भारत हो। सार्क भारत र पाकिस्तानको द्वन्द्वको छायामा परिरह्यो। युरोपेली संघ (ईयू) झैं एकीकृत क्षेत्रका रूपमा अघि बढ्ने बाचाको सार्कमा अफगानिस्तान कान्छो सदस्य भए पनि अन्य सात सदस्य संस्थापक हुन्। यो आफंैमा प्रभावहीन संगठन बन्न पुगेको छ। सार्कभन्दा १२ वर्ष कान्छो बिम्स्टेकमा भारत र पकिस्तानजस्तो एकअर्कासँग शत्रुवत् भएका सदस्य नभए पनि सम्बन्ध सुमधुर एकअर्कामा नभएका धेरै सदस्य छन्। नेपालभुटान, बंगलादेशम्यानमार र भारत श्रीलंका एकअर्कामा मात्र होइन, सदस्य मुलुक भारतसँग सशंकित छन्। सायद यही कारण बिम्स्टेक पनि प्रभावकारी हुन सकेको छैन। बिम्स्टेक नेपालको भन्दा पनि भारतले बढी चासो दिएको संगठन बुझेर नेपालले त्यहीअनुरूप साना राष्ट्रहरूका हितमा खोलिएको सार्कलाई बढी चासो दिनु आवश्यक थियो। सन् २००४ थाइल्यान्डमा हस्ताक्षर भएको बिम्स्टेक स्वतन्त्र व्यापार क्षेत्र सम्झौता सन् २०१७ सम्ममा सबै सदस्य देशले व्यापार खुला गर्न, भन्सार तथा गैरभन्सार अवरोध हटाउनुपर्ने त्यो लागू भएन। सार्क स्वतन्त्र व्यापार झैं निस्क्रिय रह्यो। दृश्यहरू विश्लेषण गर्दा सार्कभन्दा पनि प्रभावहीन यो संगठन रहने प्रायः निश्चित छ। यसको सचिवालय पनि सार्ककै जस्तो बनाउने तयारी छ। जबसम्म सचिवालय राजनीतिक नेतृत्व मन्त्री वा त्योभन्दा माथिल्लो हैसियतको नेतृत्व राखेर सचिवालयलाई परियोजना कार्यान्वयन गर्ने अख्तियारी दिइँदैन तबसम्म कर्मचारी मानसिकताबाट यो संगठन माथि उठ्न सक्दैन र सार्कभन्दा पनि निस्तेज र प्रभावहीन बन्नेछ। के त्यो बिम्स्टेक नेपालको बलले मात्र हुन लागेको हो ? यो आमजिज्ञासा छ। यो संगठनमा भारतको भूमिका बलियो छ। भारत यो क्षेत्रमा आर्थिक र सामरिक शक्तिका रूपमा अघि बढेको छ। भारतले यसलाई अघि बढाउन चाहेको कतै छिपेको छैन। किनकि यो सार्कजस्तो साना मुलुकको चासोमा खोलिएको संगठन होइन। भारतको लुक इस्ट नीतिअन्तर्गतको संगठन हो। साधारणतया यो सम्मेलन सन् २०१६ मा हुनुपर्ने हो। नेपालले आन्तरिक कारण देखाएर सम्मेलन सारियो। त्यो नेपालको भरथेगमा हुने नहुने निक्र्योल हुँदैनथ्यो। यदि हुन्थ्यो भने नेपालका सबै प्रधानमन्त्रीले भित्र जे भने पनि बाहिर सार्क शिखर सम्मेलनलाई पहल गरिरहेको बताएका थिए। प्रधानमन्त्री ओलीले त बिम्स्टेक शिखर सम्मेलनको चार दिनअघि सम्पादकहरूसँग भने, मैले त बारम्बार सार्क अघि बढाउन पहल गरेकै छु। हाम्रो चाहना सार्क अघि बढाउने नै हो। एउटा संगठन अघि नबढे अर्कोलाई जोड दिनैपर्छ। गोवामा ब्रिक्स सम्मेलन हुँदाको समयमा क्षेत्रीय संगठनका रूपमा बिम्स्टेकलाई भारतले रोज्यो। त्यहाँ आयोजित ब्रिक्सबिम्स्टेक आउटरिच समिट मा भारतले बिम्स्टेक सदस्य मुलुकका राष्ट्र एवं सरकार प्रमुखलाई निम्त्यायो। त्यही समयदेखि सार्कमा पुनः बादल लागेको हो। घुमाउरो शैलीमा कूटनीतिक कर्मचारीले पनि सार्कभन्दा बिम्स्टेकलाई जोड दिँदैछन्। यसको एक मात्र चाहना हो, उनीहरूको निहित स्वार्थपूर्ति। राष्ट्रिय स्वार्थमा जोड दिने सरकारले मुलुकमा हितका लागि लुम्बिनीमा रिट्रिट गराउन सक्नुपर्थ्यो। त्यसले लुम्बिनीलाई परिचित गराउँथ्यो। आन्तरिक कारण सडकको अवस्था देखाउँदै बसेकै होटेलमा रिट्रिट गराइँदैछ। लगातार लुम्बिनी भ्रमण गर्ने चाहना राखेका भारतीय प्रधानमन्त्री नरेन्द्र मोदीलाई लुम्बिनी लैजाने प्रयत्न भएन। दुई राष्ट्रपति (म्यानमार र श्रीलंका) ले लुम्बिनी जाने इच्छा देखाएपछि अन्यलाई पनि लुम्बिनीमा रिट्रिट गराउने गरी व्यवस्थापनमा खासै समस्या थिएन। तर कुन प्रसंगले सरकारलाई रोक्यो ? यो अनुत्तरित छ। यद्यपि म्यानमारका राष्ट्रपति बुधबार नै लुम्बिनी पुगेर फर्किए भने श्रीलंकाका राष्ट्रपति सम्मेलन सकिएको भोलिपल्ट शनिबार त्यहाँ जाँदैछन्। सार्क शिखर सम्मेलन गर्नपर्छ भन्ने रटान दिइरहेको प्रधानमन्त्रीले सार्कपछि मात्र बिम्स्टेक गर्छु भन्न नसक्नु र पछिल्ला क्रियाकलापले यस्ता विषय उठाएको छ। सार्कमार्फत राष्ट्रसंघमा शान्ति सेना पठाउन पहल गरिरहेको भारतले पछिल्लोपटक त्यसलाई बिम्स्टेकमार्फत अघि बढाउन खोजेको देखिन्छ। त्यही सन्देश दिन भारतको पुणेमा बिम्स्टेकका सदस्य राष्ट्रले संयुक्त सैन्य सम्मेलन गर्दैछ। दुई दर्जन बढी सैन्यअधिकारी सम्मिलित सम्मेलन भदौ २६ देखि ३० सम्म चल्ने बीबीसीले जनाएको छ। भारतले पाकिस्तान सदस्य रहेको सार्कलाई बेवास्ता गरिरहेका बेला बिम्स्टेक सदस्यको सैन्य भेलाले शक्ति र प्रभाव स्पष्ट छ। भारत हाम्रो छिमेक हो र नेपालको परराष्ट्र नीतिको करिब ६० प्रतिशत सरोकार भारतसँगै छ। भारतसँग निहुँ खोज्नेभन्दा मिलेर अघि बढ्नुको विकल्प छैन। तर मुलुकलाई केन्द्रमा राखेर गरिनुपर्ने कार्य आफूलाई केन्द्रमा राखिनु हाम्रो दुर्भाग्य। बिम्स्टेक नेपालको भन्दा पनि भारतले बढी चासो दिएको संगठन बुझेर नेपालले त्यहीअनुरूप साना राष्ट्रहरूका हितमा खोलिएको सार्कलाई बढी चासो दिनु आवश्यक थियो। सार्कमा नेपालको अर्को छिमेकी चीन पर्यवेक्षक छ। भारतको पाकिस्तानसँगको सम्बन्धका कारण सार्क अघि बढ्न नसकेको हो भनिन्छ। तर चीनले प्लस वान भूमिका सार्कमा खोजेपछि सार्कलाई भारतले आइसोलेसन मा राखेर अघि बढेको बुझ्न सकिन्छ। इन्दिरा गान्धीको आशंका मोदीले पुष्टि गर्दै लगेका छन्। त्यसैले नेपालले बिम्स्टेकलाई सार्क र आसियानको सेतुका रूपमा दुई संगठनको साझा बिन्दु खोज्नेमा केन्द्रित हुनुपर्छ। यो क्षेत्रको शान्तिका लागि पाकिस्तानलाई एक्ल्याएर सफल हुन सकिँदैन। यो भारतले पनि बुझेको छ। सार्कमा जसरी नै बिम्स्टेकमा पनि पर्यवेक्षकका रूपमा चीन आउन सक्छ। चीनको विषयमा सदस्यबीच बहस सुरु भइसकेको छ। त्यसो भएमा चीनले पाकिस्तानलाई छोड्दैन। सार्कको राजधानी काठमाडौं थियो भने बिम्स्टेकको ढाका हो। सार्क सक्रिय हुँदा नेपालको भूमिका रहन्छ भने बिम्स्टेकमा सहभागिता मात्र। ट्विटरः"
श्रमिक बोक्ने विमान,"दर्जनौं अन्तर्राष्ट्रिय विमान चढें, बिजनेस क्लासमा पनि निकैपल्ट तर हिमालय एयरलाइन्समा जस्तो निकृष्ट व्यवहार कहिल्यै देखिनँ हिमालय एयरलाइन्स सञ्चालनमा आएदेखि चढ्न खुब रहर लागेको हो। नेपालको भएकाले। नेपालबाट विदेश जाने प्रायः एयरलाइन्समा उडेको छु। नेपाल एयरलाइन्समा त धेरैपल्ट। हिमालय कस्तो छ भन्ने खुल्दुली थियो। निजी भएकाले पक्कै व्यावसायिकतामा पोख्त होला भन्नेमा ढुक्क थिएँ। उड्ने मौका भने निकै समय जुरेन। गैरआवासीय नेपाली संघको मध्यपूर्व भेलामा सहभागी हुन अघिल्लो साता दुबई जानुपर्ने भयो। संयोगवश आयोजकले त्यही एयरलाइन्सको टिकट पठायो। म निकै एक्साइटेड भएर विमानस्थल पुगें। पत्रकारको सानो टोली थियो। साथमा आयोजकका केही निम्तालु। हाम्रो समूह त्रिभुवन विमानस्थलभित्र अध्यागमन क्षेत्र छिर्दै गर्दा एकजनाले अलि रूखो पाराले सोधे, वैदेशिक रोजगारमा हो ? होइन, घुम्न, हामीले भन्यौं। त्यसो भए यताको ट्राभल डेस्कतिर जानुहोस्, उनको बोली अचानक नम्र भयो। वैदेशिक रोजगारमा जानेको अध्यागमन डेस्कमा सयभन्दा बढीको लाम थियो। जम्मा दुइटा काउन्टर खोलिएका थिए। कर्मचारी यात्रुलाई नानाभाँती सोधेर अल्मलाइरहेका थिए। एकजनाको काम सक्न निकै समय लगाइरहेका थिए। अन्य प्रयोजनमा जानेका हकमा काउन्टर रित्तै थियो। व्यवहार फरक थियो। हामीले चर्चा गर्यौं , वैदेशिक रोजगारमा जानेलाई किन विमानस्थलबाटै तुच्छ व्यवहार गरिन्छ ? रोजगारको खोजीमा विदेश जानु के अपराध हो ? कि कुनै पापमोचन ? बरु वैदेशिक रोजगारमा जाने अधिकांश सर्वसाधारण यात्राबारे अनभिज्ञ हुन्छन्। गाउँबाट आएर पहिलोपटक विदेश उड्न लागेकालाई धेरै कुरा थाहा हुँदैन। तिनलाई उल्टै सहयोग गर्नुपर्ने होइन ? टर्रो भाषामा अनेक सोधेर उल्टै मानसिक यातना दिइन्छ। राम्रो व्यवहार गरिँदैन। सरकारी निकायदेखि जहाजसम्म त्यस्तै भोग्छन् तिनले। हामीले त्यही देख्यौं। केही हदसम्म भोग्यौं पनि। ००० अगस्ट २१, मध्यराति। विमान यात्रुले भरियो। उड्ने तयारी भइरहेको थियो। महिलापुरुष एयर होस्टेजहरू सिटपेटी बाँधे नबाँधेको जाँच्दै आए। नबाँध्नेलाई गाली गरे शैलीमा बाँध्न आदेश दिइरहेका (खासमा आग्रह गर्नुपर्ने हो) थिए। महिलाभन्दा पुरुषको बोली निकै खस्रो थियो। हाम्रै समूहका केही व्यक्ति बिजनेस क्लासमा थिए। हामी त्यसको ठीक पछाडि। बिजनेस क्लासबाट एकजनाले उभिएर हामीतिर चियाए। सजिलोअप्ठ्यारोबारे जिज्ञासा राख्न खोज्दै थिए। पुरुष एयरहोस्टेजले असभ्य पाराले उनलाई गाली गरे, तपाईं खुरुक्क गएर आफ्नो सिटमा बस्नुहोस्। उनी खुरुक्क गएनन्। अलमल परे। उनले फेरि झपारे, मैले भनिदिएको छु है, तपाईं खुरुक्क जानुहोस्। उनले अप्ठ्यारो मान्दै आदेश पालना गरे। एयरलाइन्सको वेबसाइटमा बडो मज्जाले लेखिएको छ, शाकाहारी वा मांसाहारी खानाको व्यवस्था छ। हेर्दै मिष्ठान्न परिकारको तस्बिर राखिएको छ। उडानको केही समयपछि दुई टुक्रा स्यान्डविच बाँडियो। गुणस्तरहीन प्लास्टिकले र्याअप गरिएको। साथमा सानो ग्लासको आधा रियल जुस। साढे चार घन्टाको यात्रामा यति कमसल खाना कुनै एयरलाइन्समा जुरेको थिएन। दालमोठच्युरा बोकेर हिँड्नुपर्ने हविगतमा पुर्या उने देखियो। बरु बजेट एयरलाइन्स भनेर घोषणै गरेको भए के हुन्थ्यो ? सक्नेले किनेर खान्थे। नसक्नेले घरैबाट लान्थे। ढुक्कै। वेबसाइटमा एउटा देखाएर अर्कै थोक खुवाउन मिल्छ ? यात्रुलाई ढाँटेर व्यापार गर्न सुहाउँछ ? जहाजले एकैछिनमा पूरै उचाइ लियो। अनिदो रात गुज्रिँदो थियो। निद्राले गाँज्दै गइरहेको थियो। चिसो बढ्यो। हामीले महिला एयर होस्टेजलाई आग्रह गर्यौंन, ब्लांकेट पाऊँ न। उनले भनिन्, ब्लांकेट त लिमिटेड छ सर। त्यही लिमिटेड दिनुहोस् न, मैले भनें। त्यो त सकियो, उनी भन्दै अर्कातिर लागिन्, जाडो भयो भने बरु म एसी बन्द गर्न लगाइदिन्छु। एकैछिनमा विमानमा हपहपी गर्मी भयो। सुत्नेभन्दा पसिना पुछ्नुपर्ने अवस्था आयो। गुनासो गर्न छेउमा कोही आइदिएन। ००० विमान दुबई नजिक पुग्दै थियो। इकोनोमी क्लासका पछिल्तिर भएका दुइटा शौचालयमा निकै परसम्म लाम थियो। ककपिटबाट घोषणा भयो, हामी चाँडै दुबई अन्तर्राष्ट्रिय विमानस्थलमा ल्यान्ड गर्दैछौं। कृपया, सबै आआफ्नो सिटमा फर्किनु होला। समस्या हिमालयको मात्र होइन। खाडी र मलेसिया रुटमा चल्ने अधिकांश एयरलाइन्समा नेपालीमाथि दोस्रो दर्जाको व्यवहार गरिन्छ। तिनले तिनका जहाजमा हरियो पासपोर्टधारी श्रमिक मात्र चढ्ने ठान्छन्। अनि श्रमिकलाई मान्छे नै गन्दैनन्। के श्रमिकको सम्मान गर्दा तिनको कद घट्छ ? पिसाबले निकै च्यापेको थियो। मैले उपाय सोचें बिजनेस क्लासअगाडिको शौचालय किन नजाने ? बिजनेस क्लासमा सबै निदाइरहेका थिए। शौचालय खाली थियो। नजिकै एक पुरुष एयर होस्टेज थिए। उनले मलाई रोक्दै भने, पछाडि जानुहोस्, यसमा मिल्दैन। पछाडि खाली छैन। अब समय पनि छैन, मैले भनें। मिल्दैन भनेपछि मिल्दैनमिल्दैन, अति रूखो वचन बोल्दै उनी शौचालयको ढोकामा यसरी उभिए, मानौं त्यहाँ अब हात्ती आए पनि छिर्न सक्दैन। मैले जबर्जस्ती छिर्न खोजेकै थिएन। आपत्मा विकल्प रोजेको थिएँ। उनीजस्तो असभ्य हुन चाहिनँ। खुरुक्क पछिल्तिर गएर फेरि लाममा उभिएँ। करिब १० मिनेटपछि शौचालयको ढोकानजिक पुगें। भित्र कोही थियो। महिला एयर होस्टेजले ढोका ढङढङ पारिन्। अर्को असभ्यता। विमानको शौचालयमा कोही पनि पक्कै फेसबुक चलाएर बसेको हुँदैन। भित्रका यात्रु आत्तिँदै निस्किए। हेर्दा उनी पहिलोपटक विदेश गएजस्ता देखिन्थे। निरीह बन्दै आफ्नो सिटतर्फ फर्किए। अनि, मैले मौका पाएँ। धन्न म भित्र हुँदाचाहिँ बाहिरबाट ढङढङ गरेन। बिजनेस क्लास। विमानको थप कमाइ होस्, यात्रुले सुविधा पनि पाऊन् भनेर व्यवस्था गरिने हो। टिकट केही महँगो हुने भएकाले अतिरिक्त सुविधा पनि हुन्छ। तर त्यहाँका अधिकांश यात्रु अपग्रेडेड थिए। इकोनोमीको टिकट काटेर पहुँचका भरमा बिजनेस पुगेका। ती सीमित यात्रुका लागि ओगटिएका शौचालय मिलाएर अरूले प्रयोग गर्दा के बिग्रिन्थ्यो ? मैले दर्जनौं अन्तर्राष्ट्रिय विमान चढेको छु। बिजनेस क्लासमा पनि निकैपल्ट। कहिल्यै कुनै एयरलाइन्समा यस्तो निकृष्ट व्यवहार गरेको देखिनँ। त्यसैले जसले मलाई शौचालयमा पत्थर झैं उभिएर रोके, उनलाई जहाज ल्यान्ड गर्दै गर्दा सोधें, तपाईंहरूसँग कम्प्लेन गर्ने कुनै फारम छ ? छ, उनले ल्याइदिए। मैले सुझावस्वरूप अन्त्यमा सुधार्ने तीन समस्या लेखें, व्यवहार, खाना र सुविधा। आलोचनाले भरिएको फाराम उनैलाई दिएँ। थाहा छैन, त्यो तिनै कर्मचारीले हेरेर डस्टबिनमा फाल्छन् वा व्यवस्थापनसम्म पुर्या उँछन् ? मैले दिने सुझाव दिएँ। आफ्नो कर्तव्य निर्वाह गरें। ००० समस्या हिमालयको मात्र होइन। खाडी र मलेसिया रुटमा चल्ने अधिकांश एयरलाइन्समा नेपालीमाथि दोस्रो दर्जाको व्यवहार गरिन्छ। तिनले तिनका जहाजमा हरियो पासपोर्टधारी श्रमिक मात्र चढ्ने ठान्छन्। अनि श्रमिकलाई मान्छे नै गन्दैनन्। के श्रमिकको सम्मान गर्दा तिनको कद घट्छ ? नत्र अव्यावसायिक बसका कर्मचारीले यात्रुलाई गर्नेजस्तो नीच व्यवहार विमानमा कसरी हुन्छ ? नेपाल एयरलाइन्सलाई भने यसमा दोष दिन मिल्दैन। व्यवहार राम्रै हुन्छ। खाना स्तरीय। सुविधा चित्तबुझ्दो। हिमालय पनि त्यस्तै हुन किन नसक्ने ? यो केवल सुझाव हो। सच्चिन हो। जसले निर्मम सुझाव दिन्छ, ऊ सच्चा शुभचिन्तक हो। म नेपाली विमान कम्पनीको पक्षपोषक हुँ। यिनले फैलिनुपर्छ। नेपाली यात्रुलाई सकेसम्म आफ्नै देशका एयरलाइन्सले बोकेर भ्याउनुपर्छ। हाम्रा नागरिक बिदेसिँदाको खर्च हाम्रै देशमा ल्याउनुपर्छ। नेपाल एयरलाइन्स र अन्य कम्पनीले अझ जहाज थप्नुपर्छ। सेवासुविधा बढाउनुपर्छ। त्यसका लागि नेपाली विमानले नेपाली बोक्न जानून्। नेपालीलाई पनि आफ्ना ग्राहक ठानून्। र, सम्मान गरून्। मलाई चिन्ता लाग्छ कुनै एयरलाइन्स फुर्किंदाफुर्किंदै खेलाँचीमा नेकोन एयर नहुन्। चाहिएको त्यति हो। ००० हिमालयबाटै २७ तारिख बिहान फर्किंदा उसरी नै एक टुक्रो बर्गरले भोक मेटियो। ब्लांकेट ल्याइदिन्छु भनेर गएकी कर्मचारी उतै हराइन्। तर खुसीका कुरा पनि छन्। जाँदा र आउँदा जहाज समयमा उड्यो। दुवैपटक यात्रा आरामदायी भयो। विमान हल्लिएकै खास थाहा भएन। अझ खुसी त त्यति बेला लाग्यो, जब काठमाडौं विमानस्थलमा अवतरण गर्दा चालक दलले विनम्रतापूर्वक भन्यो, आइपुग्न २५ मिनेट ढिलाइ भएकामा क्षमाप्रार्थी छौं। यात्रुका अन्य पीडामा पनि यसरी नै क्षमा माग्दै जानुहोस्, अनि मात्र उचाइ लिइन्छ। शुभकामना !"
"युएईविरुद्ध जितको खोजीमा नेपाल, सन्दीप र वसन्तले लिए विकेट","काठमाडौँः एसिया कप क्रिकेट प्रतियोगिता अन्तरगत ओमानविरुद्धको पहिलो खेल गुमाएको नेपालले युएईविरुद्धको दोस्रो खेलमा जितको खोजी गर्दै मैदानमा उत्रिएको छ । मलेसियाको क्वालालाम्पुरमा बिहीबार बिहान भइरहेको खेलमा नेपालले टस जितेर फिल्डिङ रोजेपछि अहिले युएईले ब्याटिङ गरिरहेको छ । नेपालका लागि चार चार ओभर बलिङ गरेका सन्दीप लामिछाने र बसन्त रेग्मीले युएईका सुरुवाती विकेट लिएका छन् । युएईका ओपनर अस्फाक अहमदले ४१ बलमा ४५ रन बनाएको अवस्थामा बसन्त रेग्मीले एलबीडब्लु धरापमा पारेका हुन् । त्यसैगरी तेस्रो क्रममा आएका युएईका रोशन मुस्ताफालाई ६ बलमा एक रन बनाएको अवस्थामा सन्दीप लामिछानेले कप्तान पारस खड्काको हातबाट क्याच आउट गराए । युएईले ताजा अवस्थामा २० ओभर बलिङ्ग गर्दै २ विकेटको क्षतिमा १ सय २ रन पुरा गरिसकेको छ । नेपाल आफ्नो पहिलो खेलमा ओमानसँग ७ विकेटले पराजित भएको अवस्थामा दोस्रो खेलमा जित निकाल्ने दाउमा छ । सुध्रिएन ब्याटिङ : नेपाल ओमानसँग ६ विकेटले पराजित एसिया कप छनोट : नेपालले ओमानलाई दियो २२२ रनको लक्ष्य एसिया कप छनोट : ओमानविरुद्ध बलिङ गर्दै नेपाल ओमानको दोस्रो विकेट, सन्दीपको बलमा जितेन्द्र आउट"
एसिया कप क्रिकेट छनोट : चार विकेट क्षतिमा नेपालको सय रन पुरा,काठमाडौँ : एसिया कप क्रिकेट छनोट प्रतियोगिता अन्तरगत भएको आफ्नो दोस्रो खेलमा नेपालले अहिले युएईले दिएको २५५ रनको लक्ष्य पछ्याउँदै जबाफी ब्याटिङ गरिरहेको छ । पहिलो खेलमा सिंगापुरलाई हराएर उत्साहित युएईले पुरै ५० ओभर खेल्दै ९ विकेटको क्षतिमा २५४ रन बनाएपछि पाएको २५५ रनको लक्ष्य पछ्याउने क्रममा नेपाली टोली सुरुमै लड्खडायो । नेपालका ओपनर ज्ञानेन्द्र मल्ल आज पनि चल्न सकेनन् । उनले ४ बलमा ४ रन बनाएको अवस्थामा पेभेलियन फर्किए । उनी आउट भएपछि अर्का ओपनर सुवास खकुरेलले तेस्रो क्रमका पारस खड्कासँग तालमेल मिलाउँदै व्यक्तिगत अर्धशतक बनाए । उनी ९७ बलमा अर्धशतक पुरा गरेलगत्तै आउट भए । आज पारस खड्का पनि जम्न सकेनन् । उनी २० बलमा १६ रन बनाएको अवस्थामा पेभेलियन फर्किए । त्यसपछि आएका सागर पुनले लय समात्ने कोशिश गरे पनि लामो समय टिकेनन् । अघिल्लो खेलमा अर्धसतक बनाएका सागरले २० बलमा ३ रन बनाएको अवस्थामा पेभेलियन जानुपर्यो । अहिले क्रिजमा दिपेन्द्र सिंह ऐरी ४१ बलमा २२ रन बनाएर खेलिरहेका छन् । उनलाई अरिफ सेखले साथ दिएका छन् तर उनले खाता खोलिसकेका छैनन् । ताजा अवस्थामा नेपालले ३१ ओभरको सामना गर्दै ४ विकेटको क्षतिमा १०२ रन बनाएको छ । यसअघि युएईलाई मध्यम योगफलमा रोक्ने क्रममा सन्दीप लामिछानेले ४ विकेट लिएका थिए । त्यसैगरी सोमपाल कामी र बसन्त रेग्मीले पनि समान २२ विकेट लिए ।
फिफाका पूर्वउपाध्यक्षलाई नाै वर्ष जेल,जुरिच : विश्व फुटबल महासंघ (फिफा) का पूर्वउपाध्यक्ष जुआन एन्जल नउपोटलाई नौ वर्षको जेल सजाय गरिएको छ। दक्षिण अमेरिकी फुटबल महासंघको अध्यक्षसमेत रहेका पाराग्वेका ६० वर्षीय जुआनलाई फुटबलमा आर्थिक भ्रष्टाचार गरेको ठहर गर्दै फिफा इथिक्स कमिटीले उक्त सजाय दिएको हो। जुआन सन् २००७ देखि २०१४ सम्म पाराग्वे फुटबल संघका अध्यक्ष थिए। जुआनले ब्राजिल विश्वकप अघि ठूलो मात्रामा आर्थिक अनियमितता गरेको भन्दै उनीमाथि फिफाले छानबिन गरिरहेको थियो। जुआनलाई एक मिलियन डलर जरिवाना पनि गरिएको छ। फिफाले जुआनले विभिन्न फुटबल प्रतियोगितासहित मिडिया र मार्केटिङ सम्बन्धन दिँदा ठूलो मात्रामा आर्थिक अनियमितता गरेको ठहर पनि गरेको छ। फिफाले छानबिनका लागि सन् २०१५ मा जुरिचको एक होटेलबाट जुआनसहित फिफासम्बद्ध अन्य सातजना पदाधिकारीलाई पनि पक्राउ गरेको थियो। ब्राजिल विश्वकपका क्रममा ठूलो परिणामका आर्थिक भ्रष्टाचार गरेको भन्दै फिफाले ब्राजिल फुटबल पदाधिकारी जोस मारिया मारिनलाई यसअघि नै चार वर्षको जेल र ३३४ मिलियन अमेरिकी डलर जरिवाना गरेको थियो।
एसिया कप छनोट : युएईसँग नेपाल ७८ रनले पराजित,काठमाडौँ : एसिया कप क्रिकेट छनोट प्रतियोगिता अन्तरगत भएको आफ्नो दोस्रो खेलमा नेपाल युएईसँग ७८ रनले पराजित भएको छ । युएईले दिएको २५५ रनको लक्ष्य पछ्याउँदै जबाफी ब्याटिङ गरेको नेपाल १७६ रनमै समेटिएपछि फराकिलो हार भोग्न बाध्य भएको हो । पहिलो खेलमा सिंगापुरलाई हराएर उत्साहित युएईले पुरै ५० ओभर खेल्दै ९ विकेटको क्षतिमा २५४ रन बनाएपछि पाएको २५५ रनको लक्ष्य पछ्याउने क्रममा नेपाली टोली सुरुमै लड्खडाएर हार भोग्न बाध्य भयो । दोस्रो हार आत्मसाथ गरेको नेपालका ओपनर ज्ञानेन्द्र मल्ल आज पनि चल्न सकेनन् । उनले ४ बलमा ४ रन बनाएको अवस्थामा पेभेलियन फर्किए । उनी आउट भएपछि अर्का ओपनर सुवास खकुरेलले तेस्रो क्रमका पारस खड्कासँग तालमेल मिलाउँदै व्यक्तिगत अर्धशतक बनाए । उनी ९७ बलमा अर्धशतक पुरा गरेलगत्तै आउट भए । आज कप्तान पारस खड्का पनि जम्न सकेनन् । उनी २० बलमा १६ रन बनाएको अवस्थामा पेभेलियन फर्किए । त्यसपछि आएका सागर पुनले लय समात्ने कोशिश गरे पनि लामो समय टिकेनन् । अघिल्लो खेलमा अर्धसतक बनाएका सागरले २० बलमा ३ रन बनाएको अवस्थामा पेभेलियन जानुपर्यो । टस हारेर ब्याटिङमा आएको युएईका लागि चिराग सुरीले ९१ बलको सामना गर्दै ६५ रन बनाए । त्यसैगरी आसिफ अहमेदले ४१ बलमा ४५ रनको गतिलो स्कोर खेले । नटआउट रहेका अदन मुफ्तीले पनि ४६ बलमा ५७ रनको शानदार पारी खेले । युएईलाई मध्यम योगफलमा रोक्ने क्रममा सन्दीप लामिछानेले ४ विकेट लिएका थिए । त्यसैगरी सोमपाल कामी र बसन्त रेग्मीले पनि समान २२ विकेट लिए ।
रोनाल्डोको गोल वर्षको उत्कृष्ट,म्याड्रिड : यूईएफए सर्वोत्कृष्ट गोल गर्ने खेलाडीको उपाधि क्रिस्टियानो रोनाल्डोले जितेका छन्। यूईएफएले समर्थकको भोटमार्फत् प्रदान गर्ने उक्त अवार्डमा रोनाल्डोले सर्वाधिक मत पाएका थिए। पोर्चुगलका स्टार रोनाल्डोले च्याम्पियन्स लिगको क्वार्टरफाइनलमा आफ्नो पूर्वक्लब रियल म्याड्रिडका लागि उत्कृष्ट गोल गरेका थिए। च्याम्पियन्स लिगमा रोनाल्डोको उक्त गोल हालको आफ्नै क्लब युभेन्ट्सविरुद्ध थियो। युभेन्ट्सविरुद्ध रोनाल्डोले हानेको त्यही ओभर हेड किक गोलले यूईएफए सिजनकै उत्कृष्ट गोलको उपाधि पाएको हो। संयोग जुन क्लबविरुद्ध गोल गर्दै सिजनकै उत्कृष्ट गोल गर्ने खेलाडीबाट उनी सम्मानित भए। अहिले उनी त्यही युभेन्ट्स क्लबबाट व्यावसायिक फुटबल खेलिरहेका छन्। क्वार्टरफाइनल खेलको पहिलो लेगमा रोनाल्डोले युभेन्ट्सविरुद्ध दुई गोल गरेका थिए। उनले ६४औं मिनेटमा हानेको ओभरहेड किक गोल दोस्रो थियो। त्यही दोस्रो गोल वर्षको उत्कृष्ट गोल ठहरिएको हो। विश्वभरका समर्थकबाट कुल तीन लाख ४६ हजार नौ सय १५ भोट प्राप्त हुँदा रोनाल्डोले दुई लाख भोट पाएको यूईएफएले जनाएको छ। फाइनलमा रोनाल्डोले गोल गर्न नसके पनि रियलले उपाधिमा ह्याट्रिक गरेको थियो। रोनाल्डो च्याम्पियन्स लिगमा रियल म्याड्रिडका लागि गत सिजनमा मात्र सर्वाधिक १५ गोल गरेका थिए। उनले च्याम्पियन्स लिगमा व्यक्तिगत गोल संख्यासमेत एक सय २० पुर्याएका छन्। उनी च्याम्पियन्स लिगमा सय गोलको कोसेढुंगा पूरा गर्ने पहिलो खेलाडीसमेत हुन्। च्याम्पियन्स लिगमा रोनाल्डोको नाममा अर्को कीर्तिमान पनि बनेको छ। रोनाल्डो पाँच पटक च्याम्पियन्स लिगको उपाधि जित्ने पहिलो खेलाडी पनि हुन्। उनले रियललाई चार र म्यानचेस्टर युनाइटेडलाई एक पटक च्याम्पियन्स लिग जिताएका थिए। एजेन्सी
नेपाली क्रिकेटमा सन्दीप लामिछानेको नयाँ कीर्तिमान,काठमाडौँ : आफ्नो खेल करिअरमा एकपछि अर्को सफलता चुम्दै आएका १८ वर्षीय क्रिकेटर सन्दीप लामिछानेले आफ्नो नाममा अर्को एउटा कीर्तिमान बनाएका छन् । इन्डियन प्रियमिर लिग (आईपीएल) र क्यारेबियन प्रिमियर लिग (सीपीएल) र ग्लोबल टी२० लिग कयानडामा समेत कुशलता देखाइसकेका सन्दीप नेपालबाट वान डे इन्टरनेशनल (ओडीआई) मान्यता प्राप्त खेलमा सबैभन्दा धेरै विकेट झार्ने खेलाडी बन्न सफल भएका हुन् । उनले यो कीर्तिमान मलेसियाको क्वालालाम्पुरमा जारी एसिया कप क्रिकेट छनोट प्रतियोगता अन्तर्गत युएईविरुद्ध चार विकेट लिँदै बनाउन सफल भएका हुन् । सन्दीपले यसअघि नेदरल्यान्ड्सविरुद्ध भएको पहिलो सिरिजका दुईवटा खेलमा पनि ४ विकेट लिन सफल भएका थिए । नेदरल्यान्ड्स र युएईविरुद्ध लिएकोसहित सन्दीपको विकेट संख्या ८ भएको छ। ओमानविरुद्ध प्रभाव जमाउन नसकेका सन्दीपले युएईविरुद्ध भने १० ओभर बलिङ गर्दै २ मेडनसहित केबल २४ रन मात्रै दिएर ४ विकेट झारेका थिए । सन्दीपपछि नेपालका लाई आईसीसीबाट मान्यताप्राप्त ओडीआईमा सोमपाल कामीले ६ विकेट लिइसकेका छन् । उनले नेदरल्यान्ड्सविरुद्धको पहिलो वान डे सिरिजमा ४ विकेट झारेका थिए भने युएईविरुद्ध आज भएको खेलमा २ विकेट लिए । अर्को पनि कीर्तिमान सन्दीपले अर्को पनि कीर्तिमान बनाएका छन् । उनी केबल २४ खेलमै ५० विकेट लिने पहिलो नेपाली क्रिकेटर पनि भएका छन् । सन् २०१६ मा विश्व क्रिकेट लीग च्याम्पियनसिप अन्तर्गत नामिबियाविरुद्ध टियु मैदाना डेब्यु गरेका उनले लिस्ट ए खेलमा आफ्नो विकेट संख्या पनि ५० पुर्याएका हुन् । अर्का क्रिकेटर वसन्त रेग्मीले पनि एसिया कप क्रिकेट छनोट अन्तर्गत युएईका २ विकेट लिएर लिस्ट ए मा विकेट संख्या ५० विकेट पुर्याए । वसन्तले युएईविरुद्धसहित ३८ खेल खेलिसकेका छन् । त्यसैगरी लिस्ट ए मा नेपालबाट सबैभन्दा पहिले ५० विकेट सोमपाल कामीले पुरा गरेका थिए । उनले अहिलेसम्म ४० खेलमा बलिङ गर्दै ५८ विकेट झारिसेका छन् । युएईविरुद्ध पनि नेपाल फिक्का पहिलो खेलमा ओमानसँग ७ विकेटको लज्जास्पद हार ब्यहोरेको नेपाल दोस्रो खेलमा पनि युएईलाई नतिजा सुम्पिने अवस्थामा पुगेको छ । ताजा अवस्थामा ३९ ओभर खेलिसकेको नेपालले ७ विकेटको क्षतिमा केबल १२० रन बनाएको छ । तीन विकेट रहेको अवस्थामा नेपालले अझै १२६ रन बनाउनुपर्ने बाध्यता छ ।
रजतका लागि २० वर्ष,"जकार्ता (इन्डोनेसिया) : प्रतियोगिताको उत्तराद्र्धतिर पुगिसक्दा पनि आफ्ना खेलाडीले एकपछि अर्को पराजय ब्यहोर्दै आएपछि निरास बनेको नेपाली टोलीलाई १८औं एसियाली खेलकुदको १२औं दिन बुधबार प्याराग्लाइडिङ खेलाडीले गतिलै खुशी दिएका छन् । जारी एसियाडबाट रित्तो हात घर फर्कनु पर्ने आशंकाबीच बुधबार प्याराग्लाइडिङ खेलाडीले नेपाललाई पदकको खडेरीबाट मुक्त बनाएका हुन् । अघिल्लो दिन नै सफलताको निकै नजिक पुगेका नेपाली खेलाडीले पुरुष टिम क्रसकन्ट्री स्पर्धामा रजत पदक जिते । स्वर्ण पदकको निकै नजिक पुगेको नेपाली टोली अन्तिम समयमा आएर जापानसँग केवल २७ अंकले चुकेपछि रजत पदकमा चित्त बुझाउन बाध्य भयो । यद्दपि, एसियाली खेलकुदमा यही रजत पदक जित्न पनि नेपालले २० वर्ष लामो प्रतिक्षा गर्नु पर्यो । नेपालले एसियाली खेलकुदमा जितेको यो दोस्रो ऐतिहासिक रजत पदक हो । यसअघि सन् १९९८ मा थाइल्यान्डको राजधानी बैंककमा भएको एसियाली खेलकुदमा नेपालका लागि तेक्वान्दो खेलाडी सविता राजभण्डारीले पहिलो पटक रजत पदक जितेकी थिइन् । यसैगरी आफ्नो एसियाली खेलकुदको इतिहासमा आफ्नो पहिलो सहभागितामै प्याराग्लाइडिङ खेल नेपाललाई पदक दिलाउने चौथो खेल बन्न पुगेको छ । यसअघि एसियाली खेलकुदमा नेपालका लागि तेक्वान्दोले एक रजत र १३ कांश्य, बक्सिङले ६ कांश्य र कराँतेले तीन कांश्य पदक जितेका छन् । प्रतियोगिताको पहिलो चरणमा नेपाल तेस्रो स्थानमा थियो । दोस्रो चरणको खेल सकिँदा पनि नेपाली टोलीले आफूलाई तेस्रो स्थानमा यथावत राखेको थियो । यसैगरी सोमबार तेस्रो चरणको खेल सकिँदा नेपाल चौथो स्थानमा झरेको थियो । अघिल्लो दिन मंगलबार चौथो चरणको खेल सकिँदा भने नेपाली टोली उत्कृष्ट प्रदर्शनसहित दोस्रो स्थानमा उक्लिएको थियो । चौथो चरणको खेल सकिँदा जापान पहिलो, दक्षिण कोरिया तेस्रो, आयोजक राष्ट्र इन्डोनेसिया चौथो र मलेसिया पाँचौं स्थानमा थिए । तर, नेपालले तेस्रो स्थानमा रहेको कोरिया र चौथो स्थानमा आसिन इन्डोनेसियासँग ठूलो अन्तरको अग्रता लिएको थियो । तर, मंगलबार जीपीएस प्रणालीमा समस्या आएको कारण देखाउँदै अचानक इन्डोनेसियाको ६ सय २४ अंक बढाइएपछि नेपाली टोली पनि दबाबमा परेको थियो । आयोजक इन्डोनेसियाको अंक बढाइएका कारण बिबाद बढेपछि बुधबार पाँचौं चरणको खेल पनि निकै ढिलो सुरु भएको थियो । उक्त निर्णयको विरोधमा दक्षिण कोरियाले प्रोटेस्ट पनि हालेको थियो । दक्षिण कोरियाको प्रोटेस्टमा नेपाललगातका राष्ट्रले समेत सहमति जनाएका कारण बुधबार लामो समय विवाद सृजना भएको थियो । इन्डोनेसियाको अंक बढाइएपछि हामी पनि दबाबमा आयौं । अंक नबढाएको भए हामीले सजिलै कम्तिमा कांश्य पदक जित्ने सम्भावना थियो । यस्तो स्थितिमा हामी बुधबार स्वर्ण पदकका लागि भिडन्त गर्ने थियौं । तर, अचानक इन्डोनेसियाको अंक बढाइएपछि जुनसुकै भए पनि पदक जित्नै पर्ने दबाबका कारण हामीले स्वतन्त्र भएर स्वर्ण पदकका लागि भिडन्त गर्न सकेनौं, नेपाली टोलीका ब्यवस्थापक शैलेन्द्र रावत भन्छन् । यसदेखि वाहेक बुधबार पाँचौं चरणको खेलमा नेपालका पाँचमध्ये तीनजना खेलाडीले मात्र गोल (दिइएको लक्ष्य) पूरा गर्न सके । विजय गौतम, युकेश गुरुङ र विशाल थापाले गोल गरे भने टोलीका कप्तानसमेत रहेका विमल अधिकारी र सुशिल गुरुङले दिइएको लक्ष्य हुबहु पूरा गर्न सकेनन् । बाँकी दुई खेलाडी विमल र सुशिलले पनि लक्ष्य पूरा गर्न सकेको भए नेपालले जापानलाई ठूलो अन्तरले पछि पार्दै स्वर्ण पदक जित्ने पक्का थियो । हामीले नेपालको भन्दा नितान्त फरक परिवेशमा खेल्नु पर्यो । प्याराग्लाइडिङका लागि यो ठाउँ खासै उपयुक्त होइन । त्यसमाथि यहाँको मौसमले पनि हामीलाई अप्ठ्यारो पार्यो, नेपाली टोलीका कप्तान विमलको भनाई छ । विमलसँगै नेपाली टोलीका अन्य खेलाडीको धारणा पनि यस्तै छ । यद्दपि, पाँचौं तथा अन्तिम चरणको खेलमा सहभागी १० वटै टोलमध्ये नेपालले नै सबैभन्दा बढी अंक ल्याएको थियो । पाँचौं चरणमा नेपालले कूल दुई हजार सात सय ९७ अंक ल्यायो भने इन्डोनेसियाले दुई हजार ६ सय ३२ अंक बटुल्यो । जापानले भने पाँचौं चरणमा दुई हजार ५७ अंकमात्र जोड्न सकेको थियो । तर, अघिल्ला चार चरणको अंकलाई समेत जोड्दा नेपाली टोली जापानसँग झिनो अन्तरले पछाडि पर्न पुग्यो । उक्त स्पर्धामा आयोजक इन्डोनेसिया तेस्रो भयो । यसैगरी महिलातर्फ दक्षिण कोरिया पहिलो, जापान दोस्रो र इन्डोनेसिया तेस्रो भए । महिलातर्फ नेपाल छैटौं स्थानमा रह्यो । नेपाली महिला टोली पहिलो चरणमा चौथो, दोस्रो चरणमा तेस्रो, तेस्रो चरणमा छैटौं र चौथो चरणमा पनि छैटौं स्थानमा थियो । १० वटै टोली सहभागिता रहेको महिलातर्फ प्रतिभा भुजेल, तृषा तामाङ र सविता तामाङले नेपालको प्रतिनिधित्व गरेका थिए । नेपाली टोलीका प्रशिक्षक योगेश भट्टराईले छोटो समयको तयारीका बावजुद नेपालले पहिलो सहभागितामै रजत पदक जित्दा खेलाडीको उत्साह निकै बढेको प्रतिक्रिया दिए । हाम्रो यो जितले भविष्यमा नेपालका प्याराग्लाइडिङ नतिजामुख खेल बन्न सक्छ भन्ने सन्देश दिएको छ । सरकारले पनि अब साहसिक खेलको विकासमा बढी ध्यान केन्द्रित गर्नु आवश्यक छ, उनले भने । नेपाली खेलाडीलाई नेपाल ओलम्पिक कमिटीका अध्यक्ष जीवनराम श्रेष्ठले पुरस्कार वितरण गरे । पोखरेली ठिटोको चर्चा प्रतियोगितामा नेपालले रजत पदक जितेपछि १७ वर्षीय पोखरेली किशोर युकेश गुरुङ चर्चाको विषय बन्न पुगे । नेपाली समथर्कमाझ मात्र नभई उनी आफ्नो उत्कृष्ट प्रदर्शनका कारण विदेशी खेलाडी र सञ्चारकर्मीको प्रशस्तै प्रशंसा बटुल्न पनि सफल भए । नेपाललाई उपाधिसम्म डोर्याउन पनि उनको भूमिका महत्वपूर्ण रह्यो । यसै वर्ष एसईई परीक्षा उत्तिर्ण भएका युकेशले पाँच चरणको खेलमध्ये चार चरणमा दिइएको लक्ष्य जस्ताको त्यस्तै पूरा गरेर नेपाली टोलीको अंक बढाएका थिए । जारी प्रतियोगितामा यस्तो सफलता हात पार्ने उनी एकमात्र नेपाली खेलाडी हुन् । उनकै स्तरीय प्रदर्शनका कारण नेपालले अंकका लागि कुनै पनि चरणमा ठूलो दबाब झेल्नु परेन । पोखरा महानगरपालिका वडा नम्बर १८ घर भएका युकेशले पहिलो सहभागितामै राष्ट्रका लागि एसियाली खेलकुदमा पदक दिलाउन पाउँदा गौरव लागेको बताए । युकेशका पिता भुपालसिंह गुरुङ पनि प्याराग्लाइडिङका पाइलट हुन् । सायद त्यसैले होला, सानै उमेरदेखि युकेशलाई पनि प्याराग्लाइडिङले लोभ्यायो । म सानै उमेरदेखि प्याराग्लाइडिङ भनेपछि हुरुक्कै हुन्थें । नौ वर्षको उमेरमै म प्याराग्लाइडिङमा रमाउने भइसकेको थिएँ, युकेश भन्छन्, उमेर सानो भएकाले घरमा मलाई प्याराग्लाइडिङ गर्ने अनुमति थिएन तर, सबैको आँखा छलेर म आफ्नो रहर पूरा गरेरै छाड्थेँ । उनले सन् २०१२ देखि प्याराग्लाइडिङमा प्रतिस्पर्धा गर्न लागेका हुन् । एसियाली खेलकुदमा रजत पदक जित्नु आफ्ना लागि निकै ठूलो उपलब्धि भएको उनी बताउँछन् । एक दिन विदेशी भूमिमा राष्ट्रको प्रतिनिधित्व गर्दै पदक जित्छु भन्ने मैले कल्पनासम्म गरेको थिइन, उनी भन्छन्, यो जितले भविष्यमा अझ राम्रो प्रदर्शन गर्न निकै हौसला बढाएको छ । युकेशले यो जित आफ्नो देशसँग पिताप्रति पनि समर्पित गरेका छन् । यो जित सबैभन्दा पहिले म मेरो देशप्रति समर्पित गर्न चाहन्छु । मेरो यो सफलतामा बुवाको पनि निकै ठूलो योगदान छ त्यसैले उहाँलाई पनि यो जितको हिस्सेदार बनाउन चाहन्छु, युकेश भन्छन् । उनी भविष्यमा पनि प्याराग्लाइडिङ खेलले अन्तर्राष्ट्रिय प्रतियोगिताहरुमा पदक जित्न सक्ने पर्याप्त सम्भावना रहेको बताउँछन् । सरकारले पनि आफ्नो परिवेश अनुसारको सम्भावना बोकेको खेलमा लगानी गर्नु पर्छ । सरकारको सहयोग रहने हो भने भविष्यमा यो खेलबाट हामीले थुप्रै पदक भित्र्याउने सम्भावना छ, युकेशको बुझाई छ । प्याराग्लाइडिङकी महिला खेलाडी प्रतिभा भुजेल पनि युकेश भविष्यको प्रतिभाशाली खेलाडी भएको बताउँछिन् । युकेशलाई म सानैदेखि चिन्छु । उ बहुमुखी प्रतिभा भएको किशोर हो । उपयुक्त वातावरण र प्रशिक्षण पाउन सक्यो भने युकेशबाट भविष्यमा अझ स्तरीय प्रदर्शनको आशा गर्न सकिन्छ, प्रतिमा भन्छिन् । युकेशको घरमा आमा, बुवा, एक दिदी र एक बहिनी छन् । प्याराग्लाइडिङमा सहभागी अधिकांश खेलाडी पोखराकै छन् । पदकपछि मधुकरको सम्झना १८औं एसियाली खेलकुदका लागि वैशाख २३ गतेदेखि पोखरामा प्याराग्लाइडिङको प्रशिक्षण सुरु गरिएको थियो । समय समयमा काठमाडौंमा आयोजना हुने एसियाली खेलकुदको तयारीको समिक्षा बैठक पनि भइरहन्थ्यो । राष्ट्रिय खेलकुद परिषद् र नेपाल ओलम्पिक कमिटीसँगको यस्तै बैठकमा सहभागी भएर वैशाख २३ गते प्याराग्लाइडिङका तीनजना पदाधिकारी निजी कारमा काठमाडौंबाट पोखरा जाँदै थिए, प्रशिक्षण कार्यक्रममा सहभागी हुन् । तर, शैलेन्द्र रावत, प्रशिक्षक सानुबाबु सुनुवार र नेपाल प्याराग्लाइडिङ संघका कोषाध्यक्ष मधुकर सुवेदी चढेको कार धादिङको गुजरी नजिक घाटबेसीमा दुर्घटनामा पर्यो । एउटा ट्रकलाई साइड दिने क्रममा कार सडकबाट सिधै त्रिशुली नदीमा खस्यो । कार नदीमा डबे पनि तीनैजनाले त्यहाँबाट निस्कने सक्दो प्रयास गरे । सास छउन्जेल आश रहन्छ भनेझैं अन्नतः शैलेन्द्र र सानुबाबु कारको सिसा फोडेर त्रिशुली नदीबाट बाहिर निस्कन सफल भए । तर, कोषाध्यक्ष मधुकर भने त्यति भाग्यमानी सावित हुन सकेनन् । सोही दुर्घटनामा परी उनको निधन भयो । उक्त दुर्घटनाबाट जोगिएका शैलेन्द्र अहिले इन्डोनेसियामा जारी एसियाली खेलकुदमा नेपाली प्याराग्लाइडिङ टोलीका ब्यवस्थापक छन् । एसियाली खेलकुदमा पहिलो सहभागितामै प्याराग्लाइडिङले रजत पदक जितेपछि यतिबेला शैलेन्द्रसँगै धेरै खेल पदाधिकारीले मधुकरलाई सम्झिएका छन् । उहाँ प्याराग्लाइडिङकै प्रशिक्षणमा सहभागी हुन पोखरा जाँदै हुनुहुन्थ्यो । एसियाली खेलकुदमा टोलीले पदक जितेको हेर्ने उहाँको ठूलो चाहना थियो । आज उहाँको सपना साकार भएको छ तर, त्यो हेर्न उहाँ हामीबीच हुनुहुन्न, शैलेन्द्र भन्छन्, आजको हाम्रो यो जित उहाँप्रति सच्चा श्रद्धाञ्जलि पनि हो । जुडोमा कमजोर प्रदर्शन १८औं एसियाली खेलकुदमा जुडोको स्पर्धा बुधबारदेखि सुरु भएको छ । पहिलो दिन भएको खेलमा नेपालका दुवैजना खेलाडी पराजित भएका छन् । पुरुषतर्फको ६६ केजीभन्दा मुनिको तौलसमूहमा नेपालका इन्द्रबहादुर श्रेष्ठ उत्तर कोरियाका खेलाडीसँग पराजित भए । इन्द्रलाई उत्तर कोरियाका किम ह्युन उनले पराजित गरे । महिला ५२ केजीमुनिको तौलसमूहमा पनि नेपाली खेलाडी देविका खड्का पराजित भइन् । उनलाई जापानी खेलाडी सुनोदा नात्सुमीले पराजित गरिन् । यसैगरी सेपाकताक्रोको प्रारम्भिक चरणमा सिंगापुरले नेपाललाई २० ले हरायो । टेबुलटेनिसमा भने नेपालले मि िश्रत नतिजा निकाल्यो । टेबुलटेनिसको मिक्स डबल्स स्पर्धामा नेपालका स्यान्टु श्रेष्ठ र नविता श्रेष्ठको जोडीले पहिलो खेलमा मंगोलियन खेलाडीलाई १३११, ११७, ११९ ले हराए । दोस्रो खेलमा भने स्यान्टु र नविताको जोडी चिनियाँ खेलाडीसँग पराजित भए । यसैगरी मिक्स डबल्सतर्फ नै नेपालका अमरलाल मल्ल र स्वेच्छा नेम्वाङको जोडीले कतारका खेलाडीलाई ८११, ७११, ११५, ११६, ११४ ले हराए । दोस्रो खेलमा उनीहरु हङकङका खेलाडीसँग पराजित भए । स्क्वासको पुरुष टिम स्पर्धामा फिलिपिन्सले नेपाललाई ३० ले हरायो ।०००० रजत पदक लिएपछि सामूहिक तस्बिर खिचाउँदै नेपाली प्याराग्लाइडिङ खेलाडी । सौजन्य ः लोकेन्द्रकुमार बस्नेतराखेप"
"नेपाललाई युएईले दियो २५५ रनको चुनौती, सन्दीपले लिए ४ विकेट",काठमाडौँ : एसिया कप क्रिकेट छनोट प्रतियोगिता अन्तरगत बिहीबार भएको खेलमा युएईले नेपाललाई २५५ रनको चुनौती दिएको छ । मलेसियाको क्वालालाम्पुरमा भइरहेको खेलमा युएईले पुरै ५० ओभर खेल्दै ९ विकेटको क्षतिमा २५४ रन बनाएपछि नेपालले २५५ रनको चुनौती पाएको हो । युएईलार्इ बलियो अवस्थामा लैजान चिराग सुरीले सर्वाधिक ६५ रन बनाए । त्यसैगरी अस्फाक अहमेदले ४५ रनको योगदान दिए । नेपालका लागि सन्दीप लामिछानेले सर्वाधिक ४ विकेट लिए । १० ओभर बलिङ गर्दा २ मेडन राखेका लामिछानेले २४ रन मात्र खर्चिए । १० ओभर बलिङ गरेका उनले २ मेडन राख्दै २६ रन खर्चिएर ४ विकेट लिएका हुन् । लामिछानेसँगै वसन्त रेग्मीले १० ओभर बलिङ गर्दै ४९ रन खर्चेर २ विकेट लिन सफल भए । सोमपाल कामीले १० ओभर बलिङ गर्दै ५८ रन खर्चिएर २ विकेट झारे । आफ्नो पहिलो खेलमा युएईले सिंगापुरलाई पराजित गर्दा नेपाल ओमानसँग ७ विकेटले पराजित भएको थियो ।
"युएर्इविरूद्ध दबाब बढाउँदै नेपाल, वसन्त र सन्दीपले लिए २२ विकेट",काठमाडौँः एसिया कप क्रिकेट छनोट प्रतियोगिता अन्तरगत युएईविरुद्धको खेलमा नेपाललाई चौथो सफलता मिलेको छ । मलेसियाको क्वालालाम्पुरमा बिहीबार बिहान भइरहेको खेलमा नेपालले टस जितेर ब्याटिङको निम्तो पाएको युएईको चौथो विकेट सन्दीप लामिछानेले लिएका हुन् । उनले १२ बलमा ३ रन बनाएको अवस्थामा युएर्इका शाहीमान अनवरलार्इ कप्तान पारस खड्कामार्फत् क्याच गराउँदै पेभेलियन फर्काएका हुन् । यसअघि वसन्त रेग्मीले तेस्रो विकेट लिएका थिए । उनले चौथो क्रमका रामिद सहजादलाई ४९ बलमा ३५ रन बनाएको अवस्थामा एलबीडब्लु धरापमा पार्दै पेभेलियन फर्काए । खेलको सुरूमै सन्दीप लामिछाने र बसन्त रेग्मीले युएईका सुरुवाती विकेट लिएका थिए । युएईका ओपनर अस्फाक अहमदले ४१ बलमा ४५ रन बनाएको अवस्थामा बसन्त रेग्मीले एलबीडब्लु धरापमा पारेका थिए । त्यसैगरी तेस्रो क्रममा आएका युएईका रोशन मुस्ताफालाई ६ बलमा एक रन बनाएको अवस्थामा सन्दीप लामिछानेले कप्तान पारस खड्काको हातबाट क्याच आउट गराएका थिए । युएईले ताजा अवस्थामा २९ ओभर खेल्दै ३ विकेटको क्षतिमा १ सय रन ४२ पुरा गरिसकेको छ । नेपाल आफ्नो पहिलो खेलमा ओमानसँग ७ विकेटले पराजित भएको अवस्थामा दोस्रो खेलमा जित निकाल्ने दाउमा छ ।

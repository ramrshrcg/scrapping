शीर्षक,विवरण
ठेला व्यापारको अर्थतन्त्र,"गरिबीको दुश्चक्र तोड्ने प्रभावकारी औजार हुन् उद्यम एवम् स्वरोजगार। उदाहरणका लागि संसारबाट गरिबी हटाउने उद्देश्य बोकेको विश्व बैंकले उद्यमशीलतालाई महत्व दिँदै हरेक वर्ष विश्वका प्रायः सबै देशमा उद्यमशीलताका लागि अनुकूल वातावरण भएनभएको मापन गर्न डुइङ बिजनेस रिपोर्ट जारी गर्छ। नेपाल सरकारले पनि उद्यमशीलता प्रवद्र्धन गर्ने नीति नै लिएको छ। जस्तै राष्ट्रिय रोजगार नीति, २०७१ ले प्राविधिक तथा व्यावसायिक तालिम कार्यक्रममा व्यवसायको प्रारम्भ तथा सुधार गरौं विषयक तालिम संरचनालाई प्रयोगमा ल्याइने र विद्यालयमा व्यवसायबारे बुझौं कार्यक्रम समावेश गरिने उल्लेख गर्छ। तथापि देशमा उद्यमीहरूलाई प्रत्यक्षरूपमा उपयोगी हुने अध्ययनअनुसन्धानहरू खासै फेला पर्दैनन्। शोधकर्ता तथा बौद्धिक वर्गका अध्ययनअनुसन्धान प्रायः ठूलाठूला सत्य उत्खनन गर्नमै सीमित देखिन्छन्, तर अर्थशास्त्र र व्यवस्थापनजस्ता विषय विज्ञान कम र कला बढी होइनन् र ? आधुनिक युगका प्रभावशाली अर्थशास्त्री फ्रान्सका थोमस पिकेटीले क्यापिटल इन द ट्वेन्टी फस्र्ट सेन्चुरी मा आधुनिक अर्थशास्त्रीले अव्यावहारिक सैद्धान्तिक मुद्दा तथा अनावश्यक गणितीय जटिलतामा अल्झिएर समाजका वास्तविक समस्यालाई बेवास्ता गरेको धारणा राखेका छन्। उनले अर्थशास्त्रीहरूलाई वास्तविक तथा सर्वसाधारणसँग सम्बन्धित मुद्दामा बहस गर्न आग्रह गरेका छन्। त्यसैगरी भारतको केन्द्रीय बैंकका पूर्वगभर्नर रघुराम राजनले फल्ट लाइन्स मा सर्वसाधारण तथा नागरिक समाजसँग बढी जोडिन विश्व बैंक र अन्तर्राष्ट्रिय मुद्राकोषजस्ता निकायलाई अनुरोध गरेका छन्। ठेला नजिकको तीर्थ ? सहरी गरिबी तथा बेरोजगार हलुका विषय होइनन्। यस सम्बन्धका तथ्यांक आफैं बोल्छन्। केन्द्रीय तथ्यांक विभागको नेपाल श्रमशक्ति सर्वेक्षण २०६५ अनुसार नेपालमा बेरोजगारीको दर ग्रामीण क्षेत्रमा १२ प्रतिशत छ भने सहरी क्षेत्रमा ७५ प्रतिशत। काठमाडौं उपत्यकामा त बेरोजगार दर आठ प्रतिशत देखिन्छ। यस सन्दर्भमा बेरोजगार को परिभाषा बहसको विषय जरुर हुन सक्छ यद्यपि सहरी गरिबी तथा बेरोजगार वास्तविक समस्या हुन् भन्नेमा दुईमत नहोला। काठमाडौंका सडकमा सर्सर्ती नजर दौडाउँदा ठेलामा गरिने खुद्रा व्यापारले धेरै नेपालीलाई बेरोजगार वा गरिबीबाट जोगाएको देखिन्छ। सानो लगानीमा गरिने त्यस्ता उद्यमले ती साना उद्यमीलाई आर्थिक टेवाका साथै आत्मसम्मान र स्वतन्त्रता पनि दिएको छ, तर यस क्षेत्रका लागि व्यावहारिक रूपमा उपयोगी हुने अनुसन्धानअध्ययन पाउन गाह्रो छ। अनुसन्धान काठमाडौंको एउटा रेस्टुराँमा काम गर्ने सुरक्षा गार्डसँग खाजा खान जाने क्रममा मेरो मित्रता गाँसिन गयो। कुराकानीका क्रममा उनले उद्यम गर्न पाए पर्याप्त आम्दानी हुन्थ्यो कि भन्ने जिज्ञासा राखे। मैले उनलाई मद्दत गर्ने निर्णय गरें। ठेलामा खानेकुरा व्यापार एउटा राम्रो सम्भावनायुक्त उद्यम हो भन्नेमा हाम्रो सहमति भयो। मैले व्यवस्थापनका केही विद्यार्थीको समूह जुटाएर आफ्नै खर्चमा ठेलामा खानेकुरा व्यापारसम्बन्धी उद्यमीलाई प्रत्यक्ष रूपमा काम लाग्ने एउटा अनुसन्धान सुरु गरें। अनुसन्धानका नतिजा काठमाडौंमा बदम, पोलेको मकै, पानीपुरी, चटपटे, चिया, मःम र समोसा बेच्ने ठेला व्यवसायीलाई समेटेको यो अध्ययनका मुख्य नतिजा यस्ता छन्ः सर्वेक्षणमा सहभागीमध्ये ३६ प्रतिशत उद्यमीहरू यसपूर्व घरेलु कामदार रहेको र कुल ५५ प्रतिशतले योलगायत अन्य रोजगार छोडेर ठेलामा खानेकुरा व्यापार सुरु गरेको देखियो। त्यसैगरी ५५ प्रतिशतले सोही व्यापारमा संलग्न आफन्त वा साथीमार्फत यस व्यवसायमा प्रवेश गरेको देखियो। यो व्यवसाय आरम्भ गर्नका लागि न्यूनतम ७,६०० रुपैयाँदेखि अधिकतम १६,००० रुपैयाँसम्म लगानी गरिएको पाइयो। यसमध्ये सबैभन्दा ठूलो खर्च ठेला किन्नका लागि हुने देखियो। पुरानो ठेला ४,००० देखि १०,००० सम्ममा किन्न सकिने र नयाँ ठेलाका लागि ८,००० देखि २०,००० रुपैयाँसम्म आवश्यक हुने देखियो। पुरानो ठेला यस व्यवसायमा संलग्न अन्य उद्यमीसँग किन्न सकिने र नयाँ ठेला काठमाडौंका ग्रिल पसलहरूले बनाउने देखियो। काठमाडौंका सडकमा सरसर्ति नजर दौडाउँदा ठेलामा गरिने खुद्रा व्यापारले धेरै नेपालीलाई बेरोजगार वा गरिबीबाट जोगाएको देखिन्छ। सर्वेक्षणमा औसत दैनिक कारोबार लगभग १२ सय रुपैयाँ भएको देखियो। यद्यपि व्यवसायअनुसार कारोबार रकम फरक पर्ने देखियो। जस्तै पोलेको मकैको व्यवसायको हकमा यो रकम १,३५० रुपैयाँ हुने देखियो भने मःमको हकमा ३,२५० रुपैयाँ हुने देखियो। त्यसैगरी औसत दैनिक नाफा लगभग ६७० रुपैयाँ रहने देखियो। चटपटे र पानीपुरीमा ३७० रुपैयाँ, समोसा र पकौडामा ४५०, पोलेको मकैमा ६ सय, बदाममा ९२५ र मःममा २,२५० रुपैयाँ दैनिक नाफा हुने देखियो। यसरी महिनामा २६ दिन व्यवसाय सञ्चालन गर्दा औसत मासिक नाफा लगभग १७,४०० रुपैयाँ हुने देखियो। त्यसैगरी ठेलामा खानेकुरा व्यापार सञ्चालन गर्दा भोग्नुपर्ने सबैभन्दा ठूलो समस्या नगर प्रहरी हुन्। व्यवसाय सञ्चालन गर्दाका अन्य समस्या प्रदूषण र मौसम (जाडो र विशेषगरी वर्षा) देखिए। त्यसैगरी ग्राहकमाझ गरिएको सर्वेक्षणले अधिकांश (७२ प्रतिशत) ग्राहकले ठेलाको खानालाई स्न्याकका रूपमा लिने गरेको देखायो। तसर्थ उद्यमीले ग्राहकको पेट भर्नुभन्दा जिब्रो रिझाउनु बढी जरुरी देखिन्छ। नब्बे प्रतिशतले यस्तो खानेकुरा एक्लै नभएर अन्य कोहीसँग वा समूहमा खानेसमेत देखियो। तसर्थ उद्यमीले एकैपटकमा धेरैजनालाई सेवा दिनसक्ने तयारी गर्नु आवश्यक देखिन्छ। सर्वेक्षणमा ग्राहकहरूले सबैभन्दा बढी महत्व सरसफाइ (कुल ५ मा ४४८ अंक) र त्यसपछि खानाको स्वाद (कुल ५ मा ४३० अंक) लाई दिने देखियो। त्यसैले उद्यमीले यी दुई विषयलाई विशेष महत्व दिनुपर्ने देखिन्छ। खानाको दामलाई ग्राहकले खासै धेरै महत्व नदिएको देखियो (कुल ५ मा ३१६ अंक)। त्यसैगरी ग्राहकले ठेलामा खानेकुरा व्यवसायीलाई दिएका केही मुख्य सुझाव निम्नानुसार देखिए ः सफा पानीको प्रयोगमा विशेष ध्यान दिने, खानेकुरा तयार गर्दा राम्रो गुणस्तरका सामग्रीहरू (विशेष गरेर तेल) प्रयोग गर्ने, वरिपरि सफा राख्ने र खाना पकाउने तथा बेच्ने मान्छेले शिरमा टोपी, मुखमा मास्क र हातमा पञ्जा लगाउने। यसबाहेक व्यवसायको नामाकरण (ब्रान्डिङ) गरे बजारीकरणमा सहयोग पुग्ने, ठेलामा चहकिला रङ प्रयोग गरे ग्राहकलाई आकर्षित गर्न सजिलो हुने र व्यवसायलाई एकै ठाँउमा स्थिर राखे दीर्घकालीन ग्राहकहरू बनाउन सजिलो हुने देखिन्छ। अस्ट्रियाली अर्थशास्त्री जोसेफ सम्पिटरले आफ्नो विश्लेषणात्मक किताब क्यापिटलिज्म, सोसलिज्म एन्ड डेमोक्रेसी मा भनेका छन्, उद्यमशीलताले नै सृजनात्मक विध्वंसद्वारा द्रूत गतिको आर्थिक वृद्धि सम्भव बनाउँछ। अझ उद्यमशीलता लघु एवम् साना व्यवसायमार्फत फस्टायो भने यसले गरिबी र आर्थिक असमानता घटाउन र प्रजातन्त्रलाई बलियो बनाउनसमेत मद्दत गर्न सक्छ। तर यसका लागि बौद्धिक वर्गले उद्यमी तथा सर्वसाधारणलाई प्रत्यक्ष रूपमा फाइदा पुयाउने अध्ययनअनुसन्धानमा जोड दिनैपर्छ। अनि मात्र यस वर्गको काम तथा मेहनत वास्तवमै अर्थपूर्ण हुन सक्छ। कार्की नेपाल राष्ट्र बैंकका सहायक निर्देशक हुन्।"
सेवा प्रवाहमा कहाँनेर चुक्यौं ?,"कर्मचारीलाई कार्यालय समयभर कुर्सीमा राख्न नसकेपछि कसरी हासिल हुन्छ सुशासन ? एउटा नागरिकले राज्यसँग के अपेक्षा गर्ला ? व्यक्तिपिच्छे अपेक्षा फरक हुन सक्छ तर आम नागरिकले राज्यप्रति राख्ने अपेक्षा धेरै हुँदैनन्। छोराछोरी पढाउन राम्रा विद्यालय वा कलेजमा भर्ना पाउन सकियोस्। रोग लागेका बेला सस्तो र गुणस्तरीय उपचार सेवा पाइयोस्। सडक सफा र राम्रो बनोस्। बिजुली बत्ती बाल्न पाइयोस्, धारामा पानी आओस्। ढलको व्यवस्था होेस्। अड्डाअदालत पुग्दा हुने काम सजिलै बन्न सकोस्। अन्यायमा पर्नु नपरोस्। राज्यलाई कर तथा अन्य शुल्क तिर्न जाँदा सजिलो होस् भन्ने जस्ता चाहना नागरिकले राखेका हुन्छन्, तर नागरिकका यी र यस्तै खालका सामान्य चाहना पनि पूरा हुन सकेका छैनन्। आखिर यस्ता साधारण काम पनि किन हुन सकेका छैनन् त? अहिले हामी के गरिरहेका छौं र नागरिकले पाउने सेवासुविधाको अवस्था केकस्तो छ भन्नेबारेमा एकपटक अन्तरमनले सोचे मात्र पुग्छ। सबैले राम्रो काम गरेका छौं भनेर भनिरहकै छौं। अहिलेको आवश्यकता भनेको समस्या पहिचान गरेर काम गरिहाल्ने हो भन्ने मात्र होइन। एकले अर्कोलाई दोष लगाउनेभन्दा आफ्नो जिम्मामा रहेको काम गर्ने हो, अन्यथा भोलिका पुस्ताले दिएको दोषको भारी बोक्न हामी तयार हुनुपर्छ। सुधारको सुरुवात कहाँबाट र कसरी गर्ने त ? संगठनात्मक व्यवहार (अर्गनाइजेसन बिहेभिअर) सिद्धान्तअनुसार कुनै पनि निकायले गर्ने सेवा प्रवाहको अवस्था र नतिजा उक्त निकायमा कार्यरत जनशक्ति, संगठनको ढाँचा एवं समन्वय र त्यसले अवलम्बन गर्ने प्रणालीमा आ िश्रत हुन्छ। कमजोर मानसिकता र उत्प्रेरणा भएका जनशक्तिबाट अपेक्षित गतिमा काम हुन सक्दैन। कार्यरत जनशक्ति सक्षम, दृढ, प्रतिबद्ध र सकारात्मक सोच भएको हुनुपर्छ। यसैगरी कामको बाँडफाँट र जिम्मेवारी उपयुक्त ढंगबाट हुनुपर्छ र एकअर्काका बीचमा राम्रोसँग समन्वय हुनुपर्छ। गर्नुपर्ने कामको पहिचान, क्षमताअनुसारको जिम्मेवारी र आपसमा समन्वय भए मात्र सेवा प्रवाह प्रभावकारी बन्न सक्छ। दक्ष जनशक्ति र कामको बाँडफाँट राम्रो हुदाँहुँदै पनि प्रणाली उपयुक्त बन्न सकेन भने नतिजा हासिल गर्न सकिँदैन। सार्वजनिक प्रशासनमा भएको जनशक्तिमा समस्या छ। उनीहरूको क्षमता पुगेन, उत्प्रेरणा न्यून छ, जवाफदेहिता कम छ, सबै काममा दत्तचित्त छैनन् जस्ता समस्या सुन्ने गरिन्छ। यहाँ जेजति समस्या र कारण भए पनि तीनलाई माथिको ढाँचामा राखेर छुट्ट्याउनुपर्छ। यस्ता कारणमध्ये केही समाधान तत्कालै हुनसक्छ। भएका जनशक्तिलाई कामप्रति जवाफदेही बनाउन कार्यविवरण थप स्पष्ट बनाउन सकिन्छ। अधिकार प्रत्यायोजन गर्न सकिन्छ। गर्नुपर्ने काम नै क्षमताका आधारमा प्रत्यायोजित गर्न सकिन्छ। बैठक अन्तरक्रिया तथा छलफलमा अनावश्यक रूपमा प्रयोग भएको समय घटाई उपलब्ध समयलाई बढीभन्दा बढी सार्थक र उपलब्धिमूलक बनाउन सकिन्छ। तर यी सबै कामका लागि नेतृत्व र स्वयं व्यक्ति तयार हुनुपर्छ। यी र यस्तै ससाना काममा सुधार गरेर ठूलो नतिजा हासिल गरिने हो, एकैपटक ठूलो काम हुने होइन। निरन्तर साधना र प्रयत्नबाट सुधार हुने हो। हामी सार्वजनिक प्रशासनमा सुशासनका कुरा गर्छौं, तर कर्मचारीलाई कार्यालय समयभर कुर्सीमा राख्न सक्दैनौं अनि कसरी हासिल हुन्छ सुशासन ? सार्वजनिक प्रशासनमा संलग्न सबैजना कार्यालय समयभर आफ्नो कुर्सीमा रहने हो भने पनि अहिलेका धेरै समस्या समाधान हुन सक्छन्। किनकि हरेक तल्लो तहले आफ्नो हाकिम नभएपछि कार्यालय छोड्ने गरेको हुन्छ। कार्यालय समयमा रहने दरमा सुधार ल्याउन अहिले हुने गरेका बैठक संख्यामा सके दुईतिहाइ नसके आधा संख्यामा कटौती गर्नुपर्छ। संगठनात्मक व्यवहार सिद्धान्तले सार्वजनिक सेवा प्रभावकारी बनाउन त्यसमा रहेका समस्या र सोको कारण पहिचान गरी कारणको समाधानतर्फ लाग्नुपर्छ भन्छ, जसका लागि सूक्ष्म विश्लेषण आवश्यक पर्छ। यसले काम किन भएन भनेर पहिचान गर्न सहयोग गर्छ। कसैले काम गरेन भनेर एकले अर्कोलाई दोष लगाउनै पर्दैन। यस सिद्धान्तलाई हाम्रो परिप्रेक्ष्यमा प्रयोग गर्दा अहिले काम हुन नसकेको जनशक्ति कमजोर भएर हो वा कामको बाँडफाँट गर्ने तौरतरिका नमिलेर हो वा यी दुवैको परिचालन गर्ने प्रणाली (सिस्टम) नमिलेर हो ? हरेक संगठनले गर्ने काम यही ढाँचामा हेर्न सके कमजोरी पत्ता लाग्न सक्छ। कारण पत्ता लाग्नु र सुधार हुनु फरक कुरा हुन्। कारण पहिचान भइसकेपछि सुधार भइहाल्छ भन्ने होइन। सुधारका लागि त प्रतिबद्धता चाहिन्छ, इच्छाशक्ति चाहिन्छ, थप प्रयास चाहिन्छ। सार्वजनिक सेवा प्रवाह केकसरी प्रभावकारी बनाउन सकिन्छ भन्नेमा अन्य सिद्धान्त पनि उत्तिकै लाभदायक हुन सक्छन्। विश्व बैंकले आफ्नो वल्र्ड विकास प्रतिवेदनमा सार्वजनिक सेवामा सुधार गर्न जवाफदेही बलियो हुनुपर्छ भनेको छ। नागरिकका आधारभूत सेवा प्रवाह प्रभावकारी बनाउन सार्वजनिक नीतिनिर्माता, जनशक्ति र संयन्त्र तथा नागरिकका बीचमा बलियो जवाफदेही संयन्त्र चाहिन्छ। कमजोर जवाफदेहीको संयन्त्रबाट प्रभावकारी सेवा प्रवाह हुन सक्दैन। एकैपटकमा ठूलो काम बन्ने पनि होइन। लामो दूरी तय गर्न पनि यात्रा पहिलो पाइलाबाट सुरु गर्नुपर्छ। यही अवधारणा कर्मचारी, शिक्षक तथा अन्य सम्बद्ध पक्षमा विकास गराउनु आवश्यक छ। सार्वजनिक सेवा प्रवाह नीति तथा नेतृत्व, विधि पद्धति, संरचना, संयन्त्र एवं जनशक्ति र नागरिकको सचेतनामा भर पर्छ। सेवा प्रवाहमा सुधार गर्न नेतृत्वको विकासप्रतिको दृष्टिकोण र राजनीतिक दलको चरित्र महत्त्वपूर्ण हुन्छ। मुलुकको शासन सञ्चालन गर्ने अधिकार सरकारमा रहन्छ, तर सरकार राजनीतिक दलले बनाउने हुनाले सेवा प्रवाहमा नेतृत्वको इमानदारीका साथमा दलको चरित्रले पनि उल्लेख्य भूमिका खेल्न सक्छ। राजनीतिक दृष्टिकोण र नीतिलाई कार्यान्वयनमा ढालेर आम नागरिकका लागि सेवा सुविधा प्रवाह गर्ने संयन्त्र, संरचना वा पद्धति (सार्वजनिक प्रशासन) अर्को महत्त्वपूर्ण आधारका रूपमा रहेको हुन्छ। आमनागरिक र सम्बन्धित संघसंस्था, संरचना तथा निकायको पनि महत्त्वपूर्ण भूमिका रहन्छ। सार्वजनिक सेवाका क्षेत्रमा केकति काम हुन सके र केकति काम हुन सकेनन् भनेर हेर्न यी तीन पक्षको विश्लेषण गरे थप उपाय तय गर्नुपर्छ भन्ने मान्यता विश्व बैंकको यस प्रतिवेदनले लिएको छ। यिनै दुई सिद्धान्तका आधारमा नागरिकका आधारभूत सेवासुविधा सहज र प्रभावकारी बन्न नसक्नुका कारण र तिनको समाधानका उपाय तय गर्न सकिन्छ। सेवा प्रवाह प्रभावकारी हुन नसकेको नीति स्पष्ट नभएर हो कि कार्यक्रम सान्दर्भिक नभएर हो वा काम गर्ने विधि वा पद्धति नमिलेर हो कि समग्र संयन्त्र वा कमचारीको क्षमता नभएर हो ? भएका जनशक्तिको परिचालन गर्ने पद्धति नमिलेर हो कि जनशक्तिको मनोबल कमजोर भएर वा काम गर्ने जोस र जाँगर नभएर हो ? काम गर्ने र नगर्नेको बीचमा फरक छुट्ट्याउन नसकेर हो ? यसैगरी सेवा प्राप्त गर्ने नागरिक सचेत नभएर हो कि नागरिकले सहयोग नगरेर हो ? नागरिकको सहयोग लिन नसकेको हो वा समन्वय गर्न नसकेर हो ? यी र यस्तै प्रश्नको उत्तरबाट काम किन हुन सकेन भनेर नेतृत्वले सूक्ष्म एवं मिहीन ढंगबाट विश्लेषण गरी समाधानका उपाय निकाल्न सक्छ। यस्तो विश्लेषण मध्यम तहभन्दा माथिका व्यवस्थापकले गर्नुपर्छ। सार्वजनिक सेवा प्रवाह प्रभावकारी हुन नसक्नुमा नीति स्पष्ट नभएको पनि हुन सक्छ, यस अवस्थामा जनशक्तिले काम गरेन भन्नुको कुनै अर्थ रहँदैन। जबसम्म कार्यान्वयन गर्न खोजिएको नीतिलाई स्पष्ट पार्ने काम हुँदैन तबसम्म यो कार्यान्वयनमा जानै सक्दैन। तसर्थ अवस्था विश्लेषण गर्न र जनशक्तिलाई कामप्रति दत्तचित्त बनाउन संगठनमा असल व्यवस्थापक चाहिन्छ। सबैमा यस्ता व्यवस्थापकीय गुण र स्वभाव नहुन पनि सक्छ। तसर्थ नेतृत्वले आफ्नो टिम कसरी छनोट गर्छ भन्नेमा नतिजा निर्भर हुन्छ। सरकार, सार्वजनिक प्रशासन र आम नागरिकका बीचमा जवाफदेहीको धागोले एकअर्कालाई जोडेको हुन्छ। यस्तो जवाफदेहीको संयन्त्र जति मात्रामा बलियो हुन्छ त्यति मात्रामा राम्रा काम गर्न तीनै पक्षलाई दबाब पर्छ। यस्तो दबाब कानुनी, सामाजिक, राजनीतिक, नैतिक र अन्तर्राष्ट्रिय आयामबाट समेत सिर्जना भइरहेको हुन्छ। काम प्रभावकारी नहुनुमा यस्तो जवाफदेहीको अवस्था कमजोर भएर पो हो कि ? अहिले त सार्वजनिक प्रशासनमा आफूले काम गर्न नसके अरूलाई दोष दिएर उम्कन पाउने अवस्था छ। जवाफदेहीको संयन्त्रले यसो भन्दैन, कामको जिम्मा पाएकाले काम गर्न नसके जिम्मेवारी लिनुपर्छ। जिम्मामा रहेको काम सम्पादन गर्ने दायित्व उसमै रहन्छ। हरेक माथिल्लो तहले हस्तक्षेपभन्दा पनि सहयोग गर्नुपर्छ, जिम्मा पाएकाले पनि सहयोग लिन सक्नुपर्छ। यसका साथमा नागरिकका पनि केही दायित्व र कर्तव्य हुन्छन्। अधिकारका लागि दबाब सिर्जना गर्दा कर्तव्यका बारेमा पनि उत्तिकै रूपमा सचेत हुनुपर्छ। नागरिकको कर्तव्य पालनाबाट सरकारका नीति तथा कार्यक्रम कार्यान्वयन र सुधारमा थप दबाब सिर्जना हुन सक्छ। सार्वजनिक सेवा प्रवाहका सम्बन्धमा जेजति मात्रामा संगठनका सिद्धान्तको व्याख्या गरे पनि बहसमा ल्याउनुपर्ने अहं सबाल भनेको व्यक्तिले आफूलाई कसरी प्रस्तुत गर्छ भन्ने हो। व्यवस्थापनका अहिलेसम्मका सिद्धान्तले पनि कर्मचारीलाई भित्रैदेखि काममा प्रतिबद्ध बनाउने वा संलग्न गराउनुपर्छ भन्छ। जबसम्म हरेक व्यक्ति भित्रैदेखि काममा एकाग्र भएर लाग्न सक्दैन, तबसम्म अपेक्षित नतिजा हासिल हुन सक्दैन। यो एकाग्रता भनेर वा शब्दमा व्यक्त गरेर हुने होइन, काम गरेर देखाउने विषयसँग सम्बन्धित छ। व्यवस्थापनका सिद्धान्तअनुसार हरेक व्यक्तिको जिम्मामा रहेका काम सम्पन्न गर्न जिम्मा लिने व्यक्तिमा नै एकाग्रता चाहिन्छ। काम हुन नसक्नुमा यसको सहयोग नभएर वा उसले सहयोग गरेन भनेर कामको जिम्मा पाएको व्यक्ति आफू जिम्मेवारीबाट उम्कने प्रवृत्ति हामीकहाँ सामान्यजस्तै छ। व्यवस्थापन सिद्धान्तमा यसो भनेर उम्किन मिल्दैन। सबै पक्षका बीचमा समन्वय गर्ने जिम्मा पनि कामको जिम्मा पाएकै व्यक्तिले लिनुपर्छ। यसो भनेर सबै काम उसलाई जिम्मा लगाए पुग्छ भन्न खोजिएको होइन। काम हुन नसकेमा जिम्मा पाएको व्यक्तिले काम हुन नसक्नुका कारण स्पष्टसँग राख्न सक्नुपर्छ। नीति स्पष्ट नभएर हो वा कार्यक्रम नै सान्दर्भिक नभएर हो भनेर छुट्ट्याउन सक्नुपर्छ। माथिल्लो तहले पनि सूक्ष्म ढंगबाट बुझ्नु र सोबमोजिम अगाडिको मार्ग तय गर्नुपर्छ। यस्तो पद्धतिबाट मात्र काम जिम्मा लिने व्यक्ति थप जवाफदेही बन्नका लागि दबाब सिर्जना हुन्छ। जिम्मेवार व्यक्तिले काम गर्न नसके बाटो छोडिदिनुपर्छ भन्ने मानसिकता विकास गराउन सक्नुपर्छ। सार्वजनिक प्रशासनमा गर्नुपर्ने अर्को महत्त्वपूर्ण काम साना र मसिना काम गर्दै गएपछि ती काम जोडिएर ठूलो काम देखिने हो भन्ने बुझ्नु र बुझाउनु आवश्यक छ। एकैपटकमा ठूलो काम बन्ने पनि होइन। लामो दूरी तय गर्न पनि यात्रा पहिलो पाइलाबाट सुरु गर्नुपर्छ। यही अवधारणा कर्मचारी, शिक्षक तथा अन्य सम्बद्ध पक्षमा विकास गराउनु आवश्यक छ। हामीले विद्यार्थीको सिकाइ उपलब्धि बढाउनुपर्छ भनेर सिकाइयो। हो, हामीलाई थाहा छ विद्यार्थीको सिकाइ उपलब्धि बढाउनुपर्छ अनि मात्र शिक्षा गुणस्तरीय बन्न सक्छ। अहिलेको आवश्यकता साना र मसिना काममा अभ्यस्त बन्ने र बनाउने हो। यस्ता नतिजा व्यवस्थापकको तहअनुसार फरकफरक हुन सक्छन्। साना र मसिना काम गर्न अहिलेका नीति तथा कार्यक्रम वाधक नहुन सक्छन्। हुन त कतिपय कामका लागि नीति र संरचनामै परिवर्तन चाहिन सक्छ। यसका लागि सुधार गर्न मथिल्लो तह नै लाग्नुपर्छ। स्वीकृत बजेट तथा कार्यक्रम कार्यान्वयका लागि जति सक्दो अधिकार विकेन्द्रित गरी जिम्मा लिएको व्यक्तिलाई जिम्मेवार बनाउन सकेमा अहिलेकै संरचनाबाट पनि परिवर्तन ल्याउन सकिन्छ। संरचना (स्ट्रक्चर) र संस्कार (कल्चर) दुवैले परिवर्तन ल्याउन सहयोग गर्छ। सचेतनाको न्यून अवस्था, न्यून जवाफदेहिता र विकासको अवस्था न्यून भएको हाम्रोजस्तो परिवेशमा परिवर्तनका लागि संरचना (स्ट्रक्चर) थप उपयोगी हुन सक्छ। यसले व्यक्तिको संस्कार विकास गर्नमा सहयोगी भूमिका खेल्ने निश्चित छ। तसर्थ सुधारका मसिना कामका लागि विधि, पद्धति र प्रक्रियामा जोड दिनु आवश्यक छ। नेपाल बनेन भन्ने धेरै देखिन्छन्। तर नेपाल बनाउन आफूले के गर्नुपर्छ भन्ने धेरै कम छन्। नेपाल बनाउन आफूले के काम गर्नुपर्छ भन्नेका भनाइ र गराइमा पनि धेरै फरक छ। मुखले त सबैले नेपाल बनाउने भन्छन् तर भनाइबमोजिम काम गर्ने कति होलान् ? खोजीकै विषय हुन सक्छ। व्यक्तिले भनेबमोजिम कम गर्ने हो भने नेपाल बन्न समय लाग्दैन। राज्यलाई कर तथा अन्य शुल्क तिर्न घन्टौं लाइनमा बस्न सक्ने नागरिक वास्तवमै मुलुक विकासका संवाहक हुन्। यिनीहरूलाई परिचालन गर्न सक्नुपर्छ। हुन त समाजमा नकारात्मक पाटोलाई बढावा दिने संस्कारले हुन सक्छ नकारात्मक पात्रका बारेमा बढी चर्चा हुने गर्छ। तर यो समाज टिकेको र चलेको समाजमा सीमित मात्रामा रहेका असल पात्र भएकै कारणले हो। सोच र शैली असल र प्रभावकारी भएमा कम समयमै अवस्थामा सुधार ल्याउन सकिन्छ। लम्साल शिक्षा मन्त्रालयका सहसचिव हुन्।"
प्रभावकारी मानिसको किनबेच !,"त्यतिबेला पूरै संविधानसभा किन्न ६ अर्ब भए पुग्थ्यो, भाग्यवश संविधानसभा भंग भयो, फेरि बन्यो र फेरि अन्त्य भयो तर नेपाल बाँचिरह्यो। सुन्दा यो बौलट्ठी प्रश्नजस्तो लाग्छ। हुन पनि आजको युगमा कुनै देश किन्ने र बेच्ने कुरा सम्भव देखिन्न। भन्नेले त मानिसहरू किनिएका छन्, बेचिएका छन् भनेर भनिहाल्छन्। तर सिंगै देश किन्न र बेच्न नसके पनि ती देशका केही प्रभावकारी मानिसलाई किन्न र बेच्न सकिने रहेछ। त्यस्तो कार्य भइरहेको पनि पाइन्छ। तर के साँच्चै मानिसहरू किनिएका र बेचिएका हुन् त ? दासप्रथाको अन्त्य भएपछि मानिसहरू किनिन्छन्, बेचिन्छन् भन्न गाह्रो पर्छ। नेपालमा पनि कमलरी प्रथाको औपचारिक अन्त्यपछि नेपाली समाजमा मानिसहरू किनिने र बेचिने हुन्छन् भनेर भन्न मिल्दैन। तर सधैंका लागि किनिने र बेचिने नभए पनि केही समयका लागि अथवा केही खास कामका लागि मानिसहरू किनिन र बेचिन सक्दा रहेछन्। त्यसैकारणले नै होला, नेपालमा अझ भनूँ नेपाली राजनीतिमा किनिनेबेचिने चर्चा बराबर भइरहन्छ। के ती सबै झूटो हो त ? कतै भुस नै भए पनि आगो नभई कसरी धुवाँ आइरहन्थ्यो ? यसको मतलब यो काम कतै त भइ नै रहन्छ। यसको एउटा उदाहरण घतलाग्दो छ। यो त्यसबेलाको कुरा हो, जुन बेला माओवादी शान्ति प्रक्रियामा आएका थिएनन्। उनीहरूले एउटा राजनीतिक गोलमेच सम्मेलन, अन्तरिम सरकार र संविधानसभाको माग राखेका थिए। मारकाट चलिरहेकै थियो। त्यसबेला नेपाली कांग्रेस, एमाले र राप्रपा सबै दलहरू संविधानसभाका विरोधी थिए। राजा र दरबारले त झन् विरोध गर्ने गरेका थिए। दरबारियाहरू भन्थे संविधानसभा मान्नुको मतलब हो राजतन्त्र अन्त्य गर्नु र गणतन्त्र मान्नू। हुन पनि त्यस्तै भयो। संविधानसभाको पहिलो बैठकले नेपालमा राजतन्त्रको विघटन गरिदियो। त्यो समयमा कांग्रेसको दस्ताबेजमा संवैधानिक राजतन्त्र मान्ने भएकाले राजतन्त्रको अन्त्य गर्ने कुरा सोच्न सक्दैनथ्यो। त्यसैले संविधानसभाको मागको समर्थन गर्दैनथ्यो। हुन त त्यो पार्टीले २००७ सालमा राजा त्रिभुवनको पहिलो प्रजातान्त्रिक घोषणामा संविधानसभाको उच्चारण भएकाले त्यसलाई शिरोपर गरेको थियो। कालान्तरमा त्यो कुरा एक प्रकारले हराएर गएको थियो। राप्रपा त राजावादी पार्टी मानिएकाले संविधानसभाको कहिल्यै पनि समर्थन गरेन। तत्कालीन अर्को बलियो पार्टी थियो एमाले। त्यसको बलियो नेता थिए माधवकुमार नेपाल। उनी बेलाबखत संविधानसभा भन्ने माग किन मान्न सकिन्न भनेर राम्रो तर्क दिन्थे। एउटा यस्तै वादविवादमा उनले भनेका थिए, संविधानसभा भनेको एउटा सार्वभौम सभा हुन्छ। एउटा सार्वभौम सभाले जस्तो पनि प्रस्ताव पास गर्न सक्छ। मान्नुस् कि सो सभाले नेपाललाई कुनै अर्को देशसित गाभिदिने प्रस्ताव पास गरिदिए के हुन्छ ? के सिक्किमजस्तै नेपाल पनि विलय हुन सक्दैन ? मान्नुस् कि संविधानसभाका तीनचार सय सदस्यहरूलाई कुनै देशले एकएक करोड बाँडिदियो र त्यस प्रकारको प्रस्ताव पास गर्न लगायो भने के नेपालको अस्तित्व रहन्छ ? त्यसकारणले संविधानसभाको अवधारणा स्वीकार गर्न सकिन्न। उनको तर्क थियो। असलमा त्यो समयमा एक करोडको मूल्य धेरै थियो। करोड भनेको ठूलो धनराशि मानिन्थ्यो। हिजोआज करोडमा भन्दा अर्बमा कुरा गरिन्छ। भ्रष्टाचार पनि करोडमा हुन छाडेर अर्बमा हुने गरेको छ। आखिरमा संविधानसभा सदस्य संख्या ६ सय पुग्यो। माधव नेपालको अवधारणा र भयअनुसार भएको भए नेपालको कुल मूल्य ६ अर्ब पर्ने रहेछ। ६ सयजनालाई एकएक करोडको हिसाबले पूरै संविधानसभा किन्न ६ अर्ब भए पुग्ने थियो। भाग्यवश उनको भय कार्यान्वयन भएन। संविधानसभा भंग भयो, फेरि बन्यो, फेरि अन्त्य भयो, तर नेपाल बाँचिरह्यो। तर के तत्कालीन नेपालको मूल्य ६ अर्बजति मात्र थियो भनेर मान्न सकिन्न ? नेपालमा संक्रमणकाल र राजनीतिक अस्थिरता हुँदा पैसाको ठूलो खेल हुने गरेको थियो। एकताका माआवादी नेता कृष्णबहादुर महराले चिनियाँ दूतावासबाट ५० करोड रुपैयाँ माग गरेको कुराले खुबै चर्चा पायो। त्यो पैसाको खाँचो सरकारमा आउन, संसद्मा बहुमत पुर्याउन र त्यसका लागि केही सांसदहरू किन्नुपरेकाले आवश्यक परेको भन्ने बुझाइ थियो। बहुमत पुर्याउन कति सांसदको जरुरत छ, ५० करोड रुपैयाँले कतिजना सांसद किन्न सकिन्छ भन्ने चर्चा कतै सुनिएन। तर सांसद किन्न करोडौं रुपैयाँ लाग्ने रहेछ भन्ने सर्वमान्य भयो। जुन बेला यो चर्चामा आयो त्यो बेला नेपाली रुपैयाँको मूल्य खस्किसकेको थियो। हाम्रा शीर्षस्थ नेताको मूल्य एक लाख डलर हुने रहेछ भनेर कसैले किनबेच गर्न खोज्छन् कि भन्ने शंका लाग्छ। त्यसकारण हाम्रा सार्वजनिक व्यक्तित्वहरूको यसै प्रकारले कतै मूल्यांकन होला र किनबेच होला भन्ने सबभन्दा ठूलो डर लाग्छ। कुनै पनि सांसदलाई एक करोडमा किन्न नसकिने भइसकेको थियो। ५० करोडमा १०१५ सांसद त अवश्य किन्न सकिन्थ्यो। त्यसको माने संविधानसभाताकाको सांसदको मूल्य बढिसकेको थियो। सो कुराको पुष्टि गोल्छा घरानाका एक महिलाले सांसद हुनका लागि एमालेको एउटा नेतालाई सात करोड रुपैयाँ बुझाएको सार्वजनिक दाबा नै गरियो। त्यसको न जाँचबुझ भयो न प्रतिकार नै। सो चर्चाले सांसदको मूल्य बढेको भन्नेसम्म पुष्टि गर्यो। यस्तै एउटा अन्तर्वार्तामा काठमाडौंका केशव स्थापितले ४५ करोड रुपैयाँ आफ्नै नेतालाई बुझाएको खुलासा गरेका थिए। भन्नुको मतलब बजारको मूल्य बढ्नुको साथसाथै सांसदको मूल्य पनि बढ्दै गएको देखिन्छ। नेपाल किसान मजदुर पार्टीका नेता नारायणमान बिजुच्छेले नेपालका २५ हजार कर्मचारीलाई भारतले किनिराखेको छ भनेर एउटा सार्वजनिक अन्तर्वार्तामा भने। त्यो विषयले ठूलै चर्चा पायो र अहिले पनि मानिसहरू सार्वजनिकरूपमा बोल्ने र लेख्ने गर्छन्। यस आरोपको पनि कतैबाट खण्डन भएको छैन। खण्डन नहुँदासम्म यस विषयले सार्वजनिक चर्चा पाइ नै रहेको छ र मानिसहरूले एक प्रकारले विश्वास पनि गर्छन्। यति धेरै कर्मचारीलाई के हिसाबले किनेको होला भन्ने एउटा तर्कना चल्ने गर्छ। हरेकलाई प्रतिमहिना एक लाख रुपैयाँको दरले दिएको भए वर्षको ३० अर्ब लाग्ने रहेछ। ५० हजार रुपैयाँको दरले दिने गरेको भए १५ अर्ब लाग्ने देखिन्छ। कुरा त फेरि अर्बमै आयो। भारतीयहरू प्रायः अर्बमा कुरा गर्दैनन्। उनीहरू करोडमा कुरा गर्छन्। त्यो हिसाबले एक हजार पाँच सय या तीन हजार करोडको लेखाजोखा निस्कन्छ। सिंगै नेपाल नै हात पार्ने दाउ खेल्ने हो भने यो पैसा अतिशय ठूलो पनि देखिन्न। त्यसमा पनि भारतीय रुपैयाँको हिसाबले एक हजारदेखि दुई हजार करोडको सवाल भयो। हुन त त्यो पैसा बाँड्ने एकजना भारतीय दूतावासका कर्मचारीले यतिका पैसा किन बाँडिएको होला भनेर असन्तुष्टि प्रकट गर्ने गरेको पनि सुनिन्छ। तर यसबारेमा कसैले केही बोल्ने नगरेको र सार्वजनिक चर्चामा रहिरहेकाले नेपाली कर्मचारीको मूल्य कति रहेछ भनेर अन्दाजसम्म लगाउन सकिन्छ। काठमाडौंमा केही महिनाअघि सम्पन्न एसिया प्यासिफिक समिट विवादको सिलसिलामा अनेक तथ्य बाहिरियो। त्यस सम्बन्धमा नेपालका एकजना पूर्वप्रधानमन्त्री युनिफिकेसन चर्चको निमन्त्रणामा करिब २५ पटक विदेश यात्रा गरेको बताइयो। त्यसमा कति पैसा खर्च भयो होला भन्ने अनुमान गर्दा करिब एक लाख डलर लाग्ने देखिन्छ। हवाई भाडामा दुई हजार डलरको दरले ५० हजार डलर र खाने बस्ने खर्चमा अर्को दुई हजार डलरको दरले अर्को ५० हजार डलर खर्च भएको अनुमान लगाउन सकिन्छ। याने एक लाख डलर अथवा भनौं एक करोड नेपाली रुपैयाँमा त्यो तहको नेतालाई आफूले खोजेको काम गराउन सकिने रहेछ। अरू पुराना प्रधानमन्त्रीहरूले पनि यस संस्थाबाट पुरस्कार थापेजस्तै सबैले थाहा पाउने गरेर नै एक लाख डलरको पुरस्कार त वर्तमान प्रधानमन्त्रीले नै स्वीकार गरेका हुन्। हुन त उनले सो रकम आफ्नो पकेटमा त हालेनन्, सार्वजनिक हितमा खर्च गर्ने भनेर नै छाडिदिए। तर हाम्रा शीर्षस्थ नेताको मूल्य एक लाख डलर हुने रहेछ भनेर कसैले किनबेच गर्न खोज्छन् कि भन्ने शंका लाग्छ। त्यसकारण हाम्रा सार्वजनिक व्यक्तित्वहरूको यसै प्रकारले कतै मूल्यांकन होला र किनबेच होला भन्ने सबभन्दा ठूलो डर लाग्छ।"
कृत्रिम बुद्धिजीवीले निम्त्याउने शीतयुद्ध,"दोस्रो विश्वयुुद्धपछि परस्पर विरोधी दुइटा सैन्य संगठनहरूले अन्तर्राष्ट्रिय जगत्मा यसरी आफ्नो अस्तित्व स्थापित गरे कि प्रत्यक्षपरोक्ष रूपमा एउटा न एउटा खेमासँग संलग्नता बढाउनुपर्ने स्थिति बन्यो। ती दुई सैन्य संगठन थिएनाटो र वार्सा प्याक्ट। पहिलोको नेतृत्व अमेरिका र यसका साझेदार पश्चिम युरोपेली राष्ट्रहरूले गर्थे भने दोस्रोको नेतृत्व तत्कालीन सोभियत संघले गर्थ्यो। यो दुई सैन्य संगठनले शीतयुद्धलाई जन्म दिएका हुन्। यिनीहरूको गठन नभइदिएको भए शीतयुद्ध नहुन पनि सक्थ्यो। बर्लिनको पर्खाल ढलेपछि विधिवत् रूपमा शीतयुद्धको समाप्ति भएको मानिन्छ र तत्कालीन सोभियत संघबाट छुट्टिएर केही राज्य स्वतन्त्र र सार्वभौम राष्ट्रमा परिणत भएपछि वार्सा प्याक्टको अन्त्य भयो तर नाटो आजपर्यन्त सक्रिय छ। भनिन्छ सोभियत संघको विघटन अमेरिका र रूसका बीचमा सन् १९८७ मा भएको इन्टरमेडियट रेन्ज मिसाइल फोर्सेज (आईएन एफ) सन्धिले गरेको हो। सन् १९६० को दशकमा अमेरिकाले तत्कालीन सोभियत संघलाई सामरिक शक्ति र समथ्र्यको हिसाबले पछि पारेको थियो र नाटोको रक्षापंक्तिको आणविक हतियारलाई पूर्वीयुरोपतिर सोझ्याएर राखियो। यसको विरोधमा सोभियत संघले आफ्नो आणविक शक्तिलाई पनि अधिकतम विकास गयो ताकि अमेरिकाको बराबरीमा आउन सकियोस्। फलतः जमिनबाट जमिनमा हान्न सक्ने आणविक मिसाइलजडित छोटो र मध्यम दूरीका मिसाइलहरू पश्चिम युरोपतिर सोझाइयो। वास्तवमा अमेरिका र पश्चिमा राष्ट्रहरू रूसको आणविक हमलाभन्दा पनि रूसबाट कम्युनिस्ट राजनीति पश्चिम युरोप र अन्य विकासशील राष्ट्रहरूमा नबढोस् भन्ने मनसायले रूसलाई थ्रेट जोन भित्र राखिरहन नाटो गठन भएको थियो। स्थलयुद्धमा शक्तिशाली रूसलाई काउन्टर दिनैका लागि अमेरिकाले आफ्नो हवाई युद्ध र सामुद्रिक युद्ध क्षमता वृद्धि गरी संसारकै शक्तिसम्पन्न राष्ट्र बन्न पुग्यो। अमेरिकाले स्थलयुद्धमा आफू शक्तिशाली हुन नसकेको दृष्टान्त इराक, अफगानिस्तान र सर्बियाको लडाइँबाट महसुुस गरिसकेको छ। त्यसो हो भने अबको शक्ति सम्पन्नता केमा निहित छ भन्ने प्रश्न खडा भएको छ। आणविक क्षमताको हकमा अमेरिकाको हैसियतमा रूस नपुगे पनि कमजोर अवश्य छैन। आईएनएफबाट हात झिक्छु भनेर अमेरिकाले रूसलाई चेतावनी दिएको छ। उसको आरोप छरू रूसले आईएनएफ सम्झौताको उल्लंघन गरेको छ। रूस भन्छ अमेरिकाले हामीलाई तर्साउँदै आफूले मध्यम र छोटो दूरीका आणविक मिसाइलसहित सामुद्रिक वेडाको विकास गरिरहेको छ। हामीले सन्धि भंग गरेका छैनौं। आईएनएफ सन्धिबाट हात झिक्नु भनेको आणविक युद्धको खतरालाई नजिक ल्याउनु हो। एल्ब्रिज कोल्बीले इफ्यु वान्ट पिस प्रिपियर फार पिस भन्ने लेखमार्फत आफ्नो विचार राख्दै भनेका छन् यदि अमेरिकाको रूस र चीनसँग द्वन्द्व बढ्यो भने त्यसले आणविक युद्ध निम्त्याउन सक्छ। यही वर्ष चीन र मंगोलियाको समेत सहभागितामा रूसमा सम्पन्न सैनिक अभ्यासले अमेरिका र पश्चिम युरोप झस्किएको छ। अमेरिकाको विचारमा रूसले नाटोलाई चुनौती दिन चाह्यो भने उसले लिटिलग्रीन मेन सैनिकहरूलाई बन्दोबस्तका साथ तैनाथ गर्नेछ, जसरी उसले सन् २०१४ मा क्रिमियामा गरेको थियो। यसले नाटोलाई दिग्भ्रमित र अलमलमा पार्न सक्छ। अमेरिका, चीन र रूसबीचको प्रतिस्पर्धाले विकसित र विकासशील राष्ट्रहरूको सुरक्षा व्यवस्थापनामा चुनौती थपिएको छ। आणविक हतियार नियन्त्रणसम्बन्धी जतिसुकै सन्धिसम्झौता भए पनि त्यसको उद्देश्य सन्धि गर्ने देशको आणविक क्षमतालाई शून्यमा ल्याउनु हुँदै होइन। त्यो भनेको रणनीतिक स्थायित्वका लागि सन्धिसम्झौता गर्ने हो। अर्थात् सन्धि गर्ने राष्ट्रहरूका बीचमा शक्ति सन्तुलन हुनु हो। हिजो शीतयुद्धताका र त्यसपछि एक्काईसौं शदीको आरम्भसम्म अमेरिकाकै प्रभुत्व थियो यो क्षेत्रमा। अब उसका धेरै प्रतिद्वन्द्वीहरू उडाइसकेका छन्। रूस र चीनको मात्र कुरा किन गर्ने ? उत्तर कोरियाको आणविक क्षमता वृद्धिले अमेरिका र उसका सहयोगी राष्ट्रलाई समेत एक प्रकारको थ्रेट जोन खडा गरेको छ। यस हिसाबले हेर्दा अब नयाँ शीतयुद्धको सुरुवात हुन गइरहेको छ। यो शीतयुद्धमा त्यही राष्ट्र अब्बल ठहरिनेछ, जससँग आणविक हतियारका साथसाथै कृत्रिम बुद्धिजीवी (आर्टिफिसियल इन्टेलिजेन्स एआई) को अधिकतम क्षमता छ। अहिले यो क्षमताको कुरा गर्दा चीन अग्रस्थानमा देखिएको छ। कृत्रिम बुद्धिजीवीको वाणिज्य र सैनिक क्षेत्रमा अधिकतम प्रयोग हुने स्थिति बन्दैछ। सैनिक लक्ष्य प्राप्त गर्न कृत्रिम बुद्धिजीवीको प्रयोग गर्न थालिएको छ। अनम्यान्ड एरियल भेहिकल्स (यूएभी) जसलाई छोटकरीमा ड्रोन को अर्थमा बुझिन्छ। यसको प्रयोग अफगानिस्तान युद्धमा अमेरिकाले सफलतापूर्वक प्रयोग गरिसकेको छ। अब कृत्रिम बुद्धिजीवीहरूको उत्पादन अति उच्च क्षमतामा हुन गइरहेका छन्। ड्रोनलाई त ह्युमन राइट्स वाचले २०१३ मा फ्युचर अफ लाइफ इन्स्टिच्युटले २०१३ मा र ह्युमन राइट्स वाच एन्ड इन्टरनेसनल ह्युमन राइट्स क्लिनिकले २०१६ मा यस्ता ड्रोनलाई किलर रोबोट को संज्ञा दिएका छन्। अब यस्ता कृत्रिम बुद्धिजीवीको प्रयोग आकाश र जमिन र समुद्री सतहसम्म जतासुकै जहाँ पनि गरिनेछ। यिनीहरूले अब देख्न सक्नेछन्, बोल्न सक्नेछन र निर्णयसमेत आफैं गर्न सक्नेछन्। कृत्रिम बुद्धिजीवीमाथि जसरी विश्वको ध्यान गइरहेको छ, त्यसले के देखाउँछ भने अबको भविष्य यसैको हो। रूसी राष्ट्रपति पुटिनले २०१७ मा भने जुन देश आर्टिफिसियल इन्टेलिजेन्स क्षेत्रमा अग्रणी हुन्छ, त्यही देश संसारको शासक बन्ने छ। यो भनाइको ठूलो अर्थ छ, त्यही भएर अहिले अमेरिकालाई पछि पार्ने ध्याउन्नमा रूस र चीन दुवै लागेका छन्। वाणिज्य क्षेत्रमा एआईको उत्पादन गर्ने काममा चीन अग्रणी नै छ। तर यसलाई जब सैनिक प्रयोजनका लागि सैनिक उद्देश्य प्राप्त गर्न प्रयोग गरिन्छ, तब त्यसले संसारको शक्ति सन्तुलन फेरबदल गर्ने स्थिति आउनेछ। शीतयुद्धका बेलामा भूउपग्रह प्रविधिको विकास र विस्तार गर्ने प्रतिस्पर्धा उच्चस्तरको थियो। त्यसमा अमेरिकाले बाजी मारेकै हो। परन्तु एआईको प्रतिस्पर्धाले उच्च जोखिम निम्त्याउने देखिन्छ। टेस्ला र स्पेस एक्सका प्रमुख इलोन मस्क भन्छन् एआई प्रविधि विकास गर्ने सन्दर्भमा यसलाई सन्तुलनमा ल्याउन सकिएन भने यसबाट तेस्रो विश्वयुद्ध हुने सम्भावनालाई टार्न सकिने छैन। यस अर्थमा अब एआईको उत्पादन र प्रयोगको प्रतिस्पर्धाले नयाँ शीतयुद्धको सुरुवात भएको र यसले विश्व राजनीति र विश्व शक्ति सन्तुलनमा क्रमशः फरक खाले फेरबदल ल्याउँदैछ। राष्ट्रिय सुरक्षामा एआई अहिले एआईको विकासका लागि जसरी अमेरिका, चीन र रूसले आर एन्ड डी मा अर्बौं डलर खर्च गरिरहेका छन्, त्यसले के देखाउँछ भने यी तीनवटा देशका बीचमा जानियो रूपकै डरलाग्दो प्रतिस्पर्धा भइरहेको छ। यसबाट विकसित र विकासशील दुवैखाले राष्ट्रहरूको सुरक्षा व्यवस्थापनामा चुनौती थपिएको छ। पहिलो हो डाटा चोर्ने। कुनै पनि देशको सुरक्षा सुदृढीकरणमा सामरिक, सैनिक, आर्थिकसम्बन्धी तथ्यांकहरूको महत्त्व हुन्छ, जुन तथ्यांक र सूचना अति गोप्यस्तरमा सुरक्षित राख्ने गरिएको हुन्छ। तर एआईको विकासले कुनै पनि देशको गोप्य सूचना र तथ्यांकसम्म सहज पहुँच बनाएर उक्त देशको तथ्यांक चोरी गर्ने काममा एआईको प्रयोग हुन्छ। दोस्रो हो एआईको साइमुलेसनबाट प्रतिद्वन्द्वी वा विरोधी पक्षमा भ्रम उत्पन्न गरी सूचना प्रणालीलाई नष्ट गरिदिने। तेस्रो हो साइबर स्पेस अमप्रेसनको माध्यमबाट आर्थिक, गतिविधिलाई निरुत्साहित पार्ने र राजनीतिक निर्वाचनलाई प्रभावित पारी आफ्नो पक्षको सरकार गठन गराउने। चौथो हो सैनिक व्यवस्थापनमा कमान्ड र कन्ट्रोलसम्बन्धी कार्य। एआई प्रणालीले मानिसजस्तै सोच्न सक्छ, मानिसजस्तै कार्य गर्न सक्छ, औचित्यपूर्ण तरिकाले सोच्न सक्छ र औचित्यपूर्ण तरिकाले कार्य गर्न सक्छ। यसरी एआईलाई मानव जातिको विकास र समृद्धिका लागि प्रयोग गर्नुभन्दा पनि सैनिक श्रेष्ठताका लागि प्रयोग गरिने हुँदा त्यसले कमजोर र कम विकसित राष्ट्रलाई विभिन्न हिसाबले आफ्नो प्रभाव छाताभित्र राख्छ। प्रभाव छाताभित्र पर्नुको मतलब हो, उक्त शक्तिशाली राष्ट्रको सहयोग राष्ट्रको हैसियत उभिनु। यसबाट ध्रुवीकरण तीव्र हुन रौं नयाँ आकारको नयाँ शीतयुद्धको जन्म हुने देखिन्छ। घुम्दै फिर्दै रुम्जाटार भनेजस्तै फेरि सिंगो संसार हिजोकै शीतयुद्धको जस्तो दलदलमा फस्नेछ। उक्त शीतयुद्धको व्यवस्थापन सुरुवातमै हुन सकेन भने त्यसको अन्तिम निष्कर्ष हो तेस्रो विश्वयुद्ध। अब हुने शीतयुद्ध नब्बेको दशकभन्दा अगाडिको जस्तो हुने छैन। हिजोका दिनमा एक ध्रुवको आफ्नो प्रभाव छाताभित्रको राष्ट्रलाई सहयोग दिने र आफ्नो प्रभावभन्दा बाहिर जान्छ कि भन्ने डरले उच्च कूटनीतिक व्यवस्थापनमा चासो दिन्थ्यो। तर अबको नयाँ शीतयुद्धको मूल उद्देश्य आफ्नो प्रभाव छाताभित्र बाध्यात्मक रूपमा अरू देशलाई समावेश गराउनु हो। बाध्यात्मक अवस्थाको सिर्जनाका लागि शक्तिसम्पन्न राष्ट्रले व्यापार र बजारमा आफ्नो नियन्त्रण कायम गर्नु हुनेछ। अमेरिका र चीनको व्यापार युद्धले यस्तै प्रतिस्पर्धातर्फ अगाडि बढेको देखाउँछ। इरान, उत्तर कोरिया र कतारमाथिको नाकाबन्दी शक्तिशाली राष्ट्रहरूको प्रभाव छाता भित्र राख्ने योजनाभित्रकै एउटा परोक्ष कदमका रूपमा बुझ्नुपर्छ। नेपालको व्यापार घाटा अनि उच्चस्तरमा पुगेको सन्दर्भमा आर्थिक र राजनीतिक जोखिम बढ्दै गएको छ। जब देशभित्र निर्यातजन्य र आयात प्रतिस्थापन जन्म उद्योगधन्धाहरू फस्टाउँदैनन्, तबसम्म आर्थिक जोखिम बढिरहनेछ र यसले राष्ट्रिय राजनीतिलाई कमजोर बनाउँदै लानेछ। फलतः दुई शक्तिशाली राष्ट्रहरूका बीचमा रहेको नेपाल दुवैको खेल मैदान बनिरहने सम्भावना रहिरहन्छ। यो खेलमा पश्चिम शक्तिहरू पनि सहभागी हुन्छन् नै। त्यसैले भविष्यको यो वास्तविकतालाई मध्यनजर राख्दै नेपालले तदनुकूलका कार्य गर्नेतर्फ जोड दिनैपर्छ। किनकि शक्तिशाली राष्ट्रहरूले हिजोको डोभस स्ट्राटेजी बाट हाँक स्ट्रोटजीको प्रयोगमा बढी रुचि देखाउन थालेका छन्।"
बंगलादेशको डेब्यु खेलमा सन्दीपको चमक : लिए दुई विकेट,काठमाडौं : बंगलादेश प्रिमियर लिग (बीपीएल)को डेब्यू खेलमा नेपाली लेग स्पिनर सन्दीप लामिछाने चम्किएका छन्। आइतबार सिलेट सिक्सर्सबाट (बीपीएल)को डेब्यू खेल खेलेका सन्दीपले दुई विकेट लिएका हुन्। चार ओभरमा १६ रन दिएर सन्दीपले दुई विकेट लिएका हुन्। विकेट लिने क्रममा सन्दीपले सोयव मलिकलाई १३ र इनामुल हकलाई पाँच रनमा बोल्ड आउट गरे। सन्दीप चम्किए पनि उक्त खेलमा उनको टिम सिलेट भने पराजित भएको छ। टस हारेर पहिलो ब्याटिङ गरेको सन्दीपको टिम सिलेट एक बल बाँकी छँदा चार विकेटले पराजित भएको हो । १२८ रनको चुनौती पछ्याउने क्रममा कोमिला भिक्टोरियन्सले १९ दशमलव ५ ओभरमा १३० रन बनाउँदै जित निकालेको हो।
"क्यानले मुद्दा फिर्ता लियो, आईसीसीको निलम्बन फुकुवा सहज","काठमाडौं : नेपाल क्रिकेट संघ (क्यान)को निर्वाचित समितिले सर्वोच्च अदालतमा दायर गरेको मुद्दा फिर्ता लिएको छ । क्यान पदाधिकारीले शुक्रबार नै मुद्दा फिर्ता लिएको बेहोरासहितको निवेदन सर्वोच्चमा दर्ता गराएको हो । यससँगै क्यानमाथि अन्तर्राष्ट्रिय क्रिकेट काउन्सिल (आईसीसी)ले लगाएको निलम्बन फुकुवाको प्रक्रिया सहज अघि बढ्ने अनुमान गरिएको छ । यसअघि राष्ट्रिय खेलकुद परिषद्ले आफ्नो समानान्तरमा अर्को तदर्थ समिति गठन गरेपछि क्यान निर्वाचित समितिले सो निर्णयविरुद्ध सर्वाेच्चमा मुद्दा दर्ता गराएको थियो । सोही मुद्दाका कारण आईसीसीले निलम्बन फुकुवाको प्रक्रिया अघि बढाउन मुस्किल भएको जनाउँदै आएको थियो । निर्वाचित समितिले यसअघि नै मुद्दा फिर्ता लिने घोषणा गरे पनि त्यसको व्यावहारिक कार्यान्वयन भने शुक्रबार गरेको हो । हामीले मुद्दा फिर्ता लिएपछि कसरी र कुन प्रक्रियामार्फत निलम्बन फुकुवाको प्रक्रिया अघि बढ्छ भनेर आईसीसीको टाइमलाइन कुरिरहेका थियौं । त्यो टाइमलाइन अझै आउन बाँकी छ, निर्वाचित समितिका महासचिव अशोकनाथ प्याकुरेलले भने, यद्यपि हामीले यसअघि नै घोषणा गरेअनुसार मुद्दा फिर्ता लिएका छौं । त्यससम्बन्धी निवेदन शुक्रबार नै सर्वाेच्चमा दर्ता गरिसकेका छौं । बाँकी कुरा सहज अघि बढ्ने विश्वास लिएको छु ।"
फाल्गुनन्द गोल्डकप : झापाको विजयी सुरुआत,"फिदिम : पाँचथर सदरमुकाम फिदिममा दसौं फाल्गुनन्द गोल्डकप नकआउट फुटबल प्रतियोगिता सुरु भएको छ। फिदिम उच्च माविको खेल मैदानमा सुरु भएको प्रतियोगिताको उद्घाटन खेलमा कर्णसिंह सोनाम फुटबल क्लब ताप्लेजुङलाई ३१ ले हराउँदै झापा११ ले विजयी सुरुआत गरेको छ। उद्घाटन खेलमा सहज जित निकालेको झापा क्वार्टरफाइनलमा पुगेको छ। झापाको जितका लागि देवेन्द्र तामाङ, राजकुमार कन्दङ्वा र कप्तान कर्ण लिम्बूले एकएक गोल गरे। खेल सुरु भएको पाँचौं मिनेटमै ताप्लेजुङका अनुप सेन्दाङले सुरुआती गरी टोलीलाई अग्रता दिलाएका थिए । २५औं मिनेटमा देवेन्द्र तामाङले गोल गर्दै खेल बराबरीमा ल्याएका थिए। पहिलो हाफमा ११ गोलको बराबरी खेलेको ताप्लेजुङले दोस्रो हाफमा थप दुई गोल खायो। झापाका लागि ४७ औं मिनेटमा राजकुमारले गोल गरे भने ५७औं मिनेटमा कप्तान कर्ण लिम्बूले गोल गर्दै फराकिलो अन्तरको जित दिलाए। ताप्लेजुङका प्रशिक्षक डिके मादेनले खेलमा खेलाडीबीच तालमेल नमिल्नु र नयाँ खेलाडीका कारण टोलीले हार बेहोर्नु परेको बताए। मैदानकै कारण सुरुमा स्कोर गर्न नसके पनि खेलाडीले उच्च मनोबलका साथ खेलेकाले सहज जित निकाल्न सकेको झापाका प्रशिक्षक प्रवेश कटुवालले बताए। पहिलो हाफमा राम्रो खेल्न नसके पनि दोस्रो हाफमा स्कोर गर्न सक्यौं, कटुवालले भने, खेल रणनीति परिवर्तन गरेपछि सहज जित निकाल्न सम्भव भयोे। शनिबारको खेलको म्यान अफ दी म्याच झापाका देवेन्द्र तामाङ भए। उनले १० हजार नगद पुरस्कार प्राप्त गरे। झापाले क्वार्टरफाइनलमा एपीएफको सामना गर्नेछ। आइतबार आयोजक फिदिम स्पोर्टिङ क्लब र मोरङ११ बीच खेल हुनेछ। प्रतियोगिताका विजेताले चार लाख र उपविजेताले दुई लाख नगद पुरस्कार प्राप्त गर्नेछन्।"
पुलिस र सरस्वती बराबरीमा रोकिए,काठमाडौं : विभागीय टोली नेपाल पुलिस क्लब र सरस्वती युथ क्लबले पल्सर सहिद स्मारक ए डिभिजन लिगमा बराबरी खेल्दै लिगको अन्त्य गरेका छन् । हल्चोकस्थित एपीएफ क्लबको मैदानमा शनिबार भएको आफ्नो अन्तिम खेलमा पुलिस र सरस्वतीले ११ गोलको बराबरी खेले । प्रतिस्पर्धात्मक खेलमा सरस्वतीले ५०औं मिनेटमा पेनाल्टीमार्फत सुरुआती गोल गरेको थियो । सरस्वतीका अफ्रिकी खेलाडी भिक्टोर एमोबीले पेनाल्टीको सदुपयोग गरेका थिए । पुलिसका खेलाडीले सरस्वतीका तीर्थ बस्नेतलाई डीबक्सभित्र फल हानेपछि सरस्वतीले पेनाल्टीको मौका पाएको थियो । सरस्वतीको अग्रतापछि जोशिएको पुलिसले तीन मिनेटलगत्तै बराबरी गोल फर्काएको थियो । पुलिसका रवि पासवानले गोल गरेका थिए । रविले नीरकुमार राईको पासमा उत्कृष्ट गोल गरेका थिए । बराबरीसँगै पुलिसको शीर्ष ६ को स्थान जोखिमपूर्ण देखिएको छ । लिगमा सबै १३ खेल सकेको पुलिस १९ अंकसहित तालिकाको छैटौं स्थानमा छ । १४ अंक बनाएको सरस्वती नवौं स्थानमा छ । यसैगरी हल्चोकमै भएको अर्को खेलमा च्यासल युथ क्लब र जाउलाखेलले पनि ११ गोलको बराबरी खेल्दै अंक बाँडेका छन् । प्रतिस्पर्धात्मक खेलमा जाउलाखेलले १०औं मिनेटमा खाता खोल्यो । जाउलाखेलका अरुज सिंहले गोल गरेका थिए । च्यासलले ३२औं मिनेटमा बराबरी गोल फर्काएको थियो । च्यासलका छिरिङ गुरुङले बराबरी गोल फर्काएका थिए । लिगको अन्तिम खेलमा बराबरीमा रोकिएको च्यासल १६ अंक जोड्दै आठौं स्थानमा छ । १३ अंक बनाएको जाउलाखेल १०औं स्थानमा छ । लिगमा विजेता र उपविजेताको टुङ्गो लागिसकेको छ । मनाङ दुई खेलअगावै च्याम्पियन बनेको छ । यस्तै संकटा एक खेलअगाडि उपविजेता बनिसकेको छ । तेस्रो स्थानका लागि थ्रीस्टार र त्रिभुवन आर्मी क्लब दौडमा छन् ।

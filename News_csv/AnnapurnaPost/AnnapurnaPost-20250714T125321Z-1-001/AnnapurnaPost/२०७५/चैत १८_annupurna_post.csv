शीर्षक,विवरण
लगानीका आकर्षण,"आर्थिक समस्या समाधान गर्ने कडीका रूपमा अपेक्षा गरिएको लगानी सम्मेलन सकिएको छ। सरकारले अपेक्षा गरेअनुसारको ३० खर्बको प्रतिबद्धता नआए पनि नेपालको भौतिक पूर्वाधार र खर्च क्षमताअनुसारको लगानी प्रतिबद्धता सम्मेलनले देखाएको छ। सम्मेलनमा सरकारले ५० वटा आयोजनामा खर्च जुटाउने अपेक्षा गरे पनि ११ वटामा लगानीको प्रस्ताव पेस भएको छ। यसका लागि अहिलेको विनिमय दरअनुसार १२ खर्ब १२ अर्ब लाग्नेछ। त्यसका अतिरिक्त पनि निजी क्षेत्र, सरकार र दातृ निकायका बीचमा १७ वटा आयोेजनामा लगानी गर्ने समझदारी भएको छ। यसका लागि पाँच खर्ब १३ अर्ब लाग्ने अनुमान पनि सार्वजनिक गरिएको छ। जे होस्, यसपटकको लगानी सम्मेलनले नेपालमा १७ खर्ब लगानीको प्रस्ताव अघि सारेको छ। लगानी सम्मेलनमा ११ वटा आयोजना सञ्चालन गर्न आवेदन परेको र १५ वटा आयोजनामा हस्ताक्षर भएको समाचार सार्वजनिक भएको छ। लगानी सम्मेलनको मुख्य उद्देश्य लगानीकर्ताको मन जितेर विशेषतः वैदेशिक लगानी बढाउनु हो। लगानी सम्मेलन दुई वर्षअगाडि पनि भएको थियो। त्यसबेला सहभागी लगानीकर्ता देश, संस्था र व्यक्तिहरूले १४ खर्ब लगानी आउने प्रतिबद्धता जनाएका थिए। हामी पनि सोचेअनुसार लगानी आउने भयो भनेर मक्ख परेका थियौं, तर त्यो भएन। किन भएन भनेर आत्ममूल्यांकन नगरेकै अवस्थामा अर्को लगानी सम्मेलन भएको छ। यसपटकको सम्मेलनमा ४० देशका प्रतिनिधि, ७३५ जना पाहुना, ६ सयभन्दा बढी स्वदेशी र ३ सयभन्दा बढी विदेशी प्रतिनिधिले भाग लिएका थिए। यसैगरी ३ सयभन्दा बढी विदेशी र एक सयभन्दा बढी स्वदेशी कम्पनी पनि सम्मेलनमा सहभागी थिए। नेपाललाई सन् २०२२ सम्ममा अतिकम विकसितबाट विकासोन्मुख राष्ट्रमा स्तरोन्नति गर्नुपरेको छ भने सन् २०३० सम्ममा संयुक्त राष्ट्रसंघले तय गरेको दिगो विकासको लक्ष्य भेट्टाउनु छ। यसका लागि दोहोरो अंकको विकास नगरी सम्भव छैन। त्यस अवधिभित्र त्यो लक्ष्य हासिल गर्न स्वदेशी पुँजी कुनै पनि हालतमा पर्याप्त हुँदैन। त्यसका लागि वैदेशिक लगानी अपरिहार्य छ। यसले पनि लगानी सम्मेलनको पुष्टि भएको छ। सम्मेलनका उपलब्धि सम्मेलन गर्नु र सम्मेलनमा सरकारले अपेक्षा गरेअनुसारका सम्भाव्य लगानीकर्ताको उपस्थिति गराउनु आफैंमा उपलब्धि हो। त्यसबाहेक (क) नेपालको विकासमा विदेशी लगानी अपरिहार्य छ भन्ने महसुस गराउनु, (ख) मुलुकको राजनीति आर्थिक मामिलामा केन्द्रित हुँदै गएको छ भन्ने संकेत गर्ने फोरम बनाउनुु, (ग) माथिल्लो तहको राजनीतिक नेतृत्वमा लगानी र समृद्धिबारे एउटै मञ्चमा छलफल हुन सक्नु, (घ) विपक्षी दलका प्रभावशाली नेतालाई पनि एउटै मञ्चमा ल्याएर विदेशीसामु वैदेशिक लगानीको आवश्यकता दर्शाउन लगाउनु। आत्ममूल्यांकन लगानी मायाले आउने वस्तु होइन। लगानीकर्ताहरू पुण्य आर्जन गर्न र दान दिन आउने होइनन्। लगानी भनेकै अहिले खर्च गरेर भोलि नाफा गर्ने व्यवसाय हो। लगानी कारोबार जहिलेसुकै पनि प्रतिस्पर्धामा घुमिरहेको हुन्छ। जुन ठाउँमा वा जुन आयोजनामा पुँजीको सुरक्षा र नाफाको निश्चितता हुन्छ, त्यहाँ लगानीको चक्र अडिन्छ। लगानी सम्मेलन समृद्धि प्राप्त गर्ने, समृद्धिलाई निरन्तरता दिने र राष्ट्रिय लक्ष्य पूरा गर्ने महŒवपूर्ण औजार हो तापनि त्यो औजार अहिलेको दुनियाँमा भुत्ते छैन। औजारले आफू प्रयोग हुने ठाउँ, वातावरण, आवश्यकता अवश्य हेर्दछ। त्यति मात्र नभएर आफू प्रयोग भएपछि आफ्ना मालिक (लगानीकर्ता) ले घर लान पाउँछन् कि पाउँदैनन्, आफ्नो फैलावट वा संकुचन (अधिमूल्यनअवमूल्यन) कस्तो हुन्छ, सबै हेर्छ। लगानी आकर्षणका सूत्रहरू (क) सुरक्षा : सुरक्षा भन्नाले लगानी आयोजनाको सुरक्षा र त्यसबाट आर्जन हुने नाफाब्याजको सुरक्षालाई बुझाउँछ। आयोजनाको सुरक्षा देशको राजनीतिक स्थायित्व, सरकारमा संलग्न दलहरूको विकास आदिमा भर पर्छ। अहिले सुरक्षा चुनौतीमा देखिएको विषय विप्लव माओवादीको चरित्र, विपक्षी दलको सहभागिता, लगानीकर्ताले अपेक्षा गरेअनुसारको ऐनकानुन तर्जुमा र सरकारले पूर्वाधार निर्माणमा निश्चितता प्रदान गरेका बिजुली, सडक आदिको निर्माण नहुनु हो। (ख) एकद्वार प्रणाली प्रशासनिक सरलता वैदेशिक लगानी आकर्षणको अर्को भयाङ हो। अतिरिक्त आर्थिक लाभ नभई कर्मचारीले काम गर्दैनन् भन्ने सन्देश विश्वव्यापी भएको छ। मेलम्ची आयोजना पूरा हुुन नसक्नुमा करोडौंले नपुगेर अर्बौं घूस खान खोजेको विषय स्वयं ठेकेदार कम्पनीबाट बाहिर आउँदा पनि कसैलाई जिम्मेवार देखाउन नसक्नु, कारबाही नहुनुजस्ता कुराले सम्भाव्य लगानीकर्ता त्रसित नहुने कुरै हुँदैन। त्यसबाहेक एउटा मन्त्रालयमा लाइसेन्स लिन र अर्को मन्त्रालयमा पूर्वाधार निर्माण गराउन धाउनुपर्ने परिस्थितिलाई लगानीकर्ताले नजिकैबाट नियालिरहेका हुन्छन्। ती सबैलाई एउटै छानामुनि राख्न नसक्नु हाम्रो कमजोरी हो। (ग) व्यवसाय र राजनीति नछुट्टिनु राजनीतिक संरक्षण नपाए व्यवसाय फस्टाउन गाह्रो हुन्छ भने व्यवसायीको आर्थिक सहयोगविना राजनीति दरह्रो बन्दैन तापनि सम्पन्न देशहरूमा दृश्यरूपमा रजनीति र व्यवसाय छुट्टिन्छ तर विकासोन्मुख देशहरूमा व्यवसायीहरूले नै राजनीति र राजनीतिक नेताहरूले नै व्यवसाय गरिरहने भएकाले राजनीति र व्यवसाय छुट्याउन कठिन हुन्छ। नेपालमा त यसका उदाहरण अनन्त छन्। पार्टी र व्यक्तिले सँगसँगै राजनीति गरेका छन्। अस्पताल, बैंक, कलेज, होटेलजस्ता व्यवसाय पनि सँगै चलाएका छन्। यस्तो अवस्थामा शुद्ध मनले लगानी गर्नेहरूलाई आकर्षित गर्न सकिँदैन। आएकै लगानीकर्ता पनि सहयोगका विभिन्न खोल ओढेर आएका हुन्छन्। ००लगानीकर्ताका लागि अनुकूल पक्षहरू नेपाल प्राकृतिक वातावरण र जैविक विविधताको दृष्टिले समृद्ध मुलुकमध्येमा पर्छ। औसत ८५० किमि लम्बाइ र २ सय किमि चौडाइको देश भए पनि संसारका अग्ला हिमाल, प्रचुर पानी, ८ सयभन्दा बढी किसिमका चराचुरुंगी, पुतली, समुद्र सतहबाट २०२५ मिटर मात्र उचाइको भूभाग, विविधतालाई प्रदर्शन गराउने जनावर नेपालका प्राकृतिक सम्पन्नताका नमूुना हुन्। २ सय किमिको चौडाइभित्र शीत, उष्ण, शीतोष्ण सबै किसिमको हावापानीमौसम र मौसमअनुसारका जीवजन्तु, रूखबिरुवा, घाँस, फल प्राकृतिक सम्पत्ति हुन्। धेरै किसिमका वनस्पति र वनौषधीको स्रोत हुनुका साथै लागत नभएका अमूल्य जडिबुटीको देश पनि हो। पानी, हिउँ, हावाको प्रयोग जति गरे पनि हुने देश हो। भएका सम्पत्तिको प्रयोग र उपयोगमा मात्र ध्यान दिन सकेमा पनि नेपालमा विकास गर्न र समृद्ध नेपाल र सुखी नेपाली बनाउन अरू तिकडम गर्न आवश्यक हँुदैन। अन्त्यमा, लगानी सम्मेलनपछि पनि सम्भाव्य लगानीकर्ताहरूले सरकारको बोलाइ र गराइबीचको परिदृश्यलाई नजिकैबाट हेरिरहेका हुन्छन्। यसअघिका सम्मेलनमा गरिएका वाचा पूरा भएनभएको पनि सूक्ष्म विश्लेषण गर्ने भएकाले सम्मेलन गर्न मात्र हौसने गर्दा हात लाग्यो फुस्सा मात्र नभई धेरैपटक बाघ आउँछ भनेर झुक्याउने जम्बुमन्त्रीले जस्तै अविश्वासीको दर्जामा परिणत भई ठूलै मूल्य चुकाउन नपर्नेतर्फ पनि सोच्न जरुरी छ।"
नागरिक संस्कारमा भ्रष्टचारको बीउ,"भ्रष्टाचार भन्नाले भ्रष्ट आचरण, बिग्रिएको स्वभाव र नराम्रो बानीका कारण भएको व्यवहार भन्ने बूझिन्छ। भ्रष्टाचारी भन्नाले नाजायज तरिकाले आर्थिक आर्जन गर्ने मानिस भन्ने बूझेका छौं। भ्रष्टाचारीको ठूलो पहिचान भनेको ऊ घूसखोर हो भन्ने बूझेका छौं। त्यसो त समाजको सोचाइ स्तर पनि समयक्रम र शिक्षा स्तरसँगै परिष्कृत र उन्नत बन्दै जाने नै छ। आर्थिक विकासको ठूलो बाधक भ्रष्टाचार हो भन्ने मान्यता छ, यद्यपि नेपालको विकास नहूनूको कारण भ्रष्टाचार मात्र होइन भन्ने मान्यता पनि बलियो छ। पछिल्लो मान्यताले घूसखोरी मात्र भ्रष्टाचार हो भन्ने बूझाइलाई बल दिन्छ। अख्तियार पाएर काम नगर्ने आचरण, समयमा जिम्मेवारी पूरा नगर्ने आचरण, पाएको अधिकार प्रयोग गर्ने तर कर्तव्य पूरा नगर्ने आचरण, पाएको जिम्मेवारीमा कूशलतापूर्वक काम नगर्ने आचरण, क्षमताभन्दा बाहिरको राजकीय जिम्मेवारी लिने र काम नगर्ने आचरण सबैलाई भ्रष्टाचारको मापदण्ड बनाउने हो भने नेपालको पछौटेपनको प्रमूख कारण नै भ्रष्टाचार हो। १ भ्रष्टाचारको ऐतिहासिक पृष्ठभूमि भ्रष्टाचारको प्रमूख पक्ष घूसका सन्दर्भमा घूस लिन्या र दिन्या दूवै राष्ट्रका शत्रू हून् भन्ने उद्गार ऐतिहासिक छ। साँचो अर्थमा राष्ट्रपिता भन्न सकिने पृथ्वीनारायण शाहको यो उद्गारले अहिले पनि मूलतः चारवटा विषय उजागर गरिरहेको छ। पहिलो आज मात्र होइन पृथ्वीनारायणका पालामा समेत आफ्नो हैसियतअनूसार घूस लिने र दिने चलन रहेछ। त्यसैले यो समस्या अर्थतन्त्रको नवीन समस्या होइन। दोस्रो घूस लिने दिने प्रचलनले राष्ट्रका लागि हानि पूराउँछ र पूयाइरहेको छ, त्यसैले त दूवैलाई राष्ट्रका शत्रूका रूपमा दर्ज गरिएका थिए। तेस्रो एउटा हातले ताली बज्दैन भने जस्तै घूस दिनेले नदिए लिनेले लिनै सक्दैन। घूस लिनेजत्तिकै घूस दिने पनि जिम्मेवार छन्। चौथो घूस दिने र लिने दूवैको आर्थिक फाइदाको स्वार्थ मिलेर नै लेनदेन गरिन्छ। यसो गर्दा विभिन्न हिसाबले राष्ट्रलाई घाटा पूयाई दूवै पक्षले व्यक्तिगत लाभ लिने गरी काम सम्पन्न गरेका हून्छन् त्यसैले घूस लिने र दिने दूवै कडा कारबाहीका भागीदार हून्छन्। भ्रष्टाचारका अन्य पक्ष पनि छन्। आफ्नो अधिकारको दूरुपयोग भएको वा गरेको अनूसन्धान गरेर कारबाही गर्ने निकायले पनि घूसका सानातिना घटनामा मात्र केन्द्रित भएर बहादूरीको अनूभूति गरिरहेको देखिन्छ। उदेकलाग्दो त के छ भने घूस काण्डमा यसका आयूक्त नै संलग्न हँूदासमेत कानुन अभावको बहानामा यो निकाय नै रमिते बनेको छ। स्मरण रहोस्, यस्तो घटना पहिलोपटक भएको होइन, बरु प्रवृत्तिका रूपमा पटकपटक उजागर भइरहेका छन्। तर हामी जनता निरीह बनेर यो प्रवृत्तिको साक्षी बस्नूबाहेक केही गर्न सकिएको छैन। २ भ्रष्टाचार वर्गीय छ नेपालको सन्दर्भमा तल्लो वर्गभन्दा माथिल्लो वर्ग भ्रष्टाचारको आधार बनेको देखिन्छ। पञ्चायतकालमा दरबारका विभिन्न मानिस नै भ्रष्टाचारका विभिन्न काण्डमा मूछिए। बहूदलमा त यो क्रम बढेर राजदूतहरू, सचिव, मूख्यसचिव, प्रहरीका प्रमूखहरू, अख्तियार आयूक्त र प्रमूख, मन्त्रीहरू भ्रष्टाचारी नै प्रमाणित भए केही प्रधानमन्त्रीले समेत उनीहरूका आफन्तमार्फत पैसा र अवैध व्यापारमार्फत पैसा असूले भन्ने सूनिँदै आएको छ। तल्लो वर्गले त यसमा संलग्न हूने हैसियत नै राख्दैन। देशमा घूसखोरी र भ्रष्टाचारका जेजति काण्ड भए, अपवादबाहेक माथिल्लो र हैसियत भएको वर्गबाट नै भएका छन्। यो विडम्बना हो। निर्धक्क भन्न सकिन्छ यो देश बिगारेको केही अपवादबाहेक माथिल्लो वर्गले नै हो, तल्लो वर्गले होइन। तर देश बिग्रँदाको फाइदा धमिलो पानीमा माछा मार्न सिपालू माथिल्लो वर्गले लिन्छ र अप्ठेरो जति तल्लो वर्गले बेहोर्छ। अतः नेपालको उपल्लो वर्ग नै भ्रष्टाचारको जग हो भन्ने अवस्था छ। ३ नीतिगत भ्रष्टाचार आफूलाई पायक पर्ने नियम, कानुन र नीति बनाई आर्थिक फाइदा उठाउने मानिसको ठूलो जमात छ। पञ्चायतकालमा दरबारनिकटका मानिसले यसो गर्दथे भने लोकतन्त्रमा दलका प्रमूख नेतानिकटका मानिसले गरिरहेका हून्छन् सामान्यतः। घरानिया भनाउँदा व्यापारीको सीमित संख्याले सधैं यही अवसरको खोजी गरिरहेको हून्छ। सबै पार्टीसँग उत्तिकै सम्बन्ध राख्न सिपालू केही उच्च पदस्थ कर्मचारीले यही बाटो समातेर अवसर लिइरहेका हून्छन्। कतिपय सन्दर्भमा नियम, कानुन र नीतिका प्वाल वा कमजोरीलाई प्रयोग गरेर समेत यस खालका भ्रष्टाचार हूने गरेका छन्। भ्रष्टाचार त हो तर कारबाही गर्ने कानुन नै छैन भन्ने तहसम्मको हर्कत यसरी गरिन्छ। नेपालको अख्तियार दूरुपयोग आयोगले गरेका कतिपय कामले समेत यसको झझल्को दिएका छन्। कतिपय सन्दर्भमा यस्तो नीति बन्दैछ भनेर नीति परिपक्क नहुँदै सेवाग्राहीबाट आर्थिक फाइदा लिने उद्देश्यले वा कसैलाई फाइदा पूयाउने उद्देश्यले नीति बनाएर भ्रष्टाचार गर्ने प्रचलन छ। धेरै अर्धविकसित देशमा यो खालको भ्रष्टाचारको बारेमा खासै चर्चासमेत हूँदैन। यस्तो भ्रष्टाचार गर्नेको छिटो वर्ग रूपान्तरण भएको छ, हून्छ। ४ संस्कारमै समस्या हाम्रो संस्कार स्वंय पनि भ्रष्टाचारको जग बनेको छ। हामीले असलभन्दा सफलको गूणगान गाउँछौं। सफलता नाप्ने मापदण्ड कति आर्जन गयो भन्ने नै छ। व्यक्तिको आफूले आर्जन गरेको सम्पत्ति, पुख्र्यौली सम्पत्ति, ससूराली र मावलीबाट पाएको सम्पत्ति आदिले उसको इज्जत र प्रतिष्ठा बढेको ठान्छौं। सकेसम्म धनी परिवारसँग नाता र सम्बन्ध गाँस्न चाहन्छौं। गरिब प्राज्ञिक वा बौद्धिक व्यक्तिभन्दा मूर्ख धनीको इज्जत बढी ठहरिन्छ। बदमासी नै नगरी मूर्ख कसरी धनी भयो भन्नेबारेमा हामीले कहिल्यै सोच्दैनांै। यी कारणले पनि भ्रष्टले प्र श्रय पाइरहेका हून्छन्। त्यसैले भ्रष्टाचारीलाई जेल र राज्यले दिने अन्य सजायबाट भ्रष्टाचार केही कम गर्न सकिएला, तर हामी नागरिकले यो संस्कार नसूधारेसम्म भ्रष्टाचारको निर्मूल सम्भव छैन। ५ विधि नअपनाउँदा पनि भ्रष्टाचार बढ्छ अरू विकसित देशको दाँजोमा हामीले कूनै पनि काम गर्दा त्यसमा अपनाउने प्रक्रिया र विधिभन्दा परिणामलाई बढी प्राथमिकतामा राख्ने परम्परा बसाल्यौं। खूकूलो परीक्षा प्रणालीबाट लाभ उठाएर राम्रो अंक ल्याएर पास गर्ने विद्यार्थी जति सिक्यो त्यति व्यवहारमा ल्याउन सक्ने विद्यार्थीभन्दा राम्रो ठहरियो भलै त्यो राम्रो अंक ल्याउने विद्यार्थीले पास गरिसकेपछि समाजलाई के योगदान दियो भन्ने हेरिएन। हामीले निजामती कर्मचारी छान्ने विधिले पनि व्यावहारिक विद्यार्थीभन्दा घोकन्ते विद्यार्थीलाई सेवामा भिœयाउँछ, भिœयाइरहेको छ। यसले गर्दा त्यहाँभित्र पनि प्रवृत्तिगत रूपमा क्रियाशीलतामा रचनात्मकताभन्दा कूरै लडाएर बस्ने अवसर खोज्ने प्रवृत्ति हाबी छ, अपवादबाहेक। सामान्य बाटो काट्दा होस् वा निर्माणका काम गर्दा, प्रक्रियाभन्दा परिणाम छिटो नजरमा पर्छ। जति धेरै मानिसलाई धकेल्दै जेब्राक्रस गयो, उति छिटो पूगेकोमा गर्व गर्छौं। ट्राफिक बत्ती यसै पनि काठमाडौंमै कम छन्। जति धेरै रातो बत्तीमा बाइक कूदायो उति छिटो पूगिन्छ भन्ने छ। हतारभन्दा पनि अधैर्य देखिन्छ। निर्माणका काम गर्दा बाटो जति अवरोध गर्न सक्यो केही खर्च बच्छ अनि हामी त्यसै गरिरहेका हून्छौं। यी सबै काम गरिरहँदा हामीले आमरूपमा कहीं न कहीं आफ्नो स्वार्थका लागि नियम मिचिरहेका हून्छौं। अर्थात् थोरैधेरै भ्रष्टाचार गरिरहेका हून्छौं। ६ अनूगमनको प्रावधान नहूँदा भ्रष्टलाई सजिलो नीति कूनै पनि काम गर्न मार्गदर्शक सिद्धान्त हो। उचित कार्यान्वयन भयो भने मात्र नीतिको अर्थ रहन्छ। अधिकांश विकासशील देशको समस्या के हो भने नीति बन्ने प्रक्रिया व्यावहारिक र पारदर्शी हूँदैनन्। राम्रा नीतिहरू बने भने पनि कार्यान्वयन हूँदैनन्, कार्यान्वयन भए भने पनि उचित तरिकाले नहूने समस्या बढी हून्छन्। नीतिहरूको अनूचित तरिकाले कार्यान्वयन नहूने समस्या पनि भ्रष्टाचार नै हो। कार्यान्वयनका चरणमा देखिने लापरबाही, ढिलासूस्ती, आर्थिक अनियमितता आदिको नियन्त्रण गर्ने नियमन निकायको अभाव छ। त्यसैले पनि भ्रष्टाचार बढ्न सहज बनेको छ। ७ यो निर्वाचन प्रणाली नै भ्रष्टाचारको जग हो भनिन्छ एक्काइसौं शताब्दी लोकतन्त्र र गणतन्त्रकै शताब्दी हो। तर यसको एउटा कठिन सर्त छ। त्यो भनेको दलहरू परिपक्क हूनूपर्छ र निर्वाचन प्रणाली उन्नत एवं पारदर्शी हूनूपर्छ। हाम्रा दलहरू परिपक्क हूने प्रक्रियामै छन्। यो प्रक्रियालाई तीव्रता दिन पनि हामीले अहिलेको निर्वाचनका अभ्यासलाई परिष्कृत गर्दै लैजानू आवश्यक छ। निर्वाचनको अभ्यास नै भ्रष्टाचारलाई प्र श्रय दिने खालको छ। कतिपय सन्दर्भमा ठूलो खर्च गरेर मात्र चूनावमा उम्मेदवार बन्ने, अनि विजयी बन्न ठूलो खर्च गर्नैपर्ने बाध्यता छ। निर्वाचनमा परिचालित बन्न कार्यकर्ताले खर्च खोज्ने अनि निर्वाचन जितेपछि नेताले त्यो खर्च कार्यकर्ताको स्वार्थअनूरूपको काम गरेर उठाउनूपर्ने भएपछि भ्रष्टाचार कसरी नियन्त्रण हून्छ ? त्यसैले निर्वाचन प्रणाली र हामीले गरेको अभ्यास पनि भ्रष्टाचारको ठूलो जग र कारण हो।"
स्थिर सरकार कि विधिको शासन ?,"कागजमा संघीयता भए पनि सुरक्षा नीति, प्रशासनिक संरचना र राजनीतिक रणनीतिमार्फत व्यवहारमा शक्तिको केन्द्रीकरण भइरहेको छ केपी ओली सरकारको नेतृत्वमा आएपछि नेपालमा यति धेरै कुरा भइराखेका छन् कि त्यसको लेखाजोखा गर्न सञ्चारमाध्यमलाई पनि हम्मेहम्मे परिरहेको छ। त्यसमाथि नागरिकको जीवनसित जोडिएका राज्य सञ्चालनसँग सम्बन्धित निर्णय र नीतिहरू सुनियोजित रूपमा पहिलाभन्दा अपारदर्शी बनाउन थालिएको छ। राजनीतिक स्थिरता, राष्ट्रिय सुरक्षा र समृद्धिका नाममा नियन्त्रणको राजनीति, आर्थिक अनुशासनहीनता र भ्रष्टाचारमा आधारित क्रोनी पुँजीवादले प्र श्रय पाउन थालेका छन्। यथार्थमा नेपालको राजनीतिक स्थायित्व र सुशासनको वाधक सरकारको परिवर्तन हैन, विधिको शासनको अभाव हो। सरकार वा प्रधानमन्त्री जतिसुकै परिवर्तन भए पनि विधिको शासन र नीति निर्माण प्रक्रियामा निरन्तरता रहने हो भने राज्य सञ्चालनमा स्थायित्व र स्थिरता हुन्छ। अर्थात् राजनीतिक स्थायित्व भनेकै विधिको शासन र लोकतान्त्रिक नीति निर्माण प्रक्रिया हो। हाल नेपालको राजनीतिक स्थायित्वको सबैभन्दा ठूलो वाधक राजनीतिक नियन्त्रणको खेल, समृद्धिको सपनाले लुकाएको गलत परिभाषा र भ्रष्टाचारमा आधारित क्रोनी पुँजीवाद हुन्। सुशासन र लोकतन्त्र अभावमा नेपाली नागरिक र राष्ट्रको हितमा प्रतिकूल असर परिरहेको छ। नेपालको सरकार कसरी चलिरहेको छ र कुन राजनीतिक दिशातिर गइरहेको छ भन्नेबारे सबैले गम्भीर भएर सोच्ने बेला भएको छ। ओली सरकारका तीन प्रमुख ध्येय हुन् राजनीतिलाई आफ्नो कब्जामा राख्नु, जनताले सजिलै देख्न सक्ने ठूलाठूला भौतिक योजना अघि सारेर समृद्धिको सपना केन्द्रविन्दुमा राख्नु र आफूले विश्वास गर्न सक्ने नजिकका व्यक्तिहरूलाई खुसी राख्नु। १ नेपालमा के भइरहेको छ ? यो महिना मात्र सीके राउतको राजनीति, विप्लवको माओवाद र थारू आन्दोलन महŒवपूर्ण मोडमा पुगेका छन्। सुरक्षा नीति र न्यायपालिका राजनीतिक रणनीतिको अभिन्न अंगका रूपमा मुछिन पुगेका छन्। सीके राउतको विभाजनकारी राजनीति नियन्त्रण गर्न सरकार सफल भएको छ तर मधेस र थरुहटमा रहेको मौन विद्रोह (साइलेन्ट रिवेलियन) ले भविष्यमा कुन रूप लिन्छ त्यसको लेखाजोखा भइसकेको छैन। राष्ट्रिय सुरक्षा नीति र न्यायपालिकाको राजनीतीकरणले नेपाली नागरिकको अधिकार र स्वतन्त्रतामा कस्तो प्रभाव पार्छ त्यो पनि हेर्न बाँकी नै छ। पहिचानको राजनीतिमा भने केही रोचक दृश्य देखिएका छन्। ओलीले अँगालेको राष्ट्रवादले जनजाति र माओवादीले एकपटक उचालेको पहिचानको राजनीति दबाउन सफल भएको छ। तर राष्ट्रियता र राष्ट्रवादसँगसँगै हिन्दु पहिचानको राजनीतिले गति लिँदैछ र नेपालको गणतन्त्रलाई विशिष्ट खालका चुनौती सिर्जना गरिरहेको छ। जातीय पहिचानको राजनीतिलाई दबाइए पनि हिन्दु धर्मको राजनीतीकरण हुने क्रम बढ्दो छ। नवहिन्दुवादको नेतृत्व लिने क्रममा केपी ओलीको कमल थापासँगको हिमचिम बढ्दो छ। रोचक के छ भने हिन्दु पहिचानको प्रवाहसँगसँगै पूर्वराजा ज्ञानेन्द्र पनि उदाइरहेका छन्। हिन्दुवादलाई रोज्नुपर्ने र ज्ञानेन्द्रलाई त्याग्नुपर्ने अनौठो मोडमा केपी ओली पुगेका छन्। लगानी सम्मेलन नेपालको समृद्धिको प्रस्थान विन्दुको रूपमा चित्रण गरिएको छ, तर सरकार आफैंको बजेट लगानी र खर्च गर्ने शैलीमा गहिरा समस्या छन्। समाजवाद र खुला बजारको भिडन्तमा नेपाली समाज क्रोनी पुँजीवादतर्फ उन्मुख भइरहेको छ। भ्रष्टाचारका र क्रोनी पुँजीवादले समाजमा असमानता बढ्दै छ भने आर्थिक विकासको अवधारणामा आएको ताŒिवक परिवर्तनले आर्थिक अनुशासनहीनताको सम्भावना बढाइरहेको छ। अमेरिका, चीन र भारतको आपसी प्रतिस्पर्धाले नेपाली राजनीतिलाई मात्र नभएर राजनीतिक दलभित्रकै प्रक्रियालाई पनि प्रत्यक्ष प्रभाव परिरहेको छ। एकातिर केपी ओलीले अन्तर्राष्ट्रिय सम्बन्धलाई देशको भन्दा पनि आफ्नो हितका लागि उपयोग गर्ने परिपाटी बढ्दै गइरहेको छ भने अन्तर्राष्ट्रिय सम्बन्धका दरारहरू राजनीतिक दलहरूभित्रै पुगेको देखिन्छ। २ राजनीतिक नियन्त्रणको खेल मन्त्रिपरिषद्मा विभिन्न पृष्ठभूमि र गुटका राजनीतिकर्मी भए पनि पहिलापहिलाको भन्दा यसपटकको सरकार फरक छ। प्रधानमन्त्री ओली मन्त्रिपरिषद् प्रशासन र सुरक्षा संयन्त्रलाई पहिलाका प्रधानमन्त्रीले भन्दा कडारूपमा नियन्त्रण गर्छन्। यसका लागि प्रधानमन्त्री ओलीले राजस्व अनुसन्धान विभाग, अख्तियार, राष्ट्रिय अनुसन्धान विभाग र सम्पत्ति शुद्धीकरण अनुसन्धान विभाग आफूमातहत राख्नु सुशासनको प्रयोजनले मात्र नभएर राजनीतिक नियन्त्रणका लागि पनि हो। केपी ओलीले राजनीतिक पकड कायम गर्न राज्यको अति सुरक्षाकरण गरिरहेका छन्। यसका लागि उनले सुरक्षा खतराहरूको विश्लेषण बढाइचढाइ गर्ने र आफ्नो नियन्त्रणमा रहेका राज्यका स्रोत तथा साधन दुरुपयोग गरेर राजनीतिक प्रतिद्वन्द्वीहरूलाई दबाउने गरेको देखिन्छ। नयाँ बनेको सुरक्षा नीतिले पनि प्रधानमन्त्री ओलीको नियन्त्रणको राजनीतिलाई सघाउँछ। राष्ट्रिय सुरक्षा नीतिले प्रधानमन्त्री ओलीको आफूभन्दा तल्लो दर्जाका जोकोहीलाई बहिष्करण गर्ने, आफ्नो राजनीतिक आइडियोलोजीलाई प्रवद्र्धन गर्ने र राजनीतिक नियन्त्रण कायम राख्ने काम गरिरहेको छ। सीके राउत र विप्लवको खतरालाई बढाइचढाई गरी सत्ताले राजनीति लाभ लिन खोजिरहेको छ। यसबारेमा सत्ता सुरक्षाविद् र राजनीतिक दलहरूबीच ठूलै मतभिन्नता देखिएको छ। देशको राजनीतिक स्थायित्वलाई अत्यावश्यक राष्ट्रिय हितका रूपमा चित्रण गर्ने र अस्वस्थ राजनीतिक समीकरणमा देशका लागि खतरा देख्ने परिपाटीले लोकतन्त्रलाई नै खतरामा पार्न सक्छ। राजनीतिक प्रयोजनका लागि वा राजनीतिक प्रतिद्वन्द्वीलाई दबाउन सुरक्षा खतराको गलत विश्लेषण भएको अवस्थामा लोकतान्त्रिक पद्धति र नागरिक स्वतन्त्रता नै अवरुद्ध हुन सक्छ। कागजमा संघीयता भए पनि सुरक्षा नीति, प्रशासनिक संरचना र राजनीतिक रणनीतिमार्फत व्यवहारमा शक्तिको केन्द्रीकरण भइरहेको छ। भित्रभित्रै जर्जर बनिरहेको नेपाली कांग्रेस प्रमुख प्रतिपक्षको भूमिका निर्वाह गर्न असफल भएको छ। अन्ततः यसले नेपालको लोकतन्त्रलाई नै कमजोर बनाइरहेको छ। ३ समृद्धिको सपनाले लुकाएको गलत परिभाषा नेपालमा राज्यको लगानीको प्रभावकारिता निकै न्यून भएको अवस्थामा प्रधानमन्त्री ओलीले सोचेको समृद्धि हासिल गर्न नेपाललाई आफ्नो कुल गार्हस्थ उत्पादनको कम्तीमा ६० प्रतिशत लगानी चाहिन्छ। आन्तरिक स्रोत अभावमा यस्तो लगानी विदेशबाट आउन जरुरी छ। यसका लागि अहिले दुईतीनवटा रुझान देखिएका छन्। एउटा चीनबाट आउन सक्ने लगानी हो। नेपालका लागि चीनको बेल्ट एन्ड रोड पहलबाट आउन सक्ने लगानी महŒवपूर्ण छ, भलै हाल नेपालले नौवटा योजना छान्नेबाहेक खासै अरू गर्न सकेको छैन। चीनबाट बीआरआईअन्तर्गत आउने लगानीका लागि केही समस्या देखिएका छन्। एउटा समस्या नेपालको इच्छाशक्तिको हो। केही समयअघि बीआरआईको टोली नेपाल आएको थियो र उनीहरूले हाम्रा नेताहरूको मनोविज्ञानमा समस्या देखेका थिए। बीआरआईबारे चीन गम्भीर भए पनि उनीहरूले नेपाललाई विश्वास गर्न सकिरहेका छैनन्। यसमा अमेरिका र भारतको भूमिकामा पनि उनीहरू शंका गर्दै आइरहेका छन्। अर्को रुझान अमेरिका र चीनको लगानीको सम्भावना हो। केही समयअघि अमेरिकी अधिकारीहरूले नेपालमा पाँच वर्षभित्र लगानी डेढ खर्ब पुयाउने योजना रहेको बताएका थिए भने भारतले पनि यस विषयमा थप चासो दिन थालेको छ। तीन महिनाअघि अमेरिकी कांग्रेसले पारित गरेको विधेयकमा नेपाल उनीहरूको रणनीतिको महŒवपूर्ण हिस्सा रहेको उल्लेख गरिएको थियो। तेस्रो रुझान नेपालबाट भ्रष्टाचारमार्फत विदेशमा थुपारिएको सम्पत्ति फिर्ता ल्याउने कोसिस हो, जसबारे नेपालका ठूला नेता र व्यापारीहरूको ठूलै चासो रहँदै आएको छ। विगत केही वर्षयता नेपालमा हुने वैदेशिक लगानीमा यस्तो पैसाको मात्रा अत्यधिक रहने गरेको छ। नेपालको समृद्धि सपनाको अर्को चुनौती यसको प्रोपागान्डा पक्ष हो। नेपालीले आमरूपमा विकास भनेको ठूलाठूला देख्न सकिने भौतिक संरचना हुन् पानीजहाज हुन् रेल हुन्। तर यी योजनाको आर्थिकरूपमा लाभदायी छन् कि छैनन् भनेर कमै ध्यान दिइन्छ। पोखरा एयरपोर्ट र बूढीगण्डकी जस्ता योजनाका आर्थिक मात्र नभएर अन्य लाभका पनि पक्ष छन्। तर अन्य धेरै परियोजना बन्ने क्रममा छन्, जसलाई सपना बेच्नका लागि मात्र प्रयोग गरिन सक्छ। यसरी एकातिर भ्रष्टाचारका कारण लगानी प्रभावकारी नहुने र अर्कोतिर सपना बेच्नका लागि आर्थिक लाभलाई बेवास्ता गर्ने परिपाटीले जति धेरै सपनामा लगानी गयो, त्यति धेरै देश र जनतालाई आर्थिक घाटा हुने अवस्था सिर्जना भइरहेको छ। बहस र लोकतन्त्रको अभावका कारण यो समस्या झन् जटिल बन्दै गइरहेको छ। ४ भ्रष्टाचारमा आधारित क्रोनी पुँजीवाद क्रोनी पुँजीवाद राजनीतिक अस्थिरताको एउटा प्रमुख स्रोत हो। प्रधानमन्त्री ओलीका वरिपरि एउटा क्रोनी पुँजीवादमा रमाउने झुन्ड छ। तिनले आर्थिक लाभका हरेक क्षेत्र कब्जामा लिएर बसेका छन्। चाहे त्यो पर्यटन क्षेत्रमा होस् या शिक्षा, हाइड्रो पावर होस् या स्वास्थ्य राज्य, तिनीहरू सत्तासँगको निकटताका कारण राज्य र जनताको धन दोहन गर्न सफल भएका छन्। यसबारे आमरूपमा निकै प्रमाण र तथ्यहरू संकलन भइसकेका छन्। यसरी सिद्धान्तमा वैदेशिक लगानीको कुरा गर्ने गरिए पनि व्यवहारमा भ्रष्टाचार र क्रोनी पुँजीवादको जालो व्यापक बन्दै गइरहेको छ। भ्रष्टाचार र क्रोनी पुँजीवादले राज्यको सम्पत्ति लुटेर होस् वा नीतिगत भ्रष्टाचारमार्फत होस् निजी क्षेत्र र नेताहरूलाई पोस्ने योजना बुनेको हुन्छ। उदाहरणका लागि मेलम्ची नै हेरौं, १७ अर्बमा बन्नुपर्ने मेलम्ची झन्डै ५० खर्बमा पनि नबन्ने लक्षण देखिँदै छ। नेपालमा हरेक सरकार परिवर्तन सँगसँगै राजनीति अस्थिर बन्छ किनभने नेताहरूको राज्य सञ्चालन देश र जनताको लागि नभएर भागबन्डा र लुटको लागि हुने गर्छ। एउटा सरकारले एउटा आयोजनाको ठेक्का एउटा कम्पनीलाई दिन्छ। अर्को सरकार आउनेबित्तिकै कमिसनको चक्करमा अर्कोलाई ठेक्का दिन्छ। एउटा सरकारले अमूक व्यापारीलाई फाइदा दिलाउन एउटा नीति ल्याउँछ। सरकार परिवर्तन हुनेबित्तिकै अर्को व्यापारीलाई पोस्न अर्को नीति आउँछ। एउटा प्रधानमन्त्रीले एकथरी कार्यकर्तालाई कमाइ खाने भाँडोको जिम्मा दिन्छन्। अर्को नेता आएपछि त्यो भाँडो खोसेर अर्कोलाई जिम्मा दिइन्छ। स्थिर सरकार भएको अवस्थामा पनि विधिको शासन रहेन भने राज्यमा राजनीतिक स्थिरता हुँदैन। भागबन्डा र लुटको राजनीति स्थिर सरकारले गर्न थाल्यो भने देश झन् ठूलो संकटमा पर्न सक्छ। स्थिर सरकारको कुशासनले अन्ततः नयाँ खालको द्वन्द्वको सिर्जना गर्छ, जसले देशलाई अस्थिरताको अर्को दलदलमा फसाउँछ। समृद्धि र लोकतन्त्रका लागि नेपालीहरूले राजनीतिक स्थायित्वको चाह गरेका हुन्। तर अहिले आएर राजनीतिक स्थायित्व भनेको स्थिर सरकार हो कि विधिको शासन हो भनेर छलफल गर्नुपर्ने बेला आएको छ। यो एउटा विडम्बना हो।"
नाममात्रको लगानी सम्मेलन,"मुख्य समस्या लगानी वातावरण अभाव हो, केही ऐननियम संशोधन वा नयाँ बनाए पनि सम्बोधन हुन सकेको छैन लगानी सम्मेलन सकियो। ४० देशबाट तीन सयभन्दा बढी कम्पनीका साढे सात सय प्रतिनिधि सम्मेलनमा सहभागी भए। १५ वटा परियोजनामा समझदारी भए र १७ वटामा प्रस्ताव आए। सरकारले ५० र निजी क्षेत्रले २७ वटा परियोजनामाथि छलफल गरे। लगानी सम्मेलन भव्यताका साथ सम्पन्न भएको देखियो। दुई वर्षअघि भएको लगानी सम्मेलनमा पनि यस्तै लगानी प्रतिबद्धता आएको थियो १४ अर्ब रुपैयाँ। यो अवधिमा एक पैसा पनि लगानी भएन। सरकार भन्छ दुई खर्ब २७ अर्ब रुपैयाँको लगानी आउन लागेको छ। अर्थात् आएको छैन। निश्चय पनि दुई वर्षअघि नेपालमा राजनीतिक स्थिरता थिएन। १४ खर्ब मात्र प्रतिबद्धता आयो। यसपालि राजनीतिक स्थिरता छ र नै १७ खर्ब ३० अर्बको प्रतिबद्धता आयो। सरकारले अपेक्षा गरेको ३० खर्ब रुपैयाँमा ५७ प्रतिशत सफलता मिल्यो। सरकारले चाहेको लगानी प्रतिबद्धता मात्र हो भने सम्मेलन सफल भएको मान्नुपर्छ। प्रतिबद्धता र समझदारी पत्रमा हस्ताक्षर आफैंमा उपलब्धि होइन। हिजोको सम्मेलनमा प्रतिबद्धता मात्र आएको तर समझदारी पत्रमै हस्ताक्षर भएकाले आशावादी हुन सकिने भन्नेहरू पनि छन्। मूल कुरो लगानी वातावरण हो, जुन तीनै तहको सरकार र उसको कर्मचारीतन्त्रमार्पत प्रतिविम्बित हुनुपर्छ। अहिलेको मुख्य समस्या नै लगानी वातावरण अभाव हो, जुन सरकारले केही ऐननियम संशोधन वा नयाँ बनाए पनि सम्बोधन हुन सकेको छैन। सम्मेलनमा सरकार र निजी क्षेत्रले जलविद्युत्लाई उच्च प्राथमिकता दिएका थिए। केही जलविद्युत् आयोजनामा चासो र समझदारी पनि भए। तर ठोस रूपमा आउन सकेन। सम्मेलनको उद्देश्य नै सरकारी नीतिनियम, राज्यको आवश्यकता र परियोजनाबारे साक्षात्कृत गराई उनीहरूबाट प्रतिबद्धता प्राप्त गर्नु थियो। यो कार्यमा सरकार सफल भएको देखिन्छ। तर लगानी मार्गचित्र अभै स्पष्ट छैन। लगानीका दुइटा मुख्य सर्त छन्। पहिलो बजार र दोस्रो प्रतिफल। सरकार र निजी क्षेत्रले अघि सारेका विशेषतः जलविद्युत् आयोजनामा दुवै कुरा निश्चित छैन। हिजो चीनको थ्री गर्जेजले पश्चिम सेती (७५० मेगावाट) निर्माण गर्ने भनेर समझदारी पत्रमा हस्ताक्षर मात्र गरेको थिएन, विद्युत् प्राधिकरणसँग संयुक्त उपक्रम (ज्वाइन्ट भेन्चर) सम्बन्धी सम्झौता नै गरेको थियो। उसले नेपालको बजार, नीतिनियम नबुझी पक्कै पनि आएको थिएन। बुझेरै आएको थियो। चार वर्षसम्म पश्चिम सेतीलाई अड्काएर अघोषित रूपमा नआउने जनाउ दियो। लगानी सम्मेलनमा पश्चिम सेतीका लागि फेरि आवेदन परेको छ। आवेदन पर्दैमा लगानीकर्ता आउँछन् भन्ने ग्यारेन्टी छैन। सम्झौता हुँदा नआएका लगानीकर्ता सम्मेलनमार्पत आउँछन् भन्ने छैन। अझ पश्चिम सेतीलाई स्मेकले १६ वर्षसम्म लगानी भिœयाउन प्रयत्न गयो। सकेन। त्यस्तै नर्वेको एसएन पावरले ६५० मेगावाटको तामाकोसी तेस्रोको विस्तृत अध्ययन गयो। डीपीआर बनायो। तर बजार पाएन। अन्ततः हात झिकिदियो। यस्तो किन भयो ? ऊर्जा बजारको अभावमा। अरू कारण गौण र तपसिलका हुन्। नेपालमा अभै पनि ऊर्जा बजारको सुनिश्चितता हुन सकेको छैन। जति पनि आयोजना सम्मेलनको सोकेसमा राखिए, ती सबै हचुवाका भरमा राखिएका थिए। हामीसँग यस्ता आयोजना छन् भनेर देखाउन मात्र। सरकारले बजारको बन्दोबस्त वा ग्यारेन्टी गरिसकेपछि यो हो बजार, यो हो आयोजना भन्न सक्नुपथ्र्याे। अनि मात्र लगानीकर्ताको ओइरो लाग्थ्यो, सम्मेलन नै गरिरहनुपर्ने थिएन। ६५० मेगावाटको तामाकोसी तेस्रोको बिजुली लिन प्राधिकरणले आर्थिक र प्राविधिक असमर्थता देखायो। अर्थात् ऊर्जाको आन्तरिक बजार छैन भन्यो। हिजोसम्म प्राधिकरणले निजी क्षेत्रका बिजुली खरिद गर्न नसक्ने भन्दै कहिले टेक एन्ड पे (बिजुली लिए मात्रै भुक्तानी हुने) लगायतका बहाना झिक्नुको कारण खपत हुँदैन भनेर हो। प्राधिकरणको यो डरलाई ऊर्जा मन्त्रालयले समेत पुष्टि गरेको छ। ऊर्जा खपत नहुने परिमाण किटान गरेर। अब दोस्रो बजार भनेको भारत, बंगलादेश आदि हो। जहाँ भारतको मुख्य भूमिका छ। भारतले दुइटा नीतिगत सुधार गरेको छ। पहिलो ५१ प्रतिशतभन्दा बढी लगानी भएका भारतीय कम्पनीले उत्पादन गरेका बिजुली मात्र लिने पुरानो नीति सच्याएर जसले जति लगानी गरेको भए पनि हुने। दोस्रो नेपाल भारत ऊर्जा बैंकिङसम्बन्धी सहमति। अब यी दुई प्रारम्भिक सहमति भएका विषय हुन्, जुन यथार्थमा कार्यान्वयन भएका छैनन्। जब कार्यान्वयन भएर वास्तविक रूपमा देखिन्छ अनि मात्रै नेपालको ऊर्जा भारतमा निकासी हुँदो रहेछ भन्ने विश्वास हुनेछ। हो, त्यही बेला मात्र नेपालको जलविद्युत्मा लगानीका ओइरो लाग्नेछन्। त्यतिबेला यस्ता सम्मेलन गर्न आवश्यक नै पर्दैन। अब भारतले भन्छ एउटा र गर्छ अर्काे। विद्युत् व्यापार सम्झौता भयो। अब त नेपालको विद्युत् भारतमा निर्बाध निकासी हुने आम अपेक्षा थियो। तर लगत्तै सीमापार विद्युत् व्यापारसम्बन्धी निर्देशिका जारी गरेर ऊर्जालाई रणनीतिक रूपमा लिइदियो। भारतको सदिच्छाविना नेपालको बिजुली बंगलादेश पुग्न सक्दैन। दुई देशबीच भारतीय भूभाग पर्छ। तसर्थ यसो भयो र यसो हुनेछ भन्ने स्थिति अहिले छैन। सरकारले लगानी सम्मेलनमा तमोर (७६२ मेगावाट) जलविद्युत्लाई बेचबिखनका लागि सोकेसमा राख्यो। सोकेसमा राख्नुको अर्थ ऊ यो आयोजना बेच्न चाहन्छ। जबकि विद्युत् प्राधिकरणले तमोर स्वदेशी लगानीमा निर्माण गर्न चाहेको थियो। कुनै पनि हालतमा विदेशीलाई दिन वा बेच्न नहुने आयोजनामध्ये तमोर पनि एक हो। यसको लागत बूढीगण्डकी (१२ सय मेगावाट) भन्दा आधा तर उत्पादन हुने ऊर्जा भने बूढीगण्डकीसरह छ। हामी वार्षिक २२ अर्ब रुपैयाँको बिजुली आयात गर्छौँ तर, ६ वर्षको बिजुली आयात गर्ने पैसाले निर्माण हुने तमोर अरूलाई बेच्छौं। यस्ता रणनीतिक महŒवका आयोजना विदेशीका हातमा पार्नु भनेको आयोजना नबनाउनु नै हो। माथिल्लो कर्णाली, पश्चिम सेती, चैनपुर सेती, तल्लो अरुणलगायतका आयोजना प्रस्ट पारिसकेका छन् कि विदेशीको हातमा परेका आयोजना बन्दैनन भनेर। त्यसमाथि २ सय मेगावाटभन्दा माथिका आयोजनाको लाइसेन्स लगानी बोर्र्डले दिने नयाँ कानुन बनेको छ। यसले भोलिका दिनमा बोर्ड र ऊर्जा मन्त्रालय मात्र नभई ऊर्जा क्षेत्रसँग सम्बद्ध सरकारी कर्मचारीबीच ठूलो द्वन्द्व ल्याउने खतरा निम्त्याइसकेको छ। लगानी बोर्डले भनेको अरू निकायले नटेरेको त हामी सबैले भोगेकै हो। सम्मेलनमा अर्को एउटा विडम्बनात्मक दृश्य पनि देखियो अरुण तेस्रोमा नेपालका दुई बैंकले लगानी गर्ने सम्झौता। वैदेशिक लगानीमा निर्माण गर्ने भनेर अन्तर्राष्ट्रिय प्रतिस्पर्धा गराएर आयोजना दिने। अनि बनाउने बेलामा स्वदेशी पैसाले बनाउने। स्वदेशका निजी प्रवद्र्धकहरूलाई स्वदेशी वित्तीय संस्थाबाट लगानी जुटाउन धौधौ परेका बेला विदेशीले बनाउने आयोजनामा लगानी गर्ने। अर्को विषय हो सोलार। सौर्य ऊर्जाको मोल दिनप्रतिदिन घट्दै गइरहेको छ। सौर्य ऊर्जामा प्रतिस्पर्धा गराई जसले थोरै कबोल गर्छ उसलाई दिनुपर्नेमा पोस्टेड रेटमा लगानी आह्वान भयो। सरकारको व्यापारी मात्र पोस्ने नीतिअन्तर्गत प्रतिस्पर्धा गराइएन। लगानी सम्मेलनले सौर्य ऊर्जामा लगानी ल्याउलानल्याउला त्यो अर्को विषय हो। तर सौर्यमा पनि सरकारले माफियाकरण गरिसकेको छ। यसरी लगानी सम्मेलन देखभेट, भलाकुसारी, भोलिका दिनमा व्यापारीहरूलाई लाइसेन्स बेचबिखन गर्न सजिलो गराउने काममा मात्र सीमित देखियो। हाइलाइट प्रतिबद्धता र समझदारी पत्रमा हस्ताक्षर आफैंमा उपलब्धि होइन। मूल कुरो लगानी वातावरण हो, जुन तीनै तहको सरकार र उसको कर्मचारीतन्त्रमार्पत प्रतिविम्बित हुनुपर्छ।"
३० प्रतिशत खेलाडी विद्यार्थी,नेपालगन्ज : २२ वर्षपछि दोस्रो पटक राष्ट्रिय प्रतियोगिता आयोजना गर्ने अवसर पाएको बाँकेमा आठौं राष्ट्रिय खेलकुदका ३५ मध्ये २१ खेल हुने भएको छ । बाँकेमा हुने खेलमध्ये अधिकांश नेपालगन्जमै हुनेछन् । फुटबल र क्रिकेटका खेल रूपन्देही र बाँकेमा हुनेछन् । आठौं राष्ट्रिय खेलकुदको प्रचारप्रसार उपसमितिले आइतबार नेपालगन्जमा आयोजना गरेको पत्रकार सम्मेलनमा राष्ट्रिय खेलकुद परिषद्का सदस्यसचिव केशवकुमार विष्टले बाँकेमा निर्माण भएका नयाँ भौतिक संरचनामै प्रतियोगिता हुने बताए । विनियोजित बजेट अनुसार सबै संरचना खेल खेलाउन मिल्ने गरी निर्माण भइसकेका छन् । पूर्वाधार निर्माणको ९० प्रतिशत काम सम्पन्न भइसकेको छ । भीआईपी प्यारापिटको काम मात्र ढिलो भएको हो उनले भने । सदस्यसचिव विष्टले सरकारबाट पूर्वाधार निर्माणको १५ करोड र प्रतियोगिता आयोजना गर्न ११ करोड रुपैयाँ निकासा हुन बाँकी रहेको बताए । २७ चैत्रदेखि आयोजना हुने र यही आर्थिक वर्षमा हुने भएकाले आठौं राष्ट्रिय खेलकुद प्रतियोगिता २०७५०७६ सालको भएको दाबी गरे । मध्यपश्चिम खेलकुद विकास समितिका अध्यक्ष भीम ओलीले नेपालगन्जमै प्रतियोगिताको उद्घाटन र समापन गर्न पाउनु गौरवको विषय भएको बताए । एक तिहाइ खेलाडी विद्यार्थी राखेपका अनुसार आठौं राष्ट्रिय खेलकुद प्रतियोगितामा एक तिहाइ खेलाडी विद्यार्थी हुनेछन् । ढिलो प्रतियोगिता आयोजना भएकाले वैशाख र जेठमा १२ र ११ को वार्षिक परीक्षा प्रभावित हुने भएको छ । विद्यार्थीले प्रतियोगिता र परीक्षाको दोहोरो तयारी एकैसाथ गर्नुपर्ने दबाब सिर्जना भएको छ । राखेप सदस्यसचिव विष्टले कुल खेलाडी पाँच हजार दुई सय ११ मध्ये ११ र १२ मा अध्ययनरतसमेत करिब ३० प्रतिशत विद्यार्थी सहभागी हुने बताए । ११ गते नै प्रतियोगिता सम्पन्न हुन्छ । विद्यार्थीले १५ गतेदेखि परीक्षा दिन सक्छ । हामीले चाँडो पठाउने व्यवस्था गरेकाले परीक्षालाई खासै प्रभाव पर्दैन सदस्यसचिव विष्टले भने ।
आईपीएल अपडेट : सन्दिपले पहिलो ओभरमै विकेट लिए,नयाँदिल्ली : भारतमा जारी आईपीएल अन्तरगत दिल्ली क्यापिटल र किङ्स ११ पन्जाबबीच जारी खेलमा सन्दिप लामिछानेले आज पनि एक विकेट लिएका छन् । दिल्लीको तर्फबाट खेलेका नेपाली सन्दिपले आफ्नो पहिलो ओभरमै विकेट लिएका हुन् । सोमबार पनि सन्दिपले आफ्नो टीमका लागि एक विकेट झारेका थिए । आजको खेलमा पन्जाबका एस कुरानलाई एलबिडब्लु गरेका हुन् । सन्दिपको पहिलो ओभरको तेस्रो बलमा कुरानले छक्का प्रहार गरेका थिए । त्यसलगत्तै सन्दिपले विकेट लिएका हुन् । अहिले खेल जारी छ ।
"आईपीएलमा पञ्जाबविरुद्ध सन्दीपको शान : २७ रन खर्चेर दुई विकेट लिए, दिल्लीलाई १६७ रनको चुनौती","काठमाडौं : इन्डियन प्रिमियर लिग (आईपीएल) अन्तर्गत दिल्लीको चौथो खेलमा नेपाली लेग स्पिनर सन्दीप लामिछाने कसिलो बलिङ गरेका छन्। सोमबार टस जितेर फिल्ड रोजेको दिल्ली क्यापिटलका लागि सन्दीपले साम कुरान र सर्फराज खानको विकेट लिए। सन्दीपले ३५ ओभरमा व्यक्तिगत पहिलो विकेट लिए। पहिलो विकेटका लागि सन्दीपले साम कुरानलाई एलबीडब्ल्यू धरापमा पारेका हुन्। कुरानले १० बलमा २० रन बनाएका थिए। सन्दीपले व्यक्तिगत पहिलो ओभरमा एक विकेट लिँदै १० रन मात्र दिए। शनिबारको खेलभन्दा आज सन्दीपले कसिलो बलिङ गरे। शनिबार चार ओभरमा २९ रन दिँदै एक विकेट लिएका सन्दीपले सोमबार दुई विकेट लिँदै २७ रन खर्चिएका हुन्। सन्दीपले व्यक्तिगत दोस्रो विकेट १३५ ओभरमा लिए। दोस्रो विकेटका लागि उनले सर्फराज खानलाई क्याट आउट गराएका हुन्। खान २९ बलमा ३९ रन बनाएर आउट भए। छैटौं ओभरमा व्यक्तिगत दोस्रो ओभरका लागि आएका सन्दीपले चार रन मात्र दिए। ११ औं ओभरमा व्यक्तिगत तेस्रो ओभर बलिङ गरेका सन्दीपले एउटा छक्कासहित १० रन दिए। आईपीएलको चौथो खेलमा सोमबार दिल्लीले किंग्स इलाभेन पञ्जाबको सामना गरेको हो । पञ्जाबले दिल्लीलाई ९ विकेटको क्षतिमा पूरै २० ओभर खेल्दै १६७ रनको चुनौती दिएको छ । दिल्लीले केही बेरमै जवाफी ब्याटिङ गर्नेछ । दिल्लीका लागि सन्दीपले दुई विकेट लिए भने क्रिस मोरिस ३ र रबडाले दुई विकेट लिए । दुई ब्याट्सम्यान भने रन आउट भए । सन्दीपको टोली दिल्ली क्यापिटलले शनिबारको तेस्रो खेलमा निर्धारित २० ओभरमा रन बराबरी भएपछि सुपर ओभरमा जित निकालेको थियो। आईपीएल यो संस्कारणको पहिलो खेलमा दिल्लीले मुम्बई इन्डियन्सलाई ३७ रनले पराजित गरेको थियाे । दोस्रो खेलमा भने दिल्ली चेन्नई सुपर किंग्ससँग ६ विकेटले पराजित भयो। तेस्रो खेलमा दिल्लीले कोलकातालाई सुपर ओभरमा हराएको हाे । गतसालको आईपीएलमा सन्दीपले पछिल्ला ३ खेलमा मात्रै खेल्ने अवसर पाएका थिए। सन् २००८ देखि सुरु भएको आईपीएलको यो १२ औं संस्करण हो। सन्दीप आईपीएलमा सहभागी पहिलो नेपाली क्रिकेटर हुन्। यस्तो भयो आईपीएल १२ औं संस्करणमा सन्दीपको पहिलो खेल सुपर ओभरमा दिल्लीको रोमाञ्चक जित, रबडा बने नायक, सन्दीपको बलिङ सबैभन्दा सस्तो"
विदेशको कमाइ खेलको विकासमा,"बेनी : रोजगारीका लागि बिदेसिएका म्याग्दीको धवलागिरि गाउँपालिका७ काफलडाँडाका युवाले गाउँको पूर्वाधार विकासमा सहयोग गरेका छन्। कतारमा रहेका काफलडाँडाका युवाको सहयोगमा सडक र खेलमैदान निर्माण भएको छ। उनीहरूले जटिल रोगबाट थलिएका विपन्नको उपचारमा पनि सहयोग गरेका छन्। देवी देउराली युवा क्लबले प्रवासीको सहयोगमा तीन रोपनी १४ आना जग्गा खरिद गरेर करिब पाँच लाख रुपैयाँको लागतमा खेलमैदान बनाएको छ। ४५ मिटर लम्बाइ र २० मिटर चौडाइको खेलमैदान निर्माणका लागि कतारमा रहेका २८ जनाले तीन लाख पचास हजार रुपैयाँ सहयोग गरेको क्लबका उपाध्यक्ष रेशम शर्माले बताए। सरकारी निकायको सहयोगबिनै खेलमैदान निर्माण गरेका हौं, उपाध्यक्ष शर्माले भने, एक्साभेटर परिचालन गरेर जग्गा सम्माउन पुख्र्यौली नृत्य समूहले नाचगान गरेर जुटाएको एक लाख रुपैयाँ उपलब्ध गराएको थियो। चिसापानीदेखि काफलडाँडा जोड्ने सडक विस्तारका लागि दुई लाख रुपैयाँ सहयोग गरेका कतारमा रहेका काफलडाँडावासीले ताकमकी रक्तक्यान्सर पीडित फूलमाया भण्डारीको उपचारका लागि एक लाख चौध हजार र हेम मावि शिवाङमा विद्युतीय पुस्तकालय स्थापना गर्न बीस हजार रुपैयाँ सहयोग गरेका थिए। यसैगरी देवीस्थानका सुकबहादुर विकको उपचारका लागि १५ हजार, ताकमकी मिर्गाैला पीडित इन्द्रा खत्रीको उपचारका लागि १३ हजार, काफलडाँडाकी शिवकुमारी शर्माको उपचारका लागि १० हजार रुपैयाँ सहयोग गरेका थिए। रोजगारी र अवसरको खोजीमा बाध्यताले विदेशिए पनि गाउँको विकासका लागि सहयोग गरेको कतारमा रकम संकलनका लागि संयोजन गरेका बालकृष्ण आचार्यले बताए।"
नेपालमा हावाहुरीको खबरले सन्दीप लामिछाने दुःखी,"काठमाडौं : भीषण हावाहुरीका कारण नेपालमा पुगेको क्षतिप्रति नेपालका युवा क्रिकेटर सन्दीप लामिछानेले दुख व्यक्त गरेका छन् । इन्डियन प्रिमियर लिग(आईपीएल)मा व्यस्त रहेका सन्दीपले सोमबार ट्वीट गरी दुःख व्यक्त गरेका हुन् । भीषण आँधीका कारण बारा, कलैयामा थुप्रैले ज्यान गुमाएको सुनेर साह्रै दुःख लागेको छ सन्दीपले भनेका छन् ।, घाइतेको सीघ्र स्वास्थ्य लाभको कामना गर्दछु । यस संवेदशील घडीमा पीडितलाई सहयोग गर्न उनले आह्वान गरेका छन् । आईपीएलमा सोमबार बेलुका सन्दीपको टोली दिल्ली क्यापिटलले पञ्जाबको सामना गर्दैछ । शनिबार आईपीएल यस सिजनको पहिलो खेल खेलेका सन्दीपले राम्रो प्रदर्शन गरेका कारण आज पनि टिममा पर्ने सम्भावना धेरै छ ।"
आईपीएल अपडेट : सन्दीपले लिए २ विकेट,नयाँदिल्ली : इण्डियन प्रिमियर लिग (आईपीएल) अन्तरगत दिल्ली क्यापिटल र किङ्स इलेभेन पन्जावबीच जारी खेलको पहिलो इनिङमा सन्दीप लामिछानेले दुई विकेट लिएका छन् । दिल्लीका लागि सन्दीप एक्लैले पहिलो ओभरमै एस कुरानलाई आउट गरेका थिए भने अन्तिम ओभरमा दोस्रो विकेटको रुपमा सर्फराज खानलाई आउट गरे । यसअघि आइतबार कोलकातासँगको खेलमा पनि सन्दीपले एक विकेट लिएका थिए । आईपीएलको १२ औं संस्करणको दोस्रो खेलमा सन्दीप मैदानमा उत्रिएका हुन् । अघिल्लो वर्ष पनि उनले दिल्लीका लागि आफ्नो बलिङ कौशल देखाएका थिए । आईपीएलमा खेल्ने सन्दीप नै एकमात्र नेपाली खेलाडी हुन् ।
"आईपीएलमा पञ्जाबविरुद्ध सन्दीपको शान : २७ रन खर्चेर दुई विकेट लिए, दिल्लीलाई १६७ रनको चुनौती","काठमाडौं : इन्डियन प्रिमियर लिग (आईपीएल) अन्तर्गत दिल्लीको चौथो खेलमा नेपाली लेग स्पिनर सन्दीप लामिछाने कसिलो बलिङ गरेका छन्। सोमबार टस जितेर फिल्ड रोजेको दिल्ली क्यापिटलका लागि सन्दीपले साम कुरान र सर्फराज खानको विकेट लिए। सन्दीपले ३५ ओभरमा व्यक्तिगत पहिलो विकेट लिए। पहिलो विकेटका लागि सन्दीपले साम कुरानलाई एलबीडब्ल्यू धरापमा पारेका हुन्। कुरानले १० बलमा २० रन बनाएका थिए। सन्दीपले व्यक्तिगत पहिलो ओभरमा एक विकेट लिँदै १० रन मात्र दिए। शनिबारको खेलभन्दा आज सन्दीपले कसिलो बलिङ गरे। शनिबार चार ओभरमा २९ रन दिँदै एक विकेट लिएका सन्दीपले सोमबार दुई विकेट लिँदै २७ रन खर्चिएका हुन्। सन्दीपले व्यक्तिगत दोस्रो विकेट १३५ ओभरमा लिए। दोस्रो विकेटका लागि उनले सर्फराज खानलाई क्याट आउट गराएका हुन्। खान २९ बलमा ३९ रन बनाएर आउट भए। छैटौं ओभरमा व्यक्तिगत दोस्रो ओभरका लागि आएका सन्दीपले चार रन मात्र दिए। ११ औं ओभरमा व्यक्तिगत तेस्रो ओभर बलिङ गरेका सन्दीपले एउटा छक्कासहित १० रन दिए। आईपीएलको चौथो खेलमा सोमबार दिल्लीले किंग्स इलाभेन पञ्जाबको सामना गरेको हो । पञ्जाबले दिल्लीलाई ९ विकेटको क्षतिमा पूरै २० ओभर खेल्दै १६७ रनको चुनौती दिएको छ । दिल्लीले केही बेरमै जवाफी ब्याटिङ गर्नेछ । दिल्लीका लागि सन्दीपले दुई विकेट लिए भने क्रिस मोरिस ३ र रबडाले दुई विकेट लिए । दुई ब्याट्सम्यान भने रन आउट भए । सन्दीपको टोली दिल्ली क्यापिटलले शनिबारको तेस्रो खेलमा निर्धारित २० ओभरमा रन बराबरी भएपछि सुपर ओभरमा जित निकालेको थियो। आईपीएल यो संस्कारणको पहिलो खेलमा दिल्लीले मुम्बई इन्डियन्सलाई ३७ रनले पराजित गरेको थियाे । दोस्रो खेलमा भने दिल्ली चेन्नई सुपर किंग्ससँग ६ विकेटले पराजित भयो। तेस्रो खेलमा दिल्लीले कोलकातालाई सुपर ओभरमा हराएको हाे । गतसालको आईपीएलमा सन्दीपले पछिल्ला ३ खेलमा मात्रै खेल्ने अवसर पाएका थिए। सन् २००८ देखि सुरु भएको आईपीएलको यो १२ औं संस्करण हो। सन्दीप आईपीएलमा सहभागी पहिलो नेपाली क्रिकेटर हुन्। यस्तो भयो आईपीएल १२ औं संस्करणमा सन्दीपको पहिलो खेल सुपर ओभरमा दिल्लीको रोमाञ्चक जित, रबडा बने नायक, सन्दीपको बलिङ सबैभन्दा सस्तो"
विदेशको कमाइ खेलको विकासमा,"बेनी : रोजगारीका लागि बिदेसिएका म्याग्दीको धवलागिरि गाउँपालिका७ काफलडाँडाका युवाले गाउँको पूर्वाधार विकासमा सहयोग गरेका छन्। कतारमा रहेका काफलडाँडाका युवाको सहयोगमा सडक र खेलमैदान निर्माण भएको छ। उनीहरूले जटिल रोगबाट थलिएका विपन्नको उपचारमा पनि सहयोग गरेका छन्। देवी देउराली युवा क्लबले प्रवासीको सहयोगमा तीन रोपनी १४ आना जग्गा खरिद गरेर करिब पाँच लाख रुपैयाँको लागतमा खेलमैदान बनाएको छ। ४५ मिटर लम्बाइ र २० मिटर चौडाइको खेलमैदान निर्माणका लागि कतारमा रहेका २८ जनाले तीन लाख पचास हजार रुपैयाँ सहयोग गरेको क्लबका उपाध्यक्ष रेशम शर्माले बताए। सरकारी निकायको सहयोगबिनै खेलमैदान निर्माण गरेका हौं, उपाध्यक्ष शर्माले भने, एक्साभेटर परिचालन गरेर जग्गा सम्माउन पुख्र्यौली नृत्य समूहले नाचगान गरेर जुटाएको एक लाख रुपैयाँ उपलब्ध गराएको थियो। चिसापानीदेखि काफलडाँडा जोड्ने सडक विस्तारका लागि दुई लाख रुपैयाँ सहयोग गरेका कतारमा रहेका काफलडाँडावासीले ताकमकी रक्तक्यान्सर पीडित फूलमाया भण्डारीको उपचारका लागि एक लाख चौध हजार र हेम मावि शिवाङमा विद्युतीय पुस्तकालय स्थापना गर्न बीस हजार रुपैयाँ सहयोग गरेका थिए। यसैगरी देवीस्थानका सुकबहादुर विकको उपचारका लागि १५ हजार, ताकमकी मिर्गाैला पीडित इन्द्रा खत्रीको उपचारका लागि १३ हजार, काफलडाँडाकी शिवकुमारी शर्माको उपचारका लागि १० हजार रुपैयाँ सहयोग गरेका थिए। रोजगारी र अवसरको खोजीमा बाध्यताले विदेशिए पनि गाउँको विकासका लागि सहयोग गरेको कतारमा रकम संकलनका लागि संयोजन गरेका बालकृष्ण आचार्यले बताए।"
नेपालमा हावाहुरीको खबरले सन्दीप लामिछाने दुःखी,"काठमाडौं : भीषण हावाहुरीका कारण नेपालमा पुगेको क्षतिप्रति नेपालका युवा क्रिकेटर सन्दीप लामिछानेले दुख व्यक्त गरेका छन् । इन्डियन प्रिमियर लिग(आईपीएल)मा व्यस्त रहेका सन्दीपले सोमबार ट्वीट गरी दुःख व्यक्त गरेका हुन् । भीषण आँधीका कारण बारा, कलैयामा थुप्रैले ज्यान गुमाएको सुनेर साह्रै दुःख लागेको छ सन्दीपले भनेका छन् ।, घाइतेको सीघ्र स्वास्थ्य लाभको कामना गर्दछु । यस संवेदशील घडीमा पीडितलाई सहयोग गर्न उनले आह्वान गरेका छन् । आईपीएलमा सोमबार बेलुका सन्दीपको टोली दिल्ली क्यापिटलले पञ्जाबको सामना गर्दैछ । शनिबार आईपीएल यस सिजनको पहिलो खेल खेलेका सन्दीपले राम्रो प्रदर्शन गरेका कारण आज पनि टिममा पर्ने सम्भावना धेरै छ ।"
आईपीएल अपडेट : सन्दीपले लिए २ विकेट,नयाँदिल्ली : इण्डियन प्रिमियर लिग (आईपीएल) अन्तरगत दिल्ली क्यापिटल र किङ्स इलेभेन पन्जावबीच जारी खेलको पहिलो इनिङमा सन्दीप लामिछानेले दुई विकेट लिएका छन् । दिल्लीका लागि सन्दीप एक्लैले पहिलो ओभरमै एस कुरानलाई आउट गरेका थिए भने अन्तिम ओभरमा दोस्रो विकेटको रुपमा सर्फराज खानलाई आउट गरे । यसअघि आइतबार कोलकातासँगको खेलमा पनि सन्दीपले एक विकेट लिएका थिए । आईपीएलको १२ औं संस्करणको दोस्रो खेलमा सन्दीप मैदानमा उत्रिएका हुन् । अघिल्लो वर्ष पनि उनले दिल्लीका लागि आफ्नो बलिङ कौशल देखाएका थिए । आईपीएलमा खेल्ने सन्दीप नै एकमात्र नेपाली खेलाडी हुन् ।
आईपीएल अपडेट : सन्दिपले पहिलो ओभरमै विकेट लिए,नयाँदिल्ली : भारतमा जारी आईपीएल अन्तरगत दिल्ली क्यापिटल र किङ्स ११ पन्जाबबीच जारी खेलमा सन्दिप लामिछानेले आज पनि एक विकेट लिएका छन् । दिल्लीको तर्फबाट खेलेका नेपाली सन्दिपले आफ्नो पहिलो ओभरमै विकेट लिएका हुन् । सोमबार पनि सन्दिपले आफ्नो टीमका लागि एक विकेट झारेका थिए । आजको खेलमा पन्जाबका एस कुरानलाई एलबिडब्लु गरेका हुन् । सन्दिपको पहिलो ओभरको तेस्रो बलमा कुरानले छक्का प्रहार गरेका थिए । त्यसलगत्तै सन्दिपले विकेट लिएका हुन् । अहिले खेल जारी छ ।
३० प्रतिशत खेलाडी विद्यार्थी,नेपालगन्ज : २२ वर्षपछि दोस्रो पटक राष्ट्रिय प्रतियोगिता आयोजना गर्ने अवसर पाएको बाँकेमा आठौं राष्ट्रिय खेलकुदका ३५ मध्ये २१ खेल हुने भएको छ । बाँकेमा हुने खेलमध्ये अधिकांश नेपालगन्जमै हुनेछन् । फुटबल र क्रिकेटका खेल रूपन्देही र बाँकेमा हुनेछन् । आठौं राष्ट्रिय खेलकुदको प्रचारप्रसार उपसमितिले आइतबार नेपालगन्जमा आयोजना गरेको पत्रकार सम्मेलनमा राष्ट्रिय खेलकुद परिषद्का सदस्यसचिव केशवकुमार विष्टले बाँकेमा निर्माण भएका नयाँ भौतिक संरचनामै प्रतियोगिता हुने बताए । विनियोजित बजेट अनुसार सबै संरचना खेल खेलाउन मिल्ने गरी निर्माण भइसकेका छन् । पूर्वाधार निर्माणको ९० प्रतिशत काम सम्पन्न भइसकेको छ । भीआईपी प्यारापिटको काम मात्र ढिलो भएको हो उनले भने । सदस्यसचिव विष्टले सरकारबाट पूर्वाधार निर्माणको १५ करोड र प्रतियोगिता आयोजना गर्न ११ करोड रुपैयाँ निकासा हुन बाँकी रहेको बताए । २७ चैत्रदेखि आयोजना हुने र यही आर्थिक वर्षमा हुने भएकाले आठौं राष्ट्रिय खेलकुद प्रतियोगिता २०७५०७६ सालको भएको दाबी गरे । मध्यपश्चिम खेलकुद विकास समितिका अध्यक्ष भीम ओलीले नेपालगन्जमै प्रतियोगिताको उद्घाटन र समापन गर्न पाउनु गौरवको विषय भएको बताए । एक तिहाइ खेलाडी विद्यार्थी राखेपका अनुसार आठौं राष्ट्रिय खेलकुद प्रतियोगितामा एक तिहाइ खेलाडी विद्यार्थी हुनेछन् । ढिलो प्रतियोगिता आयोजना भएकाले वैशाख र जेठमा १२ र ११ को वार्षिक परीक्षा प्रभावित हुने भएको छ । विद्यार्थीले प्रतियोगिता र परीक्षाको दोहोरो तयारी एकैसाथ गर्नुपर्ने दबाब सिर्जना भएको छ । राखेप सदस्यसचिव विष्टले कुल खेलाडी पाँच हजार दुई सय ११ मध्ये ११ र १२ मा अध्ययनरतसमेत करिब ३० प्रतिशत विद्यार्थी सहभागी हुने बताए । ११ गते नै प्रतियोगिता सम्पन्न हुन्छ । विद्यार्थीले १५ गतेदेखि परीक्षा दिन सक्छ । हामीले चाँडो पठाउने व्यवस्था गरेकाले परीक्षालाई खासै प्रभाव पर्दैन सदस्यसचिव विष्टले भने ।

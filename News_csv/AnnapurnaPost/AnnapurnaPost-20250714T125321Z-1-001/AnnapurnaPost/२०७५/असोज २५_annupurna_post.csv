शीर्षक,विवरण
निरुत्तर आमाको बकपत्र,"मामु, यो बलात्कार भनेको के हो ? किन यो बच्चालाई मारेर फालेका ?, आठ वर्षकी मेरी सानी छोरी बारम्बार पत्रिकाका हेडलाइन देखाउँदै सोध्छिन्। उनलाई के बताउने, कसरी बताउने ? नाजवाफ म प्रसंग बदल्छु। अचेल निकै होस गर्छु बलात्कार र हत्याका समाचार भएका पत्रिका छोरीले नभेटाओस् भनेर। समाचार आउने च्यानलमा छोरीको ध्यान नजाओस् भनेर कार्टुनमा भुलाउने प्रयास गर्छु। रौतहटकी एसिडपीडित सुस्मिता दाससँग कुराकानी गर्न कीर्तिपुर अस्पताल जाँदा छोरीलाई पनि सँगै लगेकी थिएँ। आफ्नै छिमेकीले एसिड प्रहार गरेको घटना ध्यान दिएर सुनिरहेकी थिइन् उनले। एक्कासि सोधिन्, मामु, छिमेकी भनेको को हो ? पल्तिरको अंकलले पनि मलाई एसिड हान्छन् होला, अनि दूध डेरीको दाइसँग पनि एसिड छ ? मुनु दिदीले पनि एसिड हान्छ होला मलाई। बाबासँग मात्रै बजार जान हुन्न हो ? थाहा पाउँदै छु, यो समस्या मेरो मात्र होइन। अचेल हरेक आमाको चिन्ता यसरी नै बढ्दैछ। केही दिनअघि निकै तनावमा साथी आयु श्रीले सोध्दै थिइन्, तेरो छोरीले बलात्कार भनेको के हो भनेर सोधेकी छैन ? स्कुलमै बच्चा बलात्कार भएको समाचार हेरेपछि उनकी छोरी ट्वाइलेट जान पनि डराउन थालिछन्। साथी भन्दै थिइन्, युट्युबमा छोरीले भिडियो हेर्लिन् भनेर मोबाइल र ल्यापटपको पासवर्ड चेन्ज गरेकी छु। नियतिजस्तै भएको छ प्रश्नलाई बहाना बनाएर पन्छाउनुपर्ने। चाहन्छु छोरीको मनमा समाजप्रति गलत धारणा नबसोस्। उसले सिकोस्, समाज मानिसनिर्मित सुन्दर संरचना हो। चाहन्छु, कुनै पनि असुरक्षाको भयबिना हुर्कियोस् ऊ। छोरीलाई यो समाज नराम्रो छ, छोरी भएकै कारण हिंसा हुन्छ भनेर समाजप्रति नराम्रो धारणा बनाइदिन चाहन्न। ऊ हुर्कने क्रममा कतै पनि असुरक्षा महसुस नगरोस् भन्ने चाहन्छु। लैंगिक असमानतायुक्त समाजमा छोरीहरू प्रायः डरमै हुर्काइन्छन्। हाम्रो हुर्काइ त्यसरी नै भयो। त्यसैले चाहन्छु, कम्तीमा मेरी छोरी पुस्ताले बन्देजका बारहरूबिना हुर्किन पाऊन्। उन्मुक्त उड्न पाऊन् जिन्दगीको अथाह फराकिलो सगरमा। तर कसरी ? के सामाजिक र लैंगिक हिंसाको त्रासबिना म छोरी हुर्काउन सकूँला ? बिनात्रास हुर्किन पाउनुपर्ने उनकोे अधिकारलाई राज्यले कसरी सम्बोधन गर्ला ? महिला हिंसाविरुद्ध लेख्दै गर्दा छोरीलाई कसरी बताऔं, बलात्कार भनेको के हो ? कसरी व्याख्या गरूँ, छिमेकीले किन एसिड हान्छन् ? सरकारी तथ्यांकले भने मेरै छोरी उमेरका बालिका यौन हिंसाको सबैभन्दा खतरामा रहेको बताउँछ। दिनहुँ आउने बलात्कारका समाचारले बालिका त्रसित छन्। के हामी उनीहरूलाई भयविहीन परिवेश उपलब्ध गराउन सक्छौं ? राष्ट्रिय अनुसन्धान ब्युरो (सीआईबी) को प्रतिवेदनअनुसार नेपालमा १० देखि १५ वर्षसम्मका बालिकामाथि सबैभन्दा बढी बलात्कारको घटना हुने गर्छ। ४८ देखि ६६ प्रतिशत अपराधका पीडित निम्नवर्गीय महिला तथा बालबालिका छन्। यसको संख्या दिनप्रतिदिन बढ्दो क्रममा छ। प्रत्येक महिना देशभर करिब १९२० वटा बलात्कारका घट्ना हुने गर्छन्। यति डरलाग्दो तथ्यांक आफैंले सार्वजनिक गरिरहँदा सरकार यी घटना न्यूनीकरण गर्न गम्भीर भने छैन। बलात्कारलगायतका यौन हिंसा बढ्नुको प्रमुख कारण हो, दण्डहीनता। अपराधीले दण्ड पाएको समाचारले हिंसाका समाचार सिर्जित तनाव घटाउन मद्दत पुर्याउँछ। तर अपराध अनुसन्धान नै कमजोर हुने गरेको अधिवक्ता र अधिकारकर्मीहरू नै बताउने गर्छन्। बालिकामाथि हुने शोषण र हिंसाका अधिकांश मुद्दा अदालतसम्म पुग्न सक्दैनन्। अदालत पुगेका मुद्दाको पनि समयमा फैसला हँदैन। सरकारी तथ्यांकअनुसार सर्वाेच्च अदालतमा आउने बलात्कारका मुद्दामध्ये ७० प्रतिशत मुद्दाको फैसला नै हँदैन। त्यस्तै पुनरावेदन अदालतमा ५८ प्रतिशत र जिल्ला अदालतमा ५९ प्रतिशत मुद्दा लामो समय प्रक्रियामै बस्छन्। जति माथिल्लो तहको अदालतमा गयो त्यति नै ढिलो न्याय निरूपण हुने समस्या छ। केही मुद्दा फैसला भए पनि त्यसको कार्यान्वयन प्रक्रिया अत्यन्तै झन्झन्टिलो छ। न्याय पाउनका लागि पीडितले लामो समय सामाजिक, मानसिक अप्ठ्यारो सहनुपर्ने देखिन्छ। बलात्कार सामाजिक अपराध हो। यसले पीडित महिलालाई शारीरिक, सामाजिक र मानसिक रूपमा असर गरिरहेको हुन्छ। उनीहरूको परिवारलाई समेत लामो समय असर पर्छ। नेपाली समाजमा बलात्कारको आरोपमा सजाय पाएर घर फर्केर कुनै पनि पुरुष सहज जीवनयापन गरिरहेको हुन्छ। उसको कर्तुत समाजले पनि सजिलै बिर्सिदिन्छ। तर उसले बलात्कार गरेको बालिकाको बाँकी जीवन भने प्रायः सहज हुन्न। उनले घरमा बसेर जीवन बिताउने अवस्थासमेत बन्दैन। उनको चरित्रमै खोट देखाइन्छ। हिंसापीडित बालिका र महिलालाई समाजमा पुनस्र्थापित गर्ने कार्यक्रम खोई ? ९५ प्रतिशतभन्दा बढी गरिब तथा निन्नवर्गीय परिवारका बालिका कुनै न कुनै हिंसाको सिकारमा परिरहेका हुन्छन्। तीमध्ये कतिपय घटनामा पीडित परिवारलाई धेरथोर पैसा दिएर मिलाउने गरेको पाइन्छ। अपराध अनुसन्धानमा देखिने चरम लापरबाही र न्याय प्रणालीप्रतिको अविश्वासका कारण यस्तो प्रवृत्ति फस्टाएको पाइन्छ। यस्तो प्रवृत्ति रोक्न राज्यले तत्काल कदम चाल्नुपर्ने आवश्यकता छ। समाचार हेडलाइनमा आउने घटनाले हुर्किंदो उमेरका बालबालिकामाथि कस्तो असर पर्छ, कसैले पनि ध्यान दिएको पाइन्न। न त उनीहरूलाई चाहिने यौन शिक्षा पाठ्यक्रममा समावेश गरिएको छ न त अभिभावकका लागि कुनै प्रभावकारी जानकारी नै दिइएको छ। आज मजस्तै हरेक आमा आफ्ना छोराछोरीका लागि चिन्तित मात्र होइन, आइपर्ने समस्यालाई कसरी समाधान गर्ने उचित जानकारीको अभावमा छट्पटाइरहेका छन्। बच्चा स्कुलबाट फर्कन पाँच मिनेट मात्र ढिलाइ भो भने सबैको मनमा पाँच सय भोल्टको करेन्ट लाग्न थाल्छ। नराम्रो घटनाको कल्पनाले आतंकित हुनुपर्ने आवश्यकता छ। सपनामा पनि आफ्ना बच्चालाई कसैले अपहरण गरिदिएको, नराम्रो घटना भइरहेको मात्रै देखिने गरिन्छ। कहिलेसम्म यो आतंक बोकेर बसिरहनुपर्ने ? समस्या मेरो, मेरो साथीको मात्र होइन, यो त समाजकै समस्या हो। के हामी बालबालिकालाई सुरक्षित र भयविहीन वातावरणको परिकल्पना गर्न सक्छौं ?"
नैतिकताको मापदण्ड,"मैले उसलाई खुसीले औपचारिक रूपमा आदर र सम्मान गरें। मनमा कुनै कुण्ठा, घृणा, द्वेष, आक्रोश, संकोच र पूर्वाग्रह राखिनँ। उसलाई आदर गर्नु मेरो नैतिक कर्तव्य नै थियो। हिन्दु मान्यताअनुसार आफ्ना अग्रजलाई आदर र सम्मान गर्नुपर्छ भन्नेल हाम्रो संस्कृति छ। शत्रुलाई पनि ठीक सल्लाह दिन र राम्रो बाटो देखाउनुपर्छ भन्नेर आदर्श सुक्तिलाई यसै मौकामा सम्झिएँ। ऊ चौघेराको निवासमा हुँदा मैले उसलाई दुईपटक भेट्ने प्रयास गरें, तर पाइनँ। उसलाई भेट गर्नुपर्ने बाध्यताको मेरो उत्कट चाहना र त्यो उसले नचाहने इच्छाबीच जुरेको परिस्थितिजन्य संयोगले मसँग हुन गएको उसको भेटलाई आफ्नो सौभाग्य नै ठानी खुला र शून्य मनले सम्मान गरें। मप्रति उसले गरेको उपेक्षामा त्यस भेटमा उससँग कुनै सोधखोज पनि गरिनँ। वृत्ति विकासमा उसबाट म उपेक्षित भइसकेको छु। मलाई नहुनुपर्ने क्षति र पीडा भइसक्यो, त्यो नोक्सानीको पूर्ति र त्यो स्थान पनि अब मलाई प्राप्तत हुन सक्दैन। त्यसैले मैले उसलाई सामुन्नेस र अनुपस्थितिमा पनि उपेक्षा र अनादर गरिरहनुको तुक छैन। श्रद्धाविहीनको आदरले पनि त आखिर औपचारिकता पूरा गरिहाल्छ नि। उसले मलाई अरूभन्दा फरक हुनुपर्यो भन्ने गर्थ्यो। समान स्तर र सक्षमताबीचको कस्तो फरक हो ? मैले बुझ्न नसके पनि उससँग सोधिनँ। आखिर विलक्षण र असाधारण त कोही पनि थिएनन्। मैले बुझें उससँगको मेरो विगतको औपचारिक भेटघाटले मात्र विश्वा स र आत्मीयता बन्नन सकेको रहेनछ, त्यसैले त म उसबाट उपेक्षित भए हुँला। उसले मलाई उपेक्षा गर्ला भनेर विश्वास नै गरिनँ, त्यसैले उसले गरेको उपेक्षा मैले पत्तै पाउन सकिनँ। उसले पाएको सूचनाबाट म गलतै भए पनि त्यो जानकारी त मैले पाउनै पर्दथ्यो। सिकायत गर्ने, नरुचाउने, प्रतिस्पर्धीले सूचना दिने र ऊ लिने हुँदा उनीहरू र सूचनाबाट प्रभावित भएको म व्यक्तिबीच त नैतिक अनैतिक, सदाचार दूराचार र सक्षम र अक्षमको मापदण्डमा सत्य र धर्म सम्झिएर एक प्रकारले तुलना त गरिनु नै पर्दथ्यो। महत्वाकांक्षी र होडबाजीको आजको संसारमा जोकोहीले पनि आफूसमान वा बढी अरू पनि सक्षम, योग्य र इमानदार छन् भनेर सोच्ने र महसुस गर्ने प्रवृत्ति नै बहुत कम रहने गरेको छ। कसैको पनि क्षमता र कार्य सम्पादनमा असाधारणपन हुनु अपवाद हुने भए पनि ऊ आफू रहेको पोजिसन पनि महत्वपूर्ण नै हुने गर्छ। यो पूर्णतः उपेक्षा नै गर्न नहुने तथ्य हो। मानिसको प्रवृत्ति नै आफूले आफैंलाई र सिद्धान्त, विचार नाता, उठबस र विशेष सेवाबाट नजिक भएका आफ्नालाई मात्र राम्रो, योग्य, सक्षम र इमानदार ठान्नेछ कमजोर प्रवृत्ति हुँदो रहेछ। आफ्नो र आफ्नाको गल्ती, दोष र कमजोरी देख्नेर र महसुस गर्ने प्रवृत्ति नै मानिसमा कहाँ हुन्छ र ? फेरि जोकोही पनि आफ्नो वृत्ति विकासमा अग्रसर र प्रयासरत हुनु मानवीय स्वभाव हुने भए पनि नोकरीको नियमित सेवामा आफ्नो स्थानसम्म सीमित रहने आकांक्षा नै बढी प्रशंसनीय हुने गर्छ। त्यसको अपवाद जोकोही पनि नहुन सक्ला तर आफ्नो अधिकार र स्थान खोज्नु जोकोहीको पनि नैतिक अधिकार त जरुर हुने गर्छ। मानिसले जीवन एक जुनी मात्र बाँच्ने, ऐस र भोग पनि निश्चि्त समय र उमेरसम्म मात्र हुने हो, ती सबै मृत्युपछि पनि घाटसम्मै पुग्दैन भन्ने् कटुसत्यलाई मानिसहरूले बिर्सिरहेको हुँदा रहेछन्। ऊ विद्वान् र संस्थागत कार्यमा धेरै हदसम्म सफल र सबैको आदरणीय पनि थियो। उसबाट गलत निर्णय र कार्य हुन्छन् भनेर सायदै कसैले सोच्थ्यो होला। उसका नजिकका व्यक्तिहरू भन्नेउ गर्थे, धर्ती फाटे र आकाशै झरे पनि ऊ कसैले भनेको सुन्दैन, आफ्नो विवेकले देखेको कार्य गर्छ। ऊ स्वयंले पनि अरूलाई भन्ने गर्थ्यो, फलानाको मनै कालो, अमूक व्यक्तिमै केन्द्रित हुँदा निर्णय र कार्य कहाँ हुन सक्छ र ? उसको कार्यप्रति आशंकाका स्वर आउने गर्दा उसले आफ्ना वरिपरिकालाई भन्नेम गर्थ्यो आजसम्म मैले जानेर कसैलाई अन्याय गरेको छैन, अब पूर्वसन्ध्यामा मैले त्यसो गरूँला र ? आशंका गरेजस्तै उसको कार्य व्यवहारमा परिणत भएपछि ती अभिव्यक्ति सुन्ने उसका नजिक र भित्रिया भएर वृत्ति विकासमा फड्को मार्ने दाउमा रहेका व्यक्तिहरू पनि उसको यस्तो शैलीको कार्य परिणामबाट धोका पाएपछि नै भन्न थाले, उसको त विचार र भन्ने एउटा, गर्ने अर्को कार्य, अरूलाई जे दोष दियो आफूले त्यही गर्ने र नियतै खराब राख्नेथ चटके बानी नै हामीले पहिले पत्तो पाएका रहेनछौं। एउटा संस्था प्रमुखमा हुनुपर्ने समानता, निष्पक्षता, सत्य, धर्म, सदाचार, समभाव, दया, करुणाको स्वभावविपरीत मानवीयविरुद्धका यस्ता खतरनाक कार्यशैली र अन्तरघाती स्वभाव आफ्नै मर्यादा र प्रतिष्ठामका लागि पनि उपयुक्त मानिँदैनन्। व्यक्ति अध्ययन, लेखन र बोल्नमा विद्वान्, शिल्पी र तार्किक भए पनि आवेग, उद्वेग, सनक र लहडमा काम गर्ने स्वभाव, खराब नियत, पूर्वाग्रही र विवेकहीन भएपछि जति गुण, क्षमता र योग्यता भए पनि ती गौण हुन पुग्ने गर्छन्। अझ अचम्मको तथ्य त यिनीहरू नै राज्य र समाजमा न्याय, समानता, भ्रातृत्व र मानव अधिकारको पक्षपाती, भ्रष्टावचारविरोधी र सदाचारीका रूपमा नागरिक समाजका अगुवा भएर भ्रम छर्नसमेत सफल भइरहेका छन्। निष्पक्ष, स्वतन्त्र, इमानदार, तपस्वी, आदर्शवान्, सत्मार्गी र सदाचारी व्यक्ति वास्तविक तथ्यकै भ्रममा परेर उनीहरूको पछिपछि लागेका छन्। नियतिका रूपमा कसैबाट हुने यस्ता कार्य परिणामले जोकोही पनि कार्य र कर्तव्यको मार्ग र निष्ठाकप्रति कत्ति पनि विचलित नभई निरन्तर स्वचित्तले सत्मार्गमा लागिरहनुको अर्को श्रेयस्कर विकल्प हुन सक्दैन। वास्तवमा विवेक नभएका, हठी, घमण्डी, सन्की र लहडी, निष्पक्ष हुनै नसक्ने , मोलाहिजा, स्वार्थ र प्रभावमा पर्ने, काम र निर्णयलगायत हरेक कुरामा आत्मसमर्पण गर्ने, जातीयता र लैंगिकतामा विभिन्नन दृष्टिकोणबाट बढी नै पक्षघाती हुने, अरूको वैशाखी टेकेर निर्देशनमा चल्ने र आफ्ना नजिकप्रति अकारण नै बढी झुकाव र विश्वास राख्ने व्यक्ति उच्च पदमा बस्न नैतिक रूपले सुहाउँदैन। उनीहरू जति उच्च भए पनि तिनले न त निष्पहक्ष भएर कार्य गर्न, न त सबैको आदरणीय नै हुन सक्छन्। त्यसो त मूल्यांकन गर्ने व्यक्ति मूल्यांकित हुनेभन्दा सदाचार र नैतिकताको तुलनामा बढी उच्च हुनुपर्ने हुन्छ। अनैतिकले नैतिकवान् र दुराचारीले सदाचारीलाई र साथै जातीयता र लैंगिकतामा अन्धो पक्षपाती, आफू, आफ्ना र आफन्त विरुद्धका सूचना सबै झूटा र अरूविरुद्धका सूचना बनाउने, सुन्ने र ती सबै साँचो हुने पूर्वाग्रही सोच मात्र राख्नेआले मूल्यांकन गर्न नै सुहाउँदैन। गलत निर्णय भए पनि शक्तिको अगाडि मानिस नतमस्तक हुने रहेछ भने अन्यायमा परेको व्यक्ति शक्तिविरुद्ध आक्रोशित भई प्रतिकार गर्नेबाहेक अरू उपाय पनि प्रायशः निष्प्रभावी नै हुने गर्छ। मानिसले आफू नै सर्वगुण र क्षमताले सम्पन्नक र सर्वशक्तिवान् छु र सर्वकाल भइरहन्छु भन्नेन सम्झी शक्तिशाली भएको मौकामै आफ्नै अभीष्ट पूरा गर्नेतर्फ अग्रसर हुनु हुँदैन। शक्ति र बलको आडमा गरिने कुनै पनि कार्यले दुष्परिणाम ल्याउन सक्छ। सत्ता र शक्तिको उन्मादले मत्ता हात्ती झैं आफ्नै अभीष्ट मात्र पूरा गर्न खोज्दाको परिणाम अन्ततः आफ्नै अवमूल्यन हुने तथ्य अवश्यम्भावी छ। अभीष्ट शक्तिको उन्माद र स्वेच्छाचारिताले मात्र पूरा हुने र त्यो पूरा गर्न केही समय लाग्ने हुँदा त्यसबीचका अवरोध हटाउन अघिदेखि नै षड्यतन्त्रको चक्रव्युह रच्दै बढ्नुपर्ने हुन्छ। यसैले शक्ति, षड्यन्त्र र अभीष्ट खराब नियत राख्ने व्यक्तिका पर्याय हुने रहेछन्। मेरा अभिभावक भन्नुरहुन्थ्यो, सय भारी खर काट्ने र त्यसमा आगो लगाउने व्यक्तिलाई समान रूपमा राख्ने हुँदैन। गुहु र गोबरलाई छुट्याउनुपर्छ, साधुलाई सुली र चोरलाई चौतारी हुनु हुँदैन। कुनै पनि संस्थामा आज यी सूक्तिहरूको कुनै अर्थ नै छैन। कसैका पञ्चिपराध पनि माफ हुने, कसैका आङका जुम्रा पनि भैंसीसरह देख्नेे परिपाटी नै स्थायी नीति बन्न गइरहेको छ। इमानीको समाउने ठाउँ हुन्छ, बेइमानीको केही पनि हुँदो रहेनछ। विद्वान् नै बुद्धिजीवी र सज्जसन हुने गर्छन्, धूर्त, फटाहा र बदनियती हुँदैनन् भन्नेन हाम्रो बुझाइ रहेको छ। व्यक्ति जति विद्वान् हुन्छ, त्यत्तिकै खतरनाक पनि हुन्छन् भन्नेन उक्तिलाई हामीले कमै मात्र बुझ्ने र सम्झने गरेका छौं। तर राज्य सञ्चा्लनका क्रियाकलापमा यी मान्यता विषाक्त रूपमा स्वचालित रहने गरेको तथ्यप्रति हामीमध्ये कमै मात्र जानकार रहने गरेका छौं। विद्वान् व्यक्तिबाट राज्य सञ्चाालनमा हुने उसका त्यस्ता खतरनाक कार्यशैली र निर्णयबाट पर्ने दूरगामी प्रभाव एवम् परिणामले राज्य र संस्थामा लामो समयसम्म नराम्रो प्रभाव पारिरहन्छ। विगत केही महिनादेखि म भिन्नर सोचाइबाट अघि बढिरहेको छु। कुनै अप्रत्याशित घटनाले मानिसको सोचाइ र स्वभावदेखि अन्य क्रियाकलापसम्ममा विल्कुलै परिवर्तन ल्याउने रहेछ। यस्ता घटना कसैबाट दुराशययुक्त र नियोजित रूपमा गरिने र हुने भए पनि सम्बन्धितलाई अप्रत्याशित र आकस्मिक रूपमा भएको महसुस हुने गर्छ। व्यक्तिका जीवनमा निराशा, हतोत्साही, कमजोर आत्मबल, नकारात्मक सोचाइ र कर्मप्रति वितृष्णा नल्याउने होइन। नियतिका रूपमा कसैबाट हुने यस्ता कार्य परिणामले जोकोही पनि कार्य र कर्तव्यको मार्ग र निष्ठाइप्रति कत्ति पनि विचलित नभई निरन्तर स्वचित्तले सत्मार्गमा लागिरहनुको अर्को श्रेयस्कर विकल्प हुन सक्दैन। जगत्लाई यस्ता आकस्मिक घटनाबाट पर्ने भ्रममा विश्वारस दिलाउने योभन्दा अर्को उत्तम बाटो नै हुन नसक्दो रहेछ। कोही कसैबाट उपेक्षित भए पनि उसप्रतिको मानवीय सम्मान र व्यवहारमा न्यूनतम मान्यताका मापदण्डहरूलाई त्यागिहाल्नु हुँदैन। अन्याय गर्नेभन्दा अन्याय सहने नै बढी दोषी हुने गर्छ, तर त्यसको सट्टामा प्रतिकार, दुव्र्यवहार, अमर्यादित र अमानवीय शैलीमा व्यवहार गर्नु पनि किमार्थ उचित होइन। अन्यायीलाई सम्मान र आदर गर्नुको अर्थ उसले गरेको अन्यायपूर्ण कार्यलाई स्विकारेको पनि मान्नु हुँदैन। यस ब्रह्माण्डमा ईश्वदरीय प्रभाव व्याप्त छ। निश्चतय पनि उनले हामी मानव जगत्बाट भए गरिएका न्यायअन्याय, सत्कर्म र दुष्कर्मको कार्य र व्यवहार आत्माको सम्बन्धबाट नियालिरहेका हुन्छन्। संस्थाभित्र र बाहिर पनि सार्वजनिक रूपमै बौद्धिक र तटस्थ समुदायले सार्वजनिक जिम्मेवारीको उच्च स्थानमा बसेका व्यक्तिहरूबाट भएगरेका कार्यमा मूल्यांकन गरेर एक प्रकारको आफ्नै धारणा पनि बनाइरहेका हुन्छन्। हामीले यसैको अनुभूतिबाटै सन्तोष लिने हो। अन्त्यमा, योग्यता, क्षमता, विद्वता, नैतिकता, सदनियत र विवेक अलगअलग चिज भए पनि ती सबै हरेक अंग र संस्थाबाट वस्तुगत रूपमै अंगीकार हुन सकेमा यथार्थमा ती सबैको आस्था र विश्वासको केन्द्र बन्नण जान्छन्, अन्यथा तीप्रति औपचारिकबाहेक अन्तस्करणबाट वास्तविक श्रद्धा, आस्था र विश्वास भने हुन सक्दैन। आस्थासहित र रहितको विश्वास र सम्मान भने दुई पृथक् चिज हुन्, जोकोहीबाट पनि भएका पीडा बिर्सिएर उसलाई हार्दिकताका साथ श्रद्धा गर्न र उसप्रति आस्था राख्न् त कसैको मनले पनि मान्दैन। आस्था र श्रद्धा त कसैको कर्मप्रतिको अनुभूतिबाट स्वाभाविक रूपमा हृदयदेखि नै स्वतः आउने चिज हुन्। केसी सर्वोच्च अदालतका न्यायाधीश हुन्।"
भूपरिवेष्ठित राष्ट्रको समृद्धि,"सन्तुलित सम्बन्ध राख्न सकेमा मुलुकको विकास प्रक्रियाले गति लिनेछ भौगोलिक अवस्थितिले मुलुकको समृद्धि र विकासलाई सहज बनाउँछ। सामुद्रिक यातायातको सहजताका कारण विश्वमा सामुद्रिक पहँच भएका मुलुकहरू समृद्धिको मार्गमा अघि बढेका छन्। प्रकृतिलाई विजय गर्ने विषय चानचुने होइन। प्राकृतिक सम्पदामा आधिपत्य जमाउँदै त्यसमा अधिकार स्थापित गर्ने र प्राकृतिक स्रोतलाई समृद्धिको आधार बनाउने अभ्यास पनि देखिन्छ। विश्वमा थोरै संख्यामा रहेका नेपालसमेतका भूपरिवेष्ठित मुलुकहरू समुद्रसम्मको सहज पहँचको अभावमा विकासमा पछि परेको महसुस भएको छ। अन्तर्राष्ट्रिय तहमा नै भूपरिवेष्ठित राष्ट्रका सामुद्रिक पहुँच सहज गर्न विभिन्न अभिसन्धिहरू हुँदै पनि आएका छन्। सन् १९५८ को सामुद्रिक विषयसँग सम्बन्धित महासन्धि हँदै सन् १९८२ को सामुद्रिक कानुनसम्बन्धी अन्तर्राष्ट्रिय महासन्धिसम्म आइपुग्दा यी विभिन्न कानुनी प्रबन्धहरूले अन्तर्राष्ट्रिय तहमै भूपरिवेष्ठित मुलुकको समुद्रसँगको पहुँचलाई सहज बनाउन खोजेको देखिन्छ। भौगोलिक विकटताका कारण सडक सन्जाल कमजोर रहेको र हवाई यातायात पर्याप्त र प्रभावकारी एवं भरपर्दो नभएको सन्दर्भमा मुलुकको विकास प्रयासमा समुद्रसम्मको सहज पहँच अपरिहार्य हुन्छ। दैनिक उपभोग्य वस्तुदेखि विकास निर्माणमा प्रयोग हुने नवीन उपकरणहरूको प्राप्तिमा समेत समुद्रसम्मको पहँच अत्यावश्यक छ। सामुद्रिक कानुनको विकाससँग भूपरिवेष्ठित राष्ट्रहरूलाई समुद्रमा चल्ने जहाजमा झन्डाको अधिकार प्रदान गर्नुअगाडि निकै प्रयत्न भए। भूपरिवेष्ठित मुलुकलाई समुद्रसम्मको पहुँच दिने भए पनि छिमेकी देशहरूसँगको पारस्परिकताका आधारमा भूपरिवेष्ठित राष्ट्रहरूले समुद्रसम्मको आवागमनको अधिकार प्राप्त गर्ने भन्ने विषय सधैं उठ्ने गरेको पाइन्छ। कोस्टल स्टेट (छिमेकी देश) ले पारस्परिकताका आधारमा पारवहन मार्ग उपलब्ध गराउनुपर्छ भनिन्छ। भूपरिवेष्ठित राष्ट्रलाई पारवहनको अधिकार रहने विषयमा ह्युगो ग्रोसियसले वकालत सुरु गरे। पारवहनको अधिकार कुनै छिमेकी मुलुकको स्वेच्छामा सीमित रहनु हँदैन भन्ने उनको विचार थियो। भूपरिवेष्ठित मुलुकले समुद्रसम्मको सहज आवागमनको अधिकार राख्छन् भन्ने विषय केही निश्चित सैद्धान्तिक जगमा अडिएको छ। समुद्रलाई विश्व जगत्को साझा सम्पत्ति मान्ने मत एकातर्फ छ भने निर्बाध रूपमा विश्वका ठाउँठाउँमा आवागमनको अधिकार रहन्छ भन्ने अर्को सिद्धान्त पनि छ। सार्वभौमिक रूपमा विश्वमा रहने मुलुकहरू समान हुने र त्यस्ता पारवहन मार्गमा सबैको हक लाग्छ भन्ने मत पनि छ। जे भए पनि विश्वमा थोरै संख्यामा रहेका भूपरिवेष्ठित मुलुकलाई निर्बाध रूपमा समुद्रसम्म आवागमनको अधिकार प्रदान गर्न र समुद्रमा आफ्नो झन्डा राखी व्यापार एवं पारवहन गर्न पाउने अधिकार प्रदान गर्नसमेत राष्ट्रहरू सहमत भएकै छन्। सर्भिच्युडको अधिकारको सैद्धान्तिक पक्षले पारस्परिकता खोज्छ। पारवहनको अधिकार प्रदान गर्ने राष्ट्रले आफूलाई असुविधा मान्ने अवस्था हुनु हुँदैन। त्यस्तो असुविधा निर्धारणको विषय मनोगत मात्र हुन सक्दैन। भूपरिवेष्ठित राष्ट्रको अधिकारलाई पारस्परिक सम्बन्धमा बढी आधारित बनाइँदा पारवहन मार्गको विषय थप पेचिलो बन्ने र मार्ग प्रदान गर्ने र माग गर्ने राष्ट्रबीच उँचोनिचोको भावना आउनेछ। विश्वका सम्पूर्ण सार्वभौम सम्पन्न मुलुकहरू समान रहने परिप्रेक्ष्यमा भौगोलिक रूपमा बाह्य आवागमनको बन्धनमा परेका मुलुकलाई निःस्वार्थ सहयोग गर्नु छिमेकी देशको कर्तव्य नै हुने संस्कारको विकास गर्नु जरुरी छ। भौगोलिक विकटतामा पनि योजनाबद्ध विकास प्रयासबाट प्राप्त उपलब्धिले समृद्धि दिन सकेको अवस्थामा समुद्रसम्मको पारवहनको अधिकार प्राप्तिको महत्व बढ्छ। गरिबहरू झनै गरिबीमा फस्ने गरिबीको दुष्चक्र झैं भूपरिवेष्ठितताका कारण विकासमा पछाडि परेका मुलुकलाई समुद्रसम्मको पहँचको झन् महत्व हुन्छ। विश्व परिवेशमा कुनै पनि सार्वभौमसत्तासम्पन्न मुलुकको स्वतन्त्र अस्तित्वको सम्मान गर्दै पारस्परिकताका आधारमा व्यवहार गर्नुपर्ने दायित्वलाई कसैले भुल्न सक्दैन। सन् १९८२ को सामुद्रिक कानुनसम्बन्धी महासन्धिले प्रदान गरेका अधिकारहरूको प्रयोगमा भूपरिवेष्ठित देश लाग्नुपर्छ। नेपालको सन्दर्भमा तीनतिरको नाकामा भारततर्फ केन्द्रित हुनुपर्ने र उत्तरी नाकामा मात्र चीनतर्फको मार्गको पहिचान भएको छ। हालै मात्र छिमेकी मुलुक चीनले आफ्नो भूमिबाट नेपाललाई सामुद्रिक पहुँच दिन सहमत भएको विषय बाहिर आउनु स्वागतयोग्य हो। विकल्पहरू भएको अवस्थामा अब एकै मुलुकसँगको निर्भरता क्रमशः हट्दै जाने हुँदा अकल्पनीय नाकाबन्दीको सामना मुलुकले समयसमयमा गर्नुपर्ने अवस्थाबाट मुक्ति मिल्ने विश्वास गर्न सकिन्छ। अन्तर्राष्ट्रिय तहमा स्थापित भूपरिवेष्ठित राष्ट्रका अधिकारहरू पारस्परिकतामा आधारित हुने हँदा दुवै छिमेकी मुलुकसँगको सम्बन्धलाई समदूरीमा राखिनु जरुरी हुन्छ। नेपाल अब भूपरिवेष्ठित होइन, समुद्रहरूलाई भूगोलले जोड्ने देश (ल्यान्ड लक होइन ल्यान्ड लिंक) का रूपमा चिनिनुपर्छ। भूपरिवेष्ठित राष्ट्रलाई कनेक्टिभिटीले विश्वको सभ्यता, संस्कृतिसँग समेत जोड्ने हुँदा अब ल्यान्ड लकबाट ल्यान्ड लिंकमा रूपान्तरण हुन जरुरी भएको छ। नेपाल र भारतबीच सम्पन्न व्यापार तथा पारवहन सन्धिको समयानुकूल परिमार्जन हुँदै आएका छन्, जसबाट नेपालले समुद्रसम्मको पहुँचलाई सहज तुल्याउन सक्छ। नेपालको विकास प्रयासमा विभिन्न मित्रराष्ट्रहरूबाट ऋण एवं अनुदानका माध्यमबाट सहयोग हुँदै आए पनि ऋण एवं सहायताको प्रभावकारी परिचालन गरी मुलुकको समृद्धि र विकासका लागिसमेत समुद्रसम्मको सहज पहँच हुन सके विकास प्रयासले सहजै गति लिन सक्छ। भूपरिवेष्ठित राष्ट्रका आवश्यकता सम्बोधन गरिसकेपछि उक्त अधिकार प्रयोग गर्न पारस्परिकतामा आधारित रहनुपर्ने बनाइँदा सधैं समुद्रसम्मको पहुँचको अधिकार दिने राष्ट्रप्रति अनुग्रहित बन्नुपर्ने अवस्था अन्त्य हुन जरुरी छ, जसका लागि भूपरिवेष्ठित राष्ट्रको समुद्रसम्म पहुँचका लागि पारवहन स्वतन्त्रतालाई सम्मान गरिनु जरुरी छ। प्राकृतिक रूपमा भूगोलको बन्धनमा परेका राष्ट्रहरूको समेत समुद्रमा समान अधिकार सुनिश्चित गर्न विश्व समुदाय सकारात्मक नै देखिन्छन्। विकास र समृद्धि सबैको पहिलो चाहना हुनुपर्छ। आवागमनबाट वञ्चित हुँदा आइपर्ने कठिनाइ हटाउँदै आपसी सम्बन्ध बलियो बनाउन मुलुकहरूबीच समझदारी हुन सकारात्मक छ। नेपाल र भारतबीचको सामाजिक, सांस्कृतिक सम्बन्धको लामो इतिहास भएको सन्दर्भमा भूपरिवेष्ठित मुलुक नेपाललाई समुद्रसम्मको आवागमनको अधिकार सहज र प्रभावकारी रूपमा प्रदान गर्न भारतसमेत सहमत नहुनुपर्ने कारण छैन। विगतमा भारततर्फको मार्ग मात्र हुँदा भारततर्फको मार्गमा अवरोध हँदा मुलुकले असहज अवस्थाको सामना गर्नुपरेको तीतो यथार्थ हाम्रासामु छन्। तर पनि नेपाल र भारतबीच हुँदै आएको व्यापार तथा पारवहन सन्धिलाई समयानुकूल परिमार्जन हुँदै आएको छ। व्यापारसँग पारवहनको विषयलाई भारतले समेत महत्व दिँदै आएको छ भने नेपालको आयात व्यापारको ठूलो हिस्सा ओगटेको भारतसँग पारस्परिकताका आधारमा सम्बन्ध दिगो राख्नु नेपालका लागि चुनौतीको समेत विषय छ। व्यापार तथा पारवहनको घनिष्ट सम्बन्ध हुने र अन्तर्राष्ट्रिय दायित्वका रूपमा रहेको पारवहनको विषयमा भूपरिवेष्ठित मुलुकले आफ्नो विकासका लागि अग्रगामी कदम चाल्न सक्नुपर्छ। बाह्य व्यापारका क्षेत्रमा नेपालको कुल व्यापारमध्ये वस्तु निर्यातको वृद्धिदर घट्दै गएको देखिएको छ। आर्थिक वर्ष २०६१६२ मा कुल व्यापारमा वस्तु निर्यातको अंश २८२ प्रतिशत रहेकोमा आव २०७३७४ मा वस्तु निर्यातको अंश ६९ मा सीमित हुन पुगेको छ। समग्रतामा हेर्दा मुलुकबाट निकासी हुन सक्ने उत्पादनमा आएको संकुचनका कारणसमेत यस्तो अवस्था देखा परेको हो। आपूर्ति व्यवस्थामा सहजतालाई व्यापार वृद्धिको कारण मानिँदै आएको छ। गत आव २०७४७५ को प्रथम आठ महिनामा भारततर्फ ९८ प्रतिशत र चीनतर्फ ६२ प्रतिशत निर्यात बढेको तथ्यांकले समेत नेपालले भारतका साथसाथै चीनसँगको समेत व्यापारलाई प्राथमिकता दिई पारवहन सुविधालाई अधिकारका रूपमा स्थापित गर्ने प्रयत्न गर्नुपर्छ। अलैंची, धागो, जुटका सामान, अदुवा एवं जडीबुटीजस्ता भारततर्फ बढी निर्यात हुने उत्पादन र पश्मिना, हस्तकला, उनी गलैंचा, तयारी पोसाकजस्ता चीनतर्फ निर्यात हुने वस्तु उत्पादनमा जोड दिई उत्पादित सामग्रीलाई विश्व बजारसम्म पुर्याउन छिमेकी मुलुकको पारवहन मार्ग प्रयोग गर्न सक्नुपर्छ। भारत एवं चीनबाट बढी आयात हुने सामग्रीमध्ये मेसिनरी तथा पाटपुर्जा, सञ्चारका उपकरण, टेलिभिजन तथा पाटपुर्जा, तयारी पोसाक, औषधोपचारका साधनसमेतको उत्पादन स्वदेशमै गर्न आवश्यक पूर्वाधार नेपालमै तयार गर्न सके अधिक मात्रामा रहेको आयात प्रतिस्थापन हुन सक्छ। साथमा यससँग जोडिएको विषय उपभोक्तामा विलासिताका साधन बढी प्रयोग गर्ने संस्कृति न्यूनीकरण गर्नेतर्फ पनि बेलैमा सोचिनुपर्छ। नेपाल भूपरिवेष्ठित भए पनि समयानुकूल परिभाषा फेर्दै समुद्रलाई जमिनले जोड्ने संयोजनकारी राष्ट्र बन्न सक्नेमा शंका गर्नुपर्ने ठाउँ छैन। अन्तर्राष्ट्रिय तहमा व्यापार विस्तारबाट समृद्ध नेपाल सुखी नेपालीको लक्ष्य सहज रूपमा प्राप्त हुन सक्छ। नेपाल सदस्य रहेको सार्क एवं बिम्स्टेकजस्ता क्षेत्रीय संगठन होस् वा संयुक्त राष्ट्रसंघजस्ता संगठनको मञ्चलाई आफ्ना अधिकारहरूको वकालत गर्ने साझा थलोका रूपमा लिँदै प्रशासनिक एवं प्राविधिक दक्षता अभिवृद्धि गर्न सके नेपालजस्ता मुलुकको विकासले गति लिन सक्नेछ। छिमेकी मुलुक चीनले ल्याएको बेल्ट एन्ड रोडको दीर्घकालीन सोचबाट नेपालले समेत लाभ लिन सक्नुपर्छ। यो अवधारणाले कनेक्टिभिटी र सहकार्यमा जोड दिएको छ। विश्व बजारमा पहुँच बढाउन, व्यापार वृद्धि गर्नसमेत पारवहनको अधिकार स्थापित भएमा मद्दत पुग्छ। यसका लागि नेपालजस्ता भूपरिवेष्ठित मुलुकले पारस्परिकताका आधारमा आफ्नो क्षमता अभिवृद्धि गरेर समुद्रसम्म आफ्नो निर्बाध उपस्थितिलाई संस्थागत गर्न सक्नुपर्छ। विश्व बजारमा दोस्रो ठूलो अर्थतन्त्र भएको मुलुक चीनले हामीलाई आफ्नो सामुद्रिक पोर्टहरूसम्मको पहुँच दिने विषय सुखद रूपमा आएको छ। नेपालको भौगोलिक अवस्थितिका आधारमा समेत छिमेकी मुलुक चीन एवं दक्षिण एसियाली मुलुकबीच भूगोलका आधारमा समेत नेपालले पुल बन्न सक्ने देखिन्छ। हालै बेल्ट एन्ड रोडसम्बन्धी अन्तर्राष्ट्रिय सम्मेलन उद्घाटनका क्रममा प्रधानमन्त्री केपी ओलीले नेपालजस्ता मुलुकले अब विश्व समुदायलाई भौतिक र भौगोलिक रूपमा मात्र नभई सांस्कृतिक र सभ्यतालाई समेत जोड्ने सक्ने पुलको काम गर्नुपर्छ भन्नुलाई सकारात्मक रूपमा लिन सकिन्छ। भूपरिवेष्ठित राष्ट्रलाई कनेक्टिभिटीले विश्वको सभ्यता, संस्कृतिसँग समेत जोड्ने हुँदा अब ल्यान्ड लकबाट ल्यान्ड लिंकमा रूपान्तरण हुन जरुरी भएको छ। नेपाल र भारतबीचको सम्बन्धमा यदाकदा देखापर्ने उतारचढावलाई व्यवस्थापन गर्नु जरुरी छ। सिद्धान्ततः गर्न नमिल्ने नाकाबन्दीको मारमा नेपालले बस्नुपरेको तीतो अनुभव हामीसँग छ। भारतकेन्द्रित व्यापार र पारवहनमा यदाकदा आउने अवरोधका कारण मित्रराष्ट्र चीनतर्फ समेत नेपालले पारवहन मार्गको खोजी गरेको छ। तुलनात्मक रूपमा पारवहनका लागि भारतको मार्ग सहज हुने भए पनि हाल वैकल्पिक रूपमा चीनको मार्ग प्रयोग गर्ने र क्रमशः व्यवस्थित बनाउँदै लैजान सके नेपाल एक भूपरिवेष्ठित मुलुक भए पनि खुलारूपमा विश्वबजारमा हुने व्यापारिक गतिविधिमा प्रवेश पाउन सक्ने देखिन्छ। विश्वबजारमा सहज प्रवेश पाएपश्चात् विश्व व्यापार संगठनको सदस्य भएको सार्थकता हुनेछ। विश्वका व्यापारिक गतिविधिमा संलग्नताले समृद्धिको मार्गप्रशस्त गर्छ। नेपालले सन्तुलित आधारमा छिमेकी मुलुकहरूसँग सम्बन्ध राख्न सके आगामी दिनहरूमा मुलुकको विकास प्रक्रियाले गति लिने विश्वास गर्न सकिन्छ। कुइकेल सर्वोच्च अदालतका सहरजिस्ट्रार हुन्।"
प्रधानसेनापतिका चुनौती,"सेनाले आफूलाई दिएको जिम्मेवारी समयमा पूरा गर्ने र त्यसमा पारदर्शिता अपनाउन आवश्यक छ संगठनभित्र समस्या रहेको स्वीकारोक्ति नै सुधारको पहिलो कदम हो, नेपाली सेनाको त्रिचालीसौं प्रधानसेनापतिको जिम्मेवारी सम्हाल्दै गर्दा पूर्णचन्द्र थापाले भने। सेनाको बारेमा बाहिर आएका हल्लाको आंशिक पुष्टि गर्दै उनले सुधारको खाका नै प्रस्तुत गरे। पृथ्वीनारायण शाह मुलुकको एकताको प्रतीक मात्र नभएर नेपाली सेनाका कुशल नेतृत्वको आरम्भकर्ताका रूपमा चित्रण गर्दै सेनाले राष्ट्रिय एकतामा प्रहार हुन नदिने वाचा पनि थापाले गरे। नेपाली सेना समाजको उपज हो र यसका आरम्भकर्ता पृथ्वीनारायणकै पथमा अडेर एक सूत्रमा जनता जोड्ने कामको निरन्तरता सेनाले दिइरहनेछ, थापाले भने, नेपाली नागरिक र सेना एकअर्काका परिपूरक हुन्। समाजमा एकता भाँड्ने कुकृत्यको आरम्भ भएकाले सेनाले सचेत र संयमित भएर सबै परिदृश्य नियालिरहेको उनको भनाइ थियो। लामो द्वन्द्वको अन्त्यसँगै संविधान जारी भई तीनै तहका निर्वाचन सम्पन्न भएपछि मुलुक स्थिरता र समृद्धितर्फ उन्मुख भइरहेको आम बुझाइप्रति सेना सहमत देखिन्छ। तर केही स्वदेशी तथा विदेशी तत्वउत्प्रेरकको कारण मुलुक अहिले पनि समस्यारहित नभएकोमा चिन्ता सेनाको छ। सेनाले यसको अवगत सरकारलाई गराइसकेको छ। बाह्य र आन्तरिक सुरक्षाको अन्तरसम्बन्धका कारण आन्तरिक द्वन्द्वको पुनरावृत्तिको सम्भावना रहेको सेनाको विश्लेषण छ। संकीर्ण जातिवाद, कट्टर क्षेत्रीयतावाद र धार्मिक असहिष्णुताका कारण विविधतामा आधारित राष्ट्रिय एकतामा प्रहार भएको छ, प्रधानसेनापति थापाले मातहतलाई सम्बोधन गर्दै भने, सामाजिक सद्भाव र राष्ट्रिय सुरक्षामा खलल पार्न केही पक्ष उद्यत् छन्। विखण्डनकारी, संविधानविरोधी र केही अतिवादी समूहले नेपाललाई पुनः अस्थिर र असफल बनाउने तयारी गरिरहेका सूचकहरू देख्न सकिन्छ। राष्ट्रिय हितविरोधी तत्वलाई नियन्त्रणमा राख्न सेनाले सरकारसँग आग्रह पनि गरेको छ। यस्ता समस्या समयमै समाधान गर्न नसके मुलुकलाई ठूलो नोक्सान पुग्ने विश्लेषण पनि सेनाको छ। यस्ता तत्वलाई समयमा निस्तेज गर्न सेनाले सरकारसँग उपयुक्त निर्देशनको अपेक्षासमेत गरेको समेत आन्तरिक सर्कुलरमा उल्लेख छ। प्रधानसेनापति थापाले सेनाका रथी, अधिकृत र सकलदर्जालाई पहिलो सम्बोधन गर्ने क्रममा पनि यस्ता विषय उठाएका थिए। उनले सेनामा रहेका समस्याको फेहरिस्त सुनाउँदै सेनालाई व्यवसाय (व्यापार) मा संलग्न नगराई व्यावसायिक बनाउने बताएका छन्। सेनालाई लोकतन्त्रीकरण नभई चेन अफ कमान्ड मा चल्ने भएकाले व्यावसायीकरण गर्ने नेतृत्वको लक्ष्य छ। सेना सरकारको निर्णय र संविधानको पालनकर्ता रहेकाले स्वतः लोकतन्त्रीकरणको पक्षमा देखिन्छ। सेनाले आफ्नो लक्ष हासिल गर्नेक्रममा विविध समस्या, खतरा र चुनौती नभएका होइनन्। त्यसलाई पन्छाउँदै मुलुकको प्रतिरक्षाका लागि सेना रणनीतिक योजनामा रहेको स्पष्ट देखिन्छ। अधिकृतमा वृत्ति विकासको असन्तुलनबीचको निराशा, शान्ति सेनामा सहभागिता हुँदै गएको ढिलाइ, वित्तीय अनुशासनमा आएको ह्रासलाई सेनाले सुधार गर्नुपर्ने चुनौती छ। हतियार र उपकरणको विविधताले निम्त्याएको चुनौती, जवानलाई सबल वासस्थानको कमी, सैनिक सामग्रीमा परनिर्भरता, कल्याणकारी कार्यको अनुत्पादक ढाँचा, आधुनिकीकरणमा बजेट अभाव, प्रशासनिक ढिलासुस्तीलगायत समस्या रहेको स्वीकारोक्ति प्रधानसेनापतिको छ। सेनाको नेतृत्व सम्हालेको दिनदेखि नै सेवानिवृत्त हुने दिनगन्ती सुरु भएको भन्दै प्रधानसेनापति थापाले भने, हामीले प्रयास गर्ने र सरकारको उचित निर्णय निर्देशन सरकारको पर्खने नै हो। कामको वातावरण बनाउने जिम्मेवारी प्रमुखको हो भने उनलाई सघाउने जिम्मेवारी बाँकी सबैकोे। विगत फर्केर समय व्यतीत गर्नेभन्दा कमीकमजोरी पहिचान गरी आगामी दिनलाई अब्बल बनाउनेतर्फ लाग्नुपर्नेमा पछिल्लो नेतृत्वको ध्यान जान आवश्यक छ। प्रणालीलाई चुनौती दिने र चेन अफ कमान्ड तोड्नेको संरक्षण र स्विकार्ने चुनौती पनि सैनिक नेतृत्वसमक्ष छ। राजनीति संरक्षण, आफन्त, साथीभाइ र निकटताले थिलोथिलो हुने क्रममा रहेको नेपाली सेनाको ध्यान यस्तो प्रवृत्ति नियन्त्रण गर्नेतर्फ जानु आवश्यक छ। हुन त प्रधानसेनापतिले पटकपटक भनेका छन्, संगठन एक ढिक्का भए मात्र काम गर्न सहज हुन्छ। अधिकृत सही मार्गमा हिँडे फौजलाई पनि त्यसको प्रभाव पर्छ। सेनामा पनि व्यक्तिगत स्वार्थ देखा पर्न थालेकाले त्यो स्वार्थबाट माथि उठ्न मेरो सबैलाई निर्देशन छ। सेनाको कल्याणकारी कार्य अन्य मुलुकमा झैं सरकार र आफैंले सञ्चालन गर्ने ब्यारेकको आसपासमा सैन्य आवासहरू तय गरिदिने, सेनामा रहेकाको बालबालिका पढाउने व्यवस्था गरिदिने जस्ता विषयमा सरकारको ध्यान पुग्न अझै सकेको छैन। सैनिक अनुशासन, नैतिकता, र आचरणको सवालमा जस्तोसुकै कठोर निर्णय लिन पछि नपर्ने धारणा बनाएका थापाले आफ्नो वक्तव्यमा भनेका छन्, आफ्ना व्यक्तिगत स्वार्थपूर्तिका लागि नेता र उच्चाधिकारीको घरघर चहार्ने र दुःख दिने कार्य हावी भएको महसुस भएको छ। यस्तो प्रवृत्ति दोहोरिएमा त्यस्ता व्यक्ति सजायको भागीदार हुनेछन्। सेनामा राम्रो छवि बनाएका र कल्याणकारी कोषका कारण सेना दुर्नाम हुनबाट जोगाउन सफल व्यक्ति हुन् प्रधानसेनापति थापा। त्यसैले थापा सेनालाई चेन अफ कमान्डमा राख्न सक्षम ठहरिने आशा गर्न सकिन्छ। सामान्य जीवनशैलीका पक्षधर थापा बाहिर जति सीधा देखिन्छन्, गलत कार्य गर्ने र उत्प्रेरित गर्नेप्रति त्यत्तिकै कठोर रहेको उनका समकक्षी बताउँछन्। सेनामा व्याप्त नक्कली सर्टिफिकेट, नागरिकतालगायतको किर्ते काम र भर्नामा हुने चलखेलमा देखिएका गतिविधि नियन्त्रणको छानबिन गर्न थापालाई सहज भने छैन। पृतना, गण र गुल्महरूले खेलकुद तथा केही सामाजिक काम भन्दै सेनाभित्र र बाहिरबाट रकम उठाउने गरेका विषयमा प्रधानसेनापति थापाले निर्मम प्रहार गरिसकेका छन्। भर्ना छनोट, शान्ति सेना छनोट, शान्ति सेना तथा सरुवा बढुवा आदि कार्य नियमसंगत नभएका गुनासाप्रति उनी सचेत मात्र छैनन्, त्यस्तो प्रवृत्ति निरुत्साही बनाउन प्रयासरत पनि। सेनाभित्रको भ्रष्टाचार र राजनीतिक नेतृत्वले सेनालाई उपयोग गरेर आफ्नो हिस्सा सुरक्षित गरेको भन्नेजस्ता आरोपबाट सेना मुक्त हुनुपर्छ। सेनाभित्र भ्रष्टाचार हेर्ने निकाय सैनिक विशेष अदालतलाई चुस्त बनाउनुपर्ने आवश्यकता छ। कल्याणकारी कोषको पारदर्शिता अहिलेको आवश्यकता हो। जनमानसमा सेनाप्रति रहेको पछिल्लो दृष्टिकोण परिवर्तन गर्नु कम चुनौतीपूर्ण छैन। त्यसका लागि सेनाले आफूलाई दिएको जिम्मेवारी समयमा पूरा गर्ने र त्यसमा पारदर्शिता अपनाउन आवश्यक छ। किनकि सेनाको कामकारबाही पारदर्शी हुन नसकेको बुझाइ आम नेपालीको छ। राष्ट्रियता र राष्ट्रिय अखण्डताको रक्षाकबच मानिने सेनाले यस्तो आमबुझाइको सम्बोधन गर्न आफ्नो संगठनलाई कसैले पनि औंला ठड्याउन नसक्ने बनाउन सक्नुपर्छ। राजनीतिक नेतृत्वले समेत सेनालाई उपयोग गर्न खोजेको आभास हुन्छ। नेतृत्वको सेनाको एकता प्रणालीप्रति आँखा पर्नु स्वाभाविक पनि हो। विखण्डनका पक्षधरलाई सेनाको गतिविधि पाच्य हँदैन, तर सेनाले पनि कार्यशैली सुधार्न आवश्यक छ। शान्ति सेनामा जाने सेनाबाट आउने केही प्रतिशत रकमबाट बनेको कल्याणकारी कोष अन्ततः सेनाकै सेवानिवृत्त र कार्यरतको परिवारप्रति लक्षित छ। त्यस्तोे रकम राख्ने र जथाभावी प्रयोग गर्ने विगतको काम केही वर्षदेखि बन्द भए पनि यसमा थप सचेतना आवश्यक छ। सेनाको कल्याणकारी कार्य अन्य मुलुकमा झैं सरकार र आफैंले सञ्चालन गर्ने ब्यारेकको आसपासमा सैन्य आवासहरू तय गरिदिने, सेनामा रहेकाको बालबालिका पढाउने व्यवस्था गरिदिने जस्ता विषयमा सरकारको ध्यान पुग्न अझै सकेको छैन। यसका लागि सेनाले कल्याणकारी कोष राख्नुपरेको छ। व्यवसाय र कल्याणकारी कार्य फरक विषय रहेकाले सेनाले कल्याणकारीको रकमलाई व्यवसायमा लगाएर त्यसबाट आउने रकमबाट यस्तो काम गर्दै आएको छ। म त्यतिबेला सफल हुनेछु जतिबेला नेपाली सेनाको सम्पूर्ण हौसला अभिवृद्धि हुनेछ, संगठन एक व्यावसायिक, एकताबद्ध र अनुशासित संस्थाका रूपमा रहनेछ, प्रधानसेनापति थापाले भने। नेपालको स्वतन्त्रता, सार्वभौमिसत्ता, भौगोलिक अखण्डता, स्वाधीनता र राष्ट्रिय एकताको रक्षा गर्ने जिम्मेवारी नेपाली सेनाकै हो। विश्व शान्तिका लागि सेना पठाउने पाँचौं मुलुकमा रहेको नेपालले सैन्य कूटनीतिलाई पनि बढावा दिन सकेको छैन। प्रकृति संरक्षण र राष्ट्र निर्माण र विपद् व्यवस्थापनसमेत सेनाले गर्ने काम सराहनीय नै छ। तर सेना पैसाको मामिलामा जोडिँदा साँच्चै कतै नेपाल प्रहरीको झैं चरम राजनीतिक हैसियतमा त पुग्ने होइन भन्ने आम जिज्ञासा नभएको होइन। नागरिक र मुलुकको रक्षाका लागि सेनालाई दक्ष, व्यावसायिक, अनुशासित र उच्च मनोबल भएको संगठन बनाउन भने कुनै कसुर बाँकी राख्न हुँदैन। सेनाले आफूलाई प्रविधिले पूर्ण बनाउन सक्नुपर्छ। यसका लागि अमेरिका, फ्रान्स र इजरायली सेनाबाट सिक्नुपर्छ थोरै सेना तर उच्च प्रविधि। प्रविधिमा गएर सेनाको संख्या घटाउँदै जानुपर्छ। ठूलो संख्याभन्दा पनि प्रविधिमैत्री अहिलेको सैन्य पहिचान बन्नुपर्छ।"
रियल मड्रिड दुई स्थान झर्दा रोनाल्डोको युभेन्ट्स शीर्ष स्थानमा,"लण्डन : युरोपियन क्लब फुटबलको शीर्ष ५ लिगमा ८८ खेल सकिइसकेका छन् । यो सिजनको लिगका आठ खेल सकिँदा शीर्ष १० युरोपेली टिमको सूची सार्वजनिक भएको छ। यो र्यङ्किङ टिमको प्रदर्शन, उसको नतिजा र खेलाडीको प्रदशर्नलाई विश्लेषण गरेर तयार पारिएको हो यसम स्पेनिस लीग ला लिगाको टिम रियल मड्रिड र्याङ्किङमा दुई स्थान झर्दै छैटौँ नम्बरमा खुम्चिएको छ। अर्कातिर यसै सिजन रियल मड्रिड छाडेर रोनाल्डो आवद्ध इटालियन क्लब युभेन्ट्सले यो सूचीमा शीर्ष स्थान कायम गरेको छ। इटालियन सिरिएमा यो सिजन अपराजि रहेको युभेन्ट्स रोनाल्डोको आगमनसँगै उत्कृष्ट लयमा देखिएको छ । शीर्ष १० को सूचीमा इङ्लिस प्रिमियर लिगका चार, ला लिगाका दुई बुन्डेलिगाका दुई र सीरी ए तथ फ्रेन्च लिगका एकएक टिम समावेश भएका छन् । यस्तो छ र्याङ्किङ र क्लबको प्रदर्शन १ युभेन्ट्स: ५९२ अंकका साथ र्याङ्किङको शीर्ष स्थानमा रहेको छ । क्लबले यो सिजनका सबै ९ खेल जितेको छ। युभेन्ट्सका लागि रोनाल्डोले ४ गोल गरिसकेक छन् । ३ चेल्सी: ५८९ अंकका साथ दोस्रो नम्बरमा छ । टिमले इङ्लिस प्रिमियर लिगमा ८ मध्ये ६ खेलमा जित र दुईमा बराबरी गरेको छ। ३ लिभरपूल: यो टिम ५८२ अंकसहित तेस्रो नम्बरमा छ । लिभरपुलले पनि ८ मा छ खेलमा जित र २ मा बराबरी गरेको छ । ४ म्यानचेस्टर सिटी: सिटी अहिले ५८१ अंकसहित चौथो स्थानमा छ । उसले यो सिजन र्याङकिङमा एक स्थान सुधार गर्दै चौथो नम्बरमा उक्लेको छ। ५ बार्सिलोना: स्पेनिस क्लब ५७८ अंकका साथ पाँचौँ नम्बरमा छ । टिमले यो सिजन ८ मध्ये ४ खेल जितेको छ भने तीन खेल जितेको छ भने एकमा हार भोगेको छ। ६ रियल मड्रिड: र्याङ्किङमा दुई स्थान तल झरेको छ यो क्लब । ५७४ अंक सहित रियल मड्रिड छैटौँ स्थानमा छ । उसले ८ खेलमा ४ मा जित, दुईमा हार र दुईमा बराबरी गरेको छ। ७ पीएसजी: फ्रान्सको लीग१ को पीएसजी र्याङ्किङमा सातौँ नम्बरमा छ। पीएसजीले लिगका सबै ९ खेल जितेको छ । ८ आर्सनल: क्लब र्याङ्किङमा आठौँ नम्बरम छा । ५६६ अंकसहितको आर्सनलले प्रिमियर लिगमा ८ मध्ये ६ खेल जितेको छ। ९ बोरुसिया डर्टमन्ड: जर्मन क्लबले र्याङ्किङमा एक स्थान सुधार गरेको छ। बोरुसियाले बुन्डेस लिगामा ७ मा ५ खेल जितेको छ। १० बायर्न म्युनिख: यो टिम तीन स्थान तल खस्केको छ। बुन्डेस लिगामा ७ म ४ खेल जितेको छ। उसले २ मा हार र एक मा बराबरी गरेको छ।"

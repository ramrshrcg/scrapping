शीर्षक,विवरण
"भन्ने एउटा, गर्ने अर्कै ?","ती मानिस महान् हुन्, जो जे बोल्छन्, त्यही गर्छन् र जो गर्छन् त्यही बोल्छन्। ती मानिस असल हुन्, जसको बोली र व्यवहारका बीचमा सबैभन्दा कम खाडल हुन्छ। ती मानिस खराब हुन्, जो एकथोक बोल्छन् तर व्यवहारमा त्यसको ठीक उल्टो गर्छन्। नेपाल भने अहिलेसम्म एकथोक घोषणा गर्ने तर त्यसको ठीक विपरीत वा ज्यादै थोरै कुरा मात्र व्यवहारमा लागू गर्ने खालका नेताहरूको बाहुल्य भएको देश हो। नेपाल बिग्रिएकै ठूला घोषणा तर पातलो र उल्टो कार्यान्वयनले हो। बोली र व्यवहारमा ठूलो विरोधाभास नेपाली राजनीतिको राष्ट्रिय रोग बनेको छ। यो रोगको उपचार नभएसम्म हाम्रो देश उँभो लाग्न धेरै गाह्रो छ। नेपाली कांग्रेसको घोषित सिद्धान्त राष्ट्रियता, प्रजातन्त्र र समाजवाद हो। घोषणा औधि राम्रो छ, परन्तु व्यवहारमा भने राष्ट्रियताको सिद्धान्त घोषितरूपमा बोकेको कांग्रेस नै त्यो दल हो, जसले आफू शासनमा रहँदा कोसी र गण्डक सम्झौतामार्फत नेपालका दुई ठूला नदीको पानीमा नेपालकै स्वामित्व र नियन्त्रण नरहने गरी भारतलाई सुम्पने काम गर्यो। यी दुई सम्झौताका कारण केही वर्षअघि मात्र कोसी बाँधले हजारौं हेक्टर खेतीयोग्य जमिन तथा घर बस्ती डुबाएर अनगिन्ती नेपालीलाई बिल्लीबाठमा पारेको घटना सारा नेपालीको सम्झनामा ताजै छ। वर्षा लाग्नेबित्तिकै कोसी र गण्डक बाँधले पैदा गर्ने डुबानको कहर अहिले पनि नेपाल र आम नेपालीले भोगिरहेकै छन्। घोषणामा राष्ट्रियताको सिद्धान्त बोकेको कांग्रेसले नै नेपाललाई कागत, छालाजुत्ता, कपडा, इँटा टायल, चिनी, चुरोट, गाडीका टायरलगायत थुप्रै वस्तुमा आत्मनिर्भर बनाइरहेका र विदेशी मित्रशक्तिले अनुदानमा बनाइदिएका कारखाना कौडीको भाउमा व्यापारीलाई बेचिदिएको उदाहरण पनि हाम्रैसामु छन्। त्यस्तै लोकतान्त्रिक समाजवादको सिद्धान्त घोषितरूपमा बोकेको कांग्रेस नै त्यो दल हो, जसले विश्व बैंक र आईएमएफको लहलहैमा लागेर राज्यमातहत मात्र सञ्चालन हुनुपर्ने स्वास्थ्य र शिक्षाजस्तो आधारभूत सेवालाई २०४८ सालपछि आफू सत्तारुढ हुँदा व्यापकरूपमा निजीकरण गर्यो र नाफाखोर व्यापारीका हातमा छोडिदियो। यसैका कारण २०५० को दशकदेखि नेपालमा गुणस्तरीय शिक्षा र स्वास्थ्यमा धनीको मात्र पहुँच सम्भव हुन गयो भने गुणस्तरहीन शिक्षा र स्वास्थ्य मात्र गरिबको भागमा पर्यो। डा गोविन्द केसीको पटकपटकको अनसन वास्तवमा कांग्रेसले प्रारम्भ गरेको शिक्षा र स्वास्थ्यमा निजीकरण वा व्यापारीकरणको नीतिविरुद्ध नै केन्द्रित देखिन्छ। परन्तु यतिखेर वैज्ञानिक समाजवादको सिद्धान्त बोकेको नेकपा नेतृत्वको सरकार तिनै डा गोविन्द र उनले अघि सारेका स्वास्थ्य र शिक्षामा राज्यको मात्र एकल दायित्व हुनुपर्छ र त्यसमा गरिब समुदाय र दुुर्गम क्षेत्रको पनि समतामूलक पहुँच सम्भव बनाइनुपर्छ भन्ने समाजवादी एजेन्डाको हुर्मत लिन कस्सिएर लागेको देखिएको छ भने निजीकरणको सर्वोच्च मसिहा कांग्रेस भने व्यक्ति डा गोविन्दको जीवनरक्षाका लागि सडक र सदन तताइरहेको छ। समकालीन नेपाली राजनीतिको घोषणा र व्यवहारको योभन्दा ठूलो विडम्बना र विरोधाभास अरू के हुन सक्छ ? घोषणा र व्यवहारको विरोधाभासको स्थिति खालि कांग्रेसमा मात्र देखा परेको होइन। यस्तो विरोधाभास नेपालका वामपन्थी दलमा समेत छ भन्ने थाहा पाउन टाढा जानै पर्दैन। कांग्रेसका साथसाथै तत्कालीन नेकपा एमाले र माओवादी केन्द्रसहित भएर ०७२ मा संविधानसभाबाट नयाँ संविधान घोषणा गर्दा त्यसको प्रस्तावनामै अबउप्रान्त नेपालको राज्य संरचनामा वर्गीय, जातीय, क्षेत्रीय, भाषिक, धार्मिक र लैंगिक विभेद अन्त्य हुने र समावेशी समानुपातिकताको सिद्धान्त लागू हुने घोषणा गरिएको छ। त्यही संविधानमा दलित र महिलाका लागि राज्यका हरेक निकायमा समावेशी समानुपातिक सहभागिताको हक संविधानमा मौलिक हककै रूपमा ग्यारेन्टी गरिएको छ। व्यवस्थापिकासंसद्मा महिलाको एकतिहाइ प्रतिनिधित्वको व्यवस्थालाई कानुनतः बाध्यकारी बनाइएको छ। त्यस्तो कानुन पनि बनाइएको छ, जसमा कुनै दल निर्वाचन आयोगमा दर्ता हुन त्यसको केन्द्रीय समितिमा कम्तीमा एकतिहाइ महिला हुनैपर्छ। अझ नेपालमा अहिले नेकपाले नेतृत्व गरेको वामपन्थी सरकार सत्ताामा छ, जसको घोषित सिद्धान्त नै समतामूलक सहभागितामूलक समावेशी लोकतन्त्र हो। नयाँ संविधानमा समावेशीता र समानुपातिकताको सिद्धान्त उनीहरूले नै पारेका हुन् भन्ने दाबीसमेत गरिन्छ। तर व्यवहारमा हेरौं त, समता तथा सहभागितामूलक समावेशीता र समानुपातिकताको यो घोषणा नेकपाले कति हदसम्म व्यवहारमा लागू गरिरहेछ ? भर्खरै नेपालको सबैभन्दा ठूलो कम्युनिस्ट दल नेकपाको केन्द्रीय समिति, स्थायी समिति र केन्द्रीय सचिवालय बन्यो। त्यस पार्टीको नौ सदस्यीय केन्द्रीय सचिवालयमा एकजना पनि महिला र दलित अटाएको देखिँदैन। नौजनामा सबैजना पुरुष मात्र पारिएका छन् र त्यसमध्ये सातजना (अर्थात् ७८ प्रतिशत) त त्यहाँ बाहुन मात्र छन्। अरू त अरू, त्यहाँ एकजना पनि क्षेत्री र मधेसी अटाएको देखिँदैन। मजदुर वर्गको पार्टीको केन्द्रीय सचिवालयमा वर्गीय हिसाबले एकजना पनि मजदुर र गरिब किसान नपर्नुभन्दा ठूलो विरोधाभास अरू के हुन सक्छ ? नेकपाको ४५ सदस्यीय विशाल स्थायी समितिमा पनि समावेशी समानुपातिकताको स्थिति दयनीय देखिन्छ। नीति निर्णय गर्ने त्यस महत्वपूर्ण पार्टी संयन्त्रमा महिलाका लागि जम्मा दुई सिट मात्र छुट्ट्याइएको छ, जुन कुल संख्याको चार प्रतिशत मात्र हो। त्यसमा दलित एकजना मात्र देखिन्छ, जुन कुल स्थायी समितिको दुई प्रतिशत मात्र हो। मुस्लिम त अझ त्यसमा एकजना पनि पर्न सकेको छैन। पुरुष भने त्यहाँ ९६ प्रतिशत देखिन्छन् र बाहुन ६० प्रतिशत। जब घोषणाको ठीक विपरीत व्यवहार हुन्छ, नैतिकता र इमानदारीको अनिकाल उत्पन्न हुन्छ र नेतृत्वप्रति विश्वासको संकट खडा हुन्छ। अहिले नेपालमा राजनीतिक नेतृत्वप्रति आम नागरिकको विश्वास नहुनुको मुख्य कारण यही हो। विश्वकै सबैभन्दा ठूलो कम्युनिस्ट पार्टीका रूपमा चिनिएको चिनियाँ कम्युनिस्ट पार्टीको ३७६ सदस्यीय केन्द्रीय समितिभन्दा पनि ठूलो र विशाल साइजको केन्द्रीय समिति बनाउँदासमेत नेकपामा समावेशी समानुपातिकताको स्थिति त्यत्तिकै टिठलाग्दो देखिन्छ। ४४१ सदस्यीय केन्द्रीय समितिमा महिलाहरू केवल ७७ जना अर्थात् १७ प्रतिशत मात्र परेका छन्, जुन कानुनको बाध्यकारी प्रावधानअनुसार पार्टीका रूपमा निर्वाचन आयोगमा दर्ता हुन त्यसको दोब्बर अनुपातमा हुनुपर्ने हो। आश्चर्य, कुन्नि के आधारमा हो, कानुनको ठाडो उल्लंघन गर्दा पनि निर्वाचन आयोगले यो पार्टीलाई दर्ता भने गरिदिएकै छ। दलित पनि नेकपाको केन्द्रीय समितिमा ५ प्रतिशत मात्र परेका छन्, जुन हुनुपर्नेभन्दा करिब तीन गुणा कम हो। बाहुन भने त्यो केन्द्रीय समितिमा १४६ जना अर्थात् ३३ प्रतिशत परेका छन्, जुन उनीहरूको जनसंख्याभन्दा करिबकरिब तीन गुणा ज्यादा हो। केन्द्रीय समितिमा अटाएका आठ प्रतिशत मधेसी, दुई प्रतिशत मुस्लिम, १५ प्रतिशत क्षेत्रीठकुरी र २६ प्रतिशत जनजातिको स्थिति हेर्दा सबैको समानुपातिक हिस्सालाई पुरुष र ब्राह्मणको मात्र अत्यधिक उपस्थितिले एकलौटी तवरले खाइदिएकोे देखिन्छ। श्रमिक वर्गको पार्टीका रूपमा चिनिने कम्युनिस्ट पार्टी को केन्द्रीय समितिमा श्रमिक वर्ग र गरिब किसानकै उपस्थिति सबैभन्दा न्यून र नाम मात्रको देखिएको छ। यस हिसाबले नेकपाको केन्द्रीय समिति गठनमा यथार्थमा एकल लिंगीय, एकल जातीय र एकल सम्भ्रान्त वर्गीय वर्चस्व स्थापना गर्ने काम भएको छ, जुन उसको घोषित सिद्धान्त र समावेशी समानुपातिकताको ठीक विपरीत व्यवहार हो। यो विरोधाभासी व्यवहार केवल नेकपाको गठनमा मात्र देखिएको छैन, विभिन्न तहको सरकार गठनमा पनि ठीक त्यस्तै व्यवहार देखिएको छ। नेपालको २४ सदस्यीय संघीय मन्त्रिपरिषद्मा अहिले चारजना मात्र महिला मन्त्री छन्, जुन कुल मन्त्रीहरूको १७ प्रतिशत हो। अझ २१ जना पूरा मन्त्री रहेको क्याबिनेट स्तरमा त दुईजना मात्र महिला मन्त्री छन्। यो भनेको केवल ९५ प्रतिशत हो। नेपालमा ब्राह्मणको जनसंख्या १२ प्रतिशत छ भने दलितको १३ प्रतिशत छ। तर संघीय मन्त्रिपरिपद्मा दलित मन्त्री एकजना मात्र परेका छन् भने ब्राह्मण मन्त्री नौजना अटाएका छन्। त्यस्तै नेकपाले सातमध्ये ६ वटा प्रदेशमा आफ्नो मुख्यमन्त्री छान्दा त्यसमा एकजना पनि महिला वा दलित पार्न जरुरी देखेन। स्थानीय तहमा पनि मेयर वा अध्यक्षमा नेकपाका ज्यादै थोरै मान्छे मात्र चुनिएका देखिन्छन्। यो तहमा सबै दलका गरी कुल जम्मा १८ जना अर्थात् चार प्रतिशत मात्र महिला छानिएका छन् जबकि उपमेयर वा उपाध्यक्षमा भने सात सयजना छानिएका छन्। यो कुल संख्याको ९३ प्रतिशत हो। अरू दलजस्तै तत्कालीन एमाले र माओवादी केन्द्रले पनि स्थानीय तहको मुख्य पदमा महिलालाई उम्मेदवारका रूपमा पेस नगरेरै यस्तो हुन गएको हो। के राज्यको महत्वपूर्ण कार्यकारिणी अंगमा महिला तथा दलितलाई छान्न ऊसित योग्य र सक्षम मानिस नै नभएको हो त ? त्यो त कदापि होइन किनभने एक से एक योग्य र सक्षम महिला र दलित नेताहरू नेकपामा ठूलो संख्यामा देखिन्छन्। संघर्षको मैदानमा र गाह्रो समयमा उनीहरू अरू सबैसरह क्रियाशील थिए र अहिले पनि छन्। त्यसैले सक्षम र योग्य मानिसको अभाव भएर होइन, छान्ने नेताहरूको इच्छा नभएर उनीहरू नपरेका हुन्। तर्क आउन सक्छ, यो त विस्तारै हुँदै जाने कुरा हो, एक्कासि महिला र दलित समावेशी समानुपातिक कसरी हुन्छ ? परन्तु यो यथास्थिति धानिराख्ने तर्क मात्र हो। कार्यान्वयन सम्भव नै छैन भने कानुनमा यति प्रतिशत महिला नभई पार्टी दर्ता नै हुँदैन किन लेख्ने त ? संविधानको प्रस्तावना र मौलिक हकमै समावेशी समानुपातिकता किन लेख्ने ? के संविधान वा कानुन भनेको व्यवहारमा कार्यान्वयन नगर्नलाई परन्तु बाहिरी संसार देखाउनका लागि मात्र बनाउने हो र ? घोषणा र व्यवहारका बीचमा विशाल खाडल झल्काउने यी घटना नेपाली राजनीतिमा इमानदारी र नैतिकताको भयावह खडेरीको द्योतक हो। राज्यका सबै निकायमा महिला र दलितको समावेशी समानुपातिक सहभागिताको हक हुने कुरा संविधानको मौलिक हकमा लेख्ने तर व्यवहारमा राज्यको सबैभन्दा महत्वपूर्ण निकाय संघीय मन्त्रिपरिषद् गठन गर्दा त्यसमा ९० प्रतिशत पुरुष र एकतिहाइभन्दा बढी मन्त्री ब्राह्मण राख्ने कुराले नेकपाको बोली र व्यवहारबीचको खाडल गहिरो र फराकिलो बनाइदिएको छ। प्रदेश सरकारको नेतृत्वमा महिला र दलित शून्यताले उसको घोषणाको इमानदारीमा ठूलै प्रश्नचिह्न खडा गरेको छ। बोली र व्यवहारको विरोधाभास खालि समावेशी समानुपातिकताको क्षेत्रमा देखा परेको छैन। अरू क्षेत्रमा पनि यो छताछुल्ल देखा परेको छ। उदाहरणका लागि, तीनै तहको चुनावपछि नेपालमा संघीयता पूर्ण तवरले कार्यान्वयनमा गएको छ। परन्तु व्यवहारमा यसपटकको बजेटमा प्रदेश र स्थानीय तहका लागि खालि कुल २९ प्रतिशत बजेट मात्र छुट्ट्याइएको छ भने ७१ प्रतिशत बजेट केन्द्रको भागमा राखिएको छ। यो प्रदेश र स्थानीय तहलाई स्रोतसाधनविहीन बनाउने र अन्ततः संघीयतालाई विफल बनाउने व्यवहार हो। अर्को कुरा, एमाले माओवादीको संयुक्त चुनावी घोषणापत्रमा २० प्रतिशत बजेट शिक्षाका लागि छुट्ट्याइने प्रतिबद्धता जाहेर गरिएको छ तर व्यवहारमा यसपटक त्यसको ठीक आधा अर्थात् १० प्रतिशत बजेट बजेट मात्र विनियोजित गरिएको छ। यो २०७१७२ मा शिक्षाका लागि छुट्ट्याइएको १४ प्रतिशत बजेटभन्दा निकै थोरै हो। देशलाई समृद्धिको बाटोमा लाने हो भने राज्यले शिक्षाको गुणस्तरीयतामा मन फुकाएर खर्च गर्न सक्नुपर्छ र बजेटको कमसेकम १७१८ प्रतिशत हिस्सा शिक्षामा खर्च गर्न सक्नुपर्छ। एमालेमाओवादीको संयुक्त चुनावी घोषणापत्रमा कृषि क्षेत्रमा दुई वर्षभित्र नेपाललाई खाद्यान्नमा आत्मनिर्भर बनाउने, पाँच वर्षभित्र खाद्यान्न निर्यात गर्ने र १० वर्षभित्र विषादीमुक्त अर्गानिक खेती मात्र गर्ने मुलुकमा रूपान्तरण गर्ने उल्लेख छ। यो भनेको कृषि क्षेत्रमा आमूल परिवर्तनको कार्यक्रम हो। परन्तुु यस वर्षको बजेटमा भने कृषिका लागि केवल ४० अर्ब रुपैयाँ मात्र बजेट विनियोजन गरिएको छ, जुन गत वर्ष ८१ अर्ब थियो। गत वर्ष कुल बजेटको ६ प्रतिशत कृषिका लागि छुट्ट्याइएको थियो भने यो वर्ष केवल तीन प्रतिशत बजेट मात्र कृषिका लागि विनियोजन गरिएको छ। बजेटको आकार र अनुपात पहिलेभन्दा आधा सानो बनाउने तर कृषि क्षेत्रमा माथि भनिएको खालको आमूल हेरफेर ल्याउने भन्ने कुरा आफैंमा विरोधाभाषी र हास्यास्पद हो। यी त केही प्रतिनिधिमूलक उदाहरण मात्र हुन्। खोतलेर हेर्ने हो भने यस्ता उदाहरण बग्रेल्ती भेटिन्छन्। यी सबै कुराले के देखाउँछ भने नेपालका मुख्य राजनीतिक दलहरूका बोली र व्यवहारमा ठूलो खाडल छ। उनीहरू घोषणा गर्छन् एकथोक र व्यवहार भने त्यसको ठीक उल्टो गर्छन्। जब घोषणाको ठीक विपरीत व्यवहार हुन्छ, नैतिकता र इमानदारीको अनिकाल उत्पन्न हुन्छ र नेतृत्वप्रति विश्वासको संकट खडा हुन्छ। अहिले नेपालमा राजनीतिक नेतृत्वप्रति आम नागरिकको विश्वास नहुनुको मुख्य कारण यही हो। यो विश्वासको संकट समाधान हुन नितान्त जरुरी छ। जब राजनीतिक नेतृत्वको बोलीप्रति आम जनताको विश्वास नै बाँकी रहँदैन भने नयाँ समृद्ध नेपालको निर्माण कसरी सम्भव हुन्छ ? यो विश्वासको संकट निवारण गर्ने एउटै उपाय हो नेताहरू र पार्टीहरू जे बोलून्, राम्ररी सोच विचार गरेर बोलून् अनि बोलिसकेपछि त्यो कुरा इमानदारीपूर्वक लागू गर्न मरिमेटून्।"
मोर द्यान इक्वल को क्रमभंगता,"नेपालको परराष्ट्र नीति र छिमेक सम्बन्ध सिद्धान्ततः समानतामा आधारित छ भन्ने गरिन्छ। तर कतिपय अवस्थामा मोर द्यान इक्वल को कार्यनीतिले प्रवेश पाउने गरेको छ। एकातिर समानताभन्दा बढी बराबरी अर्थात् मोर द्यान इक्वल को यो कूटनीतिक अभ्यासले अर्कोतिर भने कम समानता महसुस गराउनु स्वाभाविकै हो। यसबाट खासगरी हाम्रो छिमेक सम्बन्धको तुलोलाई असन्तुलित बनाउन थालेको देखिँदैछ। अब समय बदलिएको छ, सम्पर्कहरू स्थुल नभएर क्रियाशील बनेका छन्। मानिसहरूको एक्सपोजर, आवतजावत तथा सञ्चार र प्रविधिका कारण सबै पक्षमा रूपान्तरण भएको छ। नेपालीको चाहना र जीवनशैलीमै परिवर्तन आएको छ। नेपाली विद्यार्थीले उच्च शिक्षा आर्जन गर्न पहिलेजस्तो बनारस नै जानुपर्दैन, अब बेइजिङ, बैंकक वा बोस्टन जता गए पनि भयो। कामका लागि दिल्ली नै जानुपर्दैन, अब दुबई, दिल्ली वा डेन्भर जहाँ गए पनि भयो। स्वाभाविक हो, चरीले आफ्नो पखेटा फैलाउँछ नै। अब दुई छिमेकी देशमध्ये एकलाई मोर द्यान इक्वल ठान्नुपर्ने अवस्था छ कि छैन ? प्रधानमन्त्री केपी शर्मा ओलीको हालै सम्पन्न चीन भ्रमणलाई यही कोणबाट हेरिनुपर्छ। यसै समयमा नेपालभारत प्रबुद्ध समूहले दुवै सरकारलाई संयुक्त प्रतिवेदन बुझाएको छ, त्यसमा के छ खुलासा भइसकेको छैन। तर पक्कै पनि प्रतिवेदनका भाष्यकारहरूले मोर द्यान इक्वल को अवधारणालाई डिस्ट्रेस भ्यालु भन्दा बढी नमान्नुपर्ने हो। यही हो, नेपाली जनताको चाहना पनि। त्रिभुवन अन्तर्राष्ट्रिय विमानस्थलको अध्यागमनमा कूटनीतिज्ञ, सरकारी पदाधिकारी, भारतबाहेकका अन्य देशका यात्रुलाई छुट्टाछुट्टै अध्यागमन च्यानलको व्यवस्था गरिएको छ। तर आफ्नै देशको राजधानीको विमानस्थलको अध्यागमनमा भारतीय र नेपाली नागरिकका लागि एउटै अध्यागमन च्यानल बनाइनुको तात्पर्य बुझ्न सकिन्न। गृहमन्त्रालयअन्तर्गतका अध्यागमनसँग सम्बद्घ कुनै हाकिमको लहडमा भारतीयहरूसँग नेपालीलाई मिसाइएको हो वा नेपाल सरकारकै संस्थागत निर्णयबाट त्यसो गरिएको हो, कमसेकम जनताका प्रतिनिधि सांसदहरूले भने बुझ्नुपर्ने हो। राष्ट्रिय स्वार्थ र सुरक्षाबारे सांसदहरूको रहस्यमय मौनता झनै अचम्मको लाग्छ। यस्तै संविधानविपरीत अंग्रेजीकृत नम्बर प्लेट राखिएका प्रत्येक २० सवारी साधनको भीडमा उस्तै नम्बर प्लेट झुन्ड्याएको एउटा भारतीय सवारी भेट्न सकिन्छ। यी विदेशी गाडीहरू उपत्यकाभर निर्बाध दौडिरहेका भेटिन्छन्। भारत प्रवेश गर्न नेपाली सवारी साधनले भारतीय दूतावासमा ठूलै रकम डिपोजिट राख्नुपर्ने तर भारतबाट नेपाल प्रवेश गर्दा डिपोजिट गर्नुनपर्ने ? यसले पनि नेपालले कथित मोर द्यान इक्वल को नीति अपनाउन नछोडेको नै इंगित गर्छ। बरू नयाँदिल्ली वा मुम्बईका विमानस्थल वा महेन्द्रनगरको गड्डाचौकीमा हरेक नेपाली यात्रुले लेस द्यान इक्वल को तीतो अनुभव गर्नुपर्दा पनि हाम्रा नीतिनिर्माताहरूको अनुहारमा रत्तिभर हीनताबोध र लज्जा देखिन्न। नेपालका प्रधानमन्त्री दिल्ली गए पनि बेइजिङ गए पनि, प्रबुद्धहरूले प्रतिवेदन बनाए पनि, नबनाए पनि वा देशले नयाँ संविधान पाए पनि, नपाएको भए पनि, छिमेक नीति मोर द्यान इक्वल मा परिमार्जन भएको छ कि छैन भन्ने मूल कुरा हो। भारत र नेपाल अथवा चीन र नेपाल न प्राचीनकालमा एउटै देश थिए, न त आज नै छन्। पुराणमा समेत नेपालको छुट्टै अस्तित्व पाइन्छ, चीन र भारतसँग सहअस्तित्व मात्रै हो। भारत र चीनले औपनिवेशक स्वाधीनता पाउनुभन्दा १७५ वर्षअघि नै नेपाल विश्वका १७ वटा सार्वभौम स्वतन्त्र राष्ट्रमध्येको एक थियो। अपेक्षा बढी विश्व र दक्षिण एसियामै बदलिँदो परिवेशमा समेत नेपालले आफ्नो चीन नीति नै तयार पारेको छैन। हाम्रो कठिन आर्थिक अवस्थामा चीनबाट नेपालले बढीभन्दा बढी फन्जिबल ग्रान्ट (नगद अनुदान) लिन सकेन। वर्तमान सरकारको बजेटको सफलताका लागि पनि यो आवश्यकता थियो। तर चीनको चाहना ऋण लगानीमै बढी केन्द्रित देखियो। हाल सञ्चालित र अब सुरु गरिने केरुङकाठमाडौं रेलमार्ग, दुइटा जलविद्युत् परियोजना र नेपाल चीन संयुक्त विज्ञप्तिमा उल्लिखित अन्य केही पूर्वाधारमा मात्रै आगामी सात वर्षभित्र कम्तीमा ४० खर्ब रुपैयाँबराबर ऋणलगानी चीनबाट मात्रै भित्रिनुपर्ने देखिन्छ। तर कति ऋणलगानीलाई नेपालको अर्थतन्त्रले एब्जर्भ गर्न सक्छ भन्ने बारेमा नेपालले कुनै मापदण्ड नै बनाएको देखिएन। लिपुलेकको विषयमा पनि नेपालको मौनताले प्रधानमन्त्री ओलीको राष्ट्रवादी छविमा केही छिटा पार्ने काम गरेको छ। तर यी यस्ता विषयलाई हामी सच्याउन सक्छौं र हामी सच्चिन सक्छौं। भ्रमणको पूर्वार्धमा नेपालले दुई देशबीच कनेक्टिभिटी का आधारहरू रेलवे, यातायात (बन्दरगाहसमेत), विद्युत् प्रसारण लाइन, सञ्चार र वित्तीय क्षेत्रमा बैंकिङ च्यानेलको निर्धारणबारे, पूर्ण स्तरको कूटनीतिक तम्तयारी गर्नुपथ्र्यो, त्यो देखिएन। नेपालले आफूनजिकका चिनियाँ इन्ल्यान्ड पोर्ट (अन्तरदेशीय बन्दरगाह) लाई प्राथमिकतामा राख्ने कि झन्डै तीन हजार किलोमिटर टाढाको सी पोर्ट (समुद्री बन्दरगाह) लाई छान्नेबारेमै अलमल गरेकाले हुन सक्छ, सोसम्बन्धी प्रोटोकलमा सही हुन सकेन। उच्चस्तरीय भ्रमणबाट अधिकतम लाभ उठाउने हो भने राजनीति र कूटनीतिक तहमा गहन पूर्वतयारी र गृहकार्य गरिनु वाञ्छनीय थियो। विगतमा चीनलाई सार्कको सदस्य बनाउन नेपालले महत्वपूर्ण भूमिका खेलेको स्मरणीय छ। पोहोर साल नै भारत र पाकिस्तानलाई सांघाई सहायता संगठनको पूर्ण सदस्यता प्रदान गरिएको छ, तर नेपाललाई भने पूर्ण सदस्यता प्रदान नगरी डायलग पार्टनर मा मात्रैमा सीमित राखिनु आफैंमा आश्चर्यजनक छ। दुवै देशका परराष्ट्र मन्त्रालयबीच सहकार्य गर्ने संयुक्त प्रेस विज्ञप्तिको प्रतिबद्धताबाट अर्को छिमेकी देश भारतलाई शंका उब्जाएको छ। शंकाले लंका जलाएको कथा हामीले हिन्दुधर्म ग्रन्थमा पढेका छौं। लिपुलेकको विषयमा पनि नेपालको मौनताले प्रधानमन्त्री ओलीको राष्ट्रवादी छविमा केही छिटा पार्ने काम गरेको छ। तर यी यस्ता कुरालाई हामी सच्याउन सक्छौं र हामी सच्चिन सक्छौं। सही मार्गचित्र नेपाल र नेपालीले आफ्नो अस्तित्वका लागि पनि स्वतन्त्रता, स्वाधीनता र मौलिक पहिचान कायम गर्नैपर्छ। हालै आमसञ्चारमाध्यमले प्रधानमन्त्री ओलीको चीन भ्रमणबारे मागिएको मेरो प्रतिक्रियामा पंक्तिकारले तीनवटा पक्षबारे बताएको थियो। पहिलो प्रधानमन्त्री ओलीको भ्रमण नेपालको एकपक्षीय छिमेक नीतिमा आएको अर्को परिवर्तन हो। दोस्रोे भ्रमणबाट प्राप्त तात्कालिक र दीर्घकालीन उपलब्धि नेपालको राष्ट्रिय सुरक्षा र राष्ट्रिय स्वार्थको कसीमा खरो उत्रन सक्छन् कि सक्दैनन् र तेस्रो नेपालले बेइजिङमा कूटनीतिक रूपमा आफूलाई कुन ढंगले कसरी प्रस्तुत गर्न सक्यो भन्ने कुराले पनि कम महत्व राख्दैन भन्ने थियो। नेपाललाई भारतको सहराज्यको रूपमा हेरिने दृष्टिकोणलाई उहिल्यै राजा महेन्द्रले पटाक्षेप गरिदिएका हुन्। अब नेपाल कसैको सहराज्यको हैसियतमा बस्न सक्दैन। प्रधानमन्त्री ओलीको यसपटकको भ्रमणले पनि नेपालको परराष्ट्र नीति तथा उत्तरी छिमेकी चीन र दक्षिणी छिमेकी भारतसँगको नेपालको छिमेक सम्बन्ध समानतामा आधारित सहअस्तित्व र अन्तरनिर्भरताको जगमा उभ्याउने आकांक्षा राखेको देखिन्थ्यो। विगत अढाइ दशकदेखि नेपाल, भारतीय प्रभाव धुरीमा थियो, त्यसलाई ओलीले क्रमभंग गर्ने क्रम सुरु गरेका छन्। मोर द्यान इक्वल को अवधारणा असान्दर्भिक बन्न थालेको छ। यो नेपालको छिमेक नीतिमा आएको डिपार्चर हो भने त्यसलाई नयाँ आयाम मान्नैपर्छ। तात्कालिक र दीर्घकालीन उपलब्धिहरूमा हिमालय पार बृहत् साझेदारीको दीर्घकालीन फ्रेमवर्क तय भएको छ, यो एकपक्षीय छिमेक नीतिबाट अर्को नयाँ फट्को हो। चीनले परिकल्पना गरेको दुई देशबीचको दीर्घकालीन सहकार्यलाई सन् १९६० मा नेपाल तथा चीनबीच भएको मैत्री तथा शान्ति सम्झौताले सैद्धान्तिक पुट प्रदान गरेको थियो भने त्यसको निरन्तरताका रूपमा कार्यान्वयनको वास्तविक सुरुवात यही फ्रेमवर्क ले गर्नेछ। नेपालको भारतसँगको परनिर्भरता र प्रतिच्छाया कम गर्ने दिशामा यस भ्रमणले थप नयाँ आयाम थपेको छ। भ्रमणका क्रममा अघिल्लो दशबुँदे दुईपक्षीय सहमति कार्यान्वयनलाई निरन्तरतासहित गतिशीलता प्रदान गरिने प्रतिबद्धता आएको छ। चिनियाँ बेल्ट एन्ड रोड परियोजना सहकार्यान्वयनको प्रस्थानविन्दु पनि यही भ्रमण बनेको छ। धेरै मन्त्रीहरूलाई भ्रमण टोलीमा समावेश गर्नुले मात्रै भ्रमणको सफलतालाई प्रतिनिधित्व गर्दैन। तर निजी क्षेत्रका प्रतिनिधिलाई चिनियाँ पक्षसँग सहकार्य गर्ने सम्झौतामा हस्ताक्षर गराएर प्रधानमन्त्री ओलीले निजी क्षेत्रको प्रवद्र्धनमा जोड दिँदै चिनियाँलाई नेपालमा प्रत्यक्ष लगानी सुरक्षित रहेको कूटनीतिक मेसेज चातुर्यपूर्वक प्रवाहित गर्न सकेका छन्। वास्तवमा प्रधानमन्त्री ओलीको चीन भ्रमणका भौतिक उपलब्धिभन्दा अन्तरनिहित (इन्ट्रिन्सिक) उपलब्धि महत्वका छन्। मूलतः अहिलेलाई ओलीले मोर द्यान इक्वल को धारणा तिरोहित गराउने सफलता पाएका छन्, अब त्यसमा स्थायित्वको अपेक्षा छ। विश्वविख्यात अमेरिकी कूटनीतिज्ञ हेनरी किसिन्जरले एउटा बिर्सनै नहुने कुरा उल्लेख गरेका छन्, नाराका पछाडि बौद्धिक दिवालियापन हुन्छ। हो नै, अन्तर्राष्ट्रिय सम्बन्ध, परराष्ट्र नीति वा छिमेक नीतिमा नाराले काम गर्दैन। किसिन्जर आफ्नो पुस्तक अन चाइना मा लेख्छन्, शताब्दीयौंदेखि चीनमा शक्तिको केन्द्रमा यस्ता संरक्षकहरूलाई आशीर्वाद प्राप्त छ, जसले देशको स्वार्थलाई सबैभन्दा माथि राख्न सदैव मौका हेरिरहन्छन् र त्यस्तो मौकामा उनीहरू चुक्दैनन् पनि। प्रधानमन्त्रीले त्यो मौका पाउनुभयो, उहाँको भ्रमणलाई त्यही कोणबाट हेर्नुपर्छ। आचार्य राप्रपा प्रजातान्त्रिकका सहमहामन्त्री हुन्।"
मातृ वात्सल्य अरूबाट पाइँदैन,"विश्वकपले संसारको ध्यान तानिरहेको बेला नेपाल र विश्वका अन्य देशहरूमा छरिएर रहेका नेपाली साहित्यकारहरूको ध्यान भने यतिबेला अन्तर्राष्ट्रिय नेपाली साहित्य समाज (अनेसास) को चुनावले तानिरहेको छ। प्रत्येक दुई वर्षमा हुने केन्द्रीय चुनावले कार्यसमितिका १२ सदस्य छान्ने भए पनि विशेष बहसमा भने केन्द्रीय अध्यक्षको पद मात्र आउने गरेको छ। यस वर्ष पनि केही साहित्यकारहरूको केन्द्रीय अध्यक्षका लागि उम्मेदवारी घोषणा गरेसँगै विभिन्न किसिमका टीकाटिप्पणी र बहस चल्न थालेको छ। विशेषगरी अनेसासको केन्द्रीय अध्यक्ष पदमा नेपालबाट उम्मेदवारी घोषणा हुनेबित्तिकै त्यसविरुद्ध चर्चा सुरु भयो। नेपाललाई अध्यक्ष पद दिनु हुँदैन, नेपालबाट अन्तर्राष्ट्रिय प्रतिनिधित्व हुन सक्दैन, नेपालीलाई भिसा दिँदैन, नेपालबाट अध्यक्ष हुनु भनेको नेपालमै राजदूत राखेजस्तै हो, अन्तर्राष्ट्रिय भनेको नेपाल होइन, नेपालमा अनेसासको शाखा हुनु गैरकानुनी हो, नेपालको शाखा खारेज गरिनेछ या गरिनुपर्छ भन्ने विषयले स्थान पाए। यतिले मात्र नपुगेर उम्मेदवारी दिने व्यक्तिको विरुद्धमा चरित्र हत्याका हत्कण्डा अपनाएर बद्नाम गराई मतदाताको मन भाँड्नेसम्मका काम भए। साहित्यमा नेपालविरोधी आन्दोलन चलाउने मुर्धन्य साहित्यकारलाई मेरो पहिलो प्रश्न छ नेपालमा अनेसासको शाखा राखिनु गैरकानुनी हो भने यहाँ शाखा स्थापना भएको दुई दशकभन्दा लामो समयसम्म तपाईंहरू किन बोल्नुभएन ? अमेरिकाको वासिंटन डीसीमा दर्ता भएर सञ्चालनमा आएको यो संस्थाको कुन परिभाषाले नेपाल अन्तर्राष्ट्रिय एरेनाभित्र पर्दैन ? नेपाली भाषा, साहित्य र संस्कृतिले गर्दा हामी एउटै डुंगामा जन्मेका हौं र एउटै द्वीपको यात्रामा छौं। त्यसैले अनेसास नेपाली डायस्पोरा भनेर समुद्रपारलाई मात्र खोलिएन, बरू नेपाल, सिक्किम, म्यानमार र भारतका नेपालीसहित अमेरिका, जापान, लन्डन, सिड्नी र केन्या तथा ब्राजिलका नेपालीलाई साझा साधन हुने गरी यो अनेसास स्थापना गरिएको हो। त्यसैले यसको नाम अन्तर्राष्ट्रिय राखिएको हो भनेर अनेसासको इतिहासमा उल्लेख छ। तर अनेसासको २७ वर्षको इतिहासमा सन् २००८ देखि १० सम्मको एक कार्यकालमा जापानका कुमार बस्नेतबाहेक सबै समय अमेरिकाबाट मात्र नेतृत्वमा पुगेको देखिन्छ। बरु सर्वोच्च पदमा अमेरिकावासी मात्रै रहने हो भने यो संस्थालाई कसरी अन्तर्राष्ट्रिय भन्ने प्रश्न उठाउन सकिन्छ। संस्थाको प्रकृति अन्तर्राष्ट्रिय होइन भने यसको प्रस्तावनामा विश्वभर छरिएर रहेका नेपाली जाति, नेपाली भाषा, संस्कृतिको संवद्र्धन, विकास गर्नेयो अन्तर्राष्ट्रिय प्रकृतिको संस्था हो भन्ने आशय किन उल्लेख गरिएको ? नेपालले अन्तर्राष्ट्रिय प्रतिनिधित्व गर्न सक्दैन भने नेपालबाहिर बस्नुहुने तपाईंहरू कहाँबाट आउनुभएको ? अनेसासको केन्द्रीय कार्यसमितिको मुख्य व्यक्तिलाई अरू देशमा हुने कार्यक्रममा प्रतिनिधित्व गर्न भिसा दिँदैन भने तपाईं कस्तो संस्थाको प्रतिनिधित्व गर्दै हुनुहुन्छ ? सत्ताईसबर्से इतिहास बोकेको अनेसासको हैसियत के ? विश्वले संस्थाको हैसियतलाई हेरेर भिसा दिने हो कि व्यक्ति हेरेर ? विश्वमा रहेका नेपालीलाई बाँध्ने एउटै मात्र डोरी पनि हाम्रो भाषा, साहित्य, कला र संस्कृति हो। नेपाललाई अध्यक्ष पद दिनु हुँदैन या त यसको केन्द्रीय समितिमा नेपालबाट प्रतिनिधित्व हुनु हुँदैन भने तीनतीनपटकसम्म वरिष्ठ केन्द्रीय उपाध्यक्ष, केन्द्रीय सदस्य जस्ता पदमा नेपालमा रहेका साहित्यकारलाई किन स्थान दिइयो ? नेपालबाट अनेसासको सदस्यता लिनु गैरकानुनी हो भने नेपालमा रहेका नेपालीलाई किन सदस्यता बाँडियो ? ती अवैधानिक सदस्यहरूसँग भोट किन माग्नुहुन्छ ? म र मजस्तै नेपालबाट अनेसासको सदस्यता लिएका व्यक्तिहरूको सम्मानजनक बिदाइका लागि के गर्दै हुनुहुन्छ ? नेपालबाट सदस्यता लिएकाहरूको सदस्यतालाई केन्द्रीकृत गर्ने तर मतदानको अधिकार नदिने भन्ने पनि चर्चा सुनिएको छ। त्यसो हो भने के तपाईंहरूलाई चाहिएको बेलामा भोट दिन मात्र हामी सदस्य बनेको हो र ? हामीले उम्मेदवार बन्न नपाउने ? अनेसासको विधानमा यस्तो विभेद कहाँ उल्लेख छ ? एउटै संस्थामा एउटै प्रकृतिको सदस्यता लिएका व्यक्तिहरूमाथि यति ठूलो विभेद गर्न सकिन्छ र उनीहरू चुप लागेर बस्छन् भन्ने कसरी सोच्नुभयो ? कुनै कुरा विधानसँग बाझिएको भए, गैरकानुनी भए त्यसको समाधानका पनि न्यायिक प्रक्रिया होलान्। विधानसम्मत निर्णय गरेर सच्याउन सकिएला। चुनावपछि बन्ने कार्यसमितिले जनमतको कदर गर्दै यस्ता मामिलामा सर्वसम्मत निर्णय लिन सक्छ। नभए त्यही एजेन्डा लिएर पुनः जनमत लिन सकिन्छ। भनिन्छ जब राजनीति धरापमा पर्छ, साहित्यले त्यसलाई सम्हाल्छ। साहित्यकार भनेका राष्ट्र र राष्ट्रियतालाई शिरमा राखेर दुनियाँलाई खबरदारी गर्ने समुदाय हो। अनि साहित्यकारहरू नै भाँडिने हो भने राजनीतिलाई कसले सम्हाल्छ ? अझ हामी त प्रजातान्त्रिक लोकतन्त्रको अभ्यास गरिरहेको मुलुकका मानिस हौं। चुनावी प्रतिस्पर्धामा प्रजातान्त्रिक तवरले भाग लिन पाउनु सबैको अधिकार हो। यसको स्वस्थ अभ्यास हुनुपर्छ। कस्तो व्यक्तिलाई आफ्नो प्रतिनिधि बनाउँदा संस्थाको बृहत्तर हित हुन्छ भन्ने मतदातालाई थाहा छ। केन्द्रीय कार्यसमितिका पदाधिकारी र खासगरी अध्यक्ष पदका दाबेदारका व्यक्तिगत चरित्रका बारेमा पनि धेरै कुरा सुनिँदै आएको छ। उम्मेदवारका विषयमा भेटमा, छलफलमा, फोनमा र सामाजिक सञ्जालहरूमा उठेका विषय सही हुन् भने उनीहरूले आत्मसमीक्षा गरेर माफी माग्न जरुरी छ। ती कुरा चियागफ मात्र हुन् भने त्यसको खण्डन गर्ने साहस राख्नुहोस्। संस्थाको प्रतिनिधित्व गर्दै गर्दा व्यक्तिगत स्वार्थभन्दा माथि उठ्न जरुरी हुन्छ। कसैलाई विभिन्न प्रकारको प्रलोभन दिएर एकपटक आफ्नो पक्षमा पार्न सक्नुहोला, तर सबैको हित हुने राम्रो काम गर्न सक्नुभयो भने सबै सधैं तपाईंहरूकै पक्षमा हुन्छन्। त्यसका लागि आफूलाई अब्बल सावित गर्नुहोस्। सार्वजनिक पद धारण गर्ने व्यक्ति भनेको समाजको नमुना हो, उसले उदाहरणीय काम गर्नुपर्छ। आफ्ना व्यक्तिगत इच्छा आकांक्षालाई तिलाञ्जली दिन सक्नुभएन भने तपाईं सार्वजजिक हितका काम गर्न सक्नु हुन्न। जब मानिस व्यक्तिबाट उठेर समाज र समुदायका लागि उभिन्छ, तब उसलाई कुनै गल्ती गर्ने छुट कदापि हुन्न। उसले आफ्नो गल्तीको सजाय भोग्नैपर्छ। हिजो नेपालमा मात्र केन्द्रित नेपाली जाति आज विश्वभर फैलिएका छन्। उनीहरूले त्यहाँको नागरिकता लिए पनि उनीहरूको पहिचान भनेको नेपाल हो, नेपाली भाषा र संस्कृति हो। नेपाली जाति हुनुको परिचयलाई दिगो राख्ने माध्यम भनेकै नेपाली भाषा, साहित्य, कला र संस्कृति हो। यसलाई समृद्ध बनाए मात्र आफ्नो पहिचान मजबुत र जीवन्त बन्न सक्छ। विश्वमा रहेका नेपालीलाई बाँध्ने एउटै मात्र डोरी पनि हाम्रो भाषा, साहित्य, कला र संस्कृति हो। यसको विकास, विस्तार र संवद्र्धनमा लाग्नु विश्वमा छरिएर बसेका सबै नेपाली र नेपालीभाषीको दायित्व हो। प्रवासमा रहेर नेपाली भाषा, कला, संस्कृति र साहित्यको विकास र विस्तारमा उनीहरूले पुर्याएको योगदानलाई कुनै पनि हालतमा नजरअन्दाज गर्न मिल्दैन। तर जन्म दिने आमालाई नै बिर्सिएर अरूका काखमा आमाको वात्सल्य खोज्नुको अर्थ हुँदैन।"
भर्ना भएका विद्यार्थी टिकाउन चुनौती,"२०७५ को नयाँ शैक्षिक सत्रमा विद्यार्थी भर्ना अभियानलाई शिक्षा मन्त्रालयले निकै महत्व दियो। विगतमा पनि नयाँ शैक्षिक सत्रको सुरुवातसँगै विद्यार्थी भर्ना अभियान हुने गर्थे, यसपटक प्रधानमन्त्रीले सुरु गरेकाले अभियानले विशेष महत्व पायो। अभियानमा राजनीतिक नेता, कलाकार, शिक्षाप्रेमी र विभिन्न क्षेत्रका व्यक्तिले सहयोग गरे। सरकारले विद्यालय जान नसकेका बालबालिकालाई अभिभावकत्व ग्रहण गरी शिक्षाको व्यवस्था मिलाउन अनुरोध गर्यो। यस वर्ष कति विद्यालयभन्दा बाहिर रहेका बालबालिका विद्यालयमा आए र कति बाँकी छन् ? यकिन आँकडा आउन केही समय कुर्नुपर्ला तर भर्ना अभियानले समस्यामा परेका केही बालबालिकालाई थप सहयोग जुटाउने कार्यमा सफलता दिलायो। विगत हेर्दा विद्यालयमा भर्ना भएका अधिकांश बालबालिका विद्यालयको तह तथा विद्यालय शिक्षा पूरा गर्न नपाउँदै छोड्ने गर्छन्। हालै नतिजा प्रकाशित भएको २०७४ को कक्षा १० (एसईई) को परीक्षामा सम्मिलित विद्यार्थीको समूह हेर्ने हो भने यसलाई पुष्टि गर्छ। शिक्षा विभागको तथ्यांकअनुसार यो समूह विद्यालयमा भित्रिने वर्ष २०६५ सालमा १३ लाख ६२ हजार ९ सय २० जना कक्षा १ मा भर्ना भएका थिए। तिनीहरूमध्ये पाँच वर्षपछि कक्षा ६ मा पनि नपुग्दै ४६ प्रतिशतले विद्यालय छोडे। जम्मा ७ लाख ३१ हजार ५ सय ७३ तथा ५४ प्रतिशत मात्र रहन पुगे। तिनै समूह दस वर्षपछि कक्षा दशको परीक्षामा सामेल हुने अवसरमा ४ लाख ३१ हजार २ सय ७० तथा ३१६४ प्रतिशत मात्र बाँकी रहे भने ६८३६ प्रतिशतले विद्यालय छाडे। कक्षा १० को अन्त्यमा हुने उक्त परीक्षामा सामेलमध्ये ६४७७ प्रतिशतले दुईभन्दा माथि जीपीए ल्याए भने बाँकीले त्योभन्दा कम ल्याए। कक्षा १ मा भर्ना भएका बालबालिकाले कक्षा १० नपुग्दै विद्यालय छोड्नुको धेरै कारण हुन सक्छन्। प्रायले छोड्नुको कारण विद्यालय टाढा हुनु, अभिभावकको नाजुक आर्थिक र समाजिक अवस्था, चेतनाको स्तर कमजोर, पढेर केही हुँदैन भन्ने सोचाइ, विद्यालय बालमैत्री नहुनु र विद्यालयकोे कार्यक्षमता कमजोर भएर हो भन्न सकिन्छ। भर्ना भएका बालबालिकालाई कसरी विद्यालयमा टिकाउने भन्नेबारेमा गम्भीर हुनुपर्छ। राम्रा सामुदायिक विद्यालयले आफ्नो स्तर सुधारका लागि थप रकम जुटाउन वार्षिक शुल्क, परीक्षा शुल्कलगायत विभिन्न नाममा विद्यार्थीबाट शुल्क लिने गर्दछन्। त्यो शुल्क विपन्न अभिभावकको क्षमताभित्र पर्दैन। त्यस्ता विद्यालयले विद्यार्थी छनोट गरी लिने गर्छन्। कमजोर सिकाइ उपलब्धि भएका र बीचमा आउने विद्यार्थीलाई विद्यालयमा भर्ना लिँदैनन्। विद्यालयको ध्यान कसरी नतिजा राम्रो पार्ने भन्नेमै केन्द्रित हुन्छ। आफ्नो विद्यालयलाई संस्थागत विद्यालयसँग कसरी प्रतिस्पर्धा गर्न सक्ने बनाउने भन्ने हुन्छ नकि समस्यामा परेका बालबालिकालाई कसरी शिक्षामा समेट्ने। कमसल खालका सामुदायिक विद्यालयमा विद्यार्थी कम भए पनि खासै फरक पर्दैन, विद्यालयलाई समाजको अब्बल विद्यालयका रूपमा स्थापित गर्नु पनि छैन, विद्यार्थी जहिले आए पनि र जस्तो क्षमताको भए पनि लिन्छन्। विद्यार्थी थपिँदा विद्यालय जोगिएला भन्ने ठान्छन्। त्यस्ता विद्यालयलाई अभिभावकले विश्वास गर्दैनन्, विद्यार्थी पनि त्यस्तो विद्यालयमा पढेर सिकेको महसुस गर्दैनन् र विद्यालय नियमित जान आवश्यक पनि ठान्दैनन्। अन्ततः विद्यार्थी अनियमित हुने र विद्यालय नै छाड्नेतर्फ अग्रसर हुन्छन्। कसरी टिकाउने विद्यार्थी विद्यार्थी टिकाउन विद्यालयले महत्वपूर्ण भूमिका खेल्न सक्छन्। धेरै विद्यार्थी विद्यालय छोड्नुको कारण विद्यालय नै हुने गर्दछ। सुरुका दिनमा विद्यालयमा पुरानाले नयाँ विद्यार्थीलाई गिज्याउने, उपनाम राख्ने, अपहेलित हुने, साथीहरूले कुटपिट गर्ने समस्या भोग्नुपर्ने हुन सक्छ। विद्यालयलाई बालमैत्री बनाउन विद्यार्थीका समस्या पत्ता लगाउने, समाधानका उपाय खोजी गर्ने, भौतिक अवस्था, कक्षाकोठा, शिक्षण प्रक्रिया बालमैत्री बनाउनुपर्छ। बालबालिकका गुनासा सुन्ने, पिउने पानी, शौचालयको उपयुक्त व्यवस्था गर्ने, सबै बालबालिकालाई सम्मानित र समान व्यवहार गर्ने, अपांगता, दृष्टि क्षमता र श्रवण क्षमता कमजोर भएका विद्यार्थीलाई उपयुक्त स्थानमा बसाउने, कक्षाकोठाको बसाइ व्यवस्था सहज बनाउनेजस्ता कार्य गर्न सकिन्छ। विद्यालयलाई बालमैत्री बनाउन विद्यार्थीका समस्या पत्ता लगाउने, समाधानका उपाय खोजी गर्ने, भौतिक अवस्था, कक्षाकोठा, शिक्षण प्रक्रिया बालमैत्री बनाउनुपर्छ। दिवा खाजा विद्यार्थी नियमित गर्न र टिकाउन निकै महत्वपूर्ण हुन सक्छ। अभिभावकलाई घरबाट टिफिन बक्समा खाजा पठाउन अनुरोध गर्ने, अभिभावक मिलेर आलोपालो विद्यालयमा खाजा बनाएर खुवाउने, विद्यालयले विभिन्न दाताको खोजी गरी खाजाको व्यवस्था गर्ने, स्थानीय तह तथा केन्द्रबाट दिवा खाजाका लागि बजेटको व्यवस्था गर्नेजस्ता उपायबाट दिवा खाजाको व्यवस्था गर्न सकिन्छ। सबै विद्यार्थीका एकै किसिमका समस्या हुँदैनन्। विद्यार्थीका वास्तविक समस्या पत्ता लगाउन शिक्षकले बालबालिकाका व्यक्तिगत समस्या सुन्ने, परिवारका सदस्य तथा अभिभावकसँग नियमित सम्पर्कमा रहने, विद्यालय र अभिभावकको सम्बन्ध नजिक पार्ने काम गर्न सकिन्छ। अभिभावकसँगको सम्बन्ध नजिक पार्न अभिभावक भेला महत्वपूर्ण मौका हुन सक्छ। सम्पूर्णको एकैपटक, कक्षाअनुसार, गाउँअनुसार, समस्याअनुसार पटकपटक अभिभावक बैठक गर्न सकिन्छ। केही समस्या अभिभावक र विद्यालय मिलेर मात्र समाधान गर्न सकिने हुन्छन्। विद्यालयले बालबालिकाका घरमा हुने समस्या समाधान गर्न, घरमा पढाइको वातावरण निर्माण गर्न, अभिभावक परामर्श गर्न र उपयुक्त सल्लाह दिन सक्छ। शिक्षा भविष्यका लागि तयारी मात्र होइन, तत्काल बानीको विकास गर्ने, समस्या समाधान गर्ने, जीवन जिउने कला र खुसी हुन सिकाउने तालिम पनि हो। कतिपय समुदायमा पढेर पनि जागिर पाइँदैन, धेरै पढेर काम छैन, लाहुर जाने हो पल्टनमा भर्ती हुने हो, अरब जाने हो, अक्षर चिन्न सक्ने र सामान्य हरहिसाब जान्ने भए पुग्छ भन्ने सोचाइ छ। शिक्षण सिकाइलाई प्रभावकारी, सान्दर्भिक, सीपमूलक र जीवनोपयोगी बनाउन सक्ने हो भने विद्यार्थी र अभिभावकमा पढेपछि काम लाग्छ भन्ने सोचाइ विकास गर्न सकिन्छ। एकै आकारको जुत्ता सबैलाई फिट हुँदैन भनेजस्तै सबै विद्यार्थीलाई एकै किसिमको सिकाइ प्रक्रिया उपयुक्त नहुन सक्छ। हरेक विद्यार्थीको विशेषता, क्षमता, सीप, रुचि, सिक्ने तरिका र समस्या फरक हुन सक्छन्। शिक्षकले प्रत्येक विद्यार्थीका विशेषता पत्ता लगाउने र व्यक्तिगत समस्या समाधान गर्न सहयोग गर्ने प्रयास गर्नुपर्छ। घरपरिवारको समस्याले पनि विद्यार्थीलाई तनाव भएको हुन सक्छ। समस्यामा रुमलिएका विद्यार्थीले शिक्षण सिकाइ क्रियाकलापमा खासै ध्यान दिन सक्दैनन्। आधारभूत तहको ज्ञान तथा सीप कमीका कारणले माथिल्लो कक्षामा सिक्न नसकेर पढाइ छाड्न उद्यत् भएका विद्यार्थीलाई थप कक्षा, विशेष सहयोग, उपचारात्मक सिकाइ, परामर्शको व्यवस्था गरी छाड्नबाट रोक्न सकिन्छ। परामर्श गर्दा कक्षागत र समूहगत र मिल्दा समस्या भएकालाई एकैपटक तथा अलगअलग पनि गर्न सकिन्छ। विद्यार्थीको सोचाइ फराकिलो पार्न, सिकाइप्रति उत्प्रेरित गर्न, मेहनत गरे उच्च उपलब्धि प्राप्त गर्न सकिन्छ भन्ने बनाउन शिक्षकले निरन्तर प्रयास गरिरहनुपर्छ। विद्यालयले व्यक्तिगत समस्यामा परामर्श गर्न एक विद्यार्थीका लागि एकजना शिक्षकलाई जिम्मेवार बनाउन पनि सकिन्छ। विद्यार्थीलाई एक दिन अनुपस्थित हुँदा पनि अर्को दिन विद्यालय र कक्षा केही नौलो लाग्न सक्छ। एकदुई साता तथा महिनाभर विद्यालयमा अनुपस्थित भएका विद्यार्थीलाई विद्यालय जान संकोच लाग्न सक्छ। विभिन्न समस्याले विद्यार्थी हप्तौं अनुपस्थित हुने बाध्यता हुन सक्छ। विद्यालय नआएका विद्यार्थी दैनिक खोजी गर्ने, अभिभावक भेट्ने, अनुपस्थित हुनुको कारण पत्ता लगाउने, समस्या समाधान गर्न सहयोग गर्ने, छुटेको सिकाइ पूरा गरिदिन थप कक्षा सञ्चालन गर्ने गर्दा पनि विद्यालय छोड्ने अवस्था आउँदैन। विद्यालयमा व्यवस्थापन समिति र शिक्षक अभिभावक संघको पटकपटक बैठक राख्ने, शिक्षक विद्यार्थी र समग्र विद्यालयका समस्यामा छलफल गर्ने, विद्यालयमा उपलब्ध सुविधा पारदर्शी तरिकाले वितरण गर्ने, वितरीत सुविधाको अभिलेख राख्ने, विद्यालयका राम्रा पक्षलाई प्रचारप्रसार गर्ने गर्दा पनि विद्यालयलाई अभिभावकको रोजाइको केन्द्र बनाउन र समुदायको विश्वास जित्न सकिन्छ। गरिबीको कारण वा पारिवारिक समस्याले विद्यालय छाड्ने बालबालिकालाई स्थानीय पालिकाले पनि केही सहयोग गरी विद्यालय आउने वातावरण निर्माण गर्न सक्छन्। विद्यालयको भौतिक अवस्था सुधारी बालमैत्री बनाउने कार्यमा पनि संघीय सरकारको मात्र नभएर स्थानीय सरकारको पनि योगदान हुन सक्छ। विद्यालयको आन्तरिक क्षमता बढाउन, अभिभावक सचेतना अभिवृद्धि गर्न, विपन्न श्रम गर्न बाध्य अभिभावकलाई आर्थिक सहयोग गर्न, विद्यालयमा विषयगत शिक्षक व्यवस्था गर्न, छात्रवासको व्यवस्था गर्न स्थानीय र प्रदेश सरकारले पर्याप्त बजेट छुट्ट्याउनुपर्छ भने केन्द्र सरकारले बजेट बढाउनुपर्छ।"
विश्पकमा धेरै क्षेत्र ओगट्ने खेलाडी उरूग्वेका भेसिनो,"मस्को : रुस विश्वकपबाट माटियस भेसिनोको टोली उरुग्वे पनि बाहिरिइसकेको छ। शुक्रबार नै भएको खेलमा फ्रान्ससँग पराजित भएपछि उरुग्वे रुस विश्वकपको क्वार्टरफाइनल चरणभन्दा माथि जान सकेन। तर, भेसिनो भने रुस विश्वकपसँग इतिहासका रूपमा जोडिई रहनेछन्। उनी रुस विश्वकपमा शुक्रबार खेलिएको क्वार्टरफाइनल चरणको दोस्रो खेल सम्मको आँकडाअनुसार टोलीलाई सफलता दिलाउन मैदानमा धेरैभन्दा धेरै क्षेत्रफल कभर गर्ने खेलाडीको सूचीको शीर्ष स्थानमा पुगेका छन्। उरुग्वेको राष्ट्रिय टोलीबाट प्रिक्वार्टरफाइनल चरणसम्मका पाँचमध्ये सबै खेलमा खेलेका उनले ५२ किलोमिटर दूरी कभर गरेका छन्, जुन प्रतियोगितामा कुनै पनि टोलीका कुनै पनि खेलाडीको भन्दा बढी हो। उनै भेसिनोको मेहनत र प्रदर्शनका कारण उरुग्वेले रुस विश्वकपको अन्तिम आठसम्मको यात्रा तय गरेको थियो। बलियो फ्रान्ससँग पराजित भएपछि भने उरुग्वे अघि बढ्न सकेन। तर, यही प्रदर्शनबाट भेसिनोले भने टोलीमा आफ्नो भविश्य सुनिश्चित गरेका छन्। सन् २०१६ मा उरुग्वेको राष्ट्रिय टोलीबाट डेब्यु गर्ने अवसर पाएका भेसिनोले त्यसयता यस्तै सशक्त प्रदर्शनसँगै आफूलाई टोलीको नियमित सदस्यका रूपमा स्थापित गराएका छन्। मिडफिल्डबाट खेल्ने उनी रक्षापंक्तिमा आफ्ना रक्षकहरूलाई सहयोग गर्न मात्रै हैन, अग्रपंक्तिमा स्ट्राइकरलाई अवसर सिर्जना गर्न र आफैं गोल गर्न पनि पुग्छन्। उरुग्वे प्रतियोगिताको अन्तिम आठबाटै बाहिरिँदा भने बाँकी खेलमा फुटबल समर्थकहरूले उनको उपस्थिति खड्केको महसुस गर्नेछन्।"
"पेनाल्टीमा क्रोएसियाको भाग्य चम्कियो, आयोजक रुस बाहिरियो",मस्को : रुसमा जारी फिफा विश्वकप अन्तरगत शनिबार राति भएको क्वाटरफाइनलको खेलमा पेनाल्टी सुटआउटमा रुसलाई पराजित गर्दै क्रोएसिया सेमिफाइनलमा प्रवेश गरेको छ । निर्धारित समय र अतिरिक्त समयमा पनि २२ को बराबरी भएपछि आयोजक रुसलाई पेनाल्टी सुटआउटमा ४३ ले हराउँदै क्रोएसियाले बाजी मारेको हो । निकै प्रतिस्पर्धात्मक खेलमा सुरुवाती अग्रता रुसले लिएको थियो । मिड फिल्डर डेनिस चेरिसेभले ३१ औं मिनेटमा गोल गरेको थिए । रुसको अग्रता भने ८ मिनेटभन्दा बढी टिक्न पाएन । ३९ औं मिनेटमा क्रोएसियाका लागि आन्द्रज क्रामारिकले बराबरी गोल गरे त्यसपछि ९० मिनेटसम्म पनि ११ को बराबरी भएपछि खेल अतिरिक्त समयमा धकेलियो । अतिरिक्त समयको १०० औं मिनेटमा क्रोएसियाका लागि डोमागोज भिडाले गोले गरी टोलीलाई अग्रता दिलाएका थिए । क्रोएसिया जितको नजिक पुगिसकेको अवस्थामा रुसका लागि मारियो फर्नान्डेजले गोल गरी पुनः खेल बराबरीमा पुर्याएपछि खेल पेनाल्टी सुटआउटमा पुगेको थियो । पेनाल्टीमा भाग्यमानी साबित हुँदै ४३ ले क्रोयसियाले जित हात पार्यो । क्वाटरफाइनल प्रवेशका लागि रूस र क्रोयसिया दुवैलार्इ पेनाल्टीले ले साथ दिएको थियो । रूसले २०१० को विश्व विजेता स्पेनलार्इ घर फर्काएको थियो । क्रोएसिया पनि ट्राइब्रेकरमै डेनमार्कलार्इ हराउँदै अघि बढेको थियो । यस खेलसँग रूस विश्वकपको सेमिफाइनल चरण पूरा भएको छ । फाइलनका लागि मंगलबार बेल्जियम र फ्रान्स भिडन्तमा उत्रँदैछन् । बुधबार क्रोएसिया र इङ्ल्याण्ड भिड्नेछन् ।
एन्फा कप अन्तरविद्यालय फुटबल प्रतियोगिता सुरु,"भक्तपुर : बाल विकास, वागीश्वरी, एड्भान्स एकेडेमी र विनायक शिक्षा निकेतन स्कुलले भक्तपुरमा आइतबारदेखि सुरु भएको एन्फा कप अन्तरविद्यालय फुटबल प्रतियोगितामा विजयी सुरुवात गरेका छन्। भक्तपुर जिल्ला फुटबल संघद्वारा आयोजित प्रतियोगितामा बाल विकासले गणेश, वागीश्वरीले दोलागिरी, एड्भान्सले हिमालयन ग्लोरी र विनायक शिक्षा निकेतनले गोल्डेन सुनगाभा स्कुललाई हराएका हुन् । भक्तपुरस्थित माहेश्वरी खेल मैदानमा आइतबार भएको उद्घाटन खेलमा गत वर्षको विजेता बाल विकासले गणेशलाई २० गोलले पन्छाएको हो । बाल विकासको लागि दुवै गोल नवीन फुदोङले गरेका हुन् । त्यस्तै वागीश्वरीले दोलागिरीलाई ५२ गोल हरायो । वागीश्वरीको लागि विजय मोक्तानले ह्याट्रिक पूरा गर्दा सन्दीप कार्कीले एक गोल थपे । एक गोल भने दोलागिरीबाट उपहार पाएको थियो । दोलागिरीको लागि भने दुवै गोल रुकेश तामाङले फर्काए । आइतबार नै भएको अर्को खेलमा एड्भान्स एकेडेमीले हिमालयन ग्लोरीमाथि ५० गोलको फराकिलो जीत हात पारेको थियो । एड्भान्सका रिकेश थापाले दुई गोल गर्दा विमल राजवंशी, निशान गिरी र एलिस श्रेष्ठले एकएक गोलको योगदान गरे । यसैगरी विनायक शिक्षा निकेतनले गोल्डेन सुनगाभालाई ३० ले पन्छायो । विजेता विनायक शिक्षाको लागि रविन कुटुले दुई र दीपेश भन्डारीले एक गोल गरे । प्रतियोगिताको आइतबार एक कार्यक्रमबीच नगर खेलकुद समिति भक्तपुरका संयोजक उकेश कवांले उद्घाटन गरेका थिए । उक्त अवसरमा उनले माहेश्वरी खेलमैदानको स्तरोन्नतिको लागि भक्तपुर नपाले आर्थिक वर्ष २०७५७६ मा पनि बजेट विनियोजन गरेको जानकारी दिए । अहिले खेलाडीहरुले हिलाम्मे मैदानमा फुटबल खेलिरहेका छन् । उनले विद्यालय तहबाटै खेलाडी तयार गर्न सरकारले नपा तहमै राष्ट्रपति रनिङ शिल्ड प्रतियोगिता गर्ने नीति अघि सारेकाले भक्तपुर नपाले आउँदो वर्ष उक्त प्रतियोगिता गर्ने सुनाए । उनले राष्ट्रपति रनिङ शिल्ड प्रतियोगितामा फुटबलसँग थप खेलकुद थप्ने आश्वासन दिए । कार्यक्रममा भक्तपुर जिल्ला फुटबल संघका अध्यक्ष गौतम सुजखूले अखिल नेपाल फुटबल संघ (एन्फा) को वार्षिक कार्यक्रमअनुसार विद्यालयस्तरीय प्रतियोगिता आयोजना गरिएको बताए । उनले संघले जिल्ला लिग फुटबलसमेत आयोजना गर्ने बताए । नकआउटको आधारमा खेलाइएको प्रतियोगितामा जिल्लाका १८ विद्यालयहरुको सहभागिता रहेको प्रतियोगिताका संयोजक तीर्थ राजचलले जानकारी दिए । उनका अनुसार प्रतियोगिताको विजेता विद्यालय प्रदेशस्तरमा हुने एन्फा कपमा छनोट हुनेछ ।"
ब्राजिललार्इ हराएपछि बेल्जियमका प्रशिक्षकले के भने ?,"हामीलाई थाहा थियो, ब्राजिल बलियो र सक्षम छ। सक्षम टोलीलाई रोक्न हामीले पनि धेरै मेहनत गर्यौं। मेरा खेलाडीको आँखामा जसरी पनि खेल जित्नुपर्छ भन्ने भावना थियो। ३२ वर्षपछि हामीले सेमिफाइनलमा स्थान बनाएका छौं। खेलाडीलाई प्राविधिक रूपमा बलियो बनाउन धेरै कठिन थियो। बलियो टोली ब्राजिललाई रोक्न पनि बलियो रणनीति अपनाउनु पथ्र्यो। हामीले जब २० को अग्रता लियौं, त्यसपछि रक्षापंक्ति र काउन्टर प्रहार दुवैमा ध्यान दियौं। सहज अवस्थामा बल अगाडि लैजाने अन्यथा ब्राजिललाई बल हान्न नदिने। तर पनि ब्राजिलले दोस्रो हाफमा सोचेकोभन्दा माथिल्लो स्तरको फुटबल खेल्यो। त्यसलाई जित्न हाम्रो ट्याक्टिसले पनि नभ्याउने थियो। फुटबलमा सफलता हात पार्न खेलले मात्र होइन, आत्मविश्वास पनि चाहिन्छ। हामीलाई त्यही आत्मविश्वासले बढी साथ दियो। रोवर्टो मार्टिनेज, बेल्जियमका प्रशिक्षक"
विश्वकपको दुईदिन अघि नियुक्त भएका स्पेन प्रशिक्षक पदमुक्त,"म्याड्रिडः रुस विश्वकपको अन्तिम १६ बाट बाहिरिएपछि स्पेनले प्रशिक्षक फर्नान्डो हिएरोलाई पदमुक्त गरेको छ। सन् २०१० को विश्वकप विजेता स्पेन प्रिक्वार्टरफाइनलमा आयोजक रुससँग टाइब्रेकरमा पराजित भएको थियो। निर्धारित र अतिरिक्त समयमा ११ गोलको बराबरीमा रोकिएको स्पेन टाइब्रेकरमा रुससँग ४३ गोलले पराजित भएको थियो। स्पेनिस फुटबल संघले जारी विश्वकपको अन्तिम समयमा टोली सम्हाल्नुपर्ने जिम्मेवारी पाएर पनि हिएरोले राम्रो काम गरेको जनाएको छ। विश्वकपमा समूह बी बाट प्रतिस्पर्धा गरेको स्पेनले पहिलो खेल पोर्चुगलसँग ३३ गोलको बराबरी खेलेको थियो। दोस्रो खेलमा इरानलाई १० गोलले पराजित गरेको स्पेन तेस्रो खेलमा भने मोरक्कोसँग ११ गोलको बराबरीका रोकिएको थियो। समूह विजेता बन्दै नकआउट चरणको पुगेको स्पेनलाई टाइब्रेकरमा रुसले स्तब्ध पारेको थियो। हिएरोले विश्वकपमा टोलीलाई राम्रो नेतृत्व गरे, त्यसका लागि उनी धन्यवादका पात्र हुन्। फर्नान्डो अब आफ्नो पुरानै काम फुटबल संघको निर्देशक पदकमा फर्किएका छन, संघले आइतबार जारी गरेको विज्ञप्तिमा भनिएको छ। जारी विश्वकपबाट आफ्नो टोली बाहिरिएपछि पद गुमाउने ५० वर्षीय फर्नान्डो चौथो प्रशिक्षक हुन्। यसअघि पोल्यान्ड, कोस्टारिका र जापानले प्रशिक्षक हटाउने निर्णय गरिसकेका छन्। रुस विश्वकपको दुई दिनअघि मात्र स्पेनिस फुटबल संघले मुख्य प्रशिक्षक जुलेन लोपेटेग्वीलाई बर्खास्त गरी हिएरालाई उक्त जिम्मेवारी सुम्पिएको थियो। संघले लोपेटेग्वीले आफूहरूलाई जानकारी नै नगराई रियल म्याड्रिडसँग नयाँ सिजनका लागि सम्झौता गरेको कारण देखाउँदै उनलाई पदबाट बर्खास्त गर्नुपरेको जनाएको थियो। रियल म्याड्रिडले रुस विश्वकपको दुई दिनअघि नै लोपेटेग्वीलाई आफ्नो प्रशिक्षक नियुक्त गरेको खबर टेलिफोनमार्फत संघलाई जानकारी गराएको थियो। त्यसलगत्तै लोपेटेग्वी बर्खास्तीमा परेका थिए। लोपेटेग्वी सन् २०१६ मा पूर्वप्रशिक्षक भिसेन्ट डेल बोस्कले जिम्मेवारी छाडेपछि स्पेनको मुख्य प्रशिक्षक नियुक्त भएका थिए। उनको प्रशिक्षणमा स्पेनले एउटा पनि खेल हारेको थिएन। उनको प्रशिक्षणमा खेलिएको २० मध्ये १४ खेलमा स्पेनले जित हात पारेको थियो भने ६ खेलमा बराबरीको नतिजा निकालेको थियो।"
रुस विश्वकपमा सबैभन्दा बढी चिनियाँ दर्शक,"मस्को : चीनको फुटबल टोली जारी रुस विश्वकपमा सहभागी छैन। चीन त विश्वकपको छनोट चरणमै नियमित असफल हुँदै आइरहेको छ। तर, एउटा रोचक लाग्ने तथ्य के छ भने रुसमा जारी विश्वकप हेर्न पुग्ने समर्थकमध्ये सबैभन्दा बढी चिनियाँहरू नै देखिएका छन्। यसले अन्य खेलमा निकै सशक्त रहेका चिनियाँहरू फुटबलप्रति पनि आकर्षित रहेको देखाएको छ। रुस विश्वकप आयोजक समितिले जनाएअनुसार यसपटक विश्वकप हेर्न आउने चिनियाँ समर्थक आयोजक रुसका समर्थकपछि सबैभन्दा बढी छन्। यसमा चिनियाँ समर्थकले युरोपेली वा अन्य कुनै पनि देशका समर्थकलाई जितेका छन्। विश्वकप खेल हेर्न चिनका जति समर्थक रुस पुगेका छन्, त्यति समर्थक प्रतियोगितामै सहभागीमध्ये कुनै पनि देशका पनि पुगेका छैनन्। रुसको सूचना मन्त्रालयले सार्वजनिक गरेको जानकारीअनुसार ६० हजार फ्यान आईडी चिनियाँ राहदानीबाट लिइएको छ। चिनियाँ समर्थकपछि रुस विश्वकप हेर्न जाने सबैभन्दा बढी समर्थक अमेरिकाको देखिएको छ। रुसी सूचना मन्त्रालयका अनुसार अमेरिकी राहदानीबाट ३९ हजार फ्यान आईडी लिइएको छ। फ्यान आईडी रुस विश्वकप हेर्न जाने मुख्य कार्ड हो। खेल हेर्न रुस जाने समर्थकका लागि फ्यान आईडीले नै प्रवेशाज्ञाको काम गर्ने गर्छ। फ्यान आईडी भएका समर्थकलाई रुसी सरकारले स्थानीय सवारीसाधनमा समेत निःशुल्क सेवा दिने व्यवस्था मिलाएको छ। चिनियाँ समर्थकले आफ्नै देशभित्र र अन्य क्षेत्रबाट पनि टिकट खरिद गरेका छन्। चीनमा रुस विश्वकपको टिकट बिक्री गर्ने मुख्य जिम्मेवारी पाएको सांकाई स्पोर्टस् इन्टरनेसनलका अनुसार चीनमै ४० हजार टिकट बिक्री भएको छ। त्यसमध्ये १० प्रतिशतले भीआईपी प्यारापिटको टिकट लिएका छन्। चिनियाँ पाहुना कुनै पनि राम्रा टोली सहभागी भएको खेलको टिकट लिन चाहन्छन्। अझ उनीहरू कुनै पनि खेलको टिकट लिन चाहन्छन्। उनीहरूले लिनेमध्येको टिकट भीआईपी प्यारापिटकै बढी हुने गर्छ, आयोजक समितिका एक सदस्य ऐकानेरिना चेलिकले भनेका छन्।"

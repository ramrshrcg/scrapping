शीर्षक,विवरण
शासन विधिको कि संसद्को ?,"संसद् र यसअन्तर्गतका समितिहरू सार्वभौमसम्पन्न भए पनि असीमित अधिकार भएका संस्था होइनन संसद्को सार्वभौमिकताले विधिको शासनको सर्वोच्चतालाई चुनौती दिन्छ कि दिँदैन ? अर्थात् संसदीय सर्वोच्चता हुनुपर्ने हो कि संवैधानिक सर्वोच्चता ? संसदीय व्यवस्थाको जननी संयुक्त अधिराज्य बेलायत र उत्तरी आयरल्यान्ड (बेलायत) को संवैधानिक इतिहासमा संसद्को सार्वभौमसत्ता कि कानुनी शासनको (संविधान) सर्वोच्चता भन्ने विषयमा डायसी भन्छन्, दुई सिद्धान्त बेलायतको सम्पूर्ण संविधानमा सधैं व्याप्त छ र जहिले पनि एकअर्काको परस्पर विरोधीको रूपमा देखा पर्छन् अथवा सबैभन्दा उत्तम त एकअर्कालाई सन्तुलन गर्ने शक्तिका रूपमा आउँछन्। यो व्यवस्थाको जननी बेलायत आफैंमा त्यसखाले प्रश्न आउँछ भने हाम्रोजस्तो भर्खरै यो व्यवस्थामा अभ्यस्त हुन खोज्ने संक्रमणकालबाट गुजे्रका मुलुकमा यस प्रकारका जटिलता नआउने कुरै भएन। सत्यको निर्माण र संविधानको व्याख्या विधिको शासन वा न्यायालयको स्वतन्त्रता आफैंमा पूर्णरूपमा निरपेक्ष हेरिने विषय नभएर शक्तिको माध्यमबाट सत्यको निर्माण पनि हुन सक्छ भन्ने सिकाइलाई सापेक्षिकतामा लिएर हेरिनुपर्छ। बेलायतको मात्र नभएर संसदीय व्यवस्था अवलम्बन गर्ने अन्य मुलुकमा संसद् सर्वोच्च कि संविधान भन्ने सम्बन्धमा संविधानविद्बीच मतैक्य छैन। पहिलो त यसको केही विधिशास्त्रीय मान्यता नै फरक भएकाले यस्तो भएको हो। दोस्रो सो विधिशास्त्रलाई आफूअनुकूल व्याख्या गरिदिने बौद्धिक जमातले पार्ने प्रभाव हो, जसको आमसञ्चारका माध्यम र राज्यशक्तिसँग पहुँच छ, उसैले आफूअनुकूलको व्याख्या गरिदिन्छ। हुन पनि मिसेल फुकोले भनेजस्तै शक्तिले सत्यको निर्माण गरिदिन्छ। संसद् र यसअन्तर्गतका समितिहरू सार्वभौमसम्पन्न भए पनि यो असीमित अधिकार भएको संस्था होइन। त्यसैगरी न्यायालय पनि कोहीप्रति जवाफदेही हुनुनपर्ने होइन। तर प्रस्तावित प्रधानन्यायाधीशको संसदीय सुनुवाइको विषयका टिप्पणीमा सजिलै भनियो, संसदीय सुनुवाइ समितिले त्यस्ता प्रस्तावित नाम अस्वीकार गर्न नपाउने भनेर कुन विधिशास्त्रमा लेखिएको छ ? निःसन्देह उक्त समितिले त्यसरी प्रस्तावित व्यक्तिलाई दोष र गुणका आधारमा अस्वीकार गर्न सक्छ, नसक्ने भन्ने प्रश्नै होइन। यस्ताखाले बौद्धिक अवधारणाको सघनता देख्दा यसले कानुनी शासनलाई बल पुग्छ कि न्यायालयलाई कमजोर बनाउँछ भन्ने हो। समाजमा व्याप्त मानसिकतालाई मूलतः दुई उदाहरणबाट प्रस्ट पार्न सकिन्छ। प्रथमतः कानुनी अध्यापनको दौरान नेपालमा संविधान बनिसक्यो, अब संवैधानिक कानुन पढेर स्कोप नै छैन भनी अग्रजहरूले संवैधानिक कानुन नपढ्न सल्लाह दिएका छन् भन्ने कानुनका पोस्ट ग्य्राजुएट विद्यार्थीको अनुभूति, दोस्रो जननिर्वाचित संसद्ले जागिरे न्यायाधीशको बारेमा निर्णय लिन कसले रोक्न सक्छ ? खासगरी अदालतले कार्यकारी वा विधायिकी संस्थाले गरेको निर्णयलाई कानुनी पुनरावलोकनका क्रममा अमान्य (अल्ट्रा भाइरस) घोषणा गरिदिँदा यो दोस्रो मत सशक्त बनाएर ल्याइने गर्छ। यी दुवै बुझाइ संवैधानिक अभ्यासका लागि चुनौती हुन्। किनकि संविधान निर्माण भएपछि यसको कार्यान्वयन पक्षमा देखिने चुनौतीको सामना गर्न दक्ष कानुनी जनशक्ति खाँचो हुन्छ, दोस्रो जननिर्वाचित संसद् आफैंमा सार्वभौम संस्था भए पनि यो संस्था पनि विधिको शासनअनुसार मात्रै चल्नुपर्छ। अहिलेको अभ्यासले संसद्मा कुनै राजनीतिक दल वा उसको मोर्चाको स्पष्ट दुईतिहाइ बहुमत छ भने न्यायाधीश वा प्रधानन्यायाधीशको सुनुवाइलाई भोटिङको नाउँमा आफ्नो दल वा मोर्चाको प्रभावमा पारी प्रतिबद्ध न्यायपालिका निर्माण गर्न सक्छ भन्ने देखाएको छ। नेपालले राणाशासन अन्त्यपछि २०१५ सालदेखि संसदीय व्यवस्था अभ्यास आयत गरे पनि ०१७ सालमा तत्कालीन राजाबाट उक्त संसदीय राजनीतिक शासन प्रणाली अन्त्य गरी दलविहीन पञ्चायती व्यवस्था लागू गरेपछि यो व्यवस्था आउन पुनः अर्को २९ वर्ष पर्खनुपर्यो। ०४७ सालको संविधानसँगै संस्थागत भएको यो व्यवस्था मुलुकमा ०५२ सालबाट सुरु भएको (तत्कालीन) नेकपा माओवादीको सशस्त्र संघर्षपछि करिब एकदशकसम्म कोमामा रह्यो। दोस्रो जननिर्वाचित संविधानसभाद्वारा निर्मित संविधानले पनि यही व्यवस्थालाई स्विकारेपछि संसद्को सार्वभौमिकता र कानुनी शासनको अवधारणाबीचको टक्करको सवाल सम्बन्धमा निरन्तर बहस हुने नै छ। पछिल्लो परिघटनाका सम्बन्धमा संसदीय सुुनुवाइ समितिले प्रस्तावित प्रधानन्यायाधीशलाई सो पदमा नियुक्त गर्ने कि नगर्ने भनी सुनुवाइपछि त्यसको एक साताभन्दा लामो समयपछि मात्र निजलाई सो पदका लागि अस्वीकार गर्यो। सार्वभौम समिति आफैं आफ्नो बारेमा निर्णय गर्न नसकेर अनिर्णयको बन्दी बन्नु आफैंमा राम्रो होइन। अघिल्ला संसद्मा पनि संविधानले चिन्दै नचिनेको उच्चस्तरीय राजनीतिक संयन्त्रलाई निर्णायक संस्था बनाइएजस्तै यसपटकको सुनुवाइमा पनि कार्यकारी प्रमुखसमेतको आशयलाई पर्खेर बसियो। संसदीय समितिले यसरी प्रस्तावित नाम अस्वीकार गर्नसक्ने कानुनी हैसियत भएर पनि जसरी सुनुवाइ समितिले उक्त नाम अस्वीकार गर्यो, यसले भने कानुनी वृत्तमा दरार उत्पन्न गरेको छ। संघीय संसद्को संयुक्त बैठक र संयुक्त समिति (कार्यसञ्चालन) नियमावली, २०७५ को नियम २६(५) उपनियम (१) मा समितिको सम्पूर्ण सदस्य संख्याको दुईतिहाइ बहुमतबाट त्यस्ता प्रस्तावित नामलाई अस्वीकृत गर्न सक्ने व्यवस्था छ। तर यो व्यवस्थालाई संविधानको धारा २९२(२) सँगै राखेर मात्र हेरिनुपथ्र्यो। अहिले समितिले बहुमतका आधारमा निर्णय लिइसकेपछि विमति जनाउनेहरूले पनि सुरुमा यो नियमावली र संविधानको उक्त धारालाई सँगै राखेर हेर्नुपर्छ भन्ने हेक्का राखेको देखिएन। सामान्यतः विधिशास्त्रीय मान्यता के हो भने सारवान कानुन अभावमा कार्यविधि कानुनका भरमा मात्र कारबाही गरिनु हुँदैन। त्योभन्दा पनि संवैधानिक व्यवस्था र संसदीय सुनुवाइ समितिको कार्यविधिबीच पनि केही अन्तर छ। संविधानको धारा २९२ ले संसदीय सुनुवाइ समितिले यसरी नियुक्त हुने पदका लागि सुनुवाइ गर्नेसम्मको व्यवस्था भनेको छ। स्वीकृतअस्वीकृत गर्नेबारेमा संंविधान मौन छ। तर त्यसलाई ऐनबाट नभई संसद्को आन्तरिक कार्य प्रयोजनार्थ निर्माण गरिएको नियमावलीमा प्रस्ट पारियो। संविधानले निर्दिष्ट गरेको कानुन अर्थात् ऐन नबनेको अवस्थामा संसद्को नियमावली र कार्यविधिले कानुनका रूपमा काम गर्ने भनिए पनि सबै अवस्थामा स्वीकार्य हुन सक्दैन भन्ने मत पनि बलियो छ। अर्थात् यस प्रकारको कार्यले सरकारका तीन अंगबीच शक्ति पृथकीकरण र सन्तुलनका लागि अवलम्बन गरेको प्रयासलाई निस्प्रभावी तुल्याइदिन्छ। यस्ता नियमावली वा कार्यविधि एकातिर ऐनसरह नै लागू हुन्छ किनकि सार्वभौम संसद् प्राथमिक कानुन निर्मात्री निकाय हो, तसर्थ यसले निर्माण गरेको कार्यविधि वा नियमावली पनि ऐनसरह (मातृ कानुन) नै हुन्छ भने अर्कोतिर यस्ता नियमावली वा कार्यविधिलाई न्यायिक परीक्षणको विषयबाट उन्मुक्ति प्रदान गरिएको हुँदा ऐन नै निर्माण नगरी संसद्ले आफ्नो शक्ति (पावर) को अभ्यास गर्छ, जसको वैधानिकता परीक्षण हुन पाउँदैन। यस प्रकारको अभ्यासले संसदीय सार्वभौमसत्ता मात्र नभएर संसदीय सर्वोच्चता कायम गर्छ, जुन हाम्रो राजनीतिक व्यवस्थाले अवलम्बन गरेको मान्यता हैन किनकि संविधानको पहिलो धारामा नै संविधानलाई मूल कानुन र यो संविधानसँग बाझिएको कानुन बाझिएको हदसम्म अमान्य हुने भनी अति सरल र सुस्पष्ट शब्दमा व्यवस्था गरिएको छ। तसर्थ न संविधानको धारा २९२(२) ले भनेजस्तो उक्त सुनुवाइका लागि संघीय कानुनका रूपमा विधायकी मनसायसहितको ऐन नै निर्माण भयो न त सोबारेमा समयमै कसैले चासो नै देखायो। हाम्रो अभ्यासले तत्कालीन अमेरिकी न्यायाधीश गिब्सनले राज्यका न्यायपालिकाले आत्मसंयम अपनाउनुपर्ने भन्दै राज्यका तीनवटै अंगले संविधानको व्याख्या गर्ने अख्तियारी राख्छन् (ओब्रायन, २०११ः३१) भनी अँगालेको मान्यतासँग बढी सान्दर्भिक देखिन पुग्यो। यस प्रकारको अभ्यासले संवैधानिक प्रश्न उठेमा त्यसको निरूपण गर्ने न्यायपालिका हो भन्ने संवैधानिक व्यवस्थाको समेत संकुचित व्याख्या हुने खतरा बढ्न जान्छ। संशय र वस्तुनिष्ठ विधि प्रधानन्यायाधीश पदका लागि अस्वीकृत व्यक्तिको शैक्षिक प्रमाणपत्रमा संशय देखियो भनिसकेपछि त्यस्ता संशययुक्त प्रमाणपत्रको छानबिन त सम्बन्धित शिक्षण संस्थाले जाँच गरेर निक्र्याेल निकाल्ने कुरा हो, सोका लागि समितिले त्यस्ता संस्थालाई सक्रिय तुत्याउन सक्थ्यो। सम्बन्धित शैक्षिक निकायबाट आएको निष्कर्षमा पनि संशय रहेको भए अथवा दोषी देखिए निजलाई कानुनी सजाय गर्न कानुनी मार्ग किन खोजिएन ? संसदीय सार्वभौमिकताको मतलब संसद्ले विधिको शासन मान्नैनपर्ने भन्ने त होइन। डायसी भन्छन्, अन्य सम्प्रभुजस्तो नभएर संसद्कोे सार्वभौमिकताले विधिको शासनको सर्र्वोच्चताको पृष्ठपोषण गर्छ। संसदीय सुनुवाइ समितिको कार्यविधि २०७५ को नियम १७(१) ले त्यसरी प्रस्तावित व्यक्तिविरुद्ध दिइएका सूचना वा उजुरी गम्भीर प्रकृतिका र थप अनुसन्धान गर्नुपर्नेछन् भन्ने लागेमा समितिले कार्यदल गठन गरी थप अध्ययन वा अनुसन्धान गर्न सक्ने व्यवस्था गरेकै छ। समितिले यसै व्यवस्थाअन्तर्गत वा विद्यमान अन्य कानुनी संयन्त्र प्रयोग गरी त्यसरी उठेका संशययुक्त प्रश्नलाई उचित ढंगले सम्बोधन गरेर उसले पनि कानुनी शासनलाई उपेक्षा गरेको छैन भनी सन्देश दिन सक्नुपथ्र्यो।  फैसलाको अन्तिमता (फाइनालिटी अफ जजमेन्ट) प्रतिबद्ध न्यायपालिका सुनुवाइ समितिले मुद्दाको रोहमा भएका फैसलालाई लिएर कसैको न्याय सम्पादनको स्तरको कसी गर्ने हो कि होइन भन्ने पनि प्रश्न छ। किनकि हामीले फैसलाको अन्तिमता (फाइनालिटी अफ जजमेन्ट) मा विश्वास गरेका छौं, त्यसलाई सच्याउने विद्यमान संयन्त्रहरू छन्, जुन किन उपयोग गर्न खोजिएन ? प्रस्तावित व्यक्तिले फैसला र आदेशमा पदीय दुरुपयोग गरी न्याय मारेको भन्ने विषय ज्यादै गम्भीर हो, तर यो प्राविधिक विषय भएकाले यसको सुनुवाइ संसदीय समितिले गर्न सक्ने होइन। अहिलेको अभ्यासले संसद्मा कुनै राजनीतिक दल वा उसको मोर्चाको स्पष्ट दुईतिहाइ बहुमत छ भने न्यायाधीश वा प्रधानन्यायाधीशको सुनुवाइलाई भोटिङको नाउँमा आफ्नो दल वा मोर्चाको प्रभावमा पारी प्रतिबद्ध न्यायपालिकाको निर्माण गर्न सक्छ भन्ने देखाएको छ, जसलाई तत्कालीन संविधानसभाका सदस्यले पूर्वानुमान गर्न नसकेको हो वा नचाहेका हो, समीक्षा जरुरी छ। समितिले खोजेको प्रतिबद्धता आएन भने गणितीय खेलमा जोकसैलाई पनि अस्वीकार गर्न सक्ने हुँदा प्रतिबद्ध न्यायपालिकाको निर्माण हुने जोखिम पनि उत्तिकै छ। अन्त्यमा, नेपालजस्तो संक्रमणकालीन अवस्थामा रहेको मुलुकमा संसद् सर्वोच्च कि संविधान सर्वोच्च हुने भन्ने समस्या आउनु स्वाभाविक हो। डायसीले बेलायती अनुभवमा संसद्को सम्प्रभुताले पनि विधिको शासनको पृष्ठपोषण गर्ने भनेजस्तै नेपाली अनुभव रहन सके मात्र कानुनी शासन वा संविधानको सर्वोच्चता र संसद्को सार्वभौमसत्ताबीच उचित सन्तुलन रहन जान्छ, अन्यथा हामीले अवलम्बन गरेको संसदीय प्रणालीमा सार रूपमा कार्यकारी प्रमुख नै संसद्को समेत प्रमुख रहने हुनाले प्रतिबद्ध न्यायालय निर्माण हुन्छ, जसले गर्दा कार्यपालिकाको स्वेच्छाचारिता र संसद्को बेलगाम सार्वभौमिकताप्रति आफूलाई स्वतन्त्र रूपमा उभ्याउनुको सट्टा न्यायपालिका एउटा रबर स्ट्याम्प मात्र रहने जोखिम रहन्छ।"
यसपछि मात्रै समृद्धिको सपना,"सरकारले समृद्धि प्राप्तिको निमित्त भनेर आजसम्म कुनै राष्ट्रिय प्राथमिकता निर्धारण गरेको छैन, न त कुनै आयोजना र कार्यक्रम नै प्रस्ताव गरेको छ समृद्धिका लागि सर्वप्रथम कस्ता आयोजना र कार्यक्रम कसरी कार्यान्वयन गर्नुपर्छ भन्ने निरूपण गर्नु जरुरी हुन्छ, जसलाई अर्थशास्त्रको भाषामा आर्थिक वृद्धिको स्रोत (सोर्स अफ ग्रोथ) भनिन्छ। त्यस्तो स्रोत पहिचान गरेर लगानी बढाएपछि आर्थिक वृद्धिदर उच्च हुने हो। तर नेपालमा न वार्षिक बजेटले यस्तो स्रोतबारेमा केही बोलेको छ न त राष्ट्रिय योजना आयोगले आफ्नो धारणा राखेको छ। सरकारले पनि समृद्धिका कुरा गरिरहेको छ, तर छोटो समय र न्यूनतम लगानीमा के काम गर्दा त्यस्तो समृद्धि हासिल हुन सक्छ भन्नेबारेमा केही संकेत गरेको छैन। सरकारले समृद्धि प्राप्तिको निमित्त भनेर आजसम्म कुनै राष्ट्रिय प्राथमिकता निर्धारण गरेको छैन, न त कुनै आयोजना र कार्यक्रम नै प्रस्ताव गरेको छ। विभिन्न मन्त्रालयहरूले पेस गरेका आयोजना र कार्यक्रमलाई समेटेर बजेट बनाइएको छ र राष्ट्रिय योजना आयोगको नाम त मिडियाले बिर्सि पो सक्यो कि झैं लाग्छ। त्यसैले विकासका काम भइरहेका भए परम्परागत ढर्राबाटै भइरहेका होलान्। यतिखेर देशमा तीनै तहका सरकारले व्यापक मात्रामा कर बढाएकोमा आपत्ति प्रकट भइरहेका छन्। जहाँ गए पनि उद्यमी, व्यापारी र जनसाधारणले समेत करकै कुरा गरिरहेको पाइन्छ। देशभरिका उद्यमी तथा व्यापारीहरू सरकारले लगाएका कर र बैंकको ब्याजदरका कुरा लिएर राजधानी आउने गरेका छन्। एकातिर नयाँ कर लगाइनुका साथै साविकका करका दर बढाइएको गुनासा आइरहेका छन् भने अर्कोतिर जनप्रतिनिधि र विशिष्ट व्यक्तिका सुविधाका कुरा सँगसँगै आइरहेका छन्। यसले पनि जनताको मन अमिलो पारिरहेको छ। यसले गर्दा जनता संघीयता ल्याएर गल्ती त गरिएन भन्न थालेका छन्। नेपालमा आर्थिक वृद्धि दर बढाएर मात्र भएको छैन। त्यो वृद्धि र विस्तार भएको अर्थतन्त्रलाई जनताको तल्लो पंक्तिसम्म पुर्याउनुपर्ने थप जिम्मेवारी पनि छ। उपलब्ध साधन वृद्धिका लागि मात्र लगानी गर्न सकिने अवस्था छैन। त्यस्तो साधन तल्लो वर्गको उत्थान र सामाजिक सुरक्षाको निमित्त पनि खर्च गर्नुपर्ने भएको छ। किनभने समृद्धि समृद्ध वर्गका लागि होइन, विपन्न वर्गका लागि ल्याउनुपरेको छ। यो अवधारणालार्ई प्रभावकारी बनाउन निकै मेहनत गर्नुपर्छ। जहाँसम्म आर्थिक वृद्धिदर बढाउने कुरा छ, त्यो सडक, पुल, विमानस्थल, रंगशाला, जलविद्युत् आयोजनाजस्ता धेरै लगानी लाग्ने ठूला भौतिक आयोजना निर्माणका काम छिटो सम्पन्न गर्दा हासिल हुन्छ। यो निर्विवाद हो। तर नेपालमा यस्ता आयोजनाका बारेमा १५२० वर्ष कुरा मात्र गरेर बिताउने, अर्को १०१५ वर्ष आयोजना तर्जुमा र साधनको व्यवस्था गर्न लाग्ने र कम्तीमा २० वर्ष कार्यान्वयनमा लाग्ने परम्परा छ। समृद्धि ल्याउन यो परम्परा तोड्न सक्नुपर्छ। यस्ता आयोजनामा अन्तर्निहित अनगिन्ती व्यवधान तदारुकताका साथ छिमल्न सक्नुपर्छ, छिमल्ने क्षमता आर्जन गर्नुपर्छ। यो त्यति सजिलो काम होइन। पहाड र हिमालका वन बहुमूल्य जडीबुटीका भण्डार हुन्। ती सबै राज्यका आयस्रोत भइरहेका छैनन्। यो हाम्रो कम नादानीपन होइन। यसमा सफलता हात लागे पनि यो त केवल भौतिक पूर्वाधार तयार गर्ने काम मात्र हो। वास्तविक समृद्धि त उत्पादन वृद्धिबाट मात्र आउने कुरा हो। उत्पादन वृद्धि रोजगार, गरिबी न्यूनीकरण, निर्यात व्यापार, आम जनताको आय वृद्धि आदिसँग सोझै जोडिएको विषय हो। त्यसका लागि कृषि र उद्योग क्षेत्रमा जोड दिनु अनिवार्य हुन्छ। यी क्षेत्रको आधुनिकीकरण र व्यवसायीकरण गरिनु जरुरी हुन्छ। अहिले यी दुवै क्षेत्र अधोगतिमा छन्। यी दुवै क्षेत्रका आन्तरिक उत्पादनलाई आयातले तीव्र रूपमा विस्थापन गरिरहेको अवस्था छ। यो स्थितिलाई उल्ट्याएर प्रगतिउन्मुख पार्ने काम चुनौतीपूर्ण छ। यसमा थप खुला सिमाना, खुला व्यापार नीति, भूमिसम्बन्धी समस्या आदि जोडिएका छन्। यिनै कारणले यी दुई उत्पादनशील क्षेत्र खुम्चिँदै गएका हुन्। अतः यी क्षेत्रमा सुधार ल्याउन चानचुने मेहनतले हुँदैन। तर अहिले यी दुवै क्षेत्रलाई उँभो लैजाने खालका खास कुनै नयाँ आयोजना र कार्यक्रम कार्यान्वयनमा छैनन्। उपयुक्त नीति, कार्यक्रम र आयोजना तर्जुमा गरी अलि आँटिला कार्यक्रम ल्याउन सके उद्योग र कृषि क्षेत्रले आर्थिक वृद्धिका स्रोत हुने हैसियत राख्छन्। उद्योग क्षेत्रमा फड्को नमारी समृद्धिको कल्पना पनि गर्न सकिँदैन। दुनियाँमा उद्योग नै नभएर पनि समृद्ध भएका एकाध मुलुक होलान्, तर त्यसलाई सामान्यीकरण गर्न सकिँदैन। अमेरिका, युरोप, जापान, कोरिया, क्यानडा, अस्ट्रेलिया, चीन आदि मुलुकमा जुन समृद्धि छ, त्यो आधारभूत रूपमा औद्योगीकरणकै माध्यमबाट हासिल भएको हो। त्यसैले समृद्धिको आकांक्षा राख्ने हो भने नेपाललाई औद्योगीकरण गर्नुको विकल्प छैन। आजको युगको औद्योगीकरण हिजोजस्तो नयाँ उद्योगको निमित्त बाहिरबाट सेकेन्डह्यान्ड प्रविधि आयात गरेर सम्भव हुँुदैन। साथै अहिलेकै जस्तो सरकारी सेवा, सुविधा र सहुलियतबाट पनि औद्योगीकरण हुँदैन। त्यसको निमित्त साह्रै ठूलो छाती र प्रतिबद्धता चाहिन्छ, उद्योगमैत्री नीति र प्रशासन चाहिन्छ। यसो हुनका लागि हालको उद्योगप्रतिको राजनीतिक र प्रशासनिक दृष्टिकोण र व्यवहारमा आमूल परिवर्तन हुनुपर्छ। यसमा पनि भारतसगँको खुला सिमाना र नेपालले अपनाउँदै आएको हदैसम्मको उदार व्यापार नीतिलाई आन्तरिक उद्योग फस्टाउन सक्ने वातावरण तयार गर्न सुधार र परिवर्तन गर्नुपर्ने हुन्छ। यी सबै कुरा त्यति सजिला छैनन्। उद्योग क्षेत्रलाई अघि बढाउन चिनी, सिमेन्ट, औषधि, दूध, चिया, कफीजस्ता प्रचुर सम्भावना भएका उद्योगलाई राज्यले विशेष सेवा, सुविधा र सहुलियत दिनुपर्दछ। तर यसमा पनि स्वदेशी कच्चा पदार्थ प्रयोगमा जोड दिनुपर्दछ। यसो गरिएमा उद्योग क्षेत्र पनि आर्थिक वृद्धिको गतिलो स्रोत हुन सक्छ। बाहिरबाट क्लिंकर आयात गरेर देशभित्र सिमेन्ट उत्पादन गर्दा देशलाई खासै फाइदा गर्दैन, तर अहिले उद्योग क्षेत्रको उत्थानका निमित्त यस्ता कुनै कार्यक्रम ल्याइएको छैन। विश्वका कतिपय मुलुक निर्यातमा आधारित आर्थिक वृद्धिको नीति अख्तियार गरेर समृद्ध भएका छन्। जापान, कोरिया, सिंगापुर र चीन यो नीति अख्तियार गरेर समृद्ध भएका एसियाली मुलुक हुन्। मलेसिया र थाइल्यान्डले पनि त्यही नीति अवलम्बन गरिरहेका छन्। नेपालमा पनि त्यसको प्रचुर सम्भावना छ। हाम्रा भएकै सम्पदाबाट हामी समृद्ध हुने प्रचुर सम्भावना छ भने नयाँ वस्तु वा सेवा उत्पादनका सम्भावना पनि छन्। हाम्रो हावापानी र विविधताको कारणले शिक्षा, स्वास्थ्य र मनोञ्जनको क्षेत्र उत्तिकै सम्भावना बोकेका क्षेत्र हुन्। प्रतिबद्धतापूर्वक लागेमा जलस्रोत एक्लै हाम्रो समृद्धिका लागि पर्याप्त हुन सक्छ। भुटान, लावोस यसका उदाहरण छन्। तर यस क्षेत्रमा पनि प्रभावकारी र व्यावहारिक खाल्को बहुउद्देश्यीय कार्यक्रम अहिलेसम्म आउन सकेको छैन। वैज्ञानिकहरूले स्वच्छ पानीको आपूर्ति भविष्यको गम्भीर समस्यामध्ये एक मानेका छन्। कतिपय मुलुकमा अहिल्यै यो समस्या देखा परिसकेको छ। हामीकहाँ त्यस्तो पानीको असीमित भण्डार छ। तर यसतर्फ सरकारको ध्यान जान सकेको छैन। चीन र भारतजस्ता दुनियाँका सबैभन्दा ठूला बजार भएका मुलुक हाम्रा छिमेकी छन्। सुझबुझका साथ अगाडि बढ्न सक्ने हो भने निर्यात व्यापार नै हाम्रो समृद्धिको आधार बन्न सक्छ। यस्ता अरू कुनै सम्पदा नभएका तर उत्साही उद्यमी भएका सिंगापुर, कोरिया, इजरायलजस्ता देशले कृत्रिम पहाड, कृत्रिम ताल र खोला निर्माण गरेर लाखौं पर्यटक आकर्षित गरिरहेका छन्। तर हामीकहाँ अनगिन्ती प्राकृतिक हिमाल, पहाड, खोला, नदी, छहरा, तालतलैया, सुन्दर भन्ज्याङ र उपत्यका छन्। सबै किसिमका अनुकूल वातावरण बनाउन सक्ने हो भने यी प्राकृतिक सम्पदाले सम्हाल्नै नसकिने गरी पर्यटक आकर्षित गर्ने क्षमता राख्छन्। त्यसैगरी विश्वको सर्वोच्च शिखर सगरमाथा, लुम्बिनी, जानकी मन्दिर, पशुपतिनाथ मन्दिर, मुक्तिनाथ मन्दिर आदि पनि विश्व समुदायको निमित्त कम आकर्षक सम्पदा होइनन्। यसरी पर्यटन क्षेत्र एक्लै पनि हाम्रो समृद्धिको लागि पर्याप्त हुन सक्छ। वन हाम्रो त्यस्तै अनमोल प्राकृतिक सम्पदा हो। देशको कुल क्षेत्रफलको ४० प्रतिशतभन्दा बढी क्षेत्र ओगटेको वनलाई राज्यको प्रमुख आयस्रोतका रूपमा उपयोग गर्न सकिन्छ। तर अहिले साँच्चै भन्ने हो भने घाँस, दाउरा, चरन, केही टिम्बर र हरियालीभन्दा बढी उपयोग वनको नभइरहेको अवस्था छ। यसलाई दुःखद कुरा मान्नुपर्छ। पहाड र हिमालका वन बहुमूल्य जडीबुटीका भण्डार हुन्। ती सबै राज्यका आयस्रोत भइरहेका छैनन्। यो हाम्रो कम नादानीपन होइन। त्यसैले नेपालप्रति सद्भाव राख्ने विदेशीहरू सोध्ने गर्दछन् यति धेरै स्रोत र सम्पदा भएको नेपाल किन गरिब छ र रेमिटेन्समा बाँच्न बाध्य छ ? त्यसैले समृद्धिका यति धेरै स्रोत भएको मुलुकले यी सबै स्रोत र सम्पदामध्ये केही क्षेत्र पहिचान गरी तिनमा विशेष जोड दिई आर्थिक वृद्धिलाई पुस गर्नुपर्ने थियो। त्यसो नभई परम्परागत ढंगबाट मात्र अगाडि बढ्न खोज्दा हामी परम्परागत आर्थिक वृद्धि दरभन्दा बढी हासिल हुन सक्ने सम्भावना कमै हुन्छ।"
"नेपाल तरुल होइन, हिरा बन्न सक्छ","चिनियाँ प्राध्यापक ताई युङहोङ सिचुआन विश्वविद्यालयमा भूराजनीतिक अध्ययनका निर्देशक हुन्। उनी सिचुआन विश्वविद्यालयको बे अफ् बंगाल प्रोग्राम का निर्देशक पनि हुन्। नेपालमा त्रिभुवन विश्वविद्यालयको अन्तर्राष्ट्रिय राजनीति र कूटनीति कार्यक्रममा भिजिटिङ प्रोफेसरसमेत रहेका ताई नेपालचीन सम्बन्धका जानकार हुन्। प्राध्यापक ताईसँग चीनले अगाडि सारेको बेल्ट एन्ड रोड इनिसिएटिभ (बीआरआई) परियोजनाबारे केन्द्रित रहेर लक्ष्मण श्रेष्ठ र पुरुषोत्तम पौडेलले गरेको कुराकानी : के हो बीआरआई ? बीआरआईसम्बन्धी प्रारम्भिक चरणको योजना चीनले ल्याएको भए पनि यो विश्व समुदायकै साझा र महत्वपूर्ण योजनाका रूपमा अघि बढेको छ। यो परियोजनामा विश्वका धेरै देश सहभागी हुन खोज्दैछन्। बीआरआईलाई अन्तर्राष्ट्रिय सहमति, कार्यनीति र हितका लागि अघि सारिएको योजनाका रूपमा मैले बुझेको छु। चिनियाँ उद्देश्य पनि होलान् नि ? चीनले प्रस्ताव गरेकै आधारमा यो परियोजनामा चीनको प्रभुत्व हुन्छ भन्ने बुझाइ गलत हो। बीआरआईमार्फत चीनले पाँच क्षेत्रमा जोड दिएको छ। परियोजनामा सम्मिलित देशबीच नीतिगत, पूर्वाधार, व्यापारिक, आर्थिक र जनस्तरमा कनेक्टिभिटी बढाउने। चिनियाँ राष्ट्रपतिले गत वर्ष बीआरआईको पहिलो शिखर बैठकमा भनेअनुसार सदस्य राष्ट्रहरूसँग परामर्शपछि परियोजना निर्माण गरी त्यसको फाइदा सबैले लिने परियोजना हो। बीआरआईलाई आर्थिक परियोजना मात्रै मान्ने कि चीनको रणनीतिक चासो पनि छ ? यो विशुद्ध आर्थिक परियोजना भएकाले राजनीतिक र रणनीतिक चासो छैन। यो परियोजना व्यापार र लगानीमा केन्द्रित छ। पश्चिमा सञ्चारमाध्यमले भनेको जस्तो यसमा कुनै रणनीतिक उद्देश्य लुकेको छैन। यो परियोजनाअन्तर्गत लगानी भित्याउन पश्चिमाकेन्द्रित विश्व बैंक र अन्तर्राष्ट्रिय मुद्रा कोषले लगाउने बाध्यकारी राजनीतिक पूर्वसर्त पालना गर्नुपर्ने छैन। बीआरआई समायोजनकारी परियोजना हो, यसअन्तर्गत न्यूनतम मापदण्ड पूरा गर्ने जुनसुकै राष्ट्र सहभागी हुन सक्छन्। बीआरआईमा नेपाली संलग्नताबारे के भन्नुहुन्छ ? बीआरआई परियोजनाअन्तर्गत नेपाल र चीनले दर्जनौं सहमति गरेका छन्। यो परियोजनाले दुवै देशलाई फाइदा पुर्याउँछ भन्नेमा विश्वस्त हुनुपर्यो। सहमति भएको आयोजनाका विषयमा स्थिर रहन सक्नुपर्छ। दिशा लिइसकेका आयोजनामा राष्ट्रिय स्रोत परिचालन गर्दै दिगोरूपमा कसरी अघि बढ्न सकिन्छ भन्ने विषयमा ध्यान केन्द्रित गराउनुपर्छ। आयोजना पूरा गर्नका लागि राजनीतिक स्थिरता आवश्यक हुन्छ। नेपाल दुई ठूला कम्युनिस्ट पार्टीको एकीकरणपश्चात् स्थिर वातावरण निर्माण हुने क्रममा छ। देशले स्पष्ट कार्यनीति लिन सुदृढ राजनीतिक नेतृत्वको आवश्यक हुन्छ। नेपालमा एउटा बहस चलिरहेको छ, अहिले दक्षिणतिर हेर्ने कार्यनीति अवलम्बन गर्ने कि उत्तरतिर भन्ने। नेपालले उत्तर र दक्षिणको संकुचनबाट माथि उठेर विश्व हेर्ने कार्यनीति अवलम्बन गर्नुपर्छ। त्यसका लागि नेपाल सक्षम पनि छ। चीनले सन् १९७१ मा ओपन डोर पोलिसी अपनाएपछि पहिला हामीले हाम्रै विकसित सहर हङकङ, ताइवान र मकाओ हेर्ने नीति अंगीकार गरेका थियौं। विस्तारै अमेरिकासँग कूटनीतिक सम्बन्ध स्थापनापश्चात् पश्चिमा देशसँग सम्बन्ध विस्तार गर्दै गयौं। चीनले जहिले पनि आर्थिक हिसाबमा सहयोग गर्न सक्ने राष्ट्रसँग बढी सहकार्य गर्ने नीतिमा जोड दियो। विकासभन्दा अस्थिरता निम्त्याउन खोज्ने देशसँग सहकार्य गरेर विकास सम्भव छैन। बीआरआई परियोजनामा लगानी र व्यापार पनि जोडिन्छ छ नि ? लगानी र व्यापारसँग सम्बन्धित विषय वाणिज्य नीतिअन्तर्गत रहेर सञ्चालन गर्दा उपयुक्त हुन्छ। चीनलाई आफ्ना छिमेकी देशसँग कुनै राजनीतिक उद्देश्य पूरा गर्नु छैन। चीन छिमेकी राष्ट्रसँग नजिक रहेर दीर्घकालीन सम्बन्ध स्थापना गर्न चाहन्छ। राजनीतिक उद्देश्यसहितका रणनीतिले छोटो समयका लागि फाइदा होला, तर दीर्घकालीन सम्बन्ध स्थापना गर्ने हाम्रो उद्देश्य पूरा हुँदैन। त्यसो भए चीन के चाहन्छ ? चीन छिमेकी राष्ट्र उन्नत भएको हेर्न चाहन्छ। चीनले हासिल गरेका विकासबाट छिमेकी मुलुकले फाइदा लिन सकून् भन्ने हाम्रो सदीक्षा हो। चीन कुनै समय विश्वकै धेरै प्रत्यक्ष वैदेशिक लगानी (एफडीआई) भित्याउने देशमध्ये एक थियो। अहिले चीन विश्वकै ठूलो बाह्य विदेशी प्रत्यक्ष लगानी प्रवाह गर्ने देश भएको छ। चीनसँग भएको यो क्षमतालाई अरू देशले आफ्नो हितका लागि प्रयोग गर्न सक्छन्। चीनसँग भएको क्षमता प्रावधिक क्षमता पनि हो। पूर्वाधार क्षेत्रमा आवश्यक प्रविधिदेखि लिएर सञ्चार र कृषि क्षेत्रसँग सम्बन्धित प्रविधिमा चीनले ठूलो उपलब्धि हासिल गरेको छ। यो क्षमता अन्य छिमेकी देशले पनि उपयोग गरून् भन्ने हाम्रो चाहना हो। चीनसँग भएको व्यवस्थापकीय क्षमतालाई पनि उपयोग गर्न सकिन्छ। सबै स्रोतसाधन भएर पनि तपाईंसँग व्यवस्थापकीय क्षमता छैन भने त्यसको कुनै अर्थ हुँदैन। चीनले अफ्रिकाली देशमा निर्माण गरेको रेल सेवालाई अन्य देशले पनि प्रयोग गर्न सक्छन्। यसलाई चीनले आफ्नो प्रभाव विस्तार गर्न खोजेको भनेर व्याख्या गर्नु गलत हुन्छ।  नेपालको सम्भावना कस्तो देख्नुहुन्छ ? चीनसँग भएको पुँजी, प्रविधि र व्यवस्थापकीय क्षमता प्रयोग गर्दै चीनले नेपालमा पनि रेल सेवा निर्माण गर्न सक्छ। नेपालमा सडकको अवस्था सन्तोषजनक छैन। फेरि भूपरिवेष्ठित नेपाललाई समुद्री मार्गसँग जोडिन पनि रेलसेवा चाहिन्छ। नेपाललाई भारत र चीनबीचको तरुल भन्ने गरिन्छ, तर भारत र चीनले हासिल गरेको आर्थिक प्रगतिको अनुशरण गर्न सके नेपाल दुई देशबीचको तरुल होइन, दुई देशबीचको हिरा बन्न सक्छ। समयले नेपाललाई यस्तो अवस्थामा ल्याएको छ, जहाँ दुवै छिमेकीको प्रगतिमा फ्री राइड गर्दै आफ्नो आर्थिक उन्नति गर्न सक्छ। मूल प्रश्न नेपालसँग देशको आर्थिक अवस्था कायापलट गर्ने किसिमको आर्थिक एजेन्डा र त्यसलाई नेतृत्व गर्न सक्ने नेतृत्व क्षमता छ त ? नेपाल चीनबीचको पछिल्लो सम्बन्धबारे के छ टिप्पणी ? नेपाल र चीनबीच सन् १९५० को दशकमा दुईपक्षीय कूटनीतिक सम्बन्ध स्थापनापश्चात् हार्दिक सम्बन्ध रहँदै आएको छ। नेपालमा सक्रिय राजतन्त्र रहँदा होस् अथवा प्रजातन्त्र स्थापनापछि नेपालसँगको चीनको सम्बन्धमा कुनै फरकपन आएको छैन। नेपालका सबै राजनीतिक प्रणालीमा नेपाल चीनबीचको सम्बन्धमा कुनै किसिमको कमी आएन। गत महिना नेपालका प्रधानमन्त्री केपी ओलीको चीन भ्रमणको अवसरमा दुई देशबीच विभिन्न विषयमा सम्झौता भएका छन्। यसले पनि दुई देशबीचको सम्बन्धमा थप हार्दिकपन आउनेछ। नेपालले चिनियाँ प्रस्तावको बीआरआई परियोजनामा सहभागी हुने जनाइसकेको छ। नेपालका प्रधानमन्त्री केपी ओली हालैको चीन भ्रमण सकेर स्वशासित क्षेत्र ल्हासा हुँदै फर्किनुको लाक्षणिक अर्थ छ। प्रधानमन्त्री ओलीको चीन भ्रमणका बेला चिनियाँ पत्रिका ग्लोबल टाइम्सले चिनियाँ सहयोगमा नेपालमा निर्माण हुने रेलसेवाले नेपाली भूभाग प्रयोग गर्दै भारतसँग व्यापारको उद्देश्को राखेको दृष्टिकोण प्रकाशन गरेको थियो। चिनियाँ सरकारको मुखपत्र मानिने पत्रिकाले सम्पेषण गरेको विचारमा कत्तिको सत्यता छ ? ग्लोबल टाइम्सले कस्तो विचार सम्पे्रषण कुन उद्देश्यका साथ गर्यो, त्यसबारे केही भन्न सक्दिनँ, तर चीन भारतमा व्यापार विस्तार गर्न चाहन्छ भन्ने तथ्य लुकेको छैन। अहिलेको विश्व आवश्यकता चीन र भारतसँगै मिलेर जानुमै नै छ। त्यसैले नेपाल चीन र भारतबीचको तरुल होइन, नेतृत्वले क्षमता देखाउन सकेको अवस्थामा दुई देशबीचको हिरा बन्न सक्छ भनेको हो। सिंगापुरले जस्तै नेपालले पनि चीन र भारतबीचको व्यापारबाट लाभ लिन सक्छ। मलक्का स्टेट सिंगापुरका लागि जस्तो अन्तर्राष्ट्रिय व्यापारको केन्द्र छ, नेपाल पनि आर्थिक रूपले विश्वको दोस्रो र पाँचौं ठूलो राष्ट्रको निकट रहेकाले व्यापार केन्द्रका रूपमा विकसित हुन सक्छ। बीआरआईमा लगानी कसरी हुन्छ भन्ने प्रश्न उब्जिएको छ त ? यो महत्वपूर्ण प्रश्न हो। चीनकै प्रस्तावमा भारत, रसिया, युरोपियन युनियनका महत्वपूर्ण देश र नेपाल पनि सदस्य राष्ट्र रहेको एसियन इन्फ्रास्ट्रक्चर इन्भेस्टमेन्ट बैंक (एआईआईबी) स्थापना भएको छ। यो जापान नेतृत्वको एसियाली विकास बैंककै मोडलको हो। चीनपछि भारतको महत्वपूर्ण हिस्सा रहेको यो र अन्य बैंकमार्फत चीनले बीआरआई परियोजनामा लगानी गर्दैछ। त्यस्तै एआईआईबी बैंकले विश्वका अन्य बैंकसँग पनि बीआरआई परियोजनामा लगानीका मामिलामा सहकार्य गर्नेछ। एआईआईबीले एडीबी, विश्व बैंक, अन्तर्राष्ट्रिय मुद्राकोषलगायत अन्य अन्तर्राष्ट्रिय तथा क्षेत्रीय बैंकहरूसँग सहकार्य गर्नेछ। यसअन्तर्गत चीनले पाकिस्तान, बंगलादेश, म्यानमार, लाओसलगायतका देशमा गरेको लगानी एक्लै गरेको नभई अन्य अन्तर्राष्ट्रिय बैंकको सहयोगमा गरिएको छ। नेपालमा निर्माण हुने रेलसेवामा विश्वका अन्य देशसँग पनि सहकार्य गर्न सकिन्छ। चीनले प्रभुत्व जमाउन खोजेको जुन खालको हल्ला छ, त्यो निराधार हो। नेपालीले यस्ता विषयलाई वैज्ञानिक, निष्पक्ष र स्वतन्त्ररूपमा विश्लेषण गर्नुपर्छ। कुनै पनि आयोजना स्वीकृत हुँदा नेपालको संसद्मा सुनुवाइ हुन्छ होला नि ? सरकारलाई आफ्नो आवश्यकता के हो, आर्थिक र प्राविधिकरूपमा परियोजना सञ्चालन गर्न सकिन्छ कि सकिँदैन भन्ने मूल्यांकन त अवश्य हुन्छ होला ? चीनले पाकिस्तान, श्रीलंका, लाओस वा म्यानमारमा गरेको लगानीभन्दा नेपालमा गर्ने लगानी फरक हुन्छ त ? फरक हुन पनि सक्छ, नहुन पनि सक्छ। परियोजना कस्तो लगानीमा सञ्चालन गर्ने भन्ने दुवै पक्षबीच हुने छलफलका क्रममा हुने सहमतिले निर्धारण गर्छ। बीआरआई परियोजना भनेको चीन एक्लैले गर्ने एकछत्र राज होइन। यसमा सदस्य राष्ट्रसँगको छलफल र सहमतिका आधारमै अघि बढ्ने हो। चीन एक्लैले मनोमानी गर्न थाल्यो र सदस्य राष्ट्रले सहकार्य गर्न छाडे भने यसको भविष्यमै प्रश्न उठ्नेछ।"
जेर्राड पिकेले अन्तर्राष्ट्रिय फुटबलबाट सन्यास लिए,काठमाडौँ: बार्सिलोनाका स्पेनिस डिफेन्डर जेर्राड पिकेले अन्तर्राष्ट्रिय फुटबलबाट सन्यास लिएका छन् । स्पेनबाट १०२ खेल खेलेका उनले आइतवार यस्तो घोषणा गरेका हुन् । ३१ वर्षीय डिफेन्डर पिकेले स्पेनका लागि सन् २००९ देखि सन् २०१८ सम्म १०२ खेल खेलेका छन् । त्यसक्रममा उनले पाँच गोल पनि गरेका थिए । स्पेनले सन् २०१० को विश्वकप जित्दा पिके भरपर्दा डिफेन्डर थिए । त्यसपछि सन् २०१२ मा स्पेनले युरोकप उचाल्दा पनि पिके रक्षापंक्तिमा सबैभन्दा भरपर्दा खेलाडी बनेका थिए । पिके आफ्नो फुटबल जीवनका क्रममा विवादमा पनि तानिए । स्पेनबाट अलग्गै राज्यको मागसहित अभियान चलाइरहेको क्याटालोनियाको पक्षमा उभिएपछि उनले चर्को आलोचना सहनुपरेको थियो । क्याटालोनिया स्पेनको उत्तरपूर्वी क्षेत्रमा अवस्थित ७५ लाख जनसंख्या भएको एउटा भूभाग हो । जहाँका मानिसको छुट्टै भाषा र संस्कृति रहेको छ भने यहाँका बासिन्दाले बार्सिलोनालाई राजधानी मान्दै आएका छन् ।
सीपीएलको दोस्रो खेलमा सन्दीपको मध्यम प्रदर्शन,"काठमाडौं : नेपालका युवा क्रिकेटर सन्दीप लामिछानेले क्याराबिन प्रिमियर लिग(सीपीएल)को आइतबार(स्थानीय समय अनुसार शनिबार राति) को खेलमा मध्यम प्रदर्शन गरेका छन् । सीपीएलको दोस्रो खेलमा सन्दीपले आफ्नो टोली 'सान्ट किट्स एण्ड नेभिज प्याट्रियट'का लागि ३ ओभर बलिङ गरी १७ रन दिएर १ विकेट लिएका छन् । भेट्रान क्रिकेटर क्रिस गेलको कप्तानीमा रहेको सन्दीपको टोली 'सान्ट किट्स एण्ड नेभिज प्याट्रियट'ले आइतबार ट्रिन्बागो नाइट राइडर्ससँग प्रतिस्र्पधा गरेको थियो । चौथो ओभरमा बलिङ गर्न मैदान छिरेका सन्दीपले ओभरको चौथो बलमा ट्रिन्बागो नाइट राइडर्सका ओपनर क्रिस लिनलाई बोल्ड गरे । यस ओभरमा उनले रन पनि दिएनन् । त्यसपछि आठौं ओभरमा बलिङ गरेका सन्दीपले ३ रन मात्रै दिएका थिए । दुई ओभर बलिङ गर्दा ३ रन मात्रै खर्चेका सन्दीपले अन्तिम ओभरमा बलिङ गर्दा १४ रन खर्चिन पुगे । पहिलो खेलमा हार व्यहोरेको सन्दीपको टोली 'सान्ट किट्स एण्ड नेभिज प्याट्रियट'ले दोस्रो खेलमा ४२ रनको जित निकालेको छ । टस हारि पहिले ब्याटिङको निम्ता पाएको 'सान्ट किट्स एण्ड नेभिज प्याट्रियट'ले निर्धारित २० ओभरमा ७ विकेट गुमाएर २०३ रन बनायो । २०४ रनको लक्ष्य पाएको 'ट्रिन्बागो नाइट राइडर्स २० ओभरमा ८ विकेट गुमाउँदै १६१ रनमै सीमित भयो । सीपीएलको पहिलो खेलमा सन्दीपले उत्कृष्ट प्रदर्शन गरेका थिए । ४ ओभर बलिङ गर्दा १२ रन दिएर २ विकेट लिएका थिए । आईपीएलपछि क्यानडामा चम्किँदै सन्दीप लामिछाने क्यारेबियन प्रिमियर लिग : पहिलो खेलमै सन्दीपको कमाल डेब्यु खेलमा सन्दीपको उत्कृष्ट प्रदर्शन, तर टिम भने पराजित विदेशी लिगमा चम्किरहेका सागर र सन्दीप"
नेपाली फुटबल टोली चीनमा,"काठमाडौं : चीनको किङ्दाओ सहरमा आयोजना हुने गोथिया कप फुटबलमा सहभागी हुन नेपाली युवा टोली शनिबार त्यसतर्फ प्रस्थान गरेको छ । २० सदस्यीय टोलीमा १६ खेलाडी र चार अफिसियल छन् । सुरजित दत्तको नेतृत्वमा चीन गएको नेपाली टोलीका खेलाडीमा आभास महर्जन, श्रीजेस कार्की, शुलभ ढुंगाना, ऋषभ खनाल, विराज लामिछाने, मञ्जिल श्रेष्ठ, दीक्षान्त भट्ट, प्रबुद्धमान तुलाधर, प्रिन्स थपलिया, रस कार्की, गृष्मा राणा, सुप्रबल कर्माचार्य, अनुकरण बालक, रित्ता दत्त, योग जोशी र शीर्षक राणा छन् । यसैगरी प्रशिक्षकमा प्रज्ज्वलप्रताप क्षत्री र अफिसियलमा विजय महर्जन र गौतम हर्जा छन् । नेपाली टोलीले यू१६ स्पर्धामा प्रतिस्पर्धा गर्नेछ । यू१६ समूहमा एक सय ९० टोली छन् । नेपाली टोलीको मुख्य लक्ष्य समूह चरण पार गर्दै दोस्रो चरणमा पुग्नु रहेको टोलीका प्रशिक्षक प्रज्ज्वलप्रताप क्षत्रीले बताए । गोथिया कप युवा संलग्न विश्वको सबैभन्दा ठूलो प्रतियोगिता हो । सन् १९७५ मा सुरु भएको यो प्रतियोगितामा हरेक वर्ष ८० राष्ट्रका एक हजार सात सय टोलीले प्रतिस्पर्धा गर्ने गरेको छ । हरेक वर्ष एक सय १० वटा मैदानमा चार हजार पाँच सयभन्दा बढी खेल सञ्चालन हुँदै आएको छ ।"
मेसी बार्सिलोनाका नयाँ कप्तान,"म्याड्रिड : स्पेनिस क्लब बार्सिलोनाले नयाँ सिजनका लागि लियोनल मेसीलाई कप्तानको जिम्मेवारी दिएको छ । नियमित कप्तान एन्द्रेस इनइस्टाले क्लब छाडेसँगै बार्सिलोनाले मेसीलाई आफ्नो नयाँ कप्तान चयन गरेको हो । गत सिजन बार्सिलोनाले स्पेनिस ला लिगाको उपाधि जित्दा टोलीका कप्तान रहेका इनइस्टा त्यसपछि जापानी क्लब भिसेल कोबेसँग अनुबन्धित भएका छन् । त्यससँगै लामो समयदेखि आफ्ना लागि खेल्दै आइरहेका मेसीलाई बार्सिलोनाले कप्तानको जिम्मेवारी दिएको हो । मेसी १३ वर्षको उमेरदेखि बार्सिलोनासँग छन् । बार्सिलोनाले पछिल्लो समयमा हात पारेका सबै उपाधि र उपलब्धिमा उनै मेसीको महŒवपूर्ण भूमिका रहँदै आएको छ । मेसीको अनुपस्थितिमा सर्जियो बसक्वेट्स, जेरार्ड पिके र सर्जियो रोबर्टाेमध्ये एकले कप्तानी गर्नसक्ने बार्सिलोनाले जनाएको छ । बार्सिलोनाले आफ्नो आधिकारिक वेबसाइटमा मेसीलाई पहिलो रोजाइको कप्तान र बसक्वेट्सलाई उपकप्तान नियुक्त गरेको जनाएको छ । त्यसअनुसार पिके तेस्रो तथा रोबर्टाे अन्तिम रोजाइमा रहेको बार्सिलोनाले जनाएको छ । यो सिजन जेभियर मास्केरानोले क्लब छाड्दा रोबर्टाेले त्यो स्थान लिएका हुन् । मास्केरानोले बार्सिलोना छाडेर चिनियाँ क्लब हेबेई चाइना फर्चुनसँग अनुबन्ध गरेका छन् । बार्सिलोनाले यही अर्काे शनिबार अलाभेसविरुद्धको खेलसँगै स्पेनिस ला लिगाको नयाँ सिजनमा उपाधि रक्षाको अभियान सुरु गर्दै छ । त्यसअघि बार्सिलोनाले यही आइतबार स्पानिस सुपर कपको उपाधिका लागि सेभिल्लासँग प्रतिस्पर्धा गर्दै छ । आइतबारको यही खेलमा मेसी बार्सिलोनाका लागि पहिलो रोजाइको कप्तानको रूपमा मैदानमा उत्रनेछन् ।"
वेस्टह्यामको पोस्ट्मा लिभरपुलको चार गोल,काठमाडौँः उपाधि दाबेदार मानिएको लिभरपुलले यो सिजनको इङ्लिस प्रिमियर लिगमा प्रभावशाली सुरुवात गरेको छ । घरेलु मैदान एन्फिल्डमा भएको खेलमा लिभरपुलले रवाफिलो प्रदर्शन गर्दै वेस्टह्यामविरुद्ध ४० को जित दर्ता गराएको हो । लिभरपुललाई विजयी गराउने क्रममा खेलको १९ औँ मिनेटमा मोहम्मद सलाहले पहिलो गोल गरे । त्यसपछि पहिलो हाफको अन्तिम समयमा गोल गर्दै साडियो मानेले लिभरपुलको अग्रता २० मा पुर्याए । पहिलो हाफमा २ गोल गरेको लिभरपुलले दोस्रो हाफमा २ गोल थप्यो । उसका लागि खेलको ५३ औँ मिनेटमा स्याडियो मानेले गोल व्यक्तिगत दोस्रो तथा खेलमा तेस्रो गोल गर्न सफल भए । ३० को अग्रता बनाएको लिभरपुल त्यतिमै रोकिनेवाला थिएन । मोहम्मद सलाहलाई मैदान बाहिर पठाउँदै प्रवेश गरेका ड्यानियल स्टुइरेजले ८८ औँ मिनेटमा गोल गर्दै अग्रता ४० मा पुर्याए । उनले मैदान छिरेको २४ सेकेन्डमै गोल गर्दै यो सिजन फर्ममा फर्केको संकेत दिए ।
अघि बढ्यो रंगशाला निर्माणको काम,"बनेपा : जग्गा विवादले वर्षौंदेखि निर्माण रोकिएको काभ्रेको पनौती७ मा अवस्थित पनौती क्षेत्रीय रंगशाला निर्माण कार्यले तीव्रता पाएको छ । जग्गाका विषयमा व्यक्ति र स्थानीय निकायबीच विवाद रहे पनि जनप्रतिनिधिको पहलपछि पनौती नगरपालिकाले रंगशालाको निर्माण अघि बढाएको हो । स्थानीयवासीले पाँच हजारभन्दा बढी दर्शक क्षमताको रंगशाला निर्माणका लागि पहलकदमी गर्न र निर्माण छिटै सम्पन्न गर्न नगरपालिका र सरकारसँग आग्रहसमेत गरेका छन् । ४२ रोपनी क्षेत्रफलमा निर्माण हुन लागेको क्षेत्रीय रंगशालामा १८ रोपनी जग्गा व्यक्तिको नाममा परेपछि विवाद रहँदै आएकोे पनौती नगरपालिकाका मेयर भीम न्यौपानेले बताए । नगरपालिकाले जग्गाको विवाद अन्त्य गर्न स्थानीय तहबाट पहल गरिरहेको छ । विवादकै बीच पनि दोस्रो चरणको कामका लागि टेन्डर आह्वान गरिसकेका छौं, नगरप्रमुख न्यौपानेले भने, व्यक्तिभन्दा ठूलो राज्य र जनता नभएकाले व्यक्ति बचाउन नगरवासीलाई धोका दिन मिल्दैन । रंगशाला बन्दै जान्छ र विवाद पनि मिल्दै जान्छ । विसं २०७२ देखि बहुवर्षीय आयोजनाअन्तर्गत निर्माण सुरु भएको रंगशालामा कभर्ड हल, प्याराफिट, प्रशासनिक भवन लगायतको काम अन्तिम चरणमा पुगेको नगरप्रमुख न्यौपानेले बताए । सरकारको नीति नै एक प्रदेश एक रंगशाला बनाउने हो । कुनै पनि हालतमा रंगशाला बनाएरै छाड्छौं । नगरप्रमुख न्यौपानेले सिंगो नगर, स्थानीय बुद्धिजीवी, राजनीतिक दल, प्रशासन र निर्वाचित जनप्रतिनिधिले सहमतिका लागि बारम्बार पहल गर्दा पनि कँडेल परिवारले नमानेको बताए । उनले केही व्यक्तिले अटेर गरे पनि ३१ सालअघि उक्त जग्गा सार्वजनिक रहेको देखिएकाले जसरी पनि रंगशाला निर्माण गर्न लागेको बताए । व्यक्तिगत स्वार्थभन्दा सिंगो नगरको भलाइलाई हेरेका छौं । रंगशाला राष्ट्र र जिल्लाको शान भएकाले त्यसलाई पूरा गर्न नगरपालिका लागेको हो, न्यौपानेले थपे, सरकारको करोडौं रुपैयाँ लगानी भइसक्यो, व्यक्तिको स्वार्थका कारण अब आयोजना रोकिँदैन । काभ्रे क्षेत्र नम्बर २ का पूर्वसांसद रामहरि सुवेदीलगायत स्थानीयवासीले पनि उक्त जग्गा ३२ सालमा नापी हुनुअघि सार्वजनिक रहेको र व्यक्तिले पछि मात्रै आफ्नो नाममा पारेको बताउँदै आएका छन् । रंगशाला निर्माणमा जनता र जनप्रतिनिधि एकातिर छन् भने कँडेल परिवार अर्कोतिर । जनप्रतिनिधि नभएको अवस्थामा विवादका कारण रंगशाला निर्माण हुन नसकेपछि पटकपटक बजेट फिर्ता भएको थियो । अहिले जनप्रतिनिधि आएसँगै रंगशाला निर्माणले तीव्रता पाएको छ । नगरले पहिलो चरणमा कम्पाउन्ड वाल, मुख्य द्वार, टिकट काउन्टर, प्रशासनिक भवन, स्विमिङ पुल पनि बनाउन लागेको छ । सबै काम सम्पन्न गर्न सात करोड रुपैयाँ लाग्ने अनुमान गरिएको छ । यसमध्ये पाँच करोड रुपैयाँ स्विमिङ पुल लगायतका संरचना निर्माणमा मात्र खर्च हुनेछ । करिब ४२ रोपनी सार्वजनिक जग्गासँगै स्थानीय गणेशकुमारी कँडेल र नानीगीता कँडेलको १७ रोपनी १४ आना दुई पैसा जग्गा परेपछि विवाद भएको हो । कँडेल परिवारले कित्ता नं १३२ को करिब १८ रोपनी जग्गा आफ्नो रहेको भन्दै निर्माण रोक्न सहरी विकास तथा भवन निर्माण डिभिजन कार्यालयमा निवेदन दिएपछि रंगशाला निर्माण रोकिएको थियो । स्थानीय राजनीतिक दल, नगरपालिका र कँडेल परिवारबीच भएको लिखित सम्झौता कार्यान्वयन नभएपछि कँडेल परिवारले पुनरावेदनमा मुद्दा दायर गरेका थिए । २०७० वैशाख ३ गते अदालतले कँडेल परिवारको नाममा रहेको जग्गामा रंगशाला नबनाउन आदेश दिएको थियो । रंगशालाको गुरुयोजनामा परेको कँडेल परिवारको उक्त जग्गा २०३३ सालमा मात्र नापी भएको हो । वसुन्धरा केसी प्रधानपञ्च रहेका बेला गंगाप्रसाद कँडेलको नाममा उक्त जग्गा नापी भएको थियो । गंगाप्रसादको निधनपछि उनका दुई श्रीमती गणेशकुमारी र नानीगीताको नाममा नामसारी भएको थियो । रंगशालमा स्टेडियम ग्राउन्ड, प्याराफिट, कम्पाउन्ड वाल, मेन गेट, टिकट काउन्टर, प्रशासनिक भवन, स्विमिङ पुल, कभर्ड हल लगायतका संरचना निर्माण गर्ने गरी गुरुयोजना बनाइएको छ । बहुवर्षे आयोजना भएकाले नेपाल सरकारले बजेट छुट्ट्याए पनि विवादका कारण बजेट फ्रिज हुँदै आएको थियो ।"
खेलाडीलाई प्रोत्साहन गर्न आग्रह,जिके दङगाली युएइ: एभरेस्ट मार्शल आर्ट एन्ड स्पोर्ट्स क्लबका खेलाडी र पदाधिकारीहरूलाई हिमाल रेमिट र अल अन्सारी एक्सचेन्जले प्रायोजन गरेको छ। क्लबकै तालिम केन्द्रमा सञ्चालित एक कार्यक्रममा उपस्थित हुदैँ हिमाल रेमिटका रमिल प्रधान र अल अन्सारी एक्सचेन्जका आतिफ फयाज र गयन जयवर्धनाले खेलाडीहरूलाई विभिन्न पुरस्कार प्रदान गर्नुका साथै खेललाई निरन्तरता दिन सुझाव दिए। आफ्नो व्यस्त दैनिकि बाबजुत पनि क्लव आएर खेलाडीहरूलाई प्रायोजन गरेको भन्दै क्लबले पनि उनीहरूलाई दोसल्ला ओडाएर कृतज्ञता ब्यक्त गरेको एभरेष्ट मार्शल आर्ट क्लबका प्रमुख कोच तथा टेक्निकल डाइरेक्टर रबि शाही जानकारी दिए ।

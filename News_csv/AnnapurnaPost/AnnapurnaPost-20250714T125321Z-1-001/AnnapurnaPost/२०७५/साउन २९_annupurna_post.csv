शीर्षक,विवरण
अभिव्यक्ति स्वतन्त्रता का भय,"नयाँ मुलुकी संहिताका कतिपय प्रावधान उल्टै अपराधीलाई अपराध लुकाउन मद्दत गर्ने खालका छन् प्रेस स्वन्त्रन्त्रता आमा हो, भारतका प्रधानन्यायाधीश दीपक मिश्रले भनेका थिए, प्रजातान्त्रिक समाजमा मिडियाले नै आफ्नो निर्देशक रेखा कोर्नुपर्छ। आत्मनियन्त्रण छाडेर कुनै नियन्त्रण लादिन हुँदैन, सञ्चारजगत्माथि यो मेरो दृढ विश्वास छ। छिमेकी भारतको न्यायपालिका नागरिकको अभिव्यक्ति स्वतन्त्रताको अधिकारप्रति निष्ठावान छ। त्यहाँको सर्वोच्च न्यायालयका न्यायाधीश तथा कानुन व्यवसायी बढी सजग भएकाले नै स्वतन्त्र र शक्तिशाली छ। न्यायाधीशले सधैं न्यायपालिकाको शक्ति र स्वतन्त्रता बढाउन एकपछि अर्को फैसला गरेरै आर्जित गरेको हो यो सर्वोच्च स्वतन्त्रता। न्यायाधीशप्रति त्यहाँका नागरिकले पनि सम्मान व्यक्त गर्छन्। न्यायाधीश जति सम्मानित र आदरणीय हुँदै जान्छन् त्यति नै शक्तिशाली र स्वतन्त्र हुँदै जाने हुन्, सर्वोच्चदेखि जिल्ला अदालतसम्म। भारतको सर्वोच्च अदालतलाई त्यहाँको संविधानले नभई न्यायाधीशका क्रियाकलाप र अडानले शक्तिशाली बनाएको हो। त्यहाँका न्यायाधीश नागरिक तहबाटै किन सम्मानित भए, नेपालका न्यायाधीश तथा कानुन व्यवसायीले त्यसबारे अध्ययनअनुसन्धान गर्न आवश्यक छ। आज फेरि सञ्चारमाध्यम, प्रिन्ट मिडिया, रेडियो एफएम, टेलिभिजन, सामाजिक सञ्जाल, फेसबुक, ट्विटर अर्थात् अभिव्यक्ति दिने, लेख्ने, मनको कुरा भन्ने स्वतन्त्रता संकटग्रस्त हुन लागेको चर्चा सुनिँदै छ। कहिले सदाचार निर्देशनको नाममा त कहिले देवानी र फौजदारी संहिता २०७४ मा भएका कतिपय प्रावधानका व्यवस्थाले जनताको मौलिक हक अभिव्यक्ति स्वतन्त्रता संकुचित र कुण्ठित पार्न सक्ने भयले। नेपाल पत्रकार महासंघले गत शुक्रबार (१८ साउन) यस विषयमा अन्तरसंवाद कार्यक्रम नै आयोजना गर्यो। भदौ १ गतेदेखि वर्तमान सरकारले पनि शेरबहादुर देउवा र पुष्पकमल दाहालको पार्टी सम्मिलित सरकारले बनाएको मुलुकी ऐन विस्थापित गरी बनाइएको मुलुकी संहिता २०७४ (देवानी र फौजदारी)का कतिपय प्रावधान अभिव्यक्ति स्वतन्त्रतालाई कुण्ठित बनाउने खालका भएको धारणा सो अन्तरसंवाद कार्यक्रममा अभिव्यक्त भए। आचार संहिता २०७४ मा कतिपय प्रावधान उल्टै अपराधीलाई अपराध लुकाउन मद्दत गर्ने र त्यसका लागि पत्रकारलाई काम गर्न बन्देज लगाउने खालका छन्। एउटा अपराधमा संलग्न तस्करसँग मिलेर सघाउने प्रहरी अधिकृत वा भन्सार कर्मचारीको चियो नगरी वा उनीहरूको कुराकानी नसुनी अपराधको समाचार कसरी बन्छ ? पञ्चायती तानाशाही शासनकालमा राजकाज ऐनमा कसैले जानिने, बुझ्ने गरी राजपरिवारप्रति घृणा, द्वेष, अवहेलना फैलाए सजाय हुने कानुनको नयाँ संस्करण आकार वा चिह्नलाई समेत मुद्दाको विषय बनाइन सकिने प्रावधान छन्। कार्टुन, व्यंग्य, लेख, भाषण, कविता वाचन समेतलाई अपराधको विषय बनाउन सकिने प्रावधान छन्। केही समयअघि तराईको कुनै जिल्लामा एक व्यक्तिको मोटरसाइकल चोरी भएछ। थानेदारले त्यो मोटरसाइकल नियन्त्रणमा लिएछ। तर, जसको मोटरसाइकल थियो उसलाई पचास हजार रुपैयाँ देऊ अनि मात्र दिन्छु भनेछन्। ५० हजार तिरेर उसले आफ्नो मोटरसाइकल लिएछ। उनले फेसबुकमा लेखे मैले आफ्नै मोटरसाइकल फेरि पुलिससँग ५० हजारमा किन्नुपर्यो। थानेदारले साइबरक्राइम भन्दै आफ्नो अपराध लुकाउन मोटर साइकलवालालाई थुनेछ। साइबर क्राइमसम्बन्धी कानुन सुन्दर जाल रचेर व्यवस्थापिकाले बनाउँछ तर त्यसको दुरुपयोग गरी आफ्नो भ्रष्टाचार सार्वजनिक रूपले भण्डाफोर हुँदा व्यक्तिगत प्रतिशोध लिन्छ एउटा थानेदारले। साइबर क्राइमको विषय हुनुपर्छ एटीएम चोर्ने, बैंक एकाउन्ट ह्याक गर्ने र अपराधको षड्यन्त्र गर्नेविरुद्ध तर यसको प्रारम्भमै दुरुपयोग हुन्छसत्य कुरा फेसबुकमा प्रकट गर्नेको विरुद्ध। सार्वजनिक व्यक्तित्व सार्वजनिक व्यक्तित्व मानिने प्रहरी अधिकृत, उच्चपदस्थ सरकार कर्मचारी, मन्त्री, प्रधानमन्त्री, प्रधानन्यायाधीश र न्यायाधीश इत्यादि र सर्वसाधारण महिला वा पुरुषबारे मानहानिका विषय अलग मानिन्छन् प्रजातान्त्रिक शासन व्यवस्था भएका देशमा। सर्वसाधारणको व्यक्तित्व र सार्वजनिक पदमा रहेका व्यक्तिको मानहानिलाई अदालतले अलग प्रकारले हेर्नुपर्छ भन्ने सिद्धान्त ५४ वर्षअघि अमेरिकाको सुप्रिम कोर्टले सुलिभानविरुद्ध न्युयोर्क टाइम्स, ३७५ यूएस २५४ (१९६४) मा प्रतिपादित गरेको हो। त्यो मुद्दा यसप्रकारको थियोसुलिभान एउटा उच्च प्रहरी अधिकृत थिए। भारतको सर्वोच्च अदालतलाई त्यहाँको संविधानले नभई न्यायाधीशका क्रियाकलाप र अडानले शक्तिशाली बनाएको हो। त्यहाँका न्यायाधीश नागरिक तहबाटै किन सम्मानित भए, नेपालका न्यायाधीश तथा कानुन व्यवसायीले त्यसबारे अध्ययन गर्न आवश्यक छ। न्युयोर्क टाइम्समा कालो वा गोरो रंगभेदको विरोध गर्ने आन्दोलनकारीले एउटा विज्ञापन छपाए। विज्ञापनमा लेखिएको थियो, प्रहरी अधिकृत सुलिभानले क्याम्पस यसरी घेर्न लगाए कि कालावर्णका विद्यार्थी खाना खानसमेत जान पाएनन्। सुलिभानले यस्तो अमानवीयता प्रदर्शन गरे। त्यो विज्ञापनको यो अंश गलत थियो। किनभने प्रहरीका केही जवान पर बसेर अशान्ति र उपद्रो हुन नपाओस् भनी तैनाथ थिए तर क्याम्पस घेरिएकै थिएन। सुप्रिमकोर्टले भन्यो, न्युयोर्क टाइम्सलाई यो विज्ञापन लेखिएको कुरा गलत हो भन्ने जानकारी थिएन। यस्तो गलत कुरा जानकारी थियो र जान्दाजान्दै पनि बदनियतवश यस्तो लेखिएको हो भन्ने सबुद प्रमाण मुद्दा दायर गर्ने (प्रहरी अधिकृत सुलिभान) माथि नै भार हुँदा र यस्तो बदनियतपूर्वक जानाजानी न्युयोर्क टाइम्सले नछापेको हुँदा कुनै हर्जाना दिनु वा तिर्नु पर्दैन। राष्ट्रिय सुरक्षामा खतरा फेरि अर्को पटक राष्ट्रिय सुरक्षामा गम्भीर खतरा पुर्याउने सामग्री न्युयोर्क टाइम्स र पछि वासिङटन पोस्ट्ले पनि छाप्न लागेकाले यस्तो सामग्री प्रकाशित हुनबाट रोकिपाऊँ भनी अमेरिकी सरकार न्युयोर्क र वासिङटन दुवै राज्यको उच्च अदालत पुग्यो। न्युयोर्क राज्यले न्यायाधीश साँच्चै राष्ट्रिय सुरक्षा पुग्ने सामग्री हो कि होइन हेर्न समय दिनुस् भन्दा न्युयोर्क टाइम्सका वकिलले भने, हामी पत्रिकाको जनतालाई सूचित गर्ने कर्तव्य रोक्न मान्दैनौं। न्युयोर्क टाइम्सले त्यसो भनेपछि र न्यायाधीशको सुझाव नमानेपछि रोक्न अन्तरिम आदेश दिइयो। सो सूत्रले उक्त सामग्री वासिङटन पोस्ट्लाई दिए। अमेरिकामा पूर्ण प्रेस स्वतन्त्रताको सम्मानस्वरूप अदालतको आदेशविना सरकारले सोझै पूर्व प्रकाशन रोक्न पाउँदैन। त्यसैले अमेरिकी सरकार अदालतमा गएको थियो। वासिङटन र न्युयोर्क अलगअलग प्रान्त हुन्। अलगअलग उच्च न्यायालय छन्। न्युयोर्क टाइम्सले अदालतको आदेशबमोजिम सो सामग्री प्रकाशन रोक्यो। तर लगत्तै वासिङटन पोस्ट्ले त्यही सामग्री छापेपछि अमेरिकी सरकार वासिङटन उच्च अदालतमा निवेदन लिएर गयो। तर वासिङटन उच्च अदालतका न्यायाधीशले राज्यले गम्भीर सुरक्षामा खतरा हुन्छ भन्दैमा प्रकाशन रोक्नु अमेरिकी संविधानको प्रथम संशोधनले प्रदान गरेको प्रेस र अभिव्यक्ति स्वतन्त्रता उल्लंघन हुन्छ भन्दै अन्तरिम आदेश दिन मानेनन्। एउटा प्रान्तमा न्युयोर्क टाइम्सले त्यही सामग्री छाप्न नपाउने अन्तरिम आदेश र अर्को प्रान्तमा त्यही सामग्री छाप्न र प्रकाशन गर्न पाइने भएपछि अमेरिकी सरकार वासिङटन पोस्ट् र वासिङटन उच्च अदालतको फैसलाविरुद्ध सुप्रिम कोर्टमा अपिल गर्न पुग्यो। अर्कोतिर न्युयोर्क टाइम्स न्युयोर्क उच्च अदालतको फैसलाविरुद्ध अपिल गर्दै सुप्रिम कोर्ट पुग्यो। अमेरिकाको सुप्रिम कोर्टले बेन्च खडा गर्दैन। नौवटै न्यायाधीशले वा उपस्थित सबैका सबै न्यायाधीशले आआफ्नो न्यायिक मनअनुसार फैसला गर्छन्। ५९ हजार अमेरिकी युवा सैनिक भियतनामको लडाइँमा मरिसकेका थिए। तर, यो संवाद दिने सूत्र डेनियल एल्सवर्गको दृढ विचार थियो, जित्नै नसकिने लडाइँमा बेकारमा सरकारले होनहार युवालाई अनाहकमा मृत्युको मुखमा पुर्याउँदै छ। किनभने स्वयं अमेरिकन सेनाको प्रधान कार्यालय पेन्टागनले अमेरिकाको ठूलो साधनसम्पन्न रेन्ड कर्पोरेसनमार्फत गरेको चार हजार पेज लामो अध्ययनको निष्कर्ष के थियो भने यो भियतनाम लडाइँ अमेरिकी सरकार र सेनाले जित्नै सक्दैनन् भन्ने जानकारी डेनियल एल्सवर्गलाई थियो। डेनियल एल्सवर्ग रेन्ड कर्पोरेसनमा काम गर्थे। सुप्रिम कोर्ट ९ मध्ये ६ न्यायाधीशको बहुमतले त्यो अमेरिकी सरकारले भनेबमोजिम रक्षा मन्त्रालयको केन्द्रीय कार्यालय पेन्टागनको गुप्त प्रकाशन रोक्नु अमेरिकी संविधानको पहिलो संशोधनविपरीत हुने भएकाले रोक्न मिल्दैन। प्रधानन्यायाधीश रेन्क्विस्टसहित तीनजनाले भने फरक मत राखेका थिए। नेपाल पत्रकार महासंघले बहस चलाएकोमा र मानवअधिकार आयोगका अध्यक्ष अनुपराज शर्माको चासो र चिन्ताप्रति धन्यवाद व्यक्त गर्नै पर्छ। घर फर्कन लागेकी नेपालस्थित अमेरिकी राजदूत अलाइना बी टेपलिट्जलाई नेपालको खुम्चिँदो नागरिक अधिकारप्रति चिन्ता प्रकट गरी पत्रकारसामु उपस्थित भएकोमा पनि आभार व्यक्त गर्नैपर्छ।"
"मौद्रिक नीतिः समस्याको पहिचान, समाधान छैन","मौद्रिक नीति समयसापेक्ष हुने गर्छ। मूलतः मौद्रिक नीतिले मुद्रा निष्कासनदेखि मुद्राको आपूर्ति, मूल्य निर्धारण, विनिमय मूल्य, बैंकदर जस्ता विषयको व्यवस्थापन गर्छ। दुई सय वर्षअगाडिको मौद्रिक विकासको इतिहास हेर्दा अचम्म लाग्छ। विकासको क्रममा देशहरू सम्पन्न हुँदै जाँदा मुद्रा निष्कासन गर्ने गरेको पाइन्छ। तर विभिन्न देशले निष्कासन गरेका मुद्राको बीचमा क्रयशक्ति निर्धारण नभइसकेकाले मुद्राभन्दा वस्तु विनिमयकै प्रचलन बढी भएको भेटिन्छ। यद्यपि मुद्रालाई चिनाउन विनिमयको माध्यम नै मुद्रा हो भनेर परिभाषित गरियो। नेपालको मौद्रिक विकासको क्रम पनि खासै भिन्न छैन। हाम्रा बाजेका पालामा ढ्याक भनिने सिक्का पैसा बोरामा बोकाएर ल्याई तलब बाँडिने गरिन्थ्यो। काठमाडौंका र अरू धेरै चौबीसे राजाहरूले मुद्रा निकाल्थे। तर अर्को ठाउँमा कारोबार गर्दा विनिमयको माध्यम वस्तु नै हुने गथ्र्यो। निष्काशित मुद्रा पनि माटाकादेखि लिएर ढुंगा, छाला, दाँत, विभिन्न धातुका हुन गर्थे। अझ विदेशतिर कतैकतै त खच्चर, घोडा, सुँगुरलगायतका जनावर पनि मुद्रा मानिन्थे भने कतै चुरोटलाई र सुर्तीलाई मुद्रा मानिन्थ्यो।। विशेषतः सिकारी युग, पशुपालन काल र औद्योगिक उत्थानका बेलाका मुद्राका प्रकार, आकार र स्वरूप फरकफरक भएको भेटिन्छ। दोस्रो विश्वयुद्धपछिको पहिलो दशक विश्वभर मौद्रिक एकरूपता, स्थायित्व र पहिचानको युग बन्न गयो। त्यसैबेला स्वर्ण मुद्रा र स्वर्णमिश्रित मुद्रा पनि निष्किए। तर ती मुद्रालाई लिएर ठूलो खैलाबैला भयो। प्रतिनिधि मुद्रा र वास्तविक मुद्रा कुन ठीक भन्ने बहसले विश्वव्यापी रूप लियो। विश्व बैंकसँगै अन्तर्राष्ट्रिय मुद्राकोषको स्थापना भयो। त्यसपछि बल्ल संसारभर मुद्राको मूल्य निर्धारण गर्ने सूचक बने। क्रयशक्तिलाई मुद्राको विनिमय मूल्य तोक्ने आधार बनाइयो। बाका पालामा सिक्का मुद्राको विकासले पूर्णता पायो। विभिन्न दरका सिक्का मुद्रा बनिसकेपछि कारोबारमा सहजता अनुभव गरियो। अर्थात् मौद्रिक कारोबारमा विश्वव्यापी विश्वास कायम भयो। जे किने पनि वा जे बेचे पनि वा जुनसुकै देशका वस्तुको कारोबार हुँदा पनि दुई देशका मुद्राको क्रयशक्तिको आधारमा मुद्राको मूल्य तोकिने व्यवस्था भएकाले कारोबार गर्दा घाटा वा नाफाको ठूलो चलखेलमा कमी आउन थाल्यो। कालान्तरमा सिक्का मुद्राको प्रचलनमा धेरै असुविधा औंलिन थाले। बोक्दा गह्रुँगो हुने, वगली च्यातिने, धातु खर्च हुने, स्थानान्तरण गर्न बढी खर्चिलो हुने जस्ता अवगुण खुट्याइएपछि कागजी मुद्राको प्रचलन आयो। सर्वप्रथम विश्वमा कागजी मुद्राको निष्कासन चीनमा भएको इतिहास छ। यद्यपि कागजी मुद्राको प्रचलनका प्रथम पुरुष भनेर सुनार र साहु महाजनलाई लिइने गरिन्छ। भनिन्छ, वर्तमान बैंक चेकको प्रारम्भिक रूप उनीहरूले दिएको कागजको टुक्रा नै हो। धातुमुद्राको दाँजोमा कागजी मुद्रा सजिलो, वैज्ञानिक, कम खर्चिलो मानियो। तर कतैकतै कागजी मुद्राको वैधता र विश्वसनियतामाथि प्रश्न उठ्न थाल्यो। त्यो आशंकालाई सुरक्षण संयन्त्रले बलियो बनाउँदै लगियो। अर्थात् देशहरूले कागजी नोट निष्कासन गर्दा कस्तो वस्तु कति मात्रामा सुरक्षण गर्नुपर्ने भन्ने नीति बनाइयो र मुद्राको माग एवं क्रयशक्तिका आधारमा मुद्राको मूल्य र विनिमय मूल्य तोकिन थाल्यो। सुन सुरक्षणलाई सबैभन्दा बलियो टेकाको रूपमा लिइयो। कालान्तरमा सुनबाहेक सुरक्षणको औजारको रूपमा चाँदी, तामा, पित्तललगायतका धातु, निष्कासित मुद्रा, वैदेशिक विनिमय, सेयर, डिवेञ्जर, सरकारी ग्यारेन्टी, वैदेशिक नोट र ग्यारेन्टी पत्रजस्ता वस्तु रहन थाले। यस किसिमका विश्वव्यापी प्रचलनका आधारमा निस्किएका कागजी मुद्रामा अमेरिकी डलरको विश्वसनीयता सर्वोच्च हुँदै गयो। मुद्रालाई नियमन गर्ने निकाय केन्द्रीय बैंक तोकियो। कालान्तरमा देश स्वतन्त्र र सार्वभौम छ कि छैन भनेर हेर्ने एउटा प्रमुख मापदण्ड केन्द्रीय बैंकको स्थापना र स्वतन्त्र मुद्रालाई लिन थालियो। फलतः केन्द्रीय बैंक र मुद्रा कारोबारी संस्था धमाधम स्थापना हुन थाले। हाम्रो पालामा आइपुग्दा मुद्रा विकासले ठूलो फट्को मार्यो। हामी धेरै विकसित भयौं। मुद्राको परिभाषा नै बदल्नुपर्ने अवस्था आयो। मुद्राको पुरानो परिभाषा पनि भुल्न थाल्यौं। अब हामीलाई धातु चाहिएन, कागज चाहिएन। नोट, चेक, ड्राफ्ट आदिको प्रचलनभन्दा अघि बढ्यौं। जुनसुकै देशको मुद्रा भए पनि कारोबार गर्न सकिने भयो। भूगोलले पनि बाँधेन। एउटा चिप्स वा कार्डका भरमा संसारभर पहुँच हुन थाल्यो। मुद्राविकासले उत्कर्षको गति लिए पनि स्थायित्व र विश्वसनियताको चुनौती भने चुलिँदै गयो। लहडबाजीमा बचत आयमा ब्याज बढाइदिँदा सञ्चयकर्ता हतोत्साहित हुन थाल्छन्। तरलता अभाव हुन्छ, विकासमा वाधा पर्छ। यसले उत्पादन, उपभोग, वचत, लगानी, पुँजीनिर्माण सबैतिर नकारात्मक असर हुन्छ। विकासको संवाहक, सुखद् जीवनको तत्व, सामाजिक मर्यादाको परिचायक, जीवन मरणको प्रश्न नै मुद्रा हो भन्ने विश्वास गरिन थाल्यो। बाबु आमा, इज्जत प्रतिष्ठा, कुल मर्यादा सबै पैसाले आर्जन हुन सक्ने सोच बन्दै आयो। धनाढ्य, नवधनाढ्य, अर्थ संवाहक, स्टक एक्स्चन्जर, लगानीकर्ता जस्ता पैसा खेलाउने नै समाजका अग्रगन्य कहलाउन थाले। पैसा नभए केही पनि हुन नसक्ने सोच पलाउन थाल्यो। हाम्रा जस्ता केही देशमा त पैसाकै भरमा सांसद, मन्त्री, योजनाविद् पनि बन्न थाले। यो अवस्थामा मुद्राको व्यवस्थापन थप चुनौतीपूर्ण हुन थाल्यो। केन्द्रीय बैंक र मौद्रिक नीतिका चुनौती परम्परागत रूपमा मौद्रिक नीतिले देशमा प्रचलनमा आएका स्वदेशी र विदेशी मुद्राको व्यवस्थापन गर्ने, मुद्रा अभावका अवस्थामा ब्याजदर घटाएर आपूर्ति बढाउने, रिपो जारी गर्ने, निकासी प्रवद्र्धन गर्नुपर्दा मूल्य घटाउने, मुद्रास्फीतिमा बैंक दर बढाएर आपूर्ति घटाउने, मूल्यस्तरलाई सन्तुलनमा राख्ने, आयात नियन्त्रण गर्न मूल्य बढाउने जस्ता उपायलाई अघि सार्ने गरियो। त्यसलाई बदल्न सकिने अवस्था पनि छैन। यीबाहेक मौद्रिक नीतिका केही नयाँ मुद्दा जस्तै लघुवित्त व्यवस्थापन, कर्जा व्यवस्थापन, वित्तीय पहँच, नियमन, विनिमय दर व्यवस्थापन, मुद्रामाथिको विश्वास आदि पनि सान्दर्भिक र जटिल हुन थालेका छन्। आर्थिक वर्ष २०७५७६ को मौद्रिक नीति नेपालको नयाँ मौद्रिक नीतिमा मूल्य, मुद्रास्फीति र विनियम दरलाई सन्तुलित बनाई वित्तीय नीतिले प्रक्षेपण गरेका क्षेत्रहरूमा मौद्रिक सरलता र सुलभता उपलब्ध गराउनु मौद्रिक नीतिको उद्देश्य हो भन्न खोजिएको छ। २०७४७५ को प्रथम आठ महिनामा उपभोक्ता मुद्रास्फीति दर ४ प्रतिशत रहेको सरकारी तथ्यांक छ। तर, आमउपभोक्ता भने त्यो भन्दा धेरै प्रतिशत मुद्रास्फीति भएको मान्छन्। उपभोग्य खाद्य र गैर खाद्य वस्तुको मूल्यमा स्थिरता पाइन्न। बजार अनुगमन र सरकारी निगरानी शून्यप्रायः छ। यसले गर्दा एकदिन मात्र बाटो व्यवधान भए पनि कार्टेलिङ र कृत्रिम अभाव देखिन थाल्दछ। उपभोक्ता पनि आवश्यकताभन्दा बढी सञ्चय (होर्डिङ) गर्नेतिर लागिहाल्छन्। यद्यपि तलब, ज्याला र पेट्रोलियम पदार्थको मूल्य सापेक्षितरूपमा स्थिर देखिन्छ वा नगन्य मात्रामा वृद्धि भएकोे छ। विश्वबजारमा विशेष गरेर ऊर्जा र केहीमात्रामा खाद्यान्न वर्गका वस्तुको मूल्यवृद्धिले गर्दा यस्तो प्रक्षेपण गर्नु परेको बताइएको छ। नेपालमा मात्र नभएर विश्वभर नै मुद्रास्फीति भएको भनेर पन्छिन खोजिएको छ। मौद्रिकनीतिमा विश्वभरको अवस्था हेर्दा नेपालको तथ्यांक त्यति डरलाग्दो छैन भन्ने देखाउन खोजिएको छ। तर स्थिरताका लागि अवलम्बन गरिन लागेका नयाँ ठोस उपाय दिइएका छैनन्। मूल्यवृद्धि, मुद्रास्फीति, विनिमय दरमा देखिने उतारचढाव, जस्ता विषय शुद्धरूपमा मौद्रिक नीति र केन्द्रीय बैंकका क्रियाकलापले निर्धारण गर्छन् भने विदेशी विनिमयको सञ्चिति, आयात निर्यात, एलसी कारोबार, धितोपत्र कारोबार, बैंकिङ क्षेत्रको तरलता वा संकुचन जस्ता विषय देशले अवलम्बन गरेको मौद्रिक र वित्तीय नीतिबाट प्रभावित हुन्छन्। बैंकहरूले निष्कासन गर्ने ऋणपत्र, सरकारले लिने आन्तरिक ऋण, बैंकदर, बट्टा दर जस्ता विषय नै मौद्रिक व्यवस्था र नीतिलाई असन्तुलित बनाउने कारण बन्ने गरेका छन्। उदाहरणका लागि लहडबाजीमा बचत आयमा व्याज बढाइदिँदा सञ्चयकर्ता हतोत्साहित हुन थाल्छन्। तरलता अभाव हुन्छ, विकासमा वाधा पर्छ। यसले उत्पादन, उपभोग, वचत, लगानी, पुँजीनिर्माण सबैतिर नकारात्मक असर हुन्छ। बाजेका पालाको सीमित अर्थतन्त्रले बाबुको पालाको निर्देशित र निर्धारित अर्थतन्त्रलाई निर्देशित गर्न नसके जस्तै हाम्रा पालाको मौद्रिक नीतिले पनि विश्वव्यापी खुला र सांकेतिक अर्थतन्त्रलाई काँध थाप्न वा दिशानिर्देश गर्न सकेको देखिन्न। यो यथार्थ मनन गरेर मौद्रिक नीति तर्जुमा र कार्यान्वयन गर्नुपर्ने हुन्छ। तर यस पटकको मौद्रिक नीतिले केही हदमा समस्या पहिचान गरेको भए पनि समाधानतर्फ भने नयाँ उपाय निकाल्न सकेको पाइन्न।"
प्रताडित न्याय र सरकारको आयु,"कुनै पनि मुलुकले राजनीतिक सर्वसत्तावाद अभ्यासको आरम्भ न्यायाधीश र न्यायपालिकाको मानमर्दनबाट गर्छ अमेरिकी इतिहासका प्रकाण्ड विद्वान ह्यु ब्रोग्यानको एउटा प्रसिद्ध उक्ति छसर्वोच्च अदालतले जे भन्छ त्यो नै अमेरिकाको संविधान हो। अर्थात अमेरिकी राज्य व्यवस्थाको मूल दर्शन भनेकै न्यायिक सर्वोच्चताको सिद्धान्त हो। २०१६ मा एक प्रसिद्ध अमेरिकी न्यायविद् तथा एक संघीय पुनरावेदन अदालतका न्यायाधीश रिचार्ड पोस्नरले संवैधानिक कानुनसम्बन्धी एउटा सम्मेलनमा अठारौं शताब्दीमा अमेरिकी संविधानका निर्माताले आजको समाज, संस्कृति र प्राविधिक विकासको स्थितिलाई बुझ्ने कुरै नभएकाले न्यायाधीशले संविधान पढिरहन आवश्यक नभएको बताएर एउटा तातो बहस निम्त्याएका थिए। उनको टिप्पणीले अमेरिकी न्याय तथा कानुनी क्षेत्रमा नकारात्मक प्रतिक्रिया उत्पन्न भएपछि उनले आफ्नो भनाइको तात्पर्य अमेरिकी संविधानको मर्यादा नगर्नु भन्ने होइन भनेर स्पष्टीकरण दिए। अमेरिकाका कानुन र न्यायक्षेत्रका विभिन्न प्रकाशनमा व्यापक स्थान पाएको उनका भनाइबारे जेसिका चास्मरले त्यही वर्षको जुन २६ र जुलाइ ६ मा वासिङ्टन टाइम्समा पनि लेखेकी थिइन्। संविधानको व्याख्या गर्ने क्रममा न्यायाधीशले जे निर्णय र व्याख्या गर्छन् त्यसले आफ्नो समयको सान्दर्भिकता बोक्नुपर्छ भन्ने न्यायाधीश पोस्नरको मूल आसयमा भने अधिकांश न्याय र कानुन क्षेत्रका विज्ञ सहमत छन्। कानुनका एक विख्यात प्रोफेसर र राष्ट्रपति डोनाल्ड ट्रम्पद्वारा अमेरिकाको एउटा संघीय पुनरावेदन अदालतका न्यायाधीशको पदमा हालै नियुक्त प्रोफेसर डेभिड स्ट्रसले एउटा कानुनसम्बन्धी प्रकाशनमा समावेश चर्चित भूमिकामा न्यायाधीशले संविधानको व्याख्या गर्ने क्रममा त्यसमा जे लेखिएको छ त्यसमा मात्र निर्भर नरहेर संविधानको व्यवस्था, राज्यका विभिन्न अंग र निकायको हित, सरोकार आवश्यकताबीच उपयुक्त सन्तुलन कायम गर्नुपर्छ, तर सार्वजनिकरूपमा नै संविधान अर्थहीन रहेको घोषणालाई स्वीकार्न भने सकिन्न भनेर लेखेका छन्। न्यायाधीश स्ट्रसले ह्यु र पोस्नरको भनाइको मर्मलाई आत्मसात गरेका छन्प्रस्तुतिको आक्रामक शैलीप्रति मात्रै विमति जनाएका हुन्। अर्थात ह्युले जे भनेका छन्, त्यसको मूल मर्मलाई अमेरिकाको न्याय र कानुन क्षेत्रले स्वीकारेको छ। जहाँ लिखित संविधान हुन्छ त्यहाँ संविधानको व्याख्या गर्ने अधिकार न्यायपालिकालाई हुने भएकाले न्यायपालिका नै सर्वोच्च हुन्छ। बेलायत जस्तो संविधान नै नभएको मुलुकमा मात्र संसदीय सर्वोच्चता कायम रहेको हुन्छ। अमेरिकाका संस्थापकमध्येका जेम्स म्याडिसन, अलेग्जेन्डर हेमिल्टन र जोन जेले आजभन्दा दुई सय ३० वर्ष भन्दाअघि न्युयोर्कका जनतालाई नयाँ संविधानको पक्षमा समर्थन गर्न अक्टोबर १७८७ र मे १७८८ का बीच प्रकाशित ८५ निबन्धमध्ये अलेग्जेन्डर हेमिल्टन लिखित पाँच लेख आज पनि न्यायपालिकाको स्वतन्त्रता र सर्वोच्चतासम्बन्धी प्रामाणिक आलेख मानिन्छन्। जोन जे त अमेरिकाकी सर्वोच्च अदालतका पहिलो प्रधानन्यायाधीशसमेत हुन्। कार्यपालिकाबाट न्यायपालिकाले जन्म र व्यवस्थापिकाबाट पोषण र शक्ति प्राप्त गर्छ। कार्यपालिकासँग बन्दुक हुन्छ र व्यवस्थापिकासँग मुलुकको ढुकुटीको स्वामित्व। तर न्यायपालिकासँग बन्दुक र धन दुवै नहुने भएकाले सरकारका तीन अंगमध्ये न्यायपालिका सबैभन्दा कमजोर मानिन्छ। तर राज्यको आत्मा र विवेकलाई प्रतिनिधित्व गर्ने र राज्यलाई वैधता पनि न्यायपालिकाले नै दिने भएकाले अमेरिकाका संस्थापकहरूले न्यायपालिकालाई सर्वशक्तिमान बनाए। राज्यको आधार न्याय र विवेक हो भन्ने सिद्धान्त स्थापना भयो। १९९८ को जुन १५१९ तारिखमा बेलायतको ल्याटिमर हाउसमा संसदीय सर्वोच्चता र न्यायिक स्वतन्त्रताका सम्बन्धमा कमनवेल्थ राष्ट्रका न्यायाधीश, सांसद र कानुनबेत्ताको सम्मेलनका निर्णय र सिफारिस, कमनवेल्थ मुलुकहरूकै कानुनमन्त्रीहरूको वेस्ट इन्डिजको सेन्ट भिन्सेन्ट र ग्रेनाडिन्समा भएको सम्मेलन र डिसेम्बर ५८ २००३ मा नाइजेरियाको अबुजामा भएको कमनवेल्थ राष्ट्रका राष्ट्रप्रमुखको शिखर सम्मेलनले अनुमोदन गरेको स्वतन्त्र न्यायपालिकासम्बन्धी घोषणा र प्रतिवद्धता संसारका सबै मुलुकका लागि मानक बनेका छन्। १४१६ जुन १९९९ मा लेबनानको बेरूतमा अरब मुलुकका कानुन र न्यायक्षेत्रका विशिष्ट व्यक्तिहरूको सम्मेलनले पनि त्यस्तै मानदण्ड निर्धारण गरेको छ। राज्य र समाजको आधार न्याय र न्यायकै लागि कानुनको शासन न्यायपालिकाको स्वतन्त्रता र सर्वोच्चता आधुनिक र सभ्य समाजको प्राणतत्व हो। सनातन हिन्दु समाज र राज्यव्यवस्थामा धर्म र न्यायलाई समानार्थीरूपमा बुझिएको छ। न्याय र धर्मलाई राज्यको औचित्यको आधार मानेको छ। न्याय हराए गोर्खा जानू र कसैमाथि अन्याय हुँदा केही वर्षअघिसम्म यो राजा नभएको मुलुक हो र ? भनेर सर्वसाधारणले आमरूपमा प्रयोग गर्ने पदावलीले नेपाली समाज र राज्यको आधार पनि न्याय नै रहेको पुष्टि हुन्छ। निरंकुश भनिने राणाशासकले सत्ता संघर्षको क्रममा आपसमा मारकाट, षड्यन्त्र र अन्याय गरे, तर न्यायको मर्म र न्याय प्रणालीमाथिको जनताको विश्वास मर्न दिएनन्। नेपाल अन्तर्राष्ट्रिय समुदायको जिम्मेदार सदस्य हो। उसले एउटा सामान्य नागरिकमाथि गर्ने व्यवहारदेखि मुलुकको प्रधानन्यायाधीशमाथिसम्म भइरहेको व्यवहारको समीक्षा अन्तर्राष्ट्रिय समुदायले गरिरहेको हुन्छ। उनीहरूले नेपालका शासकबारे गर्ने एउटा नकारात्मक टिप्पणीले नेपालजस्तो संवेदनशील मुलुकको सरकार संकटमा पर्न सक्छ भन्ने सत्ताधारीले बुझेको देखिँदैन। अन्तर्राष्ट्रिय शक्तिहरूको गम्भीर भूरणनीतिक चासो रहेको हाम्रोजस्तो मुलुकले आफ्ना राज्यव्यवहारका मानकहरूमा अन्तर्राष्ट्रिय समुदायलाई उपेक्षा गर्न सक्दैन भन्ने तथ्य बुझ्न ढिला गर्नु उचित नहोला। कानुनी शासन स्थापना गरेर सबैका लागि न्याय सुनिश्चित गर्न, शासन प्रणालीप्रति जनताको विश्वास आर्जन गर्न, मुलुकको संविधान र कानुनमा न्यायपालिकाको स्वतन्त्रतासम्बन्धी अन्तर्राष्ट्रिय मानदण्ड पालना नगर्ने शासनलाई अन्तर्राष्ट्रिय समुदायले सभ्य राज्य भनेर स्वीकार्दैन। सर्वोच्चको सर्वोच्च पदमा रहेको व्यक्तिले त आफूमाथि लगाइएको अभियोगबारे स्पष्टीकरणसम्म दिने मौका नपाई दण्ड भोग्नुपर्ने अवस्था आउने शासनमा कुनै सर्वसाधारणले कसरी न्याय पाउने हो ? नेपालको कुनै नागरिक वा राष्ट्रिय र अन्तर्राष्ट्रिय क्षेत्रको कुनै प्रतिष्ठित न्याय तथा कानुनकर्मी वा संगठनले राष्ट्रसंघलगायतका अन्तर्राष्ट्रिय कानुन, न्याय र मानव अधिकारसम्बन्धी संघसंस्थामा दीपकराज जोशी र गोपाल पराजुलीहरू सम्बन्धमा विधिवत् जानकारी गराउने हो भने त्यसले वर्तमान सरकारको अन्तर्राष्ट्रिय छवि र प्रतिष्ठामा पुर्याउने असरको आयतनबारे संसद्को सुनुवाइ समिति, सरकार र सत्तारूढ दलको होस पुगेको छैन। मूलतः जनआक्रोश र असन्तोषबाट कार्यपालिकालाई सुरक्षा दिन, उसको पक्षमा जनविश्वास जगेर्ना गर्न र राजनीतिक प्रणालीप्रति जनताको आस्था र सम्मान कायम राख्न न्यायपालिकाको स्वतन्त्रता र सर्वोच्चता अपरिहार्य हुन्छ। न्यायपालिका त्यसैले कार्यपालिका र राजनीतिक प्रणालीको अमोघ सुरक्षाकवच हो। जनताको न्यायपालिकामाथिको विश्वास उठ्यो भने राजनीतिक व्यवस्था र कार्यपालिकाको राजनीतिक र सामाजिक भर टुट्छ। त्यसैकारण जिम्मेवार कार्यपालिकाले आफ्नै सुरक्षाका लागि न्यायपालिकालाई सर्वोच्च महत्व दिने गरेको हो। नेपालमा राणाशासकले लामो राजनीतिक स्थिरता दिए। पञ्चायत अनवरतरूपमा तीनदशक टिक्यो। दुवै शासनप्रणालीको स्थिरता पछाडि न्यायपालिकाको योगदान अर्थात् राज्यप्रणालीको न्यायिक परम्परामाथि सञ्चित विश्वासले काम गरेको थियो। न्यायक्षेत्रको प्रताडना र सरकारको आयुको सम्बन्ध कुनै व्यक्ति कानुनमा स्नातक छ, राजनीतिशास्त्रमा स्नातकोत्तर छ, नेपाल ल क्याम्पसमा उपप्राध्यापक हुँदै त्यहाँको क्याम्पसप्रमुख भएको छ। उसले हरेक तहमा भर्ना हुँदा, हरेक तहको परीक्षामा सहभागी हुँदा र सम्बन्धित तहको प्रमाणपत्रका लागि आवेदन दिँदा एसएलसीदेखिको लब्धांकपत्र र प्रमाणपत्रको प्रमाणित प्रतिलिपी बुझाएको छ। लेक्चरर हुँदा पनि एसएलसीदेखिका सबै लब्धांक र प्रमाणपत्र त्यसरी नै बुझाउनु पर्ने नै भयो। त्यसपछि २७ वर्षदेखि विभिन्न पुनरावेदन अदालतमा न्यायाधीश, मुख्य न्यायाधीश हुँदै सर्वोच्च अदालतमा पाँच वर्षदेखि न्यायाधीश र कार्यवाहक न्यायाधीश छन्। उनको शैक्षिक योग्यताको प्रमाणपत्र दर्जनौंपटक मुलुकका निर्णायक अधिकारीसमक्ष प्रस्तुत भइसकेका छन्। न्यायपरिषद् हुँदै मुलुकका प्रधानमन्त्री, प्रतिनिधिसभाका सभामुख, उपसभामुख, राष्ट्रियसभाका अध्यक्ष, प्रमुख प्रतिपक्षी दलका नेता भएको संवैधानिक परिषद्ले उनलाई प्रधानन्यायाधीशमा सिफारिस गरेको छ। जहाँ संविधान लिखित हुन्छ त्यहाँ संसदीय सर्वोच्चता रहन्न। संसदीय सर्वोच्चता स्वीकार्ने हो भने पनि छजनाको संवैधानिक परिषद्मा प्रधानमन्त्री त्यही संसद्का नेता हुन्। सभामुख र उपसभामुख त्यही संसद्को सर्वोच्च अधिकारी हुन्। त्यही संसद्को प्रमुख प्रतिपक्षी दलको नेता त्यहाँ छन्। संसद्को सर्वोच्चतालाई प्रतिनिधित्व गर्ने कुनै निकाय छ भने संवैधानिक परिषद्भन्दा अर्को कुनै निकाय सिद्धान्त र व्यवहार दुवै आधारमा छैन भन्ने मान्नुपर्छ। राष्ट्रियसभाका अध्यक्ष पनि त्यहाँ छन्। सत्तारूढ दललाई नै प्रतिनिधित्व गर्ने संसद्का चारजना सर्वोच्च नेता वा अधिकारीले गरेको सिफरिसलाई त्यही दलको बहुमतको संसदीय सुनुवाइ समितिले बिनाप्रमाण, बिना कुनै वस्तुगत आधार रद्द गरिदिन्छ, मुलुकको सर्वोच्च न्यायाधिकारीलाई लान्छना लगाएर उनलाई अस्वीकार गरिदिन्छ भने त्यहाँ सिंगो सत्ताधारी समूहको राजनीतिक दम्भ, कायरता र कपट स्वार्थले काम गरेकै हुन्छ। कुनै सभ्य राज्य र समाजमा कुनै न्यायाधीशले गरेको फैसलामाथि चित्त नबुझे त्यसविरुद्ध निर्धारित प्रक्रियाअनुरूप जान सकिन्छ तर त्यसमाथि कुनै राज्य निकायमा बहस गर्न सकिन्न। कुनै न्यायाधीशले न्याय निर्णयको क्रममा गरेको कुनै फैसलाविरुद्ध दीपकराज जोशीले भोगेजस्तो नियति भोग्नुपर्ने हो भने कार्यपालिकाको कुनै आदेश, निर्णय वा शक्तिशाली राजनीतिक दल वा तिनका कार्यकर्ता मुछिएका कुनै मुद्दामा कुनै न्यायाधीशले स्वतन्त्र र निष्पक्ष फैसला गर्न सक्दैन। कुनै न्यायाधीश किन कुनै पदबाट हटाइँदैछ वा उनलाई अस्वीकृत गरिँदैछ भन्ने पूर्ण जानकारी नगराई, उनलाई आफ्नो पक्ष राख्ने पर्याप्त अवसर नदिई त्यसो गर्न सकिन्न। जुन अभियोग लगाएर उनीविरुद्ध कुनै निर्णय हुँदैछ त्यसको स्वतन्त्र र निष्पक्ष छानबिन एउटा उच्चस्तरीय निकायमार्फत भएकै हुनुपर्छ। अन्तर्राष्ट्रियस्तरमा स्वीकृत पद्धति र अभ्यासअनुरूप त्यस्तो निर्णय र छानबिन गरिने क्रममा न्यायाधीशविरुद्ध कुनै सार्वजनिक टीकाटिप्पणी वा आलोचना गरिन्न। दुर्भाग्यवश जोशीको हकमा यी सबै विषय उल्लंघन भए। न्यायाधीशले न्यायको पक्ष मात्रै हेर्ने हो। आफूले निर्णय गर्दा को जित्छ र को हार्छ भनेर हेर्ने होइन। वादीप्रतिवादी साधारण नेपाली नागरिक छ कि नेपाल सरकार छ वा कुनै विदेशी नागरिक वा कम्पनी छ भन्ने हेर्ने पनि होइन। नेपाल सरकार हार्न र नेपाली वा विदेशी नागरिक वा कम्पनीले जित्न सक्छ। सरकारलाई करोडौं वा अर्बौं घाटा हुन पनि सक्छ। तर त्यसो भनेर फैसला सरकारको पक्षमा गर्न सकिन्न। त्यसो भए त नेपालको कानुन र न्यायप्रणालीमाथि विश्वास गरेर कुनै व्यक्ति वा संस्था नेपालमा अर्बौं लगानी गर्न किन आउँछ ? वर्तमान सरकारको छमहिने कार्यकालमा सर्वोच्च अदालतका दुई प्रधानन्यायाधीश विधिहीन र प्रक्रियाहीन ढंगले राज्य अन्यायको सिकार भएका छन्। कुनै पनि मुलुकले राजनीतिक सर्वसत्तावाद अभ्यासको आरम्भ न्यायाधीश र न्यायपालिकाको मानमर्दनबाट गर्छ। सर्वसत्तावादीको धेरै पहिलेदेखिको अभीष्ट अब नेपालमा यथार्थ बन्दै आएको छ। नेपालसमेत सहभागी रहेको राष्ट्रसंघको महासभाले २९ नोभेम्बर, १९८५ र १३ डिसेम्बर १९८५ मा अनुमोदन गरेको न्यायपालिकाको स्वतन्त्रतासम्बन्धी निर्णयहरूको मात्रै नभएर काउन्सिल अफ युरोप, कन्सल्टेटिभ काउन्सिल अफ युरोपियन जजेज, युरोपियन नेटवर्क अफ काउन्सिल फर दि जुडिसियरी, भेनिस कमिसन रिपोर्ट अन जुडिसियल अप्वाइन्ट्समेन्टका नवीनतम् मानदण्ड, निर्णय र सिफारिसको कुरा नै भएन, स्वयं नेपालको संविधानले निर्धारण गरेका र नेपालले गरेका कानुनी मानदण्डको पालना पनि जोशी र पराजुली दुवैको हकमा अवलम्बन गरिएन। सर्वोच्चको सर्वोच्च पदमा रहेको व्यक्तिले त आफूमाथि लगाइएको अभियोगबारे स्पष्टीकरणसम्म दिने मौका नपाई दण्ड भोग्नुपर्ने अवस्था आउने शासनमा कुनै सर्वसाधारणले कसरी न्याय पाउने हो ? सरकारले न्याय गरेको देखिएन, जनताका सरोकारहरू उपेक्षित रहिरहे, सरकार राष्ट्रिय र अन्तर्राष्ट्रियस्तरमा अलोकप्रिय हुँदै गयो भने संसद्को अंकगणित सामान्य ज्ञानका विद्यार्थीबाहेक कसैलाई काम लाग्दैन भन्ने तथ्यलाई सत्ताधारीहरूले बुझ्नुपर्छ। त्यस अवस्थामा, अरू कोही चाहिन्न, आफ्नो राजनीतिक भविष्यको सुरक्षाका लागि सत्तारूढ दल नै सरकारविरुद्ध अघि सर्छ। बारम्बार त्यस्तो अभ्यास गरिसकेको सत्तारूढ दलभित्रबाट त्यसको संकेत देखिन पनि थालिसकेको छ। भट्टराई नेपाल इन्स्टिच्युट फर स्ट्र्याटिजिक स्टडिज (निस) सँग सम्बद्ध छन्।"
प्रेमको अभावमा बलात्कार,"मानिस प्रेमको पर्याय हो। सृष्टिको स्रोत नै प्रेम हो। बिनाप्रेम मानिसको सृष्टि भएकै छैन र सम्भव पनि छैन। समाजमा बर्षेनी, दैनिक बलात्कारका घटना बढ्दै जानु भनेको बिरामी बढ्दै जानु हो। किनभने प्रेमको अभाव नै घटनाका कारण हुन्, अमानवीय घटना नै व्यक्ति स्वयंका र समाजका महामारी रोग हुन्। जुन व्यक्तिमा प्रेम फलित भएको छैन, जुन घरले प्रेमको संस्कार पाएको छैन, जुन समाजमा चेतनामूलक शिक्षा प्रदान गरिएको छैन त्यही समाजमा, तिनै चेतनाहीन व्यक्तित्व र कुसंस्कारयुक्त घर, परिवार, व्यक्तिबाट बलात्कारका घटना बढाउने काम हुन्छन्। भर्खरमात्र साना बालिका बलात्कारमा परी सुन्दर जीवन नै त्याग्नुपरेको कहालीलाग्दो घटना आँखाअगाडि देखिएको भए पनि यसभन्दा अघिदेखि नै समाज बलात्काररूपी रोगले ग्रस्त छ। बलात्कारमा उत्रिने त्यो अमानवीय स्वभावरूपी व्यक्तिले प्रेम भन्ने जानेकै छैन, प्रेम पाएकै छैन, संस्कार पाएकै छैन। त्यसैले ऊ जघन्य अपराधमा उत्रेको छ। जीवन जिउन आवश्यक शिक्षा, चेतना जागृतका शिक्षा, व्यक्तिलाई व्यस्त राख्ने कला, अवसर र शिक्षा हामीले समाजमा दिएकै छैन भने बलात्काररूपी रोग कसरी मुक्त हुन्छ ? बलात्कारी प्रवृत्ति त रोगको एउटा लक्षण मात्र हो। अझै पनि घरघरमा, समाजमा प्रेम र संस्कार प्राप्त हुने शिक्षा दिन सकिएन भने यो महामारी अझै विकराल भएर फैलिनेछ। किनभने कोही किन बर्बाद होस् भने जस्तै ती अस्थिर मनस्थिति, अशान्त भावना, राक्षसरूपी चेतना बोकेर हिँडेका युवा, वृद्ध सबैलाई प्रेमको संस्कार नजगाउँदासम्म बलात्कारका घटना रोकिने छैनन्। बलात्कारी जोसुकै होस् तर त्यो एउटा घरको, परिवारको सदस्य हो, कसैको छोरा हो, कसैको बुबा हो, यही समाजको एउटा व्यक्ति हो। जीवनशैली स्वस्थ र सही नहुनु, सञ्चारमाध्यमको पहुँचसँगै दुरुपयोग बढ्नु, नकारात्मक फिल्म र दृश्य हेर्ने बानी बढ्दै जानु, सामाजिक सन्जालको बढ्दो दुरुपयोग हुनु र बाहिरी देखासिकी बढ्दै जानु यस्ता घटनालाई थप प्रभाव पर्ने कारक तत्व हुन्। व्यक्ति मानसिक रूपमै विक्षिप्त भएपछि मात्र यस्ता घटनामा उत्रिने गर्छ। त्यसैले सम्बन्धित परिवारले आफ्ना सन्तानलाई यस्ता कुलतबाट पीडित त छैनन् भनेर निगरानी गर्न जरुरी छ। हामी घटना भएपछि र व्यक्तिको जीवन समाप्त भएपछि सुरक्षा र कानुनका कुरा गर्दछौं। घटना हुन नदिन के कस्ता सुरक्षा, निगरानी र सावधानी आवश्यक पर्छ भन्नेमा सुरक्षा निकाय र सम्बन्धित पक्ष हरपल चनाखो रहनुपर्छ। प्रत्येक वर्ष यस्ता अमानवीय घटना बढ्दै जाँदा र कानुन र सुरक्षाका कुरा उठिरहँदा पनि घटना किन कम हुँदैनन् ? किन रोकिँदैनन् ? किनकि गहिराइमा पुगेर निवारणको उपाय खोजेकै छैनौं हामीले, राष्ट्रले र सरोकारवाला पक्षले ! घटना परिस्थितिबाट होइन मनस्थितिबाट उब्जन्छन् भन्ने कुराबाट अनभिज्ञ छौं हामी नै। मनस्थितिलाई सकारात्मक बनाउने ध्यान, योग र उत्प्रेरणात्मक शिक्षा खोइ ? हामीले चाहेको विकास के हो ? सुशासन र शान्ति अनि मुलुकको समृद्धि वास्तवमै चाहेको हो भने हरेक घरमा प्रेम र शान्तिको वातावरण सिर्जना गर्नुपर्ने अभियानको सख्त जरुरत छ। मानिस मानिसबाट नै पीडित हुनुपर्ने कस्तो दुर्भाग्य ? स्वतन्त्र जन्मेको मानिसलाई कानुन बनाएर, कब्जामा लिएर सुधार्नुपर्ने कस्तो विडम्बना ? मानिसले मानिसलाई नै मृत्युदण्डको सजाय माग गर्नुपर्ने कस्तो लाजमर्दो ? यी सबका कारण हुन् हामीले मानिसलाई मानिस भएर बाँच्ने शिक्षा दिएनौं। हामीले प्रेमको शिक्षा दिएनौं। जीवनलाई एउटा उपहारको रूपमा लिन र जीवनलाई उत्सवपूर्ण जिउने कला सिकाएनौं। मानिसलाई मानिस बनाउने काम गरेनौं, सानातिना कुरामा ध्यान दिएनौं, समृद्धि मात्र खोज्यौं ! केलाई भन्ने समृद्धि ? कसलाई चाहिएको हो समृद्धि ? स्वतन्त्र बाँच्न र घरवरपर हिँड्डुल गर्ने सुरक्षा छैन कहाँबाट सुरु गर्ने समृद्धि ? आफ्नै समाजमा आफ्नै मानिसबाट जोगिन गाह्रो छ, खोइ मानवीयताको, मित्रता र करुणाको शिक्षा दिएको हामीले ? अशान्ति, अमानवीयता र अराजकता बढ्दै गइरहेको थाहा छ हामीलाई भने, मौनता, प्रेम, करुणा, दया, अहिंसा, ध्यान, योग, क्षमा, समर्पण, संयम, त्याग, सकारात्मक सोच आदि मानिसका स्वभाव हुन् र यिनै स्वभाव शान्तिका स्रोत हुन् भन्ने कहिले थाहा पाउने ? घरघरमा यो शिक्षारूपी समृद्धि कहिले पुग्छ ? सुशासन र शान्ति अनि मुलुकको समृद्धि वास्तवमै चाहेको हो भने हरेक घरमा प्रेम र शान्तिको वातावरण सिर्जना गर्नुपर्ने अभियानको सख्त जरुरत छ। घरघरमा मर्यादापूर्ण वातावरण सिर्जना गराउनु जरुरी छ। उदण्डता, अश्लिलताबाट बचाएर कुशलता वृद्धि गर्नु छ। फाल्तु, काम नपाएर बेकारमा डुलीहिँड्ने व्यक्तिलाई र विशेष गरी युवा वर्गलाई सिर्जनात्मक काममा लाग्ने अवसर जुटाइदिनु आवश्यक छ। आफ्ना बालबालिकालाई निरन्तर निगरानीमा राख्ने, सुरक्षामा ध्यान दिने र उनीहरूको संगत कस्तो छ ख्याल गर्ने कलाको विकास गर्नु छ। समाजमा हुने अपराधका घटना लुकाउने होइन बरु त्यस्ता घटनालाई बाहिर ल्याएर आगामी दिनमा दोहोरिन नदिन सार्वजनिकरूपमा सबैलाई जानकारी गराउनुपर्छ। छोरीलाई, किशोरीलाई बलात्कारबाट जोगिनका लागि साइरनयुक्त मोबाइल फोन या अन्य सामग्रीको विकास हुनु जरुरी छ। अपरिचित व्यक्तिसँग कसरी बच्ने, आफ्नो सुरक्षा कसरी गर्ने, आत्मविश्वास कसरी बढाउने, एकअर्कामा प्रेम भाव कसरी बढाउने भन्ने नैतिक शिक्षा विद्यालयबाट समयसमयमा दिइनुपर्छ। के कस्ता सतर्कताका उपाय अपनाएर घटनाबाट जोगिन र जोगाउन सकिन्छ त्यसको खोजी गर्नु जरुरी छ। विक्षिप्त व्यक्तिलाई सुधार्ने प्रयास गर्नुपर्छ। पीडित त पीडित भई नै हाले पीडकलाई समेत बचाउने शिक्षाको सख्त जरुरत छ। सजाय के दिने पछिको कुरा हो, सजाय नै दिनु नपर्ने प्रेमपूर्ण व्यक्ति कसरी बनाउने त्यो वातावरणको सिर्जना गर्नु अत्यावश्यक छ। अन्यथा समाजमा विक्षिप्त व्यक्तिको संख्या बढ्दै जान्छ, बलात्कारका घटना बढ्दै जान्छन् र इन्काउन्टरमा मारिनेको संख्या पनि बढ्दै जानेछ। मानिसमा सकारात्मक सोच बढाउन प्रेमदया र करुणाध्यानले महत्वपूर्ण भूमिका खेल्ने कुरा वैज्ञानिक अनुसन्धानले समेत पुष्टि गरिसकेको छ। के प्रेम, दया, करुणा र ध्यानको शिक्षा दिने खुबी छैन हामीमा ? यिनै सकारात्मक र प्रेरणात्मक शिक्षालाई अघि बढाई स्वतन्त्रपूर्वक, प्रेमपूर्वक, आत्मीयतामा बाँच्न र बचाउन पाउने समाजको निर्माण गर्न सके त्यो भन्दा ठूलो समृद्धि अरू के होला ?"
मेसीको कीर्तिमानी उपाधि,तान्जियर : स्पेनिस सुपर कप फुटबल प्रतियोगिताको उपाधि बार्सिलोनाले जितेको छ। स्पेनिस पावर हाउस बार्सिलोनाले सोमबार बिहान मोरक्कोमा खेलिएको खेलमा सेभिललाई २१ गोलले हराउँदै उपाधि हात पारेको हो। खेलको प्रारम्भमै अग्रता लिएर पनि त्यसलाई जोगाउन नसक्दा सेभिल उपाधिबाट विमुख भएको थियो। खेलका क्रममा सेभिलले एउटा पेनाल्टी प्रहारको अवसर पनि खेर फालेको थियो। खेल सुरु भएको नवौं मिनेटमै सेभिलका लागि पाब्लो साराबियाले गोल गरेका थिए। निर्धारित समयको ४२औं मिनेटमा बार्सिलोनाका जेरार्ड पिकेले जवाफी गोल गर्दै पहिलो हाफको खेललाई ११ को बराबरीमा टुंग्याएका थिए। स्पेनको राष्ट्रिय टोलीबाट सन्न्यासको घोषणा गरेको एक दिनपछि नै पिकेले बार्सिलोनाका लागि महत्वपूर्ण गोल गरेका हुन्। यसैगरी ७८औं मिनेटमा २१ वर्षीय फ्रान्सेली विंगर ओस्मान डेम्बेलले बार्सिलोनाका लागि निर्णायक गोल गरेका थिए। खेलको ८९औं मिनेटमा सेभिलका विसाम बेन एदरले पेनाल्टी प्रहारको अवसरलाई सदुपयोग गर्न सकेनन्। परिवर्तित खेलाडीको रूपमा मैदान छिरेका विसामको प्रहारलाई बार्सिलोनाका गोलरक्षक मार्क आन्द्रे टेर स्टेगनले विफल पारेका थिए। उनले नै एलेक्स भिदाललाई फल गरेका कारण सेभिलले पेनाल्टी प्रहारको अवसर पाएको थियो। बार्सिलोनाले जितेको यो उपाधि क्लबका अर्जेन्टिनी स्टार लियोनल मेसीका लागि पनि विशेष रह्यो। बार्सिलोनाबाट मेसीले जितेको यो कीर्तिमानी ३३औं उपाधि हो। ३१ वर्षीय मेसी बार्सिलोनाका लागि सबैभन्दा बढी उपाधि जित्ने खेलाडी हुन्। यसअघि बार्सिलोनाबाट मेसी र आन्द्रे इनिएस्टाले ३२३२ उपाधि जितेका थिए। इनिएस्टा भने यसै सिजन बार्सिलोना छाडेर जापानी क्लबमा आबद्ध भएका छन्। स्पेनिस क्लब फुटबलमा यही खेलमार्फत पहिलो पटक भिडियो असिस्टेन्ट रेफ्री (भीएआर) प्रविधि पनि लागू गरिएको थियो। पाब्लो साराबियाले गरेको गोललाई अफ साइड घोषित गरिए पनि भीएआर प्रविधिमार्फत उक्त गोलले मान्यता पाएको थियो। जर्मन क्लबबाट यसै सिजन बार्सिलोनामा आबद्ध भएका मिडफिल्डर आर्टुरो भिदालले पनि सोमबारको सोही खेलमार्फत आफ्नो नयाँ क्लबका लागि डेब्यु गरेका थिए। उनी परिवर्तित खेलाडीका रूपमा मैदान प्रवेश गरेका थिए। यसैगरी स्पेनिस सुपर कपको इतिहासमा पहिलो पटक स्पेन बाहिर फाइनल खेल खेलाइएको हो। यसपटक स्पेनिस सुपर कपमा दोहोरो लेग प्रणाली पनि हटाइएको थियो।
नेपाल आज जापानसँग भिड्दै,"काठमाडौं : १८औं एसियाली खेलकुद प्रतियोगिता (एसियाड) अन्तर्गत मंगलबार नेपालले आफ्नो पहिलो खेलमा जापानसँग प्रतिस्पर्धा गर्दैछ। आयोजक इन्डोनेसियाले एसियाडको औपचारिक उद्घाटन १८ तारिखमा गर्नेछ। तर, फुटबल खेलहरू मंगलबारदेखि सञ्चालन गरिन लागिएको हो। एसियाडको वैदेशिक तयारी र मैत्रीपूर्ण अभ्यास खेलका लागि थाइल्यान्डमा रहेको नेपाली फुटबल टोली आइतबार इन्डोनेसिया पुगेको थियो। एसियाडमा नेपाल समूह डीमा परेको छ। समूहमा नेपालसहित जापान, भियतनाम र पाकिस्तान छन्। नेपालले समूहको दोस्रो खेल अगस्ट १६ मा भियतनाम र अन्तिम खेल १९ तारिखमा पाकिस्तानसँग खेल्ने छ। एसियाडमा यू२३ उमेरसमूहका खेलाडी सहभागी हुने प्रावधान छ। तीन महिना लामो घरेलु तयारी गरेर थाइल्यान्ड हुँदै इन्डोनेसिया पुगेको नेपाली टोलीले थाइल्यान्डमा खेलेको दुईवटै मैत्रीपूर्ण अभ्यास खेलमा हार खेपेको थियो। नेपाल पहिलो खेलमा थाइल्यान्डको स्थानीय पुलिस टोरो क्लबसँग १० गोलले पराजित भएको थियो। दोस्रो खेलमा नेपाल थाइल्यान्डकै यू२३ टोलीसँग ४० गोलले पराजित भएको थियो। एसियाडमा नेपाली टोलीको प्रदर्शन विगतमा त्यति राम्रो छैन। अघिल्लो संस्करणमा नेपाल समूह चरणबाटै घर फर्किएको थियो। एसियाडमा तीनजना सिनियर खेलाडी समावेश गर्न पाउने प्रावधानअनुसार नेपालले सिनियर टोलीका गोलरक्षक किरण चेम्जोङ, मिडफिल्डर रोहित चन्द र विशाल राईलाई टोलीमा राखेको छ। एसियाड सकिएलगत्तै नेपाली टोलीले बंगलादेशमा हुने साफ च्याम्पियनसिपमा भाग लिनेछ। साफ च्याम्पियनसिप सिनियर टोलीको स्पर्धा भएकाले खेलाडीमा फेरबदल हुनेछ। साफ च्याम्पियनसिप आगामी सेप्टेम्बर ४ देखि १८ सम्म सञ्चालन हुनेछ। च्याम्पियनसिपमा नेपाल समूह एमा परेको छ। नेपालको समूहमा आयोजक बंगलादेश, भुटान र पाकिस्तान छन्। समूह बीमा भने भारत श्रीलंका र माल्दिभ्स छन्। नेपाले समूहको पहिलो खेल सेप्टेम्बर ४ मा पाकिस्तानसँग खेल्नेछ। दोस्रो खेल सेप्टेम्बर ६ मा भुटान र अन्तिम सेप्टेम्बर ८ मा बंगलादेशसँग खेल्नेछ। समूहका शीर्ष दुई टोली सेमिफाइनलमा प्रवेश गर्नेछन्।"
एसियन गेम्स : जापानी टोलीसँग नेपाल एक शून्यले पराजित,"काठमाडौँ : १८औं एसियाली खेलकुद प्रतियोगिता (एसियाड) अन्तर्गत मंगलबार भएको आफ्नो पहिलो खेलमा जापानसँग पराजित भएको छ । नेपालको २३ वर्षमूनिको फुटबल टोली जापानको २१ वर्षमूनिको टोलीसँग पराजित भएको छ । बलियो प्रतिद्वन्द्वीविरूद्ध गतिलो प्रदर्शन गरेर पनि नेपाली टोली १० गोलअन्तरले पराजित भएको हो । इन्डोनेसियामा भएको एसियन गेम्स अन्तर्गतको खेलमा डिफेन्सिफ खेलेको नेपालले गतिलो प्रदर्शन गरेर पनि जापानलार्इ नतिजा सुम्पिएको हो । जापानका लागि मिटोमा काओरुले खेलको सातौँ मिनेटमा निर्णायक गोल गरेका थिए । जापानले खेलको सुरूमा गरेको गोललार्इ अन्तिमसम्म जोगाइराखेर नेपाललार्इ हराएको हो । जापान पुरै खेल अवधिभरी नेपाललार्इ दबाबमा राखेको थियो । बलियो टोलीविरूद्ध सुरूबाटै अन्तिमसम्म डिफेन्सिफ खेलेको नेपालले जापानलार्इ थप गोल गर्नबाट रोक्यो । नेपालले अब अर्को खेल भियतनामसँग खेल्नेछ । आयोजक इन्डोनेसियाले एसियाडको औपचारिक उद्घाटन १८ तारिखमा गर्नेछ। तर, फुटबल खेलहरू मंगलबारदेखि सञ्चालन गरिएको हो। एसियाडको वैदेशिक तयारी र मैत्रीपूर्ण अभ्यास खेलका लागि थाइल्यान्डमा रहेको नेपाली फुटबल टोली आइतबार इन्डोनेसिया पुगेको थियो।"

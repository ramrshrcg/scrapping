शीर्षक,विवरण
"त्रिवि दर्जा, भ्रम कि यथार्थ","हालै टाइम्स हायर एजुकेसन वल्र्ड युनिभर्सिटी र्याङ्किङ नामक बेलायती गैरसरकारी संस्थाले विश्वका विश्वविद्यालय २०१९ दर्जा निर्धारण गरेको छ। त्यसमा त्रिभुवन विश्वविद्यालय (त्रिवि) ८०१ देखि १००० दर्जाभित्र परेको तथ्य सार्वजनिक भएको छ। उक्त परिणामलाई लिएर विशेषगरी त्रिवि पदाधिकारीले त्रिविले विश्वका दसौं हजार विश्वविद्यालयका प्राज्ञिक गुणस्तर उछिनेको भन्दै चर्चा परिचर्चा गरेका छन्। तर आन्तरिकरूपमा विश्वविद्यालय भोगेका अनुभवी शिक्षक, कर्मचारी एवं सरोकारवाला भने त्रिविभित्रका विकृतिका कारण यसलाई प्रायोजित भन्छन्। त्रिवि उपकुलपति तीर्थ खनियाँले उक्त नतिजालाई विश्वविद्यालयको इतिहासमा महत्वपूर्ण उपलब्धि भएको दाबी गरे। पूर्व उपकुलपति हीराबहादुर महर्जनले भने विश्वविद्यालयको प्राज्ञिक उन्नति पछाडि बाहिर प्रचारमुखीभन्दा आन्तरिकरूपमा सबल जनशक्ति निर्धारण गर्ने, शिक्षण विधि एवं अनुसन्धानमा श्रेष्ठता र भौतिक सम्पन्नतामा जोड दिनु उपयुक्त हुने दाबी गरेका छन्। वर्तमान र पूर्व उपकुलपतिबीचको विरोधाभाषपूर्ण अभिव्यक्तिले दर्जा निर्धारणको उल्लिखित परिणाम स्थानीय तहमा विवादास्पद बनेको छ। त्रिवि पदाधिकारीको प्राज्ञिक मर्यादाविरोधी गतिविधिले नेपाली बौद्घिक जगत् उल्लिखित दर्जा निर्धारणप्रति विश्वस्त छैन। सन् २०३० सम्म हजार विश्वविद्यालयमा पर्ने लक्ष्य लिई घोषणा गरेको त्रिविले केही महिनाभित्रै यस्तो परिणाम आउनुलाई टाइम्स एजुकेसनमा मूल्यांकनका लागि पेस गरेका तथ्य बनिबनाउ हुन भनेर बुझ्ने गरिएको छ। टाइम्स एजुकेसनले दर्जा निर्धारण गर्दा स्थलगत अनुगमनबिना विश्वविद्यालयको अध्ययन, अनुसन्धान, भौतिक पूर्वाधार, रोजगारी जनशक्तिजस्ता सूचकलाई राखेर टिचिङ, रिसर्च, साइटेसन, इन्डस्ट्री इन्कम, इन्टरनेसनल आउटलुक गरी पाँच समूह विभाजनसहित नतिजा निर्धारण गरेको छ। विद्यार्थीको स्तरलाई मापन नगरी नेपाली बौद्घिक जगत र नियुक्त प्राध्यापक तथा उपकुलपति कार्यालयले पठाएको कपोल्कल्पित स्रोतका आधारमा उक्त अध्ययन गरेको पाइन्छ। अंग्रेजी भाषामोहले प्रभावित संस्थाहरूको प्रभाव, राष्ट्रिय र मातृभाषाको शिक्षणविधि एवं अनुसन्धानलाई बेवास्ता गर्दै गैरअंग्रेजी भाषाका विश्वका ज्ञानविज्ञानको उपलब्धिलाई नजरअन्दाज गर्ने भनी टाइम्स एजुकेसन जस्ता विश्वविद्यालय दर्जा निर्धारण गर्ने संस्था विश्वव्यापीरूपमै विवादित छन्। संसारका कैयन् भाषा (चिनियाँ, जापानिज, जर्मन, फ्रेन्च) हरूमा ज्ञानविज्ञानका क्षेत्रमा अंग्रेजी भाषामा गरिएका प्राज्ञिक कार्यलाई चुनौती दिने थिंक ट्यांक समूह र विषयगत विज्ञहरू नभएका होइनन्। तर टाइम्स एजुकेसनजस्ता विश्वविद्यालय निर्धारण गर्ने संस्था राज्यबाट सञ्चालितभन्दा गैरसरकारी संस्था, जसले कैयौं चन्दादाता, शिक्षक र विद्यार्थीलाई आकर्षित गर्ने र शिक्षालाई व्यापारीकरण गर्ने अभीष्टको रणनीतिले अभिप्रेरित भएका भन्ने आलोचनाबाट ती संस्था मुक्त छैनन्। चिकित्सा विज्ञान एमडी सकेर विदेशबाट एकवर्षे तालिम लिएका विद्यार्थीलाई पीएचडी मान्यता दिने, गैरपीएचडीले पीएचडीलाई शोधनिर्देशन गर्ने, कामको अनुभव र अनुसन्धानबिनै तत्काल पदोन्नति खोज्ने प्रवृत्ति त्रिविभित्रै देखिन्छ। यस्तो अनुसन्धानहीन र गुणस्तरहीन पीएचडी डिग्रीलाई चिकित्साविज्ञान डिन कार्यालयले समकक्षताका लागि सिफारिस गर्ने र त्रिवि पाठ्यक्रम विकास केन्द्रले त्यसैको सिफारिसमा समकक्षताको स्वीकृति दिनुले कसरी विश्वविद्यालय सूचकांकको निर्धारणमा पर्छ ? तिनै देशीविदेशी विश्वविद्यालयबाट समकक्षताको लागि बुझाइएका शोधपत्रलाई अध्येता र अनुसन्धानको पहुँचमा नराखी कीर्तिपुरको पाठ्यक्रम विकास केन्द्रको अँध्यारो कोठामा ताल्चा ठोकेर डम्पिङ साइट बनाइएको बताइन्छ। उक्त केन्द्रले ती शोधपत्रलाई पुस्तकालय प्रयोजनमा लिन सकेको छैन। शिक्षककहरूको हकमा खुला प्रतिस्पर्धाभन्दा राजनीतिक नेताबाट जुस खाएर करार शिक्षक भई आन्तरिक विज्ञापनबाट स्थायी बनेकाको दबाबमा रहेका त्रिवि पदाधिकारीले दर्जा निर्धारणमा माथि उक्लिएको भन्नुलाई सही मान्न सकिन्न। प्राइभेट कलेजमा चलाइएको एमबीबीएस र इन्जिनियरिङ शिक्षा गुणस्तरीयभन्दा पैसामा चलेको छ। यसैवर्ष नेपाल ल क्याम्पस काठमाडौंमा करिब १४ हजार एलएलबी भर्नाले पनि त्रिविको स्तर प्रष्ट पार्छ। कानुन विषयको पठनपाठनमा त्रिविको आंगिक क्याम्पस महेन्द्र क्याम्पस धरान, राजविराज, नेपालगञ्ज, पोखरा र प्राइभेट क्याम्पसहरूमा व्यवस्थापन नगरेर ल क्याम्पसमै भर्ना गरिनुले स्तर आँकलनमा खोट लागेको छ। अहिले त्रिविका उपकुलपति, शिक्षाध्यक्ष र रजिस्ट्रारबीच सामूहिक भावनाले संस्था हाँक्नेभन्दा आर्थिक लाभ, व्यक्तिगत तथा दलीय स्वार्थमा काम गर्ने प्रचलन हाबी भएको पदाधिकारीबीचको संवादहीनताको अवस्थाले देखाउँछ। नवनियुक्त उपप्राध्यापकहरूलाई उपत्यकाभित्रै राख्ने र अन्यत्र खाली बनाउनाले विश्वविद्यालयको प्रशासनिक क्षमता नांगिएको छ। यसैगरी गुणस्तरहीन करार शिक्षकको विरोध भइरहँदा नियमविपरीत सानोठिमी क्याम्पसले करार शिक्षक नियुक्त गर्दा पदाधिकारी मुकदर्शक बनिरहेछन्। के यही हो दर्जा उन्नतिको सूचकांक ? नेपालका मेडिकल साइन्सका पाँच प्राज्ञिक जर्नलबाहेक इम्प्याक्ट फ्याक्टरको पद्धतिमा अन्यको प्रवेश छैन। इन्जिनियरिङ, मानविकी, विज्ञान, कानुन तथा व्यवस्थापन जस्ता संस्थान र संकाय विभिन्न अनुसन्धान केन्द्र र सरकारी निकायले प्रकाशन गर्ने जर्नल अधिकांश पियर रिभ्यूको नीतिले प्रकाशन भएको अपवादबाहेक पाइँदैन। प्राज्ञिक जर्नलमा आईएसएसएन नम्बर राख्ने, दर्ता गर्ने र पियर रिभ्यूको पद्धतिमा नचलेका जर्नलको बाहुल्यता भएको देशमा त्रिविले टाइम्स एजुकेसनलाई जनरल उद्वरण (साइटेसन) प्रतिशत ३५७ को तथ्यांक के आधारमा देखायो ? त्यसैगरी त्रिविले टिचिङमा ९२ प्रतिशत, रिसर्चमा ६६, इन्डस्ट्री इन्कममा ३४ र इन्टरनेसनल आउटलुकमा ४५२ प्रतिशतको मापन आधार के हो ? हुन त त्रिविले पाँच अध्ययन संस्थान र चार संकाय गरी ३,६७,४२७ विद्यार्थी, १०४६ आंगिक र सम्बन्धन प्राप्त क्याम्पस, ७७ जिल्लामध्ये ७६ मा क्याम्पस, स्नातक तहमा २९९ शैक्षिक कार्यक्रम सञ्चालन, ७९२० शैक्षिक जनशक्ति, ८०९४ प्रशासनिक एवं प्राविधिक जनशक्ति जस्ता तथ्यांक पेस गरेर हजारभित्रको संख्यामा परेको दाबी गरेको छ। तर संघीयतामा विश्वविद्यालय ऐन र नयाँ शिक्षा ऐन मस्यौदा प्रक्रियामा रहेकाले ७६ जिल्लाका आंगिक र सम्बन्धन क्याम्पस भविष्यमा प्रान्तीय विश्वविद्यालय तहमा गाभिने पनि देखिन्छ। यसले विद्यार्थी, शिक्षक, कर्मचारी, आंगिक र सम्बन्धन क्याम्पसको तथ्यांकको आधार दीर्घकालीन रूपमा कति टिक्ने ? प्रश्न उठिरहेछ। त्यसैले त्रिविका प्राध्यापक, कर्मचारी, शिक्षक एवं सरोकारवालाले प्राज्ञिक उत्कृष्टता र नैतिक बलमा प्राध्यापन, अनुसन्धान र भौतिक पूर्वाधारलाई जोड दिनुपर्छ। अन्तर्राष्ट्रिय स्तरको लाइब्रेरी, ल्याब, विद्यार्थी छात्रावास, चमेनागृहको व्यवस्थापनबिना गलत तथ्यांक दिएर दर्जा निर्धारणको प्रचारमा लाग्नु त्रिवि पदाधिकारीको हास्यास्पद काम हो। नयाँ सम्बन्धनमा पदाधिकारीलाई आउने लाभांश कमिसनकै आधारमा मापन गरिने हो भने विश्वव्यापी दर्जा निर्धारणमा त्रिवि अब्बल दर्जामा पर्नसक्छ। अन्यथा यी अनुत्तरित प्रश्नको जवाफबिना नैतिकवान प्राज्ञिक जगतसामु त्रिविको दर्जा उन्नति बेलुनको हावा हो भन्दा अत्युक्ति नहोला।"
संविधानको धारा २३२ जोगाऔं,"कानुनकेन्द्रित मानसिकताबाट अगाडि बढेर व्यवहारकेन्द्रित उपागमको अवलम्बन गर्न सकियो भने संविधानले परिकल्पना गरेको सहकार्य र समन्वयको व्यवस्था सार्थक हुन सक्छ। संघीयता नेपालका लागि नयाँ प्रयोग हो। संघीय व्यवस्था अँगालेपछि त्यसको प्रभावकारी कार्यान्वयनतर्फ लाग्नु सबैको कर्तव्य हुन्छ। परिवर्तन मात्र सबैथोक होइन, त्यसको जगेर्ना महत्वपूर्ण पक्ष हो। इतिहास हेर्दा परिवर्तन सहज भए पनि उपलब्धि रक्षामा राजनीतिक दल चुकेको आभास जनमानसमा भएको छ। दलीय व्यवस्थामा दलप्रति विश्वास घट्नुभन्दा बढेको राम्रो हुन्छ। दलहरू यसतर्फ सजग र सचेत हुनु आवश्यक छ। संविधानतः संघीय व्यवस्थाको प्रारुपअनुसार भएको निर्वाचनपछि स्थानीय तह, प्रदेश र संघीय सरकार गठन भई काम सुचारु भएको छ। यसबीच संघीय व्यवस्थाबारे विभिन्न प्रश्न उठेका छन्। जनप्रतिनिधि सकारात्मक भएर अघि बढ्ने हो भने उठेका प्रश्नलाई ओझेलमा पार्न सकिन्छ। सेवाप्रवाहमा जनताप्रति जवाफदेही र उत्तरदायी मात्र बन्न सक्ने हो भने व्यवस्था टिकाउन सहज हुन्छ। छोटो समयमा परिवर्तनका लागि लड्नुपर्ने अवस्था देशका लागि सुखद् सन्देश हुन सक्दैन। को ठूलो र को सानो हुने भन्दा पनि देश र जनताका लागि के गर्न सकिन्छ भन्नेतर्फ ध्यान केन्द्रित गर्ने हो भने व्यवस्थाप्रति प्रश्न उठाउनुपर्ने अवस्था उत्पन्न हुँदैन। किनकि तीन तहका सरकारको क्षेत्राधिकारको विषय संविधानले नै स्पष्ट गरेको छ। हो, यतिबेला प्रदेश सरकारहरू संघीय सरकारले आफूहरूलाई हेर्ने दृष्टिकोणबाट असन्तुष्ट देखिएका छन्। संविधानको धारा २३२ मा तीन तहको सम्बन्ध सहकारिता, सहअस्तित्व र समन्वय को सिद्धान्तमा आधारित हुन्छ भनिएको छ। यही मूलमन्त्रलाई आधार मानेर अघि बढ्नु तीनै तहका सरकारहरूको कर्तव्य र जिम्मेवारी हो। उक्त मर्मलाई प्रदेश सरकारहरूको यो असन्तुष्टिले चुनौती दिन खोजिरहेको छ। संघीयता कार्यान्वयनको चरणमा रहेको अहिलेको अवस्थामा यसलाई प्राथमिकताका साथ सोच्नुपर्ने बेला आएको छ। तीन तहबीचको सहकार्य र समन्वयलाई संविधानले व्यवस्था गरेको छ। अन्तरप्रदेश परिषद् जस्ता समन्वयात्मक कार्यलाई अघि बढाउने संयन्त्रको परिकल्पना संविधानले नै गरेको छ। यति हुँदाहुँदै पनि असन्तुष्टि बढेको छ। के कारणले यस्तो भयो त? यति व्यवस्था हुँदा पनि सहकार्य र समन्वयले मूर्तरूप लिन नसक्नुका विविध कारण छन्। पहिलो कारण, तीन तहलाई हेर्ने दृष्टिकोणमै समस्या देखिएको छ। तीन तहलाई शक्ति शृंखला (हाइरार्की) का रूपमा हेर्ने गरिएको छ। यो कुरा संघीयताको सिद्धान्तसँग मेल खाँदैन। विभिन्न तहमा स्थापित हुने सरकारहरू बराबरी हैसियतका हुन्छन्। आआफ्नो तहमा सरकारले गर्ने काम र अधिकारको ढाँचा संविधानमै निर्दिष्ट गरिएको छ। यो भूमिकाको प्रश्न मात्र हो। संघ, प्रदेश र स्थानीय तीनै तह बराबर हो। सबैका अधिकार पनि बराबर छन्। यसमा शक्ति शृंखला या हाइरार्की छैन, हुँदैन। हेर्ने दृष्टिकोण मात्र फरक हो। तीन तह नभएर तीन प्रकारको कार्यक्षेत्रमा विभिन्न तहका सरकारहरू छन्। अहिले देखिएको समस्या भनेको को ठूलो भन्ने मात्र हो। शक्ति मसँग छ भनेर दाबी गर्ने प्रक्रियाले यो समस्या आएको हो। दोस्रो, तीन तहको अधिकार र कार्यक्षेत्रका विषयमा पर्याप्त स्पष्टता नभएको देखिन्छ। संविधानका अनुसूचीहरूमा कार्य क्षेत्र र अधिकारको प्रस्तुति जुन रूपमा भएको छ त्यसका आधारमा मात्र विभिन्न तहका सरकारहरूले व्यावहारिक रूपमा काम अघि बढाउन समस्या उत्पन्न भएको छ। यो समस्या सम्बोधन गर्न सरकारले विभिन्न तहका कार्यहरूको विस्तृतीकरण गर्ने अभ्यास पनि गरिसकेको छ। जुन प्रशंसनीय छ। यसका लागि नयाँ रूपमा प्रस्तावित हुनुपर्ने ऐनकानुनको तर्जुमा तथा संशोधनको कार्य बाँकी नै छ। त्यसैले यसको परिणाम आउन बाँकी छ। यसरी कार्यहरूकै स्पष्टताका सम्बन्धमा पनि विभिन्न तहका सरकारहरूको बुझाइ फरक पर्दा आपसी समझदारीमा असर पर्ने कुरा हालैका केही उदाहरणले स्पष्ट पारेको छ। यसको सन्देश प्रदेश दुईले सुरु गरेका कानुनी अभ्यासले दिएको छ। तेस्रो, तीन तहबीचको सहकार्यलाई अगाडि बढाउन केही विषयहरूमा छाता ऐन आवश्यक पर्छ। त्यस्तो ऐनको व्यवस्था हुन अझै सकेको छैन। जसका कारण द्विविधा उत्पन्न भएको छ। उदाहरणका लागि निजामति सेवा, सामाजिक सुरक्षा र वातावरण समस्या जस्ता कारणले तीन तहका सरकारका कार्यक्रम समन्वयात्मक र परिपूरक ढंगबाट अघि बढाउन यस्ता छाता ऐनले सहयोग पुर्याउने थियो। तर यसतर्फ गरिनुपर्ने अभ्यासमा अति ढिलाइ भइरहेको छ। संघ, प्रदेश र स्थानीय तीनै तह बराबर हो। सबैका अधिकार पनि बराबर छन्। यसमा शक्ति शृंखला या हाइरार्की छैन, हुँदैन। हेर्ने दृष्टिकोण मात्र फरक हो। चौथो, संविधानले निर्दिष्ट गरेअनुरूप पनि विभिन्न तहमा स्रोत व्यवस्थापन हुन सकेको छ कि छैन भनेर हेर्नुपर्छ। खासगरी स्थानीय तहमा सरकारहरूले गर्ने कामको फेहरिस्त लामो छ तर त्यसलाई व्यवहारमा कार्यान्वयन गर्न स्रोतको व्यवस्थापन अपर्याप्त छ। मानव संशाधन, आर्थिक, भौतिकलगायतको व्यवस्थापन चुनौतीपूर्ण छ। स्थानीय तहमा मानव संशाधनको व्यवस्था हुन सकेको छैन। स्थानीय तहलाई १६० प्रकारका काम गर्नुपर्ने हुन्छ। कामको प्रकृति तीन तहको छुट्टाछुट्टै छ। स्थानीय तहले दिने सेवा संघ र प्रदेशले दिन सम्भव हुँदैन पनि। यसबाहेक संविधानले परिकल्पना गरेको सहकारितात्मक संघीयता (कोअपरेटिभ फेडरलिज्म ) लाई पनि राम्ररी बुझ्न आवश्यक छ। सहकारितात्मक संघीयताले संघ र प्रदेश, प्रदेशप्रदेश, प्रदेश र स्थानीय तह तथा स्थानीयस्थानीय तहका बीचको समन्वय र सहकार्यलाई समेट्छ। यसका पनि दुइटा पक्ष छन्। पहिलो, यस्तो सहकार्य, समन्वय र विकास कार्यक्रमहरूमा केन्द्रित गर्ने, दोस्रो अझ महत्वपूर्ण नीतिनिर्माणमा पनि यसलाई अगाडि बढाउने। अहिलेसम्मको अभ्यास हेर्दा सहकारितात्मक संघीयताको अवधारणाले विकास कार्यक्रमलाई मात्र समेटेको त छैन (?) भन्ने आभास हुन्छ। त्यो भन्दा महत्वपूर्ण कुरा यो सिद्धान्तको नीतिनिर्माण पनि संस्थागत गरिनुपर्ने हुन्छ। अर्थात कुनै खास नीतिनिर्माणमा आवश्यकताअनुसार तीनैवटा वा दुइटा सरकारहरूले संयुक्त रूपमा नीतिको तर्जुमा गर्नुपर्ने हुन्छ। यसतर्फ न कुनै छलफल भएको देखिन्छ न त कुनै संयुक्त अभ्यास नै। यसतर्फ जर्मनीले अभ्यास गरेको सहकारितात्मक संघीयताको उदाहरणबाट नेपालले थुप्रै कुरा सिक्न सक्छ। यी समस्या सम्बोधनका लागि केही कानुनी व्यवस्था तर्जुमा गर्न सकिन्छ। तर हाम्रो अनुभव हेर्दा कानुनको सहाराले मात्र सहयोग र समन्वयजस्तो मानवीय व्यवहारसँग बढी सरोकार राख्ने विषयलाई मूर्तरूप दिन सकिँदैन। त्यसैले ऐनकानुन अनिवार्य नहुने संस्थागत अभ्यासको खोजी गर्न आवश्यक छ। उदाहरणका लागि अन्तरसरकारी सम्झौताहरूलाई लिन सकिन्छ। अर्थात विकासका विभिन्न विषयहरूमा साझा धारणा अगाडि बढाउन विभिन्न तहका सरकारहरूले स्वतःस्फूर्त रूपमै आपसी समझदारी कायम गरी विकास कार्य अगाडि बढाउन सक्छन्। उदाहरणका लागि शिक्षा र स्वास्थ्यजस्ता सेवाहरूमा यसरी स्वतःस्फूर्त समझदारीमा आधारित काम अघि बढाउन आवश्यक हुन्छ। यसैगरी सार्वजनिक सेवाका अत्यावश्यक विषयमा तीन तहका सरकारहरूले संयुक्तरूपमा राष्ट्रिय मापदण्ड बनाउन सक्छन्। खानेपानी, सडक निर्माण र मानव शल्यक्रियाको मापदण्ड बनाउँदा तीनै तह मिलेर गर्नु उत्तम हुन्छ। नेपालले दिगो विकासका लक्ष्यहरूप्रति अन्तर्राष्ट्रिय प्रतिबद्धता जनाइसकेको सन्दर्भमा विकासका कतिपय कार्यक्रममा तीनै तहका सरकारहरूले प्राथमिकता दिनुपर्ने भएको छ। यसैले होला चालु आर्थिक वर्षको सरकारको नीति तथा कार्यक्रममा यस प्रकारका प्राथमिकतालाई प्रान्तीय तथा स्थानीय तहमा पनि आन्तरिकीकरण गर्ने उल्लेख भएको छ। त्यो राम्रो पक्ष हो। यदि यसो हो भने यस्ता कार्यक्रमहरूको उपलब्धि र परिणामको लेखाजोखा गर्ने परिसूचकको पनि संयुक्त रूपमा पहिचान र कार्यान्वयन हुनुपर्छ। दीर्घकालीन नीतिनिर्माणको हिसाबले यो समय ठूलो अवसरको रूपमा आएको छ। सबै तहका सरकारहरूमा दीर्घकालीन र आवधिक योजनाको तर्जुमा भइरहेको छ। संघमा पन्ध्रौं योजना र प्रदेशमा नयाँ पञ्चवर्षीय योजनाका लागि काम भएको छ। यो प्रारम्भिक चरणमा नेपालका मध्यकालीन तथा दीर्घकालीन विकास नीतिहरू के हुनेछन् भन्ने विषयमा परामर्श तथा छलफल गरी एउटा साझा दृष्टिकोणमा पुग्नु आवश्यक छ। योजना तर्जुमा र निर्माणका लागि आवश्यक समन्वय र सहकार्यका लागि यस अवसरको सदुपयोग गर्नुपर्छ। यसका लागि कुनै ठूलो कानुनी संशोधन जरुरी पनि छैन, कानुनबिना नै गर्न सकिन्छ। यसरी समग्रतामा सहकार्य र सहकारितालाई मूर्तरूप दिनका लागि महत्वपूर्ण विषय भनेको राजनीतिक र प्रशासनिक दृष्टिकोण नै हो। कतिपय अवस्थामा हाम्रा संयन्त्रहरूले औपचारिक कानुन र नियमहरूमा चाहिनेभन्दा बढी जोड दिने गरेका छन्। माथि उल्लेख गरिएका अन्तरप्रदेश परिषद्जस्तो महत्वपूर्ण संयन्त्रको भूमिकालाई पनि विवाद समाधान जस्ता विषयमा मात्र केन्द्रित गर्न खोजिएको कुरालाई उदाहरणका रूपमा लिन सकिन्छ। वस्तुतः यस्तो संयन्त्रले विकासका प्राथमिकता, उद्देश्य र कार्यान्वयनका रणनीति जस्ता विषयलाई पनि समेट्न सक्दा राम्रो हुन्छ। त्यसैले कानुनकेन्द्रित मानसिकताबाट अगाडि बढेर व्यवहारकेन्द्रित उपागमको अवलम्बन गर्न सकियो भने संविधानले परिकल्पना गरेको सहकार्य र समन्वयको व्यवस्था सार्थक हुन सक्छ।"
क्याम्प नोउमा रियल म्याड्रिडको बिजोग,"बार्सिलोना : स्पेनिस फुटबलका दुई महारथीबीच आइतबार राति भएको एल क्लासिको भिडन्तमा बार्सिलोनासामु रियल म्याड्रिड निरीह देखिएको छ । आफ्नै घरेलु मैदान क्याम्प नोउमा खेलिएको उक्त खेलमा बार्सिलोनाले रियललाई ५१ गोलको फराकिलो अन्तरले हरायो । जितसँगै साबिक विजेता बार्सिलोना पुनः अंकतालिकाको पहिलो स्थानमा फर्किएको छ । करिब आठ वर्षपछि पहिलो पटक दुई चर्चित खेलाडी लियोनल मेसी र क्रिस्टियानो रोनाल्डोको अनुपस्थितिमा एल क्लासिको भिडन्त भएको हो । बार्सिलोनाका मेसी हात भाँचिएका कारण मैदानबाहिर रहेका हुन् भने रियलमा लामो समय बिताएर रोनाल्डो यसै सिजन इटालियन क्लब युभेन्ट्समा आबद्ध भएका छन् । बार्सिलोनाको जितमा उरुग्वेका अनुभवी खेलाडी लुइस स्वारेज नायक बने । स्वारेजले ह्याट्रिक गरेपछि बार्सिलोनाको सहज जित सम्भव भएको थियो । खेल सुरु भएको ११औं मिनेटमै फिलिप कोउटिन्होले बार्सिलोनालाई अग्रता दिलाएका थिए । ३०औं मिनेटमा स्वारेजले पेनाल्टीमार्फत गोल गर्दै टोलीको अग्रता दोब्बर बनाए । राफेल भारानेले डी बक्सभित्र स्वारेजलाई फल गरेपछि भिडियो असिस्टेन्ट रेफ्रीको माध्यमबाट बार्सिलोनाले पेनाल्टी प्रहारको अवसर पाएको थियो । एल क्लासिको भिडन्तमा पहिलो पटक भिडियो असिस्टेन्ट रेफ्रीको प्रयोग गरिएको हो । यसैगरी ५०औं मिनेटमा मार्सेलोले रियलका लागि जवाफी गोल फर्काएका थिए । मार्सेलोले रियलका लागि लगातार तेस्रो खेलमा गोल गरेका हुन् । ३१ वर्षीय स्वारेजले ७५औं मिनेटमा बार्सिलोनालाई ३१ को अग्रता दिलाए । ८३औं मिनेटमा स्वारेजले ह्याट्रिक पूरा गरेपछि बार्सिलोना ४१ ले अगाडि बढेको थियो । सन् २०१४१५ सिजनमा बार्सिलोनामा आबद्ध भएयता स्वारेजले रियलविरुद्घ ला लिगामा गरेको गोल संख्या नौ पुगेको छ । अत्यन्तै फितलो प्रदर्शन गरेको रियलले निर्धारित समयको खेल सकिनुभन्दा तीन मिनेटअघि पाँचौं गोल खाएको थियो । बार्सिलोनाका लागि अन्तिम गोल आर्टुरो भिदालले गरेका थिए । रियलका गोलरक्षक थिबाउट कोर्टियसले ला लिगामा हालसम्म बार्सिलोनासँग १९ गोल खाइसकेका छन् । उनले यति गोल अन्य कुनै टोलीविरुद्घ खाएका छैनन् । सहभागी सबै टोलीले १०१० खेल खेलिसक्दा २१ अंकसहित बार्सिलोना पहिलो स्थानमा छ । २० अंकसहित डेपोर्टिभो आल्भेस दोस्रो, १९ अंकसहित सेभिल तेस्रो र समान अंक बटुलेको एट्लेटिको म्याड्रिड चौथो स्थानमा छन् । जारी सिजनमा एकपछि अर्को निराशाजनक प्रदर्शन दोहोर्याउँदै आएको रियल भने १४ अंकसहित तालिकाको नवौं स्थानमा झरेको छ। सन् १९९४ पछि एल क्लासिको मा ह्याट्रिक गर्ने स्वारेज बार्सिलोनाका दोस्रो खेलाडी हुन् । सन् १९९४ मा भने रोमारियोले ह्याट्रिक गरेका थिए । सन् २००६ को अप्रिलयता बार्सिलोनाका लागि एल क्लासिको मा पेनाल्टीमार्फत गोल गर्ने पनि स्वारेज मेसीपछिका दोस्रो खेलाडी हुन् । सन् २००६ को अप्रिलमा बार्सिलोनाका लागि ब्राजिलियन खेलाडी रोनाल्डिन्होले पेनाल्टीमार्फत गोल गरेका थिए । यसैगरी रियलले सन् २०१० को नोभेम्बरयता कुनै पनि प्रतियोगितामा पाँच गोल खाएको यो पहिलो पटक हो । सन् २०१० को नोभेम्बर २९ तारिखमा खेलिएको ला लिगामा बार्सिलोनाले रियललाई आफ्नै मैदानमा ५० गोलले हराएको थियो । यी दुई क्लबबीच हालसम्म खेलिएका खेलमा भने सबैभन्दा ठूलो अन्तरको हारजित १११ गोलले भएको छ । सन् १९४३ को जुन १९ तारिखमा कोपा डेल रेअन्तर्गत भएको खेलमा रियलले घरेलु मैदानमा बार्सिलोनालाई १११ ले हराएको थियो । बार्सिलोना आफ्नो घरेलु मैदानमा खेलिएको पछिल्ला ४२ लिग खेलमा अपराजित छ । यसबीचमा घरेलु मैदानमा बार्सिलोनाले ३४ जित र आठ बराबरीको नतिजा निकालेको छ । सन् १९७७ को फेब्रुअरीयता बार्सिलोनाको यो सबैभन्दा लामो अपराजित यात्रा हो । सन् १९७७ मा बार्सिलोना घरेलु मैदानमा खेलिएको ला लिगामा ६७ खेलसम्म अपराजित रहेको थियो । स्पेनिस ला लिगामा बार्सिलोनाले रियलविरुद्घ खेलिएका पछिल्ला २२ खेलमा कम्तीमा एक गोल गर्दै आएको छ । यसअघि सन् १९५९ र सन् १९६९ मा रियलले पनि बार्सिलोनाविरुद्घ लगातार २२ खेलमा गोल गरेर एल क्लासिको मा कीर्तिमान बनाएको थियो । रियलले ला लिगाको पछिल्ला पाँच खेलमा जित हात पार्न सकेको छैन । यसबीचमा रियलले एक बराबरी र चार हारको नतिजा निकालेको छ । सन् २००९ को मेयता रियलको यो सबैभन्दा खराब प्रदर्शन हो । त्यतिबेला रियल लगातार पाँच खेलमा पराजित भएको थियो ।"
यू१५ साफ च्याम्पियनसिप : नेपाल समूह उपविजेता,काठमाडौं : समूह चरणको अन्तिम खेलमा बंगलादेशसँग २१ गोलले पराजित भएपछि नेपाल यू१५ साफ च्याम्पियनसिपमा समूह उपविजेता बनेको छ । यसअघि नै सेमिफाइनलमा स्थान बनाएको नेपालले सोमबार बंगलादेशसँग नमीठो हार खेप्यो । सातदोबाटोस्थित एन्फा कम्प्लेक्समा भएको प्रतिस्पर्धात्मक खेलमा बंगलादेशले दोस्रो मिनेटमै अग्रता लिएको थियो । बंगलादेशका लागि अहद सकिलले खाता खोले । नेपालले ३६औं मिनेटमा पेनाल्टी मार्फत बराबरी गोल फर्काएको थियो । बंगलादेशका गोलरक्षकले नेपालका राकेश विश्वकर्मालाई फल हानेर लडाएपछि नेपालले पेनाल्टीको अवसर पाएको थियो । उक्त अवसरलाई नेपालका जान लिम्बूले सदुपयोग गरे । त्यसपछि १० खेलाडीमा समेटिएको बंगलादेशले लय भने गुमाएन । नेपालले दोस्रो हाफको सुरुआतमा अर्को गोल खाएको थियो । नेपालको कमजोर रक्षापंक्तिको फाइदा उठाउँदै बंगलादेशका महमद राजोन हउलादरले गोल गरेका थिए । उक्त गोल नै बंगलादेशको जितमा प्रयाप्त बन्यो । समूहको पहिलो खेलमा नेपालले माल्दिभ्सलाई ४० गोलले हराएको थियो । नेपालले समूह बी को विजेता पाकिस्तानसँग खेल्नेछ । समूह ए को विजेता बंगलादेशले बी को उपविजेता भारतसँग प्रतिस्पर्धा गर्नेछ । सोमबार भएको अर्को खेलमा भारतले भुटानलाई ४० गोलले हराउँदै सेसिमफाइनलमा स्थान बनाएको हो । पहिलो खेलमा भारत पाकिस्तानसँग २१ गोलले पराजित भएको थियो ।
टोटनह्यामलाई हराउँदै म्यानचेस्टर सिटी शीर्षमा,काठमाडौँ : डिफेन्डिङ च्याम्पियन म्यानचेस्टर सिटीले उपाधि रक्षा अभियान जारी राखेको छ । यो सिजन प्रिमियर लिगमा अपराजित रहेको सिटीले गएराति वेम्ब्ली स्टेडियममा भएको खेलमा टोटनह्याम हट्स्परलाई पराजित गर्दै लिगको शीर्ष स्थानमै उक्लिएको छ । सिटीलाई महत्त्वपूर्ण तीन अंक दिलाउने क्रममा खेलको छैटौँ मिनेटमा रियाद महारेजले रहिम स्टर्लिङको पासमा गरेको गोल नै पर्याप्य भयो । पहिलो र दोस्रो हाफमा टोटनह्यामले खेलमा फर्किने कयौँ प्रयास गरे पनि सिटीको बलियो डिफेन्स लाइन चिर्न कठिन भयो । यो जितपछि सिटी १० खेलबाट २६ अंकसहित लिगको शीर्ष स्थानमा पुगेको छ । समान १० खेलबाट २६ अंकसहित लिभरपुल गोलअन्तरका आधारमा दोस्रो स्थानमा रहेको छ । १० खेलबाटै २४ अंक जोडेको चेल्सी तेस्रो स्थानमा छ ।
बार्सिलोनासँग लज्जास्पद हारपछि मड्रिडका प्रशिक्षकको जागिर गयो,"काठमाडौँः एल क्लासिकोमा चिरप्रतिद्वन्द्वी बार्सिलोनाको हातबाट ५१ को लज्जास्पद हार व्यहोरेपपछि स्पेनिस क्लब रियल मड्रिड प्रशिक्षक जुलेन लोपेटेगुईलाई बर्खास्त गरेको छ । क्याम्प नोउमा बार्सिलोनासँग फराकिलो हार भागे लगत्तै रियल मड्रिड व्यवस्थापनले यस्तो कदम उठाएको हो । लगातार तीन वर्ष च्याम्पियन्स लिगको उपाधि जिताएपछि विदा भएका फ्रान्सेली प्रशिक्षक जिनेदिन जिदानको स्थान लिएका जुलेनले साढे ४ महिनामै बर्खास्त हुनु परेको हो । रियलले पछिल्ला ६ मा ५ खेलमा लगातार पराजय ब्यहोरेपछि रियलले बर्खास्ता गरेको हो । रोनाल्डोले छाडेपछि आइतवार भएको बार्सिलोनासँगको खेल रियलका लागि वास्तविक परीक्षा थियो । तर यो परीक्षामा सान्टियागो बर्नाबाओको टोली रियल मड्रिडको सबै कम्जोरी एकसाथ छताछुल्ल भयो । ५२ वर्षीय जुलेनको बर्खास्तीसँग उनको स्थानमा तत्कालका लागि रियलकै पूर्वखेलाडी सान्टियागो सोलारीले लिनेछन् । जुलेनलाई बर्खास्त गरेपछि रियलले बेल्जियमका प्रशिक्षक रोबर्टो मार्टिनेज, चेल्सीका पूर्वप्रशिक्षक एन्टेनियो कोन्टे र टोटनह्यामका प्रशिक्षक पोचेटिनोलाई प्रशिक्षका रुपमा भित्र्याउने प्रयास गरिरहेको छ ।"

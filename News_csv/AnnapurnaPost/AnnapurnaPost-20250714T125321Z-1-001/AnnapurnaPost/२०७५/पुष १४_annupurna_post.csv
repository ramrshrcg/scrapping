शीर्षक,विवरण
बढ्दै छ भ्रष्टाचार,"पुस ९ गते अर्कैको नामको जग्गा नक्कली जग्गा धनी खडा गरी पास गरेको आरोपमा मालपोत कार्यालय चाबहिलका प्रमुख कमलप्रसाद तिमिल्सिनादेखि पियनसम्म १६ जनाविरुद्ध अख्तियार दुरुपयोग अनुसन्धान आयोगले मुद्दा दायर गर्यो। पुस १० गते सिड किट्स मा अनियमितता गरेको आरोपमा जिल्ला कृषि कार्यालय दैलेखका प्रमुख वरिष्ठ कृषि विकास अधिकृत डा नरहरिप्रसाद घिमिरसहित १३ जनाविरुद्ध आयोगले मुद्दा दायर गर्यो। पुस ११ गते किर्ते जग्गा धनी खडा गरी झापा दमकको करिब दुई बिघा जग्गाको रजिस्ट्रेसन पास गरेको आरोपमा मालपोत अधिकृत डिल्लीबजारका प्रमुख केशवप्रसाद न्यौपाने र राजेन्द्रप्रसाद फुयाल तथा दमकका मालपोत अधिकृत अग्नि घिमिरेसहित नौ जनाविरुद्ध मालपोत कार्यालय डिल्लीबजार र दमकका मालपोत अधिकृतसहित नौजनाविरुद्ध अख्तियारले विशेष अदालतमा मुद्दा दायर गर्यो। राष्ट्रिय सर्तकता केन्द्रले गरेको अनुसन्धानमा सरकारको निर्णयविपरीत मालपोत र नापी कार्यालयले एक वर्षको अवधिमा एउटै जग्गाको १४ पटकसम्म कित्ताकाट गरेको पाइएको छ। कित्ताकाट गर्न रोक लगाए पनि कलंकी मालपोत र नापी कार्यालयअन्तर्गतको साविकको वाडभञ्ज्याङ गाविस १ को प्लटिङजस्तै गरेर कित्ता नम्बर १४ को १४ पटक कित्ताकाट गरेको सर्तकर्ता केन्द्रको प्रतिवेदनमा छ। केन्द्रले काठमाडौंको कलंकी तथा ललितपुरका मालपोत र नापी कार्यालयमा गरेका छानबिनमा सरकारको निर्णयविपरित एउटै जग्गा दुईभन्दा बढी कित्ताकाट गरिएको पाइएको छ। यी केही उदाहरणले बताउँछन् सरकारी कार्यालयमा भ्रष्टाचार बढ्दो छ। तथ्यांकहरू बताउँछन् सबैभन्दा बढी भ्रष्टाचार हुने कार्यालयहरू मालपोत, भूमिसुधार र नापी हुन्। पछिल्लो समय मालपोत कार्यालयका कर्मचारीविरुद्ध अख्तियारले दिनहुँजस्तो मुद्दा दायर गरिरहेको छ। त्यहाँका प्रमुखदेखि पियनसम्म नै संलग्न भएर किर्ते काममा संलग्न भएको अख्तियारले दायर गरेको मुद्दाले पुष्टि गर्छन्। मालपोतबाहेक यातायात व्यवस्था कार्यालय, आन्तरिक राजस्व कार्यालय, जिल्ला प्रशासन कार्यालय, साविकको जिल्ला शिक्षा कार्यालय, स्वास्थ्य कार्यालय र विकास निर्माणदेखि परामर्श सेवासम्म भ्रष्टाचार हुने गरेको तथ्यांकहरूले देखाएका छन् बढ्दो सक्रियता भ्रष्टाचार बढिरहँदा सम्बन्धित निकाय मौन बसेको भने होइन। सरकारको भ्रष्टाचारविरुद्ध शून्य सहनशीलता नीतिदेखि अख्तियार आयोगको सक्रियताले समेत भ्रष्टाचार न्यूनीकरण गर्न सकेको छैन। अख्तियार दुरुपयोग अनुसन्धानको बुलेटिनले भ्रष्टाचार बढेको देखाउँछ। आर्थिक वर्ष ०७२७३ मा १४४ मुद्दा विशेष अदालतमा दायर भएका थिए भने ०७३७४ मा १५४, ०७४७५ मा १९४ मुद्दा दायर भएका छन्। चालु आर्थिक वर्षमा रिसवतमा ९७, नक्कली शैक्षिक प्रमाणपत्रका ६४, सार्वजनिक हानिनोक्सानीतर्फ १३, गैरकानुनी लाभतर्फ ८, राजस्व हिनामिनातर्फ ५ र गैरकानुनी सम्पत्ति आर्जनतर्फ ४ तथा अन्यमा ३ मुद्दा दायर भएका छन्। सहसचिवदेखि सहायकस्तरका १५४ जना कर्मचारीलाई रंगेहात नियन्त्रणमा लिएर अख्तियारले अनुसन्धान गरिरहेको छ। अख्तियार दुरुपयोग अनुसन्धान आयोगले राष्ट्रपतिलाई बुझाएको चौबीसौं वार्षिक प्रतिवदेनअनुसार शिक्षा क्षेत्र र स्थानीय तहमा सबैभन्दा बढी भ्रष्टाचारका उजुरी परेको छ। अख्तियारमा परेको जम्मा उजुरीमध्ये शिक्षा र संघीय मामिलाले १८१८ प्रतिशत हिस्सा ओगटेका छन्। प्रतिवेदनअनुसार आर्थिक वर्ष २०७४७५ मा १९ हजार चार ८८ उजुरी परेका थिए, जसमा तीन हजार पाँच ७० शिक्षाका, तीन हजार पाँच ११ संघीय मामिलामा उजुरी परेका छन्। शिक्षक नक्कली प्रमाण प्रमाणपत्र, शिक्षक करार नियुक्ति र सरुवा तथा विद्यालयको विकास निर्माणमा भएको अनियमितता, छात्रवृत्ति नबाँडी आएको लगायतका भ्रष्टाचारसम्बन्धी उजुरी परेका छन्। त्यस्तै स्थानीय तहमा जनप्रतिनिधिहरू जनताका सेवामा भन्दा भोगविलासमा लागिपरेको उजुरु बढी छ। गाडी र डोजर किन्ने त जनप्रतिनिधिका लागि सामान्यजस्तै भएको छ। अख्तियारको कमजोर मुद्दा अख्तियारले विशेष अदालतमा दायर गरेको सबै मुद्दा सफल हुँदैनन्। विगत १० वर्षको विवरण हेर्दा अख्तियारले दायर गरेका ३० देखि ५० प्रतिशतसम्म असफल भएको पाइएको छ। २०६६६७ मा ५२९ प्रतिशत मुद्दा सफल भएका छन्। ०६७६८ मा ६२७ प्रतिशत, ०६८६९ मा ८८१ प्रतिशत, ०६९७० र ०७०७१ मा ८०८० प्रतिशत, ०७१७२ मा ८१५ प्रतिशत, ०७२७३ मा ६० प्रतिशत, ०७३७४ मा ७३१३ प्रतिशत सफल भएको अख्तियारका तथ्यांकले देखाउँछन्। ०७४७५ मा भने ६७८२ प्रतिशत सफल भएका छन्। ०७४७५ मा अख्तियारले दायरका गरेका भ्रष्टाचारसम्बन्धी ३२ प्रतिशत मुद्दा असफल भएका छन्। अख्तियारका सहसचिव एवं प्रवक्ता रामेश्वर दंगाल अख्तियार र न्यायालयको दृष्टिकोणमा तादात्म्य नमिल्दा केही मुद्दा असफल भएको स्विर्काछन्। अख्तियार र अदालतको आधारभूत सिद्धान्त नै फरक हुन्छ, दंगालको तर्क छ। विशेष अदालतले हराएका कतिपय मुद्दा सर्वोच्चले जिताएका उदाहरणसमेत छन्। अख्तियारले दायर गरेका मुद्दामा अधिकांशले सफाइ पाएकाले पनि भ्रष्टाचार बढेको हो। मुद्दा परे पनि अदालतले सफाइ दिइहाल्छ भन्ने मानसिकताले गाँजेको छ। जति भ्रष्टाचार गरे र अकूत सम्पत्ति कमाए पनि अदालतबाट उन्मुक्ति पाइन्छ भन्ने मानसिकताले प्र श्रय पाएको छ। हालै मात्र अदालतले पूर्वप्रहरी महानिरीक्षक मोतीलाल बोहरालाई सफाइ दिएको छ। यसको अर्थ अदालतले भ्रष्टाचार मुद्दामा दोषी ठहर नै नगरेको भने होइन। नेपाली कांग्रेसका नेता खुमबहादुर खड्का र जयप्रकाशप्रसाद गुप्तालाई सर्वोच्च अदालतले भ्रष्टाचारी ठहर गरेको घटना यो प्रसंगमा उल्लेखनीय उदाहरण हुन्। त्यस्तै सुडान घोटाला काण्डमा पनि सर्वोच्चले तीनजना पूर्वमहानिरीक्षकलाई दोषी करार गरेको थियो। राजनीतिक संरक्षण अख्तियारले गरेको अध्ययनले २५ प्रतिशत भ्रष्टाचार राजनीतिक दलको संरक्षणमा भएको देखाउँछ। राजनीतिक तहबाट खासगरी नीतिगत भ्रष्टाचार हुने गरेको छ। राजनीतिक दलका नेता तथा कार्यकर्ताले आफूलाई लाभ हुने खालका नीतिगत निर्णय गर्नेगराउने गरेका छन्। त्यसले भ्रष्टाचारलाई संरक्षण र प्रश्रय दिएकोे छ। भ्रष्टाचार बढ्दै जानु र यसले प्र श्रय पाउनुमा मुख्य जिम्मेवार राजनीतिक दल नै हुन् भन्नेमा अख्तियारको अध्ययनले बढी जोड दिएको छ। अध्ययनअनुसार नीतिगत रूपमा हुने अधिकांश काम राजनीतिक संरक्षणमा हुने गरेको छ। मन्त्री, स्वकीय सचिव, उच्च पदस्थ कर्मचारी, उद्योग व्यवसायी, मध्यस्थकर्तानिर्माण व्यवसायीप्राविधिकसमेत भ्रष्टाचार र अनियमिततामा उत्तिकै जिम्मेवार छन्। सामान्य आर्थिक हैसियत वा चप्पल लगाएर काठमाडौं छिरेका राजनीतिक दलका नेता तथा सरकारी कर्मचारीले अकूत सम्पत्ति कमाएका छन्। अधिकांशले अनियमितता र भ्रष्टाचारबाटै अकूत सम्पत्ति जम्मा गरेका हुन्। ट्रान्सपरेन्सी इन्टरनेसनल नेपालका निवर्तमान अध्यक्ष एवं वरिष्ठ अधिवक्ता श्रीहरि अर्याल राजनीतिक भ्रष्टाचारले मुलुक जर्जर भएको बताउँछन्। निर्वाचन प्रणाली नै राजनीतिक भ्रष्टाचारलाई प्रश्रय दिने खालको छ, उनको ठम्याइ छ। अछुतो छैन न्यायालय २०७५ असोज २३ गते उच्च सरकारी वकिलको कार्यालय पोखराका सहन्यायाधिवक्ता सुरेन्द्रबहादुर थापालाई पाँच लाख घुससहित अख्यितार टोलीले पक्राउ गरेको थियो। मंसिर ४ गते सरकारी वकिलको कार्यालय रूपन्देहीबाट जिल्ला न्यायाधिवक्ता कोषहरि निरौला ८० हजार घुससहित पक्राउ परेका थिए। यी घटनाले भ्रष्टाचार मामिलामा न्यायालय पनि अछुतो छैन भन्ने पुष्टि गर्छ। न्याय निःसृत गर्ने निकायमा नै भ्रष्टाचार र अनियमितता हुने गरेको तथ्य पटकपटक सार्वजनिक हुने गरेका छन्। न्यायालयमा हुने अनियमितताबारे अनुसन्धान र कारबाही चलाउने अधिकार न्याय परिषद्लाई भए पनि उसले पर्याप्त ध्यान दिएको भने पाइँदैन। ट्रान्सपरेन्सी इन्टरनेसनलका निवर्तमान अध्यक्ष अर्यालका अनुसार राजनीतिक छायामा परेकाले अदालतमा बेथिति मौलाएको हो। न्याय परिषद्को गठन संरचना नै राजनीतिलाई प्र श्रय दिने खालको उनको तर्क छ। न्यायालय स्वतन्त्र नभएकाले गतिलो र स्वाभिमानी मानिस न्यायाधीश बन्न नसकेको उनको ठम्याइ छ। भन्छन्, जसले नियुक्ति गर्छ, उहीप्रति बफादार हुनैपर्यो। अदालतमा अनियमितता, राजनीतिक दबाब र भ्रष्टाचार हुने गरेको पूर्व प्रधानन्यायाधीश सुशीला कार्कीले आफ्नो आत्मसंस्मरण न्याय मा समेत उल्लेख गरेकी छन्। अख्तियारले न्यायालयबारे छानबिन गर्न नमिल्ने भएकाले पनि त्यहाँभित्रको यथार्थ बाहिर नआएको एकथरीको तर्क छ। अख्तियारको आशालाग्दो सक्रियता चर्चित ठूला निर्माण कम्पनी कालिका कन्स्ट्रक्सन र पप्पु कन्स्ट्रक्सन पनि भ्रष्टाचारमा मुछिएका छन्। कालिकाका प्रमुख पूर्वमन्त्री विक्रम पाण्डे र पप्पुका प्रमुख एवं निलम्बित सांसद हरिनारायण रौनियरविरुद्ध अख्तियारले मुद्दा दायर गरेको छ। सिक्टा सिँचाइ आयोजनाअन्तर्गत नहरको गुणस्तरहीन निर्माण गरेको आरोपमा कालिकाविरुद्ध मुद्दा चलाइएको हो। कालिकाले बनाएको उक्त नहर सुरुवात नहुँदै ठाउँठाउँमा भत्किएको छ। बर्दियाको जब्दीघाट पुल निर्माण पूरा नहुँदै भत्किएपछि पप्पुविरुद्ध मुद्दा दायर भएको छ। पप्पुका देशभरका आयोजना गुणस्तरहीन छन्। उसले ठेक्का लिएका कुनै पनि आयोजना समयमा पूरा भएका छैनन्। ठूला तथा राष्ट्रिय गौरवका आयोजना समयमा निर्माण कार्य नसक्दा बढ्दो लागतले मुलुकलाई व्ययभार थपेको छ। त्यस्तै अख्तियारले हालै मात्र नेपाल राष्ट्रिय बैंकका पूर्वगभर्नर डा तिलकबहादुर रावलविरुद्ध एक करोड बिगोसहित भ्रष्टाचार मुद्दा दायर गरेको छ। पुस ५ गते विशेष अदालतमा रावलविरुद्ध पोलिमर नोट छपाइ गर्दा भ्रष्टाचार गरेको आरोपमा मुद्दा दायर गरिएको हो। यी तथ्यले अख्तियारको बढ्दो सक्रियता पुष्टि गर्छ। अख्तियारको यो आशालाग्दो प्रयत्न हो तर यो नै पर्याप्त छैन भन्ने उसैले सार्वजनिक गरेको भ्रष्टाचारको बढ्दो तथ्यांकले हो। भ्रष्टाचारका चार कारण वेदप्रसाद सिवाकोटी, पूर्वआयुक्त अदुअआ भ्रष्टाचार मौलाउनुका मुख्य चार कारण छन्, एक हाम्रो सम्पत्तिमा उत्तराधिकारीको व्यवस्थाले भ्रष्टाचार बढाएको छ। भ्रष्टाचार हुन नदिने हो भने सम्पत्तिको उत्तराधिकारी हुने प्रचलन हटाउनुपर्छ। राजनीतिक दलको फन्डिङ भ्रष्टाचारको अर्को जड हो। जबसम्म राजनीतिक दलको फन्डिङलाई व्यवस्थापन गर्न नसक्दासम्म भ्रष्टाचार राकिँदैन। राजनीतिक दलको फन्डिङ व्यवस्थापनका लागि प्रतिवेदन नै तयार पारेका थियौं। कर्मचारीको न्यून तलबका कारण पनि भ्रष्टाचार मौलाएको छ। अहिलेको तलबले जीविका चलाउनै गाह्रो छ। अख्तियारको अनुसन्धान पनि कमजोर छ। अख्तियारले कतिपय मुद्दामा झाराटराइ मात्रै गरेको छ। यसरी कसरी भ्रष्टाचार रोकिन्छ ? हाम्रो संरचना नै बिग्रिएको छ। जबसम्म मुलुक सिस्टममा आउँदैन तबसम्म भ्रष्टाचार कम हुने चान्स नै छैन। नापी, मालपोतहरू जताजतै भ्रष्टाचार छ। जानकी मन्दिरको नाममा लाखौं भ्रष्टचार लोकतन्त्रका हाइप्रोफाइल भ्रष्टचार ! भन्सारअधिकृतविरूद्ध भ्रष्टाचारकाे मुद्दा रुपन्देहीका न्यायाधिवक्ताविरुद्ध भ्रष्टाचार मुद्दा : ८० हजार घुस मागेको आरोप अख्तियार हिरासत हाउसफुल स्वास्थ्य निर्देशक पौडेलविरुद्ध भ्रष्टाचार मुद्दा पोलिमर नोट छपाइ प्रकरण अदालतमा, पूर्वगभर्नर रावलविरुद्ध भ्रष्टाचार मुद्दा प्रधानमन्त्रीलाई उपसचिवको चुनौती : भ्रष्टाचार गर्दिनँ भन्दा सरुवा हुन्छ भने ज्यान दिन तयार छु अख्तियारमा २० हजार उजुरी दुई सय २५ सहसचिवको सूचीको पहिलो नम्बरमा भ्रष्टाचार आरोपित शर्मा वरिष्ठ कृषि विकास अधिकृतसहित १३ विरुद्ध भ्रष्टाचार मुद्दा दुई मालपोत अधिकृतसहित ९ विरुद्ध भ्रष्टाचार मुद्दा प्रधानन्यायाधीश ठीक भए बिचौलिया र भ्रष्टाचार त्यसै कम हुन्छ"
सहिद स्मारक लिग : पुलिससँग थ्रीस्टार स्तब्ध,"काठमाडौं : पल्सर सहिद स्मारक ए डिभिजन लिग फुटबलमा विभागीय टोली नेपाल पुलिस क्लबले थ्रीस्टार क्लबलाई ३१ को फराकिलो गोल अन्तरले पराजित गरेको छ । सातदोबाटोस्थित एन्फा कम्प्लेक्समा शुक्रबार भएको खेलमा सुरुआती अग्रता जोगाउन नसक्दा थ्रीस्टार हार बेहोर्न बाध्य बनेको हो । पुलिसलाई प्रभावशाली जित दिलाउन नीरकुमार राई, अभिषेक रिजाल र भोला सिलवालले एकएक गोल गरे । थ्रीस्टारका मेसोम्वे आवाङ अल्बर्टले सान्त्वना गोल गरे । पहिलो हाफको १३औं मिनेटमा अल्बर्टले गोल गर्दै थ्रीस्टारलाई सुरुआती अग्रता दिलाएका थिए । नीराजन खड्काले उपलब्ध गराएको बलमा अल्बर्टले हेड गोल गरेका थिए । खेलको २०औं मिनेटमा नीरकुमार राईले गोल गर्दै पुलिसलाई खेलमा फर्काएका थिए । पहिलो हाफ ११ गोलको बराबरीमा सकिएको खेलको दोस्रो हाफमा पुलिसले दुई गोल गरेको थियो । दोस्रो हाफको सुरुआतमै प्राप्त पेनाल्टीमा अभिषेकले गोल गर्दै पुलिसलाई २१ को अग्रता दिलाएका थिए । त्यसपछि ५५औं मिनेटमा कप्तान भोला सिलवालले एकल प्रयासमा गोल गर्दै पुलिसलाई ३१ को प्रभावशाली जित दिलाए । ८७औं मिनेटमा थ्रीस्टारले पेनाल्टीमार्फत गोल संख्या घटाउने अवसर पाए पनि रञ्जित धिमालले खेर फालेका थिए । उनको प्रहारलाई पुलिसका गोलकिपर अर्पण कार्कीले उत्कृष्ट बचाउ गरे । पुलिसका अजित भण्डारी म्यान अफ दी म्याच चुनिए । पुलिससँगको हारसँगै थ्रीस्टारले दोस्रो स्थानमा उक्लने अवसर गुमाएको छ । लिगमा थ्रीस्टारको दोस्रो हार हो । थ्रीस्टारले ११ खेलबाट २३ अंक जोडेको छ । पुलिस १८ अंकका साथ पाँचौं स्थानमा उक्लिएको छ । सरस्वतीको पोस्टमा आर्मीको चार गोल लिगअन्तर्गत नै सातदोबाटो भएको खेलमा अर्कोे विभागीय टोली त्रिभुवन आर्मी क्लबले सहज जित निकालेको छ । शुक्रबार भएको खेलमा आर्मीले १० खेलाडीमा सीमित सरस्वती युवा क्लबलाई ४० गोलले पराजित गरेको हो । आर्मीलाई जित दिलाउन कप्तान भरत खवासले दुई गोल गरे । यस्तै नवयुग श्रेष्ठले एक गोल गर्दा अर्को एक गोल आत्मघाती रूपमा पाएको थियो । एकपक्षीय खेलको छैटौं मिनेटमा नवयुगले दीपक गुरुङको पासमा गोल गर्दै आर्मीलाई सुरुआती अग्रता दिलाएका थिए । खेलको २८औं मिनेटमा सुमन लामाले रातो कार्ड पाएपछि सरस्वती १० खेलाडीमा समेटिएको थियो । त्यसको फाइदा आर्मीले उठायो । कप्तान भरत खवासले पेनाल्टीमा गोल गर्दै आर्मीलाई २० को अग्रता दिलाएका थिए । पहिलो हाफमा २० ले अगाडि रहेको आर्मीले दोस्रो हाफको ६२औं मिनेटमा अग्रता फराकिलो बनाएको थियो । कप्तान भरतले व्यक्तिगत दोस्रो गोल गर्दै आर्मीलाई ३० को स्थितिमा पुयाएका थिए । त्यसपछि खेलको ८०औं मिनेटमा एक आत्मघाती गोलको उपहार पाउँदा आर्मीले ४० को सहज जित निकाल्यो । आर्मीका कप्तान भरत खवासले क्रस गरेको बल सरस्वतीका ओलुसोला इब्राहिमले आफ्नै पोस्टमा छिराएका थिए । आर्मीका कप्तान भरत म्यान अफ दी म्याच चुनिए । लिगमा आर्मीले ११ खेलबाट २१ अंक जोडेको छ । आर्मी लिगको चौथो स्थानमा छ । १० अंक जोडेको सरस्वती दसौं स्थानमा छ ।"
"बूढासुब्बा गोल्डकप माघ अन्तिम साता, पुरस्कार राशि बढ्यो","धरान : २१औं अन्तर्राष्ट्रिय आमन्त्रण बूढासुब्बा गोल्डकप फुटबल प्रतियोगिता माघ २६ देखि धरान रंगशालामा हुने भएको छ । आयोजक धरान फुटबल क्लबले शुक्रबार पत्रकार सम्मेलन गरी प्रतियोगिताबारे जानकारी दिएको हो । क्लबका अध्यक्ष किशोर राईले प्रतियोगितामा आठ टोली सहभागी हुने जानकारी दिए । प्रतियोगितामा ए डिभिजन लिग विजेता मनाङ मस्र्याङ्दी, थ्रीस्टार, नेपाल पुलिस, त्रिभुवन आर्मी, सहारा क्लब पोखरा, आयोजक धरान फुटबल क्लबसहित दुई विदेशी टोलीले सहभागिता जनाउने छन् । प्रतियोगितामा अल इन्डिया फुटबल क्लब भारत र धनमुन्दी क्लब बंगलादेश गरी दुई विदेशी टोलीले सहभागिता जनाउने अध्यक्ष राईले जानकारी दिए । फागुन ४ सम्म सञ्चालन हुने प्रतियागिताको पुरस्कार राशि वृद्धि गरिएको छ । गत वर्षका विजेताले ६ लाख र उपविजताले तीन लाख रुपैयाँ पाएकोमा यसपटक विजेतालाई १० लाख र उपविजेतालाई पाँच लाख रुपैयाँ प्रदान गरिने भएको छ । प्रतियोगिताका उत्कृष्ट खेलाडीले एक थान स्कुटर प्राप्त गर्नेछन् । यसैगरी विधागत रूपमा उत्कृष्ट हुनेले जनही २५ हजार रुपैयाँ पाउनेछन् । प्रत्येक खेलका म्यान अफ दी म्याचले १५ हजार पाउनेछन् । आयव्यय सार्वजनिक आयोजक धरान फुटबल क्लबले २०औं संस्करणको आयव्यय सार्वजनिक गरेको छ । स्थानीयवासीले प्रतियोगिता पारदर्शी नगरेकोे आरोप लगाइरहेका बेला आयोजकले शुक्रबार पत्रकार सम्मेलनमा गत वर्षको आयव्यय सार्वजनिक गरेको हो । क्लबका कोषाध्यक्ष घनश्याम बुढाथोकीले गत अघिल्लो संस्करणमा ६२ लाख सात हजार पाँच सय रुपैयाँ संकलन भएको र ५५ लाख १९ हजार आठ सय खर्च भएको जानकारी दिए । उनले गत वर्षको प्रतियोगिताबाट ६ लाख ८७ हजार बचत भएको बताए ।"
गरिब गल्फरको उज्यालो यात्रा : खेलेरै घर उपहार,"सुनसरी : अमेच्योर गल्फर २१ वर्षीय शुक्रबहादुर राईले शुक्रबार सूर्य नेपाल इस्टर्न ओपन गल्फ टोर्नामेन्टमा नेपालका नम्बर एक गल्फर शिवराम श्रेष्ठलाई समेत पछि पार्दै प्रोफेशनल र अमेच्योर दुवैतर्फको ट्रफी जीते । तर उनी अमेच्योर भएकै कारण नगद पुरस्कार पाउन सकेनन् । उनै शुक्रबहादुरले शनिबार घर उपहार पाएका छन् । नाजुक आर्थिक अवस्थाका उनलाई धरान, काठमाडौंदेखि बेलायत, सिंगापुर, हङकङ लगायत नेपाली गल्फरहरुले घर बनाएर दिएका हुन् । शनिबार घर अगाडि नै कार्यक्रम आयोजना गरी गल्फरहरुले उनलाई घरको साँचो हस्तान्तरण गर्दा शुक्रबहादुर निक्कै खुसी देखिए । उनले खुसी व्यक्त गर्दै भने, रहरले खेल्न थालेको गल्फकै कारण घर उपहार पाएँ । अब यसमै निरन्तर लागेर देशको नाम राख्ने छु । धरान१९ का शुक्रबहादुर राई सानैदेखि गल्फ खेल्न रुचि राख्थे । त्यसै पनि गल्फलाई धनाढ्यको खेल भनिन्छ । शुक्रलाई आमाले छाडेर हिँडिन् । बावु ज्याला मजदुरी गर्छन् । उनलाई गल्फर बन्न सजिलो थिएन । घर नजिकै गल्फकोर्ष थियो । शुक्र गल्फ खेलाडीको बल टिप्ने र झोला बोक्ने सहयोगी (ब्याडी ब्वाई) बनेर कोर्षमा छिरेका थिए । सन् २०१० बाट गल्फकोर्ष छिरेका शुक्र चार वर्षपछि आफैँ अब्बल खेलाडी बने । शुक्रको धरान१९ मा रहेको सानो जग्गामा काठको चुहिने घर थियो । त्यो पनि भत्किएपछि उनको परिवार पाल टाँगेरै सुत्नुपथ्र्यो । कहिले त खुल्ला ठाउँमै खाना पकाएर खान्थे । उनको आर्थिक अवस्था र गल्फमा गरिरहेको प्रगतिबारे केही समयअघि एपीवान टेलिभिजनले ३ मिनेट ५० सेकेन्डको भिडियो प्रशारण समेत गरेको थियो । त्यसपछि देशविदेशबाट उनलाई सहयोग प्राप्त हुन थाल्यो । शुक्रको घर निर्माणमा गल्फरहरु पनि सक्रियतापूवर्क लागेका थिए । उनीहरुले देशविदेशबाट ८ लाख ८२ हजार संकलन गरेका थिए । त्यसमध्ये करिब ८ लाख खर्चेर घर बनाइएको हो । तर अझै पनि घरका कोठामा सुत्ने फर्निचर छैन । भुईँमै सुत्ने गरेका छन् । शुक्रबहादुरले जीतेका दर्जनौं ट्रफी र प्रमाणपत्र कोठाभित्र सानो खाटमा राखिएका छन् ।शनिबार उनलाई घर हस्तान्तरण गर्ने कार्यक्रममा उपस्थित विपी कोइराला स्वास्थ्य विज्ञान प्रतिष्ठानका उपकुलपतिले उनको अवस्था देखेर तुरन्तै २० हजार सहयोग गरे । कार्यक्रममा उपस्थित गल्फर तेजबहादुर राईले ५० हजार दिए । शुक्रबहादुरका बुवा लक्ष्मण राई भन्छन्, मैले छोरालाई गल्फ नखेल, पैसा कमाउन विदेश जा भनेर कर गरेँ तर मानेन । आज गल्फ खेलेरै घर बनाउन सक्यो । अब यसलाई खेलमै लाग्न सहयोग गर्छु । नेपाल गल्फ एसोसिएसनका केन्द्रीय उपाध्यक्ष तिलक राई शुक्रको घरमा अपुग भएका फर्निचरहरुको व्यवस्था गर्न पनि सहयोग जुटाउने र उनको खेलमा सहयोग गर्ने बताउँछन् । नेपाल प्रोफेशनल गल्फर्स एसोसिएसनका केन्द्रीय महासचिव दीपक आचार्य भन्छन्, छोटो समयमा शुक्रको प्रगति देख्दा उसले कुनै दिन अन्तर्राष्ट्रियस्तरसम्म पुग्न सक्छ भन्ने आशा गरेका छौँ । उसलाई गल्फमै लाग्न सहयोग गर्ने छौँ ।"
म्याग्दीमा प्रदेशस्तरीय भलिबल प्रतियोगिता सुरु,"बेनी : म्याग्दी बहुमुखी क्याम्पसको २८ औँ वार्षिक उत्सवको अवसरमा शनिबारदेखि बेनीमा गण्डकी प्रदेश स्तरीय छात्रछात्रा भलिबल प्रतियोगिता सुरु भएको छ। स्वतन्त्र विद्यार्थी युनियनले आयोजना गरेको चार दिनसम्म सञ्चालन हुने प्रतियोगितामा कक्षा ११ देखि माथिल्लो तहमा पठनपाठन हुने गण्डकी प्रदेशका विभिन्न २४ वटा क्याम्पसले सहभागिता जनाएको स्ववियुका कार्यबाहक सभापती इश्वर सुवेदीले जानकारी दिए। बिजेतालाई छात्रतर्फ नगद ४० हजार र उपबिजेतालाई २५ हजार तथा छात्रातर्फ बिजेतालाई २५ हजार र उपबिजेतालाई नगद १५ हजार रुपैयाँ नगदको साथमा शिल्ड, मेडल र प्रमाणपत्रद्धारा पुरस्कृत गरिनेछ। त्यसैगरि सेमिफाइनलबाट बाहिरिने टिमलाईसमेत छात्रतर्फ नगद ८ हजार र छात्रातर्फ नगद ५ हजार रुपैयाँ पुरस्कार प्रदान गरिने स्ववियुका सदस्य रेशम कटुवालले जानकारी दिए। प्रतियोगिता सञ्चालनको लागि रु ५ लाख ४१ हजार खर्च अनुमान गरिएको छ। क्याम्पसको पौस १८ गते विविध कार्यक्रम सहित वार्षिकोत्सव मनाउने तयारी गरिए पनि मूल समारोह अघि खेलकुद प्रतियोगिताको साथै विविध आन्तरिक प्रतियोगिताहरु समेत समावेश गरिएको छ।"

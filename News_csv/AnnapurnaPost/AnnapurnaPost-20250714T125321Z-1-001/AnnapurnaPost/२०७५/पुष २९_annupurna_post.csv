शीर्षक,विवरण
हामी कस्तो बाटो हिँडिरहेका छौँ ?,"राज्यका उपल्लो निकायमा बस्नेहरूले हामी हिँड्ने बाटोको बारेमा गम्भीर रूपमा अध्ययनचिन्तन गरेको देखिँदैन हाम्रो सनातन नीतिले भन्छ नमागेको सल्लाह कसैलाई पनि नदिनू। तर आफ्नो जन्मभूमिमा देखिएका त्यस्ता अनगिन्ती बेथितिका विरुद्धमा मुखै नखोल्नु वा केही सकारात्मक सन्देश नै भए पनि नलेखी बस्नुचाहिँ पक्कै सुहाउने भएन। नजिकको तीर्थ हेलाँ भनेजस्तो नजिक बस्दा यस्ता कतिपय विषय तपाईंहाम्रो चासो वा कुनै महŒवको नहुन पनि सक्छ। तर जति टाढा भयो त्यति माया गाढा त हुन्छ नै। त्यसमा पनि नजिकै बसेर हेर्दाभन्दा अलिक टाढाबाट हेर्दा आफूभन्दा ठूलो वस्तुलाई पनि राम्ररी देख्न सकिने रहेछ। टाढाबाट हेर्दा नै राम्रो के हो र नराम्रो के हो, छुट्ट्याउन पनि सजिलो हुँदोरहेछ। मानौं, कुनै बडेमानको हात्ती तपाईंहाम्रो सामुन्ने नै उभिएको छ भने डर त लाग्छ नै, तर त्यसको शरीरका सबै भाग कस्तो छ देख्न पनि सकिन्न। अगाडिबाट हेर्दा सुँड वा दाँत रहेछन् भने त्यही मात्र देखिएला। पछाडिबाट हेर्दा पुच्छर वा खुट्टा मात्र। दायाबायाबाट हेर्दा खस्रो, कालो भित्तोजस्तो मात्र लाग्ला। तर अलिक टाढा गएर हेर्दा वा कुनै अलिक अग्लो रूखमा चढेर हेर्दा हात्तीका सबै अंग छुट्ट्याउन पनि सकिन्छ। देश वा समाज पनि यस्तै रहेछ, हात्ती नजिकबाट हेरेजस्तै कतिपय डर वा स्वार्थले वा धेरै नजिक भएकाले केकस्ता समस्या छन् वा अवस्था कस्तो रहेछ भनेर यकिन गर्न गाह्रो हुने रहेछ। नजिक हुँदा त डर मात्र होइन, आफू पनि त्यही समाजमा बस्नु र बाँच्नुपर्नेजस्ता अन्य स्वार्थ पनि जोडिन सक्ने भएकाले दूधको दूध पानीको पानी भनेजस्तो मुख खोल्न सोच्नुपर्ने हुन सक्छ। नेपाली जनताको अहिलेको अपेक्षा र आवश्यकता के हो भने चारभन्दा कम शब्दमा भन्नुहोस् भनेर प्रश्न गर्दा नेपालको सामाजिक जीवनसँग चासो राख्नुहुनेहरू अधिकांशको एउटै उत्तर छ शान्ति र विकास। पंक्तिकारले सयजनासँग अनौपचारिक रूपमा राखेको त्यस जिज्ञासामा शान्ति र विकास मात्र उल्लेख गर्नुहुनेहरू ४१ जना हुनुहुन्छ भने शान्ति र सुशासन उल्लेख गर्नुहुने ३७ जना, १५ जनाले शान्ति स्थापना र भ्रष्टाचार नियन्त्रण उल्लेख गर्नुभएको छ भने बाँकी सातजनाले विकासलाई मात्र प्राथमिकतामा राख्नुभएको छ। नेपालको बारेमा चासो राख्नुहुने सयजनाले नै समान समस्या वा आवश्यकता औंल्याउनुभएको छ शान्ति। विकास, सुशासन वा भ्रष्टाचार नियन्त्रणसँग जोडेर शान्ति शब्द नै उल्लेख गर्नुहुनेहरू ९३ जना हुनुहुन्छ भने विकास मात्र उल्लेख गर्नुहुने सातजनाको अन्तर्य पनि पक्कै शान्ति नै हो। शान्ति नभई विकास सम्भव हुन्न। त्यस्तै शान्ति स्थापना, सुशासन वा भ्रष्टाचार नियन्त्रण उल्लेख गर्नुहुनेहरूको अन्तर्य पनि पक्कै विकास हो किनकि शान्ति, सुशासन कायम हुनु वा भ्रष्टाचार नियन्त्रण हुनु पनि विकासको बाटोमा लम्कन सुरु गर्नु नै हो। यसरी सयजनाले उल्लेख गर्नुभएको शान्ति, विकास, सुशासन र भ्रष्टाचार नियन्त्रणको निचोड भनेको शान्ति र विकास नै हो। नेपाली जनताको सपना र आवश्यकता पनि यही नै हो। गत साताका केही नेपाली सञ्चारमाध्यममा प्राथमिकताका साथ आएका केही समाचारका उदाहरण हुन् यी १ मेडिकल कलेजहरूले सरकारले तोकेको अधिकतम शुल्क ३८४२ लाख रुपैयाँका अतिरिक्त ६० लाख रुपैयाँसम्म पनि असुलेको पाइयो। तर त्यसरी अनधिकृत शुल्क असुल्नेमाथि कारबाही वा अनधिकृतरूपमा असुलेको रकम फिर्ता भएको पाइएन। २ सुदूरपश्चिम विश्वविद्यालयका १४ आंगिक क्याम्पसका ३३४ प्राध्यापक तथा कर्मचारीले विगत ६ महिनादेखि तलब सुविधा पाएका छैनन्। ३ बारा जिल्लाको सदरमुकाममा ६ सयभन्दा बढी विद्यार्थीलाई पठनपाठन गराउन सकिने क्षमता भएको सुविधासम्पन्न सामुदायिक अर्थात् सरकारी विद्यालयमा भने आधा पनि विद्यार्थी भर्ना नभएको तर सोही विद्यालयको आडमै रहेको तीन सय विद्यार्थीलाई पठनपाठन गराउन पनि न्यूनतम सुविधा नभएको निजी विद्यालयमा भने क्षमताभन्दा धेरै करिब ६ सय धेरै विद्यार्थी रहेको। तर त्यसरी सुविधासम्पन्न सामुदायिक विद्यालयको आडैमा निजी विद्यालय खोल्न अनुमति दिने र पठनपाठनका लागि न्यूनतम सुविधा नभएको टहरामा बालबालिकालाई भेडाबाख्रा झैं खोजेर राख्नेहरू कसैमाथि कारबाही भएको पाइएन। ३ काठमाडौंको बूढानीलकण्ठस्थित एक सुधार गृहमा मापदण्डविपरीत बालबालिका, महिला तथा वृद्धलाई राखिएको मात्र होइन, यातनासमेत दिइने गरेको। सुधार गृहको अनुमति दिएर यस्तो व्यवहार हुँदा पनि अनुगमन नगर्ने निकाय र सञ्चालकमाथि के कारबाही भयो ? समाचारमा उल्लेख गरिएन। ४ कर्मचारीको हडतालका कारण वीरगन्ज महानगरपालिकाको फोहोर सडकमा थुप्रिन थाल्यो। यी समाचारबाहेक आयल निगमको भ्रष्टाचार, वाइडबडी विमानको विवाद, वैदशिक रोजगारमा हुने मनपरी, कर्मचारी समायोजन समस्या, सांसद सचिवालयका कर्मचारीको असहयोगका कारण प्रधानन्यायाधीशको पूर्वनिर्धारित संसदीय सुनुवाइ प्रभावित भएकोलगायतका समाचार त राष्ट्रिय गौरवसँग जोडिएका विषयभन्दा कम छैनन्। यी ज्यादै थोरै केही त्यस्ता नमुना समाचार मात्र हुन्। यस्ता अनगिन्ती समाचार दिनहुँ सार्वजनिक हुने गर्छन्। अनि तिनमा नाम जोडिन्छ राष्ट्रपति, प्रधानमन्त्री, प्रधानन्यायाधीश, मन्त्री, सुरक्षा प्रमुख वा सचिवहरूको। प्रश्न उठ्छ राष्ट्रपतिको काम के ? के हेरेर बसेका छन् प्रधानमन्त्री ? मन्त्रीको काम कमिसन खाने मात्र हो ? प्रहरी महानिरीक्षकले बर्दी कहिले खोल्ने हुन् ? सचिव कहाँ बेपत्ता ? अदालत भ्रष्टाचारको अखडा कहिलेसम्म ? यस्तो लाग्छ, हाम्रो समग्र समाजका सबै थिति र बेथितिका कारण पनि र निवारण पनि उनीहरू नै हुन्। अर्थात् ब्रह्मा, विष्णु, महेश्वर भनेजस्तो। मानौं, उनीहरू नै सृष्टिकर्ता, पालनकर्ता र संहारकर्ता हुन् र यिनकै कमजोरीका कारण हामीले यी सबै भुक्तमान भोग्न बाध्य हुनुपरेको छ। त्यसो त नेपाल विश्वको सानो एउटा देश हो। सानो र ठूलो जे होस्, आजको विश्वमा रहेका स्वतन्त्र र सार्वाभौमसत्तासम्पन्न अन्य सबै देशहरूजत्तिकै अस्तित्व भएको देश हो नेपाल। नेपालमा पनि अन्य देशहरूमा भएजस्तै देशमा हुनुपर्ने सबै मापदण्ड छन्। राज्यको नीतिनिर्माण तहमा बस्नेहरू अर्थात् प्रधानमन्त्रीदेखि मन्त्री, सांसदहरू वा राजनीतिक पार्टीका पाका र वरिष्ठ भनिएका नेताहरू देशमा अवलम्बन गर्न खोजिएको राज्य व्यवस्था निर्माणमा भन्दा पनि सस्ता भाषणबाजी, दोसल्ला दोपट्टा, शिलान्यास, उद्घाटन, पार्टीको आन्तरिक झगडा आदिमै ज्यादा अलमलिएको देखिन्छ। जनसंख्या, भूगोल, प्राकृतिक साधनस्रोत, खाद्यान्न, शिक्षा, स्वास्थ्य, शान्ति सुरक्षालगायतका आधुनिक विकासका सबै विधिप्रविधि भित्रिएको छ नेपालमा। प्रजातन्त्र, मानव अधिकार, प्रेस स्वतन्त्रता आदिको पूर्ण ग्यारेन्टीसहित लोकतान्त्रिक गणतन्त्रको बाटोमा अग्रसर देश हो नेपाल। जनसंख्या तीन करोडमाथि पुगेको भए पनि सबै प्रकारले देश बाहिर बस्नेहरूको संख्या पनि एक करोड पुग्न सक्छ। देशभित्र नियमित बसोवास गर्ने दुई करोड केही बढी नै जनसंख्याको सेवासुविधाका लागि जनताबाट निर्वाचित पुगनपुग ४० हजार जनप्रतिनिधि निर्वाचित भएर छरिएका छन् देशभरि नै। हिसाब गर्दा एकजनाजना प्रतिनिधि बराबर त पाँच सय जनता मात्र पो हिसाब लाग्दोरहेछ ! एकजना जनप्रतिनिधिबराबर पाँच सय जनता त कुन ठूलो संख्या हो र ? स्थानीय जनप्रतिनिधिहरूको मात्र गणना किन ? यी निर्वाचित जनप्रतिनिधिसँग प्रतिस्पर्धा गर्नेहरूको संख्या त योभन्दा पनि दोब्बर नै छ। संघीय संसद् र प्रदेश संसद्मा निर्वाचितबाहेक प्रतिस्पर्धीहरू पनि दोब्बर नै हुने भए। निजामती कर्मचारी, सेना, प्रहरी, शिक्षकलगायत राज्यका सबै प्रतिनिधिको गणना गर्ने हो भने त पाँच लाखबराबर राज्यका प्रतिनिधि देश हित र जनसेवाका लागि अहोरात्र नै खटिएका छन् नेपालमा। मानौं, पाँच लाख राष्ट्रसेवकले तीन करोड जनताका लागि सेवा गर्ने हो भने त एकजना राष्ट्र सेवकबराबर ६० जना मात्र सर्वसाधारण जनता भाग लाग्ने रहेछन्। एकजना जननिर्वाचित जनप्रतिनिधि वा राष्ट्रसेवकका लागि ६० जना सर्वसाधारण जनताको सेवा गर्नु भनेको ८१० परिवार भएको एउटा सानो गाउँका बारेमा ख्याल गर्नुजतिको पनि होइन। नेपाली समाजको संरचनाअनुसार त एउटा परिवारका आफन्तहरूको संख्या पनि योभन्दा धेरै हुन्छ। हाल नेपालमा संघीय सांसद २७५ जना, प्रदेश सभा सदस्य ५५० जना, स्थानीय निकाय ५५३ जना रहेकोमा यहाँ निर्वाचित वडा सदस्यसमेत ३५ हजार २१८ जना स्थानीय जनप्रतिनिधि छन्। यसबाहेक सेनाको संख्या १ लाख ५ हजार, जनपथ प्रहरी ७५ हजारभन्दा माथि, सशस्त्र प्रहरी करिब ४० हजार, निजामती कर्मचारी (स्थानीय र विकास समितिसमेत) एक लाख ३८ हजारबराबर, सामुदायिक अर्थात् सरकारी विद्यालयमा पढाउने शिक्षक डेढ लाखबराबर, सरकारी कलेज र विश्वविद्यालयहरूमा प्राध्यापन गर्नेहरू १८ हजारभन्दा धेरै छन्। मन्त्री तथा अन्य विशिष्ट पदाधिकारीहरूका सचिवालयमा कार्यरत कर्मचारी एक हजारभन्दा माथि, संस्थान कर्मचारी ३० हजारभन्दा धेरै तथा अस्थायी, करार वा ज्यालादारी कर्मचारीहरूको संख्या पनि ३५ हजारभन्दा माथि छ। यसबाहेक निजी कलेज र निजी विद्यालयमा पढाउनुहुनेहरू अनुमान गरौं, थोरैमा २५३० हजार हुनुपर्छ। राष्ट्रिय र अन्तर्राष्ट्रिय सामाजिक संघसंस्थामा कार्यरत, लेखक र पत्रकार, सामाजसेवी, बुद्धिजीवी आदिको गणना नगरे पनि फरक पर्दैन। राजनीतिक पार्टीका नेता र तिनका लाखौंको संख्यामा रहेका भनिएका कार्यकर्ताको प्रमुख उद्देश्य राष्ट्रको हित र जनताको सेवा गर्नु हो भनेर कोही आजसम्म थाकेको छैन। यी लाखौं राष्ट्रसेवकलाई बेवास्ता गर्दै किन हामी चारपाँचजना मात्रको संख्यामा रहेका राष्ट्रपति, प्रधानमन्त्री, मन्त्री, आईजीपी, सचिव वा न्यायाधीशको मात्र किन मुख ताक्छौं ? हुम्लामा खाद्यान्न अभाव हुँदा वा सप्तरीमा बाढी आउँदा सबैभन्दा पहिले ती जनताका घरदैलोमा पुग्ने को हो ? ती ती स्थानमा त्यस्तो समस्या आउन सक्ने खतराबारेमा जानकारी राख्ने र त्यसबाट जोगिनका लागि सचेत गराउने वा भैपरी आउँदा उद्धारमा खट्नुपर्ने पनि त्यसै वडाको सदस्य र वडा सचिव हुन् कि राष्ट्रपति, प्रधानमन्त्री, मन्त्री, प्रहरी महानिरीक्षक, मन्त्रालयको सचिव वा अरू कोही ? कुनै गाउँको वडा अध्यक्ष, सदस्य नै त्यहाँको प्रधानमन्त्री र मन्त्रीबराबर होइन र ? मानौं कुनै जिल्लाको कुनै एक कुनामा कुनै घटना भयो भने त्यो घटनामा सबैभन्दा पहिले राज्यको कुन निकायको कुन प्रतिनिधि पुग्छ वा पुग्नुपर्छ ? कुनै जिल्लाको कुनै कुनामा एउटा विद्यालय होस् वा विश्वविद्यालय खुलेको किन नहोस् ? एउटा धार्मिक आ श्रम होस् वा एउटा अनाथालय स्थापना भएको किन नहोस्, त्यहाँ केकस्तो काम हुन्छन् ? त्यसको मापदण्ड के हो र के भइरहेको छ भनेर चौबीसै घन्टा निगरानी गर्न नसके पनि हप्ता, महिना वा वर्षमा एक वा दुईपटक कम्तीमा को पुग्न सक्छ ? को पुग्नुपर्छ ? हामीले यो संरचनाको निर्माण र जिम्मेवारी लिनुपर्छ कि पर्दैन ? सोलुखुम्बु जिल्ला खुम्जुङ पासाङ ल्हामु शेर्पा गाउँपालिका ४ मा पर्ने विश्वको सर्वोच्च शिखर सगरमाथामा फोहोरमैला कति थुप्रिएका छन् ? पोखरा महानगरपालिकका कुन वडामा फेवाताल पर्छ ? काठमाडौं महानगरपालिकाको कुन वडामा सिंहदरबार वा वीर अस्पताल छ ? यी क्षेत्रभित्र पर्ने सबै सरकारी, गैरसरकारी वा निजी जायजेथा संस्था आदिको तोकिएको मापदण्ड के हो ? तिनको स्थापना र सञ्चालनका लागि अनुमति दिने को हो ? मापदण्ड पालना भए नभएको अनुगमन कसले कसरी गर्नुपर्छ ? के यसमा पनि राष्ट्रपति, प्रधानमन्त्री, मन्त्री, सचिव वा आईजीपी नै आइदिनुपर्ने हुन्छ र ? हो, यस्तो हुनु हुँदैन वा यो सम्भव छैन भने त्यो ठाउँमा राज्यका स्थायी प्रतिनिधि वा स्थानीय जानप्रतिनिधिकै तहबाट हुनुपर्ने भूमिका के हो ? किन हामीसँग भएको यतिका धेरै जो वडावडा र टोलटोलमा राज्यका स्थायी प्रतिनिधि अर्थात् कर्मचारीहरू र जनप्रतिनिधि जो जनताको मत लिएर जनताकै सेवाका लागि खटिएका छन्, उनीहरूलाई त्यस क्षेत्रका सबै कुराको जवाफदेही हुनुपर्ने संरचना निर्माण र जिम्मेवारी दिने तथा अनुगमनको थालनी सुरु गर्दैनौं ? एकजना राज्यको प्रतिनिधिले ६० जना सर्वसाधारणले कहाँ के राम्रो वा नराम्रो गर्छन् वा गर्दैनन् भनेर ख्याल गर्नु कुन गाह्रो काम हो ? तर यस्ता हरेक घटना वा हामी एकजना राज्यका प्रतिनिधिवरिपरि रहेका ६० जनामध्ये कुनै एकले गरेका नराम्रा काम वा कसैमाथि आइपरेको विपत्तिका बेला किन आफ्नै सुरक्षाका लागि दर्जनौं सुरक्षाकर्मीले घेरिएर बसेका यिनै निमुखा राष्ट्रपति, प्रधानमन्त्री, मन्त्री, सचिव वा आईजीपीको मुख ताकेर बस्छौं ? राज्यको कुन त्यस्तो प्रतिनिधि छ, जसले आफ्ना वरिपरि रहेका ६० जनाको हरेक राम्रानराम्रा कामको जानकारी वा आइपरेको समस्याका बारेमा जानकारी पनि राख्न र आपत्विपत्मा प्राथमिक सहयोग पनि गर्न सक्दैन ? हामी अहिले हिँडेको संघीय लोकतन्त्रको बाटो भनेको विकेन्द्रीकृत राज्य व्यवस्थाको सिद्धान्त हो। हाम्रा लागि यो नयाँ त हो नै अनुभवको कमी पनि त्यत्तिकै छ। तर हामी हिँड्ने बाटो कस्तो हो र कसरी हिँड्नुपर्छ भनेर राज्यका उपल्लो निकायमा बस्नेहरूले जसरी र जुन मात्रामा अध्ययनचिन्तन गर्नुपर्ने हो, त्यो भने भएको देखिँदैन। राज्यको नीतिनिर्माण तहमा बस्नेहरू अर्थात् प्रधानमन्त्रीदेखि मन्त्री, सांसदहरू वा राजनीतिक पार्टीका पाका र वरिष्ठ भनिएका नेताहरू देशमा अवलम्बन गर्न खोजिएको राज्य व्यवस्था निर्माणमा भन्दा पनि सस्ता भाषणबाजी, दोसल्ला दोपट्टा, शिलान्यास, उद्घाटन, पार्टीको आन्तरिक झगडा आदिमै ज्यादा अलमलिएको देखिन्छ। आआफ्ना मातहतका निकाय र कार्यालयमा गएर सम्बन्धित विज्ञ वा सरोकारवालाहरूसँग परामर्श लिनुभन्दा पनि जुनसुकै विषयमा आफैं विज्ञ बनेर अर्थात् अजासु (अति जान्ने सुन्ने) भनेझैं समय खेर फालिरहेको देखिन्छ। कुनै विवादास्पद धार्मिक संस्थाको कार्यक्रमका लागि तीनतीन दिनका लागि झिटीगुन्टा बोकेर होटलको वास बस्नुहुने प्रधानमन्त्री हप्तामा कति दिन आफ्नो कार्यालय जानुहुन्छ र कति घन्टा राज्यका नीतिनिर्माणका लागि तत्सम्बन्धी विज्ञ वा सरोकारावालाहरूसँग काम गर्नुहुन्छ ? मन्त्रीहरू सातामा कति दिन मन्त्रालय जान्छन् र कति समय आआफ्ना विषयगत नीति निर्माणमा समय दिन्छन् ? पार्टीका नेताहरू आआफ्ना पार्टी कार्यालयमा सातामा कति दिन जान्छन् र पार्टीको घोषणापत्रमा उल्लेख नीति कार्यक्रम लागू गर्न सरकार वा स्थानीय निकायका प्रतिनिधिहरूलाई कसरी सहयोग गर्छन् ? तर जबसम्म प्रधानमन्त्री, मन्त्री वा पार्टीका नेता हुनु भनेको सके विदेश नसके स्वदेशमै घुमेर सस्ता भाषणबाजी, दोसल्ला दोपट्टा, शिलान्यास, उद्घाटन, प्रशंसा आदिमै समय बिताउनु हो भनेजस्तो गरिन्छ तबसम्म माथि चर्चा गरिएको राष्ट्रसेवक भनिएको जनशक्ति परिचालन गर्न र अपेक्षित सफलता हात पार्न पनि सकिँदैन। जबसम्म हामी आफ्ना विरोधी, विपक्षी, विज्ञ वा सरोकारवालाको कुरा सुन्दैनौं तबसम्म हामीले हाम्रा कमीकमजोरी थाहा पाउन र त्यसलाई सच्याउन पनि सक्दैनौं। नमागेकाको यो सल्लाह कसका लागि कति कामयावी होला ? विज्ञ पाठकहरूकै जिम्मा। पंक्तिकारलाई नेपाली गुरु बीआर शर्माले धेरै पहिले हाम्रो नीतिले त यो पनि भन्छ भनेर सुनाउनुभएको थियो आफ्नै आँगनमा राख झुपडी रची निन्दकविना साबुनपानीले पार निर्मल जीवन।"
आकुलव्याकुल ओली र विकृत मुनीहरू,"लोकतन्त्र र गणतन्त्रलाई बदनाम गराउने र परिवर्तनलाई धरापमा पार्ने कार्य वर्तमान राष्ट्रपति, प्रधानमन्त्री र नेकपाका नेताहरू आफैं गर्दैछन् प्रधानमन्त्री केपी शर्मा ओलीले केही दिनपहिले संसद्मा सम्बोधन गर्दै राष्ट्रपति विद्यादेवी भण्डारीप्रतिको तीव्र जनआक्रोश र प्रतिक्रियालाई गणतन्त्रविरोधी षड्यन्त्रका रूपमा व्याख्या गर्नुभएको छ। कुनै बेला राजामहाराजाले गरेका गल्ती र अपराधको विरोध हुँदा राजाको विरोध गर्नु भनेको देशको विरोध गर्नु हो, राजा नरहे देश रहँदैन भनेर राजावादीहरू प्रतिवाद गर्थे। प्रधानमन्त्री ओलीले त्यही सिको गर्दै राष्ट्रपति भण्डारीको कसैले आलोचना गर्न नहुने सन्देश दिनुभएको छ। आलंकारिक राष्ट्रपतिबाट नागरिकले नैतिकता, सादगी र राष्ट्रप्रतिको समर्पणजस्ता गर्विलो आचरणको अपेक्षा गरेका हुन्छन्। तर राष्ट्रपति भण्डारीको राष्ट्रप्रतिको समर्पण कहिले करोडौंको गाडीमा पोखियो त कहिले अर्बौंैको हेलिकप्टरमा। सरकार र राष्ट्रपतिको दृष्टि सिमानामा हिउँसँग पौंठेजोरी खेलिरहेका सुरक्षाकर्मीको पीडा र वेदनामा परेन, तर प्रहरी प्रशिक्षण प्रतिष्ठानपरिसरमा टक्क अडियो र हडप्ने प्रक्रिया सुरु भयो। संवत् १९९० मा महाभूकम्प आउँदा काठमाडौं खाल्डोमा बस्ती थोरै र खुला क्षेत्र धेरै थियो। भूकम्पपीडितहरूले तिनै खुला क्षेत्रमा आ श्रय लिएका थिए। अहिले काठमाडौंमा घना बस्ती धेरै र खुला क्षेत्र थोरै छ। यसै पनि काठमाडौं भूकम्पको दृष्टिले उच्च जोखिम क्षेत्र हो। १९९० वा २०७२ सालमा जस्तो भूकम्प आयो भने आ श्रयका लागि प्रशस्त खुला क्षेत्र चाहिन्छ। महाराजगन्जस्थित प्रहरी प्रशिक्षण प्रतिष्ठानले चर्चेको भूगाग परिआउँदा नागरिकहरूको आ श्रयका लागि उपयुक्त मात्र होइन, प्राकृतिक विपत्तिका बेला उद्धार र राहतका लागि सुरक्षाकर्मी परिचालन गर्ने उपयुक्त ठाउँ पनि हो। संयन्त्रसंस्थाहरूको कुरा गर्दा उपराष्ट्रपति कार्यालयका लागि विद्यमान बहादुर भवन छँदाछँदै नागरिकले दिएको चन्दाबाट बनाइएको समाज कल्याण परिषद्को परिसरभवन हडप्ने अर्को सरकारी निर्णय पनि निन्दनीय छ। ठमेलजस्तो घना बस्ती भएको छेउमै लैनचौरमा अवस्थित उक्त परिसर कथंकदाचित भविष्यमा कुनै प्राकृतिक विपत्ति पर्यो भने त्यहाँका वासिन्दाको ओत लाग्ने ठाउँ हो। मानवीय संवेदनालाई समेत लत्याउँदै कहिले राष्ट्रपति त कहिले उपराष्ट्रपतिको विलासिताका लागि सरकार एकपछि अर्को निर्णय गर्दै आलोचित हुँदै गएको छ। त्यस्ता आलोचनालाई मनन गर्दै नागरिकविरोधी निर्णय सच्चाउन पहल गर्नुपर्नेमा प्रधानमन्त्री ओलीले संसद्बाटै नागरिकलाई गाली गर्न पुग्नुभयो। यसैगरी संघीय संसद्मा सम्बोधन गर्दै प्रधानमन्त्री ओलीले सांसदहरूको गलत आचरणको नागरिक विरोधलाई लोकतन्त्रविरुद्धको षड्यन्त्र भन्न भ्याउनुभयो। त्यसो त २०४८ सालपछि पुरुष सांसदले आफ्नो उपचारका नाममा सुत्केरीले खाने महँगो औषधीको बिल पेस गर्दा, सांसदहरूलाई देशविदेशका होटेलमा बन्दी बनाउँदा र अश्लील चलचित्र देखाउँदा, खुलेआम सांसद खरिदबिक्री गर्दा कसैकसैले यस्तै तर्क गरेका थिए, जुन अहिले प्रधानमन्त्री ओलीले गर्नुभएको छ। नागरिक सरकारका मुखिया ओली किन यसरी नागरिकविरुद्ध खनिनुभएको हो ? दुईतिहाइभन्दा बढी बहुमतको संसदीय इतिहासकै सर्वाधिक शक्तिशाली प्रधानमन्त्री ओली सांसदहरूले सोध्ने प्रश्नसँग किन आत्तिनुभएको हो ? पर्यटनमन्त्री रवीन्द्र अधिकारीले हाकाकाकी वाइडबडी जहाज खरिद प्रकरणमा संसद्को समितिलाई ढाँटे। संसद्को गरिमा रक्षार्थ त्यस्ता ढँटुवा मन्त्रीलाई तत्काल बर्खास्त गर्नुपथ्र्यो, तर त्यो ह्याउ प्रधानमन्त्री ओलीमा देखिएन। त्यसैले लहरो तान्दा पहरो गर्जिन्छ भन्ने चर्चा सर्वत्र चल्न थालेको छ। वाइडबडी जहाज खरिद प्रकरणमा पहिले किटान भएभन्दा कम तौल क्षमताको जहाज खरिद गर्नु, मूल्य समायोजनका नाममा अत्यधिक भुक्तानी गर्नुजस्ता गम्भीर विचलन टड्कारो छँदैछ, त्यसमाथि पनि कौडीको औकात नभएका बिचौलिया कम्पनी र पात्र खडा गरेर अर्बौँ भुक्तानी गर्नु कहालिलाग्दो छ। यो प्रकरणमा मूल दोषीहरूलाई कारबाही गर्नुपर्ने दायित्वबाट विमुख भए आउँदो निर्वाचनमा यही प्रमुख मुद्दा बन्नेछ, जसले ओली मात्र होइन, नेकपालाई नै बढार्ने सम्भावना प्रशस्त छ। यस्तो अवस्थामा नेकपाका हजारौं कार्यकर्ताले दुईचारजना नेताहरूका लागि आफ्नो राजनीतिक भविष्य नै दाउमा लगाउने हुन् वा सत्यको पक्षमा उभिने हुन्, हेर्न बाँकी छ। अरूको स्वतन्त्रतामाथि प्रहार गर्दा आफ्नो आचरण र नियतबारे प्रश्न उठ्छ भन्ने हेक्का न त ओलीले राखेको देखियो न माधव नेपालले। संघीय संसद्को शिक्षा तथा स्वास्थ्य समितिले नागरिक अभियन्ता सत्याग्रही डा गोविन्द केसीसँग भएको पटकपटकको सहमतिविपरीत चिकित्सा शिक्षा विधेयक पारित गरेको छ। डा केसी पुस २५ देखि पुनः अनशनमा बस्नुभएको छ। नागरिकको विश्वास र भरोसा नै सरकारको तागत हो। राजनेताहरू आफूले गरेका सहमतिहरू तोड्दैनन्, विश्वासमा परेकाहरूलाई घात गर्दैनन्। प्रधानमन्त्री ओली बेलाबेलामा सत्याग्रहीविरुद्ध उग्र विषवमन गर्नुहुन्छ। दुईतिहाइको प्रधानमन्त्री नागरिक अभियन्ताहरूसँग यति धेरै आकुलव्याकुल हुनुपर्ने कारण के हो ? मनको बाघले खाएको हो वा माफिया र तस्करहरूको चंगुलमा सरकार निस्कनै नसक्ने गरी फसिसकेको हो ? २०४८ पछि लाखौंका भ्रष्टाचार प्रकरणहरू देखिए, २०६३ पछि करोडौंका प्रकरण सुनिए। अहिले अर्बांैमा पुगेको छ। विगतमा पनि दण्डहीनता थियो, अहिले संस्थागत भएको छ। विगतमा पनि राजनीतिको अपराधीकरण भएको थियो। अहिले अपराधको राजनीतीकरण भएको छ। विगतमा देश कहिले संकीर्णतावादी आवेगबाट पीडित भयो त कहिले जडसूत्रवादवादी उन्मादबाट। वर्तमानमा संकीर्णतावाद र जडसूत्रवादका विकृत स्वरूपलाई समन्वय गर्दै कतै जडकीर्णतावाद को अभ्युदय भएको त होइन ? घटनाक्रमले प्रधानमन्त्री ओली मात्र होइन, नेकपाका अर्का भारी भरकम नेता, माधव नेपालसमेत नागरिक निन्दाको पात्र बन्नुभएको छ। संसारमा दर्जनौं धर्म अस्तित्वमा छन्। तीमध्ये कतिपय धर्मको हाँगा समातेर विकृत पातहरूसमेत झुन्डिरहेको देखिन्छ। त्यस्तै एउटा विकृत पात हो युनिफिकेसन चर्च जसको स्थापना सन् १९५४ मा दक्षिण कोरियाका धनाढ्य व्यापारी सुन म्युङ मुनले गरेका थिए। जिसस प्रकट भएर अपूरो काम पूरा गर्न आफूलाई अराएको हावादारी दाबा गर्ने मुनले लेखेको डिभाइन प्रिन्सिपल भन्ने पुस्तक नै युनिफिकेसन चर्चको विचार हो भने निजका चेला चपेटा र अनुयायीहरूलाई बोलचालको भाषामा मुनी भन्ने गरिन्छ। युनिफिकेसन चर्चको विकृत एवं सन्दिग्ध चरित्रका कारण क्रिस्चियन बौद्धिकहरूले कठोर आलोचना गर्दै आएका छन्। जर्मनीलगायत युरोपका १४ भन्दा बढी देशहरूले हावादारी मुन दम्पत्तिलाई ती देशहरूमा प्रवेश निषेध गरेका थिए। जापानले युनिफिकेसन चर्चका प्रवर्तक मुनलाई अपराधी भन्दै भिसा दिएन। अमेरिकाले सन् १९८४ मा कर ठगीप्रकरणमा मुनलाई १८ महिना काराबास र १५ हजार डलर सजाय गरेको थियो। मुन सन् २०१२ मा बिते। युनिफिकेसन चर्चले राजनीतिक क्षेत्रमा पनि हात हालेको विदितै छ। दक्षिण कोरियामा राजनीतिक दल नै खोलेको छ, नेपालमा पनि शाखा विस्तार गरेको छ। प्रभावशाली नेताहरूलाई गतिलो चन्दा उपलब्ध गराएको आशंका छ। समग्रमा भन्नुपर्दा माउ युनिफिकेसन चर्च हो भने त्यसको दायरा विस्तार गर्न चल्लाका रूपमा कैयन् गैरसरकारी संस्थाहरू पनि सो चर्चले खोलेको छ। युनिभर्सल पिस फेडरेसन त्यस्तै एउटा चल्ला हो। मुनकी दोस्रो पत्नी हक जा हानले पनि आफू जिससकी छोरी भएको हावादारी प्रचार गर्दै आएकी छन्। अहिले जहाँजहाँ हान जान्छिन्, त्यहीं प्रचारलाई बढावा दिन्छिन्। त्यही युनिफिकेसन चर्चको दानदातव्य र चल्ला युनिभर्सल पिस फेडरेसनको मूल आयोजनामा काठमाडौंमा केही सातापहिले एउटा सम्मेलन भयो, जसमा षड्यन्त्रपूर्वक ढंगले नेपाल सरकार र संसद्लाई पनि आयोजक बनाइयो। त्यही विकृत मञ्चले प्रदान गरेको एक लाख डलरको पुरस्कारमा प्रधानमन्त्री ओलीको स्वाभिमान लम्पसार पर्यो। सुशासनभन्दा पनि विकृत पन्थसँग नेपाल सरकार र संसद्लाई जोडेका कारण सो पुरस्कार प्रदान गरिएको विषय अब रहस्य रहेन। राष्ट्रिय स्वाभिमानविपरीतका यस्ता कृत्यमा सरकारसंसद्को संलग्नताप्रति जब आलोचना बढ्न थाल्यो, माधव नेपालको दुर्वासास्वरूप एउटा टेलिभिजन कार्यक्रममा देखियो। उक्त विकृत पन्थको प्रवक्ताजस्तै २५ पटक त्यसका विभिन्न कार्यक्रममा माधव नेपालको सहभागिताको खबर छरपस्ट भएपछि आलोचनाबाट आकुलव्याकुल माधव नेपाल नेपालीको मानसिकता नै यस्तै छ भन्दै सिंगो नेपाली मानसिकतामाथि प्रहार गर्न पुग्नुभयो। तिनै नेपाली जनता जसले कुनै बेला माधव नेपाललाई दुई ठाउँबाट संसदीय निर्वाचनमा जिताएका थिए। तिनै माधव नेपाल जो दुई ठाउँबाट संविधानसभा सदस्य पदमा हार्दा पनि प्रधानमन्त्री भएपछि जनताले स्वीकारेकै थिए। आफूले अवलम्बन गरेको धर्मको गौरव गाथा गाउँदा अरू धर्मलाई गाली वा घृणा गर्न पाइँदैन। साम्यवादी कार्यकर्ताका रूपमा नेकपाका कतिपय नेताहरूले विगतमा धर्मको निन्दा गरेका छन् र मूर्ति तोडफोड गरेका छन्। तिनै साम्यवादीहरूले अहिले विकृतपन्थको गुणगान गाउन थालेपछि कतिपय झस्किएका छन् त कतिपयले खेल्ने ठाउँ पाएका छन्। नागरिकका मनमा संशय छ किनकि विगतमा जसले प्राचीन ऋषिमुनीहरूलाई खारेज गरेका थिए, तिनले अहिले अर्वाचीन विकृत पन्थलाई स्थापित गर्न खोजेका छन्। विगतमा जसले पौराणिक ग्रन्थहरूको निन्दा गरेका थिए, तिनले अहिले दैवी सिद्धान्त नामक मुन ग्रन्थ हातमा समाएका छन्। विगतमा जसले देवीहरूको प्रार्थना गर्न हिच्किचाए अहिले मुनपत्नी लाई अधिष्ठात्री मान्दै उनको कान्ति को वन्दना गर्न पुगेका छन्। विगतमा जसले पञ्चामृतलाई घृणा गरेका थिए, अहिले होली वाइनलाई अमृत ठान्न पुगेका छन्। विगतमा जसले ईश्वरको निन्दा गरेका थिए, अहिले आएर युनिफिकेसन चर्चलाई धर्म र त्यसका प्रवर्तकलाई नै ईश्वरको अवतारका रूपमा पुज्न पुगेका छन्। विगतमा जसले अरूको धार्मिक आस्थामाथि प्रश्न गरेका थिए, तिनले आज मुनपन्थ लाई उत्तर बनाउन खोजिरहेका छन्। प्रतीकात्मक रूपमा भन्नुपर्दा हिजो कम्युनिस्ट नेताहरूले डाले घाँस मास्दा कतिपयले प्रश्न गरेका थिएनन् तर जब डाले घाँस मासेर तीतेपाती भित्र्याउनलगाउन खोजे सर्वत्र निन्दा हुन थालेको छ। राजनेता आलोचकप्रति कृतज्ञ हुन्छन्। त्यस्तो आलोचनाले गल्ती सुधार्न र सत्यको लय समात्न सहयोग गर्छ। तर ओली र माधव नेपालले गल्ती स्वीकार्नु, क्षमायाचना गर्नुभन्दा प्रतिरक्षा गर्नु उचित ठाने यस क्रममा विकृत पन्थको नयाँ मुनीजस्ता देखिन पुगे। अरूको स्वतन्त्रतामाथि प्रहार गर्दा आफ्नो आचरण र नियतबारे प्रश्न उठ्छ भन्ने हेक्का न त ओलीले राखेको देखियो न माधव नेपालले। एकपछि अर्को गल्ती गर्दै गएपछि भएपछि गणतन्त्र र लोकतन्त्रसँग जोडेर विषयान्तर गर्ने प्रयास भएको छ। यस अर्थमा लोकतन्त्र र गणतन्त्रलाई बदनाम गराउने र परिवर्तनलाई धरापमा पार्ने कार्य वर्तमान राष्ट्रपति, प्रधानमन्त्री र नेकपाका नेताहरू आफैं गर्दैछन्।"
खप्तड गोल्डकप : काँकडभिट्टा सेमिफाइनलमा,धनगढी : मेची नेत्रालय काँकडभिट्टा फुटबल ट्रेनिङ सेन्टर तेस्रो अन्तर्राष्ट्रिय सुदूरपश्चिम खप्तड गोल्डकपको सेमिफाइनलमा प्रवेश गरेको छ। शनिबार धनगढी रंगशालामा भएको पहिलो क्वार्टरफाइनलमा काँकडभिट्टाले सशस्त्र प्रहरीको एपीएफलाई २१ गोलले पराजित गर्दै सेमिफाइनलमा स्थान बनायो। नवौं मिनेटमा युवराज खड्काले एपीएफलाई अग्रता दिलाएका थिए। श्याम नेपालीले दिएको लामो पासलाई युवराजले गोलमा परिणत गरेका थिए। २६औं मिनेटमा विश्वास श्रेष्ठले पेनाल्टी क्षेत्र बाहिरबाट गरेको प्रहारलाई एपीएफका गोलरक्षक राजुले उत्कृष्ट डाइभ दिँदै बचाए। ४१औं मिनेटमा विश्वास श्रेष्ठले बराबरी गोल फर्काए। विशाल राईको पासमा विश्वासले गोलरक्षकलाई समेत छलाएर खाली पोस्टमा गोल गरेका थिए। इन्जुरी समयको पहिलो मिनेटमा एपीएफका गोलरक्षक राजु नगरकोटीले विश्वास श्रेष्ठको फ्रिकिक बचाउने प्रयासमा फुत्काएपछि रिबाउन्डमा कप्तान खामिरले बललाई पोस्टको दिशा दिन सकेनन्। ६१औं मिनेटमा काँकडभिट्टा अग्रता लिनबाट चुक्यो। विष्णु सुनारको फ्रिकिकमा विशाल राईले अफसाइड ट्र्याप बिट गरे पनि बललाई पोस्टको दिशा दिन सकेनन्। खेलको तीन मिनेट समय बाँकी रहँदा काँकडभिट्टाले अग्रता लियो। कर्नरमा आएको बल रिबाउन्ड भएपछि विकास राईले डीबक्स नजिकबाट गरेको प्रहार गोलमा परिणत भएको थियो। विजयी टोलीका प्रशिक्षक कर्ण थापामगरले पहिलो हाफमा प्रदर्शन सोचेअनुरूप नभए पनि बराबरी गोल निस्केपछि मनोबल उच्च रहेको बताए। उत्कृष्ट प्रदर्शन गरेका काँकडभिट्टाका विश्वास श्रेष्ठ म्यान अफ दी म्याच बन्दै १० हजार रुपैयाँ प्राप्त गरे। काँकडभिट्टाले फाइनल प्रवेशका लागि थ्रीस्टार र च्यासलबीचको विजेतासँग खेल्नेछ। प्रतियोगिताको विजेताले २१ लाख रुपैयाँ र उपविजेताले १० लाख रुपैयाँ प्राप्त गर्नेछ। आइतबार मनाङ र नेपाल पुलिस क्लबबीच प्रतिस्पर्धा हुनेछ।
एपिएफलाई पराजित गर्दै हिमालयन शेर्पा सेमीफाइनलमा,"वीरगन्ज : हिमालयन शेर्पा क्लब वीरगन्जमा जारी दोश्रो टुवोर्ग विशाल मेमोरियल गोल्डकप फुटबल प्रतियोगिताको सेमीफाइनलमा प्रवेश गरेको छ। नारायणी रंगशालामा आइतबार भएको खेलमा विभागीय टिम सशस्त्र प्रहरीको एपिएफलाई ४१ को फराकिलो अन्तरले पराजित गर्दै हिमालयन शेर्पा सेमीफाइनलमा प्रवेश गरेको हो। हिमालयन शेर्पाका लागि जर्सी नम्बर १० का विश्वास श्रेष्ठ एक्लैले तीन गोल गरेर ह्याट्रिक गरेका छन्। खेलको ९ औं मिनेटमा नाइजेरियन खेलाडी प्याट्रिक गोवाले पहिलो गरेपछि १० को शेर्पा क्बले अग्रता पायो। हिमालयन शेर्पाका लागि श्रेष्ठले ११ , ३६ र ३९ औं मिनेटमा लगातार थप तीन गोल गरे। पहिलो हाफमै ४० ले पछि परेको एपिएफले दोश्रो हाफमा मात्रै सान्त्वना गोल फर्काएको थियो। उसका लागि सात्वना गोल दोश्रो हाफको ३५ औं मिनेटमा रवी थिङले गरे। आजको खेलको म्यान अफ दी म्याच हिमालयन शेर्पाका लागि तीन गोल गरेर ह्याट्रिक गरेका विश्वास श्रेष्ठ नै घोषित भए। सेमीफाइनलमा प्रवेश गरेको हिमालयन शेर्पा क्लबले फाइनल प्रवेशका लागि माघ २ गते आयोजक वीरगन्ज ११ संग प्रतिस्पर्धा गर्नेछ। शनिबार भएको उद्घाटन खेलमा वीरगन्ज ११ ले भारत कोलकत्ताको साउथर्न समिति फुटबल क्लबलाई ट्राइबेकरमा ४१ ले पराजित गरि सेमीफाइनलमा स्थान सुरक्षित गरिसकेको थियो। प्रतियोगितामा सोमबारको खेल बारा सिमराको नवजनजागृती युवा क्लब र नेपाली सेनाको त्रिभुवन आर्मी क्लबबीच हुनेछ। माघ ५ गते सम्म चल्ने प्रतियोगिताको विजेता टिमले कप सहित नगद पाच लाख ५५ हजार पाँच सय ५५ र उपविजेताले दुइ लाख ७७ हजार सात सय ७७ रुपैयाँ पुरस्कार प्राप्त गर्ने छ। प्रतियोगिताका सर्वोत्कृष्ट खेलाडीलाइ मोटरसाइकल एक थान र प्रत्येक खेलका म्यान अफ दी म्याच घोषित हुने खेलाडीलाइ नगद पाच हजार रुपैया प्रदान गरिने आयोजकले जनाएको छ।"
राष्ट्रिय महिला भलिबलको उपाधि एपीएफलाई,"काठमाडौं : न्यु डायमन्ड कप दोस्रो खुला राष्ट्रिय महिला भलिबल प्रतियोगिताको उपाधि विभागीय टोली एपीएफ क्लबले जितेको छ। पुरानो नैकापमा शनिबार भएको फाइनलमा एपीएफले साविक विजेता न्यु डायमन्ड एकेडेमीलाई ३१ सेटले हरायो। एपीएफले १६२५, २५२१,२५२३, २५१८ ले नतिजा आफ्नो पक्षमा पारेको थियो। च्याम्पियन एपीएफले तीन लाख एक हजार रुपैयाँ प्राप्त गर्यो। उपविजेतामा सीमित न्यु डायमन्ड एकेडेमीले दुई लाख एक हजार रुपैयाँमा चित्त बुझायो । विधागततर्फको पुरस्कारमा भने न्यु डायमन्डको वर्चस्व रह्यो। एपीएफकी सरस्वती चौधरी उत्कृष्ट खेलाडी भइन्। उनले १५ हजार रुपैयाँ प्राप्त गरिन्। न्यु डायमन्डकी प्रतिभा माली उत्कृष्ट स्पाइकर घोषित भइन्। न्यु डायमन्डकी सलिना श्रेष्ठ उत्कृष्ट डिफेन्डर र ललितानाथ उत्कृष्ट क्विकर घोषित भइन्। न्यु डायमन्डकै अनिषा सुनुवार उत्कृष्ट सेटर र झरना श्रेष्ठ उत्कृष्ट सर्भर घोषित भए। एपीएफकी उषा विष्ट उत्कृष्ट ब्लगर र ज्ञानेन्द्र विष्टले उत्कृष्ट प्रशिक्षकको उपाधि जिते। विधागत उत्कृष्टले जनही पाँच हजार रुपैयाँ पुरस्कार प्राप्त गरे । प्रतियोगितामा नेपाल पुलिस क्लब तेस्रो भयो। पुलिसले पोखराको टप्स माविलाई २५११,२५२१, २५१४ को सोझो सेटमा हरायो। तेस्रो भएको पुलिसले एक लाख एक हजार र टप्सले ५१ हजार रुपैयाँ पुरस्कार पायो । प्रतियोगितामा आठ टोलीले भाग लिएका थिए। विजेतालाई सभामुख कृष्णबहादुर महरालगायतले पुरस्कार प्रदान गरे।"

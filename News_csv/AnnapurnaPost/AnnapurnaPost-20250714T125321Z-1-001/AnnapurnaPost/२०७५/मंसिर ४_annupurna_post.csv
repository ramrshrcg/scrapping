शीर्षक,विवरण
नत्र ओली सपना पूरा हुँदैन,"जब शासकमा जनताप्रति मोहभंग हुन्छ तब प्रजातन्त्र र राष्ट्रियता कमजोर हुन पुग्छ। जब जनताले सरकारबाट अपनत्व महसुस गर्दैनन् तब शासकहरू आफ्नो बचाउका लागि अनेक तिकडम गर्न थाल्छन्। त्यसैका लागि आफ्ना बचाउका लागि बाहिरी एवं भित्री र राजनीतिक शक्तिकेन्द्रको भर पर्छन्। बहुमत प्राप्त श्रीलंकाका राष्ट्रपतिले संविधानविपरीत प्रधानमन्त्री हटाएर शक्ति राष्ट्रलाई खुसी पार्न राष्ट्रपति निर्वाचनमा पराजित पूर्वराष्ट्रपतिलाई प्रधानमन्त्री नियुक्ति गरेबाट यो प्रवृत्ति प्रस्ट हुन्छ। यो त एउटा उदाहरण मात्र हो, विश्वका हरेक कुनामा यस्ता उदाहरण भेटिन्छन्। हाम्रो आफ्नै इतिहास पल्टाएर हेर्ने हो भने अझ भयावह उदाहरण भेटिन्छन्। राष्ट्रले निश्चित भूगोल समेटेको हुन्छ, भूगोलभित्र जनताको बसोवास हुन्छ। त्यही भूगोलभित्र बसोवास गर्ने आम जाति, जनजाति, भाषा, धर्म, संस्कृति र क्षेत्रप्रतिको सम्मानले नै राष्ट्रियता बलियो हुने हो। राष्ट्रप्रतिको माया, त्याग एवं बलिदानको भावना नै राष्ट्रवादी अवधारणा हो। जब नेता, नेतृत्वकर्तालाई यसको हेक्का हुँदैन उनीहरू जसरी पनि शासनमा पुग्ने खेलमा सीमित हुन्छन्। परिणाम, देश सिक्किमीकरणतर्फ उन्मुख हुन्छ। प्रजातान्त्रिक प्रक्रियाले राष्ट्रियता बलियो बनाउँछ। बहुलवादी प्रजातन्त्र केवल सिद्धान्त मात्र होइन, यो त जीवन पद्धति हो। प्रजातान्त्रिक पद्धतिमा न्यायपालिका, कार्यपालिका र व्यवस्थापिकामा जनताको प्रत्यक्ष सहभागिता हुन्छ, परोक्षरूपमा होइन। बहुमतको कदर, अल्पमतको सम्मान र संसदीय मात्र नभई संवैधानिक सर्वोच्चता भएको देशमा न राष्ट्रियतामा, न प्रजातन्त्रमा संकट आएको छ, न त आर्थिक विकासमा पछाडि फर्कनुपरेको छ। जापान, अमेरिका, दक्षिण कोरिया, जर्मनी, बेलायत यसका उदाहरण हुन्। यी देशमा सदैव संवैधानिक सर्वोच्चता कायम भएको छ। परिणाम, यी देश विश्वसामु राजनीतिक एवं आर्थिक रूपमा उदाहरण बनेका छन्। शासकले जब आफूजतिको राष्ट्रवादी अरू कोही छैन भन्ठान्छ तब ऊ अन्धराष्ट्रवादको बाटोमा लाग्छ। राष्ट्रवादको आवरणमा उसले आफ्ना विरोधीलाई अराष्ट्रवादी करार गर्दै सिध्याउने प्रयत्न गर्न थाल्छ। देशको आर्थिक र सामाजिक विकास ठप्प हुन पुग्छ। यस्तो प्रवृत्तिका उदाहरण प्रशस्त छन्, महाभारतका दुर्योधन र हिटलर नाजीवादबारे सबैलाई थाहै छ। प्रजातन्त्रले व्यक्तिको वैयक्तिक स्वतन्त्रलाई महत्व दिन्छ। पूर्ण न्यायिक स्वतन्त्रता, मानवअधिकारको ग्यारेन्टी, वाक् स्वतन्त्रता, प्रेस स्वतन्त्रता बहुलवादी प्रजातन्त्रका आधारभूत मूल्यमान्यता हुन्। सत्ता, शक्ति र पैसाको आडमा प्रजातान्त्रिक पद्धति स्वीकार गर्ने तर परोक्ष रूपमा अधिनायकवादी शैली अपनाउने प्रवृत्तिको उदाहरण पनि संसारमा धेरै देखिएका छन्। ब्यालेटबाट सत्तामा पुग्ने र बुलेटले अधिनायकवादतर्फ उन्मुख भएका कारण संसारका धेरै देश विभाजित भएको उदाहरण पनि प्रशस्त छन्। उत्तरकोरिया, चीन, युगान्डाजस्ता कम्युनिस्ट शासकले राज्य गरेका र धर्मका नाममा राज्य गरेका मूस्लिम राष्ट्रलाई हेर्ने हो भने आर्थिक रूपमा सम्पन्न होलान् तर राष्ट्रियता र प्रजातन्त्र केवल शासकलाई छ, जनता जहिल्यै कमजोर नै छन्। हाम्रो सन्दर्भमा २००७ सालपछि जनताले वास्तविक परिवर्तनको ठूलो भरोसा राखेका थिए, तर शासकहरूको महत्वाकांक्षाकै कारण परिवर्तनका सपना धेरै दिन टिक्न सकेन। नेपाली कांग्रेसको सरकार बन्नेबित्तिकै राष्ट्रघाती सम्झौता भयो। ९३५ प्रतिशत पानी भारतलाई र ६५ प्रतिशत पानी नेपालले सिँचाइ गर्न पाउने गरी कोशी सम्झौता भयो। वर्षामा नेपालमा डुबानमा अनि सुख्खामा भारतमा सिँचाइ हुने भयो। त्यस्तै ९६ प्रतिशत पानी भारतलाई र चार प्रतिशत नेपालले पाउने गरी अर्को राष्ट्रघाती सम्झौता भयो, गण्डक सम्झौता। मुलुकलाई परिवर्तन गर्ने जुन सपना ओलीले देखेका छन्, त्यो अन्धराष्ट्रवादको छायामा पूरा हुने छैन। क्षणिक राजनीतिक लाभका लागि पुस्तौंपुस्ता नेपाली राष्ट्रियता बन्धक राख्ने परम्परा नेपाली संस्कृति नै बनाइयो। नेपालको मन्त्रिपरिषद् बैठकमा भारतीय प्रतिनिधि राख्ने, नेपाल सिमानामा भारतीय रुपैयाँ चल्ने, नेपालभित्र भारतीय चेकपोस्ट राख्नेजस्ता राष्ट्रघाती कार्य नेपालमा नभएका होइनन्। निर्दलीय पञ्चायत व्यवस्थामा प्रजातन्त्रका नाममा शासन गरिन्थ्यो। तिनै एकदलीय तानाशाह राजा महेन्द्रका राजनीतिक चातुर्यका कारण सन् १९५० मा भएको असमान सन्धिबाहेक मन्त्रिपरिषद्को बैठकमा भारतीय प्रतिनिधि, भारतीय चेकपोस्ट र नेपालभित्र भारु कारोबारजस्ता असमान व्यवहार हटाइएको थियो। २००७ सालको क्रान्तिका क्रममा दिल्ली पुगेका राजा त्रिभुवनलाई भारतले सिक्किमीकरण जस्तै कार्ड नखेलेको होइन। त्यतिबेला नेपाललाई हिमाञ्चल प्रदेशमा गाभ्ने नेहरूको योजना राजा त्रिभुवनले मानेनन्। त्यसपछि मात्र भारतकै मध्यस्थतामा नेपालमा प्रजातन्त्र स्थापना गर्ने पाँचबुँदे सम्झौता भएको थियो, जसलाई नेपालको इतिहासमा दिल्ली सम्झौता भनिन्छ। यो सम्झौतामा निम्न महत्वपूर्ण निर्णय भएको थियो (१) राजा सुरेन्द्रको पालामा जंगबहादुरले लिएको अख्तियारी राजामा फर्काउने; (२) चुनावनहुन्जेल अन्तरिम सरकार दस सदस्यीय मन्त्रिमण्डल गठन गर्ने जसमा राजाबाट पाँच र कांग्रेसबाट पाँच मन्त्री बन्ने; (३) प्रधानमन्त्री मोहनशमशेर नै हुने; (४) त्रिभुवन नै राजा हुने; (५) राजाबाट प्रजातन्त्रको घोषणा हुने। यसरी राजा त्रिभुवनले राष्ट्र जोगाएका थिए। राजा महेन्द्रले शासन टिकाउन केही विषयमा भारतसँग सम्झौता गरेकै हुन् तर त्यो सम्झौताले नेपाली राष्ट्रियतामा कुनै नकारात्मक असर भने हुन दिएन। प्रजातन्त्र फर्काउनकै लागि उनले बहुदलीय संविधान तयार पार्न लगाइसकेका थिए। राजा महेन्द्रका डाक्टर मृगेन्द्रराज पाण्डेले भनेअनुसार २०२८ सालमा प्रजातन्त्रबिना राष्ट्रियता सबल हुँदैन भन्ने राजा महेन्द्रले बुझिसकेका थिए। त्यतिबेला कोदारी राजमार्ग निर्माण गर्दा भारतले विरोध गरेको थियो। राजा महेन्द्रले भारतीय प्रधानमन्त्री नेहरूलाई कम्युनिजम गाडी चढेर आउँदैन भनी सहमत गराए। अर्को प्रसंगमा व्यापार सम्झौता गर्दा नेहरू मान्दै नमान्दा एकान्तमा भेट्ने प्रस्ताव राखी एक्लो भेटमा सहमत गराएका थिए। नेहरू आफ्नो कोटमा सधैं सानो गुलाबको फूल लगाउने गर्थे। उक्त गुलाफलाई देखाएर महेन्द्रले भने, तपाईंको व्यक्तित्व त्यसै उच्च छ, त्यसमाथि पनि एउटा सानो गुलाफको फूलले व्यक्तित्व अझै बढाएको छ। नेपाल पनि सानो गुलाबको फूलजस्तै हो, जसले सधैं भारतको इज्जत बढाउँछ भनेर उनले नेहरूलाई सम्झौता गर्न सहमत बनाएका थिए। तीसबर्से पञ्चायतकालमा जनता सबल र सक्षम हुने कुनै काम गरिएन। फलस्वरूप आम नेपाली जनताले आर्थिक, राजनीतिक एवं व्यक्तिगत रूपमा स्वतन्त्रतापूर्वक काम गर्न पाएनन्। २०४६ सालमा बहुदलीय व्यवस्था पुनस्र्थापनापश्चात् कृष्णप्रसाद भट्टराई प्रधानमन्त्री हुँदा नेपाली नदी साझा हो भन्ने र भारतीय राजदूतले भट्टराईले हाम्रो तपाईंहरूका लागि उपहार भन्ने, गिरिजाप्रसाद कोइरालाले टनकपुर भारतलाई दिने सम्झौता गर्नेबाट स्पष्ट हुन्छनेपालमा कांग्रेस सरकारमा आउँदा प्रजातन्त्र त सबल हुन्छ तर राष्ट्रियता कमजोर हुन पुग्छ। स्टालिन र पोलपोटले आफ्ना देशमा २० लाख मानिसको हत्या गरेका थिए। नेपालमा झापा विद्रोहदेखि माओवादी जनयुद्धसम्म बीसौं हजार जनताको हत्याको कारण कम्युनिस्ट नै हुन्। दसबर्से माओवादी युद्ध भारतकै छत्रछायामा गरिएकाले वामपन्थी राष्ट्रवादी चरित्र पनि उदांगो हुन्छ। भारतीय नाकाबन्दीका क्रममा देखाएको अडानका कारण ओली राष्ट्रवादलाई जनताले पत्याए। त्यसैले त दुईतिहाइ आउने गरी वामपन्थीलाई भोट दिए, तर सत्तामा आउनासाथ वामपन्थीमा आफूमात्र राष्ट्रवादी हौं भन्ने भ्रम पलाएको छ। सरकारका अलोकप्रिय कदमबारे प्रश्न उठाउनासाथ विपक्षी स्वरलाई विकासका वाधक ठान्न थालिएको छ। स्वतन्त्र प्रेसमाथि घुमाउरो कानुनमार्फत नियन्त्रण गर्न खोजिएको छ। यी सब वामपन्थी अधिनायकवादका लक्षण हुन् र हुन् अन्धराष्ट्रवादका परिचय। मुलुकलाई परिवर्तन गर्ने जुन सपना ओलीले देखेका छन्, त्यो अन्धराष्ट्रवादको छायामा पूरा हुने छैन। केसी, राप्रपा (प्रजातान्त्रिक) का केन्द्रीय सदस्य हुन्।"
भारत र चीनको छाया,"त्यस्तो छायाले निर्वाचनमा प्रभाव पार्नुका अतिरिक्त कोपभाजनमा परे जतिबेला पनि राजनीतिक दुघर्टना भई लोकतान्त्रिक मूल्य धरापमा पर्ने खतरा छ दक्षिण एसियाको राजनीतिमा चीन र भारतको वर्चस्वका साथसाथै द्वन्द्व चुलिँदै गएको छ। अनपेक्षित तवरमा कोही सत्तारुढ कोही सत्ताच्युत हुन थालेका छन्। मैदानमा युद्ध टरेको देखिन्छ तर दुवै देशको छाया विस्तार र टकराव हुँदा राजनीतिक क्षितिजमा ग्रहण लाग्न थालेको छ। सन् २०१४ मा भारतमा नरेन्द्र मोदी प्रधानमन्त्री भएपछि भारतले अवलम्बन गरेको रक्षा कूटनीतिलाई कतिपयले मोदी डक्ट्रिन वा मोदी मन्त्र पनि भन्ने गरेका छन्। त्यस्तो पहिलो नीति थियो नेवरहुड फस्ट अर्थात् छिमेकी पहिला। दोस्रो एक्ट इस्ट अर्थात् पूर्वमा काम गर र तेस्रो हिन्द महासागरीय देशहरूसँग मोर्चाबन्दी गर र चीनको घेराबन्दी तोड। छिमेकी पहिलो मन्त्रको चर्चा गर्दा भारतसँग झन्डै तीन हजार किलोमिटर भूसीमा जोडिएको पाकिस्तानसँग भारतको सम्बन्ध अहिले ब्याक गियरमा छ। पाकिस्तानसँग भारतको एलर्जीकै कारण सन् २०१६ मा हुनुपर्ने सार्क शिखर सम्मेलन अझै हुन सकेको छैन। पाकिस्तानबिनाको बिम्स्टेक पिकनिक को मूल प्रायोजक भारत हो भन्दा फरक पर्दैन। पाकिस्तानसँगको दूरी घटाउनेभन्दा एक्ल्याउने रणनीति भारतले अवलम्बन गरेको देखिन्छ। ३३८० किमि सिमाना जोडिएको चीनसँगको भारतको सम्बन्ध हाल न्युट्रल गियरमा देखिए पनि व्यवहारमा चीनभारत सम्बन्धको गियर भाँच्चिएको छ। सन् २०१७ मा डोक्लाममा चीनभारत आम्नेसाम्ने भएको बेला दुई देशबीच झन्डै भिडन्त भइसकेको थियो तर त्यो अप्रिय स्थिति टर्यो। दक्षिणमध्य एसियामा अवस्थित अफगानिस्तानसँगको भारतको सम्बन्ध पहिलो गियरमा कुदेको देखिन्छ। आधिकारिक रूपमा भारत अफगानिस्तान सीमा नजोडिए पनि भारतले अफगानिस्तानसँग १०६ किलोमिटर लामो सीमा जोडिएको दाबी गर्दै छिमेकी बताउँदै आएको छ जबकि भारतले दाबा गरेको क्षेत्र पाकिस्तानअधिकृत कश्मीर (बक्खान करिडोर) मा पर्छ। अप्रिल २०१९ मा अफगानिस्तानमा राष्ट्रपतिको निर्वाचन हुँदैछ। पूर्व राष्ट्रपति हमिद कारजाईलाई पाकिस्तानीहरू भारतपरस्त भन्थे। वर्तमान राष्ट्रपति असरफ घानीले तालिवानसँग शान्तिवार्ता चलिरहेको पृष्ठभूमिमा भारतलाई विश्वासमा लिएरै अघि बढ्ने कूटनीति अवलम्बन गरेका छन्। मोदीले पनि अफगानिस्तानलाई भारतको रणनीतिक साझेदार र महत्वपूर्ण छिमेकीको संज्ञा दिएका छन्। उता पाकिस्तानी सञ्चारमाध्यमले घानी पाकिस्तान कित्ता छाडेर भारततिर ढल्किएको आरोप लगाउन थालेका छन्। माल्दिभ्स र श्रीलंकासँगको भारतको सम्बन्ध गियरमा भन्दा पनि नटिकल माइल (जलसीमा भएकाले) मा कुदिरहेको छ। माल्दिभ्समा सेप्टेम्बर २०१८ मा राष्ट्रपति पदका लागि सम्पन्न निर्वाचनमा भारतपरस्त मानिने मोहम्मद सोलिह विजयी भएपछि भारतले सन्तोषको सास फेरेको छ जबकि यसअघिका राष्ट्रपति अब्दुल्ला यामिन चीनसमर्थक मानिन्थे। राष्ट्रपति सोलिहको शपथ ग्रहण समारोहमा सामेल भई खुसीयाली मनाउन भारतीय प्रधानमन्त्री मोदी नोभेम्बर १७ का दिन माल्दिभ्स पुगेका थिए। भारतले माल्दिभ्सलाई हिन्द महासागर छिमेकीको रूपमा महत्वपूर्ण साझेदार मान्दै आएको छ। श्रीलंकाको चर्चा गर्र्दा चीनपरस्त भनेर चिनिने महिन्दा राजपाक्षेलाई सन् २०१५ को राष्ट्रपति निर्वाचनमा हराउन भारत लागेको आरोप राजपाक्षेले लगाएका थिए। राष्ट्रपति चुनावअघि भारतीय जासुसी संस्था र का कोलम्बोस्थित स्टेसन प्रमुखलाई राजपाक्षे सरकारले एक्सपेल गरेको समाचार छापाहरूमा आएको थियो। यद्यपि भारतले उक्त समाचारको खण्डन गर्दै नियमित प्रक्रियाअन्तर्गत सरुवा गरिएको भने पनि राजपाक्षेलाई चुनाव हराउन षड्यन्त्ररत रहेका कारण श्रीलंकास्थित र प्रमुखलाई धपाइएको भनाइ राजपाक्षे समर्थकहरूको छ। मैत्रीपाला सिरिसेना राष्ट्रपति र रनिल विक्रमसिंघे प्रधानमन्त्री निर्वाचित भएपछि राहतको सास फेरेको भारतको खुसी धेरै दिन टिक्न सकेन। श्रीलंकाको दक्षिणी तटमा अवस्थित सामरिक महत्वको हम्बनटोटा बन्दरगाह सन् २०१७ को डिसेम्बरमा चिनियाँ कम्पनीलाई ९९ वर्षका लागि लिजमा दिएपछि भारत नराम्रोसँग झस्कियो। पछिल्लो दशकमा ऋणमा चुर्लुम्म डुबाऊ र आफ्नो बनाऊ भन्ने सूत्र अवलम्बन गरेको चीनसँग श्रीलंकाले राजपाक्षेको कार्यकालमा अथाह ऋण लिएको थियो। आसामी श्रीलंकाले साहु चीनलाई आफ्नो महत्वपूर्ण बन्दरगाह लिजमा दिएर ऋण घटाउनुपर्ने बाध्यता बताएको थियो। प्रधानमन्त्री निर्वाचित भएपछि विक्रमसिंघेले श्रीलंका, चीन वा भारत कुनै पनि परस्त नभएको बताए पनि कतिपय उनलाई भारतपरस्त भन्थे। २०१८ को अक्टोबर १८ मा तीनदिने भ्रमणमा विक्रमसिंघे भारत आउँदा हाम्रो हृदयमा श्रीलंकाका लागि विशेष स्थान छ भन्दै मोदीले स्वागत गरेका थिए। भनिन्छ, हम्बनटोटा बन्दरगाहमा चीनले कब्जा जमाएपछि त्यहाँको अन्तर्राष्ट्रिय विमानस्थल सञ्चालनमा भारतले रुचि देखाएको थियो। विक्रमसिंघे भारतबाट फर्केको ६ दिन बित्न नपाउँदै अर्थात् २६ अक्टोबरमा उनी राष्ट्रपति सिरिसेनाद्वारा अस्वाभाविक तवरमा अपदस्थ मात्र गरिएन, चीनपरस्त पूर्वराष्ट्रपति राजपाक्षे प्रधानमन्त्री नियुक्त गरिए। श्रीलंकामा अर्बांै डलर लगानी गरेको चीनले कोलम्बोस्थित चिनियाँ राजदूत पठाएर राजपाक्षेलाई बधाई दिन हतार गरेपछि चिनियाँ मिसन प्रस्ट भयो। चीनको काँध चढेर राष्ट्रपति सिरिसेनाले राजपाक्षे नामक मटयाङ्ग्रालाई गुलेलीमा राखी हिर्काएपछि अहिले श्रीलंकाको संसद् रक्ताम्मे भएको छ। यद्यपि श्रीलंकाको संसद्ले राजपाक्षेलाई अपदस्थ गरिसकेको छ। चीनको काँध चढेर राष्ट्रपति सिरिसेनाले राजपाक्षे नामक मटयाङ्ग्रालाई गुलेलीमा राखी हिर्काएपछि अहिले श्रीलंकाको संसद् रक्ताम्मे भएको छ। बंगलादेशसँग अहिले भारतको सम्बन्ध दोस्रो गियरमा कुदिरहेको देखिन्छ। पूर्वप्रधानमन्त्री खलिदा जियाको कार्यकालमा बंगलादेशमा भारतविरोधी भावना उच्च भएको निष्कर्ष थियो। भारतपरस्त छविकी शेख हसिना वाजेदको प्रधानमन्त्री पदमा पुनरागमन भएपछि भारत ढुक्क देखिन्छ। सन् २०१८ को मे महिनामा पश्चिम बंगालस्थित शान्ति निकेतन विश्व भारतीय विश्वविद्यालयको दीक्षान्त समारोमा भाग लिन हसिना भारत आएको बेला मोदीले विगत केही वर्षबाट भारत बंगलादेश सम्बन्धको सोनार (सुनौलो) अध्याय लेखिँदै गएको बताएका थिए। त्यति मात्र होइन, सन् २०१८ मा ब्रिटिस सांसद लर्ड एलेक्स कार्लीलाई भारतभूमिबाट धपाउनुको मूल कारण पनि बंगलादेश सरकारसँग भारतको घनिष्टता नै हो। भ्रष्टाचारको अभियोगमा दोषी ठहरिई हाल कारागारमा रहेकी बंगलादेशकी पूर्व प्रधानमन्त्री खलिदा जियाका वकिल हुन एलेक्स कार्ली। खलिदाको पक्षमा दिल्लीमा पत्रकार सम्मेलन र लबिङ गर्ने उद्देश्यले आएका कार्लीलाई मोदी सरकारले दिल्लीस्थित इन्दिरा गान्धी अन्तर्राष्ट्रिय हवाई अड्डाबाट बाहिर निस्कनसम्म नदिई डिपोर्ट गर्यो। भारतको भुटानसँगको सम्बन्ध तेस्रो गियरमा कुदिरहेको देखिन्छ। सन् २०१२ को जुनमा ब्राजिलको रियोमा भुटानका तत्कालीन प्रधानमन्त्री जिग्मे थिन्लेले चीनका तत्कालीन प्रधानमन्त्री वेन जियाबाओसँग भेटघाट गरेपछि भुटानले चीनसँग कूटनीतिक सम्बन्ध राख्न खोजेको शंका गर्दै भारत अति रिसाएको थियो। सन् २०१३ मा भुटानमा भएको निर्वाचनअघि भारतले ग्यास र मट्टीतेलमा दिँदै आएको अनुदान रोकेको प्रकरणलाई भारतले भुटानमाथि लगाएको नाकाबन्दीको रूपमा हेरिन्छ। यो निर्वाचनमा चीनपरस्त थिन्लेको पार्टी नराम्ररी पराजित भयो र भारतपरस्त छिरिङ तोब्गे प्रधानमन्त्री बन्न पुगे। छिमेकी पहिला भन्ने नारा घन्काउँदै मोदीले आफ्नो पहिलो विदेश भ्रमण सन् २०१४ जुनमा भुटानबाट सुरु गरेका थिए। मजबुत र समृद्ध भारत नै छिमेकीको हितमा हुनेछ छिमेकीलाई पहिलो उपदेश थियो मोदीको। २०१७ मा भुटानको डोक्लाममा ७२ दिनसम्म चिनियाँ र भारतीय सैनिक आम्ने साम्ने हुँदा भुटानी प्रधानमन्त्री तोब्गे भारतप्रति उदार ठहरिए। तर अक्टोबर २०१८ मा भुटानमा सम्पन्न निर्वाचनमा तोब्गे बढारिए। उनको दल पहिलो चरणको निर्वाचनमै बाहिरियो। चिकित्सक पृष्ठभूमिका लोटे छिरिङ अहिले भुटानका प्रधानमन्त्री छन्। तोब्गेको पराजयको पीडा भारतलाई छ तर लोटे भारत वा चीनपरस्त भनेर चिनिएका छैनन्। त्यसैले पनि हुनुपर्छ अनुदानबाट अनुगृहित गर्ने कूटनीतिलाई भारतले तीव्र बनाएको छ। सन् २०१९ बाट सुरु हुने भुटानको पञ्चवर्षीय योजनामा ४५ अर्ब भारु आर्थिक सहयोग पुर्याउने भारतले घोषणा गरेको छ, जुन भुटानले हासिल गर्ने बाह्य सहयोगको ६८ प्रतिशत हो। मोदी कूटनीतिको दोस्रो मन्त्र एक्ट इस्ट भनेको पुरानो लुक इस्ट भन्ने नारालाई नयाँ जामा लगाइएको हो। सन् १९९१ मा तत्कालीन प्रधानमन्त्री पीभी नरसिंह रावले अघि सारेको पूर्व हेर भन्ने नीतिलाई त्यसपछिका प्रधानमन्त्रीहरूले पनि निरन्तरता दिएका थिए भने मोदीले उक्त नाराको नवीकरण गर्दै पूर्वमा काम गर भन्ने बनाए। पूर्वको ढोकाको रूपमा म्यानमार अर्थात् बर्मासँग भारतको सम्बन्ध न न्यानो न त चिसो छ। चिसो यसकारण छैन किनकि चीनपरस्त सैनिक जुन्टाभन्दा भारतमै अध्ययन गरेकी आङ सान सूचीको सत्तारोहण भारतका लागि आरामदायी छ। न्यानो यसकारण छैन किनकि बर्मा र चीनबीचको घनिष्टता भारतलाई यसै पनि बिझाउँछ। रोहिङया नरसंहारका कारण पश्चिमबाट दुत्कार्न थालिएकी सूचीका लागि अर्को निर्वाचनपछि बर्मामा बस्नसक्ने स्थिति भएन भने सुरक्षित आश्रयस्थल भारत नै हुन सक्छ। छिमेक, पूर्व र हिन्द महासागर जताततै चीनको बढ्दो उपस्थितिलाई भारतले आफूविरुद्ध घेराबन्दीको रूपमा बुझ्ने गरेको छ। तटीय क्षेत्रहरूमा प्रभुत्व कायम गर्ने ध्याउन्नमा एकातिर चीनले अफ्रिकाको जिबौटीमा सैन्य अखडा स्थापित गरेको छ भने अर्कोतिर दक्षिण एसियाका श्रीलंका, माल्दिभ्स, बंगलादेशका बन्दरगाहहरूमा आँखा गाडेको छ। साथै पाकिस्तानको ग्वादरमा समेत पहुँच बनाएको छ। हिन्द महासागरमा चिनियाँ घेराबन्दीलाई काउन्टर गर्नेरोक्ने अभियानमा थप साझेदारीका लागि भारतीय रणनीति केन्द्रित छ। नेपाल सन्दर्भको चर्चा गर्दा अहिले नेपालभारत सम्बन्ध कुन गियरमा छ भन्ने न मोदीलाई थाहा छ न त ओलीलाई। विगतमा ओली र भारत कनेक्सन का जानकारहरू ओलीबारे टीकाटिप्पणी गर्दा काखमा राखेको प्राणीलाई लात्ताले हानेर खेद्न खोज्दा खाटमाथि बस्न पुगेको उखान सम्झन्छन्। २०७२ सालमा भारतले थोपरेको नाकाबन्दीका कारण ओली यसरी सत्ताको खाटमाथि बस्न पुगेका छन्, धेरै चलाउँदा उत्तर कार्ड खेलेर चिथोर्ने डर, नचलाउँदा खाटमा गजधम्म बसिरहेको टुलुटुलु हेर्नुपर्ने अवस्था छ। यही त्रास र बाध्यताका कारण फकाउँदै र फुस्ल्याउँदै चिप्ल्याउने रणनीति भारतले अवलम्बन गरेको देखिन्छ। नेपालको वामपन्थी सरकारले मोदीलाई कहिले तीर्थयात्रीको रूपमा बोलाउँछ कहिले जन्तीका रूपमा। मंसिरमा जनकपुरमा हुने रामसीता विवाह उत्सवमा मोदीकै प्रतिनिधि झैं उत्तर प्रदेशका मुख्यमन्त्री योगी आदित्यनाथ कमण्डलुसहित जन्ती भएर आउने खबर सार्वजनिक भएको छ। अयोध्यामा बारुद ओछ्याई आदित्यनाथ जन्ती भएर नेपाल आउन लागेका हुन् वा मलामी ओसार्न वा पूर्वराजा ज्ञानेन्द्रलाई बेहुलो बनाउन ? ओली सरकारलाई कुनै चिन्ता छैन। होस् पनि किन ? महामहिम ओली जसले गणतन्त्र र त्यसका अभियन्ताहरूलाई जनआन्दोलनको महत्वपूर्ण कालखण्डमा सत्तोसराप गरेका थिए। सन् २०१९ मा भारतमा हुने लोकसभा निर्वाचनको सँघारमा नेपालको ओली नेतृत्वको संघीय र गद्दी नेतृत्वको दुई नम्बर प्रदेश सरकारलाई मोदी संयन्त्रले कहिले आफ्नो तालमा सिक्वेन्स मिलाउन त कहिले आदित्यनाथसँग जोडी मिलाउन तासको जोकरलाई जस्तो प्रयोग गरिरहेको छ। त्यसैले हुनसक्छ भारतीय कांग्रेस (आई) ले नेपालको सरकार भाजपासँग ज्यादै लहसिएको गुनासो पोखिसकेको छ। चीन र भारतको छाया दक्षिण एसियामा विस्तारित हुँदो छ। त्यस्तो छायाले निर्वाचनमै प्रभाव पार्नुका अतिरिक्त चीन वा भारतको कोपभाजनमा परे जतिबेला पनि राजनीतिक दुघर्टना हुनसक्ने र लोकतान्त्रिक मूल्य धरापमा पर्न सक्ने खतरा बढ्दो छ।"
मुख्यमन्त्री लालबाबुलाई मौका,"पहिला नेपाललाई विखण्डनको अगतिबाट रोक्नुपर्यो। नेपाली एकताको सन्देश दिनुपर्यो नेपालमा सबैलाई दैवले सुनौलो मौका दिने गरेको छ। राजनीतिमा लागेकाले झन् विशेष मौका पाउने गरेका छन्। यस्तो मौका पाउने भाग्यमानी बने गिरिजाप्रसाद कोइराला, पुष्पकमल दाहाल, शेरबहादुर देउवा र पूर्वराजा ज्ञानेन्द्र। तर कसैले पनि मौकाको सदुपयोग गरेनन्। अहिले पनि उनीहरूले गरिरहेका छैनन्। केपी ओलीले त झन् ठूलो मौका पाएका छन् तर उनी पनि त्यसै सेलाएर जाँदै छन्। यिनीहरू त केन्द्रका राजनीतिक खेलाडी ठहरिए। तर नेपालमा लड्दै पड्दै संघीयता लागू भएपछि केही प्रादेशिक नेताहरूका अगाडि राम्रो मौका आएको देखिन्छ। त्यसमध्ये एउटा हो प्रदेश २ का मुख्यमन्त्री मोहम्मद लालबाबु राउत। लड्खडाउँदो संघीयता लागू नहुँदासम्म हामीले उनको नाउँ सुनेका पनि थिएनौं। तर संघीयताअन्तर्गत के प्रदेश २ का मुख्यमन्त्रीमा नियुक्ति भएका थिए, उनको नाम जबर्जस्त किसिमले सुनिन थालियो। भारतका प्रधानमन्त्री नरेन्द्र मोदीको जब जनकपुरमा भ्रमण भएको थियो, त्यो बेलादेखि उनी राष्ट्रिय व्यक्तित्वबाट अन्तर्राष्ट्रिय व्यक्तित्व हुन पुगे। मोदीको उपस्थितिमा नेपालको संविधान अझ चित्त बुझेको छैन त्यसैले त्यसमा संशोधन हुनुपर्छ भनेर विवादमा फसे। हुन त राजनीतिमा अलि विवादित नभएसम्म मानिसहरूले नाम पनि थाहा पाउँदैनन्। त्यसैले उनको भनाइ नौलो र प्रभावकारी नभए पनि उनको नाम भने सबैले थाहा पाए। उनले प्रादेशिक प्रहरी खडा गर्ने विधेयक पास गरेर अर्को विवादित कदम उठाए। त्यस कदमलाई नेकपाका अर्धअध्यक्ष पुष्पकमल दाहालले ओभरटेक नगर्नुस् दुर्घटना हुन्छ भने। यसबाट पनि लालबाबु विवादित भए। संघीयता चाहिएको नै प्रदेश २ लाई हो। त्यसैले त्यहाँबाट खिचिलो कदम उठाइनु र खिचिलो कुरा सुनिनु अस्वाभाविक होइन। तर जब म्हः पूजा याने नयाँ वर्षको चाडमा लालबाबुको उपस्थिति देखियो, त्यसलाई धेरै मानिसहरूले रुचाए। राष्ट्रिय एकताको भावना प्रस्फुटन भएको माने। यस घटनालाई सामाजिक सञ्जालमा धेरैले सराहना गरे। यसबाट उनले एउटा कुरा बुझ्नुपर्ने हो। नेपाललाई टुक्र्याउने, समाजलाई विभक्त गर्ने, जातजातिको द्वन्द्वको चर्चा गर्ने, भौगोलिक भिन्नतालाई चर्काउने खालका नारा, सिद्धान्त, नीति, कार्यक्रम यति धेरै गरियो कि कहीं कसैले राष्ट्रिय एकतालाई जगाउने, सामाजिक सहिष्णुतालाई अघि बढाउने र मेलजोल गरी बस्ने खालका घटना या अभिव्यक्ति कतै देखियो सुनियो भने मानिसहरू दंग पर्छन्। छठ पर्व मधेसी मात्र होइन, पहाडीहरूले पनि मनाउन थाले भन्ने ठूलो समाचार नै बन्यो। किनभने त्यसबाट भावनात्मक राष्ट्रिय एकता र समझदारी प्रस्फुटन भएको देखियो। दीर्घकालीन सोचाइमा नेपाल एकत्रित र एकताबद्ध भएर बसेको नै सबैका लागि राम्रो हुन्छ। त्यो लक्षतिर लाग्नु बुद्धिमानी नै ठहर्छ। यसका लागि जसले प्रयत्न गर्छ उसले यसको श्रेय नपाउने कुरै छैन। आज लालबाबु मधेसी नेताका रूपमा चिनिन्छन्। उनी एउटा प्रदेशको नेता भनेर चिनिन्छन्। नेपालमा बसोवास गर्ने अनेकथरीका समुदायमध्ये एउटा समुदायको नेता भनेर चिनिन्छन्। त्यही पहिचानअनुसार उनले बोल्ने गरे, काम गर्ने गरे र व्यवहार गर्ने गरे त्यही घेरामा सीमित रहनेछन्। उनी पनि अरू दहीच्युरे नेताजस्तो भएर बस्नेछन्। आज नेपालमा नेतृत्वको ठूलो कमी छ। नेपालीहरू गायक शिशिर योगीले भनेजस्तै एउटा मान्छेको खोजी गर्दै छन्। एउटा नयाँ पुस्ताका नेताको चाहना राख्दै छन्। कम्युनिस्ट नेता कम्युनिस्ट पार्टीको मात्र नेता भए। कांग्रेसी नेता कांग्रेस पार्टीको मात्र नेता भए। त्यसैगरी अरू पार्टीका नेताहरू आआफ्नै दल या समुदाय या भौगोलिक भागको मात्र नेता हुन पुगे। नेपाली जनताले खोजेको नेपाली नेता हो। समस्त नेपाललाई ओगट्न सक्ने, सबै नेपालीलाई समेट्न सक्ने र नेपालीका लागि नेपाल बचाएर राखिदिन सक्ने मानिस याने नेता खोजेको हो। त्यो नेता पहाडी, मधेसी, दलित या कुनै धर्मको जो पनि हुन सक्छ। कुनै पनि समुदाय, जातजाति, भेषभूषाको हुन सक्छ। नेपालीहरू यी सबै दूराग्रहबाट माथि उठिसकेका छन्। नउठेका त नेता भनाउँदा मात्र हुन्। त्यसैले यो मागको पूर्ति गर्न सकिन्छ कि भनेर लालबाबुले विचार गर्नुपर्ने हो। यो आकांक्षा राख्ने हो भने सबभन्दा पहिला नेपाललाई विखण्डनको अगतिबाट रोक्नुपर्यो। नेपाली एकताको सन्देश दिनुपर्यो। नेपालको स्वतन्त्रतालाई सबभन्दा ठूलो खतरा भारतीय आप्रवासीबाट भएको कुरा धेरैले खुलासा गरेका छन्। धेरैले त्यसमा विश्वास पनि गरेका छन्। नेपालका रैथाने मधेसीहरू रैथानेजस्तै नेपाली हुन्। यसमा कसैले मतभेद जनाएको छैन। नेपाली मधेसीहरूले अरू नेपालीले पाएसरह सुविधा पाउनुपर्छ भन्नेमा कुनै मतभेद छैन। नेपाल र भारतको खुला सिमानाबाट जति नेपाली मधेसीहरूले दुःख पाएका छन् र नोक्सान भोगिरहेका छन्, त्यति अरू पहाडी नेपालीले भोग्नुपरेको छैन। संसारका कुनै दुई सार्वभौम मुलुकबीचमा यस्तो खुला सिमाना भएको थाहा छैन। यसैको सहाराबाट भारतीय आप्रवासीहरू ठूलो संख्यामा नेपाल आउन थालेको सर्वविदितै छ। भारतमा बसेका रैथाने नेपालीहरूले पनि नेपालबाट जाने नयाँ श्रमजीवीको कारण कैयन् सुविधाबाट वञ्चित हुनुपरेको छ। आखिर खुला सीमा राख्नुपर्ने कुनै बाध्यता पनि छैन। न कुनै सन्धि, न कुनै सम्झौता, न कुनै समझदारीमा यसको उल्लेख भएको छ। भारतले आफ्नो किसिमले आफ्नो सुरक्षाको आवश्यकताअनुसार सीमा नियन्त्रण गर्दै आएको छ। त्यसैगरी नेपालले पनि गर्न सक्छ। तर नेपाल सरकारले यसमा कुनै पनि पहल देखाएको छैन। उनीहरूले कुनै चासो लिएको छैन। यसमा लालबाबुजस्तो मुख्यमन्त्रीले चासो देखाउने र खुला सिमानामा कुनै नियमन गरे भने उनी नेपालको सर्वमान्य नेता हुनेछन्। भारतीय सरकार र नेपालको केन्द्रीय सरकारले कुनै प्रकारको दबाब दिए भने नेपाली जनताले प्रतिकार गर्ने छन्। नेपाली राजनीतिमा मात्र होइन, नेपाली इतिहासमै एउटा नौलो घटना हुनेछ। सारा नेपाली जनताको नेता हुने यो एउटा सुनौला मौका हो। मधेसलाई स्वतन्त्र बनाउँछु भनेर सीके राउत उफ्रँदै छन् तर नेपाललाई विखण्डन गर्ने काममा भारतको समर्थन नभएको समाचार बाहिर आएको छ। त्यसैले सीके राउतको आन्दोलनमा शिथिलता आउने भनिएको छ। सीके राउतले के गर्छ भन्नुभन्दा नेपालको विखण्डनको असर भारतमा नपरी छाड्दैन। त्यस्तो दुर्घटना भारतका लागि असह्य हुन्छ। दीर्घकालीन सोचाइमा नेपाल एकत्रित र एकताबद्ध भएर बसेको नै सबैका लागि राम्रो हुन्छ। त्यो लक्षतिर लाग्नु बुद्धिमानी नै ठहर्छ। यसका लागि जसले प्रयत्न गर्छ उसले यसको श्रेय नपाउने कुरै छैन। अहिलेसम्म मधेसका नेता तथा बुद्धिजीवीहरूको गुनासो पहाडीहरूले मधेसीको शोषण गरे भन्ने छ। त्यही शोषणबाट मुक्ति पाउन संघीयता चाहिएको भन्ने पनि बुझाइ छ। तर मधेसकै मानिस नेपालको नेतृत्वमा पुगे भने यो गुनासो रहने छैन। लालबाबुलाई यो एउटा नयाँ बाटो खुला छ। हिँड्नु नहिँड्नु उनकै इच्छा र निर्णय हो।"
समृद्धिको संकथन,"१० वर्षअघि जसरी नयाँ नेपाल को राजनीतिक संकथनले बजार तताएको थियो, त्यसैगरी अहिले समृद्धि को संकथनले राजनीतिक बजार रापिलो छ। अहिले चोक, गल्ली चिया पसल, पुस्तक पसल, सरकारी अड्डादेखि गाउँघरका चौतारी हुँदै विश्वविद्यालय र मन्त्रालयसम्म विकास र समृद्धिकै पैरवी चलेको छ। झन् दुईतिहाइ बहुमतको सरकार बनेपछि त समृद्धिका लयात्मक र काव्यात्मक प्रस्तुतिको ग्रन्थ नै बनिसकेको छ। विकास र समृद्धिका कुरा अब छरपस्टै भए, त्यसैले आवरणमा अब यसको व्याख्या जरुरी देखिएन। तर यसको अन्तरवस्तु भने अझै पनि स्पष्ट हुन सकेको छैन। जब समृद्धिको अन्तरवस्तुको कुरा आउँछ कस्तो समृद्धि ? कसका लागि समृद्धि भन्ने प्रश्नको पनि सँगसँगै उदय हुन्छ। नागरिकले समृद्धिको अन्तरवस्तु खोज्दै गर्दा सरकार भने रेल, पानीजहाज, गोबरग्याँस अनि बिजुली बसलाई समृद्धिको मानक बनाउँदै छ। तर ती मूलतः भौतिक विकासका कुरा मात्र हुन्। समृद्धि केवल बाहिरी आवरणमा देखिने भौतिक उपलब्धि मात्र होइन, यो व्यक्तिमा अन्तरनिहित सिर्जनशील क्षमताको प्रस्फुटन र त्यसको बजारीकरण पनि हो। थोरै समय र स्रोतको लगानीबाटै व्यक्तिले आफ्ना आवश्यकता पूरा गर्न सक्नु समृद्धि हो। त्यसैले भौतिक विकाससँगै सामाजिक विकास, आत्मिक विकास, समावेशी विकास, वातावरणीय सन्तुलन र व्यक्तिगत खुसी नै समृद्धिका विषयवस्तु हुन्। विकास भनेको अपेक्षित दिशातर्फको सकारात्मक परिवर्तन हो। त्यस्तै कुनै पनि निश्चित भौगोलिक एकाइ वा देशको कुल उत्पादन र उपभोगमा हुने वृद्धिले आर्थिक वृद्धिलाई जनाउँछ। जब त्यस्तो आर्थिक वृद्धिले समाजको अर्थराजनीतिक अवयवहरूलाई चलायमान गराउँछ, त्यो विकास हो। त्यसैले विकास एउटा परिवर्तनतर्फको गतिशील प्रक्रिया हो, जहाँ समाज या देशको अर्थसामाजिक परिवर्तन सम्बोधित हुन्छ। र, विकासले समाजलाई व्यवस्थित बनाउँदै त्यहाँका मानिसलाई उन्नतितर्फ डोर्याउँछ। यद्यपि हामीले विकासलाई जसरी ग्रहण गरेका छौं, त्यो भाष्यले सम्पूर्णतालाई भन्दा पनि अंशलाई अंगीकार गरेको छ। हाम्रो विकासको भाष्यले समाजको संरचनागत परिवर्तन र आम मानिसको दैनिकी फेर्ने कुरा गर्दैन, किन्तु यसले केही पूर्वाधारजन्य क्षेत्रहरूको स्थापना र भौतिक संरचनाहरूको निर्माणलाई संकेत गर्छ। बाटो, पुलपुलेसा, एयरपोर्ट, जलविद्युत्, ठूलाठूला भवन इत्यादि बन्नु र त्यहाँ देखिएको झिलिमिली चकाचौधको अवस्थालाई हामीले विकासको रूपमा ग्रहण गरेका छौं। अनि यो विकास आउन राज्य वा दाताहरूले निकै लगानी गरेका हुन्छन्। हामीले कसैको सहयोगमा मात्र यस्तो विकास हासिल गर्न सक्छौं। हो, विकास सन्दर्भमा हामीले निर्माण गरेको धारणा यस्तै छ। अनि विकाससम्बन्धी हाम्रो ज्ञानको सीमा पनि यही हो। जब विकासलाई एक बहुआयामिक उन्नतिका रूपमा लिइन्छ, तब त्यहाँ विचार, संस्कृति र संस्कारको विनिमयको कुरा आउँछ। समाजमा यस्तो बहुआयामिक पक्षहरूको विनिमय दर जति छिटो हुन्छ, त्यति नै विकास प्रक्रियाले गति लिन्छ। तर विगत हेर्दा, हामी यो विनिमय प्रक्रियामा निकै सुस्त भयौं। परिणामतः हाम्रो विकास प्रक्रियाले पनि गति लिन सकेन। सामाजिक अनुसन्धाता डोरबहादुर बिष्टले झन्डै साँढे दुई दशकअगाडि नै यो विनिमय प्रक्रियाको वाधक पहिचान गरिसकेका थिए। उनले हाम्रो सामाजिक तथा आर्थिक संरचनाभित्र रहेका सामन्तवादी सांस्कृतिक तथा सामाजिक व्यवहारलाई विकासको वाधक ठानेका थिए। तर, हामीले यो निष्कर्षलाई कहिल्यै स्वीकार गरेनौं। हामीले विकासलाई एक नियमित र गतिशील बहुआयामिक विनिमय प्रक्रिया कहिल्यै ठानेनौं। हामीले विकासलाई त कसैले दिनेदिएको उपहारजस्तो ठान्यौं। र, त्यसैअनुसार व्यवहार पनि देखायौं। त्यसैले इतिहासदेखि अहिलेसम्म हामी विकास मागिरहेका छौं। विकासले आम नागरिकको दैनिकी फेर्नुपर्ने, उनीहरूको जीवन सहज बनाउनुपर्ने, उनीहरूको आयस्तर बढ्नुपर्ने, उनीहरूको जीवनस्तर उकासिनुपर्ने, उनीहरूले सहजै रोजगार पाउनुपर्ने, कम समय र स्रोतमा आफ्ना आवश्यकता पूरा गर्नुपर्ने यी यावत् पक्षहरू हामीले बिर्सिएका छौं। त्यसैले हाम्रो विकास भँडुवा विकासमा परिणत भएको छ। अब यसलाई सही दिशामा ल्याउन सचेत पहल आवश्यक छ। यो त भयो विकासका कुरा। अब अलिकति समृद्धिका कुरा गरौं। समृद्धि अहिले सबैको प्रिय शब्द बनेको छ। तर, समृद्धिको अन्तरवस्तु खुट्याउन सकिएको छैन। सरकारले देखाएको समृद्धिको खाकामा आवरण त छ, तर अन्तरवस्तु छैन। त्यसैले समृद्धिको संकथन निर्माण गर्दै गर्दा यसका बाह्य र आन्तरिक पक्षहरूलाई आत्मसात गर्न जरुरी हुन्छ। विकास र समृद्धिको प्रक्रिया कुनै निश्चित समयसीमाका लागि होइन, यो पुस्तौंपुस्तासम्म टिक्ने हुनुपर्छ। स्रोत र साधनको उपयोग सन्तान दरसन्तानले पनि गर्न पाउनुपर्छ। समृद्धिको पहिलो अन्तरवस्तु हो पर्याप्त भौतिक पूर्वाधारको निर्माण, उत्पादन र उपभोग। भौतिक पूर्वाधार समृद्धिको हार्डवेयर हो। पर्याप्त मात्रामा पूर्वाधारको विकासले नै उत्पादन र उपभोगको अभिवृद्धि सुनिश्चितता गर्छ। पूर्वाधारको अवस्थाले नै पुँजी निर्माणको गति निर्धारण गर्छ। पुँजी निर्माण प्रक्रियाले अर्थतन्त्रको आयतन निर्धारण गर्छ। अर्थतन्त्रको आयतनले विकास र समृद्धिको स्तर निर्धारण हुन्छ। त्यसैले समृद्धिका लागि पूर्वाधार अनि उत्पादन र उपभोगमा बढोत्तरी अनिवार्य आवश्यकता हो। दोस्रो अन्तरवस्तु हो उत्पादनको न्यायोचित वितरण। भौतिक विकास र उत्पादनले मात्र समृद्धिको अवस्थामा पुग्न सकिँदैन। समृद्धि हासिल गर्न राज्य कल्याणकारी पनि हुनुपर्छ। प्रत्येक नागरिकलाई सम्मानपूर्वक बाँच्ने अवस्था सिर्जना गरिदिनु राज्यको दायित्व हो। किनकि समाजमा सबै सबल र सक्षम हुँदैनन्। कसैले राज्यलाई दिन्छन् त कोही राज्यमै आ िश्रत पनि हुन सक्छन्। असहाय, वृद्धवृद्धा र केटाकेटीलाई राज्यले यथोचित सम्मानसहित हेर्नुपर्ने हुन्छ। यसका लागि राज्यको धनको न्यायोचित वितरण हुनुपर्छ। तेस्रो पक्ष हो स्रोत साधनको सुनिश्चितता र पर्यावरणीय दिगोपना। निश्चित रूपमा विकास र समृद्धि प्रक्रिया कुनै निश्चित समयसीमाका लागि होइन। यो पुस्तौंपुस्तासम्म टिक्ने हुनुपर्छ। स्रोत र साधनको उपयोग सन्तान दरसन्तानले पनि गर्न पाउनुपर्छ। यसर्थ, यो एक अनवरत रूपमा चल्ने प्रक्रिया हो। हामीसँग भएका स्रोतसाधन सीमित छन्, हुन्छन्। त्यसैले स्रोतसाधनको संरक्षणसहितको उपयोगले मात्रै दिगोपनाको सुनिश्चितता गर्दछ। अहिले हामीसँग भएको प्राकृतिक तथा मानवीय स्रोतसाधनको उपयोग भएकै छैन। अनि हामी उपयोगबिनाको संरक्षणको कुरा गरिरहेका छौं, जुन आफैंमा अन्तरविरोधपूर्ण छ। डा हर्क गुरुङले आफ्नो आलेखमा स्रोतसाधनको उपयोगबिना त्यसको उचित संरक्षण हुन नसक्ने तर्क गर्दै लेखेका छन्, नेपालको वातावरणीय समस्या भनेको विकासको चापले होइन, विकासबाट बञ्चित भएर हो। त्यस्तै दिगोपनाले केवल वातावरणीय दिगोपनाको मात्र कुरा गर्दैन, यसले आर्थिक, सामाजिक, राजनीतिक एवं सांस्कृतिक तथा नीतिगत दिगोपनाको पनि सुनिश्चितता गरेको हुन्छ। जब विकास र समृद्धि प्रक्रियाले आम नागरिकको दैनिकीमा प्रभाव पार्छ, अर्थात् धेरैलाई समेट्छ त्यसले यसको गतिलाई बढाउनुका साथै दिगोपनाको सुनिश्चितता प्रदान गर्दछ। समृद्धिको चौथो अवयव हो मानवीय खुसी एवं सन्तुष्टि। निश्चय नै भौतिक विकासको अवस्थाले मात्र व्यक्तिमा खुसी आउँदैन। व्यक्ति खुसी र सन्तुष्ट हुन ऊ तनावरहित हुनुपर्छ। तनावरहित हुन सामूहिकतासहितको निजत्वको प्रवद्र्धन हुनुपर्छ। यो व्यक्तिको निजत्वसँग सम्बन्धित पक्ष हो। जब व्यक्तिले आफ्ना आवश्यकता सहजै आपूर्ति गर्ने हैसियत कायम गर्छ र समाजमा आफ्नो पहिचान स्थापित भएको महसुस गर्छ, निश्चय नै व्यक्ति खुसी र सन्तुष्ट हुन्छ। ब्रिटिस लेखक तथा राजनीतिकर्मी म्याट रिड्लेले पनि आफ्नो बहुचर्चित पुस्तक द र्यासनल अप्टिमिस्ट मा समृद्धिको यही पक्षलाई जोड दिएका छन्। उनले समृद्धिको नयाँ परिभाषास्वरूप कुनै पनि वस्तु या सेवा प्राप्त गर्दा हुने सहजतालाई नै समृद्धि भनेका छन्। उनको तर्क छ बेलायतमा आज कुनै व्यक्तिले एक घन्टा अध्ययनका लागि उज्यालो बत्ती प्राप्त गर्न औसत आधा सेकेन्डबराबरको समय काम गर्नुपर्छ, जसका लागि ७० वर्षअघि झन्डै आठ सेकेन्डबराबरको समय काम गर्नुपर्दथ्यो। ७० वर्षमा एक घन्टा अध्ययनका लागि उज्यालो प्राप्त गर्न काम गर्नुपर्ने समय ७५ सेकेन्डले घटेको छ। हो, यसरी बचत भएको समय नै विगत ७० वर्षको अवधिमा प्राप्त भएको समृद्धि हो। यसको सीधा अर्थ हो व्यक्तिको दैनिकीमा आउने सहजता नै समृद्धि हो। अर्थात् हरेक व्यक्तिले कति सहज ढंगबाट आफ्नो जीवनयापन गरेको छ ? आफ्ना आवश्यकता कति सहज पूरा गर्न सक्छ ? यी नै समृद्धिका सूचकांक हुन्। के हाम्रो समृद्धिको संकथनमा यस्ता सूचकांक समावेश भएका छन् ? फेरि पनि लेखक रिडले विचारहरूको सहवास (सेक्स अफ आइडियाज्) बाटै नयाँ विचारको जन्म हुने र त्यसले समृद्धि ल्याउने तर्क गर्छन्। जति धेरै विचारहरूको समागम हुन्छ त्यति नै विचारहरूको विनिमय हुन्छ र त्यसले नवीन चिजको जन्म दिन्छ। अमेरिका, बेलायत, सिंगापुर, मलेसिया र पछिल्लो समयको चीन र भारतको समृद्धिको यात्रा हेर्ने हो भने पक्कै पनि त्यहाँ धेरै विचार र विविधताबीचको समागमले नै समृद्धिको आधार तय भएको मान्न सकिन्छ। जसरी हामीले दैनिक जीवनमा प्रयोग गर्ने आधुनिक औजार निर्माणमा लाखौं मानिसहरूका विचार, मेहनत र लगनशीलता अन्तरघुलित छ, समृद्धिका लागि पनि त्यस्तै धेरै विविधताबीचको समागम आवश्यक हुन्छ। त्यसैले विविधताको अन्तरघुलन नै समृद्धिको आधार हो। अर्थात् विचार, ज्ञान, सीप, भाषा, संस्कृति, भेषभूषा, जीवन पद्धतिका विविध पाटाहरू नै समृद्धिका सफ्टवेयर हुन्। अब एकपटक सोचौं के हामीले निर्माण गरिरहेको समृद्धिको संकथनमा यी कुरा परेका छन् ? हामीले जसरी हिजो विकासको विकृत विम्ब निर्माण गर्यौं, त्यसैगरी अहिले समृद्धिको विम्ब त बनाउँदै छैनौं ? त्यसैले समृद्धिको संकथनमा यसका हार्डवेयर र सफ्टवेयरलाई गम्भीरतापूर्वक आत्मसात गर्न जरुरी छ। नत्र जसरी सात दसकको राजनीतिक यात्राले हाम्रो विकासलाई भँडुवा विकासमा परिणत गर्यो त्यसैगरी अबको केही वर्षभित्रै समृद्धिको पनि चीरहरण हुने निश्चित छ।"
रंगशाला बन्ने भएपछि स्थानीय उत्साही,"मार्सिवाङ (प्यूठान) : माण्डवी गाउँपालिका वडा नम्बर ३ स्थित नयाँगाउँ मार्सिवाङमा रहेको एक सय ५२ रोपनी खाली जमिनमा रंगशाला बन्ने भएको छ । यसअघि गाईबाख्रा चराउनका लागि प्रयोग गर्दै आइरहेको खाली जमिनमा विभिन्न खेल खेल्न मिल्ने गरी स्टेडियम बन्ने भएपछि स्थानीयवासी पनि उत्साहित देखिएका छन् । स्टेडियम निर्माणका लागि प्रदेश सरकार र गाउँपालिकाले रकमसमेत विनियोजना गरिसकेका छन् । माण्डवी गाउँपालिकाका प्रमुख प्रशासकीय अधिकृत नारायण पौडेलका अनुसार रंगशाला निर्माणका लागि प्रदेश नम्बर ५ सरकारले ३७ लाख र गाउँपालिकाले १० लाख रुपैयाँ विनियोजन गरिसकेको छ भने त्यसका लागि विस्तृत अध्ययन प्रतिवेदन (डीपीआर) पनि तयार भइसकेको छ । बजेट विनियोजन भइसकेको छ । रंगशालाको डीपीआर पनि तयार भइसकेको छ, प्रमुख प्रशासकीय पौडेलले भने, अब मात्रै स्टेडियम निर्माण प्रक्रिया सुरु हुन बाँकी छ । गाउँपालिका प्राविधिक शाखा प्रमुख सागर पण्डितका अनुसार रंगशाला निर्माणका लागि भ्याटबाहेक १७ करोड ६७ लाख २० हजार रुपैयाँ लागत इस्टिमेट गरिएको छ । सो रकममा भलिबल, क्रिकेट, ब्याडमिन्टन, टेबुलटेनिस, बाँस्केटबललगायत खेलहरू खेल्न मिल्ने स्टेडियमको निर्माण गर्ने उद्देश्य बनाइएको उनले बताए । जसमा चार हजार दर्शक क्षमताको प्यारापिट र खानेपानी सुविधाका लागि ओभरहेड ट्यांकको समेत निर्माण गरिने जनाइएको छ । स्टेडियम बन्ने निर्णयपछि स्थानीयवासीले खुसी व्यक्त गरेका छन् । खाली जमिन यत्तिकै खेर गइरहेको थियो, मार्सिवाङका स्थानीय प्रदीप भण्डारीले भने, रंगशाला बन्ने खबरले हामी सबै खुसी भएका छौं । रंगशाला निर्माण भएपछि यहाँका प्रतिभाले ठाउँ पाउने मात्रै हैन, नयाँ प्रतिभा जन्मने विश्वास लिएका छौं । यो स्थानमा निकै अघिबाट रंगशाला निर्माणको अभियान सुरु गरिए पनि आर्थिक अभावले पूरा हुन पाएको थिएन । स्थानीय निर्वाचनसँगै आएका जनप्रतिनिधिहरूको सक्रियतामा लामो समयअघिको योजना पूरा हुने सम्भावना देखिएको छ । गाउँपालिका अध्यक्ष श्रीधर रोकामगरले आगामी पाँच वर्षभित्र रंगशालाको निर्माण पूरा गरिसक्ने बताए । प्रदेश सरकार र पालिकाबाट बजेट विनियोजन गरिएको छ, उनले भने, गाउँपालिकाको गौरवको आयोजनाअन्तर्गत रंगशाला पनि हो । आगामी पाँच वर्षमा यो काम पूरा गरिसक्ने छौं । नमुना रंगशाला निर्माणपछि छिमेकी जिल्ला रोल्पाका खेलाडीलाई समेत फाइदा पुग्ने उनको विश्वास छ ।"
रमाउँदै बाल फुटबलर,"नेपालगन्ज : नेपालगन्जमा १२ वर्षीय आर्यान भट्टराईको सपना भविष्यमा सिभिल इन्जिनियर बन्नेछ । पाँच वर्षको उमेरदेखि फुटबल खेल्न थालेको बताउने उनी आपूलाई स्ट्राइगर भन्न रुचाउँछन् । भन्छन्, इन्जिनियर बन्न पनि फिजिकल फिटनेट त चाहिन्छ । त्यसका लागि फुटबल खेल्छु । उनका फुटबल आइडल लयोनल मेसी र नेमार हुन् । नेपालगन्ज मोडेल एकेडेमीमा कक्षा ७ का विद्यार्थी अनुप सापकोटा पनि मेसीका फ्यान हुन् । मेसीको खेल टेलिभिजनमा लाइभ हेर्न छुटाउँदिनँ । युट्युबमा पनि हेर्ने गरेको छु, उनले भने, मेसीको जस्तै फुटबलमा गोल हान्ने र पास दिने स्किल सिक्न चाहन्छु । आठ वर्षका अभिषेक बोहोरा त किपर बन्न चाहन्छन् तर उनी नि मेसी कै फ्यान हुन् । कक्षा २ का विद्यार्थी बोहोराको फुटबलमा लगाव ठूलो छ । उनी गोल पोस्टमा बस्दा पनि मैदानको केन्द्रसम्म पुगेर बल हान्न भ्याउँछन् । गत शनिबार बिहान साढे ७ बजे नेपालगन्जको धम्बोझी मिनी फुटबल मैदानमा पुग्दा मेसी र विश्वचर्चित अन्य फुटबलरको फ्यान बताउने भट्टराई, सापकोटा, बोहोराजस्ता थुप्रै बाल फुटबलरहरू फुटबल सिकिरहेका थिए । बाक्लो हुस्सु लागेको थियो । चिसोले कँपाएको थियो । तर पनि एकाधबाहेक सबै हाफ पाइन्टमै फुटबल खेलिरहेका थिए । अधिकांशले आआफ्नै क्लबको जर्सी लगाएका देखिन्थे । बिदाको दिन अबेरसम्म सुत्ने बानी छोड्दै फुटबल खेल्न पुगेका थिए । मैदानमा भेटिएका थिए, सबैभन्दा कान्छा प्रशिक्षार्थी आठ वर्षका संवेग गैरे । भविष्यमा वैज्ञानिक बन्ने सपना सँगालेका गैरे अघिल्लो दिन मात्र किनेको नयाँ जर्सीमा र जुत्तामा वल्लो किनारदेखि पल्लो किनार छिचोल्दै रमाइरहेका थिए । अखिल नेपाल फुटबल संघ (एन्फा) बाँकेले नेपालगन्ज उपमहानगरपालिका१ धम्बोझीमा मिनी फुटबल एकेडेमी तयार गरेर बालबालिका रमाउने अवसर जुराएको छ । विशालचोकस्थित रामजानकी गोकुलेश्वर महादेव मन्दिरको २३ कट्ठा जग्गामा मिनी फुटबल मैदान निर्माण गरी फिफा ग्रासरुट फुटबल कार्यक्रमअन्तर्गत १० असोजदेखि एन्फाले बालबालिकालाई हप्ताको दुई दिन प्रशिक्षण दिइरहेको छ । ग्रासरुट फुटबल कार्यक्रमबाट पाएको पाँच लाख र थप त्यत्ति नै रकमको जोहो गरी एन्फाले झन्डै १० लाख खर्च गरेर मैदान तयार गरेको हो । उसले पाँच वर्षसम्म नियमित रूपमा बालखेलाडीलाई प्रशिक्षण दिने जनाएको छ । फुटबल प्रशिक्षण गराइरहेका छन्, रवीन्द्र श्रेष्ठले । श्रेष्ठ एन्फा बाँकेका महासचिव पनि हुन । उनी अहिले नियमित रूपमा ४० जनाको हाराहारीमा बालबालिका फुटबल सिक्न आइरहेको बताउँछन् । फुटबल सिक्ने चाहना धेरैमा छ । उनीहरूले चाँडै सिकेको कुरा आत्मसात् पनि गरेका छन् । भविष्यमा राम्रो खेलाडी बन्ने लक्षण धेरैमा छ, श्रेष्ठले प्रशिक्षणको अनुभव सुनाए, यति सानो उमेरमा पनि उनीहरूको टिमवर्क लाभलाग्दो छ । हामीले खेल्ने पूर्ण वातावरण दिएका हौं । कन्ट्रोलिङ र पासिङमा क्रमशः सुधार आइरहेको छ । सिक्न त अझैं समय लाग्छ । एकेडेमीमा सात वर्षदेखि १२ वर्षसम्मका बालबालिकालाई प्रशिक्षण दिइन्छ । विगतमा बिहान गरिने प्रशिक्षण मंसिरदेखि साँझ राखिएको हो । प्रशिक्षणका लागि १० जना स्वयम्सेवी प्रशिक्षक तयार छन् । बालबालिकाको संख्या वृद्धि भएमा सातै दिन प्रशिक्षण दिन सकिने एन्फा बाँके अध्यक्ष भोजराज शाही बताउँछन् । यो खेलाडी उत्पादन गर्ने फ्याक्ट्री हो । अब हजारौं खेलाडी उत्पादन हुन्छन्, शाहीले भने, यसको प्रभावकारिता हेरी जिल्लाका अन्य पाँचवटा ठाउँमा पनि यस्तै खेल मैदान निर्माण गरी प्रशिक्षण दिने हाम्रो लक्ष्य छ । उनले खेलका माध्यमबाट बालबालिकामा नैतिक शिक्षा सिकाउने र कुलतमा जानबाट रोक्ने पनि दाबी गरे । फुटबल प्रशिक्षणका लागि नेपालगन्ज उपमहानगरपालिकाको वडा नंं १ ले पनि सघाएको छ । मैदान भाडामा लिँदा वार्षिक रूपमा लाग्ने सम्पूर्ण भाडा वडाले नै बेहोर्ने भएको छ । यू१६ फुटबलका पूर्वराष्ट्रिय खेलाडीसमेत रहेका वडाध्यक्ष प्रमोद रिजाल भन्छन्, बालबालिका तहबाटै फुटबल खेलाडी उत्पादन गर्ने सोचका साथ सुरु भएको अभियानमा हामीले साथ दिएका हौं । हामी सक्दो सहयोग गछौं ।"
लालबन्दीमाथि बलराको सहज जित,"मलंगवा : सर्लाहीको मलंगवामा सर्लाही क्रिकेट संघले आयोजना गरेको दोश्रो मेयर कप क्रिकेट प्रतियोगिताको दोश्रो दिनको खेलमा बलरा नगरपालिकाले लालबन्दी नगरपालिकालाई ४ विकेटले पराजित गरेको छ। मलंगवाको जिल्ला खेलकुद विकास समितिको मैदानमा भएको खेलमा टस जितेर ब्याटिङ्ग गरेको लालबन्दी नगरपालिकाले निर्धारित २० ओभरमा ८९ रन बनाएका थिए। लालबन्दीको लागि इरफान अन्सारीले सर्वाधिक १८ रन बनाएका थिए। लालबन्दीलाई कम रनमै समेट्नका लागि बलराका रवि कुमारले ४ विकेट हात पारेका थिए। ९० रनको लक्ष्य पक्ष्याउनु मैदानमा आएका बलराले १९ दशमलव १ ओभरमा ६ विकेटको क्षतिमा लक्ष्य पूरा गरेका थिए। बलराका लागि मुकुल कुमारले सर्वाधिक १३ रन बनाएका थिए। खेलको म्यान अफ द म्याच बलराको सर्वाधिक विकेट लिने रविलाई प्रदान गरिएको छ। बुधवारको खेल लालबन्दी र मलंगवा ग्रीनको बीच हुने आयोजक कमिटीका सदस्य सिदार्थ यादवले जानकारी दिए। सोमवारदेखि भएको खेल मंसिर ११ गतेसम्म चल्ने छ। प्रतियोगिताको विजेतालाई नगद ५० हजार, कप, मेडल र प्रमाणपत्र दिइने आयोजकले जनाएको छ।"
"सन्दिपले पाकिस्तान सुपर लिग खेल्ने, ५० हजार डलर पारिश्रमिक","काठमाडौँ : नेपाली लेग स्पिनर सन्दीप लामिछानेले पाकिस्तान सुपर लिग (पीएसएल) पनि खेल्ने पक्का भएको छ । लामिछाने पाकिस्तान सुपर लिगको अन्तिम छनोटका क्रममा लाहोर क्वालेन्डर टिममा अनुबन्धन भएका हुन् । पाकिस्तानको इस्लामाबादमा जारी खेलाडीहरुको अन्तिम अनुबन्धनमा विश्वभरका ३७१ क्रिकेटरलाई सहभागी गराइएको थियो । सुरुवाती सूचीमा परेका खेलाडीबाट अन्तिम सूची तयार गरिएको हो । नेपाली स्पिनर सन्दीप लामिछाने पाकिस्तान प्रिमियर लिगको गोल्डेन क्याटेगोरी र सोमपाल कामी सिल्भर क्याटेगोरीमा परेका थिए । फेब्रुअरी १७ देखि पाकिस्तान सुपर लिग (पीएसएल) सुरु हुँदैछ । अक्सनबाट छनोट भएका सन्दीप लामिछानेले ५० हजार डलर पारिश्रमिक पाउने पक्का भएको छ । सन्दीप छनोट भएको समाचारको विस्तृत विवरण आइसकेको छैन । सन्दीपले यसअघि आईपीएल, क्यारेबियन प्रिमियर लिग, क्यानेडियन लिग र अफगानिस्तान प्रिमियर लिग खेलिसकेका छन् । गत संकरणमा सन्दीप ड्राफ्टमा परेर पनि छनोट भएका थिएनन् ।"
"विमल फेरि ट्रायल दिन बेल्जियम जाने, च्यासल छाडे","काठमाडौँ : नेपाली राष्ट्रिय फुटबल टोलीका युवा स्ट्राइकर विमल घर्ती मगर व्यावसायिक फुटबलको ट्रायल दिन बेल्जियम जाने भएका छन् । छिट्टै बेल्जियम जान लागेका विमलले पल्सर सहिद स्मारक ए डिभिजन लिग खेलिरहेको च्यासल पनि छाडिसकेका छन् । विमल मंगलारदेखि नै च्यासलको प्रशिक्षणमा नआएको टोलीका प्रशिक्षक राजुकाजी शाक्यले बताए । विमलले आफू बेल्जियम जान लागेको भन्दै फुकुवा मागेकाले उनलाई स्वीकृति दिइएको क्लबले जनाएको छ । विमलले यसअघि पनि बेल्जियमको आरएससी एन्डरलेच्टबाट खेलेका थिए । उनले स्पेनको मार्बेला युनाइटेड क्लबमा पनि ट्रायल दिएका थिए । मार्बेलामा भने उनी असफल भएका थिए । विमललाई च्यासलले चाहेको बेला फुकुवा हुन पाउने सर्तमै अनुबन्ध गरेको थियो । विमलको अनुपस्थितिले पहिलो पटक ए डिभिजन लिग खेलिरहेको च्यासललाई केही गाह्रो पर्ने देखिएको छ । टोलीमा भर्खर मात्र स्ट्राइकर सन्तोष साहुखललाई अनुबन्ध गरेका छौँ । स्ट्राइकिङ लाइनमा अन्य विदेशी खेलाडी पनि राख्ने तयारी छ, प्रशिक्षक शाक्यले भने । च्यासल बी डिभिजनको विजेता बन्दै गत वर्ष ए डिभिजनका उक्लिएको हो । च्यासलले लिगमा दुई खेल खेलेको छ । च्यासलले आफ्नो पहिलो खेलमा मच्छिन्द्रसँग गोलरहित बराबरी खेलेको थियो । दोस्रो खेलमा त्रिभुवन आर्मी क्लबसँग १० गोलले पराजित भएको थियो । लिगमा एक अङ्क बनाएको च्यासल अहिले तालिकाको नवौँ स्थानमा छ । लिगमा दोस्रो चरणको खेल सकिदा शीर्ष स्थानमा रहेको थ्रीस्टारको ६ अङ्क छ । समान ६ अङ्क बनाएको मनाङ मस्र्याङ्दी र संकटा क्लब गोल अन्तरका आधारमा दोस्रो र तेस्रो स्थानमा छन् । त्रिभुवन आर्मी, एपीएफ, पुलिस र हिमालयन शेर्पाले चार चार अङ्क बनाएका छन् । दुई बराबरी खेलेको मच्छिन्द्रको दुई अङ्क छ । एनआरटीले एक अङ्क बनाएको छ भने फ्रेन्ड्स, सरस्वती, जाउलाखेल र ब्रिगेड ब्वाइज क्लबले खाता खोल्न सकेका छैनन् । पाकिस्तानविरुद्ध विमल घर्तीले गोल फर्काए, खेल ११ को बराबरी विमल घर्तीमगर ए डिभिजन लिगमा डेब्यु गर्दै"
पुरानो भत्काइयो नयाँ बनाउन उदासीन,"पोखरा : पोखरा रंगशालामा रहेको फुटबल प्यारापिट भत्काइएपछि अन्तर्राष्ट्रिय स्तरको फुटबल प्रतियोगिता सञ्चालनमा समस्या परेको छ । नयाँ प्यारापिट बन्ने निश्चित नभई अन्तर्राष्ट्रिय स्तरको स्टेडियम निर्माण गर्ने भन्दै २०७४ साल पुसमा भीआईपी र दर्शकदीर्घाको प्यारापिट भत्काइएपछि पोखरामा हुने अन्तर्राष्ट्रिय स्तरको फुटबल प्रतियोगिता सञ्चालनमा समस्या परेको हो । सन् २०१९ मा नेपालमा आयोजना हुने भनिएको १३औं दक्षिण एसियाली खेलकुद (साग) मा पोखरा रंगशालामा महिला फुटबल प्रतियोगिता सञ्चालन गर्ने योजना छ । त्यसैका लागि अन्तर्राष्ट्रिय स्तरको २५ हजार दर्शक क्षमताको प्यारापिट निर्माण गर्ने भन्दै पुरानो प्यारापिट जिल्ला खेलकुद विकास समितिले ४१ लाख खर्च गरी भत्काएको हो । पोखरा रंगशालामा २०३९ सालमा दोस्रो राष्ट्रिय खेलकुद सञ्चालनका लागि फुटबल स्टेडियम निर्माण भएको थियो । पोखरामा दुई ठूला फुटबल प्रतियोगिताको तयारी भइरहँदा प्यारापिट भत्काएर अलपत्र छाड्दा प्रतियोगिता सञ्चालनमै समस्या आएको जानकारी सहारा क्लब पोखराका अध्यक्ष केशव थापाले दिए । भइरहेको प्यारापिट भत्काउने तर, नयाँ बनाउन चासो नदिँदा प्रतियोगिता सञ्चालनमा समस्या परेको छ । अन्तर्राष्ट्रिय स्तरको फुटबल प्रतियोगिता सञ्चालन गर्दा चाहिने सामान्य पूर्वाधार प्यारापिट, चेन्जिङ रुम र शौचालय पनि भत्काइएको छ । त्यसैले प्रतियोगिता सञ्चालनमा अप्ठ्यारो परेको छ, उनले भने । प्यारापिट भत्काइएकाले माघको दोस्रो साता आयोजना गर्ने तयारी भइरहेको मनकामना केवलकार फुटबल प्रतियोगितामा समेत समस्या परेको जानकारी कास्की जिल्ला फुटबल संघका अध्यक्ष मिलन गुरुङले दिए । प्यारापिट भत्काइएका कारण दर्शक बस्ने अस्थायी प्यारापिट बनाउनु पर्यो । अस्थायी शौचालय, चेन्जिङ रुमसमेत बनाउँदा १६ लाख बढी खर्च बढ्ने भएको छ । ग्राउन्ड मर्मत गर्न, दूबो रोप्ने र गोड्ने काममा पाँच लाख रुपैयाँ छुट्टै लाग्छ, उनले भने । राष्ट्रिय खेलकुद परिषद् (राखेप) का पूर्वाधार तथा निर्माण शाखाका प्रमुख इन्जिनियर अरुण उपाध्यायले दोस्रो पटकको टेन्डरअनुसार स्टेडियम निर्माणको काम अघि बढिरहेको बताए । स्टेडियम निर्माणका लागि यो वर्ष ५३ करोड रुपैयाँ निकासा भए पनि अर्को वर्ष कति रकम निकासा हुने हो भन्ने निश्चित नभएकाले टेन्डरको काम रोकिएको हो, उपाध्यायले भने । पोखरा फुटबल स्टेडियम एक अर्ब ३३ करोड रुपैयाँको लागतमा १० महिनाभित्र निर्माण सम्पन्न गर्ने गरी टेन्डर आह्वान गरिएको थियो । पोखरामा फुटबल खेल निकै लोकप्रिय छ । फुटबलका प्रतियोगिताहरू हुँदा रंगशालामा ठूलो संख्यामा दर्शकको उपस्थिति रहने गर्छ । सहारा क्लबको आयोजनामा पोखरामा अन्तर्राष्ट्रियस्तरको आहा रारा फुटबल प्रतियोगिता पनि सञ्चालन हुँदै आएको छ । सहारा क्लबले २०५८ सालमा पहिलो पटक क्याराभान फुटबल प्रतियोगिता आयोजना गरेको थियो । त्यसपछि २०५९ सालदेखि लगातार आहा रारा अन्तर्राष्ट्रिय प्रतियोगिता गर्दै आएको छ ।"
एभरेस्ट प्रिमियर लिग क्रिकेट : खेल तालिका सार्वजनिक,"काठमाडौं : अबको १९ दिनपछि कीर्तिपुरस्थित त्रिभुवन विश्वविद्यालय (त्रिवि) क्रिकेट मैदानमा सुरु हुने एभरेस्ट प्रिमियर लिग (ईपीएल) टीट्वेन्टी क्रिकेट प्रतियोगिताको उद्घाटन खेलमा साविक विजेता विराटनगर वारियर्स र ललितपुर प्याट्रियट्सबीच भिडन्त हुने भएको छ । आयोजक जोहरा स्पोर्टस् म्यानेजमेन्टले सोमबार सार्वजनिक गरेको खेलतालिकाअनुसार पारस खड्का नेतृत्वको विराटनगर र ज्ञानेन्द्र मल्ल नेतृत्वको ललितपुरबीच पहिलो खेल हुनेछ । मंसिर २२ देखि पुस ७ सम्म सञ्चालन हुने प्रतियोगिताको पहिलो दिन एउटामात्र खेल हुनेछ भने त्यसपछिको ६ दिन दुईदुई खेल हुनेछन् । त्यसपछि फेरि फाइनलसम्म एकएक खेल हुनेछ । प्रतियोगितामा विराटनगर र ललितपुरसहित साविकका काठमाडौं किङ्स इलाभेन, भैरहवा ग्लाडिएटर्स, पोखरा राइनोज र चितवन टाइगर्सले प्रतिस्पर्धा गर्नेछन् । राउन्ड रोबिन लिग चरणको खेलमा शीर्ष चार स्थानमा रहने टोली प्ले अफ चरणमा प्रवेश गर्नेछन् । त्यसबाहेकका टोली उपाधि होडबाट बाहिरिने छन् । शीर्ष चारमध्ये पहिलो र दोस्रो हुने टोलीले पहिलो क्वालिफायर खेलमा प्रतिस्पर्धा गर्नेछन् । विजेता टोली फाइनलमा प्रवेश गर्नेछ । पराजित हुने टोलीले तेस्रो र चौथो स्थानमा रहने टोलीबीचको इलिमिनेटर खेलमा जित हात पारेर आएको टोलीसँग दोस्रो क्वालिफायर खेल्नेछ । पहिलो र दोस्रो क्वालिफायर खेलको विजेता टोलीले उपाधिका लागि प्रतिस्पर्धा गर्नेछन् । गत वर्ष फाइनल खेलमा शरद भेषावकरको कप्तानीमा रहेको भैरहवालाई एक रनले पराजित गर्दै विराटनगरले उपाधि जितेको थियो । पोखरामा अस्ट्रेलियन प्रशिक्षक पोखरा राइनोजले अस्ट्रेलियन प्रशिक्षक नाथन डोडलाई आफ्नो मुख्य प्रशिक्षक नियुक्त गरेको छ । डोडले अस्ट्रेलियन क्रिकेट बोर्डबाट लेवल थ्री कोचिङ कोर्स गरेका छन् । डोडले विभिन्न अन्तर्राष्ट्रिय खेलाडीका लागि व्यक्तिगत तथा टोलीहरूका लागि परामर्शदाता प्रशिक्षकका रूपमा समेत काम गरेका छन् । डोडले आफ्नो प्रशिक्षणमा पोखरा राइनोजका खेलाडीको क्षमता सुधार गर्न आफूले मेहनत गर्ने बताए । पोखरा राइनोजका खेलाडीको क्षमतामा थप सुधार ल्याउन सक्दो मेहनत गर्नेछु, पोखरा राइनोजको स्वामित्व ग्रहण गरेको कम्पनी जगदम्बा स्पोर्टस्ले प्रशिक्षक डोडको भनाइ उद्धृत गर्दै विज्ञप्ति जारी गरेको छ । जगदम्बा स्पोर्टस्ले पनि प्रशिक्षक डोडको आगमनले टोलीको प्रदर्शनमा सुधार आउने विश्वास व्यक्त गरेको छ । नेपाली क्रिकेटले राष्ट्रिय तथा अन्तर्राष्ट्रिय स्तरमा सशक्त प्रदर्शन गर्दै आइरहेको छ, जगदम्बा स्पोर्टस्की प्रबन्ध निर्देशक दीपा अग्रवालले भनेकी छन्, नेपाली खेलाडीलाई अझै पनि राम्रो प्रशिक्षण आवश्यक छ । डोडको आगमनले पोखरा राइनोजका खेलाडीले त्यो स्तरको प्रशिक्षण प्राप्त गर्ने विश्वास लिएकी छु । शक्ति गौचनको कप्तानीमा रहेको पोखराले गत वर्ष इलिमिनेटर खेलेको थियो । उक्त खेलमा ललितपुरसँग २७ रनले पराजित हुँदै पोखरा उपाधि होडबाट बाहिरिएको थियो ।"
संकटा र एपीएफ विजयी,काठमाडौं : संकटा र विभागीय टोली एपीएफ क्लबले पल्सर सहिद स्मारक ए डिभिजन लिगमा सफलता हात पारेका छन्। सातदोबाटोस्थित एन्फा कम्प्लेक्स मैदानमा सोमबार भएको पहिलो खेलमा संकटाले जाउलाखेलाई २० गोलले हरायो। एन्फामै भएको अर्को खेलमा एपीएफले फ्रेन्ड्स क्लबलाई १० गोलले पराजित गर्यो। लिगमा संकटाको यो लगातार दोस्रो जित हो। जितसँगै संकटाले ६ अंक बनाएको छ। लिगको आफ्नो पहिलो खेलमा संकटाले सरस्वती युथ क्लबलाई १० गोलले हराएको थियो। लगातार दुई खेल हारेको जाउलाखेलले खाता खोल्न सकेको छैन। लिगको आफ्नो पहिलो खेलमा जाउलाखेल नेपाल पुलिस क्लबसँग १० गोलले पराजित भएको थियो। खेलको सुरुआतमै १० खेलाडीमा समेटिए पनि संकटाले जाउलाखेललाई नियन्त्रणमा राखेको थियो। १९औं मिनेटमा संकटाका एलोन म्याक्सवेल दोहोरो पहेँलो (रातो कार्ड) पाउँदै बाहिरिएपछि संकटा १० खेलाडीमा समेटिएको थियो। पहिलो हाफ गोलरहित बराबरीमा सकिएको खेलमा संकटाले दुवै गोल दोस्रो हाफमा गरेको थियो। संकटाका लागि दुवै गोल अफ्रिकी खेलाडी सेड्रिक आबाले गरे। आबाले ५८औं मिनेटमा सुभास गुरुङको पासमा खाता खोलेका थिए। उनले ८५औं मिनेटमा अर्को गोल गर्दै टोलीको अग्रता दोब्बर बनाए। यसैगरी प्रतिस्पर्धात्मक खेलमा एपीएफले दोस्रो हाफको इन्जुरी समयमा गोल गर्दै लिगमा पहिलो जित हात पार्यो। एपीएफको जितमा प्रवीण स्याङ्तान नायक बने। इन्जुरी समयमा फ्रेन्ड्सको रक्षापंक्तिको कमजोरीको फाइदा उठाउँदै प्रवीणले जाली चुमाएका थिए। खेलको म्यान अफ दी म्याच बनेका प्रवीणले १० हजार रुपैयाँ पुरस्कार पनि पाए। जितसँगै एपीएफले दुई खेलबाट चार अंक बनाएको छ। एपीएफ पहिलो खेलमा हिमालयन शेर्पा क्लबसँग बराबरीमा रोकिएको थियो। दुवै खेलमा पराजय भोगेको फ्रेन्ड्सले पनि अंक जोड्न सकेको छैन। फ्रेन्ड्स पहिलो खेलमा थ्रीस्टार क्लबसँग पराजित भएको थियो। यसैगरी हल्चोकस्थित एपीएफ क्लबको मैदानमा भएको अर्को खेलमा हिमालयन शेर्पाले सरस्वती युथ क्लबलाई १० गोलले पराजित गर्यो। शेर्पाको जितमा विश्वास श्रेष्ठले गोल गरे। विश्वासले २९औं मिनेटमा गरेको गोल नै शेर्पाका लागि पर्याप्त बन्यो। शेर्पाले दुई खेलबाट चार अंक बनाएको छ। आफ्नो पहिलो खेलमा शेर्पाले एपीएफसँग बराबरी खेल्दै अंक बाँडेको थियो। दुई खेलमा हार खेपेको सरस्वतीले पनि खाता खोल्न सकेको छैन।

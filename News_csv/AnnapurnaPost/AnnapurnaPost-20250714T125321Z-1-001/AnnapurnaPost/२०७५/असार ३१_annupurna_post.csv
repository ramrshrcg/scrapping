शीर्षक,विवरण
आफैंलाई बिर्संदै रोल्पा,"संकटकालका अप्ठ्यारालाई रात पनि ऐंठन परेको रातमा शीर्षकको निबन्ध संग्रहमा उनेपछि नवीन विभास तीन महिनासम्म भैरवनाथ गणमा यातना खप्न बाध्य पारिए। फेब्रुअरी १५ को इन्डियन एक्सप्रेसमा उक्त पक्राउ र यातनालाई कोट्याउँदै न्यायको खोजीका क्रममा नवीन लेख्छन्, मजस्तो अकल्पनीय यातना भोगेका मानिसहरू विश्वास गर्छन्, हामीले द्वन्द्वका मूल कारण बिर्सनु हुँदैन। नवीन विभासको यो कथ्यले निकट विगतको स्मरण र विश्लेषणलाई इंगित गर्दछ। तर रोल्पा पुग्दै गर्दा निकट विगतप्रतिको अरुचि प्रस्ट देखियो। रोल्पामा तत्कालीन युद्धकालीन अवशेषहरूको अवसान भइरहेको छ। रोल्पाका स्कुले केटाकेटीलाई तत्कालीन घटनाको जानकारी छैन वा कम छ। यसको कारणबारे एक शिक्षकले भने, युद्ध लडेका धेरैजसो विदेश भासिए। जो बाँकी छन् तिनीहरू यत्ति धेरै निराश छन्, त्यो बेलाको कुरै कोट्याउनै चाहँदैनन्। अर्थात् रोल्पा अहिले विगत बिर्सन चाहन्छ। किन ? यो प्रश्न अहिलेको सबैभन्दा भयंकर प्रश्न हो। किनभने यो प्रश्नले इतिहासको मूल्यांकन माग गर्दछ। केही इतिहासकार इतिहासलाई वर्तमानमाथि थोपर्नु हुँदैन भन्ने ठान्छन् तथापि वर्तमानको कडी इतिहासको गर्भमा हुन्छ भन्नेमा दुईमत नहोला। इतिहासको अध्ययन नगरिनु, नयाँ पुस्तालाई विगतका कथाव्यथाबाट बाहेक पारिँदा हाम्रो समाज अपांग बन्नेछ। आफ्नै जराबाट छुटेको भविष्य अन्योलपूर्ण हुनेछ। तर युद्ध कथालाई वर्तमान रोल्पा न त बहादुरीका रूपमा न त भोगेको यथार्थका रूपमा बताउन चाहन्छ। यसको पछाडि रोल्पाले खपेको पीडा मात्र कारण होइन। संख्यात्मक विवरण दिइने ९६९ जनाको मृत्यु, ३३ जना बेपत्ता, ३२३ जना एकल महिला, ८६ जना टुहुरा बालबालिका मात्र रोल्पाको सत्य होइन। २४३०० सय घरधुरी भएको जिल्लामा ४९ हजार जनाको पासपोर्ट पनि सत्यको अर्को पाटो हो। जब संघर्ष उपलब्धिमुखी हुँदैन र आफ्ना प्रयास सफलताउन्मुख हुँदैनन्, तब मान्छेहरू निराश बन्छन्। तिनले आफ्नै विगत कर्मको चर्चा गर्न उत्साह देखाउँदैनन्। ती विगतका यथार्थबाट भाग्छन्। तर निरन्तर परिवर्तनको चाह राख्ने व्यक्ति र संस्थाहरूले असफल प्रयासलाई पनि अभिलेखीकरण गर्छन्। किनभने सफलताको शिखर एकपटकमा पुगिँदैन। परिवर्तन निरन्तरका अभ्यासबाट सार्थक हुन्छ। तर सपनाहरूको हत्या भएपछि निराशाको भयंकर खाडल खनिँदो रहेछ। ती खाडलमा मान्छेका स्मृति पुरिँदा रहेछन्, जुन अहिले रोल्पामा देखिँदैछ। इतिहासप्रतिको यो मौनता निकै दिक्कलाग्दो छ। आन्दोलनको अवसानको नकारात्मक नतिजा नै इतिहासप्रतिको यो मौनताको कारण हो। प्रश्न जायज छन्। माओवादी आन्दोलनको खास कारण समाजको संरचनात्मक समस्या हो भने अहिले संरचनात्मक परिवर्तन कति भयो ? के यो संरचनात्मक परिवर्तनले तत्कालीन समयमा उठान गरिएका प्रश्नहरूको समाधान गर्यो ? गरेन भने द्वन्द्वका बीउहरू समाजमा अझै विद्यमान छन् भनेर किन नस्विकार्ने ? माओवादी आन्दोलनले सिंगो नेपाली समाजलाई प्रभाव पारेकै हो। आन्दोलनका उठान, विस्तार र बैठानका व्याख्याहरूमा विमति होलान्, तर आन्दोलनलाई समग्र पक्षबाट मूल्यांकन गर्दै स्मृितमा राखिरहनु नेपाली समाजको उन्नयनको निम्ति आवश्यक छ। होइन भने नेपाली समाजमा द्वन्द्वका बीउहरू बाँकी नै रहनेछन्। अहिले रोल्पामा भकाभक बाटो खनिँदै छ। गैरसरकारी संस्थाहरूको हुल पसिरहेको छ। साधारण मानिसलाई लडाइँको उपलब्धिबारे प्रश्न गर्ने हो भने सडक देखाउँछन्, तर सडकसँगै पसिरहेको बियर, कोक र मिनरल वाटरको बोतलको थुप्रो भने देख्दैनन्। यसलाई आधुनिकीकरणको मिथ्या भाष्यसँग जोडिन्छ तर आज पनि रोल्पाली जनता दुईचार पैसाको आम्दानीका लागि अन्य जिल्ला र वैदेशिक रोजगारमा छन्। अलि सचेत मानिसहरू सुस्केराको भाकामा गुनासो गर्छन्, युद्धकालमा रोकिएको जाँडरक्सी फेरि बढेको छ। बालविवाह फेरि फर्किएको छ। आधुनिकताको लेपन लाग्दै गर्दा पनि कतिपय सन्दर्भमा आन्दोलनपूर्वको कुसंस्कारको पुनरागमनले के संकेत गर्दछ ? यसले सामाजिक आन्दोलनमा राजनीतिक पार्टीहरूको न्यून चासो र क्षमता अभिव्यक्त गर्दैन र ? किन आज पनि रोल्पालीहरू मुस्ताङमा बाटो खन्ने क्रममा मर्न विवश छन् ? किन सात कक्षामा ३७ विद्यार्थी भएको स्कुलमा आठ कक्षामा जम्मा १३ जना छन् ? रोल्पाको छातीभित्र फेरि पनि प्रश्नको भकारी छ। रोल्पा रिसाएको छ मान्छेले बिर्सन चाहे पनि विगतले डसिरहन्छ। युद्धका घाउहरू बोकेर बाँचेको रोल्पामा युद्धका योद्धाहरूले नै स्थानीय तह नेतृत्व गरिरहेका छन्। तिनको काँधमा देशकै सबैभन्दा ठूलो जिम्मेवारी छ। तिनले स्थानीय स्रोतसाधन उपयोग गरेर, मानवीय श्रम क्षमता विस्तार गरेर रोल्पाको समग्र उन्नयनमा प्रभावकारी भूमिका निभाउन सके भने त्यो देशकै लागि उदाहरणीय बन्नेछ। तर युद्धका केही भौतिक अवशेषहरूलाई वस्तुकरण गर्दै व्यापारमा लागे भने, रोल्पाका प्राकृतिक स्रोतहरूको ब्रान्डिङको भूत सवार भयो भने कालान्तरमा युद्धपूर्वका समस्याको पुनरावृत्ति मात्र हुनेछ। रोल्पाबाट उदाएका यी नवीन नेताहरू पनि पञ्चायतकालभरि नै रोल्पाको प्रतिनिधित्व गर्ने बालाराम बन्ने सम्भावना पनि उत्तिकै रहन्छ। इतिहास यसै बिर्सिइँदैन। इतिहासलाई विस्मृतिमा कैद गर्ने जमर्को इतिहासका घटनासँग भयभीतहरूले गरिरहन्छन् कोही घटनाले डामेका कारण र कोही घटनाले उठाएका प्रश्नहरूको उत्तर गुमाएका कारण। इतिहासको अध्यायलाई जोगाउने वा अन्जान भाष्यहरूको निर्माण गरेर प्रतिस्थापन गर्ने भन्ने खिचातानीमा फस्दैछ रोल्पा। गाँजा खेती युद्धको कारण थियो भन्ने मर्सिकोरको प्रस्तुति र युद्धको बीउ बाँकी नै छ भन्ने अलजजिराको विश्लेषण यसकै उदाहरण हो। हाइलाइट इतिहासको अध्याय जोगाउने वा अन्जान भाष्यहरूको निर्माण गरेर प्रतिस्थापन गर्ने भन्ने खिचातानीमा फस्दैछ रोल्पा।"
अधिकारवादीभित्रैका द्वन्द्व,"प्रतिनिधिसभा सदस्य कलुदेवी विश्वकर्माले संसद् बैठकमा समेत आफूले दलित भएकै कारण काठमाडौंमा कोठा भाडामा नपाएको गुनासो गरिन्। उनले विगत केही दिनदेखि नै विभिन्न कार्यक्रममा समेत यही दुखेसो पोख्दै आएकी छन्। करिब २३ महिनाअघि स्थापित पत्रकारले कोठा भाडामा बुक गरेर पनि पछि जातकै कारण कोठा नदिइएको सञ्चारमाध्यममा समाचार आएका थिए। त्यस्तो घरबेटीलाई प्रहरीले पक्राउसमेत गरेको थियो। त्यस्तै एउटा समाचार थियो, इनार छोएको निहुँमा विश्वकर्माद्वारा परियारमाथि कुटपिट। खासमा यस्तो किन हुन्छ ? केही महिनाअघि मात्रै काठमाडौं प्रहरी कार्यालयमा एउटा साइबर क्राइम सम्बन्धी मुद्दा परेको थियो। संयोगवश जो अपराधको आरोपी थिए, उनी परियार थिए। जो पीडित थिइन्, तिनी विश्वकर्मा थिइन्। जति व्यक्ति त्यहाँ छलफलमा आउँथे जातको ग्रुपिजम देखिन्थ्यो। आरोपप्रत्यारोप, घटनाको सत्यतथ्यभन्दा पनि दलित अगुवाहरू नै जातीय समूहमा विभाजित हुन पुगे। यस्ता विडम्बना धरै देखिन्छ। दलित, महिला, आदिवासी जनजाति, मधेसी, उत्पीडित वर्ग, मजदुर वर्ग, उपेक्षित समुदायमा जातिजातिबीच द्वन्द्व विकराल अवस्थामा छ। आरक्षण, अवसर, सेवा, सुविधामा समेत एकल या एकात्मक वर्चस्व छ। त्यति मात्र होइन, आन्तरिक विभेद, द्वन्द्वका कारणले अधिकारवादीको आन्दोलनसमेत समाप्त हुने अवस्थामा पुगको छ। नेपाली समाजमा जातीय श्रेणीको मनोविज्ञान अझै समाप्त हुन सकेको छैन। भलै यो वर्णा श्रम व्यवस्था अथवा जातीय श्रेणी, विभेद, छुवाछूत व्यवहार नेपालको मात्रै पनि समस्या होइन्। आर्य र अनार्य समुदायको युद्धको विजय र पराजयसँग सम्बन्धित व्यवस्था हो। एक दलितले अर्को दलितमाथि पनि विभेद गर्दछ। किनभने दलित समुदायभित्रका विभिन्न जातिमा समेत सानोठूलो भन्ने श्रेणी र भावना अझै जीवित छ। विश्वकर्माले परियारमाथि, मिजारले गन्धर्वमाथि ठूलो भएको घमण्ड र विभेदी व्यवहार गर्छ। एक जाति र अर्को जाति (दलितभित्र) बीच बिहेबारी चल्दैन। पानीसमेत नचल्ने विडम्बना छ। दलित, आदिवासी महिला, चेपाङ, मुस्लिम, मधेसी, महिलाको अवस्था, अधिकार र उपस्थिति चिन्ताजनक अवस्थामा छ। दुई दलित थरका केटा र केटीबीचमा माया बस्यो र विवाह भयो भने सम्बन्धित परिवारले स्विकार्दैन। यस्तो प्रश्न उठाउँदा उल्टै समानतको प्रश्न विवाह मात्रै हो र ? सवाल गरिन्छ। दलित समुदायका बीचमा समानता, सद्भाव, अन्तर्घुलन, बिहेबारी, मर्दापर्दाका व्यवहार चलाउने ठोस अभियान नचलाउने हो भने दलित मुक्ति आन्दोलनको सफलता प्राप्त गर्ने आशा मारिदिँदा हुन्छ। आन्तरिक विभेदलाई पहिले समाधान गर्नुपर्ने जवाफ बेलाबेला कथित उपल्ला जातिको नेतृत्वबाट समेत आउने गरेको पाइन्छ। कुरा दलितभित्र मात्रै सीमित छैन। आदिवासी जनजातिभित्र समेत चर्कै समस्या छ। जस्तो नेवारभित्र विभेद र छुवाछूत छ। च्यामे, पोडेमाथि छुवाछूत व्यवहार गरिन्छ। राज्यको उच्च ओहोदामा समेत सीमित जातिको हालीमुहाली कायम छ। राउटे, चेपाङ, कुसुन्डालगायतका जनजाति समुदायको दयनीय समस्याप्रति जनजाति आन्दोलन नै मौन छ। महिला आन्दोलनभित्र ठूलाबडा र नेताका श्रीमती, छोरी, साली, आफन्तले सिन्डिकेट खडा गरेका छन्। यो नेपालमा मात्रै नभएर दक्षिण एसियाकै समस्या हो कि महिलाले कुनै पनि क्षेत्रमा स्थापित हुन ठूलै कुल घरानामा जन्मिनुपर्ने या बिहे गर्नुपर्ने बाध्यता छ। महिला मुक्ति आन्दोलनमा सबै जातजाति, वर्ग, धर्म, समुदायका महिलाको महŒवपूर्ण भूमिका रहेको भए पनि ब्राह्मण, ठूला नेताका आफन्त, चेली इत्यादिको मात्रै एकाधिकार बन्न पुगेको छ। दलित, आदिवासी महिला, चेपाङ, मुस्लिम, मधेसी, महिलाको अवस्था, अधिकार र उपस्थिति चिन्ताजनक अवस्थामा छ। मधेस मूलका राजनीतिक दल, नेकपा, नेपाली कांग्रेसलगायत राजनीतिक शक्तिभित्र मधेसका सीमित जातिको रजाइँ छ। मैथिल ब्राह्मण, कायस्थ, त्रिपाठी, भूमिहार, यादव इत्यादि जातिको मात्रै बोलवाला छ। मधेसीभित्र दलित, हलखोर, चमार, मुसहर, मुस्लिम महिलाको अवस्था कमजोर छ। यसरी दलित, आदिवासी जनजाति, महिला, मधेसी, उत्पीडित जाति, समुदायभित्रसमेत विभेद, परिवारवाद, नातावाद, नश्लवाद हुनु दुःखद् हो। अधिकारवादी संघसंगठनभित्र विशाल र गम्भीर प्रवृत्तिका द्वन्द्व छन्। त्यसलाई शालीन ढंगले, अस्तित्व, समावेशी, न्याय र समानुपातिक प्रतिनिधित्वको सवालमा समाधान खोज्न नसके आन्दोलनले नै ठूलो क्षति व्यहोर्नुपर्ने स्थिति देखिन्छ। राष्ट्रसँग अधिकार चाहि खोज्ने, माग राख्ने, आन्दोलन गर्ने तर आफैंभित्र भने विशाल द्वन्द्व र असन्तुष्टि राखी राख्ने प्रवृत्तिको अन्त्य गर्न जरुरी छ।"
तयारीविनाको समृद्धि यात्रा,"तीव्ररूपमा आर्थिक तथा सामाजिक विकास गर्नेबाहेक अब नेपालको अगाडि अन्य कुनै ठूलो एजेन्डा छैन। सबै दृष्टिले नेपाल विकासको अभियानमा गेट सेट गो गर्ने ठाउँमा आइपुगेको छ। यस अभियानमा विलम्बको सुविधा कसैलाई उपलब्ध छैन। यस क्रममा राज्यका निकायहरू र तिनमा कार्यरत अधिकारीहरूले विगतमा कहिल्यै नगरेजसरी मेहनत गर्नुपर्ने आवश्यकता छ। उनीहरूलाई त्यसको निमित्त अभिप्रेरित गर्ने जिम्मेवारी राजनीतिक नेतृत्वको हो। नेतृत्व स्वयं पनि त्यसनिम्ति समर्पित भएर लाग्नु अनिवार्य छ। अहिले देशको हरेक क्षेत्र विवाद र समस्याग्रस्त अवस्थामा छ। देशको दीर्घकालीन हितनिमित्त उपयुक्त विकल्पको निक्र्योल गर्न नसकेर, साहसिक निर्णय गर्न नसकेर र पैसाको लालचमा परेर ती चुनौतीहरू विगत लामो समयदेखि थाँती रहँदै आएका छन्, जकडिएर बसेका छन्। सडक, पुल र अन्य आयोजनाको मुआब्जाको विवादमा उपयुक्त दीर्घकालीन निकास के हुन सक्छ ? शिक्षा र स्वास्थ्य क्षेत्रमा राज्य र निजी क्षेत्रको भूमिका कस्तो हुनुपर्छ ? मेलम्चीजस्तो महत्वको आयोजना दुई दशकसम्म पनि किन सम्पन्न हुन सकेन ? टीआईएले आन्तरिक र बाह्य उडानहरू थेग्न नसकी यात्रुहरूले सास्ती व्यहोर्नु परिरहेको र विमान कम्पनीहरूको व्यवसाय विस्तार अवरुद्ध भइरहेको अवस्थामा दोस्रो अन्तर्राष्ट्रिय विमानस्थल निर्माण प्रक्रिया तदारुकतासाथ अगाडि बढ्न नसक्नुको कारण के हो ? बद्नाम असारे विकास परम्पराको निरन्तरता कहिले टुट्ने हो ? कुल खर्चको सानो अंशको रूपमा खिइँदै गएको विकास बजेट पनि खर्च हुन नसक्ने लज्जास्पद स्थिति कहिलेसम्म बेहोरिरहनुपर्ने हो ? निर्माण व्यवसायीहरूले काम र सरकारी पैसा लिने तर काम नगरेर जनतालाई सास्ती दिने छुट कहिलेसम्म पाइरहने हुन् ? विकासका लागि यी यस्ता चुनौती हुन्, जसको स्थायीरूपमा समुचित निकास ननिकाली सुक्खै छैन। त्यसैले विकासको कुरा गर्दा सरकारको अगाडि तेर्सिएका यी तगारा स्थायी रूपमा पन्छाउनैपर्छ। समृद्धि प्राप्त गर्ने काम केक वाक जस्तो सजिलो हुँदैन। त्यसका लागि दर्जनौं कुरा अनुकूल हुनुपर्छ र अनुकूल बनाउनुपर्छ। नेपालले अहिले राजनीतिक अनुकूलता मात्र पाएको छ, तर अन्य धेरै कुरा सरकार स्वयंले अनुकूल बनाउनुपर्छ। पहिलो कुरा त सरकार समष्टिगत विकासको ढाँचाको बारेमा स्पष्ट हुनुपर्छ। त्यसैसँग तादात्म्य मिल्ने गरी क्षेत्रगत नीतिहरू तयार गर्नुपर्छ। अहिले गम्भीर कमजोरी के भइरहेको छ भने सरकारले काम सुरु गर्दा समष्टिगत विकास ढाँचा र क्षेत्रगत विकास नीतिबारेमा सरकारको पहलकदमीमा कुनै गम्भीर, व्यापक बहस र छलफल नै गरिएन। अहिले कार्यान्वयन गर्न खोजिएका समष्टिगत र क्षेत्रगत नीति कार्यक्रम तथा आयोजनाहरू हिजोदेखि कार्यान्वयनमा रहेका नीति, कार्यक्रम र आयोजना हुन्, हिजोकै आवधिक योजना र बजेटमा रहेका नीति, कार्यक्रम र आयोजना हुन्। त्यसमा केही सानातिना कुरा थपिएका मात्र होलान्। ती पहिलेका नीति, कार्यक्रम र आयोजना गलत थिए भन्ने यसको आशय होइन, तर नयाँ संविधानको सन्दर्भमा सबै ठीक थिए भन्न सकिने अवस्था पनि छैन। व्यापक जनसहभागितामा नयाँ संविधान बन्यो। त्यो संविधानले देशको आर्थिक ढाँचाका बारेमा प्रस्टसँग केही कुरा भनेको छ। संविधानले मुख्यरूपमा तीव्र दरमा आर्थिक वृद्धि गर्ने, समाजवादउन्मुख अर्थतन्त्रको संरचना खडा गर्ने र समतामूलक समाज निर्माण गर्ने र त्यस्तो संरचना राज्य, निजी क्षेत्र र सहकारी क्षेत्रको माध्यमबाट हासिल गर्ने भनेको छ। संविधानले आत्मनिर्भर अर्थतन्त्रको निर्माणका कुरा पनि गरेको छ। तर यस्तो संविधान आइसकेपछि त्यसलाई आधार मानेर कार्यान्वयनको निमित्त त्यसअनुरूपको नीति, योजना, कार्यक्रम निर्माण गरिनु जरुरी थियो। तर संविधान आएपछि न नयाँ आवधिक योजना बनाउनुपर्ने आवश्यकता ठानियो न त्यसबारेमा कुनै छलफल र बहस नै चलाइयो। हिजोकै सोच र चिन्तनले निरन्तरता पायो। अर्को शब्दमा भन्ने हो भने अर्थतन्त्र सञ्चालनको जिम्मेवारी पाएकाहरूले संविधानको त्यस्तो स्पष्टोक्तिको कुनै ख्याल गरेनन्। हिजोकै नीति, योजना, कार्यक्रम र आयोजनाहरूकै गोरेटोमा हिँड्ने काम गरियो। नयाँ बजेटमार्फत दुईचारजनाका मनमा लागेका कुरा नीति, योजना र कार्यक्रमका रूपमा लागू गरिए। नयाँ परिप्रेक्ष्यमा समग्रतामा बहस र छलफल गरी भावी आर्थिक ढाँचा, नीति, योजना र कार्यक्रम तर्जुमा गरिएन। संविधानमा आत्मनिर्भर अर्थतन्त्र भनिएको छ। त्यसअनुरूपको नीति, योजना, कार्यक्रम निर्माण र कार्यान्वयन गरिनु जरुरी थियो, तर न नयाँ आवधिक योजना बनाउनुपर्ने आवश्यकता ठानियो न त्यसबारेमा कुनै छलफल र बहस नै चलाइयो। बरु हिजोकै सोच र चिन्तनले निरन्तरता पायो। त्यस्तो क्षमता राख्ने व्यक्तिहरूको राष्ट्रिय योजना आयोग बनाई त्यो आयोगकोे अगुवाइमा त्यस्तो बहस र छलफल चलाई भावी आर्थिक ढाँचा, नीति र योजनाको निरूपण गर्नुपर्दथ्यो। यसमा नेपाल नराम्रोसँग चुक्यो भन्नैपर्छ। अहिले त कस्तो भयो भने परिस्थिति र संविधानले एकथोकको माग गरेको छ तर सरकार परम्परागतरूपमा बर्सेनि एकदुई कुरा थपेर अगाडि बढिरहेको छ। यो तरिकाले हामीलाई संविधानले निर्दिष्ट गरेको ठाउँमा नपुर्याउने निश्चित छ। नीतिको भिन्नताले कुनै देश कहाँबाट कहाँ पुग्छ भन्ने अमेरिका र अर्जेन्टिनाको दृष्टान्तबाट बुझ्न सकिन्छ। विकाससम्बन्धी दस्ताबेजहरूमा के भेटिन्छ भने यी दुई देशले एउटै समयमा विकास अभियान सुरु गरेका थिए। तर सही नीतिका कारण आज अमेरिका कहाँ पुग्यो र गलत नीतिका कारण अर्जेन्टिना कहाँ छ। विभिन्न कृषिउपजमा आत्मनिर्भर हुने भनिएको छ, तर यो लक्ष हासिल गर्ने नीति, योजना र कार्यक्रम कस्तो हुने ? भूमि समस्यालाई कसरी समाधान गर्ने ? सिँचाइ सुविधाको व्यवस्था कसरी गर्ने ? कृषि कर्जा, मल, बीउ, प्रविधि र प्राविधिक जनशक्तिको व्यवस्था कसरी गर्ने ? कृषिउपजको बजारको व्यवस्था कसरी गर्ने ? नेपाली कृषिउपजको प्रतिस्पर्धात्मक क्षमता कसरी बढाउने ? यी यावत् पक्षका सम्बन्धमा गहन र व्यापक बहस र छलफल गरी उपयुक्त नीति, योजना र कार्यक्रम तर्जुमा गर्नुपर्ने थियो। यी यावत् कुराका सम्बन्धमा कृषि विकास मन्त्रालयको प्रस्तावलाई नै स्वीकार गरिएको छ। त्यो मन्त्रालयको हिजोदेखिको जेजस्तो सोच थियो, त्यसैलाई अगाडि बढाइएको छ। त्यसमा मन्त्रालय र देशबाहिर रहेका अनगिन्ती नेपाली कृषिविशेषज्ञ र अन्य विज्ञहरूको ज्ञान, सीप र अनुभवको उपयोग गरिएको छैन। कतिपय कार्यक्रम कार्यान्वयनको निमित्त विभिन्न मन्त्रालयहरूबीच समन्वय गर्नुपर्ने हुन्छ, त्यसमा पनि कमीकमजोरी रहेको पाइन्छ। विगत धेरै वर्षदेखि नेपालको उद्योग क्षेत्रको अवस्था अधोगतिमा छ। आर्थिक वर्ष २०६५६६ सम्म कुल गार्हस्थ्य उत्पादनमा उत्पादनशील उद्योगको अंश सात प्रतिशत रहेकोमा आर्थिक वर्ष २०७४७५ मा ५४ प्रतिशतमा झरेको छ। यो अवस्थालाई डी इन्ड्रस्ट्रियलाइजेसन नै भन्नुपर्ने हुन्छ। रोजगारका अवसर सिर्जना गर्ने, आयात प्रतिस्थापन र निर्यात प्रवद्र्धन गरी व्यापार घाटा घटाउने र जनताको आयवृद्धि गर्ने प्रमुख क्षेत्र मानिने उद्योग क्षेत्रको यो अवस्थाले नेपालको आर्थिक हालत र अर्थतन्त्र सञ्चालन एवं व्यवस्थापनमा हाम्रो ल्याकत दर्साउँछ। के कारणले हाम्रो उद्योग क्षेत्र यो अवस्थामा पुग्यो ? के यसको कारण पहिचान गरी त्यसको निराकरण गर्नु पर्दैन ? उद्योग क्षेत्र समाप्त भए होस् भन्न खोजिएको त पक्कै होइन होला। होइन भने यसतर्फ गम्भीर दृष्टि दिनुपर्ने होइन ? उद्योग क्षेत्रलाई यस ढंगले उपेक्षा गर्ने हो भने नेपालले बेरोजगार र परनिर्भरताको समस्याबाट मुक्ति पाउने सपना नदेखे पनि हुन्छ। यो काम राजनीतिक स्थिरता आरम्भ भएको पहिलो वर्षमै गर्नुपर्ने काम थियो। तब मात्र हामी आगामी वर्षहरूमा औद्योगिक विकासको सही बाटोमा लाग्न सक्थ्यौं। यस्तो गम्भीर विषयमा यो बेलामा उचित ध्यान नदिइएको अवस्थामा समृद्धि प्राप्तिको सपना विपनामा परिणत हुनेछ भनेर पत्याउन सकिँदैन। त्यसैगरी नेपालको वैदेशिक व्यापार घाटाको अवस्था धेरै अघिदेखि सर्वत्र चासो र चिन्ताको विषय रहँदै आएको छ। सम्बन्धित तथ्यांक हेर्दा जोसुकैलाई पनि कहाली लाग्छ। चालू आर्थिक वर्षको ११ महिनाको अवधिमा नेपालले गरेको कुल ११ खर्ब ७ अर्बको आयातमा ९३३ प्रतिशत (रु १० खर्ब ३३ अर्ब) घाटा छ। यस अवधिको नेपालको कुल वैदेशिक व्यापारमा निर्यातको अंश केवल ६३ प्रतिशत मात्र छ। यस अवधिमा निर्यात १०४ प्रतिशतले मात्र बढेको छ भने आयात २३५ प्रतिशतले बढेको छ। फलस्वरूप व्यापार घाटा २४६ प्रतिशतले बढेको छ। यो आकारको आयातलाई धान्ने मुख्य आधार रेमिट्यान्स नै भएको छ। यस अवधिमा रेमिट्यान्सको वृद्धिदर सन्तोषजनक (७३ प्रतिशत) रहेको छ तर यो वृद्धि अमेरिकी डलरसँग नेपाली मुद्राको अवमूल्यन भएकाले हो भन्ने बिर्सनु हुँदैन। वैदेशिक रोजगारको स्थिति पनि अहिले खल्बलिएको छ। यति महत्वपूर्ण वैदेशिक मुद्राका लागि एउटै स्रोतमाथिको निर्भरता पनि जोखिमपूर्ण हुन्छ। त्यसैले वैदेशिक व्यापारको यो स्थिति कायम रहन सक्दैन। यो बेलामा यसमा रहेका समस्या गहिराइपूर्वक केलाएर त्यसको निदानको बाटो पत्ता लगाई त्यसैअनुसार चल्ने तयारी गर्नुपर्ने थियो। यसतर्फ पनि वास्तै गरिएको छैन। यसरी विकास र समृद्धिको कुरा गरिएको छ। तर त्यो हासिल गर्नका लागि जस्तो तयारी र गम्भीरता देखाउनुपर्ने थियो, त्यसको संकेतसम्म कतै देखिएको छैन। यसो हुँदा राजनीतिक अनुकूलता उपलब्धिमूलक हुँदैन कि भन्ने आशंका बढ्दै गएको छ।"
गोविन्द केसीको जीवन धेरै माथि छ,"सरकारले चिकित्सा शिक्षा विधेयक फेरि सदनमा लैजाँदैछ भन्ने सुनेको छु। त्यो विधेयक ल्याउनुअघि नागरिकहरू यहाँ उभिएर खबरदारी गरिरहनुभएको छ। हामी संसद्बाट पनि खबरदारी गरिरहनेछौं। म प्रधानमन्त्रीलाई सोध्न चाहन्छु कतिपय मेरा सांसद साथीहरू सोध्नुहुन्छ गोविन्द केसी को हो ? म भन्ने गर्छु गोविन्द केसी जोगी हो, फकिर हो। कतिपय साथीले गोविन्द केसीलाई भन्नुभयो हिम्मत छ भने जागिर छोडेर आऊ। मैले भनें जसले जिन्दगी छोड्छु भन्छ, उसलाई जाबो जागिरको के माया ? कत्ति साथीले गोविन्द केसीलाई कांग्रेस हो भने त कतिले साझा विवेकशील भने। म भन्छु थुप्रै मान्छे कुनै पनि पार्टीको झन्डा नबोकेर नेपालको झन्डा बोक्न तयार हुन्छन्। गोविन्द केसी साँच्चिकै फकिर हो, जो हाम्रो भविष्यका लागि, सन्ततिका लागि अनि हाम्रो अधिकारका लागि लडिरहनुभएको छ। यो कुनै कांग्रेसकम्युनिस्ट कसैसँग सरोकार राख्दैन। हामी कहिलेकाहीं नेपाललाई सतीले सरापेको देश भन्छौं। सतीको अवस्था कस्तो थियो हामीलाई थाहा छैन। आज म बिदाको दिनमा तपाईंहामी सबैको तर्फबाट प्रधानमन्त्रीलाई अपिल गर्छु गोविन्द केसीलाई तलमाथि केही नहोस्। गोविन्द केसी कसैले फकाएर पनि फकिनुहुन्न, तर्साएर तर्सिनुहुन्न। तर सरकारका कारण उहाँको जिन्दगी तलमाथि भयो भने यो अपराध हामी सबै नेपालीलाई लाग्नेछ, हामी कोही पनि दोषमुक्त हुन पाउने छैनौं। तसर्थ यस्तो गल्ती नगरौं। मैले प्रधानमन्त्री र मन्त्रीका अभिव्यक्ति सुनेको छु। मैले उहाँहरूले बुझ्नुभएको छैन भन्न खोजेको होइन। तर कतिपय विषयको गहिराइमा पुग्नुभएको छैन भन्ने मेरो बुझाइ हो। तपाईंको यो जनरल नलेज मात्र हो। डा गोविन्द केसीले राख्नुभएका माग चाहे कर्णाली स्वास्थ्य विज्ञान प्रतिष्ठानमा स्नातक र स्नातकोत्तरको पढाइ तत्काल होस् भन्ने हो। यो माग पूरा गर्न सरकारलाई कुनै गाह्रो छ भन्ने मलाई लाग्दैन। मुख्य कुरा चिकित्सा शिक्षा विधेयकसँग जोडिएको विषय हो। विधेयक अध्यादेशबाट विधेयकका रूपमा आइपुग्दा केही तलमाथि भएको छ। काठमाडौं उपत्यकामा १० वर्षसम्म नयाँ मेडिकल कलेज खोल्न नपाइने भन्ने छ। यो विषय सामान्यजस्तो लाग्छ। केही साथीहरूका लेखहरू पढ्दा यो विषय अतिरञ्जित र आग्रहपूर्ण आएजस्तो छ। तर त्यस्तो होइन। यो माग गोविन्द केसीको होइन, माथेमा कार्यदलको सिफारिस हो। कार्यदलमा माथेमा सर मात्र होइन, चिकित्सा क्षेत्रका दिग्गज व्यक्तिहरू पनि हुनुहुन्छ। म दाबी गर्छु प्रधानमन्त्रीज्यू, तपाईंलाई माथेमा कार्यदलको प्रतिवेदनबारेमा केही पनि थाहा छैन। हामी राजनीति गर्नेहरू सबै कुरा थाहा पाएजस्तो गर्छौँ। हामी जान्न चाहन्छौं माथेमा सर, डा मदन उपाध्याय, डा रमेशकान्त अधिकारी, डा भगवान् कोइराला, स्वास्थ्य मन्त्रालयका अहिलेका डिजी गुणराज लोहनी, शिक्षा मन्त्रालयका सहसचिव हरि लम्साल रहेको कार्यदलले लामो अध्ययन गरेर तयार पारेको प्रतिवेदनभन्दा फरक अभिव्यक्ति दिने तपाईंको ज्ञान स्रोत के हो ? दस वर्षसम्म काठमाडौंमा मेडिकल कलेज किन नखोल्ने ? काठमाडौं उपत्यकामा जनसंख्याका आधारमा जति अस्पताल र मडिकल कलेज खोल्नुपर्ने हो, खुलिसकेका छन्। म मन्त्रीज्यूलाई आग्रह गर्दछु सांसदको टोली बनाएर स्थलगत निरीक्षणका लागि जाऔं र बुझौं, त्यहाँ बिरामीको संख्या कति छ र अवस्था कस्तो छ ? म काठमाडौंका जनताका प्रतिनिधि हुँ। बाहिरका साथीहरू भन्दैछन् काठमाडौंमा किन खोल्न नपाइने ? काठमाडौंमा मेडिकल कलेज खोल्न दिनुपर्छ भन्ने ताप्लेजुङ अनि दार्चुलाका माननीयलाई सोध्न चाहन्छु तपाईं त्यहाँका जनतामाथि अन्याय गर्दै हुनुहुन्छ। म दाबीका साथ भन्छु काठमाडौंमा थप मेडिकल कलेज खोल्दै गर्दा यहाँ २० वटा थप मेडिकल कलेज खुल्छन्। बाहिर नयाँ मेडिकल कलेज खोल्ने त कता हो कता ? सञ्चालन भइरहेकाहरू पनि बन्द हुन्छन्। त्यसकारण माथेमा कार्यदलले काठमाडौंमा नयाँ मेडिकल कलेज खोल्नु हुन्न भनेको हो। यो हचुवाका भरमा भनेको होइन। किन एउटा विश्वविद्यालयलाई पाँचभन्दा बढी सम्बन्धन नदिने ? प्राध्यापक शरद पन्त आजभन्दा २० वर्षअगाडि त्रिभुवन विश्वविद्यालयको सहायक डिन हुनुहुन्थ्यो, उहाँले त्यही बेला भनेको कुरा स्मरण गराउन चाहन्छु थाकेको घोडालाई अगाडि हिँड भनेर हान्यो भने घोडा अगाडि हिँड्दैन, बरु थचक्क बस्छ। त्रिवि चिकित्सा शिक्षा अध्ययन संस्थानको हालत ठीक त्यस्तै छ। हामीले क्षमताभन्दा बढीलाई पहिल्यै सम्बन्धन दिइसकेका छौं। सम्बन्धन दिने भनेको लिखित लाइसेन्स दिने मात्र होइन, त्यसको जिम्मा लिने पनि हो। काठमाडौं विश्वविद्यालयले त २०६९ सालमै निर्णय नै गर्यो। त्रिविले पनि नयाँ सम्बन्धन दिन नसक्ने भनिरहेको छ, म प्रधानमन्त्री र शिक्षामन्त्रीलाई सोध्न चाहन्छु केका आधारमा जति भए पनि सम्बन्धन दिन सकिन्छ भनेर भनिरहनुभएको छ ? नयाँ मेडिकल कलेजलाई सम्बन्धन दिने स्वास्थ्य मन्त्रालयको मापदण्ड वैज्ञानिक छ। तीन वर्षअघिदेखि अस्पताल सञ्चालनमा हुनुपर्छ भन्ने प्रावधान हटाएर नयाँ अस्पताल भए पनि हुन्छ भन्ने तर्क आधारहीन छ। स्नातक र स्नातकोत्तर मात्र होइन, सबैभन्दा बढी दुःख पाएका नर्सहरू छन् र हेल्थ एसिस्टेन्ट भाइहरू छन्। सबैभन्दा बढी शोषण त्यहाँ छ। आज जुन अवस्थामा हाम्रा नर्सिङ कलेजहरू सञ्चालित छन्, त्यहाँ नर्स पढेका कुन बहिनीले विदेशमा गएर नर्सको काम पाएका छन् ? यो सबै अवस्था हेरेर चिकित्सा शिक्षा आयोगले नर्सिङ, ल्याब टेक्निसियनलगायत चिकित्सा क्षेत्रलाई व्यवस्थित र गुणस्तरीय बनाउनुपर्छ भन्दै गर्दा कुन स्वार्थले हामीले आयोगको प्रतिवेदनभन्दा बाहिर गएर विधेयक ल्यायौं ? यसमा कुनै तर्क छैन। माथेमा आयोगभन्दा पछि अर्काे कुनै आयोग बनेको छैन। प्रधानमन्त्रीज्यू, भनिदिनुस् संसद्मा चिकित्सा शिक्षा विधेयक आउँछ, त्यो गोविन्द केसीको मागअनुसार माथेमा कार्यदलको प्रतिवेदनअनुसार आउँछ। यति गर्दा तपाईंको दुईतिहाइ गुम्ने छैन। तपाईंको देशभर जयजयकार हुनेछ। प्रधानमन्त्रीज्यू, भनिदिनुस् संसद्मा चिकित्सा शिक्षा विधेयक आउँछ, त्यो गोविन्द केसीको मागअनुसार माथेमा कार्यदलको प्रतिवेदनअनुसार आउँछ। यति गर्दा तपाईंको दुईतिहाइ गुम्ने छैन। तपाईंको देशभर जयजयकार हुनेछ।सांसद साथीहरू भन्नुहुन्छ मेरो जिल्लाका अस्पतालमा विशेषज्ञ चिकित्सक पुगेनन्। म सांसद साथीहरूलाई आग्रह गर्दछु तपाईं आफ्नो जिल्लामा विशेषज्ञ चिकित्सक चाहनुहुन्छ भने विधेयकलाई तोडमोड गरिरहँदा मूकदर्शक नभइदिनुहोस्। काठमाडौंमा साठीसत्तरी लाख तिरेर दस वर्षमा चिकित्सक बनेका व्यक्ति ४० हजार तलब खान तपाईंहाम्रो गाउँमा जाँदैनन्। त्यसर्थ गोविन्द केसीले प्रत्येक प्रदेशमा कम्तीमा एउटा मेडिकल कलेज खोल्नुपर्छ भनेको माग तपाईंहाम्रो स्वास्थ्य सेवासँग जोडिएको विषय हो। अर्काे विद्यार्थी बाहिर गएको कुरा उठेको छ। कतिपय साथीहरू गोविन्द केसीको मागलाई विद्यार्थी बाहिर पठाउनेहरूसँग पनि जोडेर हेर्छन्। यो आन्दोलन सुरु हुनुअघि दुई हजार विद्यार्थी बाहिर अध्ययन गर्न जान्थे भने अहिले चार पाँच सय जान्छन्। आज एउटा टेबुल र कुर्सी राखेर विद्यार्थी बाहिर पठाउने धन्दा चलाउनेहरूको कार्यालय बन्द छ, यो गोविन्द केसीकै आन्दोलनका कारण सफल भएको हो। माथेमा प्रतिवेदनले नेपालमा मेडिकल इन्ट्रान्स उत्तीर्ण नगरी बाहिर पढ्न जान नमिल्ने भनेपछि दुई हजारबाट एकैचोटि घटेर चार सयमा आयो। नेपालमा पचासवटा मेडिकल कलेज खोले पनि बाहिर जाने विद्यार्थीको संख्या घट्दैन। उनीहरू यहाँका मेडिकल कलेजमा सिट नपाएर बाहिर गएका होइनन्। नेपालमै केही मेडिकल कलेजमा सिट खाली छन्, तर त्यहाँ कोही पढ्न जाँदैनन्। जस्तो जानकी मेडिकल कलेज, नेसनल कलेज। काठमाडौंमै भएका कतिपय मेडिकल कलेलमा सिट खाली हुन्छ। अर्को आरोप छ नेपालमा सञ्चालित मेडिकल कलेजको सिन्डिकेट जोगाउन डा केसी अनसनमा बसेका हुन्। मेडिकल कलेज सञ्चालकहरू गोविन्द केसीसँग रिसाएका छन्। हिजो एक सय पचास सिट पाएका मेडिकल कलेजको सिट संख्या घटेको छ। हिजो ६० लाखभन्दा बढी पैसा लिनेहरू आज ४० लाखभन्दा तल झरेका छन्। यसर्थ गोविन्द केसी मेडिकल कलेज सञ्चालकसँग मिलेको छ भन्ने कुतर्क नगरौं। प्रधानमन्त्रीले भन्नुभएको छ नेपाललाई मेडिकल हब बनाउँछु भनेर। म उहाँलाई सोध्न चाहन्छु तपाईं किन उपचार गर्न थाइल्यान्ड र बैंकक जानुहुन्छ ? किन बंगलादेश जानुहुन्न ? बंगलादेश मेडिकल हब हो तर किन उपचारका लागि त्यहाँ हामी जाँदैनौं ? किनकि त्यहाँ डाक्टर भन्नेबित्तिकै भागाभाग हुन्छ। समयमै ध्यान दिएनौं भने हामी पनि घरखेत बेचेर उपचार गर्न भारत जाने दिन नआउला भन्न सकिन्न। धेरै मेडिकल कलेज खोलेमा विदेशी विद्यार्थीहरू यहाँ पढ्न आउँछन्, टन्न डलर कमाइन्छ अनि देश धनी बन्छ भन्ने सोच्नुभएको होला। प्रधानमन्त्रीज्यू, यो पानीजहाजजस्तो होइन। यसरी देश धनी बन्दैन। नेपाली नै नपढ्ने मेडिकल कलेजमा विदेशी आउँछन् भनेर सपना नदेख्नुस्। हिजो आईओएम, मणिपालमा किन विदेशी विद्यार्थी आए ? किनकि त्यहाँ गुणस्तरीय शिक्षा छ। जुन दिन गुणस्तरमा प्रश्नचिह्न उठ्छ, त्यो दिन यहाँ जति मेडिकल कलेज खोले पनि विदेशी आउने छैनन्। हामी एउटै विषयमा १५ पटक अनसन बस्दा गोविन्द केसीलाई लाज लाग्दैन भनिरहेका छौं। हो, लाज लाग्नुपर्ने हो गोविन्द केसी होइन हामीलाई। एउटै विषयमा १५ पटक अनसन बस्दा पनि त्यसलाई सम्बोधन गर्न नसक्ने सरकारमा बसेका हामीलाई लाज लाग्नुपर्ने हो। सांसदलाई लाज लाग्नुपर्ने हो। मनमोहन अस्पतालका बारेमा साथीहरूले कुरा गरेका छन्। सबै पूर्वाधार तयार भइसकेको मनमोहनलाई मेडिकल कलेजका लागि स्वीकृत दिनुपर्छ भनिरहेका छन्। मनमोहन हामी सबैका नेता हुन्। एउटा पार्टीले उहाँको नाममा कलेज सञ्चालन गर्नुभन्दा राज्यले नै त्यसको दायित्व लिने गरी मैरै पालामा त्यसलाई सरकारले किन्ने र मनमोहनकै नाममा अस्पताल सञ्चालन गर्ने निर्णय भइसकेको छ। प्रधानमन्त्रीलाई आग्रह गर्न चाहन्छु तपाईंहाम्रो जीवनभन्दा गोविन्द केसीको जीवन धेरै माथि छ। आज मुनाफाखोर व्यापारी बाटोमा भट्भटाउँदै गोविन्द केसीलाई तथानाम गाली गर्दै हिँड्छ। मलाई पनि भ्रष्टाचारी भन्दै हिँड्छ। मैले पनि गल्ती गरेको छु भने दण्ड पाउनैपर्छ। यहाँ गल्ती गर्ने र सजायबाट छुटकारा पाउने छुट कसैलाई छैन। गोविन्द केसीको स्वास्थ्यस्थिति निकै कमजोर भइसकेको छ। हठ नगर्नुस्, जिद्दी नगर्नुस्। तपाईं मेरो पनि प्रधानमन्त्री हो। तपाईंमाथि हाम्रो पनि हक लाग्छ। त्यसकारण भनिदिनुस् संसद्मा चिकित्सा शिक्षा विधेयक आउँछ, त्यो गोविन्द केसीको मागअनुसार माथेमा कार्यदलको प्रतिवेदनअनुसार आउँछ। तपाईंको देशभर जयजयकार हुनेछ। यति गर्दा तपाईंको दुईतिहाइ गुम्ने छैन। म संसद्मा भनेकै कुरा दोहोर्याउँछु रत्नपार्कमा गिरिजाप्रसाद कोइराला, माधव नेपाल, अमिक शेरचन, विमलप्रसाद यादवहरू जम्मा हुँदै गर्दा महाराजा भन्नुहुन्थ्यो दुईचारजना जम्मा हुँदैमा केही फरक पर्दैन। म तपाईंलाई आग्रह गर्दछु टाउका नगन्नुस्। मुद्दा ठीक छ भने एउटा मान्छेको भए पनि सम्बोधन गर्नुहोस्, मुद्दा ठीक छैन भने हजारौं भए पनि नझुक्नुस्। आज मान्छेहरू सत्यका पक्षमा उभिएका छन्, गोविन्द केसी सत्यका पक्षमा हुनुहुन्छ। यो आवाज सुनिदिनुस्।"
अपांगता परिचयपत्र जथाभावी नबाँडौं,"नेपालमा अपांगता पहिचानसहितको परिचयपत्र वितरण गर्न थालिएको धेरै समय भएको छैन। अपांग संरक्षण तथा कल्याण ऐन २०३९ ले अपांगको परिभाषा गरेको हो। परिभाषा भइसकेपछि अपांगता भएका व्यक्तिलाई तोकिएको ढाँचामा परिचयपत्र वितरण गर्ने व्यवस्था अपांग संरक्षण तथा कल्याण नियमावली २०५१ ले गरेको हो। ऐन आएको १२ वर्षपछि विभिन्न संघसंस्थाको दबाबमा तत्कालीन सरकारले नियमावली बनाएको थियो। सो नियमावलीमा उल्लिखित प्रावधानमध्ये परिचयपत्र वितरण कार्यक्रम २०५७ सालको सामाजिक सेवा दिवसको उपलक्ष पारी मुलुकका जम्मा सात जिल्लाबाट परीक्षणका रूपमा परिचयपत्र वितरण कार्य सुरु भएको हो। पछि क्रमशः सबै जिल्लामा लागू गरी सरकारले सबै अपांगता भएका व्यक्तिहरूको पहिचान दिन सुरु गरेको हो। सुरुका दिनमा परिचयपत्र नागरिकता जस्तै मोडेलमा जिल्ला प्रशासन कार्यालयबाट जारी गरिने व्यवस्था थियो। समाजकल्याण अधिकृत तोक्न सक्ने कानुनी व्यवस्थाअनुसार द्वितीय श्रेणीको प्रमुख जिल्ला अधिकारी रहने जिल्लामा प्रजिअ र प्रथम श्रेणीको प्रजिअ रहने जिल्लामा सहायक प्रमुख जिल्ला अधिकारीलाई समाज कल्याण अधिकृत तोकी सोहीबमोजिम जिल्ला प्रशासन कार्यालयहरूबाट अपांगता परिचयपत्र वितरण गरिएको थियो। केही वर्ष यो प्रावधान रह्यो। २०५६ सालको परिभाषाअनुसारको परिचयपत्र यसैगरी वितरण गरिएको थियो। २०६३ भदौमा अपांगताको पुनर्वर्गीकरण गर्दै तत्कालीन सरकारले अपांगता भएका व्यक्तिलाई सात प्रकारमा विभाजन गरेको थियो भने गम्भीरताका आधारमा हरेक अपांगताभित्र चार प्रकार छुट्ट्याइएको थियो। फलस्वरूप पूर्ण असक्त अपांग, अति असक्त अपांग, मध्यम असक्त अपांग र सामान्य गरी चार प्रकार कायम मात्र गरिएन, प्रत्येक वर्गलाई भिन्नाभिन्नै रङमा अपांगता परिचयपत्रको व्यवस्था गरियो। त्यसपछि मन्त्रालयको तालुक अड्डाबाटै परिचयपत्र वितरण हुनुपर्छ भनी यो कार्य तत्कालीन महिला विकास कार्यालयलाई जिम्मा लगाइयो। यसपछिका दिनहरूमा अपांगता परिचयपत्रको चरम दुरुपयोग भएको पाइन्छ। जिल्ला प्रशासनमा विवरण पेस गर्न हिम्मत नगर्ने नक्कली अपांगले पनि महिला विकास कार्यालयमा आफ्नो झूटो विवरण पेस गरी परिचयपत्र लिन थाले। नियम कानुनभन्दा पनि बोलवालाहरूको बढी चल्न थाल्यो। राजनीतिक सोर्सफोर्सबाट सामान्य अपांगता भएका व्यक्तिले पनि गम्भीर प्रकृतिका परिचयपत्र लिन थाले। किनकि रातो परिचयपत्र पाउने पूर्ण असक्त अपांगले मासिक एक हजार भत्ता पाउने नियम सरकारले बनायो। उता २०६३ पछि समावेशी प्रक्रिया सुरु भएपश्चात् अपांगलाई राज्यले सरकारी नोकरीमा ५५ वर्ष आरक्षणको व्यवस्था गयो। जब नोकरीमा आरक्षणको व्यवस्था भयो त्यसपछि अपांगता परिचयपत्रको दुरुपयोग झन् तीव्र वृद्धि भयो। दाहिने आँखा लगभग दृष्टिविहीन भन्ने जस्ता समस्या राखी अपांग परिचयपत्र लिन थालियो। उता लोक सेवा आयोगमा जुन वर्गको परिचयपत्र भए पनि हुने हुनाले नक्कली अपांगको वृद्धि झनै बढ्यो। जसले गर्दा वास्तविक अपांगलाई किनारा लगाउँदै नक्कली अपांगले भटाभट जागिर खान थाले। अपांगता भएका व्यक्तिलाई राज्यले छुट्ट्याएका कोटा धेरैजसो नक्कली अपांगले भरिए। आफूलाई कहिल्यै अपांग भन्न नचाहने र समाजले पनि अपांग हो भनी नचिनेका धेरै मानिसहरू अपांग कोटामा सरकारी जागिरमा आज पनि छन्। यसको मुख्य कारण परिचयपत्र वितरण प्रक्रिया फितलो र गलत व्यक्तिलाई परिचयपत्र प्रदान गर्ने अधिकारीलाई कारबाहीको व्यवस्थासमेत नहुनु हो। सामान्य कारबाहीको व्यवस्था भए पनि कार्यान्वयन नगरिएकाले यति धेरै दुरुपयोग भएको हो। वास्तविक अपांगता भएका व्यक्तिलाई राज्यले प्रदान गर्न खोजेको अधिकार सेवासुविधा साँच्चै व्यवस्थित गराउन खोजेको हो भने सर्वप्रथम पहिचानमा चनाखो हुनुपर्छ। हाल आएर २०७४ साल चैत २८ गतेदेखि सबै जिल्लाका महिला तथा बालबालिका कार्यालय खारेज भएका छन्। त्यसपछि अपांगले परिचयपत्र प्राप्त गर्न विविध कारणबाट समयसमयमा अन्योल उत्पन्न हुँदै आएको छ। नेपाल सरकार यसमा संवेदनशील देखिँदैन। कुनै पनि नागरिकले नागरिकता पाउन तथा राहदानी बनाउन अन्योल भएको छैन तर अपांगता भएका व्यक्तिको पहिचान दिने परिचयपत्र धर्मरमा पारिएको छ। अपांगता भएका व्यक्तिहरूको अधिकार ऐन २०७४ ले भने गलत तरिकाले असम्बन्धित व्यक्तिलाई गैरकानुनी परिचयपत्र दिने सरकारी अधिकारीलाई समेत कारबाहीको व्यवस्था गरिएको छ। तर परिचयपत्र वितरण निकाय भने तोकिएबमोजिम हुनेछ भन्ने कानुनी व्यवस्था भएबाट सो ऐनको नियमावली बनाइ तोक्नुपर्ने देखिन्छ। हाल नियमावली नबनिसकेका अवस्थामा २०५१ सालकै नियमावली र सरकारले निर्णय गरी तोकिएबमोजिम गर्न प्रजिअलाई नै यसको जिम्मा दिइनुपर्छ। परिचयपत्र वितरण कार्यलाई सर्वसुलभ गराउन र सुरक्षितसमेत गर्न जरुरी छ। नेपाली नागरिकताको प्रमाणपत्र जुन निकायबाट जारी गरिन्छ सोही निकायबाटै अपांगता परिचयपत्र पनि जारी गरिने व्यवस्था मिलाइनुपर्छ, अन्यथा अपांगता भएका व्यक्तिहरू प्राकृतिक रूपमा त ठगिएकै थिए, राज्यबाट पनि ठगिनेछन्। परिचयपत्र वितरण सन्दर्भमा मात्र नभई नेपाल सरकारले प्रत्येक जिल्लामा संरक्षण अधिकृत तोक्न सक्ने प्रावधान अपांगता भएका व्यक्तिहरूको अधिकारसम्बन्धी ऐन २०७४ को दफा ५७ मा गरिएको छ। ऐनकानुनमा जेजस्ता कानुनी प्रावधान गरिएको भए पनि दुरुपयोग रोक्ने र वास्तविक अपांगता भएका व्यक्तिलाई मात्र सरकारले अपांगतासम्बन्धी फाइदा दिन खोजेको हो भने सर्वप्रथम पहिचानबाटै वास्तविकतामा आधारित कार्य गर्नुपर्छ। जसरी गैरनेपाली नागरिकलाई नागरिकता प्रदान गर्ने निकाय र अधिकारी कारबाहीका भागीदार छन्, त्यसैगरी अपांगताको झूटो परिचयपत्र प्रदान गर्ने वा माग गर्ने दुवै पक्ष सजायका भागीदार बनाउन सक्नुपर्छ। राजनीतिक व्यक्तिहरू तथा जननिर्वाचित प्रतिनिधिहरूले पनि सस्तो सहानुभूतिका आधारमा होइन, वास्तविक आवश्यकताका आधारमा मात्र सेवासुविधा सिफारिस गर्ने संस्कार बसाल्न सक्नुपर्छ। नत्र भने यस किसिमका दुरुपयोग रोक्न सम्भव छैन। कानुनले तय गरेको विधि विधानबमोजिम कार्य गर्ने गरेमा मात्र यस्ता प्रवृत्ति अन्त्य गर्न सकिन्छ। पहुँचवालाहरूको गल्ती, कमजोरीमा ठूलाबडा चुपचाप मूकदर्शक बन्ने र निमुखालाई मात्र कानुन लगाएर कस्ने प्रवृत्ति विकास गरियो भने भ्रष्टाचार रोक्न सम्भावना छैन। अपांगताका सवालमा राज्यले पहिचान दिने बेला निकै कसिकसाउ गर्नुपर्छ र पहिचान पाइसकेकाहरूलाई सेवासुविधा प्रदान गर्ने बेला भने सरकार लचिलो हुनु जरुरी छ। कुनै व्यक्ति अपांग हो भन्ने कायम भइसकेपछि उसले पाउनुपर्ने सेवासुविधा तथा उसले प्रयोग गर्न पाउने अधिकारका बारेमा सरकारले खुलेर अवसर प्रदान गर्नुपर्छ। परिचयपत्र सहजै प्राप्त गर्ने तर सेवासुविधा प्राप्त गर्न नसकिने अवस्था हाम्रो देशमा छ। यो प्रवृत्तिको तुरुन्तै अन्त्य हुनुपर्छ। जे होस्, राज्यले हरेक प्रकारका सेवासुविधा तथा अधिकार र पहिचान निर्धारण गर्दा भनसुन वा मोलाहिजाका आधारमा नभई वास्तविकता र आवश्यकताका आधारमा गर्नुपर्छ। यसबाट वास्तविक अपांगता भएका व्यक्तिहरू लाभान्वित हुन्छन्। राज्य लोककल्याणकारी हुन जान्छ। राज्यमा सुशासन कायम भई जनता राज्यसत्ताप्रति विश्वस्त हुन्छन्। नागरिक समाज पनि जवाफदेही बन्छ। यसरी सबै क्षेत्रमा सकारात्मक परिवर्तन हुँदै जाँदा मुलुकमा सुशासन अमनचयन कायम हुनुका साथै आम नागरिक राज्यप्रति उत्तरदायी हुने र अपांगता भएका व्यक्तिहरू पनि उत्पादनशील नागरिक हुन जाने अवस्था हुन्छ। वास्तविक अपांगता भएका व्यक्तिलाई राज्यले प्रदान गर्न खोजेको अधिकार सेवासुविधा साँच्चै व्यवस्थित गराउन खोजेको हो भने सर्वप्रथम पहिचानमा चनाखो हुनुपर्छ। सही किसिमले पहिचान कायम गर्न राज्यको नागरिकता जुन निकायले प्रदान गर्छ अपांगता परिचयपत्र पनि सोही निकायले नै गर्नुपर्ने कानुनी व्यवस्था मिलाइनुपर्छ, अन्यथा अपांगताको क्षेत्र सधैं मर्कामा परिरहनेछ।"
इतिहास दोहोर्याने र इतिहास रच्ने अवसर,"मस्को : रुसमा जारी २१औं संस्करणको फिफा विश्वकपको उपाधिका लागि दुई युरोपेली टोली फ्रान्स र क्रोएसिया आइतबार एकअर्कासँग भिड्दै छन् । एक महिनाको प्रतिस्पर्धापछि फ्रान्स र क्रोएसिया मात्रै उपाधि होडमा बाँकी छन् । आइतबार साँझ हुने खेलपछि यी दुईमध्ये एकले फुटबलको सबैभन्दा ठूलो प्रतियोगिताको उपाधि उचाल्नेछ । त्यससँगै विश्वकप फुटबलमा नयाँ इतिहास बन्ने वा पुरानै इतिहास दोहोरिने पनि टुंगो लाग्नेछ । फ्रान्सले उपाधि जितेको अवस्थामा सन् १९९८ को इतिहास दोहोर्याउनेछ । त्यस बेला फ्रान्सले पहिलोपटक विश्वकप जितेको थियो । क्रोएसिया विजयी बनेको अवस्थामा विश्वकपमा नयाँ विजेता टोली जन्मिनेछ । त्यससँगै विश्वकप जित्ने टोलीको संख्या पनि नौ पुग्नेछ । यद्यपि उपाधिको छिनोफानो लाग्नुअघि यी दुई टोलीबीच कडा प्रतिस्पर्धा हुने निश्चित छ । फ्रान्स र क्रोएसिया दुवै टोली प्रतियोगितामा आफ्नो पहिलो खेलबाटै सशक्त प्रतिस्पर्धा गर्दै उपाधि नजिक पुगेका टोली हुन् । क्रोएसिया प्रतियोगितामा आफूले खेलेका सबै खेलमा जित हात पार्दै फाइनलसम्म पुगेको टोली हो । यस्तै फ्रान्सले पनि जारी प्रतियोगितामा आफूलाई अपराजित राखेको छ । यद्यपि दुवै टोलीले एकअर्काले दिने चुनौती पन्छाउँदै उपाधि जित्ने योजना बनाएका छन् । विशेष गरी दुई वर्षअघि आफैंले आयोजना गरेको युरोकपको फाइनलमा पुगेर पनि उपाधिबाट चुकेको फ्रान्स विश्वकपको उपाधि गुमाउन चाहँदैन । यस्तै पहिलोपटक फाइनलमा पुगेको क्रोएसिया पनि उपाधि जित्ने यो सुनौलो अवसरलाई यत्तिकै खेर जान दिने पक्षमा छैन । फ्रान्स र क्रोएसियाबीचको यो प्रतिस्पर्धालाई युवाविरुद्ध अनुभवी टोलीको प्रतिस्पर्धा पनि मानिएको छ । फ्रान्स प्रतिभाशाली युवा खेलाडीले भरिएको टोली हो । फ्रान्सेली टोलीमा केलियन एम्बाप्पे, राफेल भारान, सामुएल उमटिटी, पल पोग्बा, एन्टोइन ग्रिजम्यानलगायत क्षमतावान् युवा खेलाडी छन् । यस्तै क्रोएसियासँग कप्तान लुका मोड्रिड, इभान राकिटिच, इभान पेरिसिच जस्ता अनुभवी खेलाडी छन् । दुवै टोलीसँग उत्कृष्ट गोलरक्षक छन् । इङ्लिस क्लब टोट्टनहाम हर्टस्परसँग आबद्ध भएका फ्रान्सेली गोलरक्षक ह्युगो लोरिस र फ्रान्सेली क्लब मोनाकोबाट व्यावसायिक फुटबल खेल्दै आइरहेका क्रोएसियाली गोलरक्षक डानिजेल सुबासिच दुवैले जारी प्रतियोगितामा सशक्त प्रदर्शन गरेका छन् । सुबासिचले त प्रिक्वार्टरफाइनल र क्वार्टरफाइनल चरणका दुवै खेलमा आफ्नो टोलीलाई विजयी बनाउन टाइब्रेकरमा सशक्त प्रदर्शन गरेका थिए । त्यसका बीच तुलनात्मक रूपमा सबै क्षेत्रमा सन्तुलित देखिएको फ्रान्सलाई जितका लागि क्रोएसियाली बलियो मिडफिल्ड र उनीहरूको पेससँग केही बढी मेहनत गर्नुपर्ने देखिएको छ । जारी प्रतियोगिताको नकआउट चरणमा क्रोएसियाले फ्रान्सको भन्दा बढी समय उही रफ्तारमा खेलेको छ । प्रिक्वार्टरफाइनल, क्वार्टरफाइनल र सेमिफाइनलका तीनै खेलमा क्रोएसियाले थप ३० मिनेट खेल्दै जित हात पारेको छ । यो खेलले क्रोएसियाका लागि भने विगतमा फ्रान्सविरुद्ध बेहोरेको तीतो पराजयको बदला लिने अवसरसमेत जुराइदिएको छ । सन् १९९१ मा युगोस्लाभियासँग छुट्टिएपछि क्रोएसियाले सन् १९९८ मा स्वतन्त्र राष्ट्रका रूपमा पहिलोपटक विश्वकप खेलेको थियो । यद्यपि उपाधि जित्नुअघि फ्रान्सले क्रोएसियालाई सेमिफाइनलमै २१ गोलले पराजित गर्यो । त्यसले त्यही पराजयको २० वर्षपछि विश्वकपमा दोस्रोपटक फ्रान्ससँग प्रतिस्पर्धा गर्न लाग्दा क्रोएसियाले पक्कै पनि बदलाको योजना बनाएको हुनुपर्छ । विश्वकपमा हालसम्म एकपटक मात्रै प्रतिस्पर्धा गरे पनि यी दुई टोलीले समग्रमा भने एकअर्कासँग पाँचपटक प्रतिस्पर्धा गरेका छन्, तीमध्ये फ्रान्सले तीन खेलमा जित हात पारेको छ । बाँकी दुई खेल बराबरीमा टुंगिएका छन् । विगतमा यी दुई टोली कुल खेल : ५ फ्रान्स विजयी : ३ क्रोएसिया विजयी : ० बराबरी : २"
अन्तर्राष्ट्रिय सञ्चारमाध्यम भन्छन्'वास्तविक विश्वकप रूसले जित्यो',"मस्को : २१औं संस्करणको रुस विश्वकपमा विश्वभरका दुई सय नौ देशबीचको प्रतिस्पर्धाबाट छनोट भएर आएका ३२ टोलीबीचको अन्तिम भिडन्तले आइतबार औपचारिक वि श्राम लिँदैछ । एक महिनासम्म चलेको समूह चरण, नकआउट चरण, क्वार्टरफाइनल र सेमिफाइनलका भिडन्तले विश्वभरका फुटबल पारखीलाई मोहित बनायो । अन्तिममा उपाधिका लागि आइतबार साँझ फ्रान्स र क्रोएसियाबीच प्रतिस्पर्धा हुँदैछ । तर, अन्तर्राष्ट्रिय सञ्चारमाध्यमहरूले यस विश्वकपको वास्तविक विजेता रुस भएको घोषणा गरेका छन् । विश्वकपअघि राजनीतिसँग जोडेर रुसको आलोचना भइरहेको थियो । रुसले ऐतिहासिक रूपमा विश्वकप आयोजना गरेकोमा रुसलाई विश्वकपको विजेता भन्दै प्रशंसा गरिएको हो । रुस विश्वकपलाई आयोजकले सफल बनाउन कुनै कसर बाँकी नराखेको भन्दै विश्वभरका समर्थकले रुसी राष्ट्रपति भ्लादिमिर पुटिनको मुक्तकण्ठले तारिफ गरेका छन् । पुटिनले यस विश्वकपबाट आफ्नो राजनीतिक छविलाई अझै माथि लगेका छन् । फुटबलको माध्यमबाट रुसप्रति पश्चिमी मुलुकको नकारात्मक धारणा चिर्न पुटिन सफल भए, अन्तर्राष्ट्रिय समाचार एजेन्सी बीबीसीले भनेको छ । विश्वकपमा पुगेका लाखौं विदेशी पाहुनाले रुस प्रजातन्त्र, मानव अधिकार र अन्तर्राष्ट्रिय सम्बन्धप्रति सजग रहेकोसमेत उल्लेख गरेका छन् । रुस विश्वकपमा आउने पर्यटकले कहीँ नपाएको सुविधा पाएको इङ्ल्यान्डका समर्थक डारियनले बताए । मस्कोका सडक रातदिन व्यस्त रहे र नाचगान भइरहे । अन्तर्राष्ट्रिय पाहुनालाई रत्तिभर भय भएन । रुसी स्वयंसेवकले रातदिन पाहुनाको स्वागत र सुरक्षाका लागि कुनै कसर बाँकी रोखनन् । २० वर्षदेखि मैले मस्कोको सडक नियालेको छु । अहिलेको जस्तो रमाइलो कहिल्यै थिएन । बेलायती सरकारले विश्वकपअघि रुसको बारेमा छरेको भ्रमपूर्ण प्रचारलाई विश्वकपले चिरेको छ । यस विश्वकपले पुटिनलाई फेयर प्ले खेल्ने खेलाडीको रूपमा स्थापित गराएको छ, डारियनले भने । जर्मनीका अर्का समर्थक लोथर माथ्युसले पछिल्लो ४० वर्षमा सबैभन्दा उत्कृष्ट विश्वकप आयोजना रुसले गरेको बताए । यहाँको उल्लासमय वातावरणले संसारको मन जितेको छ । राष्ट्रपति पुटिन बाहिर चर्चा गरिएकोजस्तो खराब व्यक्ति रहेनछन् । धन्यवाद पुटिन, धन्यवाद रसिया, लोथर भन्छन् । विश्व फुटबल महासंघ (फिफा)का अध्यक्ष जियानी इन्फान्टिनोले पनि रुसले विश्वकपलाई सोचेभन्दा माथिल्लो स्तरमा पुयाएको बताएका छन् । यो विश्वकप मेरा लागि पहिलो अनुभव हो । रुसका जनता र राष्ट्रप्रति म नतमस्तक छु । रुस विश्वकपले संसारभर नयाँ दृश्य सञ्चार गरेको छ, पुटिनले भनेका छन् । विश्वकप रुसप्रतिको भ्रम चिर्न सफल भएको भन्दै रुसी विदेश मन्त्रालयसमेत अहिले मक्ख छ ।"
कसले उचाल्ला २१ औं विश्वकपको ट्रफी ?,"मस्को : विश्वकपको फाइनलमा पुग्नु आफैंमा ठूलो उपलब्धि हो । उत्कृष्ट क्षमता प्रस्तुत गर्दै सबै खाले अप्ठ्यारा चिरेर उपाधि होडमा उभिएका फ्रान्स र क्रोएसियाबीच को अब्बल भन्ने होड आइतबार अन्त्य हुनेछ । यही होडमा खेलाडीले समेत आफूलाई विश्वकप विजेता टोलीको सदस्यका रूपमा उभ्याउने मौका पाउनेछन् । २१ औं विश्वकपको उपाधिको मुखमा रहेका फ्रान्स र क्रोएसिया दुवैको लक्ष्य अहिले उपाधि छ । फ्रान्स आफूलाई क्रोएसियाभन्दा बलियो रहेको दाबी गरिरहेको छ । यस्तै बलिया टोलीलाई धुलो चटाउँदै फाइनलमा स्थान बनाएको क्रोएसियाले पनि आफू उपाधिको वास्तविक हकदार ठानिरहेको छ । फ्रान्सले सन् १९९८ मा पहिलोपटक उपाधि जितेको थियो । त्यही इतिहास दोहोर्याउन फ्रान्सले अहिले निकै मेहनत गरिरहेको छ । २० वर्षअघि फ्रान्सले सेमिफाइनलमा क्रोएसियालाई हराएको थियो । फ्रान्सले अहिले त्यही क्रोएसियालाई फाइनलमा हराउनु पर्नेछ । संयोगवश २० वर्षअघि फ्रान्सले डिडियर डेसच्याम्पसको कप्तानीमा विश्वकप उचालेको थियो । अहिले उनै डिडियरले टोलीको प्रशिक्षण सम्हालेका छन् । डिडियर फ्रान्सलाई प्रशिक्षकका रूपमा पनि उपाधि दिलाउन चाहन्छन् । फाइनल जित्ने टोलीको दृढता बलियो छ । हाम्रो रक्षा, मध्य र अग्रपंक्ति सन्तुलित छ । हामीले एउटै कुरा देखेका छौं, त्यो हो उपाधि । त्यसका लागि हामी उत्कृष्ट फुटबल खेल्दैछौं, डिडियरले भनेका छन् । फ्रान्स टोली इतिहासकै बलियो भएको पनि डिडियरले दाबी गरे । यसैगरी पाँचपटक विश्वकपमा सहभागिता जनाएको क्रोएसिया रुस विश्वकपबाट आफूलाई नयाँ विजेता बनाउन चाहन्छ । सन् १९९१ मा युगोस्लाभियासँग छुट्टिएपछि क्रोएसियाले सन् १९९८ मा स्वतन्त्र राष्ट्रका रूपमा पहिलोपटक विश्वकप खेलेको थियो । पहिलो सहभागितामै क्रोएसियालाई फ्रान्सले सेमिफाइनलमै २१ गोलले पराजित गर्यो । त्यसैले विश्वकपमा दोस्रोपटक फ्रान्ससँग प्रतिस्पर्धा गर्दा क्रोएसियाका लागि २० वर्षअघिको बदला लिने सुनौलो मौका छ । विश्वकपमा हालसम्म एकपटक मात्रै प्रतिस्पर्धा गरेका यी दुई टोलीबीच समग्रमा पाँचपटक भिडन्त भएको छ । तिनमा फ्रान्सले तीन खेलमा जित हात पारेको छ भने बाँकी दुई खेल बराबरीमा टुंगिएका छन् । सेमिफाइनलमा सुरुआती अग्रता लिएको बलियो इङ्ल्यान्डलाई अतिरिक्त समयमा हराउँदै पहिलोपटक विश्वकपको फाइनलमा पुगेको क्रोएसिया समूह चरणदेखि नै उत्कृष्ट लयमा छ । हामीले यहाँसम्म आइपुग्न धेरै मेहनत गरेका छौं । विपक्षी फ्रान्सलाई कम आँकेका छैनौं । तर, सुन्दर फुटबल खेल्दै उपाधि जित्न हामी कुनै कसर बाँकी राख्नेछैनौं, प्रशिक्षक ज्लाट्को डालिचले भने । आक्रामक र रक्षात्मक दुवै रणनीतिमा अब्बल देखिएको क्रोएसियासँग मध्यपंक्ति पनि सन्तुलित छ । फ्रान्स र क्रोएसिया बीचको फाइनल भिडन्तलाई युवाविरुद्ध अनुभवी टोलीको प्रतिस्पर्धा पनि मानिएको छ । फ्रान्स प्रतिभाशाली युवा खेलाडीले भरिएको टोली हो । फ्रान्सेली टोलीमा केलियन एम्बाप्पे, राफेल भारान, सामुएल उम्टिटी, पल पोग्बा, एन्टोइन ग्रिजम्यानलगायत क्षमतावान् युवा खेलाडी छन् । यस्तै क्रोएसिया अहिले स्वर्णिम पुस्ता हो । उसका खेलाडी औसत २७ वर्षका छन् । क्रोएसियासँग कप्तान लुका मोड्रिड, इभान राकिटिच, इभान पेरिसिच जस्ता अनुभवी खेलाडी छन् । दुवै टोलीसँग उत्कृष्ट गोलरक्षक छन् । इङ्लिस क्लब टोट्टनहाम हर्टस्परसँग आबद्ध भएका फ्रान्सेली गोलरक्षक ह्युगो लोरिस र फ्रान्सेली क्लब मोनाकोबाट व्यावसायिक फुटबल खेल्दै आइरहेका क्रोएसियाली गोलरक्षक डानिजेल सुबासिच दुवैले जारी प्रतियोगितामा सशक्त प्रदर्शन गरिरहेका छन् । सुबासिचले त प्रिक्वार्टरफाइनल र क्वार्टरफाइनल चरणका दुवै खेलमा आफ्नो टोलीलाई विजयी बनाउन टाइब्रेकरमा सशक्त प्रदर्शन गरेका थिए । विश्वकप फुटबलमा नयाँ इतिहास बन्ने वा पुरानै इतिहास दोहोरिने टुंगो पनि आइतबार लाग्नेछ । फ्रान्सले उपाधि जिते इतिहास दोहोर्याउनेछ भने क्रोएसिया विजयी बने नयाँ विजेता टोली जन्मिनेछ । त्यससँगै विश्वकप जित्ने टोलीको संख्या पनि नौ पुग्नेछ । फ्रान्सले उपाधि जित इतिहास दोहोर्याउनेछ भने क्रोएसिया विजयी बने नयाँ विजेता टोली जन्मिनेछ । त्यससँगै विश्वकप जित्ने टोलीको संख्या पनि नौ पुग्नेछ ।"
कस्तो थियो चर्चित फुटबलरको बालापन ?,"भाइबहिनीहरू, विश्वभर अहिले विश्वकपकै चर्चा छ। पक्कै पनि विश्वकपले तिमीहरूलाई पनि छोएकै होला। विद्यालय, घरमा मात्रै नभई घरदेखि विद्यालय जानेआउनेक्रममा बस वा भ्यानमा पनि साथीहरूसँग तिमीहरूले यही विषयमा गफ गर्ने गरेका होलाऊ। विगत एक महिनादेखि टेलिभिजनको पर्दामा प्रत्यक्ष हेरिँदै आएको विश्वकप फुटबलको आज अन्तिम खेल अर्थात फाइनल हुँदैछ। यो पटकको विश्वकपको उपाधि कुन देशले लैजाने हो भन्नेमा तिमीहरू मात्रै होइन, विश्वभरका सबैमा कौतुहलता जागेको छ। विश्वकपमा यति राम्रो खेल खेलेर आफ्नो देशको नाम विश्वभर चिनाउने खेलाडीहरूको बाल्यकाल कस्तो थियो त ? यस बारेमा तिमीहरूमध्ये धेरैलाई जिज्ञासा लाग्न सक्छ। चर्चित फुटबल खेलाडी रोनाल्डोले यस वर्ष आफ्नो देशलाई विश्वकपको अन्तिम चरणसम्म पुर्याउन सकेनन्। यद्यपि आज पनि विश्वभर उनका हजारौं प्रशंसक छन्। रोनाल्डो मारिया डोलोरेस डोस स्यान्टोस र जोस डिनिस एभिरोका चार सन्तानमध्येका कान्छा हुन्। उनका बाबुले आफूलाई सबैभन्दा मनपर्ने नायक रोनाल्डो रेगनका नाममा आफ्ना छोराको नाम राखेका हुन्। उनी आफ्ना बाबुमार्फत नै फुटबल खेलमा प्रवेश गरेका हुन्। उनका बाबु एक खेल क्लबमा म्यानेजरका रूपमा काम गर्थे। रोनाल्डोको बाबुले धेरै नै रक्सी पिउने हुनाले उनको बाल्यकालका जीवन निकै दुःखद् रहे। त्यसैले छोराछोरी हुर्काउन उनका आमाले कुक र सरसफाइको काम गर्ने गर्थिन्। सन् २००५ मा रोनाल्डोले म्यानचेस्टर युनाइटेडका लागि खेल्न सुरु गर्दा उनका बाबुको रक्सीकै कारण मिर्गौलाको समस्याबाट निधन भएको थियो। त्यसैगरी यसको दुई वर्षपछि उनको आमालाई पनि स्तन क्यान्सरले सताएको थियो। १० वर्षकै उमेरमा फुटबल नै खाने, सुत्ने र पिउने खेलाडीको रूपमा रोनाल्डोले आफ्नो परिचय बनाइसकेका थिए। उनको फुटबलमा यति धेरै लगाव थियो की उनी खाँदाखाँदै छाडेर हिँड्थे भने सुत्नेबेलामा बेडरुमको झ्यालबाट पनि फुटबल खेल्नकै लागि भागेर हिँड्थे। तिमीहरूमध्ये धेरैको अर्का मनपर्ने खेलाडी लियोनेल मेस्सीका बाबु एक फ्याक्ट्रीमा काम गर्थे भने उनका आमा सरसफाइ गर्थिन्। पाँच वर्षको उमेरमा नै मेस्सीले आफ्ना बाबुले सिकाउने गरेका एक स्थानीय क्लब ग्रान्डोलीमा फुटबल खेल्न सुरु गरेका हुन्। आठ वर्षको उमेरमा उनी निवेल्स वल्ड ब्वायज नामक एक समूहमा आबद्ध भएर खेल्न थालिसकेका थिए। चार वर्षको अवधिमा यो समूहले एउटै मात्र म्याच हारेकाले उनीहरूलाई द मेसिन अफ ८७ भन्ने नामले चिनिन्थ्यो। ११ वर्षको उमेरमा मेस्सीलाई बढ्ने हर्मोनको कमी हुने रोगले सतायो। उनी निकै प्रतिभाशाली खेलाडी भए तापनि त्यहाँका स्थानीय क्लबले उनको उपचारको लागि खर्च दिएनन्। त्यतिबेला नै एफसी बार्सिलोनाका निर्देशक काल्र्स रिस्याक त्यहाँ आएर उनलाई पछि स्पेन आएर खेल्ने भए उपचारका लागि सहयोग गर्ने बताए। त्यसपछि मेस्सी बार्सिलोनाको युथ एकेडेमीमा भर्ना भए। सन् २००० देखि उनले आफ्नो फुटबलको करियर सुरु गरेका थिए। व्यावसायिक खेलाडीका रूपमा रहेका आफ्ना बाबु नेमार स्यान्तोस सिनियरसँग नेमारले फुटबल खेल सिकेका थिए। सडक र फुटसलका खेलाडीका रूपमा नेमार बाल्यकालमा चर्चित थिए। १४ वर्षको उमेरमै उनलाई रियल म्याड्रिड एकेडेमीले लिन तयार भइसके तापनि उनलाई एफसी स्यान्तोसले त्योभन्दा बढी तलब दिएपछि उनी सोही क्लबमा रहिरहे। जर्मनीका खेलाडी थोमस मुलर सानोमा निकै शालीन स्वभावका थिए। उनलाई गोल मेसिनका रूपमा चिनिन्थ्यो। उनी करिब ११ वर्षको उमेरमा नै बेयर्न मुनिक नामक क्लबले उनलाई लिएको थियो। मुलरको पहिलो क्लब टीएसभी पहल थियो। एक सिजनमा क्लबले खेलेका खेलमा भएका एक सय ६५ गोलमध्ये उनी एक्लैले एक सय २० गोल गरेका थिए। यस विश्वकपको फाइनलमा पुगेका दुई टोलीमध्ये फ्रान्सका केलियन एमबाप्पेको यो पहिलो विश्वकप भए पनि उनको प्रस्तुतिले निकै चर्चा कमायो। १९ वर्षीय यी खेलाडी विश्वकै दोस्रा महँगा फुटबल खेलाडी हुन्। फ्रान्सको राजधानी पेरिसको उत्तरपूर्वमा रहेको बोन्डीमा जन्मिएका एमबाप्पेका बाबु कोच थिए भने आमा पूर्वह्यान्डबल खेलाडी थिइन्। फान्सले सन् १९९८ को विश्वकप जितेको ठीक ६ महिनापछि उनको जन्म भएको थियो। उनी फुटबलका यति क्रेजी थिए कि ६ वर्षको उमेरमा उनी फ्रान्सकै उत्कृष्ट बाल फुटबल खेलाडी बनिसकेका थिए। फ्रेन्च फुटबल फेडेरेसनले त्यतिबेला नै उनको प्रतिभाको कदर गरिसकेको थियो। आफ्नो टोलीलाई फाइनलमा पुर्याउन महत्वपूर्ण भूमिका खेल्ने क्रोयसियाका किपर ड्यानियल सुवासिक पनि सानैदेखि फुटबलमा धेरै रुचि राख्थे। सन् २००३ मा क्लब जडारबाट व्यावसायिक खेल जीवन सुरु गरेका उनले यसको तीन वर्षपछि अन्तर्राष्ट्रिय खेलमा करिअरको थालनी गरेका हुन्। केलियन एमबाप्पे फुटबलका यति धेरै क्रेजी थिए कि ६ वर्षको उमेरमा उनी फ्रान्सकै उत्कृष्ट बाल फुटबल खेलाडी बनिसकेका थिए। फ्रेन्च फुटबल फेडेरेसनले त्यतिबेला नै उनको प्रतिभाको कदर गरिसकेको थियो।"
यस्तो हुँदैछ विश्वकप समापन समारोह,"मस्को : अन्तर्राष्ट्रिय फुटबल महासंघ (फिफा) र आयोजक रुसले आइतबार फ्रान्स र क्रोएसिया बीचको खेलसँगै सम्पन्न हुने २१औं संस्करणको विश्वकप फुटबलको समापन समारोह पनि छोटो हुने जनाएका छन् । फाइनल खेल सुरु हुनुअघि केही समयको सांगीतिक कार्यक्रम हुनेछ । यसअघि गत जुन १४ मा भएको विश्वकपको उद्घाटन समारोह मात्र ३० मिनेटको गरिएको थियो । समापन समारोह पनि ३० मिनेट सम्मको हुनेछ । लुझनिकी स्टेडियममा फ्रान्स र क्रोएसिया उपाधिको अन्तिम प्रतिस्पर्धाका लागि मैदानमा उत्रनु ३० मिनेटअघि सांगीतिक कार्यक्रम सुरु हुनेछ । उद्घाटनमा जस्तै समापन समारोहमा पनि नायक तथा र्यापर विल स्मिथ, अमेरिकन गायक निक्की जाम र कोसोभियन गायिका इरा इस्टेरिफीले सांगीतिक प्रस्तुति दिनेछन् । उनीहरूले जारी विश्वकपको आधिकारिक गीत लिभ इट अप गाउनेछन् । सांगीतिक प्रस्तुति सकिएपछि जर्मनीलाई सन् २०१४ मा विश्वकपको उपाधि दिलाएका रक्षक एवं कप्तान फिलिप ल्हाम विश्वकपको ट्रफीसहित मैदानमा प्रवेश गर्नेछन् । उनलाई रुसी मोडल नाटालिया भोदियानोभाले साथ दिनेछिन् । विश्वकप ट्रफीलाई विशेष सुरक्षाका साथ रुस पुर्याइएको हो । ट्रफीलाई रुस पुर्याउन फ्रान्समा विशेष खालको केस बनाइएको थियो । ल्हाम र भोदियानोभाले ट्रफी सार्वजनिक गरेपछि रुस विश्वकपको अन्तिम अर्थात् फाइनल खेल सुरु हुनेछ । फाइनल खेलमा सन् १९९८ को उपाधि विजेता फ्रान्स र पहिलोपटक फाइनलमा पुगेको क्रोएसिया एकअर्कासँग भिड्नेछन् । फाइनल खेलपश्चात् मेडल र ट्रफी वितरण समारोह हुनेछ । त्यससँगै २१औं संस्करणको विश्वकप फुटबल सम्पन्न हुनेछ । यसको चार वर्षपछि सन् २०२२ मा कतारले २२औं संस्करण आयोजना गर्नेछ । सन् २०२६ मा भने तीन अमेरिकी राष्ट्र क्यानडा, अमेरिका र मेक्सिकोले २३औं संस्करणको विश्वकप आयोजना गर्नेछन् ।"
स्पेनमा फुटबल खेलेर फर्किएका चेलीहरुसँग उपराष्ट्रपति,"काठमाडौँ: स्पेनमा फुटबल खेलेर फर्किएका चेलीहरुले आइतवार उपराष्ट्रपति नन्दबहादुर पुनलाई भेटेका छन् । मुगुका १४ वर्ष मुनिका किशोरीहरुलाई उपराष्ट्रपति कार्यालयमा पुनले स्वागत गरेका हुन् । भेटका क्रममा किशोरीहरुले स्पेनसम्मको यात्राका रोचक अनुभूति सुनाए । किशोरीहरुका कुरा सुनेपछि उपराष्ट्रपति पुनले अन्धविश्वासमा नलागी पढाई अघि बढाउन आग्रह गरे । 'स्पेनमा नेपाली झण्डा फहराउनु भएकोमा धन्यवाद ! पढाई नछाड्नु होला, अन्धविश्वास नमान्नु होला ।' जुलाई १ देखि ७ सम्म स्पेनको सान्सेबास्टियान भएको डोनोष्टि कपमा सहभागिता जनाएर नेपाली किशोरीहरु फर्किएका हुन् । स्पेनमा ३३ देशबाट ६ सय ३० टिम सहभागीमध्ये टिम राराका १७ किशोरीले पनि प्रतिस्पर्धा गरेका थिए ।"

शीर्षक,विवरण
होमियोप्याथी स्थापित चिकित्सा पद्धति,"जीवनको उत्पत्तिसँगसँगै रोगको पनि जन्म भयो। यी दुवै सँगै हुर्के र सँगै खेले, मौका छोपी एकले अर्कालाई पछार्ने काम हुँदै आए। मानिस प्रकृतिको सर्व श्रेष्ठ बौद्धिक प्राणी भएकाले लामो समयसम्म यस संसारिक यात्रामा स्वस्थ्य भई संलग्न रहने उद्देश्यले रोगोपचारका विधिको खोजीमा लाग्यो। फलस्वरूप अहिले विश्वमा रोगोपचारका विभिन्न पद्धतिको विकास र प्रयोग भइरहेको छ। इतिहासमा केही चिकित्सा पद्धति सामाजिक स्वीकृति अभावमा अस्तित्व गुमाउँदै लोप भए भने केही उपचार विधि आफ्नो मौलिक गुण र विशिष्टताका आधारमा लोकप्रिय भए। त्यसमध्ये एक होहोमियोप्याथी। होमियोप्याथी विश्वमा स्थापित चिकित्सापद्धतिमा दोस्रो स्थानमा छ। लोकप्रिय एवं जनमानसमा स्वीकार गरी अपनाइएको चिकित्सा पद्धति हो। जुन लगभग दुई सय वर्षभन्दा बढी समयदेखि जनस्वास्थ्यको विषय बनेको छ। होमियोप्याथी अर्थात रोगको सदृश चिकित्सा विज्ञान १८ औं शताब्दीको अन्त्यतिरको एउटा चमत्कारी तर वैज्ञानिक चिकित्सा जगत्को उपलब्धि हो। यसको चिकित्सा दर्शनले विश्वलाई एक नयाँ चिकित्सा दर्शन दिएको छ, जसको कुनै विकल्प छैन। होमियोप्याथीले विश्व स्वास्थ्य मिसनलाई पूरा गर्न महत्त्वपूर्ण भूमिका निर्वाह गरेको छ। जसको परिणाम आज हाम्रोसामु छ। होमियोप्याथी आज विश्वको नब्बेभन्दा बढी मुलुकमा मुख्यरूपले दक्षिण र उत्तरी अमेरिका, भेनेजुएला, अर्जेन्टिना, जर्मनी, युक्रेन, रुस, कनाडा, बेलायत, अमेरिका फ्रान्स, जापान आदि मुलुकमा प्रचलित छ। महत्त्वपूर्ण पक्ष भारत, श्रीलंका, पाकिस्तान, ब्रिटेन, नेपाल आदि देशका स्वास्थ्य सेवामा होमियोप्याथीलाई पनि समावेश गरिएको छ। एक रिपोर्टका अनुसार विश्वमा लगभग १५ प्रतिशत भन्दा बढी मानिस होमियोप्याथिक चिकित्सा पद्धतिद्वारा आफ्नो रोगको उपचार गराउन चाहन्छन्। आफ्नो जन्मको लगभग २३० वर्षभित्रै समुद्रको गहिराइ पार गर्दै विश्वको महत्त्वपूर्ण देशमा फैलिएर जनस्वास्थको विकल्प बन्नेतर्फ अग्रसर छ। ध्यान दिनुपर्ने के छ भने विश्वका अन्य कुनै पनि चिकित्सा पद्धति यस्तो छैन जसको औषधि या उपचार विधि सरल, सौम्य, सुरक्षित, पीडामुक्त एवं दुष्प्रभावरहित होस्। यसको साथै संसारमा प्रचलित अन्य चिकित्सा पद्धतिमध्ये कसैको दर्शन लिखित या निश्चित छैन। होमियोप्याथी नै एकमात्र चिकित्सा पद्धति हो जसको दर्शन एवं सिद्धान्त निश्चित छ। होमियोप्याथी नै एकमात्र चिकित्सा पद्धति हो जसको दर्शन एवं सिद्धान्त निश्चित छ। यसमा रोगीको आचार, विचार, व्यवहार, शारीरिक बनावटदेखि लिएर उसको मनोभावना एवं व्यक्तित्व समेतलाई मध्यनजर राख्दै औषधि छनोट गरिन्छ। सिमलिमम (समान) औषधिको सेवनलै नै बिरामीलाई पूर्ण स्वास्थ बनाउँछ। होमियोप्याथीको खास विषेशता भनेको रोगीको उपचार आरम्भ गर्न तामझाम तथा धेरै जाँचपडताल आवश्यक पर्दैन। आज पूरै विश्वमा जहाँ एलोप्याथिक उपचार गरिबको पहुँचबाट टाढा हुँदै गइरहेको छ। त्यही अपेक्षाकृत कम खर्चिलो हुने भएकाले होमियोप्याथिक उपचार आम मानिसको पहुँचमा छ। केवल होमियोप्याथी औषधी नै यस्तो छ, जसले आम मानिसलाई अत्यधिक महँगो औषधिको जालबाट निकाल्न सक्छ। विश्वमा होमियोप्याथिक चिकित्साबिना सम्पूर्ण स्वास्थ्यको कल्पना सम्भव छैन। होमियोप्याथी सेवामा विस्तारको असीमित सम्भावना विद्यमान छ। विषेशगरी विकासशील मुलुकमा स्रोतसाधनको पूर्णतया अभाव छ। सर्वसाधारणको आर्थिक अवस्था निम्न छ। त्यहाँ होमियोप्याथिक चिकित्साको महत्त्व अझ बढ्न जान्छ। नेपालको स्वास्थ्य क्षेत्रमा होमियोप्याथिक चिकित्साले २००७ सालदेखि नै प्रभावकारी भूमिका निर्वाह गर्दै आइरहेको छ। होमियोप्याथिक चिकित्साको क्षेत्रमा डाहेनिमेनद्वारा प्रतिपादित सार्वभौम दर्शन एवं सिद्धान्तप्रति आमजनमानसमा सचेतना जागृत गर्ने बेला आइसकेको छ। किनभने डाहेनिमेनले विश्वलाई एउटा यस्तो चिकित्सा पद्धति दिएर गएका छन्, जसको हालसम्म कुनै विकल्प छैन। प्रेरणादायी व्यक्तित्वका उपलब्धि राष्ट्रिय एवं अन्तर्राष्ट्रिय समस्या समाधान, विशिष्ठ विचार एवं दर्शन तथा सिद्धान्तका प्रति जनचेतना विकसित गर्न अनेक प्रकारका विश्व दिवसको आयोजना बेलाबेलामा विभिन्न एनजीओआईएनजीओका माध्यमबाट गरिँदैछ। हरेक वर्ष १० अप्रिलका दिन होमियोप्याथीका जन्मदाता डा हेनिमेनको जन्मजयन्ती तथा विश्व होमियोप्याथिक दिवस विभिन्न कार्यक्रम आयोजना गरी विश्वभरी मनाइँदैछ। नेपालमा पनि यो दिवस मनाउन थालिएको धेरै वर्ष भइसकेको छ। जीवनको अन्तिम क्षणमा पनि मानव सेवामा समर्पित डाहेनिमेनको सन् १८४३ जुलाइ २ मा ८९ वर्षको उमेरमा पेरिसमा निधन भयो। उनी बितेको धेरै वर्ष भइसक्यो तर उनले विकास गरेको उपचार पद्धति संसारभर पुगेको छ। यस आधारमा भविष्यमा डाहेनिमेनले विकास गरेको होमियोप्याथी संसारकै सबैभन्दा प्रभावकारी उपचारपद्धतिका रूपमा स्थापित हुनेछ।"
के नेपाल डिप स्टेट हुँदैछ ?,"कर्मचारीहरू टाउको नभएका किलाहरू हुन् जसलाई ठोक्न सकिन्छ झिक्न सकिँदैन। राजनीतिमा बेलाबेलामा नयाँ शब्दजालहरू प्रयोग हुन्छन्। केही वर्षयता राजनीतिक नेतृत्वमा रहनेहरूका लागि चर्चित शब्द बन्दै गएको छ, डिप स्टेट ब्रिटिस धारावाहिक डिप स्टेटमा यो शब्दावलीको प्रयोग भए पनि अमेरिकामा राष्ट्रपति डोनाल्ड ट्रम्पको चुनाव प्रचारका क्रममा यसले बढी चर्चा पायो। लोकतान्त्रिक प्रक्रियाबाट जनताका प्रतिनिधिका रूपमा छानिएका राजनीतिक नेतृत्वले नीति निर्माणमा आफ्ना विषयसूची (एजेन्डा) स्थापित गर्न नसक्ने र कर्मचारीतन्त्र भित्रको सञ्जालले आफ्नै स्वार्थ अनुकूलको विषयसूची प्रवेश गराउने, तरन देखिने हेराफेरिलाई डिप स्टेट भन्ने गरिन्छ। निर्वाचित प्रतिनिधिहरूले जनतासँगका प्रतिबद्धता अनुरूप प्रस्तुत नीतिकार्यक्रमलाई कर्मचारीतन्त्रले प्रक्रिया, परम्परा, परामर्शकै नाममा तोडमरोड गरी पूरै ध्वंस गरिदिन्छन् भन्ने गरिन्छ। त्यसैले त कर्मचारीतन्त्रलाई अनिर्वाचित सिनेट (नन्इलेक्टेड सिनेट) समेत भन्ने गरिन्छ। राजनीतिक आन्दोलनकारी एलान केएस्ले त यतिसम्म भनेका छन् कि कर्मचारीतन्त्र जन्मजात रूपमा अलोकतान्त्रिक हुन्छ, कर्मचारीहरूले पदको कारण शक्ति प्राप्त गर्दछन् न कि उनीहरूले सेवा दिनुपर्ने जनताबाट सूचनामा पहुँच, विशेषज्ञता र स्थायित्वका कारण कर्मचारीतन्त्रले आफूलाई छुट्टै शक्ति समूहको रूपमा स्थापित गरेको हुन्छ। यही शक्ति र सामथ्र्यले गर्दा उसले निर्वाचित राजनीतिक नेतृत्वलाई समेत चुनौती दिने गर्दछ। कर्मचारीतन्त्र कम शक्तिशाली भएको मुलुक संयुक्त राज्य अमेरिकाका प्रख्यात राजनीतिज्ञहरूले समेत यस संस्थालाई नकारात्मक रूपमा हेर्नुले संस्थाले आत्मपरीक्षण गर्न आवश्यक छ। संयुक्त राज्य अमेरिकाका पूर्वराष्ट्रपति रुजवेल्टले कर्मचारीतन्त्रबारे भनेका थिए, तिमीले दायाँ हातले थिच बायाँ हातले थिच, जब तिमी अन्तिममा थकित हुन्छौं, त्यो बेड पहिले थिच्नु अघिकै अवस्थामा पाउनेछौ। विकसित देशहरूका कर्मचारीतन्त्रको भूमिका संकुचित हुन्छ र बाह्य नियन्त्रण बढी हुन्छ। विकासशील र अल्पविकसित मुलुकमा भने साला मोडेलको कर्मचारीतन्त्र हुन्छ। जसले नीति निर्माणदेखि जनचाहनाको पञ्जीकरण र राजनीतिक भूमिकामा समेत आफ्नो सक्रियता देखाउने गर्छ। वैधानिकरूपमा यो भूमिका राजनीतिक नेतृत्वको हो, त्यसैले कर्मचारीतन्त्रको अति सक्रियताले आफ्नो अधिकार क्षेत्रमा अतिक्रमण हुने गरेको उनीहरूको गुनासो देखिन्छ। त्यसैले जब नवनिर्वाचित सरकार आउँछ उसले कर्मचारीतन्त्रलाई मुख्य प्रतिस्पर्धी ठान्छ। आफ्नो काममा अवरोध सिर्जना गर्ने विपक्षीजस्तो ठान्ने गर्छ। एकजना राजनीतिज्ञको यो भनाइ रोचक लाग्छ विपक्षी दलहरू वास्तविक विपक्षी होइनन्, तिनीहरू निर्वासनका विपक्षी हुन्। कर्मचारीतन्त्र घरभित्रको वास्तविक विपक्षी हुन्। राजनीतिक नेतृत्वले यिनै जटिल सम्बन्धलाई डिप स्टेट को संज्ञा दिने गरेको छ। कर्मचारीहरू टाउको नभएका किलाहरू हुन् जसलाई ठोक्न सकिन्छ झिक्न सकिँदैन। यसले गर्दा समग्र प्रशासनमा उनीहरूको साम्राज्य हुन गई ब्युरोक्रेटिक अफिसियलडम मा रूपान्तरण हुन जान्छ भन्ने राजनीतिज्ञको तर्क छ। विपरीत सिद्धान्त र मूल्य मान्यता प्रतिनिधिमूलक लोकतन्त्र जनताका दुई थरी प्रतिनिधि निर्वाचित (राजनीतिक नेतृत्व) र नियुक्त (कर्मचारीतन्त्र) बाट चल्ने गर्छ। तर, यी दुई संस्थाहरूका फरक सिद्धान्त, मूल्य मान्यताहरू हुन्छन्, जसले एकअर्काका विपरीतमार्गीजस्ता देखिन्छन्। कर्मचारीतन्त्रका प्रणेता र कारिगरहरूले विशिष्टीकरण, पदसोपान, वृत्ति सेवा अवैयक्तिकरण, नियम र प्रक्रिया, औपचारिकतालाई यस संस्थाका प्रमुख सिद्धान्तका रूपमा स्वीकारेका थिए। कर्मचारीतन्त्र यिनै परम्परागत सिद्धान्त अंगीकारमै चलिरहेका छन्। कार्यकुशलता, प्रक्रियागत एकरूपता, विशेषज्ञहरूको सहभागितालाई आफ्नो मूल्यको रूपमा स्वीकार्दै आएको छ। यी सिद्धान्त र मूल्य मान्यता अपनाउनुको मुख्यकारण पूर्वअमेरिकी राष्ट्रपति वुड्रो विल्सनले भने जस्तै राजनीतिको किचलो र उत्ताउलोपनबाट अलग संस्था बनाउनु थियो। लामो समय यी सिद्धान्त र मान्यतामा काम गर्दा यो संस्था लोकतान्त्रिक प्रक्रियाभन्दा फरक प्रक्रियामा कार्य गर्न थाल्यो भने कार्यकुशलता को नाममा जवाफदेहितालाई उपेक्षा गर्न थाल्यो। यो संस्थाले तथ्य, साधन र कार्यान्वयन पक्षमा मात्र ध्यान दिने र मूल्यहरू, जनताप्रतिको उत्तरदायित्व, नीति निर्माणको काम राजीतिक नेतृत्वको हो भन्ने मान्यता दृढ हुँदै गयो। अर्को महत्त्वपूर्ण पक्ष के हो भने कर्मचारीहरूले जति वर्तमान राजनीतिक नेतृत्वप्रति वफादार हुनुपर्छ त्यति नै पछि आउने नेतृत्वप्रति पनि आज्ञाकारी हुनुपर्छ। यसलाई क्रमिक दाम्पत्यको सिद्धान्त (प्रिन्सिपल अफ सिरियल मोनोगामी) भनिन्छ। यही सिद्धान्तको कारण मन्त्रीहरूका आदेश कर्मचारीतन्त्रले सोचविचार गरेर मात्र कार्यान्वयन गर्छन् किनकि पछि आउने नेतृत्वलाई जवाफ दिन सकियोस्। कर्मचारीतन्त्रको आफ्नै जीवन हुन्छ र मन्त्रीहरूको मर्जीले पद प्राप्त गरेका हुँदैनन्। त्यसै उनीहरूको उत्तरदायित्व मन्त्रीबाहेक संविधान, कानुन र जनताप्रति पनि हुन्छ। राजनीतिक नेतृत्वको सामान्य आचरण र प्रवृत्ति आफ्नै निर्वाचन क्षेत्रप्रति आग्रह राख्ने तथा क्षणिक चुनावी लाभ लिन दीर्घकालीन सोच नराख्ने हुन्छ। त्यसैले यस प्रवृत्तिलाई पोर्क ब्यारल थ्योरी को रूपमा आलोचना हुने गरेको छ। कर्मचारीहरू निर्वाचनमा जानु पर्दैन त्यसैले तर्कसंगत र विवेकशील निर्णयमा जोड दिने गर्छन्। जहाँसम्म बृहत्तर लोकतान्त्रिक मूल्यहरू स्वतन्त्रता, समानता, विधिको शासन, लोकसम्मति र लोकप्रिय सहभागिताको प्रश्न छ कर्मचारीतन्त्र यसको ठीक विपरीत पदसोपान, जटिल प्रक्रिया, विशेषज्ञको सहभागिता जस्ता आफ्नै फरक मूल्यहरू आत्मसात गर्छ। यी यस्ता सैद्धान्तिक कारणहरू हुन् जसले राजनीति र कर्मचारीतन्त्रबीच द्वन्द्व सिर्जना गर्ने गर्छ। परम्परागत कर्मचारीतन्त्रलाई लोकतान्त्रिक मूल्यमा ढाल्ने प्रयास भए पनि संस्कृतिको रूपमा संस्थाले यसलाई आन्तरिकीकरण गरिसकेकाले विकसित देशहरूमा पनि पूर्णतः यसमा सुधार ल्याउन सकिएको छैन। नेपालमा आक्षेप संस्कृति जब मानिस कमजोर हुन्छ, लान्छना लगाउन रुचि राख्छ, (ह्वेन पिपुल आर लेम दे लभ टु ब्लेम) रोबोर्ट कावाशाकीका यी भनाइ नेपालको राजनीति र कर्मचारीतन्त्रका सन्दर्भमा लागू हुन्छ। नेपालको राजनीतिक नेतृत्व र कर्मचारीतन्त्र दुवै जनताका प्रिय हुन सकेका छैनन्। दुवैप्रति सार्वभौम नागरिकको आक्रोश देखिन्छ। यही आक्रोशबाट बच्न र जनताप्रतिको जवाफदेहिता पन्छ्याउन एकअर्काप्रति आक्षेप लगाउने नराम्रो परम्परा बसेको छ। पदमा रहँदा दुवैको मिलिभगतबाहेक मन्त्रीहरू आफूलाई कर्मचारीहरूले सहयोग नगरेकाले सफल हुन नसकेको सहज प्रतिक्रिया दिने गर्छन्। पदमा रहँदा प्रधानमन्त्रीहरूको यो संस्थाप्रतिको धारणा सन्तुलित हुने गर्छ, अपवादबाहेक। सरकार प्रमुखबाट हट्नासाथ प्रायः सबै पूर्वप्रधानमन्त्रीहरू कर्मचारीतन्त्रबारे समान धारणा सार्वजनिक गर्ने गर्छन्। मानौं, कर्मचारीतन्त्र नभएको भए नेपाल स्वर्ग बनिसक्थ्यो। नेतृत्वले चमत्कार गर्छ भन्ने भनाइ छ। यो संस्था सुस्त छ, परिवर्तन विरोधी छ, भ्रष्ट छ, संवेदनहीन छ र सबैभन्दा ठूलो कुरा त यो अलोकतान्त्रिक चरित्रको गैरउत्तरदायी छ भन्ने आरोप राजनीतिक नेतृत्वले लगाउने गरेका छन्। कर्मचारीहरूले जति वर्तमान राजनीतिक नेतृत्वप्रति वफादार हुनुपर्छ त्यति नै पछि आउने नेतृत्वप्रति पनि आज्ञाकारी हुनुपर्छ। राज्य संघीय संरचनामा गइरहेको अवस्थामा कर्मचारीतन्त्रमाथि अर्को गम्भीर आरोप लाग्न थालेको छ संघीयता विरोधी। कर्मचारीतन्त्रको कारण संघीयता कार्यान्वयनमा बाधा परेको राजनीतिक नेतृत्वको लाञ्छना छ। अझ प्रादेशिक सरकारहरूको ईष्र्या संघीय सेवाका कर्मचारीहरूप्रति देखिएको छ। प्रमुख जिल्ला अधिकारी र प्रहरीले नटेरेको, यिनीहरूले संघ र स्थानीय सरकारको स्वायत्ततामा अवरोध सिर्जना गरेको आरोप लगाउने गरेका छन। एकातिर केन्द्रले कर्मचारी र कानुन दिएन भन्ने अर्कोतिर केन्द्रले पठाएका कर्मचारीहरूलाई हाजिर नगराउने, जिम्मेवारी नदिनेजस्ता अपमानजनक व्यवहार हुने गरेको छ। आदेश र समन्वय फरक कुरा हुन भन्ने नबुझी प्रतिक्रिया आउनु दुःखद् विषय हो। संघको कर्मचारीलाई संघ र प्रदेश दुवैको आदेश मान्नुपर्ने हो भने आदेशको एकता को सिद्धान्तको खिलाफ हुन जान्छ। संघीयता यस्तो जटिल प्रणाली हो जहाँ सञ्जालीकृत शासन (नेटवर्क गभर्नेन्स) मा काम गर्नु पर्दछ भन्ने बुझ्न जरुरी छ। ब्युरोक्रेट्स ब्यासिङ राजनीतिक नेतृत्व अर्को गलत अभ्यासमा समेत प्रवृत्त हुँदैछ जुन न त सभ्य राजनीतिमा सुहाउँछ न त मानवीय नै छ। कर्मचारीहरूलाई तर्साएर (ब्युरोक्रेट्स ब्यासिङ) आफू अनुकूल यो संस्थालाई दुरुपयोग गर्न प्रयास गरेको धेरै उदाहरणहरू छन्। जनताबाट निर्वाचित जनप्रतिनिधिहरू सम्मानित हुनुपर्छ। समाज तथा राष्ट्रको साँच्चै सेवकको रूपमा स्थापित हुन सक्नुपर्छ। तर, यो नेतृत्व परिपक्व हुन नसक्दा स्थायी संयन्त्रका रूपमा रहेको कर्मचारीतन्त्रलाई शारीरिक र मानसिक हिंसाद्वारा तर्साएर सरकारी स्रोतसाधनमा आफ्नो रजगज गर्न चाहन्छ। कर्मचारीहरूको लागि अप्ठ्यारो के छ भने उनीहरू वर्तमान सरकारप्रति जिम्मेवार भएर पुग्दैन संविधान र संसद्प्रति पनि अझ बढी जवाफदेही हुनुपर्ने हुन्छ। कानुन र संविधान विपरीतका आदेश तामेल गर्न कर्मचारीतन्त्रले मिल्दैन। त्यसैले यी दुई वर्गबीच तनाव सिर्जना हुन जान्छ। सिकारु जनप्रतिनिधिहरू त अझ कर्मचारीहरूलाई शारीरिक आक्रमण गर्ने काममा समेत उद्यत् हुन्छन्। यसका कैयन उदाहरण सार्वजनिक भइसकेका छन्। कर्मचारीतन्त्रको अभिभावक भनेको राजनीतिक नेतृत्व हो। अभिभावक निर्दयी भएपछि कर्मचारीहरूको संरक्षण कसले गर्ने ? शारीरिक आक्रमणबाहेक अपमान गर्ने, जिम्मेवारी नदिने, बेला कुबेला सरुवा गरिदिएर मनोवैज्ञानिक भय सिर्जना गरी दिएर आत्मसमर्पण गराउने प्रयास भइरहेको देखिन्छ जुन लोकतन्त्र र सुशासनका लागि शुभ लक्षण होइन। दोष कसको ? यहाँ प्रश्न डिप स्टेट् छ कि यसको उल्टो ब्युरोक्रेट्स ब्यासिङ छ भन्ने होइन। धेरथोर यी दुवै प्रवृत्तिहरू विद्यमान छन् र दुवैका आआफ्ना कमजोरी छन्। जनताको गुनासो भने फरक छ यी दुवैथरी राम्रा खालका होइनन् फरक खालका हुन्। यहाँ बुझ्न के आवश्यक छ भने कर्मचारीतन्त्र पवित्र संस्था पनि होइन न खराब तत्त्व नै हो। यो एउटा औजार हो। अरू औजार जस्तै मर्मत सुधार गरेर उपयोगी बनाउन सकिन्छ। अझ करौंती जस्तै हो, चलाउनेले जता चलायो उतै काटिदिन्छ। कर्मचारीतन्त्रमा रहनेहरू चुनावमा जानु नपर्ने भएकोले लोकसम्मति विपरीत कार्य होला भनेर नै यसको नेतृत्व निर्वाचित जनप्रतिनिधिहरूलाई दिइएको हुन्छ। यसलाई चुस्त, प्रभावकारी र जनप्रिय बनाउन नसक्नुको दोष राजनीतिक नेतृत्वले लिनुपर्छ। सरुवा गर्ने, पुरस्कृत गर्ने र अनुशासित गर्ने अधिकार पनि राजनीतिक नेतृत्वलाई छ। नीतिगत मार्गदर्शन दिने, नयाँ सोच र दृष्टिकोण दिने काम पनि उनीहरूकै हो। कर्मचारीतन्त्रले असफल गरायो भन्नु आफ्नो नेतृत्व क्षमतामा प्रश्न गर्नु हो। कर्मचारीतन्त्रमा पनि परम्परागत रुढी जड्ता, मूल्य तटस्थता, नियम र प्रक्रियाको धुन, गोपनीयताको आवरण, तहगत उत्तरदायित्वजस्ता अवगुणहरू छन्, जसले यस संस्थालाई यथास्थितिवादी बनाइरहेको छ। राजनीति तीव्र परिवर्तन भइरहेको हुन्छ। तर कर्मचारीतन्त्र पुरानो युद्ध लड्न तयार गरिएको सेना जस्तो रहेको छ न कि नयाँ र सम्भावित युद्ध लड्न। राजनीतिसँग लय मिलाउन नसक्नु यिनको सबैभन्दा ठूलो कमजोरी हो। त्यस्तै नागरिकहरू कर्मचारीतन्त्रलाई स्वतन्त्रतामाथि अंकुश लगाउने संस्थाको रूपमा हेर्छन्, निजी संस्थाहरू बढी नियन्त्रणकारी भएको आरोप लगाउँछन्, वैज्ञानिक र विद्धानहरू अल्पज्ञान भएको संस्थाको रूपमा लिन्छन्। संस्थाभित्र सपना देख्ने, कल्पना गर्ने र प्रवर्तन गर्ने कुराहरू पनि प्रोत्साहन गरिएको छैन। चिनियाँ दार्शनिक लाओत्सेले झन्डै दुई हजार वर्षअघि कर्मचारीहरूबारे भनेका थिए एकएक रौं कोरेर कपाल मिलाउने, एकएक गेडा चामल पकाएर भात पकाउने। कर्मचारीतन्त्र यस्तै अति प्रक्रियामुखी छ। कर्मचारीतन्त्र मर्यो, कर्मचारीतन्त्र जिन्दावाद हरेक चिजसँग खराबी वा कमजोरी गाँसिएको हुन्छ जसले यसलाई नष्ट गर्छ। अन्धोपनले आँखालाई, ढुसीले मकैलाई र धमिराले काठलाई नास गर्छ, प्लेटोका यी भनाई हाम्रो कर्मचारीतन्त्रमा लागू हुन्छ। प्रक्रिया, ढिलासुस्ती र जडताले कर्मचारीतन्त्रलाई नष्ट गर्ने पक्का छ। नेपालको कर्मचारीतन्त्र जीवन संघर्षमा रहेको डाइनोसर जस्तै छ। तर, एउटा सर्वमान्य कुरा के हो भने यसको पूर्ण विकल्प पनि छैन। कर्मचारीतन्त्रको विकल्प भनेको प्रतिकर्मचारीतन्त्र (काउन्टर ब्युरोक्रेसी) मात्रै हो। यसका लागि पुराना प्रणालीलाई रचनात्मक ध्वंस वा विनिर्माण गर्न हिम्मत गर्नुपर्छ। हाम्रो कर्मचारीतन्त्रका जे जस्ता कमजोरीहरू रहे पनि राष्ट्रिय एकीकरणमा, ठूला राजनीतिक परिवर्तनको सफल अवतरणमा, द्वन्द्वको स्थितिमा अतुलनीय योगदान पुर्याएको छ। नेपालले अवलम्बन गरेको संघीय लोकतान्त्रिक गणतन्त्रका लाभहरू वितरण गर्न, लोकतान्त्रिक अभ्यासमा नागरिकहरूलाई पहुँच दिन, समाजलाई अझ उन्नत बनाउन, राष्ट्रिय एकता अझ मजबुत बनाउन यस संस्थाको महत्त्व अझ बढेको छ। यसका लागि राजनीति र कर्मचारीतन्त्रले नयाँ सम्बन्ध स्थापित गर्न सक्नुपर्छ। विपक्षीको जस्तो व्यवहार नभई दुवैको अस्तित्व रहने एकअर्काका सहयोगी रहने भिलेज लाइफ मोडेल को सम्बन्ध हुनुपर्छ। मन्त्रीहरूलाई विश्वास हुनुपर्दछ कि कर्मचारीहरू उसका प्राथमिकताप्रति संवेदनशील छन, कर्मचारीहरूलाई विश्वास हुनुपर्दछ कि उनीहरूले कुनै प्रतिकूल परिणामको भय बिना विज्ञ परामर्श दिने वातावरण छ। राजनीतिक नेतृत्वले चेसको प्यादाको हैसियतमा नहेरी राज्यको एउटा संस्थाको रूपमा व्यहार गरेमा डिप स्टेट को गुनासो गर्न अवस्था आउँदैन। यसका लागि हाम्रो राजनीतिक नेतृत्वको शैली र व्यवहारमा परिवर्तन गर्न जरुरी छ भने सुस्त र रुग्ण संस्थाको रूपमा रहेको कर्मचारीतन्त्रमा टालटुले सुधार गरेर पुग्दैन। रचनात्मक विनाशद्वारा विनिर्माण गरेर नयाँ जगमा नवनिर्माण गर्नुपर्छ। कुनै बखत बेलायतको राजसंस्थाबारेमा भनिएजस्तै कर्मचारीतन्त्र मर्यो कर्मचारीतन्त्र जिन्दावाद को नारा सान्दर्भिक लाग्छ।"
"हक्कीमा प्रदेश ५ र २ विजयी, गण्डकी र सेना बराबरी","नेपालगन्ज : ८औं राष्ट्रिय खेलकुदको बुधबारका तीन खेलमा प्रदेश ५ र २ विजयी भए भने नेपाली आर्मी र गण्डकी प्रदेश बराबरी खेलेका छन् । नेपालगन्जको मंगलप्रसाद माध्यमिक विद्यालयको मैदानमा भएको पहिलो खेलमा गण्डकी प्रदेशले डिफेन्डिङ च्याम्पियन आर्मीको टिमलाई गण्डकीले बराबरीमा रोकेको हो । ११ वटा पेनाल्टी कर्नर पाएपनि आर्मीले कुनै गोल गर्न नसकेपछि अंक बाँड्न परेको थियो । प्रतियोगितामा बराबरी भए पनि गण्डकीले जितको खुसीयाली मनाएको थियो । गण्डकी प्रदेशका टिम कोच राजेन्द्र पाठकले भने, बलियो प्रतिष्पर्धीसँग बराबरी खेल्नु पनि चानचुने कुरा होइन । आर्मीलाई जित्नु भनेको फाइनल जिते बराबर हो । बुधबारको दोस्रो खेलमा प्रदेश २ ले प्रदेश ३ लाई ५० फराकिलो अन्तरले जितेको थियो । २४ औँ मिनेटमा मनोज शाहले गोलको खाता खोलेपछि क्याप्टन हरविन्द्र सिंह र गोविन्द अधिकारीले दुई दुई गोल गरेका थिए । अधिकारीले ३८ औँ र ५६ औं मिनेटमा र सिंहले ५२ औँ र ५४ औँ मिनेटमा गोल गर्दै फराकिलो जित निकालेका थिए । सुरुदेखि आक्रामक रुपमा मैदानमा उत्रिएको २ नम्बर प्रदेशका खेलाडीले बललाई आफ्नो कोर्टतर्फ आउन दिएका थिएनन् । प्रदेश २ ले ६ पेनाल्टी कर्नर पाउँदा ३ नं प्रदेशले एउटा मात्र पेनाल्टी कर्नर पाएको थियो । बुधवार भएको बेलुकी तेस्रो खेलमा आयोजक प्रदेश ५ ले घरेलु मैदानमा प्रदेश १ नं प्रदेशलाई ३० गोलले पराजित गरेको थियो । प्रदेश ५ को तर्फबाट २९ औँ मिनेटमा सानु लामा, ४१ औँ मिनेटमा २६ नं जर्सीका अमन कुमार र ५२ औँ मिनेटमा २२ नं जर्सीका मनिष गुरुङले एक एक गोल गरेका थिए । खेलको सुरुदेखि अन्तिमसम्म प्रदेश ५ ले प्रदेश १ लाई दवावमा राखेको थियो । राम्रो जित निकाले पनि खेलाडीले अपेक्षाकृत खेल प्रदर्शन नभएको प्रशिक्षक निजामुद्दिन सिद्धिकीले बताए । उनले भने, डेढ महिनाको प्रशिक्षणबाट खेलाडीले राम्रो नतिजा निकाले, उनले भने, घरेलु मैदानमा पनि खेलाडीले राम्रो टिमवर्क गर्न सकेनन् । हक्कीमा प्रदेश ५ र ६, आर्मी र प्रहरी बलिया प्रतिष्पर्र्धी मानिन्छन् । प्रतियोगिता बिहानैदेखि सुरु भए पनि संघीय सरकारका सहरी विकास मन्त्री मोहम्मद इस्तियाक राईले प्रतियोगिताको उद्घाटन गरेका थिए । नेपालगन्जमा ८औं खेलकुद प्रतियोगिता आयोजना हुनु गर्वको विषय भएकाले सबैलाई सहयोग गर्न आग्रह गरेका थिए ।"
टेबुलटेनिसमा बाजे र नातिनी भिड्दै,"दाङ : पूर्वएसएसपी गोवद्र्धन श्रेष्ठ ६७ वर्षका भए । उनी आठाैं राष्ट्रिय खेलकुदमा टेबुलटेनिसका प्रतियोगी हुन् । प्रहरी सेवामा लामो समय काम गरेका श्रेष्ठ अहिले पनि त्यत्तिकै जाँगरिला र फुर्तिला छन् । नेपाल पुलिस क्लबको तर्फबाट आठौंमा प्रतियोगीको रूपमा नाति पुस्तासँग उनले पनि भाग लिएका छन् । बुधबारदेखि दाङको घोराहीमा सुरु भएको टेबुलटेनिसमा उनी प्रतिस्पर्धीको रूपमा सहभागी मात्रै भएका छैनन् फरक रूपमा आफूलाई चिनाएका छन् । उनीसँगै उनकी आठ वर्षीया नातिनी शुभ श्री श्रेष्ठ पनि प्रतियोगी बनेकी छन् । १४ वर्ष उमेरसमूहसम्ममा प्रतियोगीहरूलाई पछि पारेकी शुभ श्री प्रतियोगिताको सबैभन्दा कान्छो उमेरकी सहभागी पनि हुन् । शुभ श्री ६ वर्षदेखि नै टेबुलटेनिस खेल्दै आएकी छन् । प्रतियोगितामा सबैभन्दा बढी उमेर र कम उमेरका खेलाडी एउटै घरमा छन् । परिवारमा श्रेष्ठका छोरा, छोरी, नातिनी सबै टेबुलटेनिसकै खेलाडी रहेको उनले सुनाए । छोरी र म त अन्तर्राष्ट्रिय स्तरकै प्रतियोगितामा सहभागी भएका छौं श्रेष्ठले भने, अब नातिनीको पनि खेलप्रति चासो बढेको छ । पूर्वएसएसपी श्रेष्ठले युवा पुस्तालाई खेलप्रति आकर्षण गर्न पनि आफूले टेबुलटेनिसलाई महŒव दिएको बताए । उनले भने, कम उमेरका छोरा नातिसँग खेल्दा धेरै नै आनन्द आउँदो रहेछ । खेलप्रति विश्वास र लगाव सबैमा हुनुपर्छ । सन १९८३ देखि ८६ सम्मका सबै प्रतियोगितामा टेबुलटेनिसतर्फ च्याम्पियन भनेको बताए । आफूसँगै उनले प्रतियोगितामा नाति पुस्ता पनि सहभागी गराउँदा प्रतियोगिताको रोमाञ्च बढेको दाङ जिल्ला टेबुलटेनिस संघका अध्यक्ष सीताराम शर्मा आचार्यले बताए । उहाँबाट हामीले धेरै सिक्नुपर्छ, उनले भने, यो उमेरमा प्रतियोगितामा भाग लिने व्यक्ति हाम्रा लागि देवतै हुन् । कम उमेरकी सहभागी शुभ श्रीले बुवा र बाजेको खेल प्रेमले आफू प्रतियोगितामा सहभागी भएको बताइन् । उनले घरमा बुवा र बाजेले टेबुलटेनिस सिकाउने गरेको भन्दै सहभागी भएकोमा धेरै खुसी रहेको बताइन् । बुधबारदेखि दाङमा सुरु भएको टेबुलटेनिस खेलमा बाजे नाति पुस्ता प्रतियोगितामा देखिएपछि प्रतियोगितामा फरक ऊर्जा आएको खेलकुद विकास समितिका अध्यक्ष डिल्ली डाँगीले बताए । प्रतियोगिताको पूर्व युवा तथा खेलकुदमन्त्री दलजित श्रीपालीले उद्घाटन गरे ।"
"आठाैं राष्ट्रिय खेलकुद : स्क्वासमा बाबुछोरी, टेनिसमा आमाछोरी","काठमाडौं : आठौं राष्ट्रिय खेलकुद प्रतियोगिता वैशाख ५ देखि ११ गतेसम्म प्रदेश ५ का विभिन्न जिल्लामा आयोजना हुँदैछ । अन्तर्राष्ट्रिय मान्यतालाई पछ्याउँदै प्रतियोगिताका पाँचवटा खेल भने बुधबारदेखि नै सुरु भएका छन् । आठौं राष्ट्रिय खेलकुदको पहिलो चरणमा लनटेनिस, स्क्वास, पुरुष हकी, टेबलटेनिस र कुस्तीको स्पर्धा सुरु भएको हो । पहिलो चरणमा सुरु भएका पाँच खेलमध्ये स्क्वास, लनटेनिस र टेबलटेनिससँग भने रमाइलो प्रसंग जोडिएको छ । यी तीनवटै खेलमा एउटै परिवारका सदस्य पनि प्रतिस्पर्धाका लागि कोर्टमा ओर्लने भएका छन् । एकै परिवारका दुई पुस्ताबीचको घम्साघम्सीले यी खेललाई अझ रोचक बनाउने पक्का छ । अर्को रमाइलो संयोग के भने, स्क्वास र लनटेनिस खेलमा सहभागी हुने परिवारका सदस्य एउटै प्रदेशबाट छनोट भएर राष्ट्रिय प्रतियोगिता खेल्न आएका हुन् । स्क्वासमा गण्डकी प्रदेशबाट बाबु र छोरी सहभागी भएका छन् । बाबु सन्तोष घिमिरे र छोरी सालिनी घिमिरे जिल्ला र प्रदेशस्तरीय छनोट चरण पार गर्दै बृहत् राष्ट्रिय खेलकुदसम्म पुगेका हुन् । सन्तोष राष्ट्रिय खेलकुदका लागि छनोट हुने कास्कीका एकमात्र पुरुष स्क्वास खेलाडी पनि हुन् । राष्ट्रिय खेलकुद देशको सबैभन्दा ठूलो प्रतियोगिता हो । बाबुछोरीले एकैसाथ यो प्रतियोगिता खेल्ने अवसर पाउनु हाम्रा लागि निकै ठूलो उपलब्धि हो, ४३ वर्षीय सन्तोषले अन्नपूर्णसँग भने । राष्ट्रिय खेलकुदमा छनोट हुन आफूहरूले निकै कठिन परि श्रम गरेको उनी बताउँछन् । राष्ट्रिय प्रतियोगितामा छनोट हुन हामी बाबुछोरीले निकै मेहनत गरेका छौं । जिल्ला र प्रदेशस्तरीय छनोट प्रतियोगितामा थुप्रै प्रतिद्वन्द्वीलाई हराएर हामी यो स्थानसम्म आइपुगेका हौं, आफ्नै व्यवसायमा सक्रिय सन्तोष भन्छन् । पोखरा न्युरोडका सन्तोष विगत १७ वर्षदेखि स्क्वास खेलमा सक्रिय छन् । तर, उनले राष्ट्रिय खेलकुद खेल्ने अवसर पाएको भने यो पहिलो पटक हो । संयोग पनि कस्तो, निरन्तरको प्रयासपछि आफूमात्र होइन्, १६ वर्षीया छोरी सालिनी पनि एकैपटक राष्ट्रिय खेलकुदमा छनोट भइन । २०७३ सालमा पूर्वाञ्चलका विभिन्न जिल्लामा सातौं राष्ट्रिय खेलकुद हुँदा उनी खेलाडी नभई व्यवस्थापकको भूमिकामा सहभागी भएका थिए । कुनै पनि क्षेत्रमा अघि बढ्न उमेर बाधक बन्दैन । परि श्रमसँग डराउनेहरूका लागि उमेर बहाना मात्र हो । लगातार १७ वर्षको परि श्रमपछि मैले बृहत् राष्ट्रिय खेलकुद खेल्ने सपना पूरा गरेको छु, उनी भन्छन् । राष्ट्रिय खेलकुदमा आफूभन्दा निकै दिग्गज खेलाडीसँग प्रतिस्पर्धा गर्नुपर्ने भए पनि आत्मविश्वास बलियो रहेको उनी बताउँछन् । ठूला प्रतियोगितामा सहभागी हुने सबैले पदक जित्दैनन् । जिल्ला र प्रदेशभन्दा राष्ट्रिय खेलकुदमा प्रतिद्वन्द्वी पनि निकै बलिया छन् । त्यै पनि हिम्मत भने हारेका छैनौं, उनी भन्छन् । सेन्टमेरिज स्कुलमा कक्षा ११ मा अध्ययनरत सालिनी पनि बुवाकै प्रेरणाले आफू खेलकुदमा लागेको बताउँछिन् । म जन्मनुभन्दा पनि अघिदेखि नै बुवा यो खेलमा सक्रिय हुनुहुन्थ्यो । उहाँकै प्रेरणाले म यो खेलमा लागेकी हुँ, सालिनी भन्छिन्, खेलकुदमा लाग्न बुबा र आमा (ईश्वरी घिमिरे) दुवैले सधैं प्रोत्साहन गर्नुहुन्छ । खेलकुदमा लागे छोराछोरी बिग्रिन्छन् भन्ने पुरानो मान्यतामा क्रमशः परिवर्तन आउँदै गएको सन्तोषको बुझाइ छ । समय परिवर्तन भएको छ । पछिल्लो समय खेलकुदमा नाम र दाम दुवै छ । अहिले हरेक शिक्षित अभिभावकले आफ्ना छोराछोरीलाई खेलकुदमा लाग्न प्रेरित गर्छन्, उनी भन्छन्, अब देशलाई अन्तर्राष्ट्रिय पदक दिलाउने नयाँ पुस्ताले नै हो । आठौं राष्ट्रिय खेलकुद खेल्न गण्डकी प्रदेशबाटै छनोट भएका आमाछोरीको कथा पनि उस्तै रोचक छ । ४५ वर्षीया आमा विमला बस्याल र २० वर्षीया छोरी सुप्रिया बस्याल दुवैजना जिल्ला र प्रदेशस्तरीय छनोट पार गर्दै राष्ट्रिय खेलकुदसम्म पुगेका हुन् । अझ उनीहरूको त परिवार नै टेनिसमय छ । सुप्रियाका बाबु विमल बस्याल र दिदी सिल्भिया बस्याल पनि टेनिस खेलाडी हुन् । तर, विभिन्न कारणले गर्दा यसपटक विमल र सिल्भियाले भने राष्ट्रिय खेलकुदका लागि छनोट प्रतियोगिता खेल्ने अवसर पाएनन् । बस्याल परिवारले त टेनिस खेल्न घरमै कोर्ट पनि बनाएको छ । राष्ट्रिय खेलकुदमा विमला र सुप्रियाले महिला डबल्स र मिक्स डबल्स स्पर्धामा भाग लिएका छन् । राष्ट्रिय खेलकुदका लागि आफूहरूले तीन महिनादेखि तयारी गरेको विमला बताउँछिन् । उनले यसअघि पाँचौं र छैटौं राष्ट्रिय खेलकुद पनि खेलेकी थिइन् । छोरीसँगै राष्ट्रिय प्रतियोगिता खेल्न पाउँदा खुसी लागेको छ । छनोट प्रतियोगितामा स्तरीय प्रदर्शन गरेका थियौं । राष्ट्रिय खेलकुदमा त्योभन्दा पनि राम्रो प्रदर्शन गर्ने विश्वास छ, विमला भन्छिन् । यसैगरी स्क्वासमा गण्डकी प्रदेशबाटै दिदी र भाइले पनि प्रतिस्पर्धा गर्दैछन् । २४ वर्षीया दिदी कृष्णा थापामगर र २२ वर्षीया भाइ अमृत थापामगर दुवैजना राष्ट्रिय वरीयताको दोस्रो स्थानमा रहेका खेलाडी हुन् । यी दिदी र भाइबाट गण्डकी प्रदेशले यसपटक स्वर्ण पदककै आशा गरेको छ । हाम्रो तयारी राम्रो छ । प्रदेश नम्बर ३ हाम्रा लागि सबैभन्दा बलियो प्रतिद्वन्द्वी हो, अमृत भन्छन् । अमृत र कृष्णाका बाबु हीरा थापामगर पनि आफ्नो समयका चर्चित खेलाडी हुन् । उनले स्क्वासको राष्ट्रिय प्रतियोगितामा लामो समय एकक्षत्र राज गरेका थिए । हाल उनले सक्रिय खेलजीवनबाट सन्न्यास लिइसकेका छन् । आठौं राष्ट्रिय खेलकुदअन्तर्गत नै बुधबारदेखि दाङमा सुरु भएको टेबलटेनिसमा पनि अर्को रोचक प्रसंग जोडिएको छ । टेबलटेनिसमा हजुरबुवा र नातिनीले एकैसाथ राष्ट्रिय प्रतियोगिता खेल्दैछन् । ६७ वर्षीय गोबद्र्धन श्रेष्ठ र उनकी आठ वर्षीया नातिनी शुभ श्री श्रेष्ठ विभागीय टोली नेपाल पुलिस क्लबको तर्फबाट प्रतियोगितामा सहभागी भएका हुन् । सम्भवतः आठौं खेलकुदमा गोवद्र्धन सबैभन्दा बढी र शुभ श्री सबैभन्दा कम उमेरका खेलाडी हुन् ।"
आठौं राष्ट्रिय खेलकुद प्रतियोगिता : आज पाँच खेल हुने,"बुटवल : आठौं राष्ट्रिय खेलकुद प्रतियोगिताका खेलहरू आजबाट सुरु हुँदै छ। प्रतियोगिताअन्तर्गत पाँच जिल्लामा पाँच खेल आजबाट सुरु हुने छ। रुपन्देहीको बुटवलमा लन टेनिस हुनेछ। दाङको घोराही कभर्ड हलमा टेबुल टेनिस पनि आजदेखि नै हुँदै छ। कपिलवस्तुको सिद्धार्थ क्याम्पसमा कुस्ती, बाँकेको मंगलप्रसाद माविमा पुरुष हक्की पनि आजबाट नै हुँदै छ। यस्तै स्क्वास प्रतियोगिता भने ललितपुरमा हुने राष्ट्रिय खेलकुद परिषद्ले जनाएको छ। राष्ट्रिय खेलकुद प्रतियोगितामा विभिन्न ३५ खेल हुँदै छन्। वैशाख ५ गते औपचारिक उद्घाटन हुने भए पनि त्यसअगावै अधिकांश खेल सुरु भइसक्ने छन्। लन टेनिसका खेलाडी बुटवल आइसकेका छन्। लन टेनिसमा प्रदेश ३, गण्डकी प्रदेश, प्रदेश नम्बर ५, एपीएफ, त्रिभुवन आर्मी र एनआरएन गरी ६ टोलीको सहभागिता छ। प्रतियोगितामा विभिन्न उमेर समूहमा २८ पुरुष र १५ महिला खेलाडी रहेको रुपन्देही संयोजक गोपाल ज्ञवालीले जानकारी दिए। लन टेनिससहित रुपन्देहीमा ६ खेल हुने छन्। सबै खेलको तयारी पूरा भएको आयोजकले जनाएको छ। राष्ट्रिय खेलकुदअन्तर्गत प्रदेश ५ को बाँकेमा सबैभन्दा धेरै खेल हुने छन्। कपिलवस्तु, बर्दिया, दाङ, रुपन्देही, बाँके, कास्की, काठमाडौं र ललितपुरमा विभिन्न खेल हुँदै छन्। रुपन्देही खेलकुद विकास समितिका अध्यक्ष योग गुरुङले रुपन्देहीमा हुने प्रतियोगिताको तयारी सकिएको बताए। यहाँ हुने सबै प्रतियोगिताको तयारी पूरा भएको छ, लन टेनिसको उद्घाटन प्रदेशका सामाजिक विकास मन्त्रीले गर्दै हुनुहुन्छ, उनले भने। लन टेनिसका लागि राष्ट्रिय खेलकुद परिषद्ले बुटवलको देवीनगरमा प्यारापिट सहितको कोर्ट निर्माण गरेको छ। प्रतियोगिताका लागि आएका खेलाडीमा उत्साह देखिएको छ। गण्डकी प्रदेशका खेलाडी विगतमा जस्तै उपाधि हात पार्ने रणनीतिसहित बुटवलमा आएका छन्। लन टेनिसका प्रशिक्षक निरज थापाले उपाधि लिएर प्रदेश फर्किने बताए। रुपन्देहीमा हुने अन्य खेलमध्ये पुरुष फुटबल देवीनगरस्थित एन्फा टेक्निकल सेन्टर, पुरुष क्रिकेट सिद्धार्थ रंगशाला भैरहवा, तेक्वान्दो भैरहवाको ब्याडमिन्टन कभर्ड हल, शारीरिक सुगठन बुटवलको कान्ति माविमा हुने छन्। पुरुष फुटबल वैशाख ४ देखि सुरु हुन ेछ भने शारीरिक सुगठन वैशाख ६ गते हुने जनाइएको छ। भैरहवामा पुरुष क्रिकेट वैशाख ३ बाट सुरु हुने छ। प्रतियोगिताको समापन नेपालगन्ज रंगशालामा वैशाख ११ गते हुने छ। आठाैंको ओलम्पिक टर्च सब प्रदेशमा प्रदेश नम्बर ५ को नेपालगन्जमा आयोजना हुन लागेको आठौं राष्ट्रिय खेलकुद प्रतियोगिताको ओलम्पिक टर्च सातवटै प्रदेशमा लगिने भएको छ । नेपाल राष्ट्रिय तथा अन्तर्राष्ट्रिय खेलाडी संघको व्यवस्थापनका चर्टको र्याली गराइन लागिएको हो । र्याली चैत २९ देखि प्रदेश १ को केन्द्र विराटनगरबाट सुरु हुने छ । त्यसपछि अन्य पाँचवटा प्रदेशको भ्रमणपछि वैशाख ५ गते नेपालगन्ज रंगशालामा हुने उद्घाटन सत्रमा दीप प्रज्वलन गरेपछि सकिने छ । टर्च र्यालीका लागि राष्ट्रिय खेलकुद परिषद् (राखेप)ले आर्थिक व्यवस्था गरेको मंगलबार आयोजित पत्रकार सम्मेलनमा संघका अध्यक्ष दीपक श्रेष्ठले बताए । ओलम्पिक र्यालीमा सबै प्रदेशका ओलम्पियन खेलाडीलाई प्रतिनिधित्व गराइने छ, जसमा १४ जना ओलम्पियन सहभागी हुने छन् । विराटनगरमा र्यालीको शुभारम्भ ओलम्पियन जितबहादुर केसीले गर्नेछन् । अन्तिममा नेपालगन्जमा ओलम्पियन सुरेन्द्र हमालले दीप प्रज्वलन गर्नेछन् । र्यालीमा ओलम्पियनहरू हरिबहादुर रोकाय, पुष्पराज ओझा, डम्बर कुँवर, दीपक विष्ट, विष्णुबहादुर सिंह, डम्बरदत्त भट्ट, संगीना वैद्य, विमला रानामगर, पार्वती थापा, मेनुका रावत, अनिता श्रेष्ठ र कमलबहादुर अधिकारी सहभागी बन्ने छन् ।"

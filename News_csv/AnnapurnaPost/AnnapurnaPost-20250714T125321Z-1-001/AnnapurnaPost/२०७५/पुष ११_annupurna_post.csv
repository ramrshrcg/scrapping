शीर्षक,विवरण
पञ्चायतले छोडेको लिगेसी,"राजनीतिक, आर्थिक तथा सामाजिक क्षेत्रहरूमा पञ्चायती प्रवृत्ति तथा संस्कार अझै हावी छ राजधानी तथा जिल्ला सदरमुकामहरूमा धुमधामसँग लगातार २९ वर्षसम्म मनाइने पुस १ को महत्व पूर्वप्रधानमन्त्री सूर्यबहादुर थापाका अनुसार राजाले आफ्नो भूमिका संवैधानिक परिधिभित्र खुम्चिने संसदीय व्यवस्थालाई विस्थापित गरेर आफ्नै प्रत्यक्ष नेतृत्वमा राष्ट्र सञ्चालन गर्न रोजेको दिन हो। पंक्तिकारसँग थापाले गफिँदै थपेका थिए, राजाले संसदीय लिगबाट मुलुकलाई ओरालेर अर्को लिकमा चढाए अनि त्यस लिकको नाम राखे, पञ्चायती व्यवस्था। रात दिन नभनेर पञ्चायती शासन व्यवस्थाको रूपरेखा तयार पारेर वैधानिकता दिने काम भने विश्वबन्धु थापाले गरेका हुन्। पञ्चायतकालीन नेपालले के हासिल गर्यो अनि केके गुमायो, त्यसको निश्पक्ष मूल्यांकन अझैसम्म भएको छैन। देशको आधुनिकीकरणको ढोका २००७ सालपछि मात्र खुलेको हो। २००७ पछिको दशक आधुनिकीकरण दिशाउन्मुख वामेसराइको थियो। देशव्यापी रूपमा नागरिकबीच राजनीतिक, सामाजिक तथा आर्थिक जागरण २०१७ पछि भएको हो। पञ्चायत कालखण्डभरिमा विकास ले राष्ट्रिय एजेन्डाको रूप पनि धारणा गरेको हो। यस अर्थमा विकासप्रतिको जनचाहना जगाउने कामको श्रेय पञ्चायतलाई जान्छ। तल पूर्व पञ्चायत कालखण्ड पतनपछि अवस्था झल्किने तथ्यांकहरू प्रस्तुत गरिएको छ। २०१७ मा हाम्रो जनसंख्या ९४ लाख भएको अनुमान छ। तीन दशकपछि जनसंख्या दुई गुणाभन्दा बढी अर्थात् एक करोड ८४ लाख भइसकेको थियो। यस अवधिमा आबादी क्षेत्र पनि झन्डै दुई गुणा नै बढेको पाइन्छ (१,२९७ हजार हेक्टरबाट बढेर २,४६४ हजार हेक्टर) अनि कुल राष्ट्रिय ग्रार्हस्थ उत्पादन त्यो ५,८७३ मिलियनबाट बढेर झन्डै ११७,९२१ मिलियन पुग्यो। कृषि क्षेत्रले अर्थतन्त्रमा पुर्याएको योगदान ६० प्रतिशतबाट घटेर ४९ प्रतिशत पुगेको थियो। जनसंख्या वृद्धिदर (२६ प्रतिशत प्रतिवर्ष) को दाँजोमा कृषि उत्पादन (औसत प्रतिवर्ष २४ प्रतिशत) न्यून रह्यो। भौतिक उपलब्धिको प्रमुख सूचक सडक सञ्जाल मान्ने हो भने त्यो १,१९३ बाट बढेर ८,३२८ किलोमिटरभन्दा बढी निर्माण भइसकेको थियो। साक्षरता स्तरको स्थर पाँच प्रतिशतभन्दा कमबाट बढेर ४० प्रतिशत पुगेको थियो। प्राथमिक स्कुलहरू संख्या ३३४ हजारबाट बढेर २,८८४ हजार पुगेको अनि विद्यार्थीहरूको संख्या ४,६६५ बाट १८,६९४ पुगेको थियो। त्यसैगरी २०१७ मा अस्पतालहरू संख्या मात्र ३६ थियो, जुन २०४६ हुँदासम्म ११४ पुग्यो। यदि प्रतिव्यक्ति आय २०१७ मा अमेरिकी डलर ५० थियो, त्यो बढेर २१० अर्थात् तीस वर्षको अवधिमा चार गुणाले बढेको थियो। हामीसँग भएका प्रमुख स्रोत कृषियोग्य जमिनको क्षेत्रफलमा पनि वृद्धि हुँदै गरेको अनि मुलुकको सबैभन्दा ठूलो पुँजी श्रममा पनि वृद्धि हँुदाहुँदै पनि राष्ट्रिय आयमा भने उल्लेखनीय वृद्धि हुन सकेन। २०१७२०४६ को दशकमा विश्व जनसंख्या पनि हाम्रैसरह दुई गुणाले बढेको थियो अनि तर विश्व अर्थतन्त्रको आकार भने १५ गुणाले बढ्यो अनि प्रतिव्यक्ति आय १० गुणाले। छोटकरीमा भन्नुपर्दा पञ्चायतकालीन तीन दशकको अवधिमा विश्वले अर्थात् अन्य मुलुकले हामीलाई पछाडि पारे। तीन दशक लामो विकास प्रयासपछि हामी विश्वको अति न्यून आय हुने राष्ट्रहरूको अग्रिम पंक्तिको राष्ट्र हुन पुग्यौं। यो हैसियत हामीले पञ्चायतको पतनपछि अर्को तीन दशक बित्न लागिसक्दा पनि गुमाएका छैनौं। हाम्रो आर्थिक उन्नति हुन नसक्नाका थुप्रै कारण छन्। राजनीतिक अस्थिरताको कारणले उन्नति हुन नसेको मान्यता धेरैको छ। वर्तमान परिपे्रक्ष्यमा राजनीतिक स्थिरता कायम भयो। अब मुलुक समृद्धितिर अग्रसर हुन्छ भन्ने विश्वास पनि बढेको छ। यस सन्दर्भमा पञ्चायतको तीन दशकलाई कसरी नियाल्ने ? राजनीतिक स्थिरता पञ्चायतकालीन नेपालको शासन राजा महेन्द्रले ११ वर्ष र वीरेन्द्रले १९ वर्ष गरे। राजा महेन्द्रले त आफूले सत्ता हत्याएपछिका दुईदुई वर्ष आफैं देशको प्रमुख व्यवस्थापक (मन्त्रिपरिषद्को अध्यक्ष) पनि रहे। त्यसपछि मात्र तिनले (२०१९ चैत २०) त्यतिञ्जेल आफ्नो उपाध्यक्ष रहेका डा तुलसी गिरीलाई मन्त्रिपरिषद्को अध्यक्ष पदमा नियुक्ति गरे। प्रत्यक्ष शासनभार सम्हालेको ६ वर्षपछि मात्र राजा महेन्द्रले आफैंले नियुक्त गरेको मन्त्रिपरिषद्को अध्यक्ष सूर्यबहादुर थापालाई प्रधानमन्त्रीको पदमा नियुक्ति गरेका थिए। यस अवधिमा सरकारको परिवर्तन भने १५ पटक गरे। २०१७ पुस १२ का दिन गठित सरकारको बरियताक्रममा चौथो नम्बरमा रहेका सूर्यबहादुर थापाले राजालाई खुसी तुल्याउँदै सत्ताको भर्याङ उक्लिन सफल भए मन्त्री, मन्त्रिपरिषद्को उपाध्यक्ष, अध्यक्ष हुँदै प्रधानमन्त्री नियुक्त हुँदै। संसदीय व्यवस्थाविरुद्धको कदमका आफ्ना प्रमुख मतियार डा तुलसी गिरीलाई राजा महेन्द्रले प्रधानमन्त्री पदमा नियुक्त भने गरेनन्। देश जतिसुकै व्याकुल भए पनि विरलै नयाँ संरचनाहरूको उपभोग गर्न पाएको छ। त्यो नै पञ्चायतले छोडेको लिगेसी हो, जसको मूल्य देशले कहिलेसम्म चुकाउनुपर्ने हो सायद कसैलाई पनि थाहा छैन। राजा वीरेन्द्रले १९ वर्ष एकछत्र राज्य सञ्चालन गरे। अट्ठाइस वर्षको उमेरमा श्रीपेच ग्रहण गरेसँगै राजा वीरेन्द्र पञ्चायतको सर्वोपरि नेता पनि भए। यस अवधिमा तिनले १० पटक सरकार प्रमुखहरूलाई फेरबदल गरे। राजा वीरेन्द्रको प्रत्यक्ष नेतृत्व कालखण्डमा तीन वर्षको लामो अवधि टिक्न सफल प्रधानमन्त्रीहरू केवल सूर्यबहादुर थापा तथा मरिचमान सिंह मात्र रहे। दुईपटक तिनले पिताका प्रिय पात्र कीर्तिनिधि विष्टलाई प्रधानमन्त्री पदमा आसीन गरे। विष्टले आफ्नो कार्यकालमा सिंहदरबारमा आगलागी भएपछि नैतिकताको कारण देखाएर राजीनामा गरेका थिए भने तिनको दोस्रो कार्यकालचाहिँ देशव्यापी रूपमा फैलिएको विद्यार्थी आन्दोलनलाई साम्य पार्न राजाबाट घोषित जनमत संग्रहका कारणले गर्दा। राजा वीरेन्द्रको १९ वर्षीय शासनकालमा सूर्यबहादुर थापा, कीर्तिनिधि विष्ट, नगेन्द्रप्रसाद रिजाल तथा लोकेन्द्रबहादुर चन्दलाई दुईदुईपटक प्रधानमन्त्री पद सम्हाल्ने अवसर मिलेको थियो भने डा गिरी र मरिचमान सिंहलाई एकएकपटक। हुन त बाबुछोरा दुवैको शासन कालखण्डमा सरकार परिवर्तन जति भए त्योभन्दा अत्यधिक धेरै मन्त्रीहरू परिवर्तन हुने गर्थे। पंक्तिकारको प्रधानमन्त्री पदमा आसीन व्यक्ति किन पूरा अवधि (पाँचबर्से कार्यकाल) उक्त पदमा रहिरहन नसकेको भन्ने प्रश्नको उत्तर धेरैजसो महापञ्चहरूले राजाहरूको विश्वव्यापी प्रवृत्ति आफूलाई मन परेकैलाई पनि राख्नेफाल्ने चरित्र भनेर व्याख्या गर्छन्। डा गिरीका अनुसार, राजासँगको सैद्धान्तिक मतभेद भन्ने रह्यो। त्यस पक्षलाई प्रकाश तुल्याउन गरेको मेरो आग्रहलाई तिनले आफूले राजाको सक्रियतामा पनि प्रजातान्त्रिक व्यवस्था सञ्चालन हुन सम्भव छ भनेर परीक्षण गरेको जुन राजाको चाहनाअनुरूप भएन भन्ने थियो। मेरो बुझाइमा भने गिरीको राजाका नाममा आफूले शासन गर्न चाहने महत्वाकांक्षा राजालाई स्वीकार नभएर भन्ने छ। बीपीलाई जेलबाट रिहा गर्नुपर्छ भन्ने मागका कारण राजा महेन्द्रले आफूलाई निस्कासन गरेको तथा पञ्चायतलाई जनमतसंग्रहमा जिताएर राष्ट्रिय पञ्चायतद्वारा सर्वसम्मत प्रधानमन्त्री पदमा सिफारिस गरेपछि राजा वीरेन्द्र त्रसित हुँदा लखेटिएका कारण सूर्यबहादुर थापाको थियो। अन्य पञ्चहरूको भनाइमा भने तिनले गुटबन्दी गरेर शक्ति सञ्चालन गर्न थालेपछि आँखाको कसिंगर भएका हुन् राजाहरूको नजरमा भन्ने छ। राजदरबार नै मात्र आफ्नो कन्स्टिचुएन्सी भन्ने कीर्तिनिधि विष्टचाहिँ आफ्नो होइन दरबारको चाहनामा सेवामा हाजिर भएको भए पनि विशेष परिस्थिति आउँदा आफूले छाड्ने गरेको बताउनुहुन्थ्यो। पञ्चायतकालमा उल्लेख गर्नैपर्ने वास्तविकता भनेको मन्त्रिमण्डल जतिसुकै परिवर्तन भए पनि सबैभन्दा कम परिवर्तनचाहिँ अर्थमन्त्रीहरू तथा राष्ट्रिय योजना आयोग हुने गथ्र्यो। राजनीतिक स्थिरताको हिसाबले पञ्चायती कालखण्ड विडम्बनापूर्ण रह्यो। शासक परिवर्तनलाई राजनीतिक स्थिरताको सूचक मान्ने हो भने राजा महेन्द्रको कार्यकाल संसदीय व्यवस्था भएको मुलुकका निमित्त दुई अवधिभन्दा बढीको रह्यो। अमेरिकी प्रणालीअनुसार त झन्डै तीन अवधि। यस अर्थमा राजा वीरेन्द्रको शासनकाल त चार पूर्णकालीन लामो अवधिको थियो। पञ्चायत वास्तवमै दुई नेताहरूले सञ्चालन गरेको स्थिर राजनीतिक व्यवस्था। प्रत्यक्ष राजाको नेतृत्वमा सञ्चालित अनि आर्थिक सामाजिक नीतिहरूमा जेजस्ता परिवर्तनहरू आए, ती राजाहरूको इशारा वा सहमतिबेगर आएका पनि थिएनन्। राजाहरूले सबैभन्दा सस्तोसँग स्थापित भइसकेका, हुँदै गरेका तथा उम्रन थालेका नेताहरूलाई भने खुबै प्रयोग गरे। तिनको यो कार्यले नेतृत्वप्रति जनभावना गुम्यो। दरबार यति हावी रह्यो, उसले राजनीतिक मात्र होइन सामाजिक, आर्थिक, प्रशासनिक तथा सुरक्षा कुनै क्षेत्रमा स्वतफूर्त नेताहरू उदय हुन निषेध गर्यो। पञ्चायतकालभरि नै विकेन्द्रीकरण र जनसहभागिता अत्यन्त चर्चामा हुने गथ्र्याे। चार हजार पञ्चायतहरूलाई मात्र नपुग भएर वडाहरूलाई सर्वाधिकारसम्पन्न तुल्याउने उद्देश्यहरूको खुबै व्याख्या गरिन्थ्यो। जिल्ला कार्यालयहरूको भूमिका त जिल्लाभरिका विकास कार्यहरूको समन्वयकर्ता मानिएको थियो। जनसहभागिताका आफ्नै पौरख स्रोत र साधनमा पूर्वपश्चिम राजमार्गको निर्माण गर्ने उद्देश्य राखिएको थियो। गाउँफर्क राष्ट्रिय अभियान सञ्चालन गरियो जनपरिचालन गरेर स्थानीयस्तरमा विकास निर्माण कार्यहरूलाई गति दिनका निमित्त। विकासप्रेमी राजा वीरेन्द्रले सबै पञ्च नेपाली सबै नेपाली पञ्च को घोषणा मात्रै गरेनन्, तिनले विकासका निमित्त राजनीति भन्ने नारा पनि दिएका हुन्। देश विकास गति भने जनसंख्या वृद्धिदरकै हाराहारीमा रह्यो अनि माथि उल्लेख गरेजस्तो धेरै मुलुकले हामीलाई धेरै पछि परे तीन दशकको अवधिमा। पञ्चायतकालीन नेपालले हासिल गरेको सबैभन्दा सफल कार्य भनेको मुलुकलाई भारतीय छत्रछायाबाट अलग राखेर देशको पहिचान स्थापना गर्नुलाई मान्न सकिन्छ। दुईपटक नेपाल संयुक्त राष्ट्रसंघको निर्णायक अंग सुरक्षामा परिषद्को सदस्य चुनिएको थियो। राजा वीरेन्द्रको विश्व समुदायले नेपाललाई शान्तिक्षेत्र घोषित गरियोस् भन्ने प्रस्तावको भारतीय विरोध हुँदाहुँदै पनि ११० राष्ट्रहरूले अनुमोदन गरेका थिए। नेपाल प्रजातान्त्रिक मुलुक होइन भन्ने छाप हुँदाहुँदै पनि त्यस कालखण्डमा हामी विश्वको सबैभन्दा बढी सहयोग प्राप्त गर्ने मुलुकको पंक्तिमा पर्ने गथ्र्यौं। राजनीतिक, आर्थिक तथा सामाजिक क्षेत्रहरूमा पञ्चायती प्रवृत्ति तथा संस्कार अझै हावी छ। जसरी पञ्चायतकालीन निर्मित पूर्वाधारहरू जीर्ण अवस्थामा भए पनि सञ्चालनमा छन्, तिनलाई विस्थापित गर्ने योजना मुलुकले तर्जुमा गर्न सकेको छैन। त्यसैगरी राजनीतिक, सामाजिक तथा आर्थिक संरचना, संस्कार तथा संस्थाहरू निर्माण हुन सकेका छैनन्। देश जतिसुकै व्याकुल भए पनि विरलै नयाँ संरचनाहरूको उपभोग गर्न पाएको छ। त्यो नै पञ्चायतले छोडेको लिगेसी हो, जसको मूल्य देशले कहिलेसम्म चुकाउनुपर्ने हो सायद कसैलाई पनि थाहा छैन।"
शिक्षाले ल्याउनेछ समृद्धि,"केही समयअघि खासै चासोका साथ उच्चारण नगरिने शब्द समृद्धि अहिले निकै चर्चामा छ। अखबार, टेलिभिजन, रेडियो, नेताका भाषणदेखि टोलसमाजको भेला, सचेत नागरिक, सर्वसाधारण, चिया, चौतारोसम्म यसैको चर्चा छ। जताततै सुनिने यो शब्दले देशप्रतिको चिन्तन बढेको हो कि जस्तो लाग्छ। गत आमनिर्वाचनमा दलहरूले त यसलाई आफ्नो मुख्य नारा नै बनाएका थिए। आखिर के हो त समृद्धि ? समृद्धि शब्दलाई समय र समाजको सापेक्षतामा व्याख्या र प्रयोग गरिएको पाइन्छ। यसलाई शक्ति, सामथ्र्य, वैभव, शान्ति तथा अमनचयन, खुसीसँग दाँजेर हेर्ने गरिन्छ। हाम्रो सन्दर्भमा भने समृद्धिलाई शिक्षा, स्वास्थ्य, रोजगार, विकास, मानवअधिकार र स्वतन्त्रता आदिसँग जोडेर व्याख्या गर्ने गरिएको छ। मानिसका आवश्यकताअनुसार समृद्धिको परिभाषा पनि फरक पर्ने गरेको छ। माथि उल्लेख गरिएबाहेक आशा, शान्तिसुरक्षा, घरपरिवारको उन्नति, समुदायको विकास, सांस्कृतिक, भाषिक तथा धार्मिक संरक्षण, अवसर, सफलता, भोक, रोग, अशिक्षा, द्वन्द्व र दासताबाट मुक्तिलाई पनि समृद्धिको सूचककै रूपमा लिइन्छ। नेपालको संविधानको आलोकमा हेर्ने हो भने, मौलिक हकमा सूचीबद्ध ३१ वटा अधिकारको पूर्ण उपभोग गर्न पाउनु नै समृद्धि हो। संविधानको मौलिक हकमा उल्लेखित शिक्षा सम्बन्धि हकलाई समृद्धिको प्रमुख सुचकको रूपमा लिन सकिन्छ। शिक्षाबिना समृद्धिको कल्पना असम्भव छ। शिक्षालाई गुणस्तरिय वा जीवनउपयोगि शिक्षाको रूपमा लिन आवश्यक हुन्छ। अमेरिकाका पुर्व राष्ट्रपति अब्राहम लिंकनले पनि शिक्षालाई नै विकासको ज्योति मानेका थिए। हुन त हरेक मानिसका बेग्लाबेग्लै आवश्यकता छन्। सबैले आफु खुशि हुने विभिन्न आधारको प्राप्तिलाई समृद्धि मान्लान्। कसैका लागि समृद्धि भौतिक विकास होला त कसैका लागि दुई छाक खानाको जोहो नै होला। सुखद जीवनयापनको मुख्य कडी नै शिक्षा हो। त्यसैले समृद्धिको बहसलाई शिक्षाको आलोकबाट हेर्नु उचित हुन्छ। यो नै नेपालको समृद्धिको कार्यदिशा हो। शिक्षाविनाको समृद्धि आवाजविनाको बाँसुरीजस्तै हो। तर अहिले हाम्रो मुलुकमा रहेको शिक्षा पद्धतिले समृद्धि ल्याउँछ त ? यो प्रश्नले बहसको मुख्य हिस्सा ओगट्न जरुरी छ। मुलुकभित्र रहेको दुई किसिमको शिक्षालाई कसरी व्यवस्थापन गर्ने भन्ने प्रश्न उठेको वर्षांै बित्यो। आर्जनमै विभेदका बीउ रोकिएको शिक्षाले समाजमा समृद्धि ल्याउला ? त्यसले कस्तो व्यक्तिको जीवनमा समृद्धि ल्याउला ? समाज बदल्ने प्रमुख कडी शिक्षा हो भनेर उल्लेख गरिराख्नु जरुरी नहोला तर कस्तो शिक्षा भन्ने प्रश्न अत्यावश्यक हो। शिक्षाले संस्कार, नैतिकता, चरित्रवान्, व्यावहारिक, चिन्तनशील जस्ता विषय समेट्छ। यस्तो शिक्षा भएन भने शैक्षिक बेरोजगार बढ्ने, दिनप्रतिदिन कुलतमा फस्नेको संख्या बढाउने, विदेशतिर अदक्ष कामदारका रूपमा हुत्तिने, सयौं कुण्ठा बोकेर आपराधिक क्रियाकलापमा संलग्न हुने सम्भावना बढ्छ। निजी विद्यालयमा राम्रो शिक्षा लिएका भनिएकाहरू नेपालमा सम्भावना नदेखी बिदेसिने क्रम बढ्दो छ। सरकारले शैक्षिक बेरोजगारलाई सम्बोधन गर्ने आकर्षक प्याकेज उपलब्ध नगराउँदासम्म यो प्रवृत्ति बढ्दै जानेछ। भावी आम्दानीको बलियो आधार मानिने प्राविधिक शिक्षा गरिबका लागि महँगो भएको छ। त्यो ग्रहण गर्न उनीहरूका निम्ति निकै सकसपूर्ण छ। आम गरिब जनताका छोराछोरी पाइलापाइलामा निजी शैक्षिक संस्थाको उत्पादनसँग प्रतिस्पर्धा गरिरहेका छन्। तर उनीहरूले पाउने शिक्षा कत्तिको गुणस्तरीय छ भन्नेबारे खासै चासो राखेको पाइँदैन। सार्वजनिक शिक्षाको गुणस्तर खस्किनुमा निजी शैक्षिक संस्थाको के कुनै भूमिका नहोला र ? राष्ट्रिय राजनीति विद्यालय व्यवस्थापनमा पसेको छ। विद्यालयमा राजनीति गर्नकै लागि आफ्नो सन्तानलाई सामुदायिक विद्यालयमा भर्ना गर्ने र निजी विद्यालयमा पठनपाठनका लागि पठाउनेको संख्या पनि कम छैन। सामुदायिक विद्यालयमा राजनीतिक यति नराम्ररी पसेको छ। विद्यालयमा उम्रिएका घाँस उखेल्न लगाउँदा पार्टीको भ्रातृ संगठनको बैठकमा प्रधानाध्यापकले कार्यालय सहयोगीबाट गाली खाने स्थितिसम्म छ। भन्न त भनिएको छ, सबैका लागि शिक्षा। तर कस्तो शिक्षा ? के अहिलेका विद्यालयले उत्पादन गरेका शैक्षिक जनशक्ति समृद्धिका वाहक बन्न सक्छन् ? उदाहरणीय प्रतिफल दिइरहेका विद्यालय के राजनीतिक हस्तक्षेपबाट मुक्त छन् ? के विद्यालय व्यवस्थापनका पदाधिकारी र शिक्षकले आफ्ना सन्तति सार्वजनिक विद्यालयमै पढाउने हिम्मत राखेका छन् ? के सबै निजी विद्यालय प्रतिस्पर्धामा उत्रन सक्छन् ? यस्ता प्रश्नको उत्तर खोज्न आवश्यक छ। समुदायलाई अधिकार दिने नाममा विद्यालयमा भित्र्याइयो। त्यहाँ शिक्षाको बहसभन्दा सरकारको बहस धेरै हुन थाल्यो। व्यवस्थापन समितिमा इमानदार शिक्षाप्रेमी र समाजसेवी हुनुपर्नेमा दलीय राजनीतीकरण हावी भयो। विगतमा शिक्षा सेवालाई राजनीतिक कार्यकर्ताको भर्ती थलो बनाइयो। त्यसैले तुरुन्त परिवर्तन गाह्रो होला तर एउटा दीर्घरोगीको पनि उपचार सम्भव भएजस्तै शिक्षा क्षेत्रको उपचारमा लाग्नुपर्ने देखिन्छ। निजी शिक्षामा लगानी सार्वजनिक शिक्षाको गुणस्तर खस्काउन हुने घुसपैठको सूक्ष्म अध्ययन हुन जरुरी छ। सार्वजनिक शिक्षालयका भौतिक संरचनामा एकरूपता आजको आवश्यकता हो। त्यस्तै त्यहाँ कार्यरत शिक्षकको राजनीतिक गतिविधि रोकी उत्कृष्टलाई पुरस्कार र नराम्रालाई दण्डित गर्नुपर्छ। विद्यार्थीलाई निश्पक्ष छात्रवृत्ति, प्राविधिक शिक्षामा जोड दिई सार्वजनिक विद्यालयप्रति आकर्षण बढाउन आवश्यक छ। सकारात्मक दृष्टिकोण भएको शिक्षाप्रेमीलाई विद्यालयको नेतृत्व, अग्रभागमा विद्यार्थी, गुणस्तरीय शिक्षाका लागि शिक्षक, पद्धतिमा सुधार, सहकार्य, ज्ञानद्वारा व्यवस्थापन, लगातार सिकाइ र सुधार आदिमार्फत विद्यालयको स्तर विकास गर्न जरुरी छ। स्थानीय सरकारको उपस्थितिले जनतामा जगाएको आशालाई मूर्तरूप दिन स्थानीय सरकारहरूले सामुदायिक विद्यालको स्तरोन्नतिमा जोड दिन आवश्यक छ। सार्वजनिक शिक्षाको गुणस्तर आशामुखी भयो भने शिक्षाका अन्य सूचकमा पनि उपलब्धि हासिल गर्न सकिन्छ। बोहरा त्रिवि समाजशास्त्र विभागमा एमफिल अध्ययनरत छन्।"
जलविद्युतमा चुक्दै छ सरकार,"जनचाहना हो बहुमतको बलियो सरकार। सीमित स्रोत र साधनको माध्यमबाट जनचाहनाअनुसार सरकारले विकासका योजना सुरु गर्नुपर्छ। विकासको त्यस्तो योजनाको प्रारम्भविन्दु जलविद्युत् हुन सक्छ। विकासका अन्य पक्षलाई अगाडि बढाउन पनि विद्युत्कै आवश्यकता पर्छ। आवश्यक विद्युत् उत्पादन गरेर विदेशबाट आयात गरिने पेट्रोलियम पदार्थको परिमाण घटाउन सकियो भने ठूलो राहत हुनेछ। विद्युत्को विकासले कस्तो परिणाम ल्याउँछ भन्ने उदाहरण कुलमान घिसिङ हुन्। लोडसेडिङ घटाउँदा अन्य क्षेत्रको उत्पादनसमेत बढेको छ। तथापि त्यो सफलताका पछाडि धेरै कारण छन्। ऊर्जामा भारतआश्रित हुनु परिरहेको छ। जलविद्युत्को अपार सम्भावना बोकेर बस्ने तर बिजुली भारतबाट आयात गरेर बाल्नुपर्ने अवस्थाबाट छिटै छुटकारा पाउन सकिएन भने विकास यात्रा अझै ओरालो लाग्नेछ। जलविद्युत्को विकासविना देश समृद्धितिर जान सक्दैन भन्ने नेताहरूले बुझेकै छन्। १० वर्षमा १० हजार मेगावाट त कहिले १५ हजार मेगावाट उत्पादन गर्ने भाषण गर्छन् नेता। विद्युत् उत्पादनका लागि आवश्यक वातावरण र ठोस काम भने भएकै छैन। बहुमतको सरकार बनेपछि राजनीतिक स्थायित्व भई जलविद्युत्लगायत सम्पूर्ण क्षेत्रले विकासको लय समात्छ भन्ने जनअपेक्षा तुषारापात हुँदैन। हुन त सरकारले १० वर्षमा १५ हजार मेगावाट विद्युत् उत्पादनको लक्ष्य राखेको बताएको छ। यो लक्ष्य मुस्किल मात्र होइन, असम्भवजस्तै छ, तर लक्ष्यको नजिक पुग्ने आधार तयार गर्न पनि जलविद्युत्मा प्रत्यक्ष वैदेशिक लगानी भित्र्याउन आवश्यक छ। विदेशी लगानी भित्र्याउँदा पैसा मात्र नभई आधुनिक प्रविधि र व्यवस्थापकीय क्षमता पनि भित्रिन्छ। अहिलेका ऊर्जामन्त्रीले जलविद्युत्मा विदेशी लगानीकर्ता भित्र्याउन देशविदेश घुमेर अनुरोध गरिरहेका छन्। गएको कात्तिक दोस्रो साता सर्बियाको बेलाग्रेडमा सम्पन्न युरो एसिएन इनर्जी सेक्युरिटी फोरममा सम्बोधन गर्दै मन्त्री वर्षामान पुनले लगानीमैत्री वातावरण बनेको भन्दै अन्तर्राष्ट्रिय समुदायलाई नेपालमा लगानी गर्न आह्वान गरे। भाषणकै भरमा विदेशी लगानीकर्ताले पत्याउँदैनन्। उनीहरूले लगानीको सुरक्षा र प्रतिफलका लागि लगानीमैत्री वातावरण छ, छैन भन्ने हेरिरहेका हुन्छन्। केही वर्षअघि नर्वेजियन कम्पनी स्ट््याटक्राफ्ट ६५० मेगावाट क्षमताको तामाकोशी ३ बाट फर्किंदाको असर अझै मेटिन सकेको छैन। डलर पीपीए र हेज फन्ड केही व्यक्ति र समूह विद्युत् प्राधिकरणले ऊर्जा खरिद सम्झौता (पीपीए) गर्नु हुँदैन भन्दै अभियान नै चलाएका छन्। उनीहरूले खिम्ती र भोटेकोसीको उदाहरण दिने गरेका छन्। त्यो बेला डलरमा पीपीए गर्दाका कमजोरी सुधार गर्दै नयाँ तरिकाले पीपीए गर्दा जोखिम न्यून हुन्छ। विदेशी लगानीकर्ताले प्रत्यक्ष वैदेशिक लगानी भित्र्याउनुको अर्थ देशभित्र त्यति नै मात्रामा डलर भित्रिनु हो। निर्माण सम्पन्नपछिको केही वर्षमा त्यत्तिकै मात्राको डलर उसले फिर्ता लैजान पाउँदैन भन्नु न्यायसंगत हुँदैन। डलर पीपीएसँग डराउनुपर्ने अवस्था पक्कै छैन, तर लगानीकर्ताले भित्र्याउने डलर र पेब्याक समयसम्मको ब्याज जोडेर आउने रकम जति हुन्छ, त्योबाहेकको पीपीए नेपाली रुपैयाँमै गर्नुपर्छ। विदेशीलाई लगानी गर्न आइज भनेर आग्रह पनि गर्ने तर डलरमा पीपीए गर्दिनँ भन्न सुहाउँदैन। अमेरिकी डलरमा पीपीए गर्दा केही जोखिम पक्कै छन्। किनकि नेपाली रुपैयाँ र डलरको सटही दर निरन्तर घटबढ भइरहने हुन्छ। अर्थात् दुवै पक्षलाई बराबर जोखिम हुन्छ। यस्तो जोखिमलाई ध्यान दिँदै प्राधिकरण र ऊर्जा मन्त्रालयले हेज फन्डको व्यवस्था सुरु गरेका छन्। केही समय पहिला डलर र नेपाली रुपैयाँमा पीपीए गरिएको माथिल्लो त्रिशूली १ जलविद्युत् आयोजनामा यस्तो फन्डको व्यवस्था गर्ने सम्झौता भएको छ, यो स्वागतयोग्य कदम हो। डलरमा पीपीए गर्यो भनेर त्यो बेला प्राधिकरण नेतृत्वको निकै आलोचना भयो तर विस्तारै यस्तो फन्ड आवश्यक रहेको र उक्त आयोजनासँग भएको सम्झौता उचित भएको सबैले महसुस गरे। माथिल्लो त्रिशूली १ को पीपीए डलरमा गर्दै हेज फन्डको व्यवस्था गर्ने सहमति बनेपछि विदेशी लगानीकर्तामा केही आशा पलाएको थियो। अब प्राधिकरणले डलरमा पीपीए गरिदिनेछ र प्रत्यक्ष लगानीका लागि वातावरण केही सहज हुनेछ भन्ने आशा गरियो, तर व्यवहारमा त्यस्तो हुन सकेन। आउँदो जनवरीको अन्त्यसम्ममा आयोजनाको वित्तीय व्यवस्थापन (फाइनान्सियल क्लोजर) गरिसक्नुपर्ने अवस्थामा रहेको माथिल्लो त्रिशूली १ आयोजना अहिले नेपाल विद्युत् प्राधिकरणले हेज फन्डमा जम्मा गरिने रकमसम्बन्धी विवाद झिक्दा संकटमा परेको छ। सम्झौता हुँदा लगानीकर्ता, नेपाल सरकार र विद्युत् प्राधिकरणबीच उचित रकम जम्मा गर्ने सहमति हो तर अहिले प्राधिकरण आफूले जम्मा नगर्ने लगानीकर्ता र नेपाल सरकारले मात्र जम्मा गर्नुपर्ने अर्थ लगाउन थालेको छ। लगानीकर्ताले निकै धेरै पैसा जम्मा गरोस् (५० प्रतिशत) र आफ्नो दायित्व नरहोस् भन्ने उसको चाहना छ। यसरी लगानीकर्तालाई सुरुमा डलरमा पीपीए र हेज फन्ड भन्दै सहमति गर्ने अनि अन्तिम अवस्थामा उनीहरूलाई अप्ठ्यारोमा पार्ने नीति घातक छ। यसले सम्पूर्ण विदेशी लगानीकर्तालाई झस्काइरहेको र नराम्रो सन्देश प्रवाह गरिरहेको छ। यही कारणले यो आयोजनाका लगानीकर्ता फिर्ता गए भने दुर्भाग्य हुनेछ। सरकारको विद्युत् उत्पादन लक्ष्य झनै टाढा पुग्नेछ। हामी भारतमै आश्रित भइरहने छौं। देश व्यापार घाटाको चक्रव्युहबाट निस्किन सक्ने छैन। लगानीकर्तालाई सुरुमा डलरमा पीपीए र हेज फन्ड भन्दै सहमति गर्ने अनि अन्तिम अवस्थामा उनीहरूलाई अप्ठ्यारोमा पार्ने नीति घातक छ। सुस्ताउँदो गति बूढीगण्डकी परियोजनामा पनि सरकारले पटकपटक गल्ती गर्यो। लगानीको मोडेल के हुने, बाँधको उचाइ र कुल क्षमतामा भएको विवादलाई कसरी सुल्झाउनेजस्ता विषय अन्योलमै छन्। आयोजना निर्माण हुन्छ भन्ने कुनै निश्चित छैन, तर त्यही परियोजनाका नाममा पेट्रोलियम पदार्थमार्फत करको बोझ लामो समयदेखि थुपारिएकै छ। पश्चिम सेती (७५० मेगावाट) आयोजनाको अवस्था फेरि सुरुवाती चरणमा पुगेको छ। वर्षौंदेखि आयोजना ओगटेर बसेको जीएमआरलाई उपल्लो कर्णालीको लाइसेन्स फेरि थप गर्ने वातावरण तयार पार्दैछ सरकार। जीएमआरले गत साल नै उक्त आयोजनाबाट उत्पादित पाँच सय मेगावाट बिजुली बंगलादेश निर्यात गर्ने सम्झौता गरेको समाचार बाहिर आएको हो। नेपाल सरकारले उक्त सहमति अहिले अनुमोदन गर्दा शंका उब्जाएको छ। यतिका वर्षसम्म आयोजनाको काम अघि नबढाउने जीएमआरको लाइसेन्स अवधि फेरि थप गरियो भने अर्को दुर्भाग्य हुनेछ। अब उपल्लो कर्णाली आयोजना सरकारले आफैं बनाउनुपर्छ वा विश्वव्यापी प्रतिस्पर्धा गरेर भरपर्दो कम्पनीलाई दिनुपर्छ। होइन भने सरकार जलविद्युत्को विकासमा संवेदनशील छैन भनेर बुझिनेछ। केही साताअघि माथिल्लो मस्र्याङ्दी (६०० मेवा) आयोजनाको लाइसेन्स जीएमआरले तीन चिनियाँ र बुटवल पावर कम्पनी सम्मिलित समूहलाई बिक्री गर्यो। उक्त आयोजना जीएमआरले २०५७ सालमा एक झोलामा खोला राख्ने व्यापारीबाट किनेको थियो। यसरी केही वर्ष लाइसेन्स होल्ड गर्ने अनि ठूलो मात्रामा फाइदा गर्दै लाइसेन्स बिक्री गर्ने तर आयोजना निर्माण नगर्ने जीएमआरलाई सरकारले किन पटकपटक म्याद थप गर्दै आयोजना ओगट्न दिएको छ ? यसरी आयोजनालाई अल्झाइरहने काम भइरहेछ। तर सरकार निकै सुस्त देखिन्छ। जथाभावी आयोजनाको लाइसेन्स खरिदबिक्री तुरुन्त रोक्नुपर्छ, काम नगर्ने आयोजना ओगटेर मात्र बस्नेहरूको लाइसेन्स खारेज गरिनुपर्छ तर सम्पूर्ण काम पूर्ण पारदर्शी र प्रमाणसहितको हुन जरुरी छ। संसद्को अर्थ समितिले जलविद्युत् विकाससम्बन्धी विभिन्न विषयबारे अध्ययन गर्न उपसमिति गठन गरेको छ। यस्तो उपसमितिमा कोको विज्ञ आउनेछन् हेर्न बाँकी नै छ। १५ दिनमा प्रतिवेदन बुझाउने गरी विज्ञविनाको उपसमितिको कुनै अर्थ रहने छैन। स्वतन्त्र जलविद्युत् विज्ञहरू राखेर कम्तीमा तीनदेखि चार महिनासम्मको समय लगाएर एउटा भरपर्दो प्रतिवेदन तयार पार्नु उचित हुन्छ। प्रसारण लाइनको निर्माण पनि निकै सुस्त गतिमा छ। वन तथा वातावरण मन्त्रालयसँग समन्वय गर्न नसक्दा निरन्तर अवरोध आएका छन्। स्थानीय सरकार र जनतासँग जग्गा प्राप्तिका लागि निकै संघर्ष गर्न परिरहेछ। यस्तै अवस्था रहने हो भने प्रसारण लाइनको अभावमा अबको दुई वर्षपछि निजी क्षेत्रले उत्पादन गर्ने ठूलो मात्राको बिजुली खेर जाने अवस्था आउनेछ। सरकार यो अवस्थाप्रति आवश्यक संवेदनशील भएको पाइँदैन। प्रधानमन्त्रीको भारत भ्रमणमा भएका सहमतिमा पनि कुनै प्रगति छैन। खासगरी इनर्जी बैंकिङ र भारतले जारी गरेको ऊर्जा खरिद निर्देशिकामा ५१५ भारतीय लगानी भएका आयोजनाको मात्र विद्युत् खरिद गर्ने भन्ने बुँदा परिमार्जन गर्ने विषय त्यत्तिकै सेलाएको छ। पञ्चेश्वर आयोजनाको कुनै प्रगति छैन। सरकार र ऊर्जा मन्त्रालय यसरी सुस्ताएको छ मानौं समृद्धि आफैं गुडेर आउँछ भन्ने उनीहरूलाई लागेको छ। खासगरी उर्जा ब्याङ्किङको विषयमा जति ढिलो सम्बोधन हुन्छ त्यति नै हामीलाई घाटा हुने सम्भावना छ। भर्खर मात्र भारतले अन्तरदेशिय उर्जा खरिद निर्देशिकामा रहेको ५१ प्रतिशत भारतीय लगानी भएका आयोजनाको मात्र विद्युत खरिद गर्ने भन्ने बुँदा परिमार्जन गरेको छ। यो निकै स्वागतयोग्य सुधार हो। नेपाल सरकारले यो प्रावधानको भरपुर उपयोग गर्न सक्नुपर्छ। निजी क्षेत्रको भर विभिन्न अवरोधसँग जुध्दै नेपालका स्वतन्त्र ऊर्जा उत्पादकले जलविद्युत्को क्षेत्रमा अतुलनीय योगदान पुर्याइरहेका छन्। बैंकहरूले जलविद्युत् क्षेत्रमा लगानी बढाउनुपर्ने विशेष नीति सरकारले तय गरिदिनुपर्छ। ऋणको ब्याजदर निकै महँगो भएकाले निजी लगानीकर्ता निकै मारमा परेका छन्। ब्याजदरकै कारण कतिपय आयोजना निकै महँगो भएकाले लगानीकर्ताहरूले आयोजना नै त्याग्नुपर्ने अवस्थासमेत छ। सरकारले जलविद्युत्मा प्रवाह गर्ने ऋणको ब्याजदरमा सहुलियत दिने व्यवस्था गर्नुपर्छ। यस्तो प्रतिकूल अवस्थामा पनि जुन रफ्तारमा निजी क्षेत्र लागिरहेका छन्, त्यो निकै स्वागतयोग्य छ। सरकारको पाँच वर्षभित्र पाँच हजार मेगावाट पुर्याउने लक्ष्य पूरा हुने सम्भावना त निकै कम छ तर निजी क्षेत्रको योगदानले उक्त लक्ष्यलाई पूरा गर्ने आधार तयार पार्दै छ। ऊर्जा मन्त्रालयले गत वैशाखमा श्वेतपत्र जारी गर्दा जुन उत्साह छाएको थियो, त्यो विस्तारै निराशामा परिणत हुँदै गइरहेछ। यस्तो बेला एक मात्र आशाको केन्द्र निजी क्षेत्र देखिएको छ। देश निर्माण र समृद्धिको सबैभन्दा सजिलो माध्यम जलविद्युत्को विकासलाई नजरअन्दाज नगरियोस्। निजी क्षेत्रका समस्या समाधान गर्न सकियो भने निकै प्रगति हुनेछ। शर्मा जलविद्युत् विशेषज्ञका रूपमा बेलायतमा कार्यरत छन्।"
एउटै एजेन्डामा फन्फनी,"कांग्रेस महासमिति बैठकको परिणामले दुवै पक्ष सन्तुष्ट देखिन्छ, यद्यपि दुवैका आन्तरिक अभीष्ट पूरा भएनन् न उसले जित्यो, न त यसले हार्यो। संस्थापन पक्षले बहुमतको तुजुक प्रदर्शन गरेन र फरक पक्ष आफ्नो अडानबाट पछि हटेन। आआफ्नो योजना र इच्छा पूरा नभए पनि दुवै पक्ष आफ्नो अस्तित्व रक्षा गर्न सफल भए। अन्योलपूर्ण अवस्थामा यति भएकोमा दुवैले सन्तोषको सास फेरेका छन्। तर पार्टीमा नयाँ ऊर्जा प्रवाहित गर्न, जनतामा विशेष आकर्षण उत्पन्न गर्न तथा ओइलाएको संगठनलाई पुनर्जागृत गर्न प्रभावकारी कदम चाल्नुपर्ने नितान्त खाँचो भएको बेला आयोजित नेपाली कांग्रेसको महासमितिको चिरप्रतीक्षित बैठक केही प्राविधिक सुधार तथा आफ्ना पूर्व प्रतिबद्धतालाई पुनर्पुष्टि गर्ने काममा सीमित रहेर टुंगियो। देशमा लोकतन्त्रका लागि सबैभन्दा बढी संघर्ष गर्ने तर आफू भने सधैं अलोकतान्त्रिक ढंगले चल्ने परम्परालाई कांग्रेसको यो उच्चतर बैठकले पनि निरन्तरता नै दियो। पार्टी र नेतृत्व अनेकौं प्रकारका चुनौतीहरूले घेरिएको अवस्थामा भएको संगठनलाई नयाँ जीवन र गति दिन सक्ने अधिकार बोकेको महासमिति बैठकका नेताहरूले आफ्नो स्वार्थ र महत्वाकांक्षा पूर्तिका निम्ति बनाएका गुटहरूको भविष्य रक्षामा केन्द्रित रह्यो। नेताहरूका कारण कार्यकर्ता पनि ध्रुवीकृत भएकाले कांग्रेस अझै केही समय यथास्थितिवादमै रुमल्लिने भयो। विधानले महाधिवेशन भएको बाहेक प्रत्येक वर्ष कम्तीमा एकपटक गर्नुपर्ने निर्देश गरे पनि अहिलेसम्म कुनै पनि नेतृत्वले विधानको अक्षर र भावनाको पालना गरेनन्। देशको नयाँ संविधानको कारणले पार्टीको विधान संशोधन गर्नुपर्ने बाध्यता आइपरेको स्थितिमा पनि यो बैठकका लागि नेतृत्वलाई ठूलै दबाब दिनुपरेको थियो। आमनिर्वाचनमा भएको लज्जास्पद पराजयले गर्दा नेतृत्व कार्यकर्तासँग आँखा जुधाउन पनि नसक्ने अवस्थामा थियो भने अर्कोतिर पार्टीभित्रको प्रतिपक्ष पार्टीसत्तालाई भुत्ल्याउने र खुइल्याउने यस्तो मौका ढुकेर बसिरहेको थियो। उनीहरूको मागअनुरूप चुनावलगत्तै बैठक डाकिएको भए नेतृत्वले पचाउन नसक्ने प्रकारको आरोपप्रत्यारोपको आगो बल्ने थियो। आक्रोश मत्थर भएपश्चात् आयोजना गरिएकाले चुनावमा भएको पराजय, नेतृत्वका क्रियाकलाप, कमीकमजोरी तथा घातप्रतिघातको समीक्षा गर्ने जाँगरसमेत कार्यकर्तामा देखिएन। मंसिर २९ देखि पुस ८ सम्म भएको बैठक एउटै एजेन्डा (विधान) मा फन्फनी घुमिरह्यो। जिल्लाजिल्लाबाट जनताका भावना र आम कार्यकर्ताको चाहना, असन्तोष र गुनासोको पोको बोकेर आएका प्रतिनिधिहरू एक साताभन्दा बढी कसंकस र निरिहता झेलेर खिन्नताका साथ फर्किए। दुई गुटका मुख्य नेताहरूबीच सहमति भएपछि अन्यको उपस्थितिको कुनै अर्थ रहेन। उनीहरूको भूमिका नेताहरूका एकताको नक्कली प्रतिबद्धतामा ताली पिट्न र जय नेपालको नारा घन्काउनमै सीमित रह्यो। यस्तो पहिलोपटक भएको होइन। बैठकको परिणामले दुवै पक्ष सन्तुष्ट देखिन्छ, यद्यपि दुवैका आन्तरिक अभीष्ट पूरा भएनन्। गिरिजाप्रसाद कोइरालाले निरंकुश शैलीमा पार्टी सञ्चालन गरेकाले सभापतिको अधिकार कटौती गर्ने अभियानको नेतृत्व गर्ने शेरबहादुर देउवा आफू सभापति हुनासाथ काम गर्ने अधिकार नै रहेनछ भन्दै विधान नै मिचेर आफ्नो इच्छाअनुसार पार्टी सञ्चालन गर्ने अभ्यासमा लागे। त्यसैले महासमितिबाट विधान संशोधन गर्दा सभापतिलाई पर्याप्त अधिकार थप्ने संस्थापन पक्षको पहिलो र मुख्य ध्येय थियो भने देउवाले निरन्तर अवसरको दुरुपयोग गरिआएको महसुस गर्ने अर्को पक्ष कुनै हालतमा पनि यो हुन नदिन कम्मर कसेर लागेको थियो। बाहिर ठूलाठूला र आदर्शका कुरा गर्ने तर सानो स्वार्थ पूरा हुनासाथ मौन बस्ने बात लागेका रामचन्द्र पौडेल यसपटक वार कि पारको मनस्थितिमा थिए। गत महाधिवेशनमा आफूनिकट कार्यकर्ता र शुभेच्छुकहरूलाई समेत चकित पार्दै देउवाको सफलताका कारक बनेका कृष्णप्रसाद सिटौला र अर्जुननरसिंह केसीको धैर्य समाप्त भइसकेको थियो। त्यही कित्तामा बस्दा भविष्यमा झन् बढी क्षति हुने महसुस गर्नासाथ उनीहरू प्रतिपक्षमा बलियोसँग उभिए। डा रामशरण महत र प्रकाशमान सिंह पनि पहिलेदेखि नै देउवाको कामप्रति क्षुब्ध रहिआएका छन्। महामन्त्री शशांक कोइरालाको भूमिका जेजस्तो भए पनि कोइराला परिवार देउवाको नेतृत्वमा पार्टी चल्न नसक्ने निष्कर्षमा अडिग छ। गगन थापा, प्रदीप पौडेललगायतका युवा नेताहरू नीतिगत र संगठनात्मक परिमार्जन तथा नयाँ नेतृत्वको खाँचोका पक्षमा जनमत निर्माण गर्न लागिरहे। असन्तुष्ट पक्षको अभूतपूर्व एकता तथा जिल्लाबाट आएका आफ्ना समर्थकहरूको उदासीनताले गर्दा संस्थापन पक्ष बहुमत को तलबार म्यानभित्रै राख्न विवश भयो। सहमतिको विकल्प दुवै पक्षसँग थिएन। महासमिति कुनै पनि निर्णय गर्न सफल नभएको वा आफ्नो पक्षमा कठोर अडान लिँदा असन्तुष्ट पक्षले बहिष्कार गरेको भए कांग्रेस एउटा अर्को दुर्घटनामा फस्ने थियो र त्यसको दोष स्वभावतः सभापति देउवामाथि जाने थियो। सायद विवाद नियन्त्रण बाहिर नजाओस् भनेर नेताहरूले बैठकलाई विधानकै सेरोफेरोमा अल्झाइराखे। राजनीतिक, आर्थिकलगायत अन्य महत्वपूर्ण प्रकरण गौण बन्यो। अन्त्यमा दुवै पक्षका नेताहरूले आआफ्नो स्थितिको आकलन गरेर संयमित हुँदै न्यूनतम उपलब्धिमा चित्त बुझाएपछि सहमतिबाटै समापन भयो पहिलेपहिले झैं। आफ्नो इच्छाअनुकूल विधान बनाउने सभापतिको इच्छा पूरा नभए पनि मतदानभन्दा सहमतिबाट निर्णय गर्ने परम्परालाई निरन्तरता दिएर संस्थापन पक्षले गम्भीर टकराव र खतरा टार्यो। आफू अलोकप्रिय र पार्टीको दुर्दशाको मुख्य आरोपी रहेको अवस्थामा सतहत्तरै जिल्लाका प्रतिनिधिहरू सहभागी रहेको बैठकमा यति मात्र आलोचना हुनु देउवा पक्षको रणनीतिक सफलता हो। आज असफलताबाट जोगिएको र प्रतिष्ठा सुरक्षित रहेको खुसीमा व्यक्त मधुर वाणी तिनै नेताहरूका लागि घाँटीमा अड्किएको हड्डी नबन्ला भन्न सकिन्न। दुवै पक्ष अहिले आफू विजयी भएको अभिनय गर्दै एकअर्काप्रति उदार र सकारात्मक टिप्पणी गरिरहेका छन् सार्वजनिकरूपमा। यो पार्टीका लागि सकारात्मक हो। यसले गुटीय द्वन्द्व कम गर्न र एकताको मनस्थिति बनाउन सहयोग पुर्याउन सक्छ। मूलतः नेताहरूका गुटगत स्वार्थका कारण उत्पन्न भएको द्वन्द्व बिसाउने तथा गौरवपूर्ण इतिहासको आलोकमा उज्यालो भविष्यका लागि नयाँ मार्गचित्र बनाउने सर्वाधिक उपयुक्त थलो थियो महासमितिको यो बैठक। तर के त्यस्तो भयो त ? समापनको उल्लासमा अभिव्यक्त सकारात्मक प्रतिक्रियाको प्रभाव दीर्घकालीन हुँदैन। कृष्णप्रसाद भट्टराई र गिरिजाप्रसाद कोइराला यस्ता हरेक बैठक तथा महाधिवेशनमा यसैगरी हात मिलाएर एकताको सन्देश दिने गर्दथे र कार्यकर्ता ऐतिहासिक एकता भएकोमा ढुक्क भएर फर्किन्थे। गिरिजाप्रसाद र शेरबहादुर देउवा, देउवा र सुशील कोइरालाले पनि कठोर प्रतिस्पर्धा हुँदा पनि पटकपटक यस्ता अभिनय गरेकै हुन्। त्यसको परिणाम सबैले देखेकाभोगेका छन्। संगठनात्मक मात्रै होइन, भावनात्मक रूपमा गाउँदेखि केन्द्रसम्म एकता कायम गर्ने एवं नेताहरूले गुटगत स्वार्थ मात्र नहेरी विवेकपूर्वक काम गर्ने एवं मन, वचन र कर्मले सिद्धान्त, नीति र संगठनप्रति समर्पित रहने प्रण गर्दै एकताको महाधिवेशन गरिएपश्चात झन् भागबन्डाको प्रचलन सुरु भयो, जुन कांग्रेसका लागि सबैभन्दा घातक रोग बनेको छ। यसपटकको बैठकले लिखितरूपमा यस्तो संकल्प गर्ने आवश्यकतासमेत महसुस गरेन। कतिपय कारणले यो अनुष्ठान असहज परिवेशमा आधा अधुरै सम्पन्न भए पनि कांग्रेस आफूले निर्धारित गरेको दिशामा अविचलित रहने स्पष्ट गरेको छ। बैठकका अधिकांश समय विधानमै व्यतीत भए पनि राजनीतिक र अन्य प्रस्तावमार्फत यसले समसामयिक सन्दर्भमा आफ्नो दृष्टिकोण एकपटक फेरि जनसमक्ष राखेको छ। अनेकौं द्वन्द्व र उहापोह हुँदाहुँदै पनि यसले आफ्नो नेतृत्वमा संविधानसभाबाट संविधान निर्माण भएकोमा गर्व गर्दै संविधानको स्वामित्व पूर्णरूपमा आफूले लिने दृढता प्रकट गरेको छ। संघीय लोकतान्त्रिक गणतन्त्रसहित संविधानले निदृष्ट गरेका मूल्य र मान्यता कार्यान्वयन गर्न दबाब दिने तथा राष्ट्रियता, लोकतन्त्र र गणतन्त्रविरुद्ध हुने कुनै पनि प्रकारका षड्यन्त्र एवं अधिनायकवादको विपक्षमा कठोरताका साथ उभिने प्रतिज्ञा गरेको छ। कांग्रेसले मधेसवासीको भावनालाई ध्यानमा राखी आफ्नो नेतृत्वमा संविधान संशोधन गरिएको स्मरण गराउँदै बाँकी अधुरा काम अविलम्ब पूरा हुनुपर्ने, संविधानलाई अझ सर्वस्वीकार्य बनाउनुपर्ने तथा संवैधानिक प्रक्रियाबाट बाहिर रहेकाहरू संवैधानिक मान्यतालाई आत्मसात गरी लोकतन्त्रको रक्षा, राष्ट्र निर्माण र समृद्धिको यात्रामा लाग्नुपर्ने तथा राज्यले जनतालाई सुशासन, सुरक्षा र स्वतन्त्रताको अनुभूति गराउनुपर्नेमा जोड दिएको छ। योभन्दा महत्वपूर्ण कुरा, कांग्रेसलाई एउटा धर्ममा आबद्ध गराउने प्रपञ्चलाई यो बैठकले सफल हुन दिएन। पूर्ण लोकतन्त्रप्रति विश्वास राख्ने तथा अग्रगामी परिवर्तनको दिशामा फट्को मार्दै जाने चाहना बोकेको दलले राज्यलाई एउटा धर्मप्रति आबद्ध गर्नु कदापि शोभनीय हुँदैन। जनताद्वारा निर्मित संविधानले निरंकुश राजतन्त्रले घाँटीमा बाँधेको हिन्दु राष्ट्र को ढुंगालाई बडो मुस्किलले पन्छाएको केही समय नबित्दै त्यसलाई फेरि थप्न कांग्रेसभित्र आवाज उठ्नु शुभलक्षण होइन। हो, केही समययता देशमा सुनियोजित रूपमा भइरहेका धर्म परिवर्तनका घटना नियन्त्रण गर्न सरकारले चासो नलिएको र हालै मात्र इसाईकरणको अभियानमा सरकार स्वयं औपचारिकरूपमै सहभागी र सहयोगी भएको घटनाले हिन्दु धर्मका अनुयायीहरू चिन्तित र उद्वेलित हुनु स्वाभाविक हो। तर सरकार र प्रशासनको कमजोरी तथा अक्षमताले उत्पन्न समस्याको दोष संविधानमाथि बोकाउनु न्याय र तर्कसंगत हुँदैन। संविधानमा हिन्दु राष्ट्र को प्वाँख जोडेको अवस्थामा पनि हिन्दु सम्राट्को एकछत्र शासनकालमा समेत धर्मान्तरणका अपराध जारी रहेको तथ्य सबैसामु छ। तर कांग्रेसको महामन्त्रीजस्तो जिम्मेवार हैसियतमा बसेको व्यक्तिले नै यो विवादको आगोमा घिउ थपेपछि त्यस्तो सोचाइ राख्नेहरू हौसिनु अस्वाभाविक होइन। कांग्रेसले विभिन्न दबाब झेलेर धार्मिक स्वतन्त्रताको मान्यताविपरीत सन्देश दिने हिन्दु राष्ट्रको प्रसंगलाई बैठकमा विधिवत् प्रवेश नदिएर परिपक्वता र संविधानप्रति निष्ठा प्रस्तुत गरेको छ। पार्टीको निर्णायक नेताहरूले विधानलाई संविधानको मान्यताअनुरूप बनाएका छन्। विधान संशोधन वर्तमान सन्दर्भमा अपूर्ण भए पनि यसले कांग्रेसमा जनसहभागिता बढाउन तथा संगठनलाई लोकतन्त्रीकरण गर्न केही मद्दत गर्न सक्छ। तर प्रतिबद्धताप्रति निष्ठा र इमानदारी तथा व्यवहारमा नैतिकता र विवेकशीलता नभएमा जस्तोसुकै परिवर्तन र प्रक्रिया पनि निरर्थक हुनेछ। महासमितिले समयाभावले अधुरो रहेका कामलाई पूर्णता दिने जिम्मेवारी केन्द्रीय कार्यसमितिलाई दिएको छ। नेताहरूले यो जिम्मेवारीको कसरी उपयोग गर्छन् हेर्न बाँकी छ। तर आज असफलताबाट जोगिएको र प्रतिष्ठा सुरक्षित रहेको खुसीमा व्यक्त मधुर वाणी तिनै नेताहरूका लागि घाँटीमा अड्किएको हड्डी नबन्ला भन्न सकिन्न। नेताहरूको सोच र शैली, व्यवहार र कर्ममा परिवर्तन आए मात्र गौरवपूर्ण इतिहासको जगमा उभिएर उज्यालो भविष्य निर्माण हुन सक्छ।"
विश्व शारीरिक सुगठन च्याम्पियनको भव्य स्वागत,"काठमाडौं : विश्व शारीरिक सुगठन च्याम्पियनसिपमा स्वर्ण पदक जितेका महेश्वर महर्जनलाई मंगलबार त्रिभुवन अन्तर्राष्ट्रिय विमानस्थलमा भव्य स्वागत गरिएको छ। थाइल्यान्डको चाङमाईमा डिसेम्बर ११ देखि १७ सम्म भएको १०औं विश्व शारीरिक सुगठन तथा स्पोर्टस् फिजिक च्याम्पियनसिपअन्तर्गत शारीरिक सुगठनको पुरुष ७५ केजीमा महेश्वरले स्वर्ण जितेका थिए। नेपाली शारीरिक सुगठनको इतिहासमा यो पदक अहिलेसम्मकै ठूलो र एक मात्र उपलब्धि हो। विश्व शारीरिक सुगठनमा नेपालले रजत पदक मात्र जितेको छ। यसअघि गत वर्ष मंगोलियामा भएको विश्व शारीरिक सुगठनको नवौं संस्करणमा ननिता महर्जन तथा थाइल्यान्डमा भएको सातौं संस्करणमा रुजेश शाहीले रजत पदक जितेका थिए। महेश्वर एसियाली शारीरिक सुगठनका पनि एकमात्र स्वर्ण विजेता नेपाली खेलाडी हुन्। महेश्वरले भुटानमा भएको ५०औं एसियाली शारीरिक सुगठनमा उक्त सफलता हात पारेका थिए। ३५ वर्षीय महेश्वर ११औं दक्षिण एसियाली शारीरिक सुगठनका पनि कांस्य विजेता हुन्। महेश्वरलाई त्रिभुवन अन्तर्राष्ट्रिय विमानस्थलमा राष्ट्रिय खेलकुद परिषद्का उपाध्यक्ष पीताम्बर तिम्सिना, नेपाल शारीरिक सुगठन तथा फिट्नेस संघका पदाधिकारी, खेलाडी, प्रशिक्षक, आफन्त लगायतले भव्य स्वागत गरेका थिए। महेश्वरले विश्व शारीरिक सुगठनमा स्वर्ण जित्दै इतिहास रचेकोमा खुसी व्यक्त गर्दै आफ्नो सपना साकार भएको बताए। उपाध्यक्ष तिम्सिनाले इतिहास रचेका महेश्वरलाई उचित पुरस्कारका लागि राष्ट्रिय खेलकुद परिषद्ले नेपाल सरकारसमक्ष चाँडै सिफारिस गर्ने बताए। नेपाल शारीरिक सुगठन तथा फिट्नेस संघका अध्यक्ष राजेशबाबु श्रेष्ठले व्यक्तिगत रूपमा महेश्वरलाई तीन लाख रुपैयाँ प्रदान गर्ने घोषणा गरे।"
उपाधिको छिनोफानो यसै चरणमा हुनसक्ने,"काठमाडौं : पल्सर सहिद स्मारक ए डिभिजन लिग फुटबल अन्तर्गत ११औं चरणका खेल बुधबारदेखि सुरु हुँदैछ। एन्फा मैदानमा हुने खेलमा बुधबार ब्रिगेड ब्वाइज र हिमालयन शेर्पा तथा जाउलाखेल युथ र मच्छिन्द्र क्लब भिड्नेछन्। हल्चोक मैदानमा एनआरटी र फ्रेन्ड्सबीच प्रतिस्पर्धा हुनेछ। बुधबार खेल्ने कुनै पनि टोली उपाधि दौडमा छैनन्। तर उपाधिको होडमा रहेको मनाङ मस्र्याङ्दी क्लब र संकटा क्लबबीचको खेल पनि ११औं चरणमै परेकोले सम्भवतः यही चरणबाट उपाधिको छिनोफानो हुनेछ। मनाङ र संकटाको खेल भने बिहीबार हुनेछ। शीर्ष स्थानमा रहेको मनाङ लिगमा अपराजित टोली पनि हो। मनाङले १० खेलमा शतप्रतिशत नतिजा निकालेको छ। ३० अंक बनाएको मनाङ दोस्रो स्थानमा रहेको संकटाभन्दा पाँच अंकले अगाडि छ। त्यसैले ११औं चरणमा मनाङले संकटालाई हराएमा मनाङ दुई खेलअघि नै च्याम्पियन बन्नेछ। यदि मनाङ संकटासँग हारेमा उपाधि होड अझै लम्बिनेछ। १० खेलबाट २३ अंक बनाएको थ्रीस्टार तेस्रो स्थानमा छ। थ्रीस्टार यसअघि नै उपाधिबाट बाहिरिएको छ। चौथो स्थानमा रहेको २३ अंक छ। चौथो स्थानमा रहेको त्रिभुवन आर्मी क्लबको १८ अंक छ। पाँचौं स्थानमा रहेको एपीएफको १६ अंक छ। नेपाल पुलिस क्लब १५ अंकसहित छैटौं स्थानमा छ। सातौं र आठौं स्थानमा रहेको हिमालयन शेर्पा र च्यासलले समान १४ अंक बनाएका छन्। यसैगरी नवौं स्थानमा रहेको सरस्वतीको १० अंक, १०औं र ११औं स्थानमा रहेका जाउलाखेल र फ्रेन्ड्सको समान आठ अंक, १२औं र १३औं स्थानमा रहेका मच्छिन्द्र र ब्रिगेडको समान ६ अंक र अन्तिममा रहेको एनआरटीको चार अंक छ। एन्फाले पहिलो पटक फुटबलको माहोल सिर्जना गर्ने भन्दै रेलिगेसनबिनाको लिग सञ्चालन गरेकाले लिगको रौनकता त्यति देखिएको छैन। मनाङ र संकटाबीचको ११औं चरणको खेलसँगै लिगको रौनकता झनै घट्ने छनक देखिएको छ। कुल पाँच करोड ८० लाख रुपैयाँ लगानीमा सञ्चालिन हुने लिगको विजेता टोलीले ५० लाख रुपैयाँ पुरस्कार पाउनेछ। यसैगरी उपविजेताले ३५ लाख र तेस्रो हुने टोलीले २५ लाख रुपैयाँ पुरस्कार प्राप्त गर्नेछन्। चौथो, पाँचौं र छैटौं हुने टोलीले क्रमशः १५ लाख, सात लाख र पाँच लाख रुपैयाँ हात पार्नेछन्। लिगको अनुशासित टोलीलाई एक लाख रुपैयाँ पुरस्कार प्रदान गरिनेछ। उत्कृष्ट विधाका स्ट्राइकर, रक्षक, गोलरक्षक, मिडफिल्डर र प्रशिक्षकलाई जनही एक थान मोटरसाइकल पुरस्कार प्रदान गरिनेछ। लिगको विजेता टोलीले सन् २०१९ मा आयोजना हुने एएफसी एसिएन कप खेल्ने अवसरसमेत प्राप्त गर्नेछ।"
सात वर्षीय बालकले गरे अष्ट्रेलियन क्रिकेट टिमको कप्तानी,"लबर्न : अस्ट्रेलिया र भारतबीचको तेस्रो टेस्ट क्रिकेटमा सात वर्षीय बालकले अस्ट्रेलियन टोलीको कप्तानको भूमिका निर्वाह गरेका छन् ।बुधबार भएको पहिलो दिनको खेलमा क्रिकेट अस्ट्रेलियाले भारतविरुद्धको तेस्रो टेस्टमा सात वर्षीय बालकलाई कप्तानको जिम्मेवारी दिएको हो । अस्ट्रेलिया र भारतबीचको तेस्रो टेस्ट खेलका क्रममा बुधबार मेलबर्न क्रिकेट मैदानमा बालकलाई टस गर्नसँगै लगियो भने कप्तानको क्यापसमेत दिइयो। सात वर्षीय बालक आर्ची चिलरले कप्तानको भूमिका निर्वाह गर्दा मैदानमा छुट्टै उत्साहा देखियो । खेलमा नियमित कप्तान टिम पाइनसँगै आर्चीले पनि संयुक्त रूपमा कप्तानको जिम्मेवारी निर्वाह गरेका हुन् । भारतीय टोलीको नेतृत्व भने विराट कोहलीले गरेका छन् । क्रिकेट अस्ट्रेलियाले आइतबार नै सात वर्षीय बालक आर्चीलाई कप्तान बनाउने निर्णय गरेको थियो । यसको चर्चा विश्वभरका सञ्चारमाध्यममा छाएको थियो । आर्ची सानै उमेरदेखि मुटु रोगबाट पीडित छन्। थुप्रै पटक उनको मुटुको गम्भीर शल्यक्रिया भइसकेको छ। आर्ची केवल तीन महिनाको हुँदा चिकित्सकले उनको मुटुको भल्बमा समस्या रहेको पत्ता लगाएका थिए। त्यसपछि सात घण्टा लगाएर आर्चीको मुटुको शल्यक्रिया गरिएको थियो। त्यसको ६ महिनापछि आर्चीको मुटुको धडकनमा पुनः समस्या देखिएको थियो । पछिल्लो पटक सन् २०१७ को डिसेम्बरमा आर्चीको ओपन हार्ट सर्जरी गरिएको थियो। त्यतिबेला चिकित्सकहरूले आर्चीको आमाबुवालाई शल्यक्रियाको नतिजा दुःखद पनि आउन सक्ने संकेत दिएका थिए। आर्ची क्रिकेट भनेपछि हुरुक्कै हुन्छन्। तर, मुटुको गम्भीर समस्याका कारण क्रिकेट खेल्ने उनको सपना भने पूरा हुन सक्दैन। उनी आफ्नै साथीहरूसँग पनि लामो समय खेल्न वा दौडन सक्दैनन्। केही समयअघि आर्चीका पिताले उनको सपनाबारे सोधेका थिए। त्यतिबेला आर्चीले कप्तानका रूपमा अस्ट्रेलियन क्रिकेट टोलीको नेतृत्व गर्नु आफ्नो सपना भएको बताएका थिए।            ,            !    ()  ,  उनको रोग र सपनाको विषयमा विभिन्न सञ्चारमाध्यममा समाचार आएपछि त्यही सपना पूरा गर्न भारतविरुद्ध तेस्रो टेस्टमा आर्चीलाई अस्ट्रेलियन टोलीको कप्तान बनाइएको हो । आर्चीले केही समयअघि एडिलेडमा भएको भारतविरुद्धको पहिलो टेस्टअघि अस्ट्रेलियन टोलीका अन्य खेलाडीसँगै अभ्यास गरेका थिए। त्यतिबेला नै आर्चीलाई तेस्रो टेस्टमा कप्तानको जिम्मेवारीसहित मैदानमा उतारिने योजना बनाइएको थियो। गत शनिबार मात्र आफ्नो सातौं जन्मदिन मनाएका आर्ची बलिङ गर्न रुचाउँछन्। उनी लेग स्पिनर हुन्। प्रमुख प्रशिक्षक लेंगरसँगको कुराकानीमा आर्चीले आफूसँग भारतीय टोलीका कप्तान कोहलीलाई आउट गर्ने आत्मविश्वास रहेको पनि बताएका छन्। विश्व क्रिकेटका कान्छा कप्तान आर्ची अस्ट्रेलियन क्रिकेटर नाथन लियोनको खेल निकै मन पराउँछन्। यी दुईबीचको चार टेस्टको शृंखला हाल ११ को बराबरीमा छ। पहिलो टेस्टमा भारत र दोस्रोमा अस्ट्रेलिया विजय भएका थिए। यस्तोमा यी दुवै टोलीका लागि बाँकी दुई टेस्ट निकै महत्वपूर्ण छ। अस्ट्रेलिया र भारत विश्व क्रिकेटका महारथी राष्ट्र हुन्। अस्ट्रेलियाले हालसम्म सर्वाधिक पाँच पटक एकदिवसीय विश्वकपको उपाधि जितेको छ। वर्तमान विश्व च्याम्पियन पनि अस्ट्रेलिया नै हो। भारतले पनि दुई पटक विश्वकप उपाधि चुमिसकेको छ।"
रंगशालाकै कारण राष्ट्रिय खेलकुद प्रतियोगिता सर्दै,"नेपालगन्ज : नेपालगन्ज रंगशालाको निर्माण समयमै सम्पन्न नहुँदा आसन्न ८ औं राष्ट्रिय खेलकुद प्रतियोगिता तेस्रो पटक सर्ने सम्भावना रहेको छ। रंगशाला पिच गर्ने काम समयमै सम्पन्न भएपनि भीआइपी प्याराफिटको फाउण्डेसनको काम पनि अझै सुरु भएको छैन। रंगशालाका निर्माणका लागि मलेसियाबाट सामान झिकाउन एक हप्ताभित्रै एलसी खोल्ने भनिए पनि एक महिना लागेपछि निर्माण कम्पनीले पूरानो सम्झौता अनुसार १५ दिनको समय मागेको राष्ट्रिय खेलकुद परिषद्ले जनाएको छ। ८औं राष्ट्रिय खेलकुद प्रतियोगिताका लागि बुधबार नेपालगन्जमा सचिवालय उद्घाटन गर्दै राखेप सदस्य सचिव केशवकुमार विष्टले पनि रंगशालाकै कारण प्रतियोगिता सर्न सक्ने बताए। 'हामी न्यूनतम् बिलम्ब शुल्क तिरेर भए पनि निर्माण कम्पनीलाई समयमै काम सम्पन्न गर्न भनिरहेका छौं।' पूरानो सम्झौता नै कार्यान्वयन भए माघ २५ मै प्रतियोगिता हुन्छ,' राखेप सदस्य सचिव विष्टले भने, 'रंगशालाको काम सम्पन्न नभए फागनुको मध्यतिर आयोजना हुन्छ। त्यो भन्दा पछाडि जानुहुन्न। हामी फागुन भरी प्रतियोगिता सम्पन्न गर्ने गरी अर्को मिति तय गर्छौं।' उनले त्यसका लागि राखेप बोर्ड बैठक बसेर निर्णय गर्ने बताए। निर्माण कार्य समयमै सम्पन्न नहुने र वातावरणको कारण देखाउँदै बाँकेका सांसदले पनि यसअघि केही दिन प्रतियोगिता सार्न आग्रह गरिसकेका छन्। '१५ दिन प्रतियोगिता सार्दैमा कुनै फरक पर्दैन। वातावरणको पनि कुनै असर पर्दैन,' विष्टले दाबी गरे, 'उद्घाटन कार्यक्रमस्थल बाहेकका अन्य खेल मैदानले भने प्रतियोगितामा कुनै फरक नपर्ने उनको दाबी थियो। दाङको बेलझुन्डी रंगशालाको निर्माण कार्य पनि निर्धारित मितिमा सम्पन्न हुने छाँट छैन । राखेपले त्यसको विकल्पमा रुपन्देहीको खेल मैदान राखेको छ। दुई रंगशाला बाहेक अन्य खेल मैदानको काम समयमै नभएको खण्डमा भने राखेपले अरु विकल्पको रुपमा पार्टी प्यालेसमा भए पनि प्रतियोगिता आयोजना गर्ने जनाएको छ। दुई दिनदेखि बाँके र बर्दियालगायतका जिल्लाका निर्माणाधीन खेल पूर्वाधारको अवलोकन गरेका राखेप सदस्य सचिव विष्टले रंगशाला बाहेकका पूर्वाधारको ८० प्रतिशत काम सम्पन्न भइसकेको दाबी गरे। उनले भने, 'कतिपय पूर्वाधारले पूर्णता पाउन दुई वा तीन वर्ष लाग्ने पनि छन्। प्रतियोगिताका लागि भने अहिलेको बजेट अनुसार चालु निर्माण कार्य समयमै सम्पन्न हुन्छ।' सचिवालयको काम सुरु राखेपले नेपालगन्जमा निर्माणाधीन पौडी पोखरी छेउको भवनलाई ८औं राष्ट्रिय खेलकुद प्रतियोगिताको सचिवालय बनाएको छ । सचिवालयको संयोजकमा राखेप सदस्य विनोद मैनाली र सदस्य सचिव प्रादेशिक खेलकुद विकास समिति प्रदेश ५ का अध्यक्ष भीम ओली छन्। सचिवालयले माघ २ गतेदेखि भने द्र्रुत गतिमा काम गर्ने जनाएको छ। काठमाडौंमा रहेका सदस्य तथा काजमा खटाइएका कर्मचारीपनि माघदेखि नै आउने जनाइएको छ। 'अहिले भवनमा प्रविधि जडानको काम भइरहेको छ। कम्प्युटर राख्न बाँकी छ। त्यत्तिबेलासम्म प्रादेशिक खेलकुद विकास समितिकै कार्यकक्षबाट काम हुन्छ,' सचिवालयका सचिव भीम ओलीले भने।८औंका लागि ११ वटा उपसमिति बनाएर काम जारी राखेको ओलीले प्रष्ट पारे।"
सुदूरपश्चिम र अत्तरिया विजयी,"धनगढी : फारवेस्ट पशुपति कपको मंगलबार भएका खेलमा सहारा युवा क्लब पहलमानपुर, सुदूरपश्चिम११ स्पोर्टस् क्लब र पीएफए अत्तरिया विजयी भएका छन्। मंगलबार जित हात पार्ने तीनै टोली क्वार्टरफाइनलमा प्रवेश गरेका छन्। धनगढी रंगशालामा खेलमा सहारा युवा क्लबले हेटौंडा फुटबल एकेडेमीलाई ५० गोलले पराजित गर्यो। खेल सुरु भएको तेस्रो मिनेटमै सहाराका विदेशी खेलाडी इन्टोट बाफोरले गोल गर्दै सहारालाई अग्रता दिलाएका थिए। पहिलो हाफको २८औं मिनेटमा साहिल विष्टले गोल थप्दै अग्रता दोब्बर बनाएका थिए। त्यसपछि ३४ र ५१औं मिनेटमा मोहन थापाले गोल गरे भने ७३औं मिनेटमा गणेश बडुवालले गोल गर्दै सहारालाई विजयी बनाए। खेलमा दुई गोल गरेका मोहन थापा म्यान अफ दी म्याच चुनिए। यस्तै अर्को खेलमा सुदूरपश्चिम११ ले बाई पाएर क्वार्टरफाइनलमा स्थान बनायो। भारतको उत्तराखण्डको टोली अनुपस्थित भएपछि सुदूरपश्चिम११ ले खेल खेल्नै परेन। यसैगरी अर्को खेलमा पीएफए अत्तरियाले दाङको स्पोर्टस् स्कुल फुटबल एकेडेमीलाई १० ले पराजित गर्यो। खेलको एकमात्र निर्णायक गोल नरेन्द्र साउदले गरेका थिए। खेलमा उत्कृष्ट प्रदर्शन गरेका दाङको स्पोर्टस् स्कुल फुटबल एकेडेमीका गोलरक्षक नरेन्द्र केसी म्यान अफ दी म्याच चुनिए। पुस १४ सम्म हुने प्रतियोगिताअन्तर्गत बुधबार पनि तीन खेल हुनेछन्। प्रतियोगिताका विजेताले चार र उपविजेताले नगद दुई लाख रुपैयाँ पुरस्कार पाउनेछन्। यस्तै उत्कृष्ट खेलाडीले पनि आकर्षक नगद पुरस्कार पाउनेछन्।"
कर्णाली प्रदेश कप टी२० क्रिकेट सुरु,सुर्खेत : मंगलबारदेखि कर्णाली प्रदेशको पश्चिम रुकुममा कर्णाली प्रदेश कप टी२० क्रिकेट प्रतियोगिता सुरु भएको छ । जिल्ला क्रिकेट संघ रुकुमले चौरजहारीमा आयोजना गरेको प्रतियोगिता मंगलबारदेखि सुरु भएको हो । प्रदेशकै ठूलो रकम पुरस्कार दिने भनिएको क्रिकेट प्रतियोगिताको मंगलबार कर्णाली प्रदेशका मुख्यमन्त्री महेन्द्रबहादुर शाहीले उद्घाटन गरेका थिए । आगामी पुस १७ गतेसम्म संचालन हुने प्रतियोगितामा प्रदेशभरीका सातवटा जिल्लाका टीम सहभागी छन् । लिगकम नकआउटका आधारमा हुने प्रतियोगिताको विजेताले एकलाख र उपविजेताले ६० हजार नगद र प्रमाणपत्र प्रदान गरिने आयोजकले जानकारी दिएको छ । प्रतियोगितामा राष्ट्रिय स्तरमा खेलिसकेका खेलाडीहरुको सहभागिता रहेको बताइएको छ ।

शीर्षक,विवरण
राष्ट्रिय परिचयपत्रको गरिमा,"राष्ट्रिय परिचयपत्र कसैले पेस गरेको नागरिकताका आधारमा नभई नागरिकताको लगतसित भिडाई यकिन भएपछि मात्र जारी गरिनु उपयुक्त हुन्छ सरकारले राष्ट्रिय परिचयपत्र तथा पञ्जीकरण विधेयक संसद्मा पेस गरेको छ । विधेयक राज्य व्यवस्था समितिमा छलफलका क्रममा रहेको छ । यसका साथसाथै नागरिकता ऐन २०६३ मा आवश्यक संशोधन गर्न भनी अर्को विधेयक पनि संसद्को उही समितिमा विचाराधीन छ । यी दुवै विधेयक एकअर्कोसित जोडिएका छन् र दूरगामी प्रभाव पार्ने खालका छन् । राष्ट्रको सम्प्रभुत्ता र अस्तित्वसित अभिन्न रूपले गाँसिएका यी दुई विधेयकमा व्यापक छलफलको आवश्यकता छ । नागरिकता संशोधन विधेयकका बारेमा नागरिक समाजका व्यक्तिहरूले पटकपटक आफ्ना धारणा सार्वजनिक गरेका छन् । संसदीय समितिलगायत देशको निर्णायक तहमा रहेका वा गाँसिएकाहरूका बीचमा आफ्ना विश्लेषणहरू पेस गरेका छन् । राष्ट्रिय परिचयपत्रका बारेमा भने त्यतिसारो छलफल भएको देखिँदैन तर यसको पनि आवश्यकता छ । हाम्रो देश एउटा विडम्बनापूर्ण अवस्थामा छ । यहाँ विदेशी र स्वदेशी छुट्ट्याउने कुनै आधार बनेको छैन । संसारकै ठूलो जनसंख्या भएका देशबीच हामी रहेका मात्र छैनौं, हाम्रो दक्षिण, पूर्व र पश्चिमतिरको भौगोलिक सीमा अनियन्त्रित आवतजावतका लागि खुला छ । उत्तरतर्फको सीमाबाट पनि गैरकानुनी प्रवेश भइरहेकै छ । फलस्वरूप हामीकहाँ विभिन्न देशका मानिसहरू सजिलै छिर्न मात्र हैन, यहाँ असीमित समयसम्म बस्न र आफ्ना आर्थिक र अन्य क्रियाकलाप गर्न पाइरहेका छन् । नागरिकता र विदेशी आप्रवासनको विषय राष्ट्रिय अस्तित्वसित गाँसिएकाले यसलाई नियमन गर्न सबै नेपाली एक ठाउँमा उभिने वातावरण सिर्जना गर्नु राजनीतिक दलको र आम नेपालीको कर्तव्य हो । यो व्यवस्थालाई यसैगरी राखिराख्ने हो भने यस देशको भविष्य छैन । अन्ततोगत्वा देशको अस्तित्वमा नै प्रश्नचिह्न लाग्छ । यसो भन्दा अचम्म लाग्ला तर यो भविष्यको वास्तविकता हो । यो पनि वास्तविकता हो कि हामीले जतिसुकै नागरिकता वा परिचयपत्र बाँडौं, हाम्रो देशमा लाखौं मानिस नागरिकता नपाउने वा परिचयपत्र नपाउने हुन्छन् । किनकि हामीलाई नै थाहा छैन को नेपाली हो र को विदेशी हो । विदेशी आप्रवासनको कुरा गर्दा तिब्बती, भुटानी, रोहिंग्या, बंगलादेशी, अफगानी र केही अन्यहरू भौगोलिक सीमाको निर्बाध आवतजावतका कारण यस देशमा छिरेका छन् र कतिसम्म रहिरहने हो, उनका सन्तानको के हुने हो थाहा छैन । यति कुरो निश्चित छ कि ती अन्ततोगत्वा नेपाली नागरिकमा परिणत हुन्छन्, भइरहेका नै छन् पनि । उपर्युक्त परिप्रेक्षमा राष्ट्रिय परिचयपत्रको प्रस्तावित व्यवस्था केलाउनुपर्ने हुन्छ । आफ्नो देशका नगरिकको सम्पूर्ण विवरणसहितको डिजिटलाइज्ड डाटासहितको परिचयपत्र बनाउनु र प्रत्येक नागरिकसित त्यो हुनु राम्रो कुरा हो । यसले धेरै हदसम्म समाजका विभिन्न अपराधहरू नियन्त्रण गर्न तथा सेवा र सुविधा जनतासम्म पुर्याउन सजिलो हुन्छ । त्यसैले सरकारको यो तत्परतालाई स्वागत गर्नैपर्छ । तर प्रस्तावित विधेयकका दफाहरू केलाउँदा यसमा केही आधारभूत कमी देखिन्छन्, जसले गर्दा यसको उद्देश्यमै ठूलो आघात पुग्छ । पहिलो कुरा राष्ट्रिय परिचयपत्र र नागरिकता प्रमाणपत्रबीच यो मस्यौदाले थप अन्योल उत्पन्न गर्छ । नागरिकता र परिचयपत्र एउटै हो वा यी दुई बेग्लाबेग्लै कागजात हुन् ? के यिनीहरूलाई फरक गर्न सकिन्छ वा गर्नु उचित हुन्छ । राष्ट्रिय परिचयपत्र पाइसकेको व्यक्तिलाई पछि गएर नागरिकता दिन्न वा ऊ पाउन योग्य छैन भनी भन्न सक्ने अवस्था रहँदैन । मस्यौदाको दफा ४ मा नेपालको नागरिकता प्रप्त गरेको वा प्राप्त गर्न योग्यता पुगेको व्यक्तिले परिचयपत्र प्राप्त गर्न सक्छ भन्ने उल्लेख छ । त्यसका साथसाथै हालको नागरिकताको प्रमाणपत्र जारी गर्ने निकाय र अधिकारी तथा राष्ट्रिय परिचयपत्र जारी गर्ने निकाय र अधिकारी फरकफरक देखिन्छन् । परिणाम के हुन्छ भने नेपालको नागरिक होहोइन भन्ने छानबिन गर्ने, प्रमाण केलाउने एवं गलत नागरिकता लिएकालाई कारबाही गर्ने अधिकारी र राष्ट्रिय परिचयपत्र पाउन योग्य छछैन भनी प्रमाण केलाउने एवं गलत परिचयपत्र लिएकालाई कारबाही गर्ने अधिकारी फरकफरक हुने देखिन्छ । उदाहरणका लागि नागरिकता ऐन २०६३ अनुसार झुटो विवरणका आधारमा लिएको नागरिकता रद्द गर्ने अधिकार तोकिएको अधिकारी अर्थात् प्रमुख जिल्ला अधिकारीलाई छ भने परिचयपत्रको हकमा गृह मन्त्रालयलाई सो अधिकार भएको देखिन्छ । यस स्थितिले के देखिन्छ भने परिचयपत्र र नागरिकता दुई फरकफरक विषय हुन् र यसको प्रशासन पनि फरकफरक छन् । यस्तो फरक केका लागि गर्नुपर्यो, यसको तार्किक आधार देखिँदैन । माथि उल्लेख गरिएको स्थितिलाई विचार गर्ने हो भने नागरिकताका आधारमा राष्ट्रिय परिचयपत्र दिने हो भने नागरिकतालाई नै परिचयपत्रका रूपमा विकास किन नगर्ने ? किन नागरिकता र परिचयपत्रका लागि दुइटा छुट्टाछुट्टै निकाय बनउने ? किन नागरिकता प्राप्तिका आधारहरू र प्रमाण केलाउने जिम्मा दुई छुट्टाछुट्टै निकायलाई दिने ? यसको कुनै कारण देखिँदैन । बरु दुइटा निकायको कामले यसमा विचलन आउने प्रशस्त सम्भावना हुन्छ । परिचयपत्र पाएको व्यक्तिलाई नागरिकता दिन मिल्दैन भन्न पनि सकिँदैन । प्रचलनमा पनि दुवै रहने भए । प्रस्तावित विधेयकको दफा ४९ मा गैरआवासीय नेपाली र विदेशीलाई परिचयपत्र दिने व्यवस्था गरिएको छ । गैरआवासीयको हकमा गैरआवासीय नेपालीसम्बन्धी ऐन, २०६४ लागू रहेको अवस्था छ । उक्त ऐनअन्तर्गत नै गैरआवासीय नेपालीलाई परिचयपत्र दिने व्यवस्था छ र सोबमोजिम परिचयपत्र दिइएको पनि छ । प्रस्तावित विधेयकले उक्त परिचयपत्र खारेज गरेको पनि छैन । यस्तो अवस्थामा विधेयकको दफा ४९ को कुनै औचित्य देखिँदैन । यो पनि फेरि औचित्यहीन दोहोरो काम हुने भयो । प्रस्तावित उक्त दफाले नेपालमा बसोवास गर्ने विदेशीलाई पनि परिचयपत्र जारी गर्न सक्ने व्यवस्था छ । यो व्यवस्थाको पूर्ण मनसाय प्रस्ट छैन । पहिलो कुरा त नेपालमा कतै दर्ता नगरेरै मन लागेको अवधिसम्म बस्न पाउने विदेशीले किन परिचयपत्र लिने र यो परिचयपत्र लिए पछि के हुने ? यो कुरा प्रस्ट छैन । जबसम्म यो विषयको टुंगो लाग्दैन र सरकारले एक किसिमको मनस्थिति र कार्यक्रम बनाउँदैन, यो व्यवस्थाले कुनै निष्कर्ष पुग्दैन । विदेशीहरूको जुन किसिमको निर्बाध आवागमन र बसाइ मात्र हैन, आर्थिक र अन्य व्यवसायमा संलग्नता छ, त्यसलाई नियमन नगरिञ्जेल यस्तो व्यवस्थाको कुनै औचित्य हुँदैन । त्यसका लागि प्रथम चरणमा विदेशीहरूले आफूलाई नेपालको कानुनअन्तर्गत दर्ता नगरी कुनै व्यवसाय गर्न वा लामो समय बसोवास गर्न पाउँदैनन् भन्ने कुरा दृढताका साथ लागू गराउनुपर्यो । यसका लागि अध्यागमन विभागमा छुट्टै दर्ता रेकर्ड राख्ने र विदेशीको परिचयपत्र दिने र व्यवस्थापन गर्ने व्यवस्था गर्न सकिन्छ । यस्तो व्यवस्था गर्दा बसाइ अवधि, आवधिक अनुगमन र उनीहरूले गर्न पाउनेनपाउने कार्यको निश्चितता आवश्यक हुन्छ । त्यस्तो व्यवस्था गर्नमा नेपाललाई कुनै कुराले छेक्दैन । छिमेकी देश भारतका नागरिकका हकमा पनि यो व्यवस्था लागू गर्नुपर्छ । राष्ट्रिय परिचयपत्र आगामी तीन वर्षभित्र बाँडिसकिने भन्ने सरकारको योजना रहेको प्रकाशनमा आएको छ । उपर्युक्त अवस्थाको सीमा र आप्रवासनको परिस्थितिमा नागरिकता र परिचयपत्र जस्तो विषयलाई वितरण गर्दै हिँड्नु जोखिमयुक्त कार्य हो । कानुनले तोकेबमोजिमको प्रमाण पुर्याउनेले मागेमा मात्र दिनुपर्ने हो । २०६३ सालपछि नक्कली नागरिकताको बिगबिगी प्रशस्त बढेको खबर बरोबर आइरहेको छ । यस कार्यमा ठूलै गिरोह सक्रिय रहेको समाचारका विषय भएका छन् । यस्तो अवस्थामा नागरिकता छानबिनको अभियान नै सञ्चालन गर्नुपर्ने हुन्छ, वितरण गर्दै हिँड्ने हैन । राष्ट्रिय परिचयपत्र कसैले पेस गरेको नागरिकताका आधारमा हैन, नागरिकताको लगतसित भिडाई यकिन भएपछि मात्र जारी गरिनु उपयुक्त हुन्छ । साथै जसरी हामीले हस्तलिखित पासपोर्टलाई विस्थापित गरी एमआरपी जारी गर्यौं, त्यसैगरी हालको नागरिकता प्रमाणपत्रलाई विस्थापित गरी राष्ट्रिय परिचयपत्र जारी गरिनुपर्छ । यो घरघरमा बाँड्दै हिँड्ने विषय हैन । राष्ट्रिय परिचयपत्र र नागरिकता जारी गर्ने एउटै निकाय हुनुपर्छ । नक्कली नागरिकता वा झूटो विवरणमाथि कारबाही चलाउने निकाय र सजाय गर्ने निकाय पनि एउटै हुन आवश्यक छ । अब नागरिकता हैन, राष्ट्रिय परिचयपत्र जारी गर्नुपर्यो र पहिले जारी भएका नागरिकता प्रमाणपत्रहरूलाई पनि क्रमशः राष्ट्रिय परिचयपत्रमा परिणत गर्दै जानुपर्यो । यो अहिलेका लागि उपयुक्त तरिका हो । माथिका विषयहरू राष्ट्रको अस्तित्वसित गाँसिएको हँुदा यसबारेमा देशका सबै नागरिकमा चेतना र ऐक्यबद्धता आवश्यक छ । नागरिकताको विषय र विदेशी आप्रवासनको विषय राष्ट्रिय अस्तित्वसित गाँसिएको विषय हो र यसलाई नियमन गर्नमा सबै नेपाली एक ठाउँमा उभिने वातावरण सिर्जना गर्नु राजनीतिक दलहरूको र आम नेपालीको कर्तव्य हो । हामीबीच यसबारेमा खाडल उत्पन्न गर्ने काम गर्नु हँुदैन र त्यसो गर्नमा लाग्ने स्वदेशीविदेशी तत्वहरूलाई परास्त गर्नुपर्छ । यसप्रति सबैले सचेत रहने मात्र हैन योगदान पनि गर्नुपर्छ ।"
महिला साफमा पाकिस्तान नआउने,"विराटनगर : नेपालमा हुने पाँचौं संस्करणको महिला साफ च्याम्पियनसीप फुटबल प्रतियोगितामा पाकिस्तान नआउने भएको छ। विराटनगरस्थित सहिद रंगशालामा फागुन २८ गतेबाट सुरु हुने प्रतियोगिताको अन्तिम समयमा आएर पाकिस्तान सहभागी नहुने भएको हो। अखिल नेपाल फुटबल संघ (एन्फा) र साफले पाकिस्तान बिनाको प्रतियोगिताको नयाँ तालिका सार्वजनिक गरेका छन्। सार्वजनिक गरेको तालिकामा पाकिस्तानको नाम छैन। एन्फाका वरिष्ठ उपाध्यक्ष एवं आयोजक समितिका संयोजक पंकज नेम्वाङले पाकिस्तानको सहभागीता बिना नै प्रतियोगिता गर्नु पर्ने स्थिति आएको बताए। उनका अनुसार पाकिस्तान नआउने पक्का भएपछि प्रतियोगितामा नेपाल, भारत, भुटान, बंगलादेश, श्रीलंका र मालदिभ्सबीच प्रतिस्पर्धा हुनेछ। सन् २०१६ मा आयोजना गरिएको साफ च्याम्पियनसीप पनि पाकिस्तान बिना नै सम्पन्न भएको थियो। पाकिस्तानी फुटबल संघमा देखिएको आन्तरिक विवाद र त्यहाँको सरकारसँग फुटबल टिमको बिग्रिएको सम्बन्ध मुख्य कारण हुन सक्ने एन्फाको अनुमान छ। अन्तिम समयमा आएर सहभागिता जनाउन नसक्ने भन्दै पाकिस्तान पछि हट्यो। उसले आधिकारिक कारण भने खुलाएको छैन, एन्फाका प्रवक्ता एवं केन्द्रीय सदस्य किरण राईले भने, हामीले पाकिस्तानलाई ल्याउन प्रयास गर्यौ। अन्तिम समयमा सहभागिता जनाउन नसक्नु हाम्रा लागि पनि दुःखद् हो। सन् २०१० बाट सुरु भएको प्रतियोगितामा पाकिस्तानी टोलीले पहिलो पटक सेमिफाइनल यात्रा तय गर्न सकेको थियो। हालसम्म साफका तीनवटा प्रतियोगितामा मात्रै उसको सहभागिता रहेको छ। सहभागिता जनाएकोमा कूल १० वटा खेल खेल्दा उसले ४ वटामा मात्रै जित निकाल्यो भने ६ वटामा हार बेहोर्यो। १० खेलमा १३ गोल गरेको उसले आफ्नो पोष्टमाथि प्रहार भएको ३८ वटा गोल भने बचाउन सकेन। तालिका अनुसार समूह ए मा आयोजक राष्ट्र नेपाल, भुटान र बंगलादेश रहेका छन्।समूह बीमा साविक विजेता भारतसहित श्रीलंका र मालदिभ्स छन्। विराटनगरको सहिद रंगशालामा फागुन २८ गते दिउँसो ३ बजे हुने उद्घाटन खेलमा नेपालले घरेलु मैदानमा भुटानको सामना गर्नेछ। चैत्र ६ गते बुधबार बिहान ११ र दिउँसो ३ बजे प्रतियोगिताको सेमिफाइनल हुनेछ। उपाधि भिडन्त पूर्व निर्धारित मिति चैत्र ८ गते नै हुनेछ। अहिलेसम्म साफ महिला च्याम्पियनसीपका सबै उपाधि भारतले जितेको छ। नेपालले तीन पटक उपविजेतालमा चित्त बुझाउन पर्यो। बंङ्लादेश साविकको उपविजेता टोली हो।"
महिला विश्वकप छनोट प्रतियोगिता : नेपाललसँग हङकङ चार विकेटले पराजित,"काठमाडौं : थाइल्यान्डमा जारी विश्वकप छनोट प्रतियोगिताको आफ्नो चौथो खेलमा नेपाली महिला राष्ट्रिय टोलीले आइतबार हङकङलाई चार विकेटले हराएको छ। जितसँगै नेपालले अगाडि बढ्ने सम्भावना कायमै राखेको छ। जारी प्रतियोगितामा हालसम्म चार खेल खेलेको नेपालले तीन जित हात पारेको छ भने एक खेलमा पराजय भोगेको छ। प्रतियोगितामा सबैभन्दा बलियो मानिएको आयोजक थाइल्यान्डसँग पराजित भएका कारण नेपालले अब अगाडिको यात्रा तय गर्न आफ्नो आगामी खेलमा उत्कृष्ट प्रदर्शन गरेरमात्र पुग्दैन, अन्य टोलीको नतिजामा पनि भर पर्नुपर्ने अवस्था छ। आइतबारको खेलमा टस जिती पहिले ब्याटिङको निर्णय लिएको हङकङले निर्धारित २० ओभरमा आठ विकेट गुमाएर ६२ रनमात्र बनाउन सक्यो। जवाफी ब्याटिङमा ओर्लिएको नेपालले १८३ ओभरमै ६ विकेट गुमाएर विजयलक्ष्य पूरा गरेको थियो। नेपालको जितमा नेरी थापाको योगदान महŒवपूर्ण रह्यो। हङकङलाई ठूलो योगफल तयार पार्नबाट रोक्न नेरीले ६ विकेट लिइन्। नेरीले चार ओभर बलिङ गर्दै आठ रन खर्चिएकी थिइन्। उनी प्लेयर अफ दी म्याच पनि घोषित भइन्। सीता रानामगरले पनि दुई विकेट हात पारिन्। हङकङका लागि मरिना लामप्लोघले सर्वाधिक १९ रन बनाइन्। ओपनर यासमिन दसवानीले १६ र बेल्ला पुनले ११ रन जोडे। हङकङका अन्य खेलाडीले भने दोहोरो संख्यामा रन बटुल्न सकेनन्। जवाफी ब्याटिङमा ओर्लिएको नेपालका लागि अप्सरी बेगमले सर्वाधिक २४ रनको योगदान गरिन्। उनले ३५ बलको सामना गरी तीन चौका पनि प्रहार गरिन्। केवल २४ रनको कुल स्कोरमा माथिल्ला तीन खेलाडीलाई गुमाएपछि दबाबमा परेको नेपाललाई अप्सरी र सरिता मगरले जिततर्फ अग्रसर गराएका थिए। सरिताले ३० बलमा अविजित १६ रनको बनाइन्। टोलीको कुल स्कोर पाँच रन रहँदा काजल श्रेष्ठ (चार रन) पहिलो विकेटका रूपमा पेभेलियन फर्किएकी थिइन्। त्यसपछि सीता रानामगर शून्य रनमै आउट भइन्। इन्दु बर्मा पनि चार रनभन्दा अगाडि बढ्न सकिनन्। कप्तान रुविना क्षत्रीले ६ बलको सामना गरी एक चौकाको मद्दतले ६ रन बनाइन्। रोमा थापाले दुई र नेरी थापाले अविजित एक रन जोडे। हङकङकी बलर जसमिन तिमुसले तीन विकेट लिइन्। सात टोलीको सहभागिता रहेको उक्त प्रतियोगितामा नेपालले अब दुई खेल खेल्न बाँकी छ। नेपालले सोमबार आफ्नो पाँचौं खेल चीनसँग खेल्नेछ। त्यसपछि नेपालले आगामी बुधबार कुवेतसँग आफ्नो अन्तिम खेल खेल्नेछ। आफूले खेलेका चारवटै खेलमा जित हात पारेको थाइल्यान्ड आठ अंकसहित तालिकाको पहिलो स्थानमा छ। पाँच खेलबाट आठ अंक बटुलेको संयुक्त अरब इमिरेट्स (यूएई) दोस्रो स्थानमा छ। यूएईलाई एक खेलमा नेपालले नै हराएको थियो। पाँच खेल खेलेको चीन ६ अंकसहित तेस्रो र चार खेल खेलेको नेपाल ६ अंकसहित चौथो स्थानमा छन्। अन्तर्राष्ट्रिय क्रिकेट काउन्सिलले २० ओभरको यो प्रतियोगितालाई टीट्वेन्टी र ५० ओभरको विश्वकप छनोट प्रतियोगिताका रूपमा लिएको छ। प्रतियोगिताको शीर्ष स्थानमा रहने एक टोलीमात्र सन् २०२० मा अस्टेलियामा हुने टीट्वेन्टी र सन् २०२१ मा न्युजिल्यान्डमा हुने ५० ओभरको विश्वकपको अन्तिम चरणको छनोट प्रतियोगिताका लागि छानिनेछ।"
विनायक शिक्षा र फुटसल एरिना पहिलो,"भक्तपुर : विनायक शिक्षा निकेतन स्कुलको फुटबल क्लव र फुटसल एरिना रियल कप सेभेन ए साइड फुटबल प्रतियोगितामा पहिलो भएका छन्। भक्तपुरको मध्यपुर थिमीस्थित रियल फुटबल क्लवद्वारा आयोजित प्रतियोगिताअन्तर्गत १६ वर्षमुनि पुरुषतर्फको फाइनलमा शिक्षा निकेतनले नेपाल तारालाई १० गोलले हराएको हो। उक्त उमेर समूहको स्पर्धामा विनायक शिक्षाका सूर्य गोले उत्कृष्ट खेलाडी बन्दा अमर श्रेष्ठ उत्कृष्ट गोलकिपर घोषित भए। नेपाल ताराका अनिश दुलाल भने प्रतियोगिताभर सर्वाधिक गोलकर्ताले पुरस्कृत भए। त्यस्तै १६ वर्षमुनि महिलातर्फ फुटसल एरिनाले छहारी शिक्षा सदनलाई १० गोलले नै पन्छाएर पहिलो भएको हो। उक्त स्पर्धामा विजेता फुटसल एरिनाकी उपासना लिम्बू उत्कृष्ट खेलाडी घोषित भए। एरिनाकै मनिषा बास्कोटा सर्वाधिक गोलकर्ता बन्दा छहारीकी आशिका श्रेष्ठ उत्कृष्ट गोलरक्षक बनिन्। यसैगरी प्रतियोगिताकै १२ वर्षमुनि छात्रतर्फको फाइनलमा सोसियल वेलफेयर सुटर्स क्लवलाई २० गोलले हराउँदै पहिलो भयो। उक्त स्पर्धामा विजेता वेलफेयरका आयुष गुरुङ उत्कृष्ट खेलाडी घोषित भए। एड्भान्स एकेडेमीका रमित खड्का सर्वाधिक गोलकर्ता बने। सुटर्सका श्रीजल गुभान्जू उत्कृष्ट गोल रक्षक बन्न सफल भए। प्रतियोगिताका विजेता टीम तथा स्कुल र खेलाडीहरुलाई मध्यपुर थिमी नगरपालिकाका प्रमुख मदनसुन्दर श्रेष्ठले शिल्ड, मेडल र प्रमाणपत्र वितरण गरेका थिए। प्रतियोगिताअन्तर्गत १६ वर्षमुनि पुरुषमा २०, महिलातर्फ १६ र १२ वर्षमुनि छात्रतर्फ १९ वटा टीम तथा स्कुलहरुको सहभागिता रहेको आयोजक रियल फुटबल क्लवका अध्यक्ष बालगोपाल साहुखलले जानकारी दिए। नेपाली फुटबलका पूर्वराष्ट्रिय खेलाडीसमेत रहेका साहुखलले सानैदेखि फुटबल खेलाडी तयार गर्ने उद्देश्यले प्रतियोगिता गरिएको बताए। प्रतियोगिताको सहआयोजकको रुपमा मध्यपुर थिमी नगरपालिका रहेको थियो भने भक्तपुर जिल्ला फुटबल संघले प्राविधिक सहयोग गरेको रियल फुटबल क्लवले जनाएको छ।"
पछि परेको बार्सिलोनालाई मेसीको ह्याट्रिकले बचायो,एजेन्सी : स्पेनिस ला लिगाको शनिबार रातिको खेलमा बार्सिलोनाले रोमाञ्चक जित निकालेको छ । सेभिल्लालाई उसकै घरेलु मैदानमा ४२ ले पराजित गर्ने क्रममा कप्तान लियोनल मेसी नायक बने । पहिलो हाफमा २१ ले पछि परेको अवस्थामा खेल उल्ट्याउँदै सानदार जित दिलाउन मेसी सफल भए । खेलको २२ औं मिनेटमा जेसुस नाभासको गोलबाट सेभिल्लाले खेलमा अग्रता बनाएको थियो । तर चार मिनेटपछि २६ मिनेटमा नै बार्सिलोनाका लागि मेसीले गोल गरी खेललाई बराबरीमा पुर्याए । तर ४२ औं मिनेटमा अर्जेन्टिनी खेलाडी गाबरियल मार्काडोले गोल गरेपछि सेभिल्लाले बार्सिलोनालाई पुन २१ ले पछि पार्यो । दोस्रो हाफमा खेलमा फर्कनका लागि निरन्तर प्रयासरत बार्सिलोनाका लागि मेसीले ६७ औं मिनेटमा दोस्रो गोल गरी खेल बराबरी गरे । त्यसपछि ८५ औं मिनेटमा मेसीले ह्रयाट्रिक गोल गर्दा बार्सिलोना ३२ ले अघि बढ्यो । ९० मिनेट पछिको अतिरिक्त समयमा सुवारेजले गोल गरी टोलीका लागि ४२ को जित पक्का गरे । यस खेलमा गरेको ह्याट्रिक मेसीको जीवनको ५० औं ह्याट्रिक हो । मेसीले ला लिगाको यस सिजनमा मात्रै २५ गोल गरिसकेका छन् । जित पछि शीर्ष स्थानमा रहेको बार्सिलोनाको २५ खेलबाट ५७ अंक पुगेको छ । एक खेल कम खेलेका एथ्लेटिको मड्रिडको ४७ र रियल मड्रिडको ४५ अंक छ ।
गण्डकी प्रदेशमा स्थानीय तहबीच भलिबल प्रतियोगिता हुँदै,"पोखरा : कास्कीको रुपा गाउँपालिकाको आयोजनामा गण्डकी प्रदेशका स्थानीय तह बीच फागुन २४ गते देखि अध्यक्ष कप खुला पुरुष भलिबल प्रतियोगिता हुने भएको छ। प्रतियोगितामा सहभगीताका लागि गण्डकी प्रदेशका सबै ८५ स्थानीय तहलाई पत्रचार गरिसकेको रुपा गाउँपालिकाका अध्यक्ष नवराज ओझाले जानकारी दिए। गाउँ गाउँमा खेलकुदको विकास गर्ने उद्देश्यले गाउँपलिकाले आफ्नै लगानी र आयोजनामा पहिलो पटक अध्यक्ष कपको आयोजना गरेको हो। प्रतियोगितामा ५० टिमसम्म सहभागी हुने विश्वास कास्कीको रुपाताल किनारमा आइतबार आयोजित पत्रकार सम्मेलनमा आयोजक रुपा गाउँपालिकाका अध्यक्ष ओझाले बताए। प्रतियोगितामा प्रथम हुने टीमले एक लाख रुपौयाँ पुरस्कार, ट्रफी र प्रमाण पत्र पाउने छन्। यसैगरी दोस्रो हुने टीमले ७० हजार रुपौयाँ, ट्रफी र प्रमाण पत्र पाउने छन् भने तृतीय टीमले ४० हजार पुरस्कार पाउने गाउँपालिकाका अध्यक्ष ओझाले बताए। यसैगरी चौथो हुने टीमले सान्त्वना पुरस्कार २० हजार पाउने छन्। प्रतियोगितामा बेस्ट स्पाइकर, बेस्ट सर्भर, बेस्ट ब्लबकर, बेस्ट सेटर, बेस्ट लिब्रो, बेस्ट प्लेयरले पनि पुरस्कार पाउने छन्। गाउँपालिकाको ६ भिरचोकमा हुने प्रतियोगीता खेल्नका लागि विभिन्न जिल्लाका टीम प्रतिनिधिले नाम दर्ता गरिरहेका छन्। प्रतियोगिताको उद्घाटन सत्रमा स्थानीय विभिन्न जातजातीको सांस्कृतिक झाँकी, कला पनि प्रदर्शन पनि हुने छ। प्रतियोगिता संञ्चालनका लागि ६ लाख रुपोयाँ लाग्ने गाउँपालिको अनुमान छ।"
आज हङकङसँग भिड्दै नेपाल,"काठमाडौं : थाइल्यान्डमा जारी विश्वकप छनोट प्रतियोगिताअन्तर्गत आफ्नो चौथो खेलमा नेपाली महिला राष्ट्रिय टोलीले आइतबार हङकङसँग प्रतिस्पर्धा गर्दै छ । एसियन इन्स्टिच्युड अफ टेक्नोलोजीको मैदानमा हुने खेल नेपाली समयअनुसार १२ बजेपछि सुरु हुनेछ । आगामी टीट्वेन्टी र ५० ओभर क्रिकेटको दुवै विश्वकप खेल्ने झिनो सम्भावना जीवित राख्न नेपाललाई हङकङविरुद्धको खेलमा जितको नतिजा आवश्यक छ । सिंगल राउन्ड रोबिन लिग प्रणालीमा सञ्चालन भइरहेको प्रतियोगिताको शीर्ष स्थानमा रहने एक टोली मात्रै सन् २०२० मा अस्टेलियामा हुने टीट्वेन्टी र सन् २०२१ मा न्युजिल्यान्डमा हुने ५० ओभर क्रिकेटको दुवै विश्वकपको अन्तिम चरणको छनोट प्रतियोगिताका लागि छानिनेछ । अन्तर्राष्ट्रिय क्रिकेट काउन्सिल (आईसीसी) ले २० ओभरको यसै प्रतियोगितालाई टीट्वेन्टी र ५० ओभर क्रिकेटको दुवै विश्वकपको एसियाली छनोट प्रतियोगिता मानेको छ । समूहगत चरणको दोस्रो खेलमै आयोजक थाइल्यान्डसँग ५७ रनले पराजित भएसँगै नेपालको छनोट सम्भावना मुस्किल बनेको छ । नेपाललाई अब छनोट निश्चित गर्न आफूले बाँकी सबै खेलमा जित हात पारेर मात्रै पुग्ने छैन, थाइल्यान्डले कम्तीमा एक खेल गुमाएको हुनुपर्नेछ । यो अवस्थामा समेत अंक बराबर हुने भएकाले नेपाल नेट रन रेटमा अघि रहनु पर्नेछ । नेपालले यसअघि प्रतियोगिताको आफ्नो पहिलो खेलमा मलेसियालाई ३४ रन तथा तेस्रो खेलमा शुक्रबार संयुक्त अरब इमिरेट्स (यूएई) लाई सात विकेटले पराजित गरेको थियो ।"

शीर्षक,विवरण
प्रदेश र केन्द्रबीच टक्करको संकेत,"मुलुक संघीयताको पूर्ण अभ्यासमा गएको ६ महिना नबित्दै प्रदेश र केन्द्र सरकारको बीचमा टकरावको संकेत देखिन थालेको छ। गत मंसिरमा भएको प्रदेश र संघीय निर्वाचनपछि केन्द्र र प्रदेश दुवैमा जननिर्वाचित सरकार गठनको क्रममै झमेला सुरु भयो। अन्ततः दलहरूको आपसी समझदारीमा फागुनको पहिलो सँतामा प्रधानमन्त्री र मुख्यमन्त्रीहरूले पदभार ग्रहण गर्न पाए। तर प्रदेश सरकारहरूले काम थालेसागै केन्द्र सरकारप्रति गुनासा सुनिन थाले। पछिल्लो समय केही प्रदेशका सरकारले केन्द्रलाई चुनौती दिँदै निर्णय गर्न थालेका छन्। मधेसका आठ जिल्ला समेटेर बनेको दुई नम्बर प्रदेशको सरकार केन्द्रप्रति सबैभन्दा असन्तुष्ट देखिएको छ। प्रदेश २ को सरकारले गरेका तीनवटा निर्णय विवादमा मुछिएसँगै केन्द्र र प्रदेश सरकारसँग टकरावको सन्देशसमेत प्रवाह भएको छ। प्रदेश २ मा सरकार चलाइरहेका मधेसवादी दलले समेत केन्द्रमाथि प्रश्न गर्न थालेका छन्। प्रदेश २ को सरकार र केन्द्रबीच सुरुदेखि नै खटपट देखिए पनि भारतीय प्रधानमन्त्री नरेन्द्र मोदीको जनकपुर भ्रमणमा मुख्यमन्त्री लालबाबु राउतले गरेको स्वागत सम्बोधनलाई लिएर केन्द्र सरकारको असन्तुष्टि सार्वजनिक भयो। औपचारिक रूपमा केन्द्रले कुनै प्रतिक्रिया नजनाए पनि प्रधानमन्त्रीदेखि मन्त्रीहरूले पनि विभिन्न कार्यक्रममा मुख्यमन्त्री राउतको भनाइ गलत भएको टिप्पणी गरे भने मुख्यमन्त्रीले आफूले ठीक बोलेको जिकिर गरिरहे। त्यसलगत्तै प्रदेश २ ले ल्याएको प्रहरी ऐनलाई केन्द्र सरकारले मन पराएन, तर प्रदेश सरकारले आफ्नो काम संविधानसम्मत रहेको बतायो। संविधानमा प्रदेश सरकारले झन्डै दुई दर्जन ऐन बनाउने प्रावधान भएकाले प्रहरी ऐन ल्याएको तर्क प्रदेश सरकारले गरिरहँदा अघिल्लो हप्ता मात्रै जनकपुर पुगेका केन्द्रीय गृहमन्त्री रामबहादुर थापाले सो ऐन रोक्नुपर्ने बताएका थिए। त्यसलगत्तै राष्ट्रिय मानव अधिकार आयोगले सार्वजनिक गरेको मलेठ घटनासम्बन्धी प्रतिवेदनलाई त प्रदेश २ को सरकारले गलत भएको दाबी मात्रै गरेन, अलग्गै छानबिन गर्न प्रदेशस्तरीय समिति नै गठन गर्यो। प्रदेशका गृहमन्त्रीको संयोजकत्वमा रहेको तीन सदस्यीय समितिले मलेठ घटनासम्बन्धी छुट्टै छानबिन सुरु गरिसकेको छ। सो समितिले १५ दिनभित्र आफ्नो प्रतिवेदन तयार पार्ने जनाएको छ। यसैबारे तर्कवितर्क चलिरहँदा प्रदेश सरकारका गृहमन्त्रीले प्रदेश २ का जिल्ला प्रमुखहरूलाई जन्मसिद्ध नागरिकता प्राप्त व्यक्तिका सन्तानलाई वंशजका आधारमा नागरिकता दिन पत्राचार गरे। अनौपचारिक रूपमा जिल्ला प्रमुखहरूले प्रदेश गृहमन्त्रीको उक्त परिपत्र नमान्ने जनाउ दिइसकेका छन्। प्रदेश २ का कृषिराज्यमन्त्री तथा फोरम नेपालका युवा नेता योगेन्द्र राय यादव पछिल्लो समयमा प्रदेश र केन्द्रबीचको समन्वयमा केही समस्या देखिएको बताए। रायका अनुसार केन्द्रीय सरकार वा कर्मचारी प्रशासनले औपचारिक रूपमै अहिलेसम्म कुनै असहमति नजनाए पनि अनौपचारिक रूपमा लगातार असन्तुष्टि प्रकट गरिरहेको देखिन्छ। प्रभावकारी समन्वयमा कसरी लैजाने भन्नेबारे प्रदेश सरकार आन्तरिक छलफल गरिरहेको छ राय भन्छन्, यो हाम्रो मात्रै समस्या होइन, तर अरू प्रदेशले केन्द्रमा पनि आफ्नै सरकार छ भनेर काम नगरी चुप लागेका छन्। प्रदेश २ को सरकारले कामचाहिँ गर्दा उनीहरूले असन्तुष्टि जनाएका हुन्। नागरिक अगुवा कृष्णबहादुर यादवले संघीयताको सफल कार्यान्वयनका लागि केन्द्रीय सरकार उदासीन देखिएकाले द्वन्द्वको संकेत देखिएको बताए। पछिल्लो समयमा मधेसी नेतृत्व आफैं समस्याग्रस्त देखियो। त्यसैले समस्या थप बल्झेको हो। संघीयताका लागि संघर्ष संघीयताका लागि गरिएको संघर्षकै कारण मधेसी राजनीतिको श्रीगणेश भएको मान्नेहरू पनि छन्। त्यसैले नेपालमा संघीयता आउनुको जस मधेस आन्दोलनलाई दिन्छन्, जानकारहरू। ०६३ मा भएको पहिलो मधेस आन्दोलनपछि नेपालको अन्तरिम संविधानमा पहिलोपटक संघीयताले औपचारिक रूपमा प्रवेश पायो। तर नेपालमा मधेसीहरूले संघीयताको नारा उठाएर राजनीति सुरु गरेको ६५ वर्ष नाघिसकेको छ। ००७ सालमा राणाशासनको अन्त्यसँगै नेपालको तराई क्षेत्रलाई संघीय प्रान्तमा लैजानुपर्ने आवाज उठेको थियो। ०४६ को परिर्वतनमा सद्भावना पार्टी स्थापना भएपछि यो मुद्दा अझ परिष्कृत भयो र ०६३ मा आइपुग्दा फोरम नेपालको उदय भयो, जसको आन्दोलनले संघीयतालाई अहिलेको कार्यान्वयनसम्मको अवस्थामा ल्याउन महत्वपूर्ण भूमिका खेल्यो। हामीले प्रदेशलाई अवरोधकका रूपमा अनुभव गर्न थालेका छौं, यो दुर्भाग्यपूर्ण हो। ००७ सालको परिवर्तनपछि क्रान्तिमा सहभागी मधेसी मूलका नेताहरूले कांग्रेससमक्ष तराईमधेसबारे छुट्टै अवधारणा प्रस्तुत गरे। प्रजातान्त्रिक युगमा तराईलाई प्रान्तीय ढाँचामा लैजानुपर्ने मधेसी मूलका कांग्रेसीहरूको माग थियो, जसलाई तत्कालीन कांग्रेसी नेतृत्वले अस्वीकार गरेपछि कुलानन्द झा, रामजनम तिवारी, श्यामलाल मि श्रलगायतका नेताहरूको अगुवाइमा ००८ सालमा तराई कांग्रेसको स्थापना भयो। यो नेपालमा मधेस राजनीतिको उद्गम विन्दु थियो। तराई कांग्रेसको मुद्दा पनि अहिलेका मधेसवादी दलका मुद्दाभन्दा खास भिन्न थिएनन्। तराई कांग्रेसले तराईलाई संघीय ढाँचामा लैजानुपर्ने हिन्दीलाई नेपालीपछिको दोस्रो राष्ट्रिय भाषाको मान्यता दिनुपर्ने, नेपाली सेनामा मधेसी युवालाई समाहित गर्नुपर्नेलगायतका थिए। कुलानन्द झा अस्वस्थ भएपछि उनका भाइ वेदानन्द झाले तराई कांग्रेसको नेतृत्व लिए। ०१३ सालमा तत्कालीन सरकारले नेपालमा शिक्षाको मुख्य भाषा नेपाली लागू गरेपछि तराई कांग्रेसले तराईमा हिन्दी आन्दोलन नै सुरु गर्यो। त्यसअघि तराईमा पनि हिन्दी भाषामै पढाइ हुने गथ्र्यो। सोही आन्दोलनकै बेला पहिलो आमनिर्वाचन भयो र तराई कांग्रेसका सबै नेताको जमानत जफत भयो। त्यसपछि मधेसको राजनीति शिथिल हुन पुग्यो। तराई कांग्रेसको स्थापनासँगै विद्यार्थीहरूको एक समूहले मधेसमा छुट्टै अभियान चलाएका थिए। उनीहरूको माग थियो मधेसी विद्यार्थीलाई पनि सरकारी छात्रवृत्तिमा समान अवसर दिइनुपर्छ। सुनसरीका रघुनाथ ठाकुर नामक विद्यार्थीले काठमाडौं आएर राजदरबारअगाडि धर्नासमेत दिए। तिनै ठाकुरले पछि मधेस जनक्रान्तिकारी दल र मधेस मुक्ति मोर्चा स्थापना गरे। उनले ०१३ सालमा परतन्त्र, मधेस और उसकी संस्कृति नामक किताब लेखेर मधेस समस्यालाई पहिलोपटक दस्ताबेजीकरण गरेको देखिन्छ। उक्त किताब अहिले पनि मधेसको राजनीतिक वृत्तमा लोकप्रिय देखिन्छ। ठाकुरको अभियानमै सामेल कपिलवस्तुका रधुनाथजी राय, रामजी मि श्र र सत्यमणि त्रिपाठीलगायतका एउटा समूह नै ०१७ सालको कु पछि भूमिगत हुन पुग्यो र ०३८ मा ठाकुरसहित सबैलाई प्रहरीले हत्या गर्यो। ०१५ को निर्वाचनमा जमानत जफतपछि निष्क्रिय भएका तराई कांग्रेसका नेताहरू ०१७ को कूपछि विभाजित भए। अध्यक्ष वेदानन्द झा राजाको समर्थनमा लागे भने महासचिव रामजनम तिवारी, श्यामलाल मिश्रासहितका नेताहरू विरोधमा। राजालाई समर्थन गरेका वेदानन्द झा भारतका लागि राजदूतदेखि गृहमन्त्रीसम्म हुन भ्याए। उता रामजनम तिवारी, श्यामलाल मिश्राहरू बीपी कोइरालासँग वार्ता गरेर कांग्रेस पसे। ६ वर्षअघि श्यामलाल मिश्राको निधन भयो। त्यसको केहीअघि उनले पंक्तिकारसँग अन्तार्वार्ता दिँदै भनेका थिए, पञ्चायतविरुद्ध लड्न कांग्रेस पसेका तराई कांग्रेसका नेताहरूले ०३८ सालमा हर्क गुरुङको बसाइँसराइ प्रतिवेदनको विरोधमा कांग्रेस नबोलेपछि पुनः सद्भावना परिषद् नामक संगठन खोले। ०४६ को परिवर्तनपछि त्यही संगठन सद्भावना पार्टीको रूपमा उदायो। सद्भावना परिषद् गठनको अर्को मुख्य कारण थियो गजेन्द्रनारायण सिंहको कांग्रेसभित्रको कलह। पार्टीले सप्तरी जिल्लाको सभापति पद सिंहलाई नदिएपछि उनी कांग्रेसँग चिढिएकै बेला हर्क गुरुङको प्रतिवेदन सार्वजनिक भयो, जसले मधेसका मुख्य नेताहरूलाई एकै ठाउँमा ल्याइदियो। पञ्चायतमा दल खोल्न निषेध भएकाले ०४० मा गजेन्द्रनारायण सिंह, रामजनम तिवारी, श्यामलाल मिश्रालगायतका नेताले अभियानकारी संस्थाका रूपमा खोलेको सद्भावना परिषद् ०४६ पछि मधेस मुद्दालाई बोक्ने सद्भावना पार्टी बन्यो। ०४६ पछि सद्भावनाको राजनीतिमा मुखरित भएको मधेस मुद्दा ०६३ सालपछि फोरम नेपाल, तमलोपालगायतका दलहरूको राजनीतिमा प्रकट भएको छ। यो अवधिमा नेपालको केन्द्रीय राजनीतिमा मधेसले आफ्नो स्थान मात्र खोज्न सफल भएको छैन, बरु एउटा हिस्सा नै ओगट्न थालेको छ। त्यसैकारण नै ०६३ पछिको एक दशकमा मधेसी पार्टीहरूले संघीयतालगायतका एजेन्डालाई लिएर नेपालमा तीन ठूला आन्दोलन गरिसकेका छन्। मधेस प्रदेशका रूपमा कहलिएको प्रदेश २ मा मधेसी पार्टीहरूको बहुमत आएको छ। १०७ सदस्यीय प्रदेश सभामा फोरम नेपाल र राजपाले ५३ सिट ल्याएका छन्। संघीयताको अभ्यास भर्खरै मात्र सुरु भएकाले पनि फोरमराजपाको प्रदेश सरकार र केन्द्रबीच पछिल्लो विवाद देखिएको कतिपयको तर्क छ। प्रदेश २ को गतिविधिलाई नजिकबाट नियालिरहेका जनकपुरका अधिवक्ता विमल मिश्र यसलाई समयमै सम्बोधन नगरे गम्भीर विवाद हुन सक्ने बताउँछन्। विवाद बढेपछि राजपा र फोरमका शीर्ष नेताले केन्द्रीय सरकारले संघीयतालाई असफल बनाउन लागेको आरोप लगाएका छन्। संघीय संसद्को प्रमुख प्रतिपक्षी नेपाली कांग्रेसले त सरकार संघीयतालाई असफल बनाउन लागेको औपचारिक निर्णय नै गरेको छ। राजपाका युवा नेता तथा प्रदेशका उद्योगराज्यमन्त्री सुरेश मण्डल भन्छन्, हामीले प्रदेशलाई अवरोधकका रूपमा अनुभव गर्न थालेका छौं, यो दुर्भाग्यपूर्ण हो। केन्द्रीय सरकार अरू प्रदेश झैं दुई नम्बर पनि चुप लागेर बसिदेओस् भन्ने चाहन्छ। द्वन्द्व बढ्दै गए यसले आन्दोलनको बाटोसमेत लिन सक्छ। केन्द्र कडा रूपमा प्रस्तुत भए आफूहरू पनि उसैगरी प्रस्तुत हुने मानसिकतामा राजपा र फोरम छन्। तर प्रदेश र केन्द्रबीच टकराव बढ्नु वामे सर्ने तर्खर गर्दै गरेको शिशु संघीयताका लागि शुभसंकेत होइन।"
कैलाशको फेरो लगाउँदा,"कैलाश मानसरोवर यात्राको चर्चाले मानिसमा रोमाञ्चको सञ्चार गराएको पाएको छु। हालसम्म विस्मय, साहस र दुष्कर लाग्ने यो यात्रामा म पाँचचोटि पुगेको छु। वास्तवमै मानिसका दृढता, धैर्य र श्रद्धाको परीक्षा यो यात्रामा हुने गर्छ। महादेव शिवको वासस्थान हो कैलाश भन्ने सुनेकाले त्यहाँ त्यस्तो के छ भनेर सोध्ने गर्छन्। वास्तवमा त्यसको कुनै उत्तर छैन। यो यात्रामा आफैं सम्मिलित नभई शब्दले मात्र त्यो स्थान महसुस गर्न खोज्नु निरर्थक प्रयास हो जस्तो लाग्छ। सदा हिउँको स्फटिक मणि झैं चम्किरहने अटल हिमालय शृंखलाभन्दा पनि उत्तर तिब्बती समथलको माथि एक गुम्बज आकारको पवित्र कैलाश पर्वत देखा पर्छ। ६ हजार सात सय १४ मिटर उचाइ भएको यो हिउँले चम्किरहने अजंगको पर्वतसामु वरिपरिका पर्वत नतमस्तक भएजस्तो लाग्छ। यसको एक सय किमिको सेरोफेरोबाट एसियाका ठूला चार नदी उत्पन्न हुन्छन्। उत्तरबाट सिन्धु, पूर्वबाट ब्रह्मपुत्र, दक्षिणबाट कर्णाली र पश्चिमबाट सतलज। तिब्बतीहरूका अनुसार यी नदीहरू क्रमशः सिंह, घोडा, मयुर र हात्तीको मुख प्रार्दुभाव भई चार दिशातिर बग्छन्। यहाँबाट ३६ किमि दक्षिणमा विशालकाय जादुयी ऐना झैं लाग्ने चार हजार पाँच सय ४८ मिटर उचाइमा विश्वकै पवित्र मानसरोवर ताल अवस्थित छ। यसैको छिमेकमा अर्को राक्षस ताल छ, जुन विगत तीन हजार वर्षदेखि सतहमा भइरहने हलचलका कारण अनेकौं दन्त्यकथा र रहस्यमय गाथाहरूले परिपूर्ण मानिसभित्रको अप्रकट भयलाई उजागर गर्न सदा तत्पर देखिन्छ। मध्यकालमा इसाईहरूको जेरुसेलम, प्राचीन ग्रिकहरूको ओलम्पस पर्वत, मुस्लिमहरूको मक्का भए भए झैं शताब्दीऔंदेखि कैलाश मानसरोवर चार धर्महरूको तीर्थस्थलका रूपमा प्रख्यात छ। अनेकौं कष्ट सहेर पनि तीर्थयात्रीहरूले कैलाशको दर्शन र मानसरोवरको परिक्रमा गर्ने गर्छन्। यो परिक्रमा यहाँको रहस्यलोकसँगको आत्मिक तादात्म्यमा प्राप्त हुने अलौकिक अनुभूति हो। एसियाको सबैभन्दा पवित्र पर्वतका रूपमा पश्चिम तिब्बतमा अवस्थित यो पौराणिक तीर्थराज कैलाशलाई पृथ्वीको नाभि पनि भनिन्छ। यही स्थानबाट लौकिक जगत्मा दिव्यता अवतरण हुन्छ। पौराणिक कथाहरूमा वर्णित भएको ब्रह्माणको केन्द्रका रूपमा रहेको मेरु पर्वत यही अवस्थित छ भन्ने मान्यता छ। सातौं नर्कदेखि स्वर्गलोकसम्म उचाइ भएको यो मेरु पर्वत अनुपम सृष्टि वर्णनको मिथक लिएर हजारौं वर्षदेखि जीवन्त रूपमा यहीं खडा छ। महादेव शिव ध्यानस्थ हुने वासस्थान र उनको साधनास्थानको महिमा र गौरव यही कैलाशलाई प्राप्त छ। हिन्दुहरू नेपाल र भारतबाट कठिन यात्रा पूरा गर्दै शिवजीको सिंहासनका रूपमा रहेको यो पवित्र पर्वतको परिक्रमा गरी ब्रह्माले आफ्नो मनस् शक्तिबाट सृष्टि गरेको ताल मानसरोवरमा स्नान गर्न पाउँदा भाग्यशाली भएको ठान्छन्। यहाँका हरेक पाइला किंवदन्तीले ओतप्रोत छन्। प्रत्येक शिला, चट्टान, पर्वत र स्थानले यो अलौकिक रहस्यलाई पुष्टि गर्छन्। तिब्बतीहरू कैलाशलाई कांग रिम्पोचे (हिउँले ढाकिएको अनमोल पहाड) भनी पुकार्छन्। यो अनमोल पहाडलाई बौद्धहरूको तीर्थस्थल बनाउने श्रेय भने जीवनमा अनेकौं उतारचढाव खेपेर एकै जन्मको तपस्याबाट निर्वाण प्राप्त गर्न सक्षम तिब्बती गुरु मिलारेपालाई जान्छ। उनले तिब्बतको पुरानो तन्त्रमन्त्र र ज्ञानको धर्म बोनको प्रभाव न्यून गरी कैलाशलाई बौद्धहरूको धार्मिक प्रतीकको रूपमा प्रतिष्ठित गराए। तीर्थंकर ऋषभदेवले यहींको अष्टपद पहाडमा मुक्ति प्राप्त गरेकाले जैन धर्मको पनि आस्थाको केन्द्र कैलाश हो। बोन धर्मका अनुयायीका लागि शक्ति प्रतीकको रूपमा रहेको नौतले स्वस्तिक पहाड यो क्षेत्रको पवित्र आत्मा हो। प्राचीनकालमा पश्चिमी तिब्बतको बोनहरूको राज्य शांगशुंगको राजधानी यही कैलाश क्षेत्र थियो भनिन्छ। हिन्दु, बौद्ध, जौन र बौद्ध सबैले यहाँ आआफ्नै श्रद्धा र धारणाले आफ्नै आराध्यहरूको दर्शन गर्छन् तर अन्तर्निहित वास्तविकता भने एउटै छ, त्यो हो एक अलौकिक सत्यसँगको साक्षात्कार। एसियाको सबैभन्दा पवित्र पर्वतका रूपमा पश्चिम तिब्बतमा अवस्थित यो पौराणिक तीर्थराज कैलाशलाई पृथ्वीको नाभि पनि भनिन्छ। कैलाश क्षेत्र र सम्पूर्ण हिमाली क्षेत्रलाई अझ रहस्यमय बनाउने मिथकका रूपमा जेम्स् हिल्टनले सन् १९३३ मा लेखेको काल्पनिक उपन्यास लस्ट होराइजन मा कैलाशलाई स्वर्गलाई थाम्ने पृथ्वीको पहाड रूपमा चित्रित गरिएपछि यसले अझ विश्वव्यापी रूपमै चर्चा पायो। हालसम्म यो लौकिक आँखाबाट लुप्त सिद्धहरूको वासस्थान शाम्बालाको खोजले सबैलाई आकर्षित गरिरहन्छ। बोन धर्मका शक्तिशाली गुरु नारो बोन चुन र मिलारेपा बीच शक्तिको प्रतिस्पर्धा र आपसमा शक्ति प्रदर्शनको रोचक प्रसंग अहिले पनि तिब्बतमा जीवन्त छ। मिलारेपाले बोन चुनलाई पराजित गरेपछि बाह्रौं शताब्दीको सुरुबाट काग्युहरूले कैलाश र मानसरोवर क्षेत्रमा गुम्बाहरू निर्माण गर्दै तीर्थस्थानका रूपमा विकास गरे तथा ध्यान र मौन प्रवासको पवित्र साधनास्थलका रूपमा यो क्षेत्रको तिब्बतभरि ख्याति बढ्यो। कैलाश मानसरोवरप्रति हिन्दुहरूको आस्था त्योभन्दा पनि पुरानो छ। हिन्दुहरूका लागि पूरा हिमाली क्षेत्र नै दैवी शक्तिको मूर्तरूप हो। रामायणमा उल्लेख छ, हिमालयजस्तो अन्य कुनै पहाड छैन किनभने त्यहाँ कैलाश र मानसरोवर छन्। जसरी सूर्यका बिहानको किरणले पातमा जमेको जलकणलाई वाष्पीभूत गरिदिन्छ, त्यसैगरी हिमालयको दर्शन मात्रले मानिसका पापहरू आफैं तिरोहित हुन्छन्। निर्जन, विकट र सदा सेताम्मै हिउँले ढाकिरहने विशाल भूक्षेत्रलाई देवहरूको पवित्र वासस्थानका रूपमा श्रद्धा गर्दै उच्च आध्यात्मिक प्रतिष्ठा दिनु मनुष्य र प्रकृतिबीचको गहन आस्थाको द्योतक पनि हो। कतै टाढा बसेको परमात्माबाट मुक्त गरी सृष्टिलाई जीवनजगत्सँग जोड्ने यो विशाल दृष्टि त्यति नै स्तुत्य पनि छ। अलौकिक ब्रह्माणीय ऊर्जालाई पृथ्वीमा अवतरित गर्ने वैज्ञानिक उपाय मानिसले हजारौं वर्षदेखि गरिआएका छन्। कतै विशेष विधि र अनुष्ठानद्वारा रहस्यमय ज्यामितीय आकृतिहरूको निर्माण गरी दैवीय ऊर्जालाई अवतरण गर्न सक्षम भएका मानव सभ्यता विगतमा थिए। मनुष्यमा अन्तर्निहित उच्च दैवी चेतना र गहन अन्तर्दृष्टिबाट यस्ता दैवी ऊर्जा क्षेत्रहरूको अस्तित्व बोध गरी त्यसलाई आध्यात्मिक रूपान्तरणका लागि प्रयोग गरिएको पाइन्छ। भारत, बेविलोनी, मेसोपोटामिया, दक्षिण अमेरिकामा आधुनिक तकनिकीको मद्दतले पनि निर्माण गर्न कठिन लाग्ने भवन, पिरामिड, देवालयहरूले अहिले पनि मानिसलाई विस्मयमा पार्छन्। तीर्थ निर्माणको प्रयोजन गहन अन्तर्विज्ञानमा आधारित छ। यसको मुख्य ध्येय यस्ता ऊर्जाले भरिएका स्थानहरूको निर्माण थियो, जहाँ मानिस सहजै अन्तर्यात्रा गर्न सकोस्, जहाँ चेतनाको एक धारा आफैं प्रवाहित भइरहको होस्। अल्पमेहनतमै यो अन्तर्यात्रा सम्भव होस्। यो एक सामूहिक आध्यात्मिक यात्राको प्रयास पनि हो। तीर्थ एक प्रतीकात्मक कृत्य पनि हो। तीर्थमा पुगेपछि मानिस हल्का भएर फर्किन्छ किनभने अविचल निष्ठा र गहन श्रद्धाले गएको व्यक्ति बन्धनयुक्त स्मृतिबाट मुक्त भएर फर्किन्छ। तीर्थबाट मानिस पापबाट मुक्त भएर फर्किन्छ भन्ने चलन जनमानसमा छ। कैलाश पर्वत र मानसरोवरको परिक्रमा यो क्षेत्रमा तीर्थाटनका दुई लक्ष्य हुन्। त्यसमा पनि कैलाश परिक्रमाको आफ्नै महत्व छ। कैलाशको बाहिरी र भित्री परिक्रमा गर्ने गरिन्छ। मानसरोवर ताल आफ्ना चार मानसपुत्रलाई तपस्याका लागि ब्रह्माले आफ्नो चिद्शक्तिले बनाइदिएको भन्ने कथा छ। यो पवित्र तालमा प्रवास गर्दा एक अलौकिक अनुभूति हुन्छ। यसका चार दिशामा चारवटा गुम्बाहरू छन्। कैलाश परिक्रमा गर्दा यस पर्वतको सीधा अगाडि रहेको नन्दीको पनि परिक्रमा गर्ने गरिन्छ। कैलाशको बाहिरी परिक्रमा भने ५२ किमिको छ। कैलाश परिक्रमाको पहिलो दिन यमद्वार पार गर्दै प्राकृतिक रूपले बनेका विशाल अनौठा आकार रूपका पहाडहरूबीच खोलाको किनारैकिनार कैलाशको पश्चिमतर्फको मार्ग हिँड्दै १८ किमि दूरी पार गर्नुपर्छ। करिब ६७ घन्टापछि कैलाशको उत्तर भाग धेरापुक पुगिन्छ। यहाँबाट कैलाशको अति मनमोहक सीधा दर्शन हुन्छ। यहींबाट कैलाश पर्वततिर हिँडेर अझ नजिकै पुग्न पनि सकिन्छ। यो रोमाञ्चक क्षण अव्याख्य छ। अर्को दिन बिहानै हुने यात्रा सबैभन्दा कठिन पर्छ। करिब २२ किमि हिँड्नुपर्ने यो यात्रामा पाँच हजार ६ सय ३६ मिटर उचाइ भएको तिब्बतीहरूकी करुणाकी देवीले डोल्मा (तारा) ले रक्षा गरेको पहाड डोल्मा ला पास पार गर्नुपर्छ। यो पदयात्रामा मानिसको धैर्य र इच्छाशक्तिको राम्रै परीक्षा हुन्छ। यो पहाड पार गर्दा मानिसले नयाँ जन्म पाउँछ भन्ने विश्वास गरिन्छ। यहाँ प्रार्थना गर्दै तल उत्रेर कैलाशलाई पूर्वपट्टि पार्दै अर्को करिब ७८ घन्टापछि झुथुलपुक पुगिन्छ। यहाँ गुम्बाको गेस्टहाउस पनि उपलब्ध छ। यहाँ मिलारेपाले ध्यान गरेको गुफा गुम्बाभित्रै पर्छ। ध्यानका लागि सहज लाग्ने यो गुम्बाभित्र माछामासु पकाइँदैन। एक साल अघिसम्म मैले गुम्बापरिसरमा एक पुरानो त्रिशूल गाडेको देखेको थिएँ। यसपालि नजरमा परेन। एक रातको वि श्रामपछि अर्को दिन बिहानै १३ किमिको पैदलयात्रा गरेर परिक्रमा सुरु गरिएकै स्थान दार्जन पुगिन्छ।"
दलितले किन गर्छन् धर्म परिवर्तन ?,"सर नमस्कार ! हजुर पनि यहाँ ? , बेंसीसहरको चर्च (मण्डली) को मूल द्वारमा पाइला टेक्नै लाग्दा परिचित आवाज सुनें। नमस्कार ! हजुर, म पनि तपाईंहरूको परमेश्वरको घरमा। किन आश्चर्य मान्नुभएको नि बैनी ?, मैले सोधें। आश्चर्य त किन मान्नु र सर ? हजुरहरू यता झरेपछि मलाई गाउँलेले ख्यापख्याप्ती पारे गाउँमा, क्रिस्चियन होलिस् भनेर। अब झन् गाउँलेले तपाईंसँग मलाई यहाँ देखे भने गाह्रो पार्ने भए। नडराउनु बैनी गाउँमा अरूलाई थाहा छ यो जिल्लामा हामी अनुसन्धानका लागि आएका हौं भनेर, मैले सम्झाएँ। लमजुङकी २४ वर्षकी पार्वती परियार (नाम परिवर्तन) लाई मैले उनको स्थायी घर प्यार्जुङ गाउँमा आजभन्दा करिब तीन वर्षअगाडि स्थलगत अध्ययनका क्रममा पहिलोपटक भेटेको थिएँ। भूकम्पले मानसिक स्वास्थ्यमा पारेको असरबारे अनुसन्धान गर्न म केही विदेशी अनुसन्धानकर्तासम्मिलित समूहसँगै गएको थिएँ। उनले आफ्नो टोलका केही भूकम्पपीडितसँग कुराकानी गर्ने वातावरण मिलाएर हामीलाई सहयोग गरेकी थिइन त्यतिबेला। हाम्रा जातिजति सबैलाई क्रिस्चियन बनाइस् भनेर गाउँघरमा ख्यापख्याप्ती पार्छन् मलाई त, उनले अहिले भनेपछि म झसंग भएँ। पैसामा बिकेकी, अबुझ, अनपढ भनेर होच्याउँछन्। क्यार्नु, हाम्रो समस्या हामीसँगै छ, भन्नेलाई कस्तो सजिलो छ सर, उनको स्वरमा अव्यक्त पीडा भेटिन्थ्यो। पार्वतीले करिब २० वर्षको उमेरमा विवाह गरेपछि मात्र प्यार्जुङ गाउँमा पाइला टेकेकी थिइन्। बेंसीसहरनजिकैको गाउँमा हुर्केकी उनी दलित तथा महिलामाथि हुने सबै खालको विभेद र हिंसाबारे जानकार देखेन्थिन्। आफू महिला र सानो जात भएकै कारणले पुरुष र ठूला जात भनिनेबाट विभेद भोग्नुपरेपछि आफ्नो समुदायलाई सचेत गराउँदै पुरुष र तथाकथित ठूला जाति विरुद्ध प्रतिकार गर्न थालेकी थिइन् उनले। तर जात र लिंगका आधारमा गरिने विभेद तथा छुवाछूत समाजमा यतिविघ्न गढेर बसेको रहेछ, त्यसविरुद्ध उनको एकल प्रयास बालुवामा पानी खनाएसरह भयो। त्यति मात्र हैन, समाज सेवामा हिँडेकी पार्वतीको चरित्र हत्या गर्ने काम गरियो। अनेक पुरुषसँग अनैतिक सम्बन्ध गाँस्दै हिँडेकी छे भन्ने भ्रामक हल्ला फिँजाइयो। समाजको अगाडि आफ्नो अनुहारसमेत देखाउन लाज भयो उनलाई। अन्ततः उनी समाज छोड्न बाध्य भइन्। अचेल सदरमुकाममा बस्छिन्। पादरीले बाइबल पढ्नै लाग्दा उनले शिर घुमाउँदै, म त्यसै क्रिस्चियन कहाँ भएकी हुँ र सर ? मैले त तिनलाई देखाउनु छ, अन्य धर्मले पनि हामी दलितलाई कस्तो मान, सम्मान र इज्जत गर्र्दा रहेछन्। उहाँ (मलाई देखाउँदै) तामाङ दाइ हुन्, अहिले पास्टर हुनुहुन्छ यो चर्चको। अन्य ठूला जातिका पास्टरहरू पनि आउनुहुन्छ काठमाडौंबाट, खै उहाँहरूबाट हामीलाई कहिल्यै पनि विभेद भएको छैन त ? हाम्रो चर्चमा सबै जातजाति छौं। खै यहाँ त त्यस्तो जातपातको कुरा नै उठ्दैन। त्यो धर्म नै त्यस्तो हो कि सर ? फुरुक्क हुँदै थपिन् उनले, हिजोआज त म हाम्रा जातिका मान्छे देख्नेबित्तिकै क्रिस्चियन हुनु भन्छु। त्यस्तो धर्ममा बसेर नि हुन्छ त सर ? पार्वतीको यो प्रश्नले मलाई अरिंगालले टोकेजस्तै रन्थनायो। सोच्न बाध्य बनायो, आखिर दलित किन धर्म परिवर्तन गर्छन् त ? के छ त हिन्दु धर्ममा खास त्यस्तो जसले गर्दा हिन्दु दलित समुदाय धर्म परिवर्तन गर्न बाध्य छन् ? के पाए त दलितले धर्म परिवर्तन गरेपश्चात् ? वर्णाश्रम : धर्म परिवर्तनको कारण राजनीतिज्ञ तथा अध्येता आहुतीले नेपालको सन्दर्भमा समाजशास्त्रीय चिन्तन किताबमा हिन्दु धर्म वा हिन्दुत्व को मुख्य विशेषता भन्नु नै वर्णाश्रम व्यवस्था हो भन्छन् (पृष्ठ, ४७५)। त्यसो त यो हिन्दु धर्मको ग्रन्थ ऋग्वेदको दशौं मण्डल, र पछि वेदको व्याख्या गरिएको ब्राह्मणग्रन्थ, उपनिषद्, स्मृति र पुराण आदिले पनि यसै भन्छ। आहुतीका अनुसार दक्षिण एसियाका करिब २० करोड दलित हिन्दु वर्णाश्रम व्यवस्थाका कारण शारीरिक र मानसिक रूपमा दासको जिन्दगी बिताउन बाध्य छन् (नेपालमा वर्णव्यवस्था र वर्गसंघर्ष, २०७१, ६३)। व्यक्तिलाई समाजबाट बहिस्कार गरिन्छ वा एक्लो बनाइन्छ, उसले आफूले आफैंलाई तल्लो ओहोदाको व्यक्ति सोच्छ। उसले आफ्नो इज्जत, मानसम्मान, प्रेरणा सबै गुमाउँछ। यो अवस्थामा ऊ मरिमरि बाँचेको हुन्छ। हिन्दु धर्ममा आधारित वर्णाश्रम व्यवस्थाले तय गरेको जात व्यवस्थामा मुख्य चार वर्ण छन् : ब्राह्मण, क्षेत्री, वैश्य र शूद्र। यो व्यवस्थाको माथिल्लो स्थानमा ब्राह्मण र तल्लो स्थानमा शूद्र रहन्छन्। ब्राह्मणलाई शुद्ध मानिन्छ र उसलाई धर्मले नै पर्याप्त अधिकार प्रदान गरेको हुन्छ। तर शूद्रलाई अशुद्ध मान्नुका साथै उसलाई सबै प्रकारको अधिकारबाट वञ्चित गरिन्छ र प्रचुर मात्रामा जिम्मेवारी दिइन्छ। हिन्दु धर्ममा शूद्रको धर्म भन्नु नै ब्राह्मण, क्षत्री र वैश्यलाई सेवा गर्नु हो। हिन्दु दर्शनले यस्तै भन्छ। हिन्दु धर्ममा गरिएको यस्तो बाध्यात्मक व्यवस्थाले नै शूद्रहरू शारीरिक रूपमा दास भएका हुन्। हिन्दु (ब्राह्मण) धर्मको एक अवधारणा छ मानवको जीवन जन्म, मृत्यु र पुनर्जन्मको चक्रमा घुमिरहन्छ, जसलाई कर्म वा संसार भनिन्छ। यो अवधारणाले जाति प्रथा वा व्यवस्थालाई समर्थन गर्दछ। जस्तै एक मानिस दलित समुदायमा जन्मिनु उसले पूर्वजन्ममा गरेको आफ्नै कर्मको फल (पाप) हो भन्ने विश्वास दिलाइन्छ। हिन्दु धर्मले शूद्रलाई यही आध्यात्मिक दर्शन दिएर मानसिक रूपमा पनि दास बनाएको छ। यसरी हिन्दु धर्मले दलितलाई शारीरिक र मानसिक रूपमा दास बनाएको हुँदा उनीहरू त्यसको घेराबाट बाहिर निस्कन धर्म परिवर्तन गर्न बाध्य छन्। दलितको धर्म परिवर्तनको प्रमुख कारणमध्ये अर्काे हो, हिन्दु धर्मले स्थापना गरेको अमानवीय समाज। अम्बेक्डरका अनुसार सबै धर्मको दर्शनलाई जाँच्ने आधार भनेको यिनले निर्माण गरेको समाज हो। हिन्दु समाजलाई हेर्दा एक चिडियाखानमा विभिन्न जनावरलाई आआफ्नो खण्डमा राखेको जस्तो देखिन्छ। चिडियाखानामा एक प्रकारको जनावरलाई अर्को प्रकारको जनावरको खण्डमा राख्न नमिलेजस्तै एक दलितले ब्राह्मण बस्तीमा घर बनाएर बस्न मिल्दैन, जातको कारणले। समाजशास्त्रीका अनुसार समाज एक निश्चित क्षेत्रमा बस्ने मानिसहरूको समूह हो, जहाँ समूह बीचमा अन्तरक्रिया हुन्छ, सामाजिक सम्बन्ध र सद्भाव हुन्छ। मानिस एक हिसाबले स्वतन्त्र हुन्छन्। हिन्दु धर्म त्यस्तो धर्म हो, जसले खास मानिसहरूबीचको अन्तरक्रिया र सम्बन्ध तोकिदिएको छ। एक जनावरले अर्को जनावरको दुःख पीडा बुझ्छ तर हिन्दु वर्णाश्रम व्यवस्थाको तथाकथित उच्च जात ले अर्को आफूजस्तै मानवको पीडा बुझ्दैन। चिडियाखानाका जनावरमा जस्तै मानिसहरूबीच सामाजिक अन्तरक्रिया, सम्बन्ध र सद्भाव हुन पाउँदैन। दलित समुदाय साँचो मानव समाजको खोजीमा छ। त्यसका लागि धर्म परिवर्तन एक माध्यम बनेको छ। दलितका लागि हिन्दु धर्म एक आपराधिक धर्म हो। किनभने उसमाथि हरेक दिन आपराधिक क्रियाकलाप हुँदै आएको छ। एक मानवमाथि आपराधिक क्रियाकलाप गर्नका लागि अर्काे मानवलाई यस धर्मले छुट दिन्छ। धर्मले नै आपराधिक क्रियाकलापलाई संरक्षण दिन्छ। जीउधन जोगाउनकै लागि यी धर्म परिवर्तन गर्न बाध्य छन्। दलितलाई समाजबाट बहिस्कार गर्नुमा धर्मले नै सवर्ण जातिलाई प्रोत्साहन गर्दछ। जब व्यक्तिलाई समाजबाट बहिस्कार गरिन्छ वा एक्लो बनाइन्छ, उसले आफूले आफैंलाई तल्लो ओहोदाको व्यक्ति सोच्छ। उसले आफ्नो इज्जत, मानसम्मान, प्रेरणा सबै गुमाउँछ। यो अवस्थामा ऊ मरिमरी बाँचेको हुन्छ। यो हिन्दु वर्णाश्रम व्यवस्थाको परिणाम हो। हिन्दु धर्मको वर्णाश्रम व्यवस्थाले नै सामाजिक असमानता, विभेद, बहिष्करण, घृणा र निराशा उत्पन्न गरेको छ। सारमा भन्दा हिन्दु धर्मको विभेदकारी दर्शनले मानव समाज निर्माणमा रोक लगाएको छ। दलित यस्तो असामाजिक, अमानवीय र अपराधी धर्ममा बसिरहनुको तुक नहुन सक्छ। धेरै दलितले आफूखुसी धर्म परिवर्तन गरेका छैनन्। हिन्दु जातीय व्यवस्थाको दबाबले नै उनीहरूले धर्म परिवर्तन गरेका हुन्। दलित समुदायलाई तथाकथित उच्च जात ले विभेद तथा छुवाछूत गरेकाले र समाजमा मानव भएर बाँच्नसमेत नदिएकाले उनीहरू धर्म परिवर्तन गर्न बाध्य भएका हुन्। पार्वतीको प्रसंगले यही पुष्टि गर्छ। धर्म परिवर्तन एक प्रतिशोध भारतका प्रसिद्ध चिन्तक भीमराव अम्बेडकरले दलित समुदायसँग गरिएको एक छलफलमा भनेका थिए, मान्छे बन्न, संगठित बन्न, सुरक्षित हुन, स्वतन्त्रता पाउन र पारिवारिक जीवन सुखी राख्न धर्म परिवर्तन गर। धर्म परिवर्तन नै दलित स्वतन्त्रता हो भन्थे उनी। धेरैजसोले के तर्क गर्छन् भने दलित समुदायको धर्म परिवर्तनको कारण भनेको आर्थिक प्रलोभन हो। कमैले मात्र अम्बेडकरले भनेजस्तो आध्यात्मिक वा सामाजिक कारण स्वीकार गर्छन्। नेपाली समाजको सन्दर्भमा यी दुवै नै धर्म परिवर्तनका कारक हुन्। तर सामाजिक कारण बढी हो। आर्थिक प्रलोभन कम हो। सामाजिक कारणअन्तर्गतको धर्म परिवर्तन समानता, न्याय, स्वतन्त्रता र भ्रातृत्वका लागि हो। जातका आधारमा गरिने विभेद तथा छुवाछूतको कारणले दलित समुदाय धर्म परिवर्तन गर्न बाध्य छन्। जस्तै पार्वती परियारको धर्म परिवर्तनले स्पष्ट के देखाएको छ भने उनी जातीय र लैंगिक समानता चाहन्छिन्। लाखौं दलित अझै पनि हिन्दु मन्दिरमा छिर्न पाउँदैनन्। पूजापाठ गर्न पाउँदैनन्। पार्वतीजस्ता लाखौं दलित र महिला हिन्दु धर्मभित्र समानता, न्याय, स्वतन्त्रता चाहन्छन्। यो तथ्य तथाकथित हिन्दु उच्च जात ले बुझेका छन् तर स्वीकार गर्नै चाहँदैनन्। दलितले आस्था राख्दै आएको आफ्नै हिन्दु धर्मले आफूलाई नै कसरी विभेद गर्दै आएको छ भन्ने अहिले आएर बुझ्न थालेका छन्। तर सवर्ण जातिको भित्री मनासाय भने दलितलाई हिन्दु धर्ममै राख्ने, दलितहरूबीच फुट उत्पन्न गर्ने, शोषणदमन गर्ने र राज्यसत्तामा आफ्नो हैकम जमाउने खालको देखिन्छ। त्यसो होइन भने अहिलेसम्म हिन्दु धर्ममा रहेको कुरीति हटाउन केकति प्रयास भयो त उच्च जात बाट ? हिन्दु धर्मकै सन्तान दलितलाई जातीय विभेद तथा छुवाछूत गर्न छोडे त ? राज्य सत्तामा दलितको सहभागिताका लागि केकति काम गरियो त ? जाति हिन्दुले गरेको दमन, विभेद तथा छुवाछूत र बहिष्करण गरिएकाले सयौं संख्यामा दलित धर्म परिर्वतन गरिरहेका छन्। त्यसैले दलित जातिले गर्ने धर्म परिवर्तन विभेदको प्रतिरोध हो। अहिले हिन्दु धर्मलाई क्रिश्चियानिटीले निकै चुनौती दिएको छ। यसैकारण क्रिश्चियन मिसनरीहरूले दलितलाई आर्थिक प्रलोभनमा पारेर धर्म परिवर्तन गराइएको हो भन्छन् अति हिन्दुवादीहरू। अवश्य नै क्रिस्चियन मिसनरीहरूले सामाजिक सेवामा पैसा खर्च गर्ने गरेका छन्। नेपालजस्तो अविकसित मुलुकमा त्यसको प्रभाव पर्नु अस्वाभाविक पनि होइन। त्यसमाथि युगौंदेखि स्रोतसाधनबाट वञ्चितीकरण गराइएको दलित समुदायलाई थोरै पनि आर्थिक सहयोगले प्रभाव पार्नु अनौठो होइन। नेपालको दलित समुदायको कुल जनसंख्यामध्ये ४२ प्रतिशत दलित अझै पनि गरिबीको रेखामुनि छन् जबकि गरिबीको राष्ट्रिय औसत दर २५२ प्रतिशत छ। उनीहरू सामाजिक र आर्थिक कारणले शिक्षा, खाना, स्वास्थ्य, रोजगार आदिबाट वञ्चित रहेको हुँदा धर्मलाई भौतिक लाभको दृष्टिकोणबाट हेर्नु कुनै अपराध होइन। हिन्दु धर्मावलम्बीलाई क्रिश्चियन मिसनरीहरूले आर्थिक प्रलोभन देखाई धर्म परिवर्तन गराइएको प्रति खेद छ र आफ्ना अनुयायीहरूलाई यही धर्ममा राख्ने नै हो भने हिन्दुहरूले मन्दिरबाट संकलित करोडौंको सम्पत्ति गरिब जातजातिलाई बाँड्न सक्नुपर्छ। समाजशास्त्रका अनुसन्धाता विक दलित रिडरसँग आबद्ध छन्।"
अनुष्कालाई विराटको शतक,लन्डन : इङ्ल्यान्डविरुद्ध जारी पहिलो टेस्टको पहिलो पालिमा भारतीय कप्तान विराट कोहलीले बिहीबार शतक प्रहार गरे। आफ्नो पालिमा एक सय ४९ रन प्रहार गरेका कोहलीका लागि यो शतक विशेष रह्यो। किनभने कोहलीका लागि इङ्ल्यान्डमा भने यो पहिलो टेस्ट शतक बन्यो। एकपछि अर्काे सशक्त प्रदर्शन गर्दै अन्तर्राष्ट्रिय क्रिकेटको धेरैजसो कीर्तिमान आफ्ना नाममा बनाएका कोहलीले इङ्ल्यान्डमा खेलिएको टेस्ट क्रिकेटमा भने अहिलेसम्म शतक प्रहार गर्न सकेका थिएनन्। त्यसैले उनले आफ्नो यो उपलब्धिको खुसियालीलाई विशेष तरिकाले मनाएका छन्। उनले शतक पूरा गरेपछि आफ्नो घाँटीमा बाँधेको इन्गेजमेन्ट रिङलाई चुमे। त्यसपछि स्ट्यान्डमा बसेर खेल हेरिरहेका आफ्नी श्रीमती अनुष्का शर्मातर्फ ब्याटले इशारा गर्दै एक चुम्बन दिए। बर्मिंघमस्थित स्टेडियममा खेल हेर्न पुगेका अनुष्काले आफ्नो पतिको उपहार स्ट्यान्डबाटै स्वीकार गरे। उनले स्ट्यान्डबाट उठेर आफ्नो पतिको नयाँ सफलतामा बधाई पनि दिए। कोहलीले गत वर्षको अन्त्यमा अनुष्कासँग विवाह गरेका थिए।
पाथीभरा गोल्डकप भदौमा,"ताप्लेजुङ : हिमाली जिल्ला ताप्लेजुङमा दोस्रो संस्करणको पाथीभरा गोल्डकप फुटबल प्रतियोगिता भदौ ८ देखि हुने भएको छ। सदरमुकाम फुङ्लिङस्थित भानु माविको मैदानमा हुने प्रतियोगितामा भारतको एक टिमसहित १० टोलीको सहभागिता रहनेछ। आयोजक लाखेजात्रा खेल सञ्चालन समितिले शुक्रबार पत्रकार सम्मेलन गर्दै प्रतियोगिताको मिति घोषणा गरेको हो। यस वर्ष पुरस्कार राशिसमेत वृद्धि गरिएको आयोजकले जनाएको छ। प्रतियोगिताको विजेताले दुई लाख ५१ हजार पुरस्कार प्राप्त गर्नेछन्। यसैगरी उपविजेताले एक लाख २५ हजार रुपैयाँ पाउनेछन्। विजेताले दुई तोला सुन र पाँच किलो चाँदीबाट बनेको रनिङ कपसमेत पाउनेछन्। यस्तै उत्कृष्ट स्ट्राइकर, गोलरक्षक, डिफेन्स, मिडफिल्डर, प्रशिक्षक, सर्वाधिक गोलकर्ता र उदीयमान खेलाडीले जनही पाँच हजार रुपैयाँ पुरस्कार पाउनेछन्। प्रतियोगितामा ताप्लेजुङ११ र कर्णसिंह सोनाम फुटबल क्लबसहित, एम्ब्रोज क्लब मोरङ, न्यु स्टार क्लब झापा, रेड स्टार झापा, राष्ट्रिय जागृति क्लब सुनसरी, रेडहर्स क्लब इलाम, फिदिम स्पोर्टिङ क्लब पाँचथर, चर्च ब्वाइज क्लब काठमाडौं र रोयल फुटबल टिम सिलिगुडीले सहभागिता जनाउने समितिका अध्यक्ष मोती पतङ्वाले जानकारी दिए। पाथीभरा गोल्डकपमार्फत प्रसिद्ध तीर्थस्थल पाथीभराको मन्दिरको समेत प्रचारप्रसार गरी व्यावसायिक खेलाडी उत्पादन गर्नु मुख्य उद्देश्य रहेको उनले बताए। समितिले भदौ १६ सम्म हुने प्रतियोगिताका लागि मैदान सम्याउने काम गरिरहेको छ। बर्सेनि खेलाडी र दर्शकले मैदान नराम्रो भएको भन्दै गुनासो गरेपछि समितिले आफ्नै खर्चमा मैदान सम्याउने र ग्रेड मिलाउने काम गरिरहेको छ। यस वर्ष मैदानका विषयमा विगतको जस्तो गुनासो नआउने दाबी आयोजकको छ। पत्रकार सम्मेलनमै गत वर्षको आयव्ययसमेत सार्वजनिक गरिएको थियो। यस वर्षको प्रतियोगितामा ३१ लाख ६५ हजार रुपैयाँ खर्च हुने अनुमान गरिएको छ। लाखेजात्राको अवसरमा २०२९ सालदेखि प्रत्येक वर्ष खेल हुँदै आए पनि २०७४ सालदेखि नाम परिवर्तन गरेर पाथीभरा गोल्डकप बनाइएको हो।"
क्लब फर्किन थाले खेलाडी,लन्डन : रुस विश्वकप सकिएपछि युरोपेली क्लब फुटबलको सिजन सुरु हुनै लागेको छ । यद्यपि विश्वकप सकेर घर फर्किएका कतिपय खेलाडी अझै परिवार र साथीभाइसँग बिदा मनाइरहेका छन् भने केही खेलाडी भर्खरै आफ्नो क्लब फर्किएका छन् । विशेष गरी रुस विश्वकपको अन्तिम चरणको प्रतिस्पर्धामा सहभागी भएका देशका खेलाडीहरू अझै बिदामा छन् । रुस विश्वकपको ट्रफी लिएर घर फर्किएका फ्रान्सेली खेलाडीहरू अझै पनि बिदामा छन् । उनीहरूलाई क्लबले समेत केही समयका लागि छुट्टी दिएको छ । नयाँ सिजनको तयारीस्वरूप प्री सिजन भ्रमणमा निस्किएको म्यानचेस्टर युनाइटेडले आफ्ना महŒवपूर्ण खेलाडी पल पोग्बालाई केही समयका लागि बिदा दिएको छ । यस्तै फ्रान्ससँग पराजित भएपछि उपविजेता बनेको क्रोएसियाका खेलाडीहरू पनि अझै केही समय छुट्टीमा हुनेछन् । आफ्नो टोली प्रतियोगिताको अघिल्लो चरणबाटै बाहिरिएपछि फुर्सदिला बनेका पोर्चुगिज कप्तान क्रिस्टियानो रोनाल्डोले यही समयको सदुपयोग गर्दै युभेन्टससँग अनुबन्धको नयाँ सम्झौता गरेका छन् । स्पेनिस ला लिगा क्लब रियल म्याड्रिडसँगको नौ वर्षको यात्रा टुंग्याउँदै रोनाल्डोले युभेन्टससँग आगामी चार वर्षको सम्झौता गरेका हुन् । युभेन्टस त्यो क्लब हो जहाँ अर्जेन्टिनी महान् फुटबलर डिएगो म्याराडोनाले पनि आफ्नो सक्रिय खेल जीवनको अन्तिम केही समय बिताएका थिए । रोनाल्डो नयाँ सिजनको तयारीका लागि यसअघि नै युभेन्टस पुगिसकेका छन् । आफ्नो टोली अर्जेन्टिना रुस विश्वकपको प्रिक्वार्टरफाइनलभन्दा माथि जान नसकेपछि घर फर्किएका लियोनल मेसी पनि आफ्नी श्रीमती एन्टोनेला रोक्कुजो र नानीहरूसँग बिदा मनाएर हालै मात्र बार्सिलोना फर्किएका छन् । ब्राजिलियन स्ट्राइकर नेमार हालै मात्र आफ्नो क्लब पेरिस सेन्ट जर्मन (पीएसजी) फर्किएका छन् । नयाँ सिजनका लागि पीएसजी छाडेर स्पेनिस क्लब रियल म्याड्रिड जाने चर्चा चलिरहेका बेला नेमारले यो सिजन आफू फ्रान्सेली राजधानीकै क्लबसँग रहने बताएका छन् । क्लब सिजन सुरु भएपछि खेलाडीहरू निरन्तर आफ्नो खेलमा केन्द्रित हुनुपर्ने भएकाले उनीहरू क्लब फर्कनुअघि केही समय आफ्नो परिवार र प्रेमिकासँग बिताउन चाहन्छन् । त्यसमा क्लबहरूले पनि खेलाडीको व्यस्ततालाई हेरेर बिदा दिने गर्छन् । घरेलु लिगसँगै युरोपेली क्लब प्रतियोगितामा टोली अघि बढ्दै जाँदा खेलाडीहरूले लामो समय आफ्नो परिवारका सदस्य भेट्न वा बिदा मनाउन पाउँदैनन् । त्यसैले पनि उनीहरूका लागि सिजन सुरु हुनुभन्दा अघिको यो समय परिवार र आफ्ना प्रियजनसँग रमाइलो गरी मनाउने अवसरका रूपमा समेत रहने गरेको छ ।
दोस्रो एकदिवसीय खेल : नेपाली टोलीका कीर्तिमान नै कीर्तिमान,"काठमाडौं : कुनै पनि अन्तर्राष्ट्रिय प्रतियोगितामा पहिलोपटक खेलिरहँदा धेरै नयाँ कीर्तिमानको सम्भावना रहन्छ। यस्तै अवस्थामा नेपाली टोलीले शुक्रबार नेदरल्यान्ड्सविरुद्धको आफ्नो दोस्रो एकदिवसीय खेल खेल्दा धेरै कीर्तिमान कायम गरेको छ। नेपाली युवा ब्याट्सम्यान रोहितकुमार पौडेल एकदिवसीय क्रिकेट खेल्ने सबैभन्दा कम उमेरका चौथो खेलाडी बनेका छन्। रोहितले शुक्रबार १५ वर्ष ३ सय ३५ दिनमा अन्तर्राष्ट्रिय एकदिवसीय खेलमा डेब्यु गरेका हुन्। यसअघि पाकिस्तानका हसन राजा, केन्याका गुर्दिप सिंह र क्यानडाका नितिस कुमारले मात्रै रोहितको भन्दा कम उमेरमा एकदिवसीय खेल खेलेका छन्। हसनले १४ वर्ष दुई सय ३३ दिन, गुर्दिपले १५ वर्ष दुई सय ५८ दिन र नितिसले १५ वर्ष दुई सय ७३ दिनको उमेरमा एकदिवसीय खेलमा डेब्यु गरेका छन्। शुक्रबारको खेलमा रोहितसँगै प्रारम्भिक ब्याट्सम्यान सुवास खकुरेल र मध्यम गतिका बलर ललित भण्डारीले पनि एक दिवसीय खेलमा डेब्यु गरेका छन्। बुधबार नेपालले नेदरल्यान्ड्सविरुद्ध आफ्नो पहिलो एकदिवसीय क्रिकेट खेल्दा यी तीनै खेलाडी बेन्चमा थिए। पहिलो खेलमा खेलेका शक्ति गौचन, शरद भेषावकर र करण केसीको स्थानमा रोहित, सुवास र ललितले अवसर पाएका हुन्। यस्तै शुक्रबारको खेलबाट नेपालका लागि एकदिवसीय क्रिकेटको एकै खेलमा व्यक्तिगत सर्वाधिक रन बनाउने कीर्तिमान बलर सोमपाल कामीले कायम गरेका छन्। उनले जोडेको ६१ रनको योगफल नै अहिलेसम्म एकदिवसीय क्रिकेटको एकै पालिमा कुनै पनि नेपाली खेलाडीले प्रहार गरेकोमध्ये ब्यक्तिगत र्साधिक रन बन्यो। त्यस अघि कप्तान पारस खड्काले शुक्रबार नै ५१ रन र उपकप्तान ज्ञानेन्द्र मल्लले बुधबार पहिलो खेलमा ५१ रनको अर्धशतकीय पालि खेलेका थिए। अहिलेसम्म यी तीन खेलाडीले मात्रै अर्धशतक प्रहार गरेका छन्। समग्रमा भने एक दिवसीय क्रिकेटमा सर्वाधिक रन बनाउने खेलाडीको सूचीमा उपकप्तान ज्ञानेन्द्र अघि रहेका छन्। उनले दुई खेलमा गरी ६४ रन प्रहार गरेका छन् भने उनीभन्दा पछि कप्तान पारसले ६३ रन प्रहार गरेका छन्। सोमपाल तेस्रो स्थानमा छन्। पहिलो खेलमा कुनै रन जोड्न नसकेका उनको खातामा ६१ रन मात्रै भएको छ। दीपेन्द्रसिंह ऐरीले दुई खेलमा गरी ५२ रन प्रहार गरेका छन्। यस्तै एकदिवसीय क्रिकेटको एकै पालिमा सर्वाधिक छक्का प्रहार गर्ने कीर्तिमान पनि उनै सोमपालको नाममा रह्यो। उनले शुक्रबार आफ्नो पालिमा तीन छक्का प्रहार गरे। कप्तान पारसले सोही दिन दुई छक्का प्रहार गरेका थिए। एकदिवसीय क्रिकेटमा नेपाली राष्ट्रिय टोलीबाट पहिलो छक्का प्रहार गर्ने कीर्तिमान भने दीपेन्द्रसिंह ऐरीको नाममा रह्यो। उनले बुधबार एक छक्कासहित ३३ रन जोडेका थिए।"
नेपाली क्रिकेटका लागि ऐतिहासिक क्षण,"काठमाडौं : नेपालले एकदिवसीय अन्तर्राष्ट्रिय खेलमा पहिलो जित हात पारेको छ। नेदरल्यान्ड्सलाई शुक्रबार भएको दोस्रो तथा अन्तिम एकदिवसीय खेलमा एक रनको झिनो अन्तरले पराजत गर्दै नेपालले अन्तर्राष्ट्रिय क्रिकेट काउन्सिल (आईसीसी) बाट मान्यता प्राप्त एकदिवसीय खेलमा पहिलो जित दर्ता गराएको हो। यो जितसँगै नेपालले नेदरल्यान्ड्सविरुद्ध दुई एकदिवसीय खेलको शृंखला ११ को बराबरीमा टुङयाएको छ। अन्तर्राष्ट्रिय क्रिकेट खेल्न थालेको २२ वर्षको यात्रामा पहिलो पटक एकदिवसीय शृंखला खेल्ने अवसर पाएको नेपालका लागि यो ऐतिहासिक उपलब्धी मानिएको छ। नेपाल गत बुधबार भएको आफ्नो पहिलो एकदिवसीय खेलमा भने घरेलु टोलीसँग ५५ रनले पराजित भएको थियो। नेदरल्यान्ड्सको आर्मस्टडर्म आर्मस्टेलभिनस्थित भीआरए मैदानमा भएको रोमाञ्चक खेलमा नेपालले अन्तिम बलमा जित भेट्टाएको हो। नेदरल्यान्ड्सलाई जितका लागि अन्तिम बलमा दुई रन आवश्यक परेको अवस्थामा कप्तान पारस खड्काले फ्रेड क्लासेनलाई रन आउट गराउँदै नेपालको जित निश्चित गरेका थिए। त्यसअघि टस जितेर पहिले ब्याटिङ रोजेको नेपालले ४८५ ओभरमा सबै विकेट गुमाउनु अघि दुई सय १६ रनको योगफल खडा गरेको थियो। त्यही योगफल जोगाउने क्रममा नेपालले नेदरल्यान्ड्सलाई निर्धारित ५० ओभरमा सबै विकेट लिदै दुई सय १५ रनमा रोक्न सफल भएको हो। नेपालले जितका लागि बलिङ, ब्याटिङ र फिल्डिङ तीनै पक्षमा उत्कृष्ट प्रदर्शन गर्यो। ब्याटिङमा नेपालको पालि उकास्न विशेषगरी टेलइन्डर को भूमिका विशेष बन्यो। पछिल्लो प्रतियोगितामा अल राउन्डरको भूमिकामा देखिएका मध्यम गतिका बलर सोमपाल कामीले ६१ रनको योगदान गर्दै मुस्किल अवस्थामा पुगेको नेपालको पालिलाई अघि बढाउने काम गरेका थिए। त्यस बाहेक कप्तान पारस खड्काले थप ५१ रनको योगदान दिए। नेपालले बलिङमा पनि सशक्त प्रदर्शन गर्यो। ओपनिङ बलर सोमपाल कामीले खेलको पहिलो ओभरको दोस्रो बलमै नेदरल्यान्ड्सका सुरुवाती ब्याट्सम्यान स्टेफन मिवर्गलाई कुनै पनि रन जोड्नु अघि आउट गराउँदै नेपाललाई गतिलो सुरुवात दिलाए। त्यसपछि भने बेन कुपर (१९) र डानियल टर ब्राक (३९) ले नेदरल्यान्ड्को पालि अघि बढाउँदा नेपाललाई केही मुस्किल देखियो। आठांै ओभरमा बेनलाई ललित भण्डारी र २९ औं ओभरको चौथो बलमा डानियललाई सन्दीप लामिछानेले आउट गराएपछि नेपाल खेलमा फर्किएको थियो। डानियल आउट हुँदा वेस्ले वारेसीसँगको उनको ८४ रनको साझेदारी तोडिएको थियो। ७१ रन बनाएर खेलिरहेका वारेसीलाई पनि दीपेन्द्रसिंह ऐरीले एलवीडब्यु धरापमा पार्दा नेपाल खेलमा हावी देखिएको थियो। खेलमा सन्दीपले तीन, ललितले दुई तथा सोमपाल, पारस र वसन्त रेग्मी र दीपेन्द्रले एकएक विकेट लिए। सोमपालको उत्कृष्ट ब्याटिङ फेरि अर्को खेलमा नेपाली ब्याट्सम्यान पर्याप्त रन जोड्न असफल हुँदा मध्यम गतिका बलर सोमपाल कामीले नेपाली पालिलाई उकास्ने काम गरे। आठौं क्रममा ब्याटिङका लागि मैदानमा छिरेका सोमपालले ४६ बलमै ६१ रनको अर्धशतकीय योगदान गर्दा नेपाल सम्मानजनक योगफलमा पुगेको थियो। यस क्रममा सोमपालले तीन छक्का र पाँच चौका प्रहार गरेका थिए। उनी खेलको म्यान अफ दी म्याच घोषित भए। उनीबाहेक कप्तान पारस खड्काले पनि ५१ रनको अर्धशतकीय योगदान दिए। पारसले आफ्नो पालिमा दुई छक्का र ६ चौका प्रहार गरेका थिए। त्यसअघि सुरुवाती ब्याट्सम्यान ज्ञानेन्द्र मल्ल १३ तथा सुवास खकुरेलले १९ रन जोडेका थिए। तेस्रो क्रममा आएका अनिल साह चार रनमै आउट हुँदा दीपेन्द्रसिंह ऐरीले १९ तथा आरिफ सेखले १६ रन जोडे। अन्य खेलाडीले भने दोहोरो संख्यामा रन जोड्न सकेनन्। रोहितकुमार पौडेल ६, वसन्त रेग्मी एक तथा सन्दीप लामिछाने आठ रनमा आउट हुँदा ललित भण्डारी चार रनमा अविजित रहे।"
टोकियो ओलम्पिकमा नेपाली खेलाडीलाई जापानको तामुरा सहरले सहयोग गर्ने,"काठमाडौं : जापानमा सन् २०२० मा हुने ओलम्पिक खेलकुदमा नेपाली खेलाडीलाई सहयोग गर्नका लागि जापानको फुकुसिमाको तामुरा सिटीले शुक्रबार नेपाल ओलम्पिक कमिटीसँग सम्झौता गरेको छ । नेपालका लागि जापानी राजदूत मासामिची साइगोको उपस्थितिमा तामुरा सिटीकातर्फबाट उपमेयर कावागौसी नाओयुकी र नेपाल ओलम्पिक कमिटीका अध्यक्ष जीवनराम श्रेष्ठले हस्ताक्षर गरेका थिए । २०२० टोकियो ओलम्पिकमा नेपालबाट सहभागी हुने खेलाडीको प्रि गेम्स ट्रेनिङ क्याम्पसमा सहयोग गर्ने सम्झौतामा उल्लेख छ । तीन बर्षे सम्झौतामा नेपालका खेलाडीलाई एक्पोजर दिनेदेखि उनीहरुको प्रशिक्षणमा सो शहरले सहयोग गर्ने छ । वार्षिक करिव एक करोडको लागतमा खर्च गर्न सम्झौतामा उल्लेख छ । एथलेट सोसाइटी, जापानको गैर सरकारी संस्थाको सक्रियतामा खेलाडीको स्तरबृद्धिको कार्यक्रम संचालन हुने । शुक्रबार सातदोबाटोस्थित नेपाल ओलम्पिक कमिटीमा भएको कार्यक्रमा तामुरा सिटीका उपमेयरको नेतृत्वमा पाँच सदस्यीय जापानीज टोलीको सहभागिता रहेको थियो । बिहिबार काठमाडौं आइपुगेका उनीहरु तीन दिनसम्म नेपालमा बस्ने छ । एथलेट सोसाइटीकी युरिका नाकामुराले शनिबार एक इन्डोर तथा आउटडोर स्पोर्ट्स वर्कशप गर्ने छिन् ।"
क्रिकेट टोलीलाई प्रधानमन्त्रीको बधाई,"काठमाडौं : प्रधानमन्त्री केपी शर्मा ओलीले अन्तर्राष्ट्रिय एक दिवसीय क्रिकेट प्रतियोगितामा पहिलो जित हात पार्न सफल नेपाल राष्ट्रिय टोलीलाई बधाई दिएका छन् । शुक्रबार राति भएको नेदरल्याण्ड्सविरुद्धको खेलमा एक रनको रोमाञ्चक जित हात पारेकामा आफूलाई खुशी लागेको बताउँदै प्रधानमन्त्री ओलीले आगामी यात्राका लागि पनि सफलताको शुभकामना दिए । प्रधानमन्त्री ओलीले शनिबार ट्वीटरमार्फत कप्तान पारस खड्का र नेपाली टिमलाई बधाई तथा शुभकामना दिएका हुन् । ट्वीटरमा प्रधानमन्त्री ओलीले भने ,नेपाली क्रिकेट टिमले नेदरल्याण्ड्समा अन्तर्राष्ट्रिय खेलमा हासिल गरेको जितका लागि कप्तान पारस खडका र सम्पूर्ण खेलाडीलाई बधाई ज्ञापन गर्दछु । नेपाली क्रिकेटले आगामी दिनमा थप सफलता प्राप्त गरोस् भन्ने शुभकामना समेत व्यक्त गर्दछु । नेपालले शुक्रबार भएको खेलमा नेदरल्याण्ड्समाथि एक रनको रोमाञ्चक जित हासिल गरेको थियो । ,      !   ,                                  (_)  ,"

शीर्षक,विवरण
तनाव व्यवस्थापन आफैँबाट,"आजकल सबैले आफूमा धेरै महसुस गर्ने विषय नै तनाव हो। आफूमा तनाव छ र त्यसलाई व्यवस्थापन गर्नुपर्छ भन्ने पनि सबैलाई थाहा छ। तर, व्यवस्थापन हुन सकेको छैन भनेर धेरैले सुनाउने गर्छन्। व्यवस्थापन के हो? जुन कुरा आफूलाई आवश्यक छ त्यसलाई सही तरिकाले उपलब्धि हासिल हुनेगरी प्रयोग गर्नु व्यवस्थापन हो। यसको सरल अर्थ आफूलाई चाहिने कुरा हामी व्यवस्थापन गर्दछौं। त्यसो हो भने तनाव हामीलाई आवश्यक छ र व्यवस्थापन गर्ने? यसलाई व्यवस्थापन गर्ने या नगर्ने जान्नुअगाडि तनाव के हो? जान्नु जरुरी होला। परिभाषा खोज्दै जाँदा शारीरिक या मानसिक रूपमा बेचैनी हुनु, चिन्ताग्रस्त हुनु तनाव हो भन्ने बुझिन्छ। बेचैनीले शारीरिक या मानसिक तनाव ल्याउँछ या तनाव भएपछि शारीरिक या मानसिक रूपमा बेचैनी भइन्छ? हामीले गहिराइबाट रोग पत्ता लगाउनुपर्छ। अझ सरल भाषामा भन्ने हो भने आफ्नो जीवनप्रति भएका र गरेका कुनै पनि काम, कुरा र सफलता, असफलताप्रति सहमत नहुनु तनाव हो। कर्म गरेपछि परिणाम आइसक्यो र पनि स्वीकार छैन। कुनै घटना घटिसक्यो जसलाई रोक्ने सामथ्र्य हाम्रो हातमा छैन र पनि अस्वीकार छ, त्यो नै तनाव हो। ओशो भन्नुहुन्छ, तिमी जे छौ त्यसलाई स्वीकार गर्न चाहन्नौ, जे छैनौ त्यो बन्न चाहन्छौ तर यो सम्भव छैन। यही नै तिम्रो तनावको कारण हो। तनाव कसरी सिर्जना हुन्छ त? हाम्रो काम, हाम्रो शरीर एक ठाउँमा छ तर मन अर्कै ठाउँ पुगिसकेको हुन्छ यही नै तनावको कारण हो। मन स्थिर नभएर अस्थिरताको अवस्था, असन्तुलनको अवस्था तनावको अवस्था हो। त्यसैले मेरो मन, मष्तिस्कमा के कुरा खेलिरहेछ, के सोचिरहेछु, म मनकै पछाडि, विचारकै पछाडि दौडिरहेछु कि छैन? त्यो ठीक छ या छैन? भन्ने कुरा जानेर आफैंलाई व्यवस्थापन गर्न जानेमा तनाव उत्पन्न हुनै पाउँदैन। रोगको कारण तनाव होइन कि तनावको कारण रोग हो। हामीले वास्तविकता बुझ्नै खोजेका हुँदैनौं। तनावलाई प्राथमिकता दिँदै जाँदा यो बढ्दै जानु स्वाभाविक नै हो। धेरैजसोले भन्ने गर्छन् तनाव नभएको त मानिस नै हुँदैन। धेरै थोरै तनाव सबैमा हुन्छ। आफ्नो समग्र विकासका लागि पनि तनाव आवश्यक छ, आदि आदि सुन्नमा आउँछन्। हामीले हाम्रो सोचद्वारा नै तनाव निम्त्याउँछौं, यो आवश्यक ठान्दछौं र त यो आउँछ। अन्यथा तनाव नभएको मानिस पनि बन्न सक्छौं हामी त्यसको लागि आफूलाई, आफ्नो मनलाई, आफ्नो स्वभावलाई, बानीव्यवहारलाई, आचरणलाई व्यवस्थापन गर्नुपर्छ। कतिपय मानिसले तनावबाट आफू मुक्त हुनै नसक्ने मान्यता बनाएका हुन्छन्। तनावले आफूलाई जितिरहेको र आफूले तनावलाई जित्न असम्भव हुने ठान्छन्। यो विल्कुल अज्ञानता हो। तनाव हामीले नजानिँदो तरिकाले आर्जन गरेको आफ्नै आर्जन हो। मनोवैज्ञानिकहरूले तनाव दुई किसिमका हुन्छन् युस्ट्रेस (सकारात्मक तनाव) तथा डिस्ट्रेस (नकारात्मक तनाव) भनेर व्याख्या गरेका पनि छन्। जसमा युस्ट्रेसले जीवनमा गर्न चाहेको महŒवपूर्ण काम, जिम्मेवारी पूरा गर्ने, अध्ययन, व्यापार व्यवसाय जस्ता योजना बनाई त्यो लक्ष्य पूरा गर्न तल्लिन हुने तनावलाई जनाउँछ। यो तनाव लक्ष्य हासिल गर्न सघाउ पुयाउँछ भनेर व्याख्या गरिएको छ। तर डिस्ट्रेसले भने म जीवनमा केही गर्नै सक्दिन। मलाई जीवनमा कसैले सहयोग गरेनन्, मैले धन, पद कमाउन सकिन, कसैले मलाई प्रेम गर्दैन जस्ता नकारात्मक धारणा विकसित गराउने काम गर्छ जसको कुनै गणितीय समाधान छैन। यो नकारात्मकतालाई हटाई म सक्छु, म गर्छु, मैले पाइरहेको छु भन्ने सकारात्मक धारणा विकास गर्नैपर्छ। मानिस होशपूर्ण, प्रज्ञापूर्ण, सचेत, जागरुक र प्रेमल हुन सक्यो भने तनाव उत्पन्न हुनै सक्दैन। अवश्य, तनाव आफ्नो कारणले मात्र नभएर बाहिरी प्रभाव, बचपनमा डरलाग्दा घटना तथा पारिवारिक सम्बन्ध, आचरण, खानपान, संगत विविध कारणले उत्पन्न हुने गर्छ। तर यसको निवारणको उपाय भनेको आफैंमा समझको विकास हुनु नै हो। जुन कुरा आफ्नो हातमा छैन त्यसप्रति तनाव लिएर कुनै फाइदा हुँदैन। मानसिक रूपमा नकारात्मक सोचको विकास गर्नु, नकारात्मक ऊर्जा फैलाउनु, नकारात्मक कुरामा चासो दिनु र कुलत त्याग्न नसक्नु तनावका कारण हुन्। अरूका कुरा र व्यवहारलाई हामी व्यवस्थापन गर्न सक्दैनौं तर ती कुराहरूबाट आफू जोगिएर बस्न भने सक्छौं। यही नै आफैंले आफैंलाई व्यवस्थापन गर्ने सही तरिका हो। शरीरमा उत्पन्न नकारात्मक ऊर्जाले शरीरका हर्मोनलाई समेत प्रभाव पार्छन् र तिनैले बेखुसी, आलस्य, अनिद्रा, अधैर्यतामा पुयाउँछन्। त्यसको विपरीत शरीरमा सकारात्मक ऊर्जा उत्पन्न भयो भने शरीरमा खुसी, आनन्द, शान्ति, प्रेम मिल्ने हर्मोनको विकास हुन्छ। असीमित इच्छाको पछाडि दौडिनु नै तनावको अर्को कारण हो भने इच्छाको पछाडि होइन हाम्रो आवश्यकता के हो, ती आवश्यकता पूरा भएका छन् कि छैनन् बोध हुन सक्यो भने तनाव उत्पन्न हुनै सक्दैन। जीवनमा गरिने ठूला काम र तिनले जन्माउने ठूला अपेक्षा नै तनावका कारण हुन्। जीवनमा गरिने सानातिना काम र ती परिस्थितिमा होशपूर्ण हुने अभ्यास खुसी, आनन्दित र प्रेमल रहने उपाय हुन्। चन्द्रमामा टेक्न नसकेर मानिस दु :खी होला तर पूर्णिमाको रातमा पूर्णचन्द्रलाई पाँच मिनेटसम्म एक टक लगाएर हेर्ने र त्यसको आनन्द लिने व्यक्ति कहिल्यै तनावमा जानै सक्दैन। आकाशका तारा खसाल्ने प्रण गरेको व्यक्तिले तारा खसाल्यो खसालेन थाहा छैन तर पाँच मिनेट आकाशका तारालाई होशपूर्ण हेर्न सक्यो भने ऊ आफूभित्र शान्ति र आनन्दको अनुभूति गर्नेछ। परिवारलाई देश विदेश घुमाउन नसकेर दु :खी बन्नु पर्दैन, महिनामा एकदिन परिवार भएर सिनेमा जाने या बनभोज जाने, कुनै नजिकको पार्कमा गएर सँगै खाने, खेल्ने, भलाकुसारी गर्ने र एक अर्काका कुरा सुन्ने गयो भने सबै गुनासा र अपेक्षा खुसीमा परिणत हुन्छन्। साथीभाइमा ईश्या र प्रतिस्पर्धाको सट्टा प्रशंसा र बेलामौकामा भेटेर एक कप कफीको साथमा गरिने हँसिमजाकले जीवनभरलाई प्रेम ऊर्जा प्रदान गर्छ। तनाव हुँदा शारीरिक, मानसिक र भावनात्मक रूपमा कस्तो नकारात्मक असर गर्छ सबैलाई थाहा छ तर सकारात्मक सोचद्वारा ती असरलाई कसरी परास्त गर्ने र जीवनलाई आनन्दित बनाउने भन्ने बारेमा त्यति सोचेको पाइँदैन। अँध्यारो कोठामा बत्ती बालेपछि अन्धकार कसरी भाग्यो थाहै नपाए जस्तै ध्यानरूपी बत्तीले अज्ञानतारूपी अन्धकार हटाउने कला जान्न सके तनाव भन्ने शब्द हामीले प्रयोग गर्नुपर्ने अवस्था नै रहँदैन। तनाव होइन आफैंलाई व्यवस्थापन गर्ने कला हो आफूसँग जे छ त्यो नदेख्ने र जे छैन त्यसप्रति आशक्ति हुने स्वभाव परास्त गर्नु। सबैले आफूसँग भएको मौलिक गुण र क्षमता पहिचान गर्न भुलेर अरूको प्रतिष्ठा र पदलाई खुसी देख्ने प्रवृत्ति त्याग्नु। आन्तरिक स्थिरता, कोमलता, शान्ति र स्वतन्त्रता हाम्रा आन्तरिक सम्पदा हुन्, यो सम्पदालाई भोग्नुजस्तो खुसी अरू के होला भन्ने ज्ञान राख्नु। आफ्नो अहंकारप्रति जागृत हुनु र सरल एवं सहज जीवन बिताउने कोशिस गर्नु। आत्मविश्वास बढाउने र बाहिरी विकास भन्दा आत्मविकासमा जोड दिनु। एकाग्रता, एकान्त, शान्त र ध्यानमय वातावरणमा दैनिक एक घन्टा समय बिताउने। आवश्यक मात्रामा शारीरिक परि श्रम गर्ने र मानसिक रूपमा वि श्राम लिने। प्रतिकूल परिस्थितिमा परिस्थिति बदल्न होइन आफ्नो मनस्थिति बदल्न कोशिस गर्ने। जीवनशैली नै सकारात्मक र असल आचरणमा बिताउन संकल्प गर्ने।"
कांग्रेस नेतृत्वप्रति बढ्दो निराशा,"भूराजनीतिक ज्ञान, तीक्ष्ण स्वभाव र राजनीतिक सुझबुझ भएका नेतालाई नेतृत्वले रुचाउँदैन। एस म्यानको सुझावमा मात्रै अघि बढ्दा कांग्रेसमा मतभेद झाँगिदो छ। तेह्रांै महाधिवेशनमा सबैलाई एकढिक्का बनाउने बाचा गर्दैगर्दा सबैको ताली पाएका सभापति शेरबहादुर देउवाकालीन कार्यकालमा कांग्रेसले आन्तरिक र राष्ट्रिय मुद्दाहरूमा एउटै विचार निर्माण गर्नै सकेन। सभापतिले सिंगो कांग्रेसको नेतृत्व गर्न नसक्दा पार्टीभित्र विभिन्न समूह निर्माण भए। सुशील कोइराला सभापति हुँदा जनमतका आधारमा ठूलो दलका रूपमा अनुमोदन पाएको कांग्रेस पछिल्लो निर्वाचनमा विपक्षमा खुम्चन बाध्य भयो। कांग्रेसको अस्पष्टताले देशको राजनीति नै वामपन्थीमय बनेको छ। कांग्रेस आफ्नो आदर्शबाट विचलित हुँदै गएकाले यस्तो स्थिति देखापरेको हो। आज कांग्रेसभित्रको द्विविधाकै कारण नेकपाको सरकारले विकास र समृद्धिका नाममा सिंगो मुलुकलाई नै अस्थिरतातर्फ धकेल्दैछ। तर, पनि कांग्रेस सजग हुन सकेको छैन। सरकारद्वारा रचित बेथितिविरुद्ध संसद्देखि सडकसम्म वैचारिक हस्तक्षेप हुन सक्नु पर्दथ्यो। महासमिति बैठकको म्यान्डेट, जिल्ला सभापतिहरूको आग्रह र पार्टीभित्रका संस्थापनइतरको कांग्रेस जगाउने, कांग्रेस जोगाउने एजेन्डाको विषय अगाडि आउन दिने पक्षमा संस्थापन पक्ष देखिँदैन। यसैले पनि गुटविहीन आदर्शको कल्पना कांग्रेसको हकमा टाढाको विषय बन्दै गएको छ। उदार राजनीतिक संस्कार र मुलुकका सामु देखिएका राजनीतिक एजेन्डाको पहिचानका खातिर हिजोसम्म कांग्रेस जनताबाट अनुमोदन भइरह्यो। जब पछिल्लो समय कांग्रेसमा यी दुवै विषयवस्तुको अभाव टड्कारो रूपमा खडकियो तब कांग्रेस आकारका हिसाबले समेत खुम्चन बाध्य भयो। आफंैलाई मलजल गर्ने ग्रामीण भेग कांग्रेसका लागि बिरानो हुँदै गयो। केन्द्रीय नेता गाउँदेखि नै प्रतिनिधि बनेर आउने सुन्दर कल्पनासहितको महासमितिको म्यान्डेट बहुमत केन्द्रीय समितिलाई घाँडो बन्न पुग्यो। केन्द्रीय नेतृत्व स्वयंलाई आफ्नो क्रियाशील सदस्यता रहेको बुथबाट प्रतिनिधि आउनेमा शंका उत्पन्न भयो। कांग्रेस नेतृत्वले सम्भ्रान्त र कुलीन परिवारबाहेक ग्रामीण भेगलाई नै बोझ सम्झन थाल्यो। नीतिगत सुधारसहित गणतन्त्र, संघीयता र धर्म निरपेक्षतासहितको परिवर्तनलाई आत्मसात गर्दै स्पष्ट विचार बोकेको एकीकृत कांग्रेस मात्र देशको भविष्य बन्न सक्छ। कांग्रेसले स्थापनाकालदेखि नै आफ्नो राजनीतिक जग मान्दै आएको मधेसभित्रसमेत अहिले आफू उभिने स्पेससम्म नपाउने स्थिति बन्दै गयो। स्थानीय र आम निर्वाचनमा टिकटसहित पर्चा पम्प्लेटका लागि संस्थागत रूपमा धेरथोर चुनावी खर्च पाइने आशमा रहेका कार्यकर्ताले टिकटका लागि पार्टी कार्यालय भन्दा लालपुर्जा बोकेर मालपोत कार्यालय धाउनुपर्ने, त्यो पनि नेताकै नाममा जग्गा पास गरिदिनका जस्तो स्थिति उत्पन्न भयो। कांग्रेस जस्तो लोकतान्त्रिक नामधारी पार्टीका लागि यो भन्दा विडम्बना के हुन सक्छ? यसैबाट अनुमान लगाउन सकिन्छ कांग्रेसको भावी दिशा र दशा। बीपी, सुवर्णशमशेर, गणेशमान र किसुनजीको अवसानपश्चात कांग्रेस पार्टीका रूपमा भन्दा पनि ६०४० को भागबन्डा गर्ने मोर्चाका रूपमा रुपान्तरण हुँदै गएको छ। उक्त कालखण्डमा नेताले विचारका आधारमा पार्टी र मुलुकलाई सञ्चालन गर्दथे, आज कांग्रेस नेकपाद्वारा सिर्जित राजनीतिक तरंगकै वरिपरि तरंगित हुँदैछ। पार्टीले संस्थागत रूपमा राष्ट्रिय दृष्टिकोण निर्माण गर्न नसक्दा पार्टी नेताहरूले जे बोल्यो त्यही पार्टीको दृष्टिकोण हो कि भन्ने भ्रम सिर्जना हुँदैछ। कांग्रेसले आफूलाई पुन : जनतामा स्थापति गर्ने हो भने गुटविहीन आदर्श पहिल्याउँदै मधेस फकाउन र मधेस फर्काउन सँगै ग्रामीण भेगसम्म आफूलाई पुयाउन सक्नुपर्छ। मधेसले उठाउँदै आएको मधेस मुद्दा संविधान संशोधनमार्फत स्थापित गर्न कांग्रेस स्वयंले अग्रसरता लिनुपर्छ। नियोजित रूपमा अगाडि ल्याइएका सीके राउतको एजेन्डा र धरातलको पहिचानसमेत कांग्रेसले तत्काल गर्न सक्नुगर्छ। जुन दिनबाट कांग्रेसका स्थापित नेता कुलानन्द झा, गजेन्द्रनारायण सिंह, महन्थ ठाकुर, विजयकुमार गच्छदार र जेपी गुप्ता बाहिरिए सोही दिनबाट कांग्रेसको मधेसयात्रा नै ओरालोतर्फ उन्मुख भयो। कांग्रेसबाट यी नेता बाहिरिँदा मधेसभित्र कांग्रेसमा आफ्नो बन्दोबस्त गर्ने केही नेता मात्र बाँकी रहे ! यसको हेक्का रहँदा मात्र कांग्रेस पुन : मधेसमा स्थापित हुन सक्छ। मधेसमै जन्मिएको कांग्रेसले मधेसका हरेक आन्दोलनमा क्षति बेहोर्नेबाहेक मधेसलाई आफ्नो हो भन्ने अनुभूति प्रस्तुत गर्नै सकेन। कांग्रेसले अब संविधान संशोधनको पक्षमा ठोस रूपमा आवाज बुलन्द गरेर मधेसको पक्षमा उभिन ढिला गर्नु हुन्न। चार ताराको मान राख्दै पार्टी जगाउने र गणतन्त्र जोगाउने दुवै एजेन्डा तय गर्नै सकेन कांग्रेसले। पार्टी नेतृत्व पार्टीभित्रको संगठनमा मजबुत हँुदै जाने तर जनमत कांग्रेसबाट बाहिरिँदै जाने स्थितिबाट कांग्रेस गुज्रन पुगेको छ यतिबेला। कांग्रेस कमजोर हुनुको अर्का कारण होस्वयं कार्यकर्ता, जो नेताका सामु सत्य कुरा बोल्नै सक्दैन। राजाकालीन समयमा कुनैबेला राजाले टेकेको जमिनको माटोको टीका लगाइन्थ्यो। आज सोही प्रवृत्ति दोहोयाइँदै नेतासामु उभिएर नेताको विश्वमै चर्चा भएको नक्कली कुरा गरेर नजिक हुने प्रवृत्ति हाबी छ। तिनै बनावटी कुरा बोकेर आउने कार्यकर्तालाई प्रिय ठान्ने मनोरोगबाट नेता स्वयंसमेत मुक्त हुन नसक्दासम्म कांग्रेसको पुनर्जीवन सम्भव देखिन्न। आफ्नै आलोचनाका खातिर मिडियासमेतलाई स्वयं आफैंले सदुपयोग गर्दै र आफू सच्चिँदै अघि बढेका बीपी कोइरालाको पार्टीमा आज आलोचना भन्ने शब्द नै भैंसीले छाता देखे झैं हँुदै आएको छ। विचार, उदारता, त्याग, इमान, साहस र सादगीपन गुमाएको कांग्रेस नेतृत्वका लागि अबका केही समय अनुशासनको कारबाहीको डण्डा प्रिय बन्न जाने निश्चित छ। सैनिक भर्ना खुलेकै शैलीमा कारबाहीको दरखास्त आह्वान भइसकेको छ। विधि र विधानलाई प्रधान नमान्ने प्रवृत्तिका लागि कारबाही त स्वाभाविक मान्न सकिएला,आगामी महाधिवेशन र त्यसलगत्तै हुने स्थानीय निर्वाचनको पूर्व सन्ध्यामा प्रारम्भ गरिएको कारबाहीको महाभारत पार्टी शुद्ध बनाउन कि पार्टी विशुद्ध आफ्नो बनाउन? भन्ने प्रश्न सतहमा आएको छ। कांग्रेस पार्टीले निर्माण गर्ने अबको साइजका बारे कारबाही पर्वपश्चात थप भन्न सकिन्छ। पार्टी कब्जाकै शैलीमा देखिएका सभापति देउवा चौधांै महाधिवेशनमा पनि सभापति हुनकै निम्ति रणनीतिक फड्को मार्ने सोचमा भएको बुझ्न कठिन छैन। चिरैचिरा परेको संस्थापनइतर समूहलाई थप चिरा पारिदिने विषय नै देउवाको रणनीतिक हतियार हो। देउवा पक्षमा देउवाबाहेक थप अरूको स्वतन्त्र विचार देखिन्न। उता संस्थापनइतर सबैमा स्वतन्त्र विचारबाहेक एकै ठाउँमा एउटै मत निर्माण असम्भव झैं देखिँदैछ। यही स्थितिको भरपुर फाइदा लिने रणनीति हो देउवाको। देउवाकालीन समयमा कांग्रेसको साख गिरेकै हो। तसर्थ देउवाइतरका नेता एउटै एजेन्डामा उभिन सक्दा मात्र चार ताराको मान र सम्मान जोगिने हो। कांग्रेसले परिवर्तित राजनीतिक परिस्थितिअनुरूप आफूलाई नवीकरण गर्न नसकेकै कारण जनमतबाट कांग्रेस दोस्रो हुन पुगेको लुकाएर लुक्दैन। कांग्रेसको इतिहास एकपटक हार र अर्को पटक जित छ भन्ने तर्ककै आधारमा नीतिशून्य रहिरहँदा आगामी दिनमा पनि जित नजिक देखिँदैन। नीतिगत सुधारसहित गणतन्त्र, संघीयता र धर्म निरपेक्षतासहितको परिवर्तनलाई आत्मसात गर्दै स्पष्ट विचार बोकेको एकीकृत कांग्रेस मात्र देशको भविष्य बन्न सक्छ। यसका लागि पार्टीभित्र एकेडेमिक बहस प्रारम्भ नगर्ने हो भने अर्बपतिको क्लब बन्नबाट कांग्रेसलाई अब कसैले रोक्न सक्दैन।"
चिन्न बाँकी चीन,"हिन्दीभाषी दिल्लीलाई बुझ्न त काठमाडौंलाई हम्मेहम्मे परिरहेको छ भने बेइजिङलाई बुझ्ने कुरा पक्कै सहज छैन। अमेरिकी राजदूत र्याण्डी बेरीले बुधबार एउटा अर्थपूर्ण ट्विट गरे : अमेरिका नेपालको सबभन्दा ठूलो द्विपक्षीय दाता हो। र, हाम्रा सबै परियोजनाहरू अनुदान हुन्, ऋण होइनन्। राजदूतले ऋण होइन (नट) भन्ने शब्दमा जोड दिँदै त्यसलाई ठूलो अक्षरमा लेखेका थिए। पत्रकार अनिल गिरीले तत्कालै जिज्ञासाजन्य प्रतिक्रिया राखे, सायद चीनलाई सन्देश ! जवाफमा अमेरिकी दूतावासकी प्रवक्ता एन्डी अर्मेन्टले स्माइली सहित लेखिन्, नेपालीहरूलाई सन्देश ! गत फागुनमा काठमाडौं आएका अमेरिकी उपसहायक रक्षामन्त्री जोसेफ फेल्टरले राजदूत बेरीकै निवासस्थानमा गरेको प्रेससँगको संवादमा चिनियाँ लगानी नेपालको हितमा हुनुपर्ने, पारदर्शी देखिनुपर्ने उल्लेख गर्दै नेपाल ऋणपासोमा फस्न सक्ने तर्फ औंल्याएका थिए। अहिले बेरीले लगानी सम्मेलन सकिएलगत्तै सन्दर्भ नखुलाई सार्वजनिक गरेको अभिव्यक्ति प्रस्तावित चिनियाँ ऋणतर्फै लक्षित हो वा अन्य प्रसंगवश आएको हो थाहा छैन। तर नेपालले लिने बाह्य सहयोगलाई लिएर दाता मुलुकहरूको परस्परविरोधी चासो भने बुझिने गरी प्रकट हुन थालेको छ। यस सन्दर्भमा दुई छिमेकी भारत र चीन एवं तेस्रो छिमेकी अमेरिकासँगको छुट्टाछुट्टै महत्त्वका सम्बन्धलाई सन्तुलित व्यवस्थापन गर्नसक्ने कुशलता नेपालले देखाउनुपर्ने बेला आएको छ। बेइजिङमा आउँदो वैशाख १२ बाट सुरु हुन लागेको दोस्रो बेल्ट एन्ड रोड इनिसिएटिभ (बीआरआई) सम्मेलनमा नेपालको सक्रिय सहभागिता एवं त्यसैलाई अवसर बनाएर राष्ट्रपति विद्यादेवी भण्डारीले गर्न लागेको पहिलो चीन भ्रमण पछिल्लो कूटनीतिक सरगर्मीको एउटा कारक हो। आलंकारिक राष्ट्रपतिको भ्रमण आफैंमा कार्यकारी महत्त्वको नहोला, तर बीआरआई संयन्त्रमा नेपाली संलग्नताको भने दूरगामी अर्थ छ। बीआरआईमा सामेल हुने कि नहुने भन्ने सुरुवाती द्विविधाबाट गुज्रेको नेपालले दुई वर्षअघि पहिलो बीआरआई समिटको मुखैमा त्यसमा हस्ताक्षर गरेको थियो। अब नेपालचीन साझेदारीका ठूला आयोजनाहरू चिनियाँ नेतृत्वको यही छाता सम्झौतामातहत हुने देखिन्छ। यसर्थ पनि बीआरआई, चीन र चिनियाँ स्वार्थका सबै पाटोबारे नेपाल अवगत र अभ्यस्त हुँदै जानुपर्ने अवस्था आएको हो। जहाँसम्म राष्ट्रपति भण्डारीको भ्रमणको कुरा छ, यसमा केही राजनीतिक र कूटनीतिक सन्देशसमेत मिसिएजस्तो देखिन्छ। राजतन्त्र विस्थापित भएको दश वर्ष बितिसक्दा पनि गणतान्त्रिक नेपालका राष्ट्रपतिलाई बेइजिङ बोलाइएको थिएन। प्रथम राष्ट्रपति रामवरण यादव सांघाई एक्स्पो र बोआओ फोरममा गए पनि उनलाई राजकीय भ्रमणमा नबोलाइनु र कार्यगत भ्रमणलाई समेत राजधानीबाहिरै सीमित राखिनु आफैंमा अनौठो कूटनीतिक व्यवहार थियो। जबकि पूर्वराजाले चाहिँ बेइजिङमा अनौपचारिक स्वागत पाइरहेको देखिन्थ्यो। माओ र महेन्द्रकै पालादेखि चीन र राजतन्त्रबीच घनिष्ठता कायम रहेको पृष्ठभूमिमा त्यसको कडी अझै नटुटेको हो कि भन्ने आशंकासमेत जन्मायो त्यसले। नेपालले नयाँ संविधान र स्थिरताको बाटो अंगालिसकेको अवस्थामा अब चीन सम्भवतः यस्तो द्विविधा देखाइरहन चाहँदैन। यही पृष्ठभूमिमा राष्ट्रपति भण्डारीको भ्रमण हुन लागेको हो। भण्डारीको भ्रमणले उनका चिनियाँ समकक्षीको बहुप्रचारित नेपाल भ्रमणको ढोकासमेत खोल्न सक्छ। २३ वर्षअघि राजतन्त्रकालमै राष्ट्रपति जियाङ जमिन आएयता कुनै चिनियाँ राष्ट्रप्रमुखले नेपाल भ्रमण गरेका छैनन्। जबकि वर्तमान राष्ट्रपति सी चिनफिङले भारत, बंगलादेश, श्रीलंकालगायत दक्षिण एसियाको चक्कर पटकपटक काटिसके। चिनियाँ प्रधानमन्त्रीको कुरा गर्दा पनि वेन जियाबाओ २०६८ सालमा केही घन्टा काठमाडौंमा ओर्लेयता अरू कोही आएका छैनन्। उच्च तहको चिनियाँ भ्रमण सूचीमा नेपाल नपर्नुका पछाडि हाम्रै आन्तरिक अन्यौल एउटा कारक थियो होला, तर त्यसभन्दा मुख्य कारणचाहिँ चिनियाँहरूले नेपालमा चासो बढाएजस्तो देखाउने तर उच्च प्राथमिकतामा भने नराख्ने नीति रहेजस्तो देखिन्छ। सम्भवतः यसमा उनीहरूको भारतसँगको बृहत्तर सम्बन्धले पनि भूमिका खेल्ने गरेको छ। चीनले नेपाल नीति बनाउँदा पहिले तिब्बतको सुरक्षा, अनि भारतसँगको बृहत्तर सम्बन्धलाई पनि उत्तिकै ध्यान दिने भएकाले हामी निरपेक्ष बस्न सजिलो छैन। सामान्यतया दुई देशबीच साझेदारी विस्तारको एकमात्र सूत्र उच्चस्तरीय भ्रमण होइन। तर यस्तो अवसर द्विपक्षीय घनिष्ठता र राजनीतिक स्तरमा विश्वास बढाउने माध्यम बनिदिन्छ। प्रधानमन्त्री केपी ओली गत वर्ष बेइजिङ जाँदा भएको द्विदेशीय वार्ताका क्रममा राष्ट्रपति सीले नेपालमा संविधान बनेर स्थायित्व आएको र अब पूर्वाधार विकासमा सघाउन चीन तत्पर रहेको बताएका थिए। त्यही भावना झल्कने गरी दुई देशले १४ बुँदे संयुक्त विज्ञप्ति जारी गर्दै ट्रान्सहिमालयन मल्टीडाइमेन्सनल कनेक्टिभिटी नेटवर्क को खाकामा बीआरआईसम्बन्धी समझदारी कार्यान्वयन गर्ने प्रतिवद्धता जनाएका थिए। यसले सडक, रेलवे, नागरिक उड्डयन र सञ्चारसम्बन्धी कनेक्टिभिटीका बहुआयामलाई समेट्ने भनिएको थियो। त्यो प्रतिवद्धता कहाँ पुग्यो ? के उसबेला उच्च महत्त्व दिएजसरी नै अहिले नेपाल र चीनबीच उच्च स्तरमा संवाद भइरहेको छ ? किन बीआरआई परियोजना छनौट गर्ने प्रारम्भिक चरणमै नेपाल अल्मलिएको हो ? नेपालले बीआरआई साझेदारीका निम्ति सुरुमा पर्याप्त गृहकार्यबिनै अगाडि सारेका ३५ वटा परियोजना चिनियाँ परामर्शपछि घटाएर नौ वटामा सीमित राख्नुपरेको छ। त्यसमा पनि अन्तिम सहमति हुन बाँकी नै छ। यो सबै हेर्दा राष्ट्रपति भण्डारीको भ्रमणपूर्व नेपालले चीनसँगको सम्बन्धमा समीक्षा गर्नुपर्ने विषय चाङ लागिसकेका छन्। नेपालले दक्षिण छिमेकीसँग मात्र भर पर्दा नाकाबन्दीलगायत एकतर्फी निर्भरताका समस्या बारम्बार झेल्नुपरेको हुँदा उत्तरी ढोकाहरू खोल्न खोजेको हो। यसमा सिद्धान्ततः सहमति पनि भइसकेको छ, तर हस्ताक्षरित सम्झौता कार्यान्वयनका पाटाहरू अधुरै छन्। संकटका बेला हामीलाई मित्र चाहिने, तर अनुकूलता आउनासाथ बिर्सिहाल्ने पुरानो रोगले हामीलाई फेरि सताउन खोजेको त होइन ? हाम्रो वैदेशिक सम्बन्धको प्राथमिकता के हो ? त्यसमा पनि तत्कालको दायित्व के हो ? भन्नेबारे कूटनीतिक संस्थापनभित्र राजनीतिकदेखि प्रशासनिक तहसम्मको बुझाइमा एकरुपता जरुरी छ। चीनसँग हाम्रो सम्बन्ध विस्तार हाम्रै राष्ट्रिय आवश्यकताबाट निर्धारित हुनुपर्छ। तर यस सम्बन्धमा नेपालले केही कुरामा राम्रोसँग ध्यान दिनसकेको छैन। सर्वप्रथम ध्यान दिनुपर्ने विषय भनेको चीनलाई चिन्नु हो। अहिलेसम्म चीनलाई हामीले हाम्रो नजरबाट हेर्यौं। उनीहरूले हामीलाई कसरी हेर्छन् र के चाहन्छन्, त्यसतर्फ खासै ध्यान दिइएको देखिन्न, न त गहन प्राज्ञिक अध्ययन भएको छ। चीनलाई वास्तविक अर्थमा नबुझी हिमाल नाघ्न दौड्दा दुर्घटनामा पर्ने खतरा समेत उत्तिकै छ। आखिर चीन हामीलाई बराबरी सम्मान दिने मित्रशक्तिका रूपमा चाहिएको हो, अर्को हैकमवादीका रूपमा होइन। त्यसैले पहिले चीनलाई चिन्नुपर्छ। चीनले नेपालनीति कसरी बनाइरहेको छ ? कुनकुन मुद्दालाई प्राथमिकतामा राखेको छ ? ती कुरा हाम्रो राष्ट्रिय स्वार्थसँग मेल खान्छन् कि खाँदैनन् ? चिनियाँहरूको समग्र वैदेशिक नीति कुन दिशातर्फ जाँदैछ ? उनीहरूका सरकारी संस्था एवं मन्त्रालयहरूले कस्ता योजना बनाउँदैछन् ? कस्ता नीतिगत निर्णयहरू गर्दैछन् ? यसबारे सुक्ष्म ढंगले नियमित विश्लेषण गर्ने एकाइको परराष्ट्र मन्त्रालयभित्र खाँचो छ। बेइजिङस्थित दूतावासमा पनि त्यही किसिमको तयारी र जिम्मेवारी आवश्यक पर्ला। यसका निम्ति सम्भवतः चिनियाँ भाषामा लेखिने सरकारी दस्ताबेजहरू पढ्ने, बुझ्ने र विश्लेषण गर्ने मानवीय संशाधन चाहिएला। प्रश्न उठ्छ, पर्यटकीय आवश्यकताका सतही चिनियाँ बोल्ने जनशक्तिभन्दा गहिरिएर भित्री कुरा बुझ्नपढ्न सक्ने मानवीय स्रोतसाधन नेपालसँग कति होला ? हिन्दी र अंग्रेजीभाषी दिल्लीलाई बुझ्न त काठमाडौंलाई हम्मेहम्मे परिरहेको छ भने बेइजिङलाई बुझ्ने कुरा पक्कै सहज छैन। तर यो जरुरी किन छ भने हामीले उसलाई नबुझीनबुझी साझेदारी गर्न खोज्दा कहींकतै पुगेर फँसिने सम्भावना पनि छ। अहिलेसम्म चीन हाम्रो असल मित्रराष्ट्र हो भन्ने मान्यता र धोका नपाएको अनुभवका आधारमा प्रायः उतैबाट भनिएका या प्रस्ताव गरिएका एजेन्डालाई स्वीकार्ने जोखिमपूर्ण अभ्यास गरिँदै आएको छ। उहिले पृथ्वीनारायण शाहले दिव्योपदेशमा चीनका बादशाहसित ठूलो घा (मित्रता) राख्नु, दक्षिणका बादशाहसित (भने) घा त राख्नु, तर त्यो अत्यन्त चतुरो छ भनेको कुरालाई नै जानेर या नजानेर अहिलेसम्म मूल कूटनीतिक मन्त्र मानिँदै आएको देखिन्छ। सायद यो बुझाइमा अब केही समयानुकूल संशोधन जरुरी भइसकेको छ। बाँकी दुई विषयमा पनि कूटनीतिक प्रष्टता जरुरी छ। पहिलो, चीनसँग सम्बन्ध जोड्दै जाँदा भारततर्फ थपिँदै जाने अविश्वासलाई कसरी चिर्ने भन्ने हो। चीनले नेपाल नीति बनाउँदा पहिले तिब्बतको सुरक्षा, अनि भारतसँगको बृहत्तर सम्बन्धलाई पनि उत्तिकै ध्यान दिने भएकाले हामी निरपेक्ष बस्न सजिलो छैन। खासगरी उसले पछिल्लो समय अगाडि सारेको चाइनाइन्डिया प्लस नेपाल को अवधारणाबारे हामीले आफ्नो प्रष्ट दृष्टिकोण बनाउन जरुरी छ। भारतस्थित चिनियाँ राजदूतले बिहीबार इन्डियन एक्सप्रेसमा लेखेको लेखमा पनि चाइनाइन्डिया प्लस को बारेमा थोरै उल्लेख गरेका छन्। उनीहरूले अफगानिस्तानका कूटनीतिज्ञहरूलाई एउटा साझा परियोजनाअन्तर्गत दिल्ली र बेइजिङमा पालैपालो तालिम दिएर यसको औपचारिक सुरुवात गरिसकेका छन्। अब यसको प्रयोग थलो सम्भवतः नेपाललाई बनाइन खोजिँदैछ। त्यसमा नेपालको अंशियारी कति हुने ? कस्तो हुने ? कतै हामी कमजोर पात्रका रूपमा त्यहाँ रहने अवस्था त आउँदैछ ? यसबारे एउटा प्रष्ट कूटनीतिक दृष्टिकोणको खाँचो भइसकेको छ। नेपालले यसअघि तीनवटै देशहरूको बराबरी साझेदारी रहने त्रिदेशीय सहकार्यमा जोड दिँदै आएको हो। यो र पछिल्लो अवधारणामाझ के भिन्नता छ ? वा यसलाई त्रिदेशीय सहकार्यमै रुपान्तरित गर्न सकिन्छ कि ? यसतर्फ पनि ध्यान जान जरुरी छ। नेपालले विचार पुर्याउनुपर्ने अर्को मामिला भनेको तेस्रो छिमेकी अमेरिकासँगको सम्बन्ध हो। अमेरिका र चीनको विश्वव्यापी प्रतिस्पर्धा नयाँ शीतयुद्धतर्फ उन्मुख भएको सबैतिर महसुस हुन थालिसकेको छ। त्यसको बाछिटा काठमाडौंमा पनि आउन थालेको सन्दर्भमा त्यसले शीघ्र कूटनीतिक व्यवस्थापनको माग गर्छ। खासगरी चीनको बीआरआई र अमेरिकाको इन्डोप्यासिफिक स्ट्राटेजी बीच टकराव बढ्दै जाने, उनीहरूले नेपालजस्ता सामरिक अवस्थितिका सानाठूला सबैखाले मुलुकलाई आआफ्नो प्रभावमा पार्ने प्रयत्न बढाउँदै जाने देखिन्छ। अबको विश्व व्यवस्था कस्तो हुने, त्यसमा कसको पकड रहने भन्ने विश्वव्यापी होडबाजीमा फसेर नेपाललाई लाभ मिल्ने केही होइन। तर यसलाई लिएर हाम्रो भूक्षेत्रतर्फ विश्वशक्तिहरूको ध्यानाकृष्ट हुनु चुनौतीमात्र होइन, अवसर पनि हो। केहीअघि पूर्वराजदूत डामहेश मास्केले नेपाल म्यागेजिनसँगको अन्तर्वार्तामा बीआरआई र इन्डोप्यासिफिक रणनीतिलाई नेपालले आफ्नो हितमा समन्वयात्मक ढंगले प्रयोग गर्नसक्ने फरक धारणा राखेका थिए। शक्तिराष्ट्रहरूबीच बढ्न थालेको होडबाजीलाई हाम्रा हकमा कसरी अवसर बनाउने, कूटनीतिक संस्थापनले यसतर्फ पनि अब विचार पुर्याउन र योजना बनाउन थाल्ने बेला भयो कि ?"
कूटनीतिमा विवेक,"कुनै पनि मुलुकले तत्कालका बारेमा सोच्ने विपत्तिमा मात्र हो। अरू समयमा दीर्घकालीन लाभका लागि अध्ययन र योजनामा आधारित काम अघि बढाइनुपर्छ। पछिल्लो समय हामी क्षणिक लाभ प्राप्तिमा मात्रै अग्रसर छौं। यस्तो अग्रसरताले हामीलाई असहज परिस्थितिमा धकेलिदिन सक्छ। संविधान जारीपछि असन्तुष्ट भारतले नाकाबन्दी लगाउँदा नेपाली नेतृत्वले चीनको नाम जप्यो। विश्वकै साथ खोज्दै हिँड्यो। तर अहिले ती सबै बिर्सिइएको छ। क्षणिक कूटनीतिक लाभ र प्रयोग विधिले संसारमै हाम्रो विश्वसनियता गुम्दै गएको छ। उदाउँदो शक्ति चीन जो अमेरिकासँग टक्कर लिइरहेको छ, उसले समेत नेपालले हामीलाई प्रयोग मात्र गयो भन्ने धारणा व्यक्त गर्न थालेको छ। यो हाम्रा लागि शुभसंकेत होइन। भारतलाई चिढ्याउने गरी वा उसको कस्ट मा चीनले नेपाललाई सहयोग गर्दैन भन्ने सरकार र कूटनीतिज्ञले बुझ्न जरुरी छ। यो चीनको पुरानै नीति हो। चीनले नेपालको हितका लागि भारतसँगको आफ्नो सहकार्य छोड्दैन। किनकि दुवै उदाउँदा शक्ति मात्र होइनन् आर्थिक सहकार्यमा पनि उत्तिकै अग्रसर छन्। भारतसँग चीनको व्यापारको गति र उनीहरूको आउजाउ हेर्दा हामी अल्लारे बन्न नहुने अवस्था छ। हो, चीनले अघि बढाएको बेल्ट एन्ड रोड इनिसिएटिभ (बीआरआई) मा भारत सहमत भएको छैन। तर त्यसका लागि भएका वार्ताले दुईपक्षीय सहकार्य बढाएको छ। भारत अन्तत : बीआरआईमा सहभागी हुनेमा चीन विश्वस्त छ। दोक्लम तनावपछि भएको उहान वार्तालाई हामीले भुल्न हुन्न। चिनियाँ राष्ट्रपति सी जिनपिङ र भारतीय प्रधानमन्त्री नरेन्द्र मोदीको उक्त वार्तामा नेपालसमेत परेको विषय बाहिर आइसकेको छ। यसले स्पष्ट पार्छ उनीहरू दुवैले नेपाललाई चासो दिएका छन् तर प्राथमिकता फरक छ। भारत र चीनको आआफ्नै स्वार्थ होला। त्यसमा स्पष्ट हुनुपर्छ। स्वतन्त्र परराष्ट्र नीति भन्दै बोलेर वा विद्यालयमा कविता कण्ठ गरेझंै घोकेर पुराना कुरा सुनाएर मात्र हुँदैन। प्राथमिकता चयनसहित विगतबाट सिकेर अघि बढ्न सक्नुपर्छ। सन् २००८ मा चीनमा ओलम्पिक भयो। त्यतिबेला नेपालमा चीनविरोधी गतिविधि ह्वात्तै बढ्यो। तिब्बतका कर्मपा भागेर नेपाल हुँदै अन्यत्र पुगे। त्यतिबेलादेखि नै चिनियाँ झस्किए। उनीहरूमा नराम्रो छाप पनि परेको छ। भारतले आर्थिक नाकाबन्दी गरेको समयमा तिमी नै विधाता हौ भन्ने, सहज हुँदा बिर्सने चरित्रले चीन नेपाली नेतृत्वप्रति विश्वस्त हुन सकेको छैन। चीन यहाँ स्थायी साझेदारको खोजीमा छ। नेता क्षणिक अनि अधिक कर्मचारी विकाउझैं देखिँदा समस्या भएको अनौपचारिक छलफलमा भन्न थालिएको छ। चिनियाँले भन्ने गरेका छन्,नेपालको मन्त्रिपरिषद्मा कुनै पनि निर्णय हुनुअघि अन्य मित्रलाई जानकारी हुन्छ। यस्तो विषय नियन्त्रण गर्न नसके नेपाल पछि पर्ने मात्र होइन समस्यामै पर्ने धारणा चिनियाँको छ। सञ्चारमाध्यमलाई जानकारी हुनुअगावै मन्त्रिपरिषद्को निर्णय अन्यत्र कतै पुगिसक्ने अवस्था मुलुकका लागि घातक हुन सक्छ। एक चीन नीतिमा प्रतिबद्ध छु भन्ने तर चीनसँगको सम्बन्धबारे लुज टक गर्ने, अनि कसरी विश्वसनियता कायम हुन्छ? पछिल्लो समय मुलुकले सीधा कुरा गर्न सक्ने नेताको अभाव बेहोरिरहेको छ। कुन दलको सम्बन्ध छिमेक वा शक्तिराष्ट्रका नेतासँग छ यो खोजीको विषय बनेको छ। के उनीहरू आफ्ना समकक्षी नेतृत्वलाई सीधा र तत्काल फोन गर्नसक्ने हैसियतमा छन् त? यस्तो अवस्थामा बीपी कोइरालाको स्मरण हुन्छ। मैले उहाँसँग तपार्इं कसरी नेपालमा प्रजातान्त्रिक आन्दोलन सफल पार्नुहुन्छ? राज्यविरुद्ध आवश्यक पर्दा हतियार कहाँबाट ल्याउनुहुन्छ? भनी सोधेको थिएँ। उहाँको उत्तर थियो, यदि हतियार चाहिने अवस्था आयो भने म चाउएनलाइसँग सीधा कुरा गरेर मगाउन सक्छु। त्यो स्तरको नेताको अभाव अहिले छ। यहाँ प्रसंगवश : हतियारको विषय आयो तर मेरो आसय सम्पर्क कुन स्तरमा राख्ने भन्ने हो। अहिले न नेकपाका नेता न त कांग्रेसका कसैको पनि कुनै मित्रराष्ट्रको नेतृत्वसँग सीधा पहँुच छैन। न उनीहरू त्यो स्तरको विश्वास यहाँको नेतृत्वलाई गर्छन्। विपद्मा परेका जनतालाई पालसमेत पुयाउन नसक्ने हाम्रो नेतृत्वको कारण मुलुक असजिलोमा पर्दै गएको हो। अहिले मुलुकमा राजनीतिक स्थायित्वको संकेत छ। प्रयास पनि भएका छन् तर काम भने हुन सकेको छैन। नेताले बोल्दा, भाषण गर्दा, छिमेकीसँग मात्र होइन अन्तर्राष्ट्रिय एरेना मा भइरहेको विषय नियाल्नुपर्छ। शब्द शब्द तौलिनुपर्छ। तर यहाँ टेलिभिजनमा देखिन, पत्रिकाको पानामा आफूलाई नियाल्न र सडकमा हिँड्दा भित्तामा आफैंलाई हेरेर दंग पर्न बोल्ने गरिन्छ। यो शुभ लक्षण होइन। सरकारको नेतृत्व गर्ने दलका अध्यक्षको भेनेजुयला विज्ञप्ति होस् या प्रधानमन्त्रीले दिने भाषण सबै क्षणिक र जनता अलमल्याउने मात्र होइन आफूकेन्द्रित देखिन्छन्। मुलुक र जनताकेन्द्रित देखिँदैन। प्रमुख प्रतिपक्ष दल नेपाली कांग्रेसका सभापति शेरबहादुर देउवाको अवस्था पनि त्यस्तै छ। हुन त देउवा कम बोलेको पाउँछु तर भेटवार्ता र कार्यक्रमबारे ध्यान नदिँदा असजिलोमा पर्ने गरेका छन्। उनले गोवामा तिब्बतीलाई भेट्दा चीन चिढिएको विषय भुलेका होलान् तर चिनियाँले त्यो विषय कदापी भुल्दैनन्। कूटनीतिमा यस्ता विषयको निकै ठूलो अर्थ रहन्छ। सबै विषय आफैं जान्दछु भन्ने घमण्डले पनि समस्या उत्पन्न भएको छ। यहाँ अनुभवी भन्दा पनि घर धाउने, आसेपासे, धुपौरेको कुरा सुन्ने अनि सबै यस्तै हुन् भन्ने धारणा बनाउने नेतृत्वको बुझाइले यो अवस्था आएको हो। सरकारको निर्णयमा पनि समस्या छ। एउटा सरकारले गरेको निर्णय अर्कोले उल्ट्याउने क्रम जारी छ। बूढीगण्डकी परियोजना र भूकम्पपछि बनेको प्राधिकरणमा नियुक्ति यसका उदाहरण हुन्। यस्ता सामान्य विषय पनि ध्यान दिन नसक्दा हामी पछि परेका छांै। चीनले नेपाललाई सद्भावपूर्ण तवरले नै हेर्छ। माया पनि गरेको देखिन्छ। सुतेको ड्रागन भनेर चिनिएको चीन रिसाएमा यहाँ ठूलै संकट आउने निश्चित छ। हामी पुर्खाको नीतिमा अघि बढ्नुपर्छ। आफ्नो निर्णयमा अर्को शक्तिको गन्ध आउन दिनु हुन्न। हो, कतिपय विषयमा सहकार्य आवश्यक हुन्छ तर आफ्नो हितअनुकूल बाहिर जान मिल्दैन। इतिहास बुझेर वर्तमान नियाल्दै अघि बढ्नुपर्छ। चीनले बीआरआईलाई महŒव दिएको छ भने अमेरिकाले इन्डोप्यासिफिक रणनीतिलाई। दुवैको बीचमा नपरी हामीले भन्दै आएको मुलुकपिच्छेको कूटनीतिक आधारमा अडिन सक्नुपर्छ। छिमेक हिँडेको बाटोमा हामी पनि हिँड्नुपर्छ भन्ने भावना गलत हो। भारतसँगको सम्बन्धमा चीनको ढाप र चीनसँगको सम्बन्धमा भारतको ढाप खोज्ने नीति पनि अवलम्बन गर्न हुँदैन। चीनले बीआरआईलाई एक चीन नीतिझैं महŒव दिएको छ तर त्यसमा भारत सहभागी छैन भनेर नेपाल हच्किनुपर्ने अवस्था छैन। भारत र चीनलाई पुरानै रूपमा हेर्ने अनि कार्डको कूटनीति गरेमा हामी ढल्नेछौं। अब भूगोल, भाषा, खानपिन र संस्कृतिले मात्र कूटनीति धान्दैन। कूटनीतिक संयन्त्र दिन काट्ने संयन्त्र जस्तो बन्दै गएको छ। अधिकांश दूतावास आराम गर्ने थलो बनेका छन्। अहिले भएको लगानी सम्मेलनमा कतिपय मुलुकको प्रतिनिधित्व नै नहुनुले यसलाई पुष्टि गर्छ। हामीले आफ्ना संयन्त्र बलियो बनाउने, स्वतन्त्र निर्णय गर्नसक्ने क्षमता विकास गर्ने, आर्थिक सहकार्य बढाउने र विकसित हुने आधार तय गरेर अघि बढ्नुपर्छ। उदाउँदो शक्ति चीनले नेपाल जस्ता मुलुकमा जति पनि लगानी खन्याउन सक्छ। त्यसको आधार तय गर्ने काम हाम्रो हो। उत्तर जोड्ने सडक, रेल मात्र होइन विद्युत् र पर्यटनमा समेत चीनले लगानी गर्न सक्छ। यसका लागि पहल गर्ने निकाय खोइ? हाम्रो संयन्त्रको विश्वसनियता खोइ? अर्को शक्तिको त्रास घटेको खोइ? चीनसँग गरिने सहमतिको खाका तत्कालै अर्कोमा पुयाउने प्रथा रोकिएको खोइ? यस्ता विषयमा चीन हैरान छ। परियोजनामा आउने व्यक्ति सबै व्यापारी भए पनि उनीहरू सरकारको स्वार्थबाट बाहिर जानै सक्दैनन्। अमेरिकाले नेपाललाई माया गर्नुपर्ने कारण हाम्रो अनुहार हेरेर होइन, उसको पनि केही स्वार्थ हुन्छ। जुन स्वाभाविक पनि हो। नत्र यति ठूलो दूतावास काठमाडौंमा किन राख्छ? मुलुक सानो भए पनि यसको महŒव भूगोलले तय गर्छ। भारत र चीनलाई पुरानै रूपमा हेर्ने अनि कार्डको कूटनीति गरेमा हामी ढल्नेछौं। अब भूगोल, भाषा, खानपिन र संस्कृतिले मात्र कूटनीति धान्दैन। हामी त्यसबाट बाहिर गएर विश्व परिवेशको ह्विममा लाग्नुपर्छ। चीन र भारतका लागि उच्चस्तरीय डेक्स राखेर त्यसमा विस्तार गर्दै शक्ति मुलुक अमेरिका, रुस, युरोपेली मुलुक, जापान हेर्ने नीति लिनुपर्छ। अन्यथा हामी अघि बढ्न सक्दैनौं। होली वाइन वाला सम्मेलनमा झुमेको हाम्रो कूटनीतिले नेपालको मुहारको अर्कै छवि विश्वलाई दिएकाले पनि सचेत बन्न आवश्यक छ। पुर्खाले जोगाएर यहाँसम्म ल्याएको मुलुकलाई विनाअध्ययन अघि बढाएमा हामी ट्र्यापमा पर्ने छौं। विश्वलाई नै नियाल्नुहोस् कार्यकारी प्रमुखपछि अब्बल व्यक्ति परराष्ट्रमन्त्री नै रहने गर्छन् तर नेपालमा केही नपाए परराष्ट्र भए पनि हुन्छ भन्ने छ। यसो राजदूत बनाइदिनुहोला भन्ने हल्का ढंगले लिने प्रसंग आफैंमा दु :खद लाग्छ। हामी बचेकै अब्बल कूटनीतिले हो। त्यही हाम्रो प्राइड (गर्व) हो। कूटनीतिले नै हाम्रो प्राइड बचाउने हुनाले यसमा अग्रसर हुँदै आर्थिक कूटनीतिको मन्त्र जप्ने होइन त्यसअनुरूपको नतिजा दिन सक्नुपर्छ। कूटनीति सशक्त बनाउन मन्त्रालयको नेतृत्व अब्बल हुन जरुरी छ। एकदर्जन मुलुकमा नतिजा दिन सक्ने प्रकारका अब्बल र सफल व्यक्तिलाई कूटनीतिज्ञको रूपमा पठाउनुपर्छ। त्यसको आधार तय गर्न कूटनीतिमा सरकारले लगानी गर्नुपर्छ। थिंक ट्यांक बनाउनुपर्छ। कर्मचारीको दैनिकी कार्यबाट मात्र कूटनीति चल्दैन। राम्रा व्यक्ति मन्त्रालयभित्र वा बाहिर जहाँ छन् त्यस्तालाई राजदूत बनाउनुपर्छ। दलको, नातेदार, लामो समय परराष्ट्रमा बस्यो भन्दैमा राजदूतको लागि योग्य ठहरिँदैनन्। सुधार त्यहींबाट आवश्यक छ। ट्र्याक टु थ्री, फोरलगायतको कूटनीति आइसकेको अवस्थामा हामी पुरानै ढर्रामा चल्नु गलत हो। आफूले सन् २००० मा ट्रान्जिट ट्रिटीको मस्यौदा तयार गरेर प्रस्ताव गरेको स्मरण गर्छु। त्यसैले कूटनीतिलाई धारिलो बनाएर अघि बढाउनुपर्छ। (पूर्वराजदूत आचार्यसँग कुराकानीमा आधारित)"
ताप्लेजुङ रन चैत ३० देखि,"ताप्लेजुङ : स्वास्थ्यका लागि दौड भन्ने नारासहित ताप्लेजुङमा चैत ३० गतेदेखि ताप्लेजुङ रन आयोजना हुने भएको छ। नयाँ वर्षको सुरुआतसँगै स्वस्थ जीवनका लागि चेतना फैल्याउने उद्देश्यले दौडको आयोजना गर्न लागिएको जानकारी ताप्लेजुङ रनका अध्यक्ष दिनेश खवासले दिए। प्रत्येक शनिबार बिहान ७ः३० बजे फुङलिङ बजारको वीरेन्द्रचोकबाट दौड सुरु हुनेछ, खवासले भने, त्यहाँबाटतोक्मेहेलिप्याडपराजुली चौक हुँदै पुनः वीरेन्द्रचौकमा पुगेर सम्पन्न हुनेछ। दौडमा बालबालिकादेखि वृद्धसम्म सबैले भाग लिन पाउने खवासले बताए। दौडअघि स्वास्थ्य परीक्षण गरिनेछ। दौडमा प्रवेश पनि निःशुल्क गरिएको छ। यसमा स्वतस्फुर्त रूपमा दौडिने हो, सुरुमा कुनै प्रतिस्पर्धा हुँदैन, अध्यक्ष खवासले भने, निश्चित अवधिपछि संस्थाले दौडमा भएको सुधार हेरेर सम्मान गर्छ। यस्तो प्रकारको दौडको सुरुआत नेपालमा धरानबाट भएको हो। अहिले दमक, भोजपुर र पोखरामा समेत विस्तार भएको जानकारी धरान रनका अध्यक्ष रमन राईले दिए। बेलायती सेनामा कार्यरत फुङ्लिङ नगरपालिकाका दीपेन्द्र गुरुङको परिकल्पनामा ताप्लेजुङमा आयोजना गर्न लागिएको हो। गुरुङका अनुसार बेलायतमा पार्क रन को नाममा यो दौड आयोजना हुने गरेको छ। बेलायतीहरू आफू निरोगी तथा स्वस्थ रहन आइतबार सामूहिक रूपमा पार्क रन कार्यक्रममा दौडने गरेको गुरुङले बताए। हाम्रो उद्देश्य समाजलाई सुन्दर र स्वस्थ बनाउनु हो, गुरुङले भने, दौड एक प्रकारको उपचार पद्धति नै भएकाले यसले मानिसको दैनिक जीवनमा सकारात्मक प्रभाव पार्छ। देश तथा विदेशमा रहेका स्वयम्सेवीहरूको सक्रियतामा ताप्लेजुङ रन नामक संस्थासमेत दर्ता गरेर कार्यक्रम आयोजना गर्न लागिएको अध्यक्ष खवासले बताए।"
झापामा स्थानीयतह स्तरीय भलिबल प्रतियोगिता हुने,"बिर्तामोड: झापाको शिवसताक्षीमा स्थानीय तह स्तरीय भलिबल प्रतियोगिता हुने भएको छ। बैशाख ३ गते देखि ७ गते सम्म शिवसताक्षी भलिबल क्लब र सतासीधाम जेसीजको संयुक्त आयोजनामा दोश्रो संस्करणको प्रतियोगिता हुन लागेको हो। झापामा भलिबल खेलाडी उत्पादन र उनीहरुलाई प्रत्साहन गर्ने उद्देश्यले शिवसताक्षी नगरमा गत वर्षदेखि भलिबल प्रतियोगिता हुँदै आएको छ। खेल संयोजक राजु श्रेष्ठका अनुसार प्रतियोगितामा झापाका १५ वटै स्थानीयय तहको सहभागिता रहने छ । विजेताले ७५ हजार, उपविजेताले ४५ हजार, तृतीय हुनेले २० हजार र सान्त्वनाले १० हजारसहित मेडल, ट्रफी र प्रमाण पत्र पाउने आर्थिक समितिका सदस्य विनोद खरेलले जानकारी दिए। प्रतियोगिताका लागि आयोजकले ५ लाख खर्च हुने अनुमान गरेको छ।"
रुप फेर्दै रंगशाला,"बिर्तामोड : एक समय झापाको भद्रपुरमा रहेको मेची रंगशालामा राष्ट्रिय तथा अन्तर्राष्ट्रिय खेलहरू बाक्लै हुन्थे। खेलकुदले भद्रपुर क्षेत्रको रौनक नै भिन्न थियो। तर लामो समय गुमनाम जस्तै बनेको यो रंगशालाले अहिले काँचुली फेरेको छ। लामो समयदेखि जीर्ण रहेको मेची रंगशालाको अहिले मर्मत तथा पुनर्निर्माणको काम सुरु भएको छ। पुनर्निर्माणले गति लिइरहँदा केही समय अघि राष्ट्रिय महिला फुटबल खेलाडीले यो रंगशालामा नै प्रशिक्षण गरेका थिए। सरकारले २०२५ सालमा झापा सदरमुकाम भद्रपुरमा निर्माण गरेको रंगशाला लामो समयदेखि जीर्णोद्धारको पर्खाइमा थियो। जिल्ला खेलकुद विकास समितिमा शंकर थापाको अध्यक्षतामा नयाँ पदाधिकारी आएपछि अहिले रंगशालाले रङ फेर्ने मौका पाएको हो। रंगशालाको मर्मत र खेल मैदान लथालिंग हुँदा धेरै वर्ष वर्षायाममा मैदानमा पानी जम्ने समस्याले फुटबल, क्रिकेटलगायतका खेल आयोजना गर्न समस्या थियो विगतलाई सम्झँदै अध्यक्ष थापा भन्छन् पहिलेदेखि नै वैकल्पिक मैदान जरुरी पथ्र्यो। सधैं सरकारको उपेक्षामा परेको मेची रंगशाला स्थापनाकालदेखि मर्मत र पुनर्निर्माण हुन सकेको थिएन। जसले लामो समयदेखि यो रंगशालामा खेलकुद गतिविधि पनि ठप्प भएका थिए। अध्यक्ष थापाका अनुसार राष्ट्रिय खेलकुद परिषद्बाट केही समय अघि रंगशालाको मर्मत सम्भारका लागि ४५ लाख रुपैयाँ बजेट विनियोजन भएको छ। पूर्वाञ्चल क्षेत्रीय खेलकुद विकास समितिमार्फत टेन्डर भई निर्माणको काम भइरहेको छ। रंगशालामा माटो भर्ने र लेभलिङ गर्नुका साथै प्यारापिटको पनि काम भइरहेको अध्यक्ष थापाले बताए। अब पानी निकासका लागि मैदानभित्र नाला निर्माण गर्ने तयारी समितिले गरेको छ। करिब १० हजार दर्शक क्षमताको प्यारापिटसमेत जीर्ण अवस्थामा रहेकाले क्रमशः मर्मत गर्दै लैजाने समितिले जनाएको छ। प्यारापिट मर्मतका लागि समेत खेलकुद विकास समितिले थप बजेट माग गरेको छ। अन्तर्राष्ट्रिय मापदण्डको जिल्लाकै एक मात्र मेची रंगशालालाई अझ व्यवस्थित र अत्याधुनिक बनाउन पहल थालिने थापाले बताए। रंगशालालाई राष्ट्रिय गौरवको योजनामा समावेश गरी बजेट व्यवस्थापनका लागि अनुरोध गरिएको छ, उनले भने विगतमा यो रंगशालामा खेलेर खेलाडी कहाँ पुगिसके रंगशाला भने जस्ताके तस्तै छ। सदरमुकाममै रहेको रंगशालाको उचित व्यवस्थापन र संरक्षणमा चासो नदिँदा ससाना प्रतियोगितासमेत अन्यत्र गर्नु परिरहेको छ। यो रंगशालमा खेल्दा फरक अनुभव हुने भएकाले यसको उचित संरक्षण आवश्यक रहेको राष्ट्रिय महिला फुटबल टोलीका प्रशिक्षक हरि खड्काले बताए।"
झापामा स्थानीयतह स्तरीय भलिबल प्रतियोगिता हुने,"बिर्तामोड: झापाको शिवसताक्षीमा स्थानीय तह स्तरीय भलिबल प्रतियोगिता हुने भएको छ। बैशाख ३ गते देखि ७ गते सम्म शिवसताक्षी भलिबल क्लब र सतासीधाम जेसीजको संयुक्त आयोजनामा दोश्रो संस्करणको प्रतियोगिता हुन लागेको हो। झापामा भलिबल खेलाडी उत्पादन र उनीहरुलाई प्रत्साहन गर्ने उद्देश्यले शिवसताक्षी नगरमा गत वर्षदेखि भलिबल प्रतियोगिता हुँदै आएको छ। खेल संयोजक राजु श्रेष्ठका अनुसार प्रतियोगितामा झापाका १५ वटै स्थानीयय तहको सहभागिता रहने छ । विजेताले ७५ हजार, उपविजेताले ४५ हजार, तृतीय हुनेले २० हजार र सान्त्वनाले १० हजारसहित मेडल, ट्रफी र प्रमाण पत्र पाउने आर्थिक समितिका सदस्य विनोद खरेलले जानकारी दिए। प्रतियोगिताका लागि आयोजकले ५ लाख खर्च हुने अनुमान गरेको छ।"
रुप फेर्दै रंगशाला,"बिर्तामोड : एक समय झापाको भद्रपुरमा रहेको मेची रंगशालामा राष्ट्रिय तथा अन्तर्राष्ट्रिय खेलहरू बाक्लै हुन्थे। खेलकुदले भद्रपुर क्षेत्रको रौनक नै भिन्न थियो। तर लामो समय गुमनाम जस्तै बनेको यो रंगशालाले अहिले काँचुली फेरेको छ। लामो समयदेखि जीर्ण रहेको मेची रंगशालाको अहिले मर्मत तथा पुनर्निर्माणको काम सुरु भएको छ। पुनर्निर्माणले गति लिइरहँदा केही समय अघि राष्ट्रिय महिला फुटबल खेलाडीले यो रंगशालामा नै प्रशिक्षण गरेका थिए। सरकारले २०२५ सालमा झापा सदरमुकाम भद्रपुरमा निर्माण गरेको रंगशाला लामो समयदेखि जीर्णोद्धारको पर्खाइमा थियो। जिल्ला खेलकुद विकास समितिमा शंकर थापाको अध्यक्षतामा नयाँ पदाधिकारी आएपछि अहिले रंगशालाले रङ फेर्ने मौका पाएको हो। रंगशालाको मर्मत र खेल मैदान लथालिंग हुँदा धेरै वर्ष वर्षायाममा मैदानमा पानी जम्ने समस्याले फुटबल, क्रिकेटलगायतका खेल आयोजना गर्न समस्या थियो विगतलाई सम्झँदै अध्यक्ष थापा भन्छन् पहिलेदेखि नै वैकल्पिक मैदान जरुरी पथ्र्यो। सधैं सरकारको उपेक्षामा परेको मेची रंगशाला स्थापनाकालदेखि मर्मत र पुनर्निर्माण हुन सकेको थिएन। जसले लामो समयदेखि यो रंगशालामा खेलकुद गतिविधि पनि ठप्प भएका थिए। अध्यक्ष थापाका अनुसार राष्ट्रिय खेलकुद परिषद्बाट केही समय अघि रंगशालाको मर्मत सम्भारका लागि ४५ लाख रुपैयाँ बजेट विनियोजन भएको छ। पूर्वाञ्चल क्षेत्रीय खेलकुद विकास समितिमार्फत टेन्डर भई निर्माणको काम भइरहेको छ। रंगशालामा माटो भर्ने र लेभलिङ गर्नुका साथै प्यारापिटको पनि काम भइरहेको अध्यक्ष थापाले बताए। अब पानी निकासका लागि मैदानभित्र नाला निर्माण गर्ने तयारी समितिले गरेको छ। करिब १० हजार दर्शक क्षमताको प्यारापिटसमेत जीर्ण अवस्थामा रहेकाले क्रमशः मर्मत गर्दै लैजाने समितिले जनाएको छ। प्यारापिट मर्मतका लागि समेत खेलकुद विकास समितिले थप बजेट माग गरेको छ। अन्तर्राष्ट्रिय मापदण्डको जिल्लाकै एक मात्र मेची रंगशालालाई अझ व्यवस्थित र अत्याधुनिक बनाउन पहल थालिने थापाले बताए। रंगशालालाई राष्ट्रिय गौरवको योजनामा समावेश गरी बजेट व्यवस्थापनका लागि अनुरोध गरिएको छ, उनले भने विगतमा यो रंगशालामा खेलेर खेलाडी कहाँ पुगिसके रंगशाला भने जस्ताके तस्तै छ। सदरमुकाममै रहेको रंगशालाको उचित व्यवस्थापन र संरक्षणमा चासो नदिँदा ससाना प्रतियोगितासमेत अन्यत्र गर्नु परिरहेको छ। यो रंगशालमा खेल्दा फरक अनुभव हुने भएकाले यसको उचित संरक्षण आवश्यक रहेको राष्ट्रिय महिला फुटबल टोलीका प्रशिक्षक हरि खड्काले बताए।"
ताप्लेजुङ रन चैत ३० देखि,"ताप्लेजुङ : स्वास्थ्यका लागि दौड भन्ने नारासहित ताप्लेजुङमा चैत ३० गतेदेखि ताप्लेजुङ रन आयोजना हुने भएको छ। नयाँ वर्षको सुरुआतसँगै स्वस्थ जीवनका लागि चेतना फैल्याउने उद्देश्यले दौडको आयोजना गर्न लागिएको जानकारी ताप्लेजुङ रनका अध्यक्ष दिनेश खवासले दिए। प्रत्येक शनिबार बिहान ७ः३० बजे फुङलिङ बजारको वीरेन्द्रचोकबाट दौड सुरु हुनेछ, खवासले भने, त्यहाँबाटतोक्मेहेलिप्याडपराजुली चौक हुँदै पुनः वीरेन्द्रचौकमा पुगेर सम्पन्न हुनेछ। दौडमा बालबालिकादेखि वृद्धसम्म सबैले भाग लिन पाउने खवासले बताए। दौडअघि स्वास्थ्य परीक्षण गरिनेछ। दौडमा प्रवेश पनि निःशुल्क गरिएको छ। यसमा स्वतस्फुर्त रूपमा दौडिने हो, सुरुमा कुनै प्रतिस्पर्धा हुँदैन, अध्यक्ष खवासले भने, निश्चित अवधिपछि संस्थाले दौडमा भएको सुधार हेरेर सम्मान गर्छ। यस्तो प्रकारको दौडको सुरुआत नेपालमा धरानबाट भएको हो। अहिले दमक, भोजपुर र पोखरामा समेत विस्तार भएको जानकारी धरान रनका अध्यक्ष रमन राईले दिए। बेलायती सेनामा कार्यरत फुङ्लिङ नगरपालिकाका दीपेन्द्र गुरुङको परिकल्पनामा ताप्लेजुङमा आयोजना गर्न लागिएको हो। गुरुङका अनुसार बेलायतमा पार्क रन को नाममा यो दौड आयोजना हुने गरेको छ। बेलायतीहरू आफू निरोगी तथा स्वस्थ रहन आइतबार सामूहिक रूपमा पार्क रन कार्यक्रममा दौडने गरेको गुरुङले बताए। हाम्रो उद्देश्य समाजलाई सुन्दर र स्वस्थ बनाउनु हो, गुरुङले भने, दौड एक प्रकारको उपचार पद्धति नै भएकाले यसले मानिसको दैनिक जीवनमा सकारात्मक प्रभाव पार्छ। देश तथा विदेशमा रहेका स्वयम्सेवीहरूको सक्रियतामा ताप्लेजुङ रन नामक संस्थासमेत दर्ता गरेर कार्यक्रम आयोजना गर्न लागिएको अध्यक्ष खवासले बताए।"

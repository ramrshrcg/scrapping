शीर्षक,विवरण
जीवन उत्सवमय बनाउने कला,"प्रेम के हो र कसलाई किन गरिन्छ प्रश्न नगर, जीवनलाई आदर गर, प्रेम गर। जीवनजत्तिको पवित्र, सुन्दर, उत्सवपूर्ण र प्रेमपूर्ण अरू चिज नै छैन। ओशोको इशारा हुनुपर्दछ प्रेमको कुनै परिभाषा छैन। प्रेम कुनै सम्बन्ध पनि होइन। प्रेमको कारण सम्बन्ध रहन सक्छ तर प्रेम त प्रत्येक व्यक्ति र प्राणीमा हुनुपर्ने एउटा सद्गुण हो। जान्नु र जिउनुको अनुभूति नै प्रेम हो किनभने जबसम्म प्रेम बोधमा आउँदैन तबसम्म प्रेमका बारेमा प्रश्न नै तेर्सिरहन्छ। तेस्रो इस्वी शताब्दीतिर सन्त भ्यालेन्टाइनले फेब्रुअरी १४ का दिन जेलबाट आफ्नी प्रेमिकालाई प्रेमपत्र लेखेर अन्त्यमा तिम्रो प्रेमी भ्यालेन्टाइन भनेर सम्बोधन गरेका कारणलाई आधार मानेर प्रेम दिवसको सुरुवात भएको मान्दै आइएको छ। पश्चिमा देशहरूमा फेब्रुअरी १४ अर्थात् प्रेम दिवस एउटा वार्षिक उत्सवका रूपमा मनाउन थालेको धेरै भएको भए पनि नेपालको इतिहासमा एक दशकयता यो दिनको महत्व बर्सेनि अरू बढ्दै गएको पाइन्छ। प्रेमलाई जानेर या नजानेर, हाम्रो प्रेम गर्ने तरिका र मान्यता या प्रेमको चाहना जेजे कुरालाई आधार मानेर प्रेम दिवस मनाउने संस्कारको विकास भएको भए पनि प्रेम के हो बोध गर्न नसक्दा जीवन सधैं प्रेमकै अपेक्षामा बित्न सक्छ। सन्त भ्यालेन्टाइनको प्रसंग मात्रै किन भ्यालेन्टाइन दिनको हाराहारीमा श्रीस्वस्थानी व्रतकथाको समापन दिवस पर्दछ। हाम्रो स्वस्थानीमा पनि त भगवान् शिव र पार्वतीको जीवन्त प्रेमलाई नै प्रस्तुत गरिएको छ। भगवान् शिवले आफ्नी प्रेमिका र पार्वतीको मृत शरीरका प्रत्येक अंग समाप्त नहुञ्जेल बोकेर डुलेको कथा कम सान्दर्भिक र मार्मिक छ र ? शिव र सतीको प्रेम, दिव्यप्रेम, एकअर्काबीचको श्रद्धा अनि भक्ति झल्किने त्यो प्रेम सन्त भ्यालेन्टाइनको भन्दा कम सन्देशमूलक छ र ? त्यसैगरी सीतारामको प्रेम कहानी, राधाकृष्णको प्रेमलगायतका जीवनीबाट हामीलाई बोध हुन्छ प्रेम त जीवनलाई उत्सवमय जिउने एउटा कला हो। हुन त आजको प्रेमको तरिका, विशेषगरी युवा जमातमा आफ्ना प्रेमीप्रेमिकाबीच रातो गुलाब, भ्यालेन्टाइन चकलेट, कार्ड र उपहार आदानप्रदान गर्ने प्रचलनमा सीमित भएको हो कि भन्ने भान हुन्छ। अनुसन्धानले बताएको छ युरोप, अमेरिकामा गुलाबको फूल र भ्यालेन्टाइन कार्ड वर्षभरि बिक्री हुने संख्याको २५ प्रतिशत भ्यालेन्टाइन डेको अवसरमा बिक्री हुने गर्दछ। नेपालको बजारमा पनि अहिले आयातीत गुलाबका फूलहरूले फूल पसलहरू भरिएका छन्। युवाजोडीहरू भ्यालेन्टाइन डे कसरी मनाउने भनेर कार्यक्रम तय गर्दैछन्। एउटा छुट्टै रौनक र तरंग छाएको महसुस गर्न सकिन्छ। प्रेम गर्नु र प्रेम दिवस मनाउनु, कार्यक्रममा रमाउनु पटक्कै नराम्रो कुरा होइन तर प्रेम दिवसले दिन खोजेको वास्तविक सन्देश बुझिएको छ कि छैन ? फेब्रुअरी १४ मात्र होइन, ३६५ दिन नै कसरी प्रेममय बनाउने ? आफ्नी प्रेमिकासँग मात्र होइन, घरपरिवार, साथीभाइ, आफन्तमा कसरी प्रेमको सम्बन्ध राख्ने त्यो महत्वपूर्ण पक्ष हुन आउँछ। मानिस नै त्यस्तो जात हो, जो नक्कल गर्न सधैं अगाडि हुन्छ। फेब्रुअरी १४ को भ्यालेन्टाइन डेको नक्कल गरिएको छ कि वास्तविक प्रेमको महत्व अनि व्यावहारिक पक्षको ख्याल गरिएको छ त्यो महत्वपूर्ण कुरा हो। प्रथमतः प्रेमकै कारण मानिसले जन्म प्राप्त गर्दछ। मानिस भएर जन्म लिएपछि गाँस, बास, कपास अनि जीवन जिउन प्रेम उसको पहिलो आवश्यकता हो भन्ने सबैलाई ज्ञात छ। त्यसपछि उसको कर्मले, उसको असल नियत र सही दिशानिर्देश भएमा अरू धेरै धन, पद, सम्मान आदि उपमाहरू पनि चाहन्छ मानिस। यो मानवीय स्वभाव हो भनेर अर्थ लगाइन्छ। हामीले जोसुकैलाई प्रेम के हो भनेर सोध्यौं भने सायद उत्तरहरू आउलान् प्रेम जीवन हो। प्रेम बाँच्ने आधार हो, प्रेम एकअर्काको गहिरो सम्बन्ध हो। प्रेमले खुलेर जिउन सिकाउँछ। प्रेमले मात्र खुसी प्रदान गर्छ। प्रेमबाट नै सम्बन्ध कायम रहन्छ र जीवन चल्छ आदिआदि। हामीले पनि यही नै अनुभूति गर्दै आएका छौं प्रेमका कारण घरपरिवारको सिर्जना हुन्छ। प्रेमकै कारण एकअर्कासँग जीवन बाँधिन पुगेको हुन्छ। प्रेमकै कारण एकले अर्कालाई सहयोगी हात बढाएको हुन्छ। वास्तवमा भन्नुपर्दा प्रेमले नै संसार चलेको छ। तर गहिरिएर हेर्ने हो भने जति प्रेमले संसार बसाएको छ त्यति नै प्रेमकै नाममा सखाप भएका घटनाहरू पनि हाम्रै समाजमा सुन्नमा आउँछन्। किनकि प्रेम सम्बन्धमा बाँधियो। प्रेमीप्रेमिकाबीचको प्रेम होस् या पतिपत्नीबीचको प्रेम, बाआमा र छोराछोरीबीचको प्रेम, साथीभाइ, इस्टमित्रबीचको प्रेम होस् या अरू कुनै सम्बन्ध बनाएको प्रेम होस्। सम्बन्ध छ र प्रेम छ, यो कारणवश गरिएको जस्तो प्रेम नै हामीले बुझ्दै आएका छौं। त्यसैले त सम्बन्ध रहँदासम्म प्रेमको अनुभूति छ, रमाइलो र खुसी छ। सम्बन्धमा टकराव आउनासाथ खत्तम, छुट्यो प्रेम, अब प्रेममा मुद्दा पर्न थाल्छ। प्रेम अब न्यायका लागि अदालत धाउन थाल्छ। यही यथार्थ हाम्रो जीवनमा, घरघरमा, समाजमा हामीले भोगेका, देखेका र जानेका यथार्थ हुन्। प्रेमको वास्तविक महत्व थाहा नभएको, प्रेमलाई जीवन जिउने सूत्र नबनाएको, प्रेमलाई देखासिकीका रूपमा अपनाइएको र प्रेमलाई प्रेम नै रहन नदिएर यसलाई आफ्नो स्वार्थसँग, सम्बन्धसँग जोडिन पुगेको छ भने हामीले हाम्रो सद्गुणको प्रयोग गरेका छैनौं। प्रेम कुनै उपन्यास र सिनेमा अनि कथा होइन, जोकहींबाट सुरु हुन्छ र कतै गएर टुंगिन्छ। यो त भित्रको अनुभूति हो, जसले विनाकारण जीवनमा ऊर्जा प्रदान गर्दछ। त्यो ऊर्जाले सबैको हित र कल्याणकारी काम गर्दछ र मानिसलाई मानिस भएर जिउन प्रेरित गर्दछ, अनुशासनमा राख्छ। केही पाउँदा खुसीको अनुभूति हुन्छ प्रेमको भाव प्रकट हुन्छ, नपाउँदा चित्त दुख्छ, गुनासो बढ्छ भने त्यो प्रेम होइन। प्रेममा कुनै गुनासो हँुदैन। प्रेममा त मात्र समर्पण हुन्छ। प्रेम दिने भाव हो लिने भाव होइन। प्रेम विशाल अनुभूति हो, विशाल ऊर्जा हो, जसले जीवन सुन्दर, शान्त र उमंगमा जिउन मद्दत गर्दछ। प्रेममा अशान्त, धोका, अभाव आदि छ भनिन्छ भने त्यो प्रेम होइन। न त प्रेम गर्ने कुरा नै हो। पाउँदा खुसी र नपाउँदा दुःखी हुनु भनेको के हामीले प्रेमलाई अपेक्षाको साधन बनाएका त छैनौं ? हाम्रा वासना, कामना र चाहना प्राप्त हुन र गुम्न सक्छन्। प्रेम नपाइने कुरा हो, नगुम्ने कुरा, प्रेम हाम्रो स्वभाव हो, हाम्रो सद्गुण हो, हुनु र छको बोध नै प्रेम हो। प्रेम अस्तित्व हो, भगवान् हो, परमात्मा हो, यसलाई व्यक्तिले जुन कुरासँग तादात्म्य जोड्न मन पर्छ, त्यसैसँग जोड्छ। जुन नामसँग उसलाई खुसी मिल्छ, जोसँग उसलाई आनन्द मिल्छ त्यसकै नाम प्रेम हो। प्रेम कुनै सिद्धान्त होइन। कुनै बौद्धिक चर्चा र अनुसन्धानले प्रेमलाई पुष्टि गर्न सकिँदैन। जसले प्रेमको सागरमा पौडिन जानेको छैन उसले पौडिने कसरी भनेर अनेकौं किताब पढे पनि अनुभवविना पुष्टि गर्न सक्दैन। प्रेम दिन जान्नेले प्रेमको अनुभूति गर्न सक्छ। निडर, निर्भय, समर्पण, भक्ति र श्रद्धा जस्ता गुण आफूमा कायम राख्न सक्नेले मात्र प्रेम जान्न सक्छ। प्रेम अधिकार होइन, त्याग हो भन्ने अहंकार तिरोहित भएको अवस्थामा प्रेम जान्न सक्छ। जहाँ पनि समर्पित हुने अवसर आउँछ, त्यो अवसर नगुमाउने व्यक्तिले नै प्रेममा जिउने कला जानेको हुन्छ। हाइलाइटभगवान् शिवले आफ्नी प्रेमिका र पार्वतीको मृत शरीरका प्रत्येक अंग समाप्त नहुञ्जेल बोकेर डुलेको कथा कम सान्दर्भिक र मार्मिक छ र ? शिव र सतीको प्रेम, दिव्यप्रेम, एकअर्काबीचको श्रद्धा अनि भक्ति झल्किने त्यो प्रेम सन्त भ्यालेन्टाइनको भन्दा कम सन्देशमूलक छ र ?"
देश जोड्ने कसले ?,"विगतमा जस्तो मुख थुन्ने अनि विरोधको स्वर सुनिएन भन्ने, हातखुट्टा बाँध्ने अनि शान्ति छ भन्ने चातुर्यपूर्ण स्थितिको अन्त्य हुनैपर्छ नेल्सन मन्डेलाको चर्चित कथन छ, कसैले उसले बुझ्ने भाषामा कुरा गर्यो भने उसको दिमागलाई हुन्छ तर उसको भाषामा कुरा गर्यो भने उसको मुटुलाई छुन्छ। स्पष्ट छ, मानिसको भाषा, भेष, संस्कार, धर्म, मान्यता, परम्परा फरकफरक हुन्छन्। भर्खरै पुस २७ गते राष्ट्रिय एकता दिवस या पृथ्वी जयन्ती मनायो देशले। पृथ्वी जयन्तीको २९७ औं वर्षसम्म पनि तत्कालीन गोरखाका राजा पृथ्वीनारायण शाहले गरेको देशको भौगोलिक एकताको विवाद भने टुंगिएको छैन। यस्तो विवाद रहिरहनुमा पृथ्वी नारायणको मात्रै दोष होइन, उनीपछिका शाह राजाहरू, प्रजातन्त्र, लोकतन्त्र र गणतन्त्रका शासकहरूले भावनात्मक, संवेदनात्मक र राजनीतिक रूपमा कोही कसैले र राजनीतिक रूपमा देशको एकता हुनै सकेको छैन। अझ एकतामा क्षयीकरण हुन पुगेको भान हुन्छ। बहुलता, अनेकता, भिन्नता, पृथकता, फरक मान्यता देश भनेको डाँडाकाँडा राष्ट्रका सम्पत्ति हुन्। वनजंगल, ढुंगामुढा, नदीनाला मात्रै होइनन्, जनता महत्वपूर्ण हुन्। जनता एक धार्मिक एवं भाषिक, एक जातीय, एक लिंगीय, एक क्षेत्रीय, उच्च वर्गीय, एक समुदाय मात्रै होइनन्। शाह शासकहरूले बझेनन्, बेग्लै कुरा तर हामी प्रगतिशीलहरूले बुझ्यौं ? देश जोड्ने कसले र केले ? बहस नउठाउने हो भने संकट निकट आइसकेको छ। विभेदको आधुनिकीकरण देशमा कति प्रकारका विभेद छन् ? ती विभेदहरू पालिराख्न के जरुरी छ ? स्वार्थ कसको ? को माथि हुन्छ अझै विभेद ? यस्ता थुप्रै प्रश्न जीवित छन्। केही दिनअघिको अन्नपूर्ण पोस्ट्मा छापिएको समाचार थियो बाजुराकी अम्बा बोहोरा र उनकी दुईजना नाबालक छोराको छाउगोठमा निसास्सिएर मृत्यु। संघीय लोकतान्त्रिक गणतन्त्रले समेत भत्काउन सकेन पश्चिमका छाउगोठहरू। योभन्दा ठूलो विडम्बना अरू के नै हुन सक्ला ? हुन त काठमाडौंलगायतका ठूला सहरहरूमा पनि छाउपडी प्रथा जीवित नै छन्। जस्तै सहरका महिला महिनावारी भएको समयमा भान्छा कोठा, पूजा कोठा, मन्दिर प्रदेश गर्दैनन् गर्न दिइँदैन। आज श्रीमती नछुने भएकी चिन्, आफैं खाना बनाउनुपर्छ भन्ने थुप्रै साथीहरू छन्। महिला अधिकारवादी दलित महिला, शिक्षित महिलामा समेत यस्तो भावना छ। यद्यपि ज्यानै जाने घटना भने सहरमा हुँदैनन्। पृथ्वीनारायण शाहलाई सरापेर या गाली गर्दैमा देश जोडिन्न। देश जोड्न सबैका भावना, हक, अधिकार, न्याय, समानता, कानुनको राज्य, समावेशीकरणजस्ता महत्वपूर्ण सवालमा दृढतापूर्वक उभिन सक्नुपर्दछ। केही वर्षअघिको कुरा हो, दसैंको टीका (विजयादशमी) को दुई दिन बितेको मात्रै थियो। म घर (डेरा) को छतमा कपडा सुकाउँदै थिएँ। घरबेटीका श्रीमान् श्रीमती पनि छतमै घाम ताप्तै गफ गरिरहेका थिए। अन्य कुरामा ध्यान नभए पनि घर भेटको यो वाक्यले मेरो ध्यानाकर्षण गरायो। टीकाको दिनपछि टीकाटालो त दमाईकामीले मात्रै गर्छन् हामी त लगाउँदैनौं। म झसंग भएँ। पल्लो घरमा टीका लगाइरहेको दृश्य देखेर श्रीमतीले देखाएपछि श्रीमान्को प्रतिक्रिया थियो त्यो। कोठा सरेर उनको घरमा आउँदा, मेरो नाम, जात केही सोधेनन् उनले। मैले ढाँटेर बसेको पनि होइन। नसोधेपछि मैले पनि बताइरहन आवश्यक ठानिनँ। पृथ्वीनारायण शाहका आर्थिक सहयोगी तथा राष्ट्रिय विभूति बिसे नगर्चीले तत्कालीन राज्यलाई दिएको एक मोहर (एक रुपैयाँ) र सल्लाहको ऋण अन्तिम शाही शासक ज्ञानेन्द्र शाहसम्म आइपुग्दासमेत फिर्ता गरेनन्। राष्ट्रिय एकीकरण अभियानमा महत्वपूर्ण योगदान दिने चार जातिलाई काजी उपाधि दिइएको थियो। चार काजीमध्ये एक पाण्डे, दुई कुँवर, तीन थापा र चार बस्नेत थिए। तथापि आर्थिक सल्लाहकार, नगरा लगाएर युद्धमा सँगै हिँड्ने नगर्चीहरू, हतियार तयार पार्ने विश्वकर्मालगायतका कथित दलित समुदायमाथि राज्यले कहिले पनि सम्मान, न्यायको नजरले हेरेन। अवसरहरू पनि प्रदान गरेन। देशले शासन प्रणलीमा क्रान्तिकारी परिवर्तन प्राप्त गर्यो। त्यसैले त विभेद, विभेद गर्ने तरिका, समानता र समावेशीकरणमा पनि आधुनिकीकरण आएको छ। अन्तर्राष्ट्रिय समुदाय, दातृ निकायको नजरमा समेत भ्रम पर्न पुगेको छ। देशमा लोकतन्त्र, गणतन्त्र, धर्म निरपेक्षता, समानता र समावेशी मुद्दा स्थापित भएको र दलित, आदिवासी, जनजाति, महिला, मुस्लिम समुदाय, उत्पीडित वर्ग समुदायको न्यायोचित सम्बोधन भएको भान पर्न गएको छ। समानता, न्याय विधिको शासन स्थायित्व भइसक्यो, अब केको आन्दोलन ? यस्तो प्रश्न जताततै सुनिन्छ। सरकारले त दातृ निकायहरूलाई दलित मुद्दामा काम गर्ने तरिका सन्दर्भमा नयाँ नीति बनाइदिएको छ। त्यसैले देशविदेशमा भ्रामक प्रचार चुलिएको देखिन्छ। तर सत्य के हो भने विभेदमा आधुनिकीकरण भएको हो, देश जोड्ने र साँच्चै विभेदहरूको अन्त्य गर्ने कार्य भएकै छैन। उपलब्धिको संरक्षण कसले गर्ने ? वर्तमान केपी ओली सरकारको बदनियत, समानता र समावेशी मुद्दाविरोधी, एकल जातिवादी, नश्लीय सरकार, संविधानको कार्यान्वयनमा देखिएको शंका र नेकपा (नेकपा) को लोकतन्त्र, धर्म निरपेक्षताप्रतिको विरोधाभास इत्यादि कारणले के देखाउँछ भने लोकतन्त्र बलियो बनाउन लोकतान्त्रिक शक्ति बलियो हुनैपर्छ। त्यसको मतलब नेपाली कांग्रेस बलियो बन्नुपर्दछ भन्ने हो ? नेपाली कांग्रेस पार्टी पूर्ण लोकतन्त्रवादी दल हो कि होइन, त्यो उसैले जानोस्। लोकतन्त्रको विकल्प लोकतन्त्र नै हो। त्यति मात्रै होइन, लोकतन्त्रमा दलको विकल्प दल नै हुन्। हाम्रो देशमा एक दल असफल भए या एउटाले लोकतन्त्रको संरक्षण, संवद्र्धन नगरे अर्काे दलले गर्छ भनी ढुक्क हुने स्थिति छैन। नेकपाका अध्यक्ष तथा प्रधानमन्त्री केपी ओली र अर्काे अध्यक्ष पुष्पकमल दाहाल लोकतान्त्रिक उपलब्धिहरूको संरक्षण र कार्यान्वयनमा उदासीन देखिन्छन्। तत्कालीन एमालेका नेतृत्व माधव नेपाल पक्ष लोकतन्त्रप्रति प्रतिबद्ध र लोकतन्त्र प्राप्तिका निम्ति जुझारु थिए। तर उनको पक्ष अहिले संकटको स्थितिमा छ। ओली दाहालको नेतृत्व लोकतन्त्रप्रति जहिले पनि शंकास्पद रहँदै आएका हुन्। कस्तो देखिन्छ भने अहिलेको संविधान, संवैधानिक व्यवस्थाहरू, ऐनकानुन निर्माण गरी लोकतान्त्रिक उपलब्धिहरू तल्लो तहका जनतासम्म पुर्याउनुपर्ने अवस्था हो। संवैधानिक हक प्राप्त गरे मात्रै गरिब, निमुखा, उत्पीडनमा परेका जनजीविका, जीवनस्तरमा बदलाब आउँछ। तर सरकार, त्यसको नेतृत्व, पार्टी केवल बेथिति, भ्रष्टाचार, अनियमितता र अन्यायमा लिप्त भएका छन्। त्यसले जनतामा लोकतन्त्रप्रति नै वितृष्णा पैदा हुँदै गएको छ। अनि दाहालको लोकतन्त्रमा ड्यामड्याम विकास गर्न नसकिने भन्ने भनाइ आउनु अस्वाभाविक होइन। भर्खरै विवेकशील साझा पार्टी फुट्न पुग्यो। त्यस पार्टीका दुई संयोजकहरू रवीन्द्र मि श्र र उज्ज्वल थापा अलगअलग पार्टीको नेता बन्न पुगे। कतिपय विद्वान्को विश्लेषण छ वैकल्पिक शक्ति सफल हुँदैन। अझ डा बाबुराम भट्टराईको असफलता पनि त्यसैको उदाहरणका रूपमा जोड्ने गर्दछन्। खासमा रवीन्द्रजी, उज्ज्वलजी या भट्टराईजीबाट वैकल्पिक शक्ति बन्नै सक्दैन। किनभने मि श्रजीको पार्टीमा जानुभन्दा ओलीदाहाल या देउवा पौडेलकै पार्टी छ नि। भट्टराईको पार्टीभन्दा उही जातका थापा, राणा या ओलीकै पार्टी बलियो छ। उहाँहरूजस्तो विकल्प कहाँ खोजेको हो र देशले ? देश त खसआर्य, पहाडे र पुरुष, हिन्दु मात्रै नेतृत्वले आजित छ। मधेसीको नाममा कथित उच्च जात र वर्गका ठाकुर, त्रिपाठी, यादवहरूका एकल नेतृत्वप्रति वाक्कदिक्क भाछ। अबको विकल्प त त्यस्तो हुनुपर्छ, सबै जातजाति, क्षेत्र, लिंग, वर्ग, समुदायको सामूहिक नेतृत्व। सधैं सवर्ण, खसआर्यको नेतृत्व अन्यले स्विकार्नैपर्छ भन्ने के छ ? अरू वर्ग, समुदायको नेतृत्व स्थापित गर्न जरुरी छ। रवीन्द्र, उज्ज्वल, बाबुरामहरूको नीति कार्यक्रम र भावनासमेत मूल धारका पार्टीका भन्दा फरक छैनन्। मुलुकले खोजेको के हो ? स्पष्ट होस्, मुलुकले खोजेको आजको आवश्यकता भनेको संविधानका उपलब्धिहरूको जगेर्ना र कार्यान्वयन। त्यस्तै ऐतिहासिक उत्पीडनमा पारिएका जाति, क्षेत्र, वर्ग, लिंग, समुदाय, भाषा, भेष, संस्कृतिको वैज्ञानिक त भावनात्मक एकता। भौगोलिक एकता गरी एक राजा, एक देश, एक धर्म, एक संस्कृति लादेर गएका पृथ्वी नारायण शाहलाई सरापेर या गाली गर्दैमा देश जोडिन्न। देश जोड्न सबैका भावना, हक, अधिकार, न्याय, समानता, कानुनको राज्य, समावेशीकरणजस्ता महत्वपूर्ण सवालमा दृढतापूर्वक उभिन सक्नुपर्दछ। जुन कार्य ओलीको कथित कम्युनिस्ट सरकारबाट सम्भव छैन। यो कम्युनिस्ट भनिए पनि एकल जातिवादी सरकार र नश्लवादी पार्टी हो। देश जोड्ने कसले ? माथि नै भनियो लोकतान्त्रिक गणतन्त्र, संघीयता, धर्म निरपेक्षता, न्याय, समानता र समावेशीकरणजस्ता उपलब्धि कार्यान्वयन नगरी देश जोडिन्न। देश जोड्न सक्षम नीति र नेतृत्व आवश्यक छ। विगतमा जस्तो मुख थुन्ने अनि विरोधको स्वर सुनिएन भन्ने, हातखुट्टा बाँध्ने अनि शान्ति छ भन्ने चातुर्यपूर्ण स्थितिको अन्त्य हुनैपर्छ। देशमा जातीय विभेदका घटना दैनिक हुन्छन्। राज्यले न्याय दिन सकेको छैन। महिला हिंसा, विभेद, अन्याय, बलात्कारको अन्त्य, दोषीमाथि कडा कानुन कार्यान्वयन हुन सकिरहेको छैन। राज्यले नै मधेसको भूमि मेरो हो तर त्यहाँका जनता मेरा होइन भन्नेजस्तो बोली र व्यवहार गर्दासम्म देश भौगोलिक र भावनात्मक दुवै कुरामा जोडिन्न। भोका, नांगा, दुःखी, अशिक्षित, निमुखा, विभेदमा पिल्सिएका जनतालाई पर्ख है समाजवाद आएपछि न्याय दिउँला भनेर हुँदैन। जनता पनि कति मूर्ख छन् भने नेताले फेरि लड्नुपर्छ, अनि बल्ल तिम्रो मुक्ति हुन्छ भनेका भरमा लड्न तयार हुने ? के हो समाजवाद ? कस्तो हुन्छ साम्यवाद जनताको मुक्तिका निम्ति समाजवाद, साम्यवाद चाहिने तर तपाईंको यो उन्नति, प्रगति, सत्ताचाहिँ कसरी आयो ? जवाफ छ कमरेडहरूसँग ? देशमा १५० भन्दा बढी जातजाति, थुप्रै उपजाति, १२५ भन्दा बढी भाषाभाषा, विभिन्न धर्म, मूल्य मान्यता छन्। ती सबैको नाश गरी एउटा मात्रै जगेर्ना गर्नाले देश जोडिएन। सबैको सम्मान, उन्नति, प्रगति गर्न सके देश जोडिन्छ। अवसर सबैलाई दिनुपर्छ। चार दलका चार नेता बस्ने तर चारै नेता खसआर्य, पुरुष, पहाडे र हिन्दु। अनि अन्यले स्विकार्नैपर्ने ? यो अन्याय हो। सबैको आआफ्नै प्रतिनिधिसहितको निर्णय मात्रै मान्य हुन सक्छ। किनभने यो देश अनार्य, गैरहिन्दु, महिला, तेस्रो लिंगी, दलित, मधेसी, हिमाली, जनजाति, आदिवासी, अपांग, गैरखस आर्य सबैको साझा सम्पत्ति हो। द्वन्द्वको वीज रोप्ने कार्य अब बन्द गरौं।"
ओलीको पुटिन पथ,"रूसको डुमा संसद् राष्ट्रपति पुटिनको इच्छामुताविक चल्छ, जसरी नेपालको संसद् सञ्चालन भइरहेको छ सन् २०१९ को पहिलो महिनामा नेपालको वामपन्थी सरकार र संसद्ले संसार हँसाउने अद्वितीय काम गर्यो। अदालतको निर्णयअनुसार सजाय भोगिराखेको एउटा व्यक्तिलाई जेलबाट छुटाएर सीधै संसद्मा शपथ ग्रहण गराएपछि पुनः ससम्मान जेलमै पुर्याएको समाचार कानुनी राज्य भएको देशमा सुन्न वा देख्न मिल्दैन। त्यसरी नै देशमा कानुन बनाउने क्रममा विपक्षीहरूको विरोध हुँदाहुँदै पनि एक मिनेट मा विधेयक पेस र पारित गर्ने परिपाटीको थालनी पनि प्रजातान्त्रिक संस्कारयुक्त देशहरूमा देख्न मिल्दैन। त्यो कथित लोकतान्त्रिक नेपालको संसद् हो या रसियन डुमा ? त्यही नेपाल हो, जहाँ बहुदलीय संसद्मा पूर्व समामुख दमननाथ ढुंगानाको भनाइ हुन्थ्यो सांसद विपक्षीको हो। अहिले गणतान्त्रिक संसद्मा नेपाली कम्युनिस्टहरू भन्ने गर्छन् कि देशमा मात्र संसद्को सर्वोच्चता छ। वास्तवमा त्यो भनाइ गैरसंवैधानिक हो। तर कम्युनिस्टहरूले नेपालको संसद्लाई राजनीतिक रंगशाला बनाइराखेका छन् अनि सभामुखलाई घेरेर फटाफट विधयेकहरू छिराउँदै आआफ्नो अभीष्ट पूरा गर्दैछन्। तिनीहरूको त्यो शैलीले रसियन डुमाको झल्को दिन्छ, जहाँ रसियन राष्ट्रपति जे चाहन्छन् त्यहाँको संसद् सोही गर्छ अन्यथा जे पनि हुन सक्छ। के हो डुमा ? नेपालको संसद् र रसियन डुमाको इतिहास पनि उस्तैउस्तै देखिन्छ। सन् १९०५ को क्रान्तिपछि तत्कालीन रूसका जार निकोलस द्वितीयले स्थापना गरेको रसियन संसद् डुमा ले सन् १९१७ मा जारलाई निल्यो। यता पूर्वराजा ज्ञानेन्द्रले २०६१ सालमा संसद् विघटल गरेर २०६३ सालमा ब्युँत्याए। अनि २०६५ सालमा बसेको पहिलो संविधान सभाको पहिलो बैठकले राजतन्त्र निल्यो। उता रूसमा फेरि सन् १९१७ मा भएको संविधान सभाको चुनावपछिको पहिलो बैठक (५ जनवरी १९१८) नै अन्तिम बैठकमा परिणत भयो। किनभने त्यो संविधान सभामा लेनिनलगायतका बोल्सेभिकहरूको बहुमत थिएन। सोही दिनको बेलुकादेखि लेनिनको लालसेनाले संविधान सभा पनि खारेज गरेर सम्पूर्ण राज्यसत्ता आफ्नो हातमा लिए। भ्लादिमिर लेनिनले सन् १९२२ मा स्थापना गरेको सोभियत संघ जब सन् १९९१ मा पतन भयो, सन् १९९३ देखि फेरि डुमाको थालनी भएको वर्तमान रूसमा त्यो डुमा संसद् पनि राष्ट्रपति पुटिनको इच्छामुताविक चल्छ, जसरी अहिले नेपालको संसद् सञ्चालन भइरहेको छ। स्टालिनले सुरु गरेको पञ्चवर्षीय योजना र निर्देशित अर्थराज्यव्यवस्था अझै पनि नेपालको समृद्धिको मेरुदण्डका रूपमा स्थापित छ। चौधवटा पञ्चवर्षीय योजनाहरू सकिन लाग्यो; कम्तीमा ५० लाख नेपाली विदेशमा रोजगार गर्न बाध्य छन् भने कसका निम्ति ती योजना तयार पारिन्छ, भनिरहनु पर्दैन। यहाँनिर स्मरणीय पक्ष अर्को पनि छ हिजो संविधान लेख्ने क्रममा वामपन्थीहरूको कब्जामा रहेको नेपाली संविधान सभा र सभामुख पदमा बोल्सेभिकहरूको दम्भ देखिन्थ्यो। तिनीहरूका क्रियाकलाप पारदर्शी थिएनन् र आम नागरिकले त्यसको रहस्य तब मात्र थाहा पाए जब संविधानसम्बन्धी सुझाव लिने नाटक मञ्चन भयो। २०७२ को साउन ४ र ५ गते सार्वजनिक बिदासमेत दिए र आम जनतासँग सुझाव संकलन गरिएका मतहरूलाई जब नेपाली बोल्सेभिकहरूले आफ्नो चाहनाअनुसार नभएको बुझेपछि या त नष्ट गरे या त थन्काइदिए (? ) पत्तो छैन; परन्तु संविधानमा तिनीहरू जे चाहन्थे त्यही लेखे र त्यसरी नेपालको संविधानमा धर्म निरेपक्ष लादिएको हो। नेपालका कम्युनिस्टहरूले संविधान लेख्ने क्रममै पूर्णतः झेल गरेर जनतालाई धोका दिएका थिए र त्यो गुरुमन्त्र तिनीहरूले आफ्ना इष्टदेवता लेनिनवाद लिएका हुन् भन्ने यथार्थ समानान्तर इतिहासले प्रमाणित गर्छ। स्टालिनवादी राज्य व्यवस्था ? सन् १९२४ मा लेलिनको मृत्युपछि स्टालिन जो पार्टीका महामन्त्रीसमेत थिएले सन् १९२९ देखि सन् १९५३ सम्म यतिसम्म एकछत्र निरकुंश र क्रूर राज्य सञ्चालन गरे कि त्यसपछिका राष्ट्रपति ख्रुस्चेभले सम्पूर्ण सोभियत संघलाई डिस्टालिनाइजेसन गर्दै तिनका कुकर्म पखाल्नुपर्ने बाध्यता भयो। सम्भवतः नेपाल पनि त्यही बाटोमा अगाडि बढ्दै छ किनभने यहाँको नीतिगत र संस्थागत भ्रष्टाचार मेट्न संसद् पूर्णतया अक्षम होइन कि स्वंय भागीदार बनेको छ। फेरि नेपालको स्टालिनकोे भूत होइन, आत्मा नै सिंहदरबारमा कार्यरत छ। उदाहरणका निम्ति स्टालिनले सुरु गरेको पञ्चवर्षीय योजना र निर्देशित अर्थराज्यव्यवस्था अभै पनि नेपालको समृद्धिको मेरुदण्डका रूपमा स्थापित छ। चौधवटा पञ्चवर्षीय योजनाहरू सकिन लाग्यो; कम्तीमा ५० लाख नेपाली विदेशमा रोजगार गर्न बाध्य छन् भने कसका निम्ति ती योजना तयार पारिन्छ, भनिरहनु पर्दैन। उता आर्थिक वर्षको ६ महिना बितिसक्दा पनि अर्थ मन्त्रालयले बाँड्ने विकासे बजेटको २० प्रतिशत मात्र खर्च भएको स्विकार्छ। सबैले जानिआएको यथार्थ हो वैशाख लागेपछि नेपालमा विकासको भल बढ्छ र सायद यसपालादेखि प्रधानमन्त्री ओलीले त्यही बजेटमा पानीजहाज पनि चलाउनेछन्। अब स्टालिनवादी राज्यव्यवस्थासँगै संघीयता तालमेल खाँदैन। तर पनि नेपाली कामरेडहरू जनतालाई गुमराहमा राख्न सफल भएकै छन् र पञ्चहरूले भनेजस्तै मि िश्रत अर्थतन्त्रको वकालत गर्छन्। तर फरक के मात्रै देखिन्छ भने अहिले बिचौलिया विकासे दूत बनेका छन्। तर प्रधानमन्त्री ओली दर्शकअनुसार आफ्नो बोली बेच्न सफल हुँदाहुँदै पनि तिनको इमानदारीमा अब विपक्षी मात्रै नभएर अन्तर्राष्ट्रिय जगत्ले प्रश्न उठाउन थालेको छ। डाभोसदेखि भेनेजुएलासम्म यसपालि डाभोसका आयोजकहरूले नेपाललाई निम्तो दिए; जुन स्वयं राम्रो अवसर थियो। हुन त गत साल त्यहाँ जिम्बाबे पनि पुगेको थियो। हरेक वर्ष डाभोसमा हुने बजार अर्थतन्त्रका कुलिनहरूको तीर्थाटनमा दुईथरीका देशहरूको सहभागिता हुन्छ, एकथरी बजार अर्थतन्त्रमा आधारित राज्य व्यवस्था जहाँ कानुनीविधिको राज्य, पारदर्शिता एवं भ्रष्टाचारमुक्त शासन सत्ता चलाउनेहरू पुग्छन् भने अर्काथरी तन्नम दरिद्रहरू पनि बोलाइन्छ। डाभोसको सन्देश हो बजार अर्थराज्य सरकारभन्दा सक्षम हुन्छ। डाभोसमा प्रधानमन्त्री ओलीलाई किन बोलाइयो भन्ने तर्क आआफ्ना होलान् तर एउटा अवश्यम्भावी दुर्घटनाचाहिँ हिजो युनिफिकेसन चर्चको सम्मेलनजस्तै फेरि अर्को अन्तर्राष्ट्रिय कामरेडहरू जहाँ क्युवा, उत्तरकोरिया, भेनेजुएला, रसिया, बोलिभियादेखि चिनियाँहरूलाई बोलाएर अर्को सर्वाहाराहरूको बिगुल नफुकून् भन्ने पनि हुन सक्छ। हुन त उनकै पार्टीका अर्का सहअध्यक्षले भेनेजुएलासम्बन्धी तोप पड्काएपछि पूर्व माओवादीहरूमा भूमिगतको भूत अभै बाँकी देखिन्छ र त्यो दृश्य सभामुखले पनि प्रमाणित गरेका छन्। डाभोसमा प्रधानमन्त्री ओलीले न त कथित समाजवादको वकालत गर्न सके न त बजार अर्थतन्त्रको नै। किनभने तिनको सरकार र दलले समातेको बाटो भनेको बिचौलियामा आधारित अर्थतन्त्र अर्थात् क्रोनी क्यापिटल हो र त्यसका प्रवर्तक रूसी राष्ट्रपति भ्लादिमिर पुटिन हुन्। विगत् दुई दशकको सक्रिय राजनीतिमा पुटिनले राज्यका प्रमुख आयमूलक उद्योगहरूलाई आआफ्ना मित्रहरूको निगरानीमा गैरनाफामुखी संस्थानहरूमार्पत सञ्चालन गर्दै अर्बौं डलर जम्मा गरेको पश्चिमी पत्रकारहरूको खोजले पुष्टि गर्छ। त्यसैले द इकोनोमिस्ट ले पुटिनलाई रूसका नयाँ जार को संज्ञा दिएको छ। तिनको सम्पत्ति रूसमा मात्र सीमित नभएर साइप्रसदेखि क्यारेबियन द्वीपहरूका बैंकहरूमा रहेको विश्वास गरिन्छ। तिनी संसारका सबैभन्दा धनी मानिन्छन्। यता नेपालको स्थिति समानान्तर नै देखिन्छ, जहाँ अधिकांश कामरेडहरू करोडबाट भर्खर मात्र माथि चढेका छन् र खोज पत्रकारिताले गरेको सराहनीय कार्यको एउटा पाटो नेपाली जनताले देख्न पाए। फेरि प्रधानमन्त्री ओलीलाई डाभोसमा न कसैले निर्मलाको प्रश्न सोथ्यो, न वाइडबडीको संसदीय उपसमितिको छानबिन, न एनसेलको प्रश्न आयो, न कर फस्र्योट अथवा भर्खर मात्रै प्रकाशित ५२ अर्बको स्विस खातावालहरूका बारेमा न त बूढीगण्डकीको। अनि डाभोसबाट फर्किएपछि प्रधानमन्त्री ओली भनेका थिए, म भ्रष्टाचारीको अनुहार हेर्न सक्दैनन् रे ! अब तिनले हरेक हप्ता सञ्चालन गर्ने मन्त्रिपरिषद्को बैठक सिंहदरबारको छततिर हेरेर गर्छन् कि मुख छोपेर ? प्रधानमन्त्री ओलीले अर्को वर्ष नेपालमा बिचौलिया अर्थतन्त्र सम्बन्धी अन्तर्राष्ट्रिय अध्यापन र अनुसन्धान केन्द्र खोले पनि सायद तिनका अन्तर्राष्ट्रिय छवि झन् माथि चढ्ने थियो किनभने कम्युनिस्टहरूको संरक्षणमा नेपाली अर्थतन्त्रका सम्पूर्ण आधारहरू बिचौलियाकरण भएका छन् र ट्रान्सपरेन्सी इन्टरनेसनलको पछिल्लो रिपोर्टले त्यसलाई अक्षरशः पुष्टि गर्छ। नेपालमा अहिले बिचौलियाहरूले बिचौलियाहरूका लागि शासन गर्छन् र शासित जनता रैतीजस्तै छन्। यद्यपि संविधानमा ठूलै कुरा लेखिएका छन्। विकल्प के त ? २०६२ मंसिर ७ गते भारतको नयाँदिल्लीमा बाह्रबुँदे समझदारी गरेर फर्केका गिरिजाप्रसाद कोइरालाको भनाइ थियो, राज्य नहारोस् भनेर माओवादीसँग बाह्रबुँदे सम्झौता गर्नुपर्यो। तर आज राज्य हारेको स्थिति छ किनभने देशमा संविधानको सर्वोच्चताको सट्टामा व्यक्तिहरूको सर्वोच्चता कायम हुन पुग्यो; सार्वजनिक संस्थाहरूलाई निरीह बनाएर बिचौलियाहरूलाई संस्थागत गरिँदैछ। अहिले राजनीतिक दल खासगरी सत्तारुढ कम्युनिस्टहरू जनताप्रति जिम्मेवारी र उत्तरदायित्व भनेको चुनाव मात्रै हो भन्ने गलत मान्यता स्थापना गर्न थालेका छन्। चुनाव गर्दैमा कानुनी राज्य स्थापित हँुदैन; चुनाव त रूसमा पनि हुन्छ, भनेजुएलादेखि बोलिभिया सबै ठाउँमा चुनाव हुन्छ तर त्यही विधिको राज्य छ कि व्यक्तिको ? हिजो नेपाली कांग्रेसले संविधान लेखन कार्यको सुरुदेखि नै नेपाली जनतासँग दोहोरो संवादको सरकार मात्रै सुरु गरिदिएको भए आज स्थिति फरक हुने थियो। हुन त त्यो दलको नेतृत्व आज आफैं कार्यकर्तासँग पनि संवाद गर्न सक्दैन र एकाध वर्षमा केही गरिहाल्यो भने पनि त्यो संवाद नभएर या त पुराण गर्छ अथवा भनाभन मात्रै हुन्छ। अब त्यो दलको नेतृत्व पनि टायर बाल्नेको संरक्षण गर्न थाल्यो भने जनताले खोज्ने विकल्प अकल्पनीय हुन सक्छ। उता जब सन् १९१८ पछि रूसमा बोल्सेभिकहरूको मारकाट उत्कर्षमा थियो, ठीक त्यसैबेला तल हिन्दुस्तानमा महात्मा गान्धीले असहयोग र सत्याग्रही आन्दोलन को बिगुल फुक्दै सिंगो भारत तताइराखेका थिए। गान्धीको अहिंसात्मक आन्दोलन लाई भारतीय लेनिनका पुच्छरहरू भन्दै थिए गान्धीको अहिंसात्मक सत्याग्रह ले भारतको सुधार हँुदैन। आखिर अहिले गान्धी नै अमूर्त र सत्य भए। अनि लेनिनवादी केमा परिणत भए ? नेपालमा व्यक्ति हत्याको शृंखलाको उपलब्धि के ? अन्त्यमा, नेपाली कम्युनिस्टहरू गरिबीको दुश्चक्र तोड्नका खातिर बिचौलिया वर्ग सिर्जना गरेर स्वयंलाई आजन्म राजनीतिक भाडा खाने अंशियारका रूपमा स्थापित गर्न सफल भएका छन् र त्यो क्रमले राज्यका यावत् क्षेत्र समेटिनेछ। फलस्वरूप ओलीको नेतृत्वमा उनकै दलका स्थायी समितिको कम्तीमा आधा संख्याका व्यक्तिहरू यही सरकारको अवधिका अर्बपति भएनन् भने किन कमाउनिस्टको राजनीति गर्ने ?"
सीपीआईबारे भ्रम र वास्तविकता,"ट्रान्सपरेन्सी इन्टरनेसनलले अघिल्लो हप्ता भ्रष्टाचार अवधारणा सूचकांक २०१८ सार्वजनिक गर्यो। सो सार्वजनिक भएलगत्तै प्रधानमन्त्रीका प्रेस सल्लाहकारले सूचकांकका बारेमा ट्वीट गर्नुभयो, जसरी आजको अखबारमा हिजोका कुरा समाचारका रूपमा छापिएका हुन्छन्, त्यसैगरी कुनै पनि वार्षिक प्रतिवेदनमा अघिल्लो वर्षको मूल्यांकन गरिएको हुन्छ। यति कुरा मेरा मित्रहरूले बुझ्नै चाहेनन्। उहाँले अर्को ट्वीट पनि गर्नुभयो, सरासर गलत : टीआईको करप्सन पर्सेप्सन इन्डेक्स २०१८ मा सन् २०१७ को निचोड रहेको लेखिएकै छ। सन् २०१८ को फेब्रुअरीमा बनेको सरकारलाई मुछ्न किन यति जाँगर ? प्रधानमन्त्रीका प्रेससल्लाहकारबाट यस्तो कुरा आएपछि सीपीआई (करप्सन पर्सेप्सन इन्डेक्स) का बारेमा धेरैमा अस्पष्टता र भ्रम छ भन्ने लागेको छ, जसलाई यहाँ स्पष्ट पार्ने प्रयास गरिएको छ। भ्रष्टाचार अवधारणा सूचकांक (सीपीआई) ट्रान्सपरेन्सी इन्टरनेसनलले सन् १९९५ देखि सार्वजनिक गर्न थालेको हो। यो सूचकांकलाई ट्रान्सपरेन्सीको प्रतीक वा झन्डाकै रूपमा लिइन्छ। अझ भनौं, यो सूचकांक यो संस्थाको पहिचान पनि हो। यो संस्था विश्वव्यापी रूपमा भ्रष्टाचारविरुद्ध संघर्ष गर्ने प्रमुख नागरिक समाजका रूपमा स्वीकार गरिएको संगठन पनि हो। भ्रष्टाचार अवधारणा सूचकांकले सूचकांकमा समावेश भएका देश तथा क्षेत्रको सार्वजनिक क्षेत्र कति भ्रष्ट छ भनेर मापन गरेर समग्र अवस्थाको संकेत गर्दछ। सन् २०१८ को सूचकांक २४ औं सूचकांक हो। यो सूचकांकले भ्रष्टाचारको वार्षिक डिग्रीको एउटा झलक वा तस्बिर प्रस्तुत गर्दै आएको छ। यो भ्रष्टाचार सम्बन्धमा एउटा समग्र तस्बिर प्रस्तुत गर्ने सूचकांक हो। यो विश्वका नागरिकको मतहरूको संयोजन पनि हो। विभिन्न स्वतन्त्र र प्रतिष्ठित संस्थाको सहयोगमा विशेषज्ञहरू र व्यावसायिक सर्वेक्षणकर्ताहरूले गरेको भ्रष्टाचारसम्बद्ध तथ्यांकहरू विश्लेषण गरी प्रस्तुत गरिएको एकीकृत चित्र हो यो। गत वर्षको तुलनामा यस वर्ष भ्रष्टाचारको अवधारणामा सुधार भएको देखिएको छैन। सीपीआईमा विभिन्न देश र क्षेत्रमा बसोवास गर्नेहरू र काम गर्ने विशेषज्ञले गरेको मूल्यांकन समावेश गरिएको हुन्छ। यसले विश्वभरिका विचारहरूको प्रतिनिधित्व गरिरहेको हुन्छ। सीपीआईले सार्वजनिक क्षेत्रमा हुने भ्रष्टाचार, जहाँ सार्वजनिक पदाधिकारी, निजामती कर्मचारी, राजनीतिक नेतृत्व सामेल भएका हुन्छन्, त्यस्तो भ्रष्टाचारमा ध्यान केन्द्रित गरेर हेरेको हुन्छ। सीपीआईले भ्रष्टाचारलाई निजी फाइदाका लागि सार्वजनिक शक्तिको दुरुपयोग भनेर परिभाषा गर्दछ। सीपीआईले भ्रष्टाचारको अवस्था देखाउन १०० अंक प्राप्त गर्नेलाई धेरै स्वच्छ र ० अंक प्राप्त गर्नेलाई अत्यधिक भ्रष्ट भनेर स्तर मापन गर्दै आएको छ। अर्थात् जति धेरै अंक प्राप्त गर्दछ त्यति स्वच्छताउन्मुख र कम अंक प्राप्त गर्नेहरूलाई भ्रष्टाचार व्याप्त देश भनेर संकेत गर्दछ। सीपीआईको विधि ट्रान्सपरेन्सी इन्टरनेसनलले सबैभन्दा पहिले युनिभर्सिटी अफ पसाऔंका जोहानग्राफ ल्याम्बसडोर्फलाई करप्सन पर्सेप्सन इन्डेक्स बनाउने जिम्मेवारी दिएको थियो। सन् २०१२ मा विभिन्न १२ वटा अलगअलग संस्था र १६ वटा छुट्टाछुट्टै सर्वेक्षणका निष्कर्षलाई आधार मानेर गरिएको थियो। त्यस्तैगरी सन् २०१३ मा उद्योगीव्यवसायीहरूको मतसर्वेक्षण र विश्लेषकहरूको एउटा समूहले गरेको कार्यसम्पादन मूल्यांकनमा आधारित भएर गरिएको थियो। अघिका सीपीआई सूचकांकहरूले जनमत सर्वेक्षणको उपयोग गरेको थियो। सीपीआई तयार गर्न निम्न संस्थाले गर्ने अध्ययन वा सर्वेक्षणहरू उपयोग हुँदै आएका छन् १ अफ्रिकन डेभलेपमेन्ट बैंक (आइभरीकोस्टस्थित संस्था), २ बर्टेल्समन फाउन्डेसन (जर्मनीस्थित), ३ इकोनोमिस्ट इन्टेलिजेन्स युनिट (बेलायतस्थित), ४ फ्रिडम हाउस (अमेरिकास्थित), ५ ग्लोबल इनसाइट (अमेरिकास्थित); ६ इन्टरनेसनल इन्स्टिच्युट फर म्यानेजमेन्ट डेभलपमेन्ट (स्विट्जरल्यान्डस्थित), ७ पोलिटिकल एन्ड इकोनोमिक रिस्क कन्सल्टेन्सी (हङकङस्थित); ८ पीआरएस ग्रुप इंक (अमेरिकास्थित); ९ वल्र्ड इकोनोमिक फोरम, १० विश्व बैंक, ११ वल्र्ड जस्टिस प्रोजेक्ट अमेरिकास्थित)। यीमध्ये विश्व बैंक, वल्र्ड इकोनोमिक फोरम, ग्लोबल इनसाइट, बर्टेल्सम्यान फाउन्डेसन, वल्र्ड जस्टिस प्रोजेक्ट र भीडीईएमसमेत गरी ६ वटा संस्थाद्वारा गरिएका सर्वेक्षणका आधारमा सीपीआई २०१८ मा नेपाललाई १०० मा ३१ अंक (गत वर्षजति नै) दिइएको छ। गत वर्षको तुलनामा यस वर्ष भ्रष्टाचारको अवधारणामा सुधार भएको देखिएको छैन। सीपीआई २०१८ मा समाविष्ट विभिन्न संस्थाले गरेका सर्वेक्षणअनुसार निर्वाचनपछि पनि नेपालको सार्वजनिक क्षेत्रमा भ्रष्टाचार, व्यापार व्यवसायमा घुस, सार्वजनिक पद र अधिकारको दुरुपयोग, अनुगमन र कारबाहीमा कमी, सूचनामा नागरिकको पहुँचमा कमी, राजनीतिमा भ्रष्टाचारजस्ता दीर्घकालीन समस्या विद्यमान रहेको देखिन्छ। भ्रष्टाचार अवधारणा सूचकांक २०१८ मा नेपालले पाएको स्कोरले भ्रष्टाचारको स्थिति चिन्ताजनक नै रहेको जनाएको छ। भ्रष्टाचार नियन्त्रण गर्न नसक्दा धेरै देशको प्रजातन्त्रलोकतन्त्र संकटमा देखिन थालेको छ। धेरै भ्रष्टाचार हुने मुलुकमा नियमन र नागरिक अधिकारको स्थिति कमजोर रहेको देखिन्छ। संसारभरि नै निरंकुश र पपुलिस्ट नेताले लोकतान्त्रिक मूल्य र शक्ति सन्तुलनविपरीत काम गर्दै भ्रष्टाचार नियन्त्रणका एजेन्डा आफूअनुकूल बनाएको सीपीआई २०१८ को सन्देश छ। भ्रष्टाचार कम भएको मुलुकमा कानुनी शासन, स्वतन्त्र नियमनकारी निकाय, स्वतन्त्र प्रेस र नागरिक समाजलाई खुलापन छ भने भ्रष्टाचार बढी हुने मुलुकमा राजनीतिक अधिकारमा कमी, नियन्त्रित मिडिया र फितलो कानुनी शासन रहेको सीपीआई २०१८ ले जनाएको छ। ० के विषयमा कहिले गरिएको थियो ? हालै सार्वजनिक सीपीआई २०१८ मा विश्व बैंकले सरकारद्वारा सार्वजनिक क्षेत्रपदाधिकारीहरूको कामकारबाहीमा निगरानीको स्थिति र नागरिक समाजलाई राज्यका कामकारबाहीको जानकारीमा पहुँचबारे सन् २०१७ मा गरेको सर्वेक्षण प्रयोग गरिएको छ। त्यस्तै वल्र्ड इकोनोमिक फोरमले आयातनिर्यात, सार्वजनिक सेवा, कर भुक्तानी, ठेक्कापट्टा र न्याय प्राप्तिका लागि घुस विषयमा सन् २०१८ मा गरेको सर्वेक्षण उपयोग गरिएको छ। यसैगरी ग्लोबल इनसाइटले व्यापार, व्यवसाय, ठेक्कापट्टा, आयातनिर्यातमा भ्रष्टाचारबारे सन् २०१७ मा गरेको सर्वेक्षण प्रयोग गरिएको छ। त्यसैगरी बर्टेल्सम्यान फाउन्डेसनले सार्वजनिक पद दुरुपयोगमा कारबाही र सरकारबाट भ्रष्टाचार नियन्त्रणबारे सन् २०१८ मा गरिएको सर्वेक्षण र वल्र्ड जस्टिस प्रोजेक्टले सरकार, न्यायालय, संसद् र सुरक्षा निकायका प्रतिनिधिहरूद्वारा निजी स्वार्थका लागि पदको दुरुपयोग विषयमा सन् २०१७२०१८ गरिएको सर्वेक्षण उपयोग भएको छ। भेराइटिज अफ डेमोक्रेसी प्रोजेक्ट (भीडीइएम) ले राजनीतिक भ्रष्टाचारको व्यापकता जस्ता विषयमा सन् २०१८ मा गरेको सर्वेक्षण समेटिएको छ। यो द्वितीय तथ्यांकमा आधारित रहेर तयार गरिने सूचकांकचाहिँ हो, तर यो अघिल्लो वर्षको मात्र मूल्यांकन भने होइन। घिमिरे ट्रान्सपरेन्सी इन्टरनेसनल नेपालका सिनियर अफिसर हुन्।"
"बिग बास लिगमा फेरि चम्किए सन्दीप, मेलवर्न सेमिफाइनलमा",काठमाडौं :अस्ट्रेलियाको बिगबास लिगमा नेपालका युवा क्रिकेटर सन्दीप लामिछाने लिग चरणको अन्तिम खेलमा उत्कृष्ट प्रदर्शन गरेका छन् । आइतबारको खेलमा जित निकाल्दै उनको टीम मेलवर्न स्टार्सले सेमिफाइनलमा स्थान सुरक्षित गरेको छ । मेलवर्न सिड्नी सिक्सर्समाथि ९४ रनको जित निकाल्दै सेमिफाइनलमा पुग्न सफल भएको हो । सन्दीपले ३४ ओभर बलिङ गर्दा ११ रन दिएर ३ विकेट लिए । आठौं ओभरमा बलिङ गर्न आएका उनले १ रन मात्रै दिएर १ विकेट लिए । त्यसपछि १० ओभरमा ५ रन दिए । १२ औं ओभरमा पनि उनले १ रन दिएर १ विकेट लिए । १४ औं ओभरमा उनले सिड्नीको अन्तिम विकेट लिँदै जित निश्चित गरिदिए । जित्नै पर्ने दबाबका बीच घरेलु मैदानमा खेलेको मेलवर्नले टस हारी पहिले ब्याटिङको निम्ता पाएको थियो । मेलवर्नले २० ओभरमा ६ विकेट गुमाएर १६८ रन बनायो । मेलवर्नका लागि कप्तान ग्लेन म्याक्वेलले ४३ बलमा ८२ रनको विस्फोटक पारी खेले । १६९ को सामान्य लक्ष्य पछ्याएको सिड्नीले सुरुमा राम्रो ब्याटिङ गरे पनि तेस्रो ओभरदेखि लगातार विकेट गुमेपछि १३४ ओभरमा ७४ रनमा अलआउट हुँदा मेलवर्नको जित निश्चित भएको हो । बिग बास लिगका चार खेल खेली बङ्गलादेश प्रिमियर लिग बंगलादेश गएका थिए । त्यसपछि नेपाल र यूएईबीचको एकदिवसीय र टीट्वीन्टी श्रृंखला खेली सन्दीप उतैबाट बिगबास लिग खेल्न गएका हुन् । उनले शुक्रबार बिगबासको पाचौं खेल खेलेका थिए । २ ओभर बलिङ गर्दा बिना विकेट २८ रन दिएका सन्दीपले अर्काे खेलमा उत्कृष्ट कमब्याक गरेका हुन् । यो सँगै सन्दीपको बिगबासमा ६ खेल खेल्दा ११ विकेट पुगेको छ ।
आईसीसीले नेपाली खेलाडीको दुई वर्षको तलब पठायो,"काठमाडौं : अन्तर्राष्ट्रिय क्रिकेट काउन्सिल (आईसीसी)ले नेपाली क्रिकेट खेलाडीको दुई वर्षको तलब निकासा गरेको छ। आईसीसीले क्रिकेट खेलाडीको तलब राष्ट्रिय खेलकुद परिषद् (राखेप)को खातामा पठाएको हो। नेपाली क्रिकेटको नेतृत्वदायी निकाय नेपाल क्रिकेट संघ (क्यान) दुई वर्षभन्दा लामो समयदेखि आईसीसीको निलम्बनमा छ। आईसीसीले आन्तरिक विवाद बढेको कारण देखाउँदै २०७३ साल वैशाख १२ देखि क्यानलाई आफ्नो सदस्यताबाट निलम्बन गर्ने निर्णय लिएको थियो। क्यानलाई निलम्बन गरे पनि आईसीसीले नेपाली खेलाडीलाई अन्तर्राष्ट्रिय प्रतियोगिता खेल्न भने रोक लगाएको छैन। क्यान निलम्बनमा परेपछि नेपाली क्रिकेट खेलाडीले पनि मासिक पारि श्रमिक पाउन सकेका थिएनन्। आईसीसीले शनिबार नेपाली क्रिकेट खेलाडीको दुई वर्षको तलब राखेपको खातामा उपलब्ध गराएको जानकारी सहितको पत्र हामीलाई पठाएको छ, राखेपका प्रेस सल्लाहकार रोहित दाहालले अन्नपूर्ण पोस्ट्सँग भने। राखेप सदस्यसचिव केशवकुमार विष्टले पटकपटक पत्राचार गरेपछि आईसीसीले खेलाडीको तलब निकासा गरेको जानकारी दाहालले दिए। तलब निकासाका लागि खेलाडी र प्रमुख प्रशिक्षक जगत टमटाले पनि पहल गरेका थिए। लामो समयदेखि क्यान आईसीसीको निलम्बनमा परेको छ। क्यान निलम्बनमा परेका कारण खेलाडीले पनि तलब पाउन सकेका थिएनन्। त्यसैले सदस्यसचिवज्यूले खेलाडीको पारि श्रमिक उपलब्ध गराउन आईसीसीसँग पटकपटक पत्राचार गर्नुभएको थियो। यसका लागि खेलाडीले पनि पहल गरेका थिए। सोहीअनुरूप आईसीसीले राखेपको खातामा खेलाडीको दुई वर्षको तलब उपलब्ध गराएको जानकारीसहित हामीलाई पत्र पठाएको हो, प्रेस सल्लाहकार दाहालले भने। हाल नेपालले आईसीसीबाट एकदिवसीय टोलीको मान्यता प्राप्त गरेको र अन्तर्राष्ट्रिय प्रतियोगितामा महत्वपूर्ण उपलब्धिहरूसमेत हासिल गर्दै गएकाले खेलाडीको पारि श्रमिक बढाउने विषयमा राखेपले आवश्यक पहल थाल्ने तयारी भइरहेको जानकारी पनि दाहालले दिए। आईसीसीले खेलाडीको दुई वर्षको पारि श्रमिकबापत राखेपको खातामा एक करोड २७ लाख ८७ हजार सात सय ८२ रुपैयाँ पठाएको छ। आईसीसीले तलब दिने खेलाडीलाई ए, बी र सी गरी तीन श्रेणीमा वर्गीकरण गरेको छ। ए श्रेणीमा पर्ने खेलाडीले मासिक ३५ हजार रुपैयाँ, बी श्रेणीमा पर्ने खेलाडीले मासिक २५ हजार रुपैयाँ र सी श्रेणीमा पर्ने खेलाडीले मासिक १५ हजार रुपैयाँ तलब पाउने छन्। वर्गीकरणअनुसार ए श्रेणीमा पारस खड्का, ज्ञानेन्द्र मल्ल, शरद भेषावकर, वसन्त रेग्मी, सन्दीप लामिछाने, सोमपाल कामी र दीपेन्द्रसिंह ऐरी छन्। बी श्रेणीमा शक्ति गौचन, रोहितकुमार पौडेल, ललितनारायण राजवंशी, आरिफ सेख, करण केसी, ललित भण्डारी र अनिलकुमार शाह छन्। यसैगरी सी श्रेणीमा सुशन भारी, किशोर महतो, सुवास खकुरेल, सागर पुन, दिलीप नाथ, सुनिल धमला र विनोद भण्डारी छन्। क्यानले सन् २०१५ देखि खेलाडीलाई तीन श्रेणीमा विभाजन गरी मासिक तलब दिन सुरु गरेको हो। पछिल्लोपटक क्रिकेट खेलाडीले सन् २०१७ को जुलाईमा तलब पाएका थिए। ए श्रेणीमा परेका प्रत्येक खेलाडीले दुई वर्षको एकमुष्ठ आठ लाख ४० हजार रुपैयाँ पारि श्रमिक पाउनेछन्। बी श्रेणीमा परेका खेलाडीले दुई वर्षको एकमुष्ठ ६ लाख रुपैयाँ पाउनेछन्। यसैगरी सी श्रेणीमा पर्ने प्रत्येक खेलाडी दुई वर्षको एकमुष्ठ तीन लाख ६० हजार रुपैयाँ हात पार्नेछन्। क्यान निलम्बनमा परेपछि नेपाली क्रिकेटको व्यवस्थापन सीधै आईसीसीले नै हेर्दै आएको छ। क्यान निलम्बनमा परेको दुई वर्ष नौ महिना पुगिसके पनि नेपाली खेलाडीले भने विभिन्न ठूला अन्तर्राष्ट्रिय प्रतियोगितामा सहभागिता जनाई उत्कृष्ट प्रदर्शन गर्दै आएका छन्। अघिल्लो साता मात्र नेपाली क्रिकेट टोलीले संयुक्त अरब इमिरेट्स (यूएई) लाई उसैको मैदानमा २१ ले हराउँदै एकदिवसीय अन्तर्राष्ट्रिय शृंखला जितेको थियो। आईसीसीबाट एकदिवसीय मान्यता पाएयता नेपालले जितेको यो पहिलो एकदिवसीय शृंखला थियो। त्यसपछि यूएईलाई नै हराउँदै नेपालले तीन खेलको टीट्वेन्टी शृंखला पनि २१ ले नै जितेको थियो।"
"आर्मी टिम च्याम्पियन, सुशील र दिवाना उत्कृष्ट",काठमाडौं : त्रिभुवन आर्मी क्लबका सुशील थापा र नेपाल पुलिस क्लबकी दिवाना शेर्मा वीर गणेशमान सिंह स्मृति राष्ट्रिय खुला बक्सिङ च्याम्पियनसिपको उत्कृष्ट खेलाडी घोषित भएका छन्। उत्कृष्ट खेलाडी घोषित भएका सुशीलले मोटरसाइकल र दिवानाले स्कुटर प्राप्त गरेका छन्। उत्कृष्ट दुवैलाई गणेशमान सिंह फाउन्डेसनका अध्यक्ष प्रकाशमान सिंह र प्रतियोगिता संयोजक राजीव श्रेष्ठले पुरस्कृत गरे। गणेशमान सिंह फाउन्डेसनको आयोजनामा वसन्तपुर डबलीमा आयोजना भएको प्रतियोगिताको पुरुषतर्फ त्रिभुवन आर्मी क्लब टिम च्याम्पियन बन्यो। शनिबार भएका आठ फाइनलमध्ये आर्मी पाँच स्वर्ण जित्दै च्याम्पियन बनेको हो। शुक्रबार सम्पन्न महिलातर्फको टिम च्याम्पियन पनि आर्मी नै भएको थियो। पुरुष ४९ केजी तौल समूहमा आर्मीका सुशील थापाले एपीएफका प्रदीप महर्जनलाई पराजित गर्दै स्वर्ण जिते। प्रदेश ६ का मोहन गुरुङ र प्रदेश ७ का भानु विष्टले कांस्य पदक हात पारे। ५२ केजीमा आर्मीका प्रेम चौधरीले एपीएफका विक्रम परियारलाई पराजित गरे। पुलिसका चन्द्रबहादुर थापा र प्रदेश १ का सुलभराज तुलाधर तेस्रो भए। आर्मीकै विमल रोकाले ५६ केजीको उपाधि भिडन्तमा एपीएफका पुरन राईलाई पराजित गरे। प्रदेश २ का गणेश थापा र प्रदेश ७ का महेन्द्र चन्द तेस्रो भए। गणेशमान स्मृति राष्ट्रिय खुला बक्सिङमा महिलातर्फ उत्कृष्ट खेलाडी आर्मीकी दिवाना शेर्मा।तस्बिरः अन्नपूर्ण पुलिसका दिनेश श्रेष्ठले ६० केजी तौल समूहमा आर्मीका एकबहादुर घलेलाई पराजित गर्दै स्वर्ण हात पारे। प्रदेश ५ का गणेश थापामगर र एपीएफका प्रकाश लिम्बू तेस्रो भए। पुलिसका भूपेन्द्र थापाले एपीएफका सोनाम सार्कीलाई पराजित गर्दै ६४ केजी तौल समूहको उपाधि जित्दा आर्मीका सुरेश नेपाली र प्रदेश ६ का इन्द्र सुनार तेस्रो भए। ६९ केजीमा एपीएफका विकास लामाले आर्मीका विष्णुप्रसाद घलेलाई हराउँदै प्रथम स्थान हासिल गरे। प्रदेश १ का राजेश गुरुङ र प्रदेश ३ का मनिष डंगोल कांस्यमा सीमित भए। ७५ केजी तौल समूहमा एपीएफका सुमन कार्कीले आर्मीका दीपक श्रेष्ठलाई वाकओभर दिए। प्रदेश २ का दिवस गुरुङ र प्रदेश ३ का दिवेश भूमिलाल तेस्रो भए। गणेशमान स्मृति राष्ट्रिय खुला बक्सिङमा पुरुषतर्फ उत्कृष्ट खेलाडी आर्मीका सुशील थापा।तस्बिरः अन्नपूर्ण आर्मीका रवि सुनारले ८१ केजीको फाइनलमा प्रदेश ५ का केशर खत्रीलाई पहिलो राउन्डमा नै नकआउट गरे। प्रदेश ७ का हिक्मतबहादुर शाही र प्रदेश ४ का सुसन पुनले कांस्य पदक प्राप्त गरे। माघ २२ देखि भएको प्रतियोगिताका प्रत्येक तौल समूहका विजेताले २५ हजार रुपैयाँ प्राप्त गरे। यस्तै दोस्रो हुनेले १५ हजार तथा तेस्रो स्थान प्राप्त गर्ने खेलाडीले सात हजार पाँच सय रुपैयाँ प्राप्त गरे।
ईआर ब्वाइज र बीडीएफसीएको विजयी सुरुवात,"भक्तपुर : ईआर ब्वाइज र भक्तपुर जिल्ला फुटबल क्लव एसोसियसन (बीडीएफसीए) भक्तपुरमा आइतबारदेखि सुरु भएको दोस्रो सुटर्स कप फुटबल प्रतियोगिताको प्रिक्वार्टरफाइनलमा पुगेका छन्। सुटर्स फुटसलद्वारा आयोजित प्रतियोगिताको उद्घाटन खेलमा भक्तपुरको ईआर ब्वाइजले काठमाडौंको साँखुस्थित अलस्टारलाई ४१ गोलले पन्छाएको हो। ईआरको लागि विकेश सुवालले ह्याट्रिक पूरा गरेका थिए। उनले खेलको तेस्रो मिनेटमै गोल गर्दै ईआरलाई अग्रता दिलाएका थिए। त्यस्तै खेलको १८ औं र ३६ औं मिनेटमा दुई गोल थपे। सुरज सुवालले खेलको पहिलो हाफको इन्जुरी समयमा गोल गरे। विजेता ईआरलाई पद्म ज्योति समूहले प्रयोजन गरेको छ।अलस्टारको लागि राम तामाङले खेलको ३९ औं मिनेटमा सान्त्वना गोल गरे। त्यस्तै बीडीएफसीएले काठमाडौंको कोटेश्वरस्थित च्याम्पियन ब्याइजलाई पेनाल्टी सुटआउटको सडेन डेथमा हराएको छ। ७० मिनेटको निर्धारित समयमा दुवै टीम गोलरहित बराबरीमा रहे। खेलको अन्तिम ३ मिनेटमा पाएको पेनाल्टीलाई सदुपयोग गर्न नसक्दा नतिजा नै बीडीएफसीएलाई सुम्पनमा च्याम्पियन बाध्य भएको थियो। च्याम्पियनका खेलाडीले गोलपोस्टमा हानेको बल ह्यान्ड भएपछि बीडीएफसीएका खेलाडीले रातो कार्ड पाएसँगै च्याम्पियनले पेनाल्टी पाएको थियो। पेनाल्टी सुटआउटमा दुवै टीमबाट चारचार गोल भएको थियो। आठपटकसम्म पेनाल्टी हान्न लगाउँदा पनि बराबरी भएको थियो। नवौं पेनाल्टी हान्न आएका च्याम्पियनका खेलाडीको बललाई छेक्न सफल भएपछि बीडीएफसीएले नतिजा आफ्नो पक्षमा पार्न सफल भएको हो। विजेता बीडीएफसीएलाई शिव शिखर कृषि सहकारीले प्रयोजन गरेको छ। प्रतियोगिताअन्तर्गत आइतबार काभ्रेको पनौतीस्थित पनौती युनाइटेडबाट बाई पाएर प्लानिङ ब्वाइज सीधै प्रिक्वार्टरफाइनल पुग्न सफल भएको छ। विजेतालाई एकलाख पुरस्कार प्रतियोगितामा भक्तपुर, काठमाडौं र काभ्रेका २४ फुटबल टीमको सहभागिता रहेको छ। प्रतियोगिताको विजेताले उपाधिसँगै नगद एकलाख रुपैयाँ पुरस्कार पाउनेछ। त्यस्तै उपविजेताले नगद पचास हजार रुपैयाँ पुरस्कार प्राप्त गर्नेछ। आयोजक सुटर्स फुटसलका अध्यक्ष रमेश सुवालले हरेक खेलका उत्कृष्ट खेलाडीहरुलाई समेत पुरस्कारको व्यवस्था गरिएको जानकारी दिए। त्यस्तै व्यक्तिगततर्फ उत्कृष्ट गोलकिपर, स्ट्राइकर, डिफेन्स र विन्गरलाई पुरस्कृत गरिने उनले बताए। खेल्दै ६ जना विदेशी खेलाडी प्रतियोगिताअन्तर्गत ६ जना विदेशी खेलाडी मैदानमा उत्रिने भएका छन्। आइतबारको खेल जित्न सफल बीडीएफसीएबाटै चार जना विदेशी खेलाडी मैदान उत्रिएका छन्। उक्त टीमबाट नाइजेरियाका सोला र नाना, गिनीका मोन्सो तथा आइभरी कोस्टका फुफोना मैदान उत्रिएका हुन्। त्यस्तै आयोजक सुटर्सले पनि दुईजना विदेशी खेलाडीलाई मैदानमा उतार्ने तयारी गरेको प्रतियोगिताका संयोजक किशोर धुकुछुले जानकारी दिए। प्रतियोगिताको आइतबार एक कार्यक्रमबीच नगर खेलकुद समिति भक्तपुरका पूर्वसंयोजक रवीन्द्र खर्बुजाले उद्घाटन गरेका थिए। दोस्रो सुटर्स कप फुटबल प्रतियोगिताअन्तर्गत आइतबार भिड्दै ईआर ब्वाइज र अलस्टारका खेलाडी। तस्बिर : ईश्वरकाजी खाइजू"
उत्कृष्ट पुनरागमन गर्दै रियल मड्रिड दोस्रो स्थानमा,"मड्रिड : स्पेनिस ला लिगामा निरन्तर पछि परिरहेको रियल मड्रिडले उत्कृष्ट पुनरागमन गरेको छ । शनिबारको खेलमा बलियो प्रतिद्वन्द्वी एथ्लेटिको मड्रिडलाई उसकै मैदानमा ३१ ले पराजित गरी रियल मड्रिड अंक तालिकाको दोस्रो स्थानमा उक्लिन सफल भएको छ । रियलको महत्वपूर्ण जितका लागि कस्मिरो, रामोस र बेलले एकएक गोल गरे । कस्मिरोले १६ औं मिनेटमा गोल गरी रियललाई सुरुवाती अग्रता दिलाएका थिए । तर त्यो अग्रता धेरै बेर रहेन एथ्लेटिको मड्रिडका लागि ग्रिजम्यानले २५ औं मिनेटमा गोल गरी खेल बराबरी बनाए । रियल मड्रिडले पहिलो हाफकाो उत्तराद्र्धतिर पेनाल्टीको अवसर पायो । खेलको ४२ औं मिनेटमा कप्तान रामोसले त्यसलाई गोलमा परिणत गर्दा पहिलो हाफमै रियल २१ को अग्रता बनाउन सफल भयो । बेलले ७४ औं मिनेटमा गोल गरी रियलको अग्रता ३१ बनाए । रियल मड्रिडको निरन्तरको आक्रमण र अधिकांश समय बल आफ्नो नियन्त्रणमा लिएपछि एथ्लेटिको खेलमा फर्किन सकेन । ८२ औं मिनेटमा मिडफिल्डर टेये थोमस दोहोरो पँहेलो कार्ड खादै बाहिरिएपछि एथ्लेटिको मड्रिड १० खेलाडीमा सीमित हुन पुगेको थियो । जितपछि निकै समयदेखि निरन्तर दोस्रो स्थानमा रहेको एथ्लेटिको मड्रिडलाई पछि पार्दै रियल दोस्रो स्थानमा उक्लिन सफल भएको छ । २३ खेलबाट रियल मड्रिडको ४५ अंक छ भने समान खेलबाट एथ्लेटिको मड्रिडको ४४ अंक छ । एक खेल कम खेलेको बार्सिलोना ५० अंकका साथ शीर्ष स्थानमा छ । लगातार दुई खेलमा हार व्यहोरेपछि एथ्लेटिको मड्रिड तेस्रो स्थानमा झरेको हो । ला लिगाको यस सिजनका सुरुका कही खेलमा उत्कृष्ट प्रदर्शन गरेको रियल मड्रिडले बीचमा खराब प्रदर्शन गर्दा छैटौं स्थानमा पुगेको थियो । पछिल्ला खेलमा निरन्तर जित निकाल्दै दोस्रो स्थानमा उक्लिन सफल भएको छ । ला लिगाको यस सिजनका २३ खेलमा रियलले १४ मा जित निकाल्दा ६ खेलमा हार व्यहोरेको छ भने ३ मा बराबरी खेलेको छ । २०१७१७ सिजनको ला लिगा उपधि जितेको रियल २०१७१८ मा तेस्रो स्थानमा रहदै लिग अन्त्य गरेको थियो ।"

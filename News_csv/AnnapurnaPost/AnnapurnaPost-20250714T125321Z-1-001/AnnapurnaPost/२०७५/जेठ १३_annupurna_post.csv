शीर्षक,विवरण
भाषा र सांस्कृतिक हेजेमोनी को द्वन्द्व,"सरकारको नीति तथा कार्यक्रम प्रस्तुत गर्दा प्रतिनिधिसभाका सभामुख र राष्ट्रियसभाका अध्यक्षलाई किन सम्माननीय, माननीय, ज्यू भनेर सम्बोधन गरिएन भन्ने प्रश्न उठेका छन्। नेपाली कांग्रेसले त्यसमा कडा टिप्पणी नै गरेको छ। यसका बारेमा केही छलफल र बहस पनि भएका छन्। तर किन त्यस्तो सम्बोधन गरियो र यसबाट के गर्न खोजिएको हो भनेर बहस सुरु भएको छैन। यो बुझ्न जरुरी छ खासगरी कांग्रेस पार्टीका कार्यकर्ता र शुभेच्छुकहरूले। कम्युनिस्टहरू बलियो बहुमतको साथ सत्तामा आएका छन्। उनीहरूले आफ्नो सिद्धान्तअनुसार नै समाज परिवर्तनको उद्देश्य राखेका छन्। यसलाई संविधानले बलियो आधार र समर्थन दिएको छ। कम्युनिस्टहरूले संविधानलाई आफ्नो तरिकाबाट प्रयोग गर्दै आफूले सोचेअनुसारको समाज बनाउने प्रयास गर्नेछन्। यस्तो मौका कांग्रेसलाई २००७ को परिवर्तनपछि आएको थियो। केही हदसम्म २०४६ को परिवर्तनपछि पनि त्यस्तो मौका कांग्रेसले पायो, तर उक्त दलले समाज परिवर्तनको मुद्दा अंगाल्न सकेन। केवल आर्थिक मुद्दामा केन्द्रित रह्यो। २०४६ मा बहुदलीय व्यवस्था पुनस्र्थापना भएपछि उदार अर्थतन्त्र र भूमण्डलीकरणको त्यतिबेलाको बलियो हावाले आफ्नै तरिकाबाट समाजमा परिवर्तन ल्यायो। विकसित पश्चिमा समाजका मूल्यमान्यताले छोप्यो। अर्को शब्दमा भन्दा पश्चिमाको सांस्कृतिक हेजेमोनी लाई स्थापित हुन जानी नजानी मद्दत पुर्यायो। अहिले हाम्रो पहिल्यैदेखि विद्यमान र पश्चिमा मुलुकबाट आएको मूल्यमान्यताको तनावमा नेपाली समाज बाँचिरहेछ। यहाँ एकैचोटी झन्डै तीन सय वर्षको समयमा हामी बाँचिरहेका छौं। बीसौं र एक्काइसौं शताब्दीको सामाजिक स्थिति र पन्ध्रौं र सोह्रौं शताब्दीदेखिको सांस्कृतिक निरन्तरतामा नेपाली एकैचोटी बाँचिरहेछ। नेपाली समाजमा तँ, तिमी, तपाईं, हजुर, जी, ज्यू, खा, खानुस्, खाइबक्सियोस्, आइज, आउनुस्, आइबक्स्योस्, ज्युनार होस् जस्ता सम्बोधन र शब्दहरू व्याप्त छन्। यिनै शब्दहरूले मानिस कुन सामाजिक स्तरको रहेछ भन्ने जनाउँछ। तल्लो तहको लागि तँ, त्यसपछि तिमी, तपाईं, हजुर सम्म पुग्छ। अझै सम्बन्धमा उच्चताको भावना आएन भन्ने लाग्यो भने सरकार, राजा पनि भनिन्छ। यो सबैले हाम्रो समाज असमान छ र यो असमानतालाई हाम्रो समाजले जानीनजानी स्वीकारेको छ भन्ने जनाउँछ। यस्ता सामाजिक संकेतहरूले नदेखिने तरिकाबाट समाजलाई जकडेका छन्। यसैलाई माक्र्सवादीहरूले सांस्कृतिक हेजेमोनी भनेका हुन्। यसलाई तोडेरमात्रै सामाजिक समानता स्थापित गर्न सकिन्छ। यही कुरा यो कम्युनिस्ट सरकारले गर्न खोजेको हो। आम नेपाली र खासगरी कांग्रेसका नेता, कार्यकर्ता र समर्थकले बुझ्नुपर्ने कुरा यही छ। यो समाज परिवर्तनको एजेन्डाभित्र पर्छ जसलाई २००७ सालको क्रान्तिपछि कांग्रेसले सुरु गर्यो। राजा र त्यतिबेलाका सभ्रान्त र शासकले त्यो बुझेर नै २०१७ को घटना गराएका हुन्। २००७ को परिवर्तनले गहिरोरूपमा जरा गाडेको सामन्ती संस्कृतिलाई उखेल्ने प्रयास गरेको थियो। २०१७ को राजाको कदमले त्यस्तो समाज परिवर्तनको आन्दोलनलाई रोकेको हो। त्यतिबेलादेखि नै कांग्रेसजनलाई चिन्ने भनेको उनीहरूले प्रयोग गर्ने शब्द, खानपान र समाजको तल्लो तह (दलित,उत्पीडित) सँगको सम्बन्धको आधारमा हुने गथ्र्यो। त्यसैले सबैलाई तपाईं भन्नु जयनेपाल भन्नु दलितहरूले जदौ नभन्नु, बक्सियोस् दरबारिया र नोकरशाहीको भाषा हो। यसले सामन्ती संस्कृति झल्काउँछ भनेर त्यतिबेला कांग्रेसको संगतमा आउनेलाई सिकाउने गरिन्थ्यो। कांग्रेसजनको घरमा बक्सियोस् भन्नु लाज लाग्ने कुरा थियो। त्यो त केवल दरबारको नजिक शाही सेनामा काम गर्ने, शाही ठकुरी आदिले भन्ने शब्द मानिन्थ्यो। त्यसैले क्रान्तिपछिको सरकारलाई केवल नेपाल सरकार भनेर सम्बोधन गरिन्थ्यो। पछि मात्रै श्री ५ को सरकार भन्न थालिएको हो। २०१७ को घटनापछि राजा बलियो हुँदै गएपछि त यस्ता धेरै विशेषणहरू थपिँदै गए र राजालाई विष्णुको अवतारसम्म भनियो। दरबारियाले जस्तै नगर्दा आफू मूलधारको सुसंस्कृत व्यक्ति नठहरिने भएकाले चाँडोचाँडो यो संस्कृतिलाई अंगाल्ने र फैलाउने काम शासक तहमा पुग्न चाहनेहरूले गरे। पञ्चायतकालमा यसले बलियो रूप लियो। यसरी ०१७ पछिको सामाजिक प्रतिगमनको सिकार सबैजसो मानिसहरू भए। पञ्चायतकालमा कांग्रेसको संगतमा आउने सबैलाई तपाईं भन्नु जय नेपाल भन्नु दलितहरूले जदौ नभन्नु, बक्सियोस् दरबारिया र नोकरशाहीको भाषा हो भनिन्थ्यो। यस्ता शब्दले सामन्ती संस्कृति झल्काउँछन् भनेर सिकाउने गरिन्थ्यो। एउटा व्यक्तिगत अनुभव यहाँ उल्लेख गर्न चाहन्छु। २००७ को क्रान्तिमा समेत सक्रिय भूमिका खेलेको मेरो परिवारभित्र पनि पञ्चायतको सांस्कृतिक हेजेमोनी भित्रियो। सुसंस्कृत देखिन हाम्रो घरमा पनि सकीनसकी र अप्ठेरो मान्दै बक्सियो भन्ने प्रयासहरू भए। एकदिन मेरो घरमा ठूलो ज्वाईं आए। ज्वाईंलाई मान गर्नुपर्छ भन्ने बलियो विश्वासमा उनको गोडा धोइदिनुपर्ने हुन्छ बाहुन समाजमा। त्यसैअनुसार अंखोरामा पानी लिएर मेरो दाइले पिंढीमा बसेका मेरो ज्वाईं (जो हाम्रो परिवारको पहिलो ज्वाईं थिए) लाई आइबक्स्योस् तपाईंको गोडा दिनोस् भन्न पुगेछन् गोडा दिइबक्स्योस् भन्नु पर्नेमा। त्यसो भन्ने मेरो माहिलो दाइ कृष्णचन्द्र नेपाली अहिले प्रदेश४ मा प्रमुख प्रतिपक्षी दलको नेता छन्। कतिपय खस भाषाभन्दा फरक भाषा बोल्ने जातिहरूले सुसंस्कृति बन्न गरेको प्रयासमा हाँसो लाग्ने परिस्थिति बनेको हामी सबैले देख्दै र सुन्दै आएका छौं। कसैले ए बाजे तेरो कुकुर आइबक्सियो भने रे भनेर हाँस्ने हामी धेरै छौं। यस्ता घटनाकथा पञ्चायतकालमा दुःख भोगेका धेरै कांग्रेसीलाई थाहा छ। यस्तो भाषाको प्रयोगले सामन्ती संस्कृति झल्काउँछ। २०४६ को परिवर्तनपश्चात कांग्रेसको परिचय परिवर्तन हुन थाल्यो। यसले आफ्ना सामाजिक परिवर्तनको एजेन्डालाई त्यतिबेलाको पश्चिमी आँधीहुरीको बेगमा बिर्सियो वा याद गर्नेहरूले यसलाई महत्व दिएनन्। कांग्रेसले स्वतन्त्र समाज निर्माण आफैं हुन्छ भन्ने सोच्यो, अथवा सोच्दै सोचेन। नत्र हलो क्रान्तिबाट सुरु भएको समानताको एजेन्डा, छुवाछूतविरुद्धको एजेन्डा, विधवा तथा एकल महिलाको पीडाजस्ता समाजमा जरो गाडेको भेदभावको संस्कृतिलाई परिवर्तन गर्न सक्रियता कांग्रेसले नदेखाएकै हो। बैतडीका दलितले भण्डारीहरूले भाक्कल गरेर काटेको राँगोको मासु बहिष्कार गर्नुका कारण कांग्रेसले किन खोजेन ? तराईमा दाइजोको पीडा निर्मूल पार्न किन अभियान सुरु भएन ? किन आफ्नो घर र वरिपरि हजुर, बक्सियोस् को संस्कृति भित्रियो ? किन समानताको संस्कृति बिर्सियो ? भन्ने कुरा कांग्रेसका नेता कार्यकर्ताले गम्भीर भएर विचार गर्नुपर्छ। अहिले कम्युनिस्ट सरकारको नीति तथा कार्यक्रम प्रस्तुत गर्दा राष्ट्रपतिले किन सम्माननीय, माननीय र ज्यू भनिनन् भनेर प्रश्न उठाउँदा कांग्रेसले आफ्नो सामाजिक समानताको एजेन्डा बिर्सेको हुनसक्छ। ख्याल गर्नुपर्ने हुन्छ। याद राखौं, बीपीले कसैलाई हजुर भनेनन्। त्यही संस्कार होला कोइरालाहरू जोसँग कुरा गर्दा पनि यहाँ मात्र भन्छन्। कांग्रेसको संस्कृति समानताको संस्कृति हो। कतै कांग्रेसले अरूको संस्कृतिको हेजेमानीलाई स्वीकार गरेर आफ्नो बिर्सेको त हैन। नत्र यो जी हजुरीबारे किन समय खर्च गर्नुपर्ने ? नियम, प्रोटोकल मिचिएको हो भन्ने स्पष्ट भन्नुपर्यो नत्र अमुक संस्कृतिलाई संरक्षण नदिएकै राम्रो हुन्छ। यसले कांग्रेसलाई यथास्थितिवादी र सामन्ती चलनको हिमायती बनाउँछ। हामी सबैलाई थाहा छ, यस राष्ट्रको आधुनिकीकरणका र समानताको संघर्ष कांग्रेसकै एजेन्डा हो। कम्युनिस्टहरूले यो एजेन्डालाई आफ्नो बनाउने प्रयास गर्दैछन्। उनीहरूको भाषामा सांस्कृतिक हेजेमोनी तोड्ने प्रयास गर्दैछन्। कांग्रेसको संस्कृतिलाई आफ्नो बनाउने प्रयास गर्दैछन्। जाजरकोटमा माओवादीले ढक होइन किलो प्रयोग गर भनेर व्यापारीलाई तर्साउँदा होस् वा विधवा महिलाले चाहेको कपडा लगाए हुन्छ भन्दा होस्, दलितलाई अलग धाराबाट पानी भर्नु नपर्ने बनाउँदा होस् वा जुवातासविरुद्धको अभियान चलाउँदा होस्, कांग्रेसकै समाज परिवर्तनको अपुरो एजेन्डालाई अगाडि बढाएको हो भनी मान्नुपर्छ। उसको तरिका फरक पर्यो होला। त्यो फरक विषय हो। त्यसैले अब आफ्नो समाज परिवर्तनको एजेन्डालाई विचार गरेर मात्र कांग्रेसले समर्थन र विरोध गर्नु उचित हुन्छ। यदि समानताको एजेन्डालाई सघाउने काम गर्छ भने विरोध नगर्दा राम्रो हुन्छ। तरिका गलत छ भने विरोध गर्नुपर्छ, समानताको विषय वा मुद्दालाई होइन। कांग्रेस विगत केही समयदेखि गलत मूल्यमान्यतालाई प्रश्रय दिएर प्रताडित भएको छ। यसभित्र ठूलो, सानो, पदीय हैसियत, मानमर्यादा जस्ता विषयले नराम्रोसँग जरा गाडेका छन्। कुनै भेला भयो, मञ्च बन्यो, बोल्नुपर्यो, बोलाउनुपर्यो भने लामा विशेषणहरू लगाएर आफ्ना साथीलाई मञ्चमा बोलाउने चलन बढेको छ। नाम बोलाउँदा माननीय, पूर्वसांसद, पूर्वमन्त्री, पूर्व केन्द्रीय सदस्य, आयोगका पूर्व माननीय आदि विशेषण लगाएर बोलाइन्छ। त्यस्तो नगरे कार्यक्रम सञ्चालकको हुर्मत लिएको देखिएको छ। यो कांग्रेसले संस्कृति बिर्सेकोले भएको हो। कांग्रेसको संस्कृति प्रिय साथी मात्र भन्ने हो। लेख्दा श्री मोहनजी, प्रिय साथी आदि मात्र भन्ने हो। कांग्रेसको भाषा समानता दर्शाउने हुनुपर्छ। यो कांग्रेसजनले याद गर्नुपर्छ, सिक्नुपर्छ। कम्युनिस्टले कांग्रेसले लिएको लोकतान्त्रिक संस्कृतिलाई कांग्रेसको सांस्कृतिक हेजेमोनी को रूपमा हेरेका छन्। यो उनीहरूको सबैभन्दा ठूलो चुनौती पनि हो। त्यसलाई परिवर्तन नगरी उनीहरूले सोचेको समाज निर्माण हुन सक्तैन भन्ने उनीहरूले बुझेका छन्। त्यसैले अब विद्यालयमा पढिने भाषा, विषय, कथा, इतिहास सबै नै परिवर्तन गर्ने उनीहरूको प्रयास हुनेछ भन्ने कुरा जगजाहेरै छ। कांग्रेसले यसको प्रतिवाद गर्न आफ्नो संस्कृतिलाई बुझेर संरक्षण गर्नैपर्छ। यसको आधारमा नै कम्युनिस्टहरूका क्रियाकलापको समर्थन वा विरोध गर्नुपर्छ। पोखरेल राष्ट्रिय योजना आयोगका पूर्व उपाध्यक्ष हुन्।"
विश्वकपमा सहभागी ३२ टोलीको आआफ्नै उपनाम,"मस्को : रुसमा १८ दिनपछि सुरु हुने २१औं संस्करणको विश्वकप फुटबलको माहोल तात्दै गर्दा विश्वकपमा सहभागी टोलीको उपनाम (निकनेम) समेत बाहिर आएको छ । पहिलोपटक विश्वकपमा सहभागी ३२ टोलीलाई आयोजकले उपनामले समेत परिचित गराउन लागको हो । विश्वकपमा सहभागीमध्ये अर्जेन्टिनाले ह्वाइट एन्ड स्काई ब्लु, अस्ट्रेलियाले द सकरोज, बेल्जियमले रेड डेभिल्स, ब्राजिलले द सेलेक्सन, कोलम्बियाले द कफी ग्रोवर्स, कोस्टारिकाले कोस्टारिका नेटिभ्स, क्रोयसियाले द ब्लाजर्स, डेनमार्कले डानिस डायनामिट र इजिप्टले द फरावस्को उपनाम पाएको छ । यसैगरी इङ्ल्यान्डले द थ्री लायन्स, फ्रान्सले द ब्लु, साविक विजेता जर्मनीले द टिम, आइसल्यान्डले आवर ब्वाइज, इरानले द लाइन्स अफ पर्सिया, जापानले सामुराई ब्लु, दक्षिण कोरियाले एसियन टाइगर, म्याक्सिकोले इल त्रिकोलोर, मोरोक्कोले एट्लास लायन, नाइजेरियाले द सुपर इगल्स, पानामाले द रेड टाइड, पेरुले लस इनकास, पोल्यान्डले द पुलिस इगल्स, पोर्चुगलले टिम अफ द कास्टलेस, आयोजक रुसले टिम र साउदी अरेबियाले द ग्रिन फाल्कोन्स उपनाम पाएको छ । यसैगरी सेनेगललाई द लायन्स अफ तेरांगा, सर्वियालाई द इगल्स, स्पेनलाई द रेड फुरी, स्विडेनलाई द ब्लु एन्ड एलो, स्विटजरल्यान्डलाई द रेड क्रुसाडर, ट्युनिसियालाई द इगल्स अफ कार्टेज र उरुग्वेलाई अ वारियर ट्रिब इन उरुग्वे उपनाम दिइएको छ ।"
अन्नपूर्ण कर्पोरेट ब्याडमिन्टन धरानमा सुरु,"धरान : अन्नपूर्ण पोष्ट् इन्टरनेसनल कर्पोरेट व्याडमिन्टन प्रतियोगिताको एक नम्बर प्रदेश स्तरीय छनौट प्रतियोगिता सुरु भएको छ।अन्नपूर्ण मिडिया नेटवर्कको आयोजनामा आइतबार बिहानदेखि प्रतियोगिता सुरु भएको हो। प्रतियोगिताको उद्घाटन प्रदेश नम्बर एकका सभामुख प्रदीप भण्डारीले गरे।उनले खेलकुदले मानवलाई स्वास्थ्य बनाउनुका साथै देशलाई चिनाउने अर्को माध्यम भएको बताए। उनले खेल क्षेत्रको विकासलाई सरकारले व्यवस्थित गरी खेलाडीको जीवन धान्नका लागि स्वरोजगार बनाउनुपर्ने बताएका छन्। उनले पछिल्लो समय खेलकुदको माध्यमबाट खेलाडीले नेपालको गरिमा उच्च बनाएको प्रसंग कोट्यादै खेलाडी अभाव हुन नदिन राज्यले लगानी गर्नुपर्ने सुझाव दिएका छन्। सभामुख भण्डारीले ब्याडमिन्टन प्रतियोगिता सुरु गरी खेलाडीलाई प्रोत्साहित गरेकोमा अन्नपूर्ण मिडिया नेटवर्कलाई धन्यवाद दिए। कार्यक्रमका विशेष अतिथि नेपाल ब्याडमिन्टन संघका केन्द्रीय उपाध्यक्ष चन्द्रशेखर लामाले ब्याडमिन खेल मानव स्वास्थ्यका लागि महत्वपूर्ण औषधि भएको बताए।उनले अन्नपूर्ण मिडिया नेटवर्कले धरानमा ब्याडमिन्टन प्रतियोगिता आयोजना गरेर धरानलाई ब्याडमिन्टनको सहरले चिनाउन मद्धत पुर्याएको बताए। कार्यक्रममा संघीय प्रहरी इकाई कार्यालय धरानका एसएसपी हरिबहादुर पाल,सुनसरी ब्याडमिन्टन संघका उपाध्यक्ष मणि थापा, पूर्वाञ्चल इन्जिनियरिङ क्याम्पसका प्राध्यापक तुलाराम भण्डारी, विजयपुर हस्पिटल धरानका डाइरेक्टर प्रभाव खतिवडा, सुनसरी उद्योग वाणिज्य संघका अध्यक्ष राजेन्द्र साह, इलाका प्रशासन कार्यालय धरानका प्रमुख जयराम श्रेष्ठलगायतको उपस्थिति थियो। ब्याडमिन्टन प्रतियोगितामा प्रदेश १ का विभिन्न दश जिल्लाका ८० खेलाडीले सहभागिता जनाउने प्रतियोगिताको स्थानीय संयोजक रकम माबुहाङ लिम्बूले बताए। ६ विधामा खेलाइने प्रतियोगितामा ६५ जना पुरुष र १५ जना महिलाको सहभागिता रहेको छ। १९ वर्ष मुनिको प्रतियोगितामा सिंगल पुरुषतर्फ २५ जना र महिलातर्फ ८ जना खेलाडीले प्रतिष्पर्धा गर्दैछन्। महिला सिंगलतर्फ पनि ८ जनाले प्रतिष्पर्धा गर्ने संयोजक लिम्बूले बताए। मिक्स डबलतर्फ १० टीमले सहभागिता जनाउने भएका छन्। पुरुष डबलतर्फ २२ टीम तथा पुरुष सिंगलमा २० जना खेलाडीले सहभागिता जनाएका छन्। प्रतियोगिता अण्डर १९पुरुषमहिला, खुल्ला सिंगल पुरुषमहिला, पुरुष डबल्स र मिक्स डवल गरी ६ विधामा खेलाडीलाई प्रतिष्पर्धा गराइने प्रतियोगिताका मुख्य रेफ्री उदय अर्यालले बताए। सातवटै प्रदेशमा पहिलो चरणको छनौट प्रतियोगिताका विजेता र उपविजेतालाई फाइनल प्रतियोगितामा सहभागी गराइनेछ। छनौट प्रतियोगिताको समापन मंगलबार हुनेछ।काठमाडौंमा हुने फाइनल प्रतियोगितामा विभिन्न १२ देशका खेलाडीको सहभागी हुनेछ।"
क्रिकेटर सन्दीपलाई पोखरामा एक लाखसहित सम्मान,"पोखरा : युवा क्रिकेटर सन्दीप लामिछाने आइतबार पोखरामा सम्मानित भएका छन्। इण्डियन प्रिमियर लिग (आईपीएल)मा उत्कृष्ट प्रदर्शन गरेर चर्चित भएका लामिछानेलाई प्रतिभा माध्यामिक विद्यालय र अटोवेज प्रालिले सम्मान पत्र, दोसल्ला र नगद १ लाख रुपैयाँले सम्मान गरेका हुन्। प्रदेश नम्बर ४ की सामाजिक विकास मन्त्री नरदेवी पुनले एक कार्यक्रममा बीच युवा क्रिकेटर लामिछानेलाई सम्मान गरिन्। क्रिकेट खेलको माध्यमबाट नेपाललाई चिनाउन महत्वपूर्ण योगदान दिएकाले लामिछानेलाई खेलतर्फ लाग्न अझै हौसला बढाउन सम्मान गरिएको आटोवेज प्रालिका अध्यक्ष नारायण पौडेलले बताए। फ्यानहरुका बीचमा सन्दीप लामिछाने। तस्बिर : अन्नपूर्ण सम्मान पछि बोल्दै युवा क्रिकेटर लामिछानेले विद्यार्थीलाई पहिलो प्राथामिकता पढाइमै लगाउन र फुर्सदको समयमा खेलमा लाग्न सुझाए। खेलको मध्येमबाट देशलाई चिनाउन सकिने भएकाले आफूलाई रुची भएको खेलमा ध्यान दिएर खेल्न पनि उनले सल्लाह दिए। सम्मान हुनु अघि उनले प्रतिभा माध्यामिक विद्यालयको अवलोकन गरेका थिए। सम्मान कार्यक्रममा सन्दीपसँग सेल्फी लिने र अटो लिने युवा विद्यार्थीको भीड लागेको थियो। भीडका बीच युवा खेलाडी लामिछानेले विद्यार्थीको मन राख्न भ्याएसम्म अटो ग्राफमा हस्ताक्षर गर्न र सेल्फी खिच्न समय खर्चेका थिए।"
नेपालगन्ज गोल्डकप फुटबल २१ जेठदेखि,"नेपालगन्जः बाँकेमा सर्वाधिक राशीको फुटबल प्रतियोगिता नेपालगन्ज गोल्डकपको तेस्रो संस्करण आगामी २१ जेठदेखि हुने भएको छ । बाँके जिल्ला फुटबल संघ (एन्फा) ले आयोजना गर्ने तेस्रो संस्करणको मुख्य प्रायोजन टुवोर्ग वियरले गरेको छ । ८औं राष्ट्रिय खेलकुद प्रतियोगिताका कारण नेपालगन्ज रंगशाला निर्माणाधीन रहेकाले खजुरा गाउँपालिका४ डीगाउँस्थित नेपाल राष्ट्रिय आदर्श आधारभूत विद्यालयको चौरमा गरिनेछ । प्रतियोगितामा ए डिभिजनका त्रिभुवन आर्मी, एपीएफ, संकटा क्लब, च्यासल क्लब, लगायत नेपालगन्ज ११, रुपन्देही ११, सुदूरपश्चिम ११ र भारतीय पन्जाब ११ सहभागी हुने एन्फाका बाँके अध्यक्ष भोजराज शाहीले आइतबार नेपालगन्जमा पत्रकार सम्मेलन गरी जानकारी दिए । प्रतियोगितामा प्रथम हुने टिमलाई ५ लाख र दोस्रो टिमलाई २ लाख ५१ हजार राशी रहेको छ । म्यान अफ दि सिरिजलाई मोटरसाइकल, उत्कृष्ट स्ट्राइकर, गोलरक्षक, प्रशिक्षक लगायतलाई १०१० हजार र म्यान अफ द म्याचलाई मोबाइल दिने आयोजकले जनाएको छ । प्रतियोगिताको ७५ लाख रुपैयाँ बजेट रहेको छ । प्रतियोगितामा स्थायीय आयोजकको रुपमा डाँफे युवा क्लब रहेको छ । क्लबका अध्यक्ष तिलकवीर सुनारले रातदिन काम गरेर प्रतियोगिताको ७५ प्रतिशत तयारी पूरा भइसकेको बताए । उनले भने, गाउँमा ए डिभिजन लेवलको फुटबल प्रतियोगिता आयोजना गर्न पाउँदा हामी औधि खुसी छौं । नक आउट विधिमा खेलाइने प्रतियोगिता जेठ २१२८ सम्म सञ्चालन हुनेछ ।"
विश्वकप खेलाइने रंगशाला 'भोल्गोग्राड एरेना',"राजधानी मस्कोदेखि नौ सय ४१ किलोमिटर टाढा भोल्गोग्राड सहरको केन्द्र भागमा अवस्थित भोल्गोग्राड एरेना रुस विश्वकपका खेल खेलाइने स्टेडियमहरू मध्येको एक हो । यस अघिबाटै प्रयोगमा ल्याइए पनि भोल्गोग्राड स्टेडियमलाई रुस विश्वकपकै लागि तयार पारिएको हो । झन्डै ४६ हजार दर्शक अट्ने स्टेडियम रुस विश्वकपपछि एफसी रोटोरले आफ्नो घरेलु मैदानको रूपमा प्रयोग गर्नेछ । सुविधासम्पन्न स्टेडियमको भीआईपी बक्समा मात्रै ६ सय ४० तथा त्यसबाहेक चार सय ६० सिट राखिएका छन् । स्टेडियमको मिडिया बक्समा २२ सय ८० सिट राखिएका छन् । शारीरिक अपांगता भएका व्यक्तिहरूका लागि मात्रै २४ सहित ४२ वटा इलिभेटर राखिएको स्टेडियममा फिफाले तोकेका सबै मापदण्ड पूरा गरिएका छन् । प्रतियोगिता सुरु हुने समयसम्म स्टेडियममा हुनसक्ने सम्भावित झडप वा कुनै पनि प्रकारका आक्रमणको समेत संकेत दिने अलाम जोडिने रुस विश्वकपको मुख्य आयोजक समितिले जनाएको छ । भोल्गोग्राड स्टेडियममा रुस विश्वकपका चार खेल खेलाइनेछ । जुन १८ मा समूह जीअन्तर्गत इङ्ल्यान्ड र ट्युनिसियाले भोल्गोग्राड स्टेडियममा पहिलो खेल खेल्नेछन् । त्यसपछि जुन २२ मा समूह डीअन्तर्गत नाइजेरिया र आइसल्यान्डले, जुन २५ मा समूह एअन्तर्गत साउदी अरेबिया र इजिप्ट तथा जुन २८ मा समूह एचअन्तर्गत पोल्यान्ड र जापानले भोल्गोग्राडमा खेल खेल्नेछन् । रुसले भोल्गोग्राड स्टेडियम निर्माण गर्न १७ बिलियन रकम खर्च गरेको जनाएको छ।"
आईपीएलको फाइनल भिडन्तमा शेन वाट्सनको सतक,काठमाडौँः इन्डियन प्रिमियर लिग (आईपीएल) को फाइनल भिडन्तमा चेन्नई सुपर किङ्सका शेन वाट्सनले सतकीय पारी खेलेका छन् । सनराइजर्स हैदराबादले उपाधिका लागि दिएको १७९ रनको चुनौती पछ्याउने क्रममा वाट्सनले विस्फोटक व्याटिङ गर्दै ५१ बलको सामना गर्दै सतक बनाएका हुन् । आईपीएलको फाइनलमा कुनै पहिलो खेलाडीले सतक बनाउने पहिलो कीर्तिमान पनि उनले बनाएका छन् । चेन्नईलाई उपाधि दिलाउन शेन वाट्सनले विस्फोटक पारी खेले । उनले नटआउट रहँदै ५७ बलमा ११७ रन बनाए । आईपीएलको फाइनलमा सतक बनाउने पहिलो खेलाडी पनि वाट्सन बनेका छन् । सतक बनाउने क्रममा अन्तिमसम्म क्रिजमा रहेका उनले ताजा अवस्थामा ५७ बलमा १०८ रन बनाए । उनले ११ चौका र ८ छक्का पनि हाने । वाट्सन फाइनल भिडन्तमा लक्ष्य पछ्याउँदै शतक बनाउने पहिलो ब्याट्सम्यान पनि बनेका छन् । यसअघि हैदराबादको तर्फबाट कप्तान केन विलियम्सनले ४७ र यूसुफ पठानले ४५ रन बनाएपछि स्कोर १७८ रनसम्म पुगेको थियो ।
सन्दीप लामिछानेपछि चम्किए अफगानिस्तानका रसिद खान,"नयाँ दिल्ली: इन्डियन प्रीमियर लिग (आईपीएल) को फाइनल भिडन्त अघि अफगानिस्तानका स्टार बलर रसिद खानको चर्चाले सामाजिक सञ्जाल तताएको छ । १९ वर्षीय रसिद खानसँग फाइनल भिडन्तमा पनि सेमिफाइनलमा जस्तै जादुयी प्रदर्शनको अपेक्षा गरिएको छ। रसिद खानको अलराउन्डर प्रदर्शनमा सनराइजर्स हैदरवादले कोलकाता नाइटराइडर्सलाई पराजित गर्दै चेन्नई सुपर किङ्ससँग फाइनलक भिडन्त पक्का गरेको थियो । कोलकाताविरुद्ध खेलिएको प्ले अफको क्वालिफायर भिडन्तमा उनले आफ्नै बलमा सनराइजर्सलाई अविस्मरणीय जित दिलाउँदै फाइनलसम्म पुर्याए । प्रसिद्ध क्रिकेट खेलाडी सचिन तेदन्दुलकरले रसिद खानलाई टी२० का सर्वश्रेष्ठ खेलाड़ी घोषित गरिदिएका छन् । अर्कातिर सामाजिक सञ्जालका धेरै सदस्यहरुले रसिद खानलाई भारतीय नागरिकता दिन पनि माग गरेका छन् । सामाजिक सञ्जाल ट्विटरमा भारतकी विदेश मन्त्री सुष्मा स्वराजलाई ट्याग गर्दै यस मागलाई उठाइको छ । यी मध्ये केही ट्विट साँच्चिकै गम्भीरखालका छन् भने केही ट्विट हाँसिमजाकका लागि गरिएका छन् । यसको जवाफमा सुषमा स्वराजले भनेकी छन्, 'मैले सबै ट्वीट्स देखेकी छु, नागरिकताको मामिला गृह मन्त्रालयको जिम्मेवारी हो ।' मोदी लैजाउ, रसिद देउ केही सामाजिक सञ्जालका प्रयोगकर्ताले भने हाँसो ठट्टा गर्दै भारतीय प्रधानमन्त्री नरेन्द्र मोदीसँग रसिदलाई साट्नुपर्ने बहस पनि चलाएका छन् । अर्कातिर केही अरु सामाजिक सञ्जालका प्रयोगकर्ताहरुले बलिउड स्टार शाहरुख खानको बदालमा रसिद खानलाई अफगानिस्तानले दिनुपर्ने भन्दै चर्चा गरिरहेका छन् । अफगानिस्तानका राष्ट्रपति अशरफ घानीले यस्तो ट्विटको जबाफमा भनेका छन्, 'अफगानिस्तानलाई आफ्ना हिरो रसिद खानमाथि गर्व छ । हामी आफ्ना भारतीय मित्रसँग आभारी छौँ । जसले हाम्रा खेलाडीलाई आफ्नो कौशल देखाउने एक मञ्च दिएका छन् । रसिदले अफगानिस्तानका सबैभन्दा शानदार पलको याद दिलाउँछन् । उनी क्रिकेटको दुनियाँका सम्पत्ति हुन, हुँदैन हामी उनलाई दिन सक्दैनौँ ।' रोचक कुरा त के छ भने घानीले गरेको यो ट्विट भारतीय प्रधानमन्त्री नरेन्द्र मोदीलाई पनि ट्याग गरिएको छ । रसिदको लोकप्रियताको राज गत शुक्रवार कोलकाताविरुद्धको खेलमा रसिद खानले पहिलो ब्याटिङ गर्दै ३४ रन बनाएका थिए । त्यसपछि बलिङमा समेत उनले चार ओभरमा १९ रन दिँदै ३ विकेट लिएका थिए । उनले त्यसक्रममा आफ्नो शानदार फिल्डिङको प्रदर्शन गर्दै दुई अहम क्याच पनि रसिदले लिएका थिए । रसिदबारे सचिन रसिद खान पहिलेदेखि नजै टी२० विश्व र्याङ्किङमा पहिलो स्थानमा छन् तर आईपीएलमा उनको प्रदर्शनले झन् महत्व बढाइदिएको छ । सचिन तेन्दुलकरले लेखेका छन्, 'मलाई सदैव लागेको कुरा रसिद खान एक राम्रा स्निपर हुन् तर अब म उनी विश्वकै सबैभन्दा राम्रा स्पिनर हुन् भन्न पनि मलाई कुनै संकोच हुँदैन । रसिदसँग ब्याटिङको लोभलाग्दो क्षमता पनि छ ।' दक्षिण भारतका फिल्म अभिनेता महेश बाबुले लेखेका छन्, 'सर खानसामू हामी नतमस्तक छौँ । सनराइजर्सले कति शान्दार खेल खेल्यो । आइतवारसम्म हामी कुर्न सक्दैनौँ, पुरै टिमलाई फाइनलमा उपाधिका लागि बधाई' यसको जबाफमा रसिद खानले लेखे, 'भाइ धन्यवाद, मा तपाईँका फिल्म ठुलो सोखका साथ हेर्ने गर्छु ।' दिल्लीबाट चम्किए सन्दीप यसअघि नेपालका १७ वर्षीय लेग स्पिनर सन्दीप लामिछाने दिल्ली डेयर डेभिल्सबाट चम्किएका थिए । उनले दिल्लीका लागि पछिल्ला तीन खेलमा सहभागी हुँदै ५ विकेट लिएका थिए । दिल्लीका लागि यस सिजनमा केही नयाँ प्रतिभावान खेलाडीहरुले गरेको प्रदर्शन अविस्मरणीय रह्यो । यसमा सबैभन्दा पहिलो नाम नेपालका लेग स्पिनर सन्दीप लामिछानेको छ। जसले जति अवसर पाए त्यसको भरपूर फाइदा उठाए। लामिछानेलाई अन्तिम ३ खेलमा अवसर मिल्यो । र, उनले यी तीनै खेलमा १६४४ को औसतमा ५ विकेट लिए । यस क्रममा लामिछानेले ६८३ को इकोनोमीले रन खर्च गरे । जुन एक टी२० खेललाई हेर्ने हो भने धेरै शानदार हो। मुम्बई इन्डियसविरुद्ध अन्तिम लिग म्याचमा सदीन्पले अमित मिश्रासँग मिलेर दिल्लीको जीतमा अहम भूमिका खेले ।"
"४ दशकपछि तोडियो रेकर्ड, च्याम्पियन लिगको उपाधि रियल मड्रिडलाई",काठमाडौं : युरोपियन च्याम्पियन लिगको उपाधि स्पेनिस क्लब रियल मड्रिडले जितेको छ । शनिबार राति भएको उपाधि भिडन्तमा इंग्लिस क्लब लिभरपुललाई ३१ ले पराजित गर्दै रियल मड्रिड लगातार तेस्रो पटक च्याम्पियन लिगको उपाधि जित्न सफल भएको हो। युक्रेनको कियभ ओलम्पिक रंगशालामा भएको फाइनल खेलमा रियल मड्रिडको जितका लागि ग्थारेथ बेलले २ गोल र करिम बेञ्जिमाले १ गोल गरे । लिभरपुलका लागि १ गोल मिडफिल्डर साडिओ मेनेले गरे । पहिलो हाफ गोलरहित बराबरीमा सकिएकोमा ५१ औं मिनेटमा बेञ्जिमाको गोलबाट रियल मड्रिडले सुरुवाती अग्रता लिएको थियो । ५५ औं मिनेटमा लिभरपुलका लागि साडिओ मेनेले गोल गरी खेल बराबरीमा पुर्याए । त्यसपछि ६१ औं मिनेटमा मैदान छिरेका बेलले ६४ औं मिनेटमा गोल गरी पुन टोलीलाई अग्रता दिलाए। बेलले नै ८३ मिनेटमा अर्को गोल गरेपछि रियल मड्रिड सहज जित हात पार्न सफल भयो । रियल सन १९७५७६ को सिजनपछि लगातार तीन पटक उपाधि जित्ने टोली बन्न पुगेको छ । त्यस समय जर्मन क्लब वार्यन मुनिखले लगातार तीन पटक उपाधि जितेको थियो । यो रियलको च्याम्पियन लिगको १३ औं उपाधि हो । च्याम्पियन लिगमा सबैभन्दा बढी उपाधि जित्ने टोली पनि रियल मड्रिड नै हो । सेमिफाइनलमा लिभरपुलले इटालियन क्लब रोमा र रियल मड्रिडले जर्मन क्लब वार्यन मुनिखलाई पराजित गर्दै फाइलमा स्थान सुरक्षित गरेका थिए ।
इङ्ल्यान्डलाई पेनाल्टीको चिन्ता,"लन्डन : अन्तर्राष्ट्रिय फुटबल प्रतियोगितामा इङ्ल्यान्ड सधैं सशक्त टोलीका रूपमा प्रस्तुत भएको छ । तर, दुर्भाग्य इङ्ल्यान्ड फुटबलका ठूला अन्तर्राष्ट्रिय प्रतियोगितामा पेनाल्टी सुट आउटमा भने अभागी ठहरिँदै आएको छ । इङ्ल्यान्ड पेनाल्टी अवसरमा चुक्दा सन् १९९० यता फुटबलका ६ ठूला प्रतियोगिताबाट बाहिरिएको तीतो इतिहास छ । त्यसैले इङ्ल्यान्डले आफ्ना पछिल्ला ठूला अन्तर्राष्ट्रिय प्रतियोगितामा पेनाल्टी प्रहारमै बढी जोड दिने गरेको छ । १८ दिनपछि रुसमा सुरु हुने २१औं संस्करणको विश्वकपको तयारीमा जुटेको इङ्ल्यान्डले अहिले आफ्नो अभ्यासलाई पेनाल्टी प्रहारमा बढी ध्यान दिएको प्रशिक्षक गारेथ साउथगेटले बताएका छन् । उनले इङ्लिस टोलीको पेनाल्टी प्रहार गर्ने शैलीकै पुन: मूल्यांकन गर्नु परेको खुलासासमेत गरेका छन् । गत वर्ष सम्पन्न यू१७ विश्वकपमा इङ्ल्यान्डले उपाधि जित्दा पनि पेनाल्टी प्रहारमा विशेष मेहनत गरिएको र त्यसबाट प्राप्त नतिजा राष्ट्रिय टोलीको विश्वकप तयारीका क्रममा निकै महत्वपूर्ण बनेको प्रशिक्षक साउथगेटले बताए । प्रशिक्षक साउथगेटले रुस विश्वकपका लागि आफ्नो प्रारम्भिक २३ खेलाडीको सूची सार्वजनिक गरिसकेका छन्, जसमा नयाँ तर क्षमतावान् र अनुभवी खेलाडीलाई प्राथमिकता दिइएको छ । टोट्टनहाम हर्टस्परबाट पछिल्लो दुई सिजन उत्कृष्ट प्रदर्शन गर्दै आइरहेका स्ट्राइकर हारी केनको कप्तानीमा घोषित टोली रुस विश्वकपमा कुनै पनि टोलीविरुद्ध सशक्त प्रदर्शन गर्न सक्षम हुनेछ । इङ्लिस टोलीसँग राम्रा मिडफिल्डर र स्ट्राइकर छन् । मिडफिल्डमा डेली अली, जोर्डन हेन्डर्सन आक्रामक मिडफिल्डर हुन् । उनीहरू आफ्ना स्ट्राइकरलाई अवसर सिर्जना गर्न मात्रै हैन, आफैं पनि गोल गर्न सक्षम खेलाडी हुन् । उनीहरूसँग स्ट्राइकर र मिडफिल्डरको दुवै भूमिकामा उत्तिकै सशक्त प्रदर्शन गर्नसक्ने रहिम स्टर्लिङ छन् । अग्रपंक्तिमा हारी केन, डानी वेलबेक र जेमी भार्डी कुनै पनि बेला गोल गर्दै टोलीलाई अघि बढाउन सक्षम खेलाडी छन् । यी सबै खेलाडीले यो सिजन लिग फुटबलमा निकै सशक्त प्रदर्शन गरेका छन् । यसअघिका प्राय: प्रतियोगितामा अवरोधका रूपमा देखिँदै आएको पेनाल्टी प्रहारमा सुधार ल्याउन सफल भए, इङ्ल्यान्डले रुस विश्वकप फुटबलमा उपाधिका लागि बलियो दाबेदारी प्रस्तुत गर्न सक्नेछ । सन् १९६६ मा आफैंले आयोजना गरेको विश्वकप फुटबलको उपाधि जितेयता इङ्ल्यान्डले फेरि फाइनलसम्मको यात्रा तय गर्न सकेको छैन । फिफा विश्वकप फुटबल २१औं संस्करणसम्म आइपुग्दा इङ्ल्यान्ड १५औं पटक सहभागिता जनाउँदै छ । इङ्ल्यान्डले एकपटक मात्र उपाधिको स्वाद चाखेको छ । दुईपटक सेमिफाइनलमा पुगेको इङ्ल्यान्ड त्यसबाहेक अन्य अवसरमा अघिल्लो चरणबाटै घर फर्किएको छ । सन् २०१४ मा ब्राजिलमा आयोजना भएको पछिल्लो विश्वकप फुटबलमा पनि इङ्ल्यान्ड समूह चरणबाटै बाहिरिएको थियो । इटाली र उरुग्वेसँग पराजय बेहोरेको इङ्ल्यान्ड ब्राजिल विश्वकपबाट मात्र एक अंक जोड्दै समूह चरणबाटै घर फर्किएको थियो । इङ्ल्यान्डले कोस्टारिकासँग गोलरहित बराबरी खेल्दै एक अंक लिएको थियो । त्यसको चार वर्षपछि अहिले इङ्लिस टोलीमा नयाँ पुस्ताका क्षमतावान् खेलाडीको बाहुल्य देखिएको छ । अघिल्लो विश्वकपको खराब प्रदर्शनलाई बिर्सन इङ्ल्यान्डले रुस विश्वकपमा सशक्त प्रदर्शन गर्न आवश्यक छ । यसका लागि इङ्ल्यान्डको टोली सशक्त र सक्षम पनि देखिएको छ । इङ्ल्यान्डको प्रारम्भिक टोली गोलरक्षक : ज्याक बटल्यान्ड (स्टोक सिटी), जोर्डन पिकफोर्ड (एभर्टन), निक पोप (बर्नली) रक्षक : ट्रेन्ट एलेक्जेन्डरआर्नाेल्ड (लिभरपुल), गारी काहिल (चेल्सी), फाबियन डेल्फ (म्यानचेस्टर सिटी), फिल जोन्स (म्यानचेस्टर युनाइटेड), हारी मागुइरे (लेस्टर सिटी), डान्नी रोज (टोट्टानहाम हर्टस्पर), जोन स्टोन्स (म्यानचेस्टर सिटी), किइरान ट्रिपिइर (टोट्टानहाम हर्टस्पर), किल वाल्कर (म्यानचेस्टर सिटी), आश्ले योङ (म्यानचेस्टर युनाइटेड) मिडफिल्डर : डेली अली (टोट्टनहाम हर्टस्पर), इरिक डाइर (टोट्टनहाम हर्टस्पर), जोर्डन हेन्डर्सन (लिभरपुल), जेस्से लिन्गार्ड (म्यानचेस्टर यूनाइटेड), रुबेन लफटसचिक (चेल्सी) स्ट्राइकर : हारी केन (टोट्टनहाम हर्टस्पर), मार्कस रासफोर्ड (म्यानचेस्टर युनाइटेड), रहिम स्टर्लिङ (म्यानचेस्टर सिटी), जेमी भार्डी (लेस्टर सिटी), डानी वेलबेक (आर्सनल) प्रशिक्षक : गारेथ साउथगेट इङ्ल्यान्डको खेल समूह जी जुन १८ : ट्युनिसियाविरुद्ध जुन २४ : पानामाविरुद्ध जुन २८ : बेल्जियमविरुद्ध इङ्ल्यान्ड सहभागिता : १५औं पटक उपाधि : एकपटक फिफा वरीयता : १३"
यी हुन फुटबल र क्रिकेट दुवैको विश्वकप खेल्ने खेलाडी,"एउटै विश्वकपका लागि राष्ट्रिय टोलीमा छनोट हुनु कुनै पनि खेलाडीका लागि मुस्किल हुन्छ । तर, यस्ता पनि खेलाडी छन्, जसले दुई विश्वकप खेलेका छन् । त्यो पनि फरकफरक खेलको । भिभ रिचर्डस् ती कीर्तिमानी खेलाडी हुन् । जसले क्रिकेट र फुटबलको विश्वकप खेलेका छन् । रिचर्डस्ले फुटबलतर्फ विश्वकपको छनोट खेलमा राष्ट्रिय टोलीबाट सहभागिता जनाए पनि क्रिकेटमा भने विश्वकपको अन्तिम चरणको खेल नै खेलेका छन् । रिचर्डस्ले फुटबलतर्फ एन्टिगुवा र बार्बुडाको राष्ट्रिय टोलीको नेतृत्व गर्दै सन् १९७४ को विश्वकपको छनोट प्रतियोगिता खेलेका थिए । दुर्भाग्य, त्यस बेला रिचर्डस्को टोली जर्मनीले आयोजना गरेको सो विश्वकपका लागि छनोट हुन सकेन । त्यसपछि उनले क्रिकेटबाट वेस्ट इन्डिजको नेतृत्व गर्दै विश्वकप खेले । वेस्ट इन्डिजले सन् १९७५ र १९७९ को क्रिकेट विश्वकप उपाधि जित्दा रिचर्डस् टोलीका महत्वपूर्ण सदस्य थिए । अन्तर्राष्ट्रिय क्रिकेटमा अहिलेसम्मकै उत्कृष्ट क्रिकेटर मध्येका मानिएका रिचर्डस् सन् १९७५ देखि १९८४ सम्म वेस्ट इन्डिजको टेस्ट टोलीका कप्तान मेत रहे । रिचर्डस्पछि यो उपलब्धि अस्टेलियाकी महिला खेलाडी इलिसी पेरीले हात पारेकी छन् । उनले अस्टेलियन टोलीबाट सन् २००९ को क्रिकेट विश्वकप र सन् २०११ को फुटबल विश्वकपका खेलहरू खेलेकी छन् ।"
अन्नपूर्ण कर्पोरेट ब्याडमिन्टन आजदेखि,"धरान : अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिताको प्रदेश १ स्तरीय छनोट आइतबारदेखि धरानमा सुरु हुँदैछ । अन्नपूर्ण मिडिया नेटवर्कको आयोजनामा हुने प्रतियोगिताको खेल संघीय प्रहरी एकाइ कार्यालय धरानको कभर्डहलमा हुनेछ । प्रतियोगिताको उद्घाटन प्रदेश १ का सभामुख प्रदीपकुमार भण्डारीले गर्नेछन् । प्रतियोगिताका लागि प्रदेश १ का विभिन्न १० जिल्लाका ८० खेलाडीले सहभागिता जनाउने प्रतियोगिताका स्थानीय संयोजक रकम माबुहाङ लिम्बूले जानकारी दिए । ६ विधामा खेलाइने प्रतियोगितामा ६५ जना पुरुष र १५ जना महिला खेलाडी सहभागी हुने संयोजक लिम्बूले जानकारी दिए । प्रतियोगितामा यू१९ पुरुष, यू१९ महिला, पुरुष सिंगल, महिला सिंगल, पुरुष डबल्स र मिक्स डबल गरी ६ विधामा खेलाडीले प्रतिस्पर्धा गर्ने प्रतियोगिताका मुख्य रेफ्री उदय अर्यालले बताए । यू१९ विधामा पुरुष सिंगलतर्फ २५ जना र महिलामा आठजना खेलाडीले प्रतिस्पर्धा गर्दैछन् । महिला सिंगलतर्फ पनि आठजनाले प्रतिस्पर्धा गर्नेछन् । मिक्स डबलतर्फ १० जोडीले सहभागिता जनाउनेछन् । पुरुष डबलतर्फ २२ जोडी तथा पुरुष सिंगलमा २० खेलाडीले प्रतिस्पर्धा गर्नेछन् । प्रदेश १ को सुनसरी, मोरङ, झापा, इलाम, धनकुटा, उदयपुर, तेह्रथुम, संखुवासभा, खोटाङ र भोजपुरबाट खेलाडीहरू प्रतियोगितामा सहभागी हुन धरान आइसकेका छन् । सातै प्रदेशमा पहिलो चरणको छनोट प्रतियोगिताका विजेता र उपविजेतालाई काठमाडौंमा हुने अन्तिम चरणको प्रतिस्पर्धामा सहभागी गराइने अन्नपूर्ण मिडिया नेटवर्कका प्रदेश १ का एरिया इन्चार्ज नरेश दाहालले बताए । प्रतियोगिताको अन्तिम चरणको खेलमा विभिन्न १२ देशका खेलाडीले सहभागिता जनाउनेछन् ।"
इङ्ल्यान्ड : विश्वकपमा प्रभाव पार्न सक्ने खेलाडी 'हेरी केन',"रुस विश्वकप फुटबलको दाबेदार टोलीका रूपमा हेरिएको इङ्ल्यान्डका प्रभावशाली खेलाडी हुन्, कप्तान हेरी केन । केनको जादुमय प्रदर्शन इङ्ल्यान्डका लागि मुख्य हतियार बन्ने देखिएको छ । विपक्षीविरुद्ध डटेर खेल्ने केनसँग बल पाउनासाथ पोस्टतर्फ लैजाने क्षमता पनि अद्भुत छ । टोट्टनहामबाट व्यावसायिक फुटबल खेलिरहेका केन क्लब फुटबलमा पनि उत्तिकै दमदार प्रदर्शन गर्छन् । सानैदेखि बल खेलाउन माहिर केनले आठ वर्षको उमेरमै आर्सनल फुटबल एकेडेमीबाट फुटबल कला सिकेका थिए । मुख्यत: एट्याकिङ स्ट्राइकरको भूमिकामा रहँदै आएका केन बल छलाउन माहिर छन् । उनले सन् २००२ देखि २००४ सम्म रिडवे रोभर्सबाट युथ फुटबल खेले । २००४ मा वाटफोर्डबाट एक सिजन प्रिमियर लिग खेलेपछि उनी टोट्टनहाममा आबद्ध भएका हुन् । टोट्टनहालाई अघिल्लो सिजन बलियो टोलीका रूपमा प्रस्तुत गराउँदा केनको जादुमयी गोल महत्वपूर्ण थियो । अघिल्लो सिजन प्रिमियर लिगमा टोट्टनहाम नौ खेलसम्म अपराजित रहँदा केनको सर्वाधिक गोलले निर्णायक भूमिका खेलेको थियो । केनले अघिल्लो सिजन क्लबका लागि १२ खेलमा १४ गोल गरेर सनसनी मच्चाएका थिए । प्रिमियर लिगमा यो सिजन तेस्रो स्थान ओगट्न सफल टोट्टनहामका लागि केनको भूमिका उल्लेख्य रह्यो । केनले टोट्टनहामका लागि एक सय आठ गोल गरिसकेका छन् । एक सय ५० गोलमा उनको सहयोग रहेको छ । केले लेटोन ओरियन्ट, मिलवेल, नर्विच सिटी र सन् २०१३ मा लिसेस्टर सिटीबाट लोनमा पनि खेले र सबै क्लबका लागि गोल गरेका थिए । सन् २०१० मा इङ्ल्यान्डको यू१७ राष्ट्रिय टोलीमा डेब्यु गरेका केनले उमेर समूहका सबै खेल खेले । सन् २०१५ मा सिनियर टोलीमा डेब्यु गरेका केनले सिनियर टोलीका लागि १२ गोल गरिसकेका छन् । उनले २३ गोलका लागि सहयोगसमेत गरेका छन् । ६ फिट दुई इन्च अग्ला २४ वर्षीय केनको जादुमयी प्रदर्शन रुस विश्वकपमा विपक्षीको टाउको दुखाइ बन्ने निश्चित छ ।"

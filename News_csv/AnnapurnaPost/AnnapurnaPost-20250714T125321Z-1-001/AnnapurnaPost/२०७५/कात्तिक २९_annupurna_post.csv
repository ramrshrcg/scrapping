शीर्षक,विवरण
भ्रष्टाचारविरुद्ध चाहिन्छ मि टु,"घुस माग्नेहरूको नाम सार्वजनिक गरेर मि टु अभियान थाले भ्रष्टाचार उन्मूलनमा नयाँ प्रयास हुनेछ भ्रष्टाचार दिनप्रतिदिन बढ्दै गएको गुनासो सर्वत्र छ। मुलुकमा भ्रष्टाचार छ भन्नेमा सबै सहमत छन्। न्यायापालिकाका प्रमुखदेखि अख्तियार दुरुपयोग अनुसन्धान आयोगका प्रमुखसम्म भ्रष्टाचार व्याप्त रहेकोमा सहमत छन्। हालै मात्र अख्तियार दुरुपयोग अनुसन्धान आयोगका प्रमुख आयुक्त नवीनकुमार घिमिरेले भनेका छन्, मालपोत कार्यालयमा कारबाही गर्ने हो भने एउटै कर्मचारी पनि नरही शून्य हुनेछ। यसरी भ्रष्टाचार बढ्नुको मूल कारण दण्डहीनता हो। भ्रष्टाचार नहुने देश पाउन मुस्किल नै पर्छ। तर विकसित र कानुनी शासन स्थापित भएका देशहरूमा भ्रष्टाचारविरुद्ध शून्य सहनशीलताको नीति लिइन्छ। भ्रष्टाचारीलाई सजाय दिइन्छ। नेपालमा भने भ्रष्टाचारिविरुद्ध कारबाही भएको उदाहरण निकै कम छ। राजनीतिक व्यवस्था परिवर्तन भयो तर पदमा बस्नेहरूको नियत फेरिएन। बरु नयाँनयाँ अनुहारका भ्रष्टाचारी देखा पर्दै गए। भ्रष्टाचारको रकम बढ्दै गयो। पञ्चायतकालमा पञ्चहरू भ्रष्टाचार गर्थे। त्यतिबेला प्रतिबन्धित अवस्थामा रहेको राजनीतिक दलहरूले त्यसको विरोध गर्थे। ०४६ सालको परिवर्तनपछि तिनै राजनीतिक दल शासनको बागडोर सम्हाल्ने अवस्थामा पुगे, तर उनीहरू आफैं भ्रष्टाचारमा संलग्न हुन थाले। पहिले हजार, लाखको मात्रामा भ्रष्टाचार हुन्थ्यो। अहिले करोड र अर्बौंको मात्रामा हुन थालेको छ। भ्रष्टाचार झन् व्याप्त भएको अनुभूति हुन्छ। त्यसरी नै प्रहरी प्रशासन, सरकारी कार्यालय न्यायालय, भन्सार, मालपोत जताततै भ्रष्टाचार भएको चर्चा हुन्छ। अख्तियार दुरुपयोग अनुसन्धान आयोग पनि भ्रष्टाचारबाट अछुतो छैन भनिन्छ। अदुअआले गरेको कारबाही हेर्दा पियन, खरदार, मुखिया, सुब्बा, हबल्दार, सई, प्रहरी जवानजस्ता तल्ला तहका कर्मचारी मात्र पक्राउ परेको देखिन्छ। नक्कली सर्टिफिकेटमा पनि ठूला पदधारीहरूलाई कारबाहीमा ल्याएको देखिँदैन। भ्रष्टाचारका रूप पनि विविध छन्। कतै नीतिगत हुन्छ भने कतै प्रत्यक्ष आर्थिक लेनदेन हुन्छ। सुनिन्छ ठूलाठूला ठेक्कापट्टा मिलाइदिएबापतको घुसको आदानप्रदान अचेल विदेशमा हुन थालेका छन्। स्वास्थ्य सेवा, भोजन, औषधोपचार, खानेपानी, सञ्चार सेवा, बाटोघाटो, वन, जंगल, जमिन, ढुंगाबालुवाजस्ता जनताका आम आवश्यकताका क्षेत्रमा व्यापक भ्रष्टाचार छ। पहाडमा हुने बहुमूल्य जडीबुटी बहुमूल्य खनिज कुन तस्करको हातमा छ कसैलाई थाहा छैन। हामीसँग कति खनिज छ र कति उत्खनन भएका छन्, स्पष्ट अभिलेख नै छैन। अवैध रूपमा खनिएका खानीले कति भूक्षय हुने हो र कतिको बास उठाउने हो यकिन छैन। यी सबैको पछाडि जोडिएको छ हाम्रो झांगिदै गएको राजनीति। राजनीति अहिले सेवाभन्दा पनि पेसा बनेको छ। अलिकति चल्तापुर्जाहरू राजनीतिमा होमिएका छन्। बिनालगानी, हिलो माटो नटेकी, फोन र मोबाइल चलाएको भरमा कमाइ हुने उद्योग बनेको छ राजनीति। धेरै डिग्री पनि लिनुनपर्ने, सम्पर्क र मसल शक्ति भए पुग्ने सजिलो पेसा बनेको छ यो। ठेक्कापट्टादेखि नियुक्तिसम्ममा शक्ति प्रयोग गरी मिलाइदिएबापत रकम आर्जन गर्ने उद्यम बनेको छ राजनीति। राजनीति गर्नेहरू नै व्यापारी बनेको आम जनताको गुनासो छ। अधिकांश राजनीतिक कार्यकर्ता व्यक्तिगत बैंक खोलेर बैंकर बनेका छन्। तिनैले मेडिकल शिक्षण संस्था र अन्य शिक्षण संस्थामा लगानी गरेका छन्। जल, जमिन, वन, ढुंगा, माटो, गिटी, यातायात, दूरसञ्चार, ठूला ठेक्कापट्टा सबैमा उनीहरूकै संलग्नता छ। त्यसेले उनीहरूको व्यापार र मुनाफा अनुकूल हुने गरी कानुन बन्छ। उनीहरूले प्राकृतिक स्रोतसाधन दोहन गर्ने गरी ठेक्कापट्टा दिइन्छ। जगजाहेर छ पुल बन्छ तर कम समयमै ढल्छ। बाटो कालोपत्रे भएको एक महिनामा पुरानै अवस्थामा पुग्छ। एकै बर्खामा सरकारी भवन चुहिन थाल्छ। तर पनि किन कारबाही हुँदैन ? जताततै हुने भ्रष्टाचारकै कारण देशमा विकास हुन सकेको छैन। स्थानीय स्रोतमा स्थानीय जनताको सभागिता र अधिकार स्थापित गर्ने हो भने नेपालमा विकास असम्भव होइन। राज्यले स्थानीय जनतालाई आफ्नो स्थानीय स्रोतप्रति अपनत्व जगाउन सक्नुपर्छ र यसको अधिकार हामीसँग छ भन्ने बोध गराउन सक्नुपर्छ। त्यसमा पनि राजनीतिक च्यानल कै आधारमा हुने भ्रष्टाचारले अवरोध उत्पन्न गरिरहेको छ। ट्रान्सपरेन्सी इन्टरनेसनलले सन् २०१७ मा सार्वजनिक गरेको भ्रष्टाचार सूचीअनुसार संसारका १७५ देशमध्ये नेपाल १२२ औं कम भ्रष्ट देशमा छ। जबकि सन् २००४ मा यो ९० औं सूचीमा थियो। भ्रष्टाचारकै कारण जनताको नाममा छुट्ट्याइने बजेटको चौथाइ पनि लक्षित वर्गसम्म पुग्दैन। बाध्यतामा परेर घुस दिनेहरूले अब मिटु अभियान सुरु गरेर भ्रष्टाचारीको नाम सार्वजनिक गर्न आवश्यक छ। यसरी घुस दिन बाध्य भएका सबैले मिटु अभियान सुरु गरे देशैभरका भ्रष्टाचारीको नकाब उत्रिनेछ। हरेकको साँचो अनुहार बाहिर आउनेछ। आम जनता मुलुकभित्र रोजगार नपाएर बिदेसिन्छन्। अर्काको देशमा दुःख खेप्छन्। उनीहरू नै लुटिन्छन् र कुटिन्छन्। अकाल मृत्युवरण गर्न विवश छन् उनीहरू। तिनैले न्याय पाउँदैनन्। म्यानपावर कम्पनीहरूले घोटालान गरिदिएका हुन्छन्। एउटा कामको भनेर अर्को काममा फसाइदिन्छन्। तर त्यस्ता दलाल कम्पनीमाथि कारबाही भएको कतै देखिँदैन। भनिन्छ, म्यानपावर कम्पनीमा पनि विभिन्न नेताहरूको लगानी छ। अदुअआले विगतमा गरेको कारबाही हेर्दा व्यक्तिपिच्छे फरक प्रवृत्ति देखिन्छ। कसैले भ्रष्टाचारीसँगै मिलेर कमाउने काम गरे भने कसैले भ्रष्टचारीलाई तर्साई असुले त कसैले भ्रष्टाचारीसँग साँठगाँठ गरी चोखिने कामसम्म गरे। कोही नातावाद र कृपावादका आधारमै काम गरी हिँडे। कसैले त स्वच्छ छविको लाई नै अनेक प्रपञ्च गरी भ्रष्टाचारी ठहयाउन बल गरे। नेपालमा अख्तियार दुरुपयोग अनुसन्धान आयोगले हिम्मतका साथ ठूला भ्रष्टाचारीलाई कारबाही गर्न सकेको देखिँदैन। वर्तमान प्रमुख आयुक्तले कारबाही गर्ने अठोट व्यक्त गरे पनि सुरुवाती चरणमै त्यो देखिएन। उहाँ एकातिर मालपोतमा भ्रष्टाचार छ पनि भन्नुहुन्छ भने अर्कोतिर कारबाही गरे मालपोत शून्य हुन्छ पनि भन्नुहुन्छ। भ्रष्टाचार देखे कारबाही नबोली गर्नुपर्ने थियो। उहाँको अभिव्यक्ति नै विवादास्पद छ। उहाँले भनेअनुसार त देशैभरका मालपोतका कर्मचारीहरूले ऐलानी, पर्ति र सरकारी जग्गा, कुनकुन समयमा ककसका नाममा दर्ता गरे भन्ने खोजबिन हुनुपर्ने थियो। मौखिक रूपमा भ्रष्टाचार छ भन्दैमा त्यसको निराकरण हुने होइन। नेपाल र नेपाली गरिब हुनुमा पहिलो दोष भ्रष्टाचार र भ्रष्टाचारीलाई दिनुपर्छ। यसमा सामाजिक चिन्तनको पनि दोष छ। जसरी पनि कमाउनेलाई वाहवाही गर्ने हाम्रो संस्कारले पनि भ्रष्टाचार बढाइरहेको छ। यसको अर्थ भ्रष्टाचार बढ्नुमा सबै सरकार र सबै प्रशासक, शासक जिम्मेवार र दोषी छन् भन्ने होइन। कतिपय व्यक्ति देशप्रति एकदमै इमानदार छन्। उनीहरूमा देशनिम्ति केही गरौं भन्ने भावना पनि छ। तर अधिकांश भने भ्रष्ट प्रवृत्तिका छन्। आफ्नो सुखलाई मात्र सुख ठान्ने, आफ्नो आँगन, घर सुकिलो र भव्य भए पुग्ने, आफ्ना सन्तानको उन्नति र भविष्य सुनिश्चित भए पुग्ने चिन्तन भएकाहरू बढी हुँदा नै भ्रष्टाचार झांगिएको हो। विकासका स्रोतलाई आफ्ना मस्तीका निम्ति प्रयोग गरी सुविधामै रमाउने यस्ता प्रवृत्तिका मानिस हरेक सरकारको पालामा देशको दोहन गर्न पल्केका छन्। राजनीतिक वृतमा आफू नभए देश नै नचल्नेजस्तो छवि बनाएका छन् उनीहरूले। नेपलाका सञ्चारमाध्यमले भ्रष्टाचारबारे प्रशस्त समाचार सम्प्रेषण गरेका छन्। दिनरात परि श्रम गरी भ्रष्टाचारको खुलासा गरेको देखिन्छ। नेताहरू मुलुकमा भ्रष्टाचार छ र हामी निवारण गर्छौं पनि भन्छन्। तर निर्बाध रूपमा भ्रष्टाचार दिनप्रतिदिन बढेको महसुस हुन्छ। राजनीतिक वृतमा एकअर्कालाई भ्रष्टाचार गरेको आरोपप्रत्यारोप लगाएको पाइन्छ। तर कसैले पनि आफू शासनमा हुँदा आफैंले लगाउने गरेको आरोप पुष्टि गरेको भने पाइँदैन। २०४८ सालदेखि आजसम्म भ्रष्टाचारीविरुद्ध हुने हरेक कारबाहीमा व्यक्तिगत पहुँचले काम गरेको देखिन्छ। पहुँच ठूलो छ भने कारबाही नहुने र पहुँच नभए कारबाही हुने गरेको पाइन्छ। भ्रष्टाचारमुक्त देश बनाउने हो भने भ्रष्टाचारीविरुद्ध सख्त कारबाही हुनैपर्छ। राजनीतिक आस्था र पहुँचकै आधारमा कोही छुट्न पाउनु हुँदैन। भ्रष्टाचार उन्मूलनका लागि जनताको पनि आफ्नो कर्तव्य छ। आपसी गफ तथा गल्ली र चोकहरूमा भ्रष्टाचार भएको उल्लेख गर्दैमा र त्यसविरुद्ध तीतो पोख्दैमा भ्रष्टाचार उन्मूलन हुँदैन। कोही कसैले बाध्यताले घुस दिएको छ भने सबैसामु केकति कारणले कसलाई कहिले कति रकम दिएको हो उल्लेख गर्नुपर्छ। भ्रष्टाचार राष्ट्रघाती अपराध हो र यसले राष्ट्रलाई डुबाउँछ। भ्रष्टाचारीको न जात हुन्छ न धर्म। न त उसमा देशको कुनै चिन्ता हुन्छ। उसको एक सूत्रीय प्रयास भनेको नाजायज रकम संकलन गर्नु हो। त्यसैले घुस मागेर घुस दिएको घटना अब लुकाउनु हुँदैन। एकपटक हो काम बन्छ भने खाओस् भन्ने चिन्तनले भ्रष्टाचारीलाई प्रश्रय मिल्छ। त्यसैले अब जनता बोल्ने बेला भएको छ। अमेरिकाबाट सुरु भएको महिला हिंसाविरुद्धको मि टु अभियानले अहिले संसारभर नयाँ आन्दोलन छेडेको छ। त्यसैगरी नै हामीले भ्रष्टाचारमा पनि मि टु आन्दोलन सुरु गर्नुपर्ने भएको छ। घुस लिनेदिने प्रक्रिया गोप्य हुन्छ। सबै लेनदेनको आवश्यक प्रमाण जुटाउन कठिन हुन्छ। हुन त घुस लिनेदिने दुवैलाई देशको शत्रु भनिन्छ, तर मानिसले बाध्यतामा परेर घुस दिएको हुनसक्छ। त्यसरी बाध्यतामा परेर घुस दिनेहरूले अब मिटु अभियान सुरु गरेर भ्रष्टाचारीको नाम सार्वजनिक गर्नुपर्छ। यसरी घुस दिन बाध्य भएका सबैले मिटु अभियान सुरु गरे देशैभरका भ्रष्टाचारीको नकाब उत्रिनेछ। हरेकको साँचो अनुहार बाहिर आउनेछ। साथसाथै समाजमा भ्रष्टाचारीलाई निरुत्साहित गर्ने संस्कार विकास हुनेछ। त्यसैले अब निडरतापूर्वक पोल खोलौं, कसले कहिले केका लागि कति रकम मागेका थिए, कति दिइएको थियो उल्लेख गरौं। सामाजिक सञ्जालमार्फत भ्रष्टाचारविरुद्ध मिटु अभियान सुरु गर्न सके भ्रष्टाचारविरुद्धको अभियान अगाडि बढ्नेछ।"
"धर्म, संस्कृति, बोली र व्यवहार","धर्मसंस्कृतिधर्म प्रत्यक्ष देख्न र छुन नसकिने अभौतिक भावना, संस्कृति प्रत्यक्ष देख्न, सुन्न र छुन सकिने भौतिक विषयवस्तु। यद्यपि संस्कृतिभित्र पनि अभौतिक भावना लुकेको पाइन्छ। धर्म मानिसको मन चित्तसँग अन्तर्सम्बन्धित विषय हो। संस्कृति रंगीचंगी रूप र शब्दतरंगसँग जोडिएको गहना। धर्मले मानिसको मलीन मन र अशुद्ध चित्तको शोधन गर्छ। संस्कृतिबाट मानिसले प्रत्यक्ष मनोरञ्जन प्राप्त गर्छ। सांसारिक प्रपञ्चबाट दुःखी भएको मानिस जब ऊ कुनै सांस्कृतिक कार्यक्रममा पुग्छ, त्यहाँको मनोरम दृश्य देखेर ऊ एकाएक रमाउँछ। दुःख पीडा भुलेर खुसी हुन्छ। धर्मको गहिराइ जोकोहीले अनुभव गर्न सक्दैनन्। सतहमा देखिने संस्कृति भने सबैले देख्न, सुन्न र मनोरञ्जन लिन सक्ने सरल प्रकृतिको हुन्छ। धर्मले सकारात्मक सोच, दयादृष्टि, परोपकार, सेवाभाव, त्याग र बलिदानका निम्ति प्रेरणा दिन्छ। व्रत, अनुष्ठान, तप, साधनाजस्ता आन्तरिक कर्म धर्मपथमा अग्रसर हुन गरिने अभ्यास हुन्। भजन कीर्तन, नाच, गान, झाँकी प्रदर्शन जस्ता परम्परागत लोकरञ्जनका साधन स्मृति कीर्ति जगाइराख्ने माध्यम हुन्। बोली व्यवहार चरम भौतिकवादी आधुनिक युग जहाँ केही मानिसले धर्मको मर्म भुल्दै गए पनि संस्कृतिका कर्म अझ तडकभडकका साथ प्रदर्शित हुने गरेको देखिन्छ। आफूलाई धर्मभीरु नभएको अधार्मिक क्रान्तिकारी साहसी महापुरुष ठान्ने अब्बल दर्जाका अग्रणी वामपन्थी नेताहरू जो वैदिक सनातन धर्मलाई रुढिवादी र अन्धविश्वासले भरिएको सामन्तको धर्म ठान्छन्। शिवजीलाई बौलाहा र पृथ्वीनारायण शाहलाई सन्काहा भन्दै तिरस्कार गर्छन्। सालिक ढाल्छन्। शिवालयमा रजस्वला भएकी दलित महिलालाई पिसाब गर्न लगाउँछन्। नागस्थानमा गाई काटेर भोग दिन प्रेरित गर्दछन्। जब तिनै नेताहरूको लोभीपापी मनमा धन आर्जन गर्ने तीव्र लालसा पैदा हुन्छ, तब तिनले धार्मिकपर्यटनका लागि मनमोहक स्थान छनोट गर्ने क्रममा काठमाडौं उपत्यकासहित उत्तरका हिमाल र पूर्वपश्चिमका डाँडाकाँडा छर्लंग देखिने उपत्यकाको दक्षिणपश्चिम भेगमा रहेको चन्द्रागिरि डाँडाको चुचुरो छाने भन्ने सुनिन्थ्यो। त्यहाँ यातायातका लागि सुगम केबुलकारको व्यवस्था, बाल मनोरञ्जन, खेलकुद, वि श्रामस्थल, वनबगैंचा, भ्युटावर, होटल, रिसोर्ट आदि स्वदेशीविदेशी पर्यटक, धार्मिक भक्तजन, बाल वृद्धबनिता, जोगी, भोगी सबैका लागि आकर्षण र आस्थाको केन्द्र बनाउन खोजेको पाइयो। निर्माणका क्रममा तिनले चन्द्रागिरिको शिखरमा आराध्यदेव पशुपतिनाथको मूर्तिमन्दिरकै झल्को आउने गरी सुन्दर प्रतिमासहितको शिव मन्दिर निर्माण गरेको भेटियो। जहाँ पुजारी पूजाप्रार्थना परिक्रमाको व्यवस्था आवश्यक पूजा सामग्री उपलब्धताको प्रबन्ध मिलाइएको पाइयो। अन्यत्र ढालिएको पृथ्वीनारायण शाहको औंला ठड्याइएको सानदार सालिक मन्दिरको इशान कोणमा निर्माण गरिएको देखियो। विगतमा त्यस्ता क्रान्तिकारी नेताको निर्देशनमा देशैभरि हत्या, हिंसा, लुटपाट र आतंकका दुःखद घटना भएका किन नहोऊन्, तर चन्द्रागिरिलाई धार्मिकपर्यटकीय दृष्टिले सबैका लागि आकर्षक गन्तव्यस्थल निर्माण गरिएको पाउँदा त्यस्ता सत्कार्यका लागि तिनलाई साधुवाद दिँदा अन्यथा नहोला। मुलुकभर त्यस्ता हजारौं धार्मिकपर्यटकीय गन्तव्यस्थल निर्माण गर्न सकिने प्रशस्त सम्भावना छन्। समयमै त्यसतर्फ सबैको ध्यान पुग्न सके मुलकको समृद्धिका लागि विदेशी दाता खोज्न र तिनका अगाडि हात पसार्नु पर्दैन। अरूलाई परम्परावादी र आफूलाई प्रगतिशील ठान्ने वामपन्थीहरू व्रत, पूजा, दान, दक्षिणाजस्ता आफूले केही दिनुपर्ने धार्मिक कृत्यलाई रुढिवाद र अन्धविश्वास मान्छन्। तर तिनै वामपन्थीहरू धार्मिक कृत्यसँग जोडिएका देउसी, भैलो, भजन, कीर्तन, नाचगान जस्ता सांस्कृतिक कार्य जहाँ आफूले केही दिनुपर्दैन उल्टै लिन, खान र रमाइलो गर्न पाइन्छ, त्यस्ता कार्यलाई प्रगतिशील भन्दै तँछाडमछाडका साथ भेला हुने गरेका दृश्यहरू देखिन्छन्। मनग्यै धन आर्जनका माध्यम बनाउन पाए भगवान्का मूर्ति र पूजा प्रार्थना जस्ता धार्मिक कृत्य प्रगतिशील हुने र पृथ्वीनारायण शाह पनि जनप्रिय प्रगतिवादी राजा ठहरिने देखियो। बोलीमा क्रान्ति, व्यवहारमा भ्रान्ति वामपन्थीहरूमा बढी पाइन्छ। तर यो रोग सबै पार्टी र पक्षमा नभएको होइन। बोली र व्यवहारमा एकरूपता हुन सके समाजमा थप सद्भाव र विश्वास बढ्ने थियो। अन्यत्र आस्थावान् मनलाई भौतिक दबाब र त्रासबाट मन परिवर्तन गराएर आफूअनुकूल बनाउने कम्युनिस्टहरूको पुरानो फर्मुला हो। सौम्य देवमूर्तिको दर्शन, पूजा, प्रार्थना र सत्संगका माध्यमले नास्तिक मनभित्रको आसुरी भावलाई क्रमशः रूपान्तरण गर्दै देवभावतर्फ अभ्यस्त गराउँदै लाने सनातन दर्शनको साधना सूत्र हो। तसर्थ हिजो उग्र वामपन्थी सोचबाट प्रभावित नास्तिक सोच र आसुरी भावलाई चन्द्रागिरिजस्ता आकर्षक धार्मिकपर्यटकीय गन्तव्य निर्माणका माध्यमले धार्मिक भावनाको विकास र आर्थिक स्रोत दुवै सम्भव हुन सक्ने सुमार्गमा लाग्नुमा सबैको कल्याण छ।"
पुष्पलाल स्मृति राष्ट्रिय खुला ब्याडमिन्टन : रत्नजित र दीपेश अन्तिम आठमा,"काठमाडौं : पूर्वराष्ट्रिय च्याम्पियन त्रिभुवन आर्मी क्लबका रत्नजिततामाङ र एपीएफका दीपेश धामी आठौं पुष्पलाल स्मृति राष्ट्रिय खुला ब्याडमिन्टन प्रतियोगिताको अन्तिम आठमा पुगेका छन्। प्रतियोगिताका लगातार छैटाैं पटकका विजेता तामाङले प्रिक्वार्टरफाइनलमा एपीएफका सुनील जोशीलाई २१६, २११७ को सोझो सेटमा पराजित गरे। यस्तै दीपेशले आर्मीका प्रफुल महर्जनलाई २११५, २११५ ले पाखा लगाए। यसैगरी नेपाल पुलिस क्लबका विष्णु कटुवाल र नीरविक्रम देवकोटा पनि क्वार्टरफाइनलमा पुगे। विष्णुले एफीएफका विजित थापामगरलाई २११७, २११४ तथा नीरविक्रमले एपीएफकै सुदीप सेढाईंलाई १२२१, २१८, २११० ले पराजित गरे। यसैगरी आर्मीका रुकेश महर्जनले एपीएफका साजनकृष्ण ताम्राकारलाई २११८, २११४, आर्मीकै नवीन श्रेष्ठले पुलिसका जीवन आचार्यलाई २१७, २११३, भोजपुरका विकास श्रेष्ठले एपीएफका गौतम कठायतलाई २११७, २११६ र सिल्क ग्रुपका प्रिन्स दाहालले पुलिसका दीपक बोहरालाई २११९, २११४ ले पराजित गर्दै अन्तिम आठमा स्थान बनाए । नेपाल खेलकुद महासंघअन्तर्गतको राष्ट्रिय ब्याडमिन्टन संघको आयोजनामा भएको प्रतियोगितामा सातौं संस्करणकी विजेता एपीएफकी जेसिका गुरङले जित निकाल्दै क्वार्टरफाइनलमा स्थान बनाइन्। जेसिकाले भोजपुरकी सीता राईलाई २११७, २११९ ले पराजित गरिन्। यस्तै आर्मीकी नङ्सलदेवी तामाङ, अनुमाया राई, रसिला महर्जन, रञ्जना भट्ट र अमिता गिरीले पनि अन्तिम आठमा स्थान बनाए। तामाङले जेस्टकी महिमा श्रेष्ठलाई २१५, २१३, अनुमायाले जेस्टकै सफी खत्रीलाई २१५, २११०, रसिलाले जेस्टकै मनीषा खड्कालाई २१८, २१४, रञ्जनाले मोरङकी सीमा राजवंशीलाई २११८, १७२१, २११६ तथा अमिताले भोजपुरकी लोकतमा राईलाई २१२, २१८ ले पाखा लगाए। बाँकेकी सम्झना शर्माले एपीएफकी सुनैना मुखियालाई २११३, २११९ एपीएफकी शोभा गुरुङले जेस्टकी तारा आलेलाई २११८, २११३ ले पराजित गर्दै अन्तिम आठमा स्थान बनाए । पुरुष युगलतर्फ एपीएफका दीपेश धामी र विजित थापामगरको जोडीले ललितपुरका श्याम महर्जन र कृष्ण श्रेष्ठलाई २११२, २१११ ले पराजित गरे। यसैगरी पुलिसका दीपक बोहरा र जीवन आचार्यले ललितपुरकै रदीप महर्जन र भुवन श्रेष्ठलाई २१४, २११५, बाँकेका इरफान अन्सारी र रियाज अन्सारीले जेस्टका सुजन थापा र राम बानियाँलाई २११०, २११९, एपीएफका गौतम कठायत र सुनील जोशीले आर्मीका सुरोज महर्जन र पविन लिनथेपलाई २४२२, २११०, आर्मीका रुकेश महर्जन र प्रफुल महर्जनले ललितपुरका सनील शाक्य र सुमन शाक्यलाई २१९, २१११, एपीएफका साजनकृष्ण ताम्राकार र सुदीप सेढाईंले ललितपुरका श्रीजन ताम्राकार र राजेन्द्र महर्जनलाई २११७, २११४, पुलिसका विष्णु कटुवाल र अनिश श्रेष्ठले ललितपुरका प्रदीप महर्जन र विकास महर्जनलाई २११३, २११७ तथा आर्मीका रत्नजिततामाङ र नवीन श्रेष्ठको जोडीले ललितपुरकै दौथ राई र गणेश गुरुङको जोडीलाई २११४, २१८ ले पराजित गर्दै क्वार्टरफाइनलमा स्थान बनाए । यू१७ मा प्रिन्स दाहालले दाङका सुरज गुप्तालाई २१५, २१६ ले पराजित गर्दा कैलालीका जय साउदले चितवनका अलिस थापालाई २११५, २११२, जेस्टका प्रियान्सुसिंह क्षत्रीले सुर्खेतका नरेन्द्र ठकुरीलाई २१७, २११७, दाङका हिमांशु कुँवरले बाराका अनिश खतिवडालाई १७ २१, २११९, २११५, कैलालीका अमृत चौधरीले कञ्चनपुरका विवेक चौधरीलाई २११८, २११५, आर्मीका दिवेश शंकरले नेपालगञ्जका सफल थापालाई २११०, २११५, कञ्चनपुरका हिमाल चन्दले चितवनका मनीष थापालाई २११२, २१११ त्था जेस्टका पेम्बा शेर्पाले तेह्रथुमका क्षितिज केसीलाई २१६, २११२ ले पराजित गर्दै क्वार्टरफाइनलमा स्थान बनाए । महिला एकलतर्फ जेस्टकी दिमोना केसी र स्मृति राई, कञ्चनपुरकी विष्णा विष्ट, झापाकी अञ्जना राईले पनि अन्तिम आठमा स्थान बनाए । भेट्रान्सतर्फ आर्मीका सुभाष श्रेष्ठ र भूमी गुरुङ, जेस्टका अनुज पौडेल र प्रेम घले, ललितपुरका सुनीलमान शाक्य र पूर्णभक्त चित्रकार तथा नवीनबाबु श्रेष्ठ र श्याम पराजुलीको जोडीले पनि क्वार्टरफाइनलमा स्थान बनाए ।"
राष्ट्रिय खेलकुद परिषद्काे उपाध्यक्षमा पीताम्बरको दोस्रो इनिङ,"काठमाडौं : राष्ट्रिय खेलकुद परिषद् (राखेप)को उपाध्यक्ष पदमा पीताम्बर तिमल्सिनाले बुधबार पदभार ग्रहण गरेका छन् । मन्त्रिपरिषद्को आइतबारको निर्णयले पीताम्बरसहित इन्दिरा निरौला र राजेश गुरुङलाई राखेपको सदस्यमा नियुक्त गरेको थियो। सदस्यका रूपमा पीताम्बर, इन्दिरा र राजेशले बुधबार नै युवा तथा खेलकुदमन्त्री जगतबहादुर विश्वकर्मासँग शपथ लिए। मन्त्रालयमा आयोजित शपथ ग्रहण कार्यक्रममै पीताम्बरलाई राखेप उपाध्यक्षको जिम्मेवारी दिइयो। उपाध्यक्षसहित दुई सदस्यले बुधबार नै राखेप पुगेर आआफ्नो कार्यभार सम्हाले । नेपाली खेलकुदमा राजनीतिक भागबन्डा र आफूनिटक कार्यकर्तालाई नियुक्त गर्ने परम्परा यसपटक पनि कायम रह्यो। पीताम्बर प्रधानमन्त्री केपी ओली निकट मानिन्छन्। उनी राखेपको उपाध्यक्ष बनेको यो दोस्रोपटक हो। यसअघि उनी २०६६ सालमा उपाध्यक्ष बनेका थिए। उनको चारवर्षे कार्यकाल सकिएपछि उक्त पदमा लामा टेन्डी शेर्पाले मौका पाएका थिए। टेन्डीको चारवर्षे कार्यकाल गत जेठमै सकिएको थियो। त्यसपछि पीताम्बर पुनः उक्त जिम्मेवारीमा आएका हुन्। यसअघिका उपाध्यक्ष टेन्डी माधवकुमार नेपाल निकट मानिन्छन् । कार्यभार सम्हाल्दै पीताम्बरले खेलकुद आफ्ना लागि नौलो नभएकाले सबैलाई साथ लिएर काम गर्ने बताए। भूकम्पपछि जीर्ण बनेको खेलकुदको भौतिक संरचना निर्माण र खेलाडीको हितमा विशेष ध्यान दिनेछु, पीताम्बरले भने। यसैगरी सदस्यको जिम्मेवारी पाएका राजेश युवा तथा खेलकुद मन्त्रीका विश्वासपात्र हुन्। कास्कीबाट मन्त्री जगतबहादुरलाई निर्वाचित गराउन मुख्य भूमिका निर्वाह गरेका राजेश पोखराका व्यवसायी पनि हुन् । राजेशले नै सञ्चालन गरेको भैंसीपालन फर्म उद्घाटन गरेपछि युवा तथा खेलकुद मन्त्रीको सामाजिक सञ्जालमा निकै चर्चा भएको थियो। राजेशले यसअघि सुटिङ, बक्सिङ र ब्याडमिन्टन संघको पदाधिकारीका रूपमा खेलकुदको अनुभव बटुलेका थिए । अर्की सदस्य इन्दिरा भने भलिबलकी पूर्वखेलाडी हुन्। माधव नेपाल निटक मानिने उनी मोर्डन पेन्टाथलन र नेपाल भलिबल संघकी केन्द्रीय सदस्य पनि हुन् । विवादले बिगारेको नेपाली खेलकुद महत्वाकांक्षी कार्यक्रम ल्याउँदै राखेप रंगशाला निर्माण सुस्त, आठौं राष्ट्रिय खेलकुद प्रभावित हुने आशंका आठाैं राष्ट्रिय खेलकुद पूर्वाधार : उपभोक्ता समितिका अधिकांश काम अपुरो"
सोलारीमाथि नै रियलको विश्वास,"एजेन्सीम्याड्रिड : स्पेनिस पावर हाउस रियल म्याड्रिडले सान्टियागो सोलारीलाई नै आफ्नो पूर्णकालीन प्रशिक्षकमा नियुक्त गरेको छ। रियलले मंगलबार राति सोलारीसँग सन् २०२१ को जुनसम्मका लागि सम्झौता गरेको हो। करिब दुई साता रियलको कार्यवाहक प्रशिक्षकको भूमिका निर्वाह गरेपछि ४२ वर्षीय अर्जेन्टिनी नागरिक सोलारीले पूर्णकालीन प्रशिक्षकको जिम्मेवारी पाएका हुन् । सोलारीको प्रदर्शनबाट हामी सन्तुष्ट छौं त्यसैले उनलाई नै पूर्णकालीन प्रशिक्षक बनाउने निर्णय लिएका हौं, रियलद्वारा जारी प्रेस विज्ञप्तिमा भनिएको छ, आगामी दिनमा सोलारीको प्रशिक्षकत्वमा क्लबले नयाँ उचाइ लिने विश्वास बोकेका छौं । सोलारीले गत अक्टोबर २९ मा रियलको कार्यवाहक प्रशिक्षकको जिम्मेवारी सम्हालेका थिए । आफ्नो टोली एल क्लासिको भिडन्तमा चिरप्रतिद्वन्द्वी बार्सिलोनासँग ५१ गोलले पराजित भएको एक दिनपछि नै रियलले तत्कालीन प्रशिक्षक युलेन लोपेटेग्वीलाई पदबाट बर्खास्त गरेको थियो। त्यसपछि रियलले सोलारीलाई कार्यवाहक प्रशिक्षकको जिम्मेवारी सुम्पिएको थियो। स्पेनिस ला लिगाको नियमअनुसार कुनै पनि क्लबले दुई साताभन्दा बढी कार्यवाहक प्रशिक्षक राख्न पाउँदैन। त्यसैले दुई साता बित्नुअगावै रियलले सोलारीलाई पूर्णकालीन प्रशिक्षक बनाएको हो । सोलारीको नेतृत्वमा रियलले खेलेका चारवटै खेलमा जित हात पारेको छ। सोलारीका लागि यो उत्कृष्ट नतिजा हो। क्लबको इतिहासमा हालसम्म कुनै पनि प्रशिक्षकले यस्तो सफलता हात पार्न सकेको छैन। सोलारीको प्रशिक्षकत्वमा रियलले कोपा डेल रेमा मेलिल्लालाई र च्याम्पियन्स लिगमा भिक्टोरिया पल्जनलाई हराएको थियो । यसैगरी स्पेनिस ला लिगामा रियलले रियल भालाडोलिड र सेल्टा भिगोलाई पराजित गरेको थियो। कार्यवाहक प्रशिक्षकका रूपमा सोलारीले जिम्मवारी सम्हालेयता रियलले विपक्षीको पोस्टमा १५ गोल गरिसकेको छ भने केवल दुई गोल खाएको छ। सोलारी आउनुअघि स्पेनिस ला लिगा तालिकामा रियल नवौं स्थानमा थियो भने अहिले तालिकाको छैटौं स्थानमा उक्लिएको छ । ला लिगा तालिकाको पहिलो स्थानमा आसीन बार्सिलोनाभन्दा रियल केवल चार अंकले पछाडि छ। सोलारी रियलका पूर्वखेलाडी पनि हुन्। उनले यसअघि रियलको बी टोलीमा प्रशिक्षकको भूमिका निर्वाह गरेका थिए। रियलले लोपेटेग्वीको स्थानमा एन्टोनियो कोन्टे र रोबर्टो मार्टिनेजमध्ये एकलाई प्रशिक्षक बनाउने चर्चा पनि चलेको थियो ।"

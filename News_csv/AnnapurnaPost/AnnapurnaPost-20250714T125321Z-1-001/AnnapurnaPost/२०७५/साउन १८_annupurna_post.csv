शीर्षक,विवरण
समाजवादी सपनाको पुँजीवादी पाइला,"समाजवादले व्यक्तिको क्षमताअनुसारको काम अनि कामअनुसार दामको परिकल्पना गर्छ। क्षमताअनुसारको काम गराए पनि कामअनुसारको दाम नदिने पुँजीवादी व्यवस्थाको विपक्षमा उभिन्छ समाजवाद। यही समाजवाद आफ्नो लक्ष्य भएको बताउँदैछन् सत्तारुढ दलका नेताहरू। तर नेताहरूको व्यवहार भने पुँजीवाद निर्देशित छ। प्रश्न उठ्छ पुँजीवादको चरित्र बोकेर समाजवादको गन्तव्य पुगिन्छ ? निश्चय नै पुँजीवादको चरित्र बोकेर समाजवादको गन्तव्य भेटिँदैन। किनकि उल्टो कदम चालेर सही विन्दुमा पुगिँदैन। हुन त नेपालमा कम्युनिस्टहरूको सिद्धान्त र व्यवहार अन्तरविरोधी देखिँदै आएको छ। २०१७ सालमा राजा महेन्द्रले बीपी कोइरालाको सरकार अपदस्थ गरेर शासन सत्ता आफ्नो हातमा लिए। राजाको यो कदम लोकतान्त्रिक थिएन। सिद्धान्ततः राजा नै नमान्ने कम्युनिस्टहरू राजाको अलोकतान्त्रिक कदमपछि दुई कित्तामा उभिन पुगे। कम्युनिस्ट पार्टीले राजा निरंकुश हुन खोज्दा एकमतले विरोध गर्नुपथ्र्याे। तर समर्थन र विरोध गर्ने दुवै खालका नेता देखिए। पुष्पलाल श्रेष्ठले राजाको कदमको विरोध गरे तर रूस भ्रमणमा रहेका तात्कालीन महासचिव केशरजंग रायमाझीले राजाको कदमलाई प्रगतिशील कदम भने। कम्युनिस्टहरू सिद्धान्तबाट स्खलित हुन थालेको उदाहरण थियो त्यो। सिद्धान्त र स्वार्थको बीच बाटो अपनाउँदा कम्युनिस्टहरू अल्मलिन पुगे। रायमाझी त पछि दरबार नै प्रवेश गरे। त्यसपछिका दिनमा पनि कम्युनिस्ट पार्टीले पटकपटक राजासँग सहकार्य गर्ने रुचि देखायो। जनताका छोराछोरी र जनताकै प्रतिनिधित्व गर्छाैं भन्ने अन्य दलसँग सहकार्य गर्न उति चाहना देखाएन। दरबारको रजगज अलि बढी नै भएपछि मात्र कम्युनिस्टहरू अन्य दर्शन र सिद्धान्त मान्ने राजनीतिक दलहरूसँग सहकार्य गर्न इच्छुक भएको इतिहास छ। कतिपय अवस्थामा कम्युनिस्टले कुनै निरंकुश शक्तिभन्दा बढी लोकतान्त्रिक शक्तिसँग जुध्नुलाई चुनौतीपूर्ण ठानेको छ। अर्काेतिर उमेरको बढेसँगै कम्युनिस्ट नेतामा सिद्धान्त र दर्शनप्रतिको निष्ठा कम हुने परम्परा छ। सिद्धान्तअनुरूपको लक्ष्यमा पुग्न समय र सामथ्र्य दुवै खर्च हुन्छ। यात्राको सुरुवातमै गलत दिशा लिइयो भने समय र शक्ति खर्चिएर पनि गन्तव्यमा पुगिँदैन। अहिले दुईतिहाइ बहुमतसहित सत्तासीन नेपाल कम्युनिस्ट पार्टीको गतिविधि हेरेर दुईवटा अनुमान लगाउन सकिन्छ। पहिलो, यो पार्टी सही बाटो पत्ता लगाउन नसकेर उल्टो दिशामा चलिरहेको छ। दोस्रो, उसले हिँड्न खोजेको बाटो त त्यही हो, तर सिद्धान्त र दर्शनको नैतिक बाध्यतामा फसेको छ। यस्तो बाटोमा हिँडिसकेपछि जानीनजानी, जसरी हिँडे पनि पुग्ने भनेको विपरीत विन्दुमै हो। यथार्थ यही हो, उल्टो पाइला चालेर सही गन्तव्यमा पुगिँदैन। समाजवादको सपना देखाए पनि कम्युनिस्ट नेताहरू दुर्गा प्रसाईंजस्ता द्रव्यपुजककै हिमचिममा छन्। धेरै पहिले आफ्नो चरित्र बिर्सन सुरु गरेको कम्युनिस्ट पार्टीले अझै पनि समाजवादको भजन गाउन छोडेको छैन। तर विडम्बना, एकातिर समाजवादको भजन गाइँदैछ, अर्कोतिर एकपछि अर्को समाजवादलाई लोप्पा ख्वाउने व्यवहार देखाउँदै छन्। यसको पछिल्लो प्रमाण प्रचण्डले पुष्पलाल श्रेष्ठको चालीसौं स्मृति सभामा दिए। पुष्पलाल नेपाल कम्युनिस्ट पार्टीका ६ संस्थापक सदस्यमध्ये एक हुन्। उनी कम्युनिस्ट दर्शन र सिद्धान्तअनुरूप चल्न खोजे। यसकै निम्ति धेरै दुःखकष्टका साथ प्रवासी जीवन पनि बाँचे। तर साउन ७ गते तिनै पुष्पलालको स्मृतिसभामा प्रचण्डले कम्युनिस्ट दर्शन र सिद्धान्तको धज्जी उठाए, अनशनरत डा गोविन्द केसीको बद्ख्वाइँ गरेर। त्यो बेला डाक्टर केसी मेडिकल शिक्षा सुधारको माग लिएर अनशनमा थिए। उनका अधिकांश माग कम्युनिस्टहरूले वकालत गर्ने समाजवादको पक्षमा थियो। यद्यपि प्रचण्डले डाक्टर केसीको मागलाई सम्बोधन गर्न नसकिने बताए। भलै अहिले डा केसीको मागलाई लिएर सरकारले सहमति गरिसकेको छ। तर त्यो बेला प्रचण्डले निजी क्षेत्रसँग सहकार्य गर्ने नीति संविधानमै उल्लेख भएको र डाक्टर केसीको माग निजी क्षेत्रसँगको सहकार्यलाई चुनौती दिने खालको भएको तर्क गरेका थिए। प्रचण्डले संविधानको प्रस्तावनामा समाजवादउन्मुख राज्यको परिकल्पना गरिएको पक्ष पनि भुल्नु हुँदैनथ्योे। हुन त यहाँ समाजवादप्रतिको बुझाइ नै दुई कित्तामा बाँडिएको छ। एकथरी लोकतान्त्रिक समाजवाद भनिरहेका छन्। लोकतान्त्रिक समाजवादमा पुँजीवादका अवयव प्रशस्त छन्। यसको नेतृत्व नेपाली कांग्रेसले गरिरहेको छ। अर्काेथरी वैज्ञानिक समाजवाद भनिरहेका छन्। यसका पक्षधर कम्युनिस्टहरू हुन्। वैज्ञानिक समाजवादको परिभाषा यसका व्याख्याताहरूले देलान्, तर विगतको अनुभवका आधारमा भन्ने हो भने कम्युनिस्टले भनेको समाजवादमा राज्यको भूमिका दरिलो हुन्छ। सार्वजनिक संस्थानलाई धेरै भूमिका दिइन्छ। अझ शिक्षा र स्वास्थ्यजस्ता अनिवार्य आवश्यकतामा राज्यको भूमिका र लगानी दुवै दरिलो हुनुपर्छ। यस अर्थमा संविधानमा उल्लिखित समाजवादउन्मुख राज्य र निजी क्षेत्रसँग सहकार्य दुवै भए पनि कम्युनिस्ट नेताहरूले सर्वसुलभतालाई महत्व दिनुपथ्र्योे। जो गरिब तथा जेहेनदार विद्यार्थीको पँहुचमा हुन्थ्यो। तर साम्यवादको सपना देखाउँदै एकदशक जनयुद्धको नेतृत्व गरेका प्रचण्डले पनि द्रव्यपूजक दुर्गा प्रसाईंकै हितमा बोले। अर्काेतिर शिक्षा र स्वास्थ्य जीवनका लागि अपरिहार्य छन्। यसको बजारीकरण गर्यो भने लगानीकर्ताले राम्रै कमाउँछ। तर यो सेवा धन हुनेहरूका लागि मात्र सर्वसुलभ हुन्छ। अन्य क्षेत्रमा झैं बजारीकरणको विकृति पनि स्वास्थ्य र शिक्षा क्षेत्रमा देखिन्छ। सरकारी चिकित्सक आफू नियुक्त भएको अस्पतालमा समय नदिएर निजी अस्पताल धाउँछन्। सामुदायिक विद्यालयका स्थायी शिक्षक आफ्ना छोराछोरी संस्थागत विद्यालयमा पठाउँछन् र आफूले पढाउने जिम्मेवारीलाई बसिबियाँलो ठान्छन्। शिक्षा र स्वाथ्यको निजीकरणले जन्माएका विकृतिका उदाहरण हुन् यी। नागरिकका लागि शिक्षा र स्वास्थ्य सर्वसुलभ गराउने दायित्व राज्यको हो। तसर्थ पुँजीवादी देशसमा पनि शिक्षा र स्वास्थ्यलाई राज्यको नियन्त्रणमा राखिन्छ। तथ्यांकले जहाँ सरकारको पूर्ण लगानी छ, त्यहाँको स्वास्थ्य सेवा राम्रो देखाउँछ। जहाँ सरकारी शिक्षा राम्रो छ, त्यहींका युवा देश विकासका निम्ति बढी योगदान दिन सक्षम हुन्छन्। तर सरकार वा सत्तारुढ दलका प्रभावशाली नेताले यो यथार्थलाई नजरअन्दाज गर्न खोजेका छन्। सरकार बन्द भएका सार्वजनिक उद्योग चलाएर राज्यको भूमिका बढाउँछु भन्दैछ। त्यही सत्तारुढ दलका शीर्ष नेताले संविधानको हवाला दिँदै शिक्षा र स्वास्थ्यको निजीकरणमा बढावा दिनु आफैंमा अन्तरविरोध हो। हालसालै दुर्गा प्रसाईंको बोलीमा लोली मिलाउँदा सरकारबाट कानुनमन्त्री बाहिरिए। तर यो अपवाद मात्र हो। समाजवादको सपना देखाए पनि कम्युनिस्ट नेताहरू दुर्गा प्रसाईंजस्ता द्रव्यपुजककै हिमचिममा छन्। साँच्चै समाजवादमा पुग्ने हो भने सरकारमा रहेकाले भ्रष्ट नाफाखोरसँग सम्बन्ध तोड्नैपर्छ, अन्यथा उनीहरू समाजवादउन्मुख जहाजको चालक होइन, दलाल पुँजीवादका अभिकर्ता मात्र बन्न पुग्छन्। हाइलाइट"
कार्यपालिकाको छायाँमा न्यायपालिका,"संस्थागत रूपमा भित्र जेजस्तो भए पनि मक्किन बाँकी रहेको संस्था भनेको यही एउटा न्यायालय मात्र थियो, त्यसलाई पनि मक्काउन, गलाउन सुरु भयो नेपाली न्याय जगत् अहिले कायममुकायम प्रधानन्यायाधीशलाई नै प्रधानन्यायाधीश जन्माउने हो वा अन्य केही जन्माउने हो भन्ने अधैर्यपूर्वक प्रशव पीडाको अवस्थामा छ। राज्यमा तीनै तहको चुनाव सम्पन्न भइसकेपछि संक्रमणकाल सकिएको भन्ने आम बुझाइ छ, त्यो पूर्ण सत्य होइन। किनकि वर्तमान संसदीय सुनुवाइ समितिको कार्य वास्तवमा न्यायालयमा व्याप्त विकृति अन्त्य गर्न र न्यायपालिकामा मेरीटोक्रेसी लाई संस्थागत गर्नका लागि लागिपरेको छ वा कार्यपालिकाको छायाँ न्यायपालिकामा कायम राख्न संविधानतः आफूलाई प्राप्त संवैधानिक व्यवस्थाको उपाय उपयोग गरी निर्देशित न्यायपालिका निर्माणमा उद्यत् छ भन्ने कूतुहलताले नेपाल समाज अधैर्य छ। पक्कै पनि वर्तमान संसदीय सुनुवाइ समितिको मक्सद पहिलो तर्कलाई संस्थागत गर्न लागिपरेको हो भने नेपालमा संक्रमणकाल सकिएको र लोकतन्त्र संस्थागत हुँदै गरेको तथ्यमा बल पुग्ला। तर दोस्रो तर्कमा सत्यता पाइयो भने पशुपतिशमशेर राणाको शब्द सापटी लिएर भन्ने हो भने नेपालमा फेरि श्री ३ को जन्म भएको छ। जब पहिलो संविधानसभाबाट संविधान निर्माण हुन सकेन, त्यसबखत तत्कालीन सम्माननीय प्रधानन्यायाधीश खिलराज रेग्मीलाई न्यायपालिकाको प्रमुखको पद बहालै राखी तत्कालीन चुनावी सरकारको अध्यक्ष बनाइयो। सेवानिवृत प्रधानन्यायाधीशको अध्यक्षतामा चुनावी सरकार गठन गरिने केही देशमा चलन छ, तर त्यसका लागि या त यो परम्पराका रूपमा स्वीकार गरिएको वा वैधानिक व्यवस्थाअनुसार गरिएको हुनुपर्यो। हामीकहाँ यो दुवै थिएन। त्योभन्दा पनि अझ बढी त तत्कालीन प्रधानन्यायाधीश रेग्मीले न्यायपालिकाको प्रमुखको पद बहालै राखी तत्कालीन चुनावी सरकारको अध्यक्षता स्वीकार गर्नु नै न्यायपालिका धराशायी तुल्याउने प्रतिगामी कदम थियो। संस्थागत रूपमा भित्र जेजस्तो भए पनि मक्किन बाँकी रहेको संस्था भनेको यही एउटा न्यायालय मात्र थियो, त्यसलाई पनि मक्काउन, गलाउन सुरु भयो। न्यायालयमाथिको प्रहार त्यहींबाट सुरु भइसकेको थियो। अझ भनौं प्रहारमा सघनता आएको थियो। किनकि केही विद्वान्हरूको मत छ लोकतन्त्रपछि न्यायालयलाई गिजोल्याउने काम वा थिलोथिलो पार्ने काम यसअघि नै भइसकेको थियो। कर्मचारीका मुद्दामा अधिक सक्रियता देखाएकोमा कार्यपालिका असन्तुष्ट हुँदा तत्कालीन प्रधानन्यायाधीश सुशीला कार्कीमाथि पनि अघिल्लो संसद्ले महाभियोगको संवैधानिक अभ्यास प्रयोग गरेको थियो, जो हतारमा भएको थियो भनी केही संविधानविद् अझै आलोचना गर्दैछन्। अघिल्ला प्रधानन्यायाधीश गोपाल पराजुलीलाई पनि उमेर विवादमा न्यायपरिषद्का सचिवले पत्र थमाएर घर पठाइदिए। संविधानको विद्यार्थीका आँखाबाट नियाल्दा यो न्यायिक जगत्मा 'कु' नै थियो किनकि न्यायपरिषद्का सचिवले न्यायाधीशहरूको विवृत्त हुने अवधिको जानकारीसम्म गराउनुपर्ने हो, तर तिमी पदमुक्त भयौ भनेर पद मुक्तिको पत्र थमाउने अख्तियारी छैन। पराजुलीले आचरणविपरीत वा गैरकानुनी काम गरेको भए निजलाई कानुनी कारबाही गर्नका लागि विद्यमान संयन्त्रभित्रै रही कारबाही गर्नुपथ्र्यो। अनि मात्र न्यायालय बलियो हुन्थ्यो, लोकतन्त्र सबल हुन्थ्यो। सरकारका तीन अंगमध्ये न्यायपालिकाको प्रमुख व्यक्ति मात्र नभएर संस्था पनि हो। न्यायपालिकाका प्रमुख संसदीय समितिमा मुसा मार्न नसकेर निराश रुझेको बिरालोजस्तो लत्राएर उभ्याउनुउभिनुले न न्यायपालिकाको साख रहन्छ न त लोकतान्त्रिक अभ्यास नै बलियो हुन्छ। अहिले कायममुकायम प्रधानन्यायाधीश दीपकराज जोशीलाई शैक्षिक प्रमाणपत्र नक्कली रहेको भनी संसदीय सुनुवाइ समितिमा उनको नियुक्ति प्रक्रिया अड्केको छ। निसन्देह सम्माननीय प्रधानन्यायाधीश संविधानले तोकेको औपचारिक योग्यताबाहेक नैतिक चरित्रवान् र उच्च मनोबल भएको व्यक्ति हुनुपर्छ। सञ्चारमाध्यममा आएजस्तै उनीबाट त्यो त्रुटि भएको हो भने उनको गलत कार्य कदापि क्षम्य हुन सक्दैन। राज्यकोषबाट उनले लिएको सुविधासमेत फिर्ता गराउनुपर्छ। तर कस्तो देखियो भने वनमा बाघ कराउने खोरमा बाख्रा हराउने एकैसाथ भयो। वर्तमान ओली सरकारले यसअघिको सरकारले गरेका राजनीतिक नियुक्ति उल्टाएकोमा त्यसको कार्यान्वयनमा यो न्यायिक नेतृत्व वाधक रहेको सरकारले अनुभूत गरेको भन्ने विभिन्न माध्यमबाटै आएकै छ। तसर्थ यही मौकामा उनलाई प्रधानन्यायाधीश नियुक्त नगर्न खोजिएको हो भन्ने तर्क पनि नपत्याइहाल्नुपर्ने छैन। संसदीय व्यवस्थामा संसदीय समिति भनेको विषयगत विज्ञता भएका सदस्यहरूलाई सानोसानो समितिमा राखी उनीहरूको विज्ञताको भरपूर लाभ लिने हो। सुनुवाइ समितिका कामकारबाही पूर्वाग्रहयुक्त छ छैन भनेर भन्न सकिने अवस्था देखिएन, जसले पर्याप्त छानबिन गरी निष्कर्षमा पुग्नुपथ्र्यो वा पर्याप्त सुनुवाइको मौका दिनुपथ्र्यो। सरकारका तीन अंगमध्ये न्यायपालिकाको प्रमुख व्यक्ति मात्र नभएर संस्था पनि हो। न्यायपालिकाका प्रमुख संसदीय समितिमा मुसा मार्न नसकेर निराश रुझेको बिरालोजस्तो लत्राएर उभ्याउनुउभिनुले न न्यायपालिकाको साख रहन्छ न त लोकतान्त्रिक अभ्यास नै बलियो हुन्छ। त्योभन्दा पनि अझ विडम्बनापूर्ण त सदस्यहरूले निर्णयमा पुग्नुअगावै सोबारेमा नकारात्मक धारणा प्रवाह गर्नु, त्यसमा प्रस्तावित प्रधानन्यायाधीश आफैंले समानान्तर धारणा दिनु पक्कै पनि संसदीय अभ्यासमा हामी अपरिपक्व छौं, अझै परिपक्व हुन बाँकी नै छ भन्ने हो। नेपाली संवैधानिक इतिहासमा संसदीय सुनुवाइको अभ्यास शैशवकालमै छ। यसलाई प्रथा वा परम्परा भन्नु हतारो हुन जान्छ। नेपालको अन्तरिम संविधान २०६३ बाट सुुरु गरिएको यो अभ्यास सुरुमा संवैधानिक पदका लागि मात्र भनिएको थियो। उक्त अन्तरिम संविधानको दोस्रो संशोधनबाट संवैधानिक परिषद्को सिफारिसमा नियुक्त हुने संवैधानिक पद, सर्वोच्च अदालतका न्यायाधीश र राजदूत भनेर स्पष्ट पारिएपछि सुरुमा भएको अस्पष्ट व्यवहारलाई थप प्रस्ट पारियो (खनाल ०७५)। अहिलेको संविधानसभाबाट बनाइएको संविधानले धारा २९२ मा त्यसैलाई निरन्तरता दिएको छ। समितिबाट नियुक्तिका लागि प्रस्ताव भएको नाम अस्वीकृत गर्दा दुईतिहाइ स्पष्ट बहुमत समिति सदस्यहरूको समर्थन चाहिन्छ। प्राविधिक रूपमा भन्दा सरकार पक्षको त्यहाँ सुविधाजनक स्पष्ट बहुमत छ। समितिमा भएका कारबाही विवरणसमेत सम्बन्धित निकायलाई उपलब्ध गराउनुपर्ने व्यवस्थाले हचुवाका भरमा वा कुनै दुराग्रह वा पूर्वाग्रहमा समितिले प्रस्तावित नाम अस्वीकृत नगरोस् भन्ने नै हो। के समितिले यो कुरा सुनिश्चित गर्न सकेको छ ? संसदीय सुनुवाइको अभ्यास नेपालजस्तो संसदीय व्यवस्था अपनाउने मुलुकले नभएर राष्ट्रपतीय प्रणाली अवलम्बन गर्ने मुलुक संयुक्त राज्य अमेरिकाबाट सुरु भएको अभ्यास हो। यस्तो प्रणालीमा कार्यपालिकाले गर्ने नियुक्तिमा संसद्ले शक्ति सन्तुलनको माध्यमबाट नियन्त्रण गर्न सकोस् भन्ने हो। यसबाट त्यसरी नियुक्त हुने व्यक्तिको विश्वसनीयता, पेसागत दक्षता एवं उसको समग्रता (इन्टिग्रिटी) को पनि परीक्षण होस् भन्ने हो। तर हाम्रो अभ्यासले न त यसको दार्शनिक पक्षलाई न्याय गर्न सक्यो न त उसको समग्रताको नै मापन हुन सक्यो। अन्त्यमा अहिलेको अवस्थाले सिर्जना गरेको अहम् प्रश्न भनेको कसैले उमेर अथवा शैक्षिक प्रमाणपत्र वा अन्य कागजात किर्ते गरी बनाउँछ भने त्यो मान्छे सर्वोच्च अदालतको न्यायाधीश हुँदा योग्य हुने अनि प्रधानन्यायाधीश हुन योग्य नहुने भन्ने दोहोरो मापदण्डबारे विज्ञ समूह मौन बस्नुले निम्त्याउने खतरा हो। संसदीय सुनुवाइ समितिले बिरालोले मुसो खेलाए झैं न्यायपालिकाको नियुक्तिलाई खेलाउनु भनेको खिलराज रेग्मीका पालामा सुरु भएको न्यायपालिकालाई कमजोर तुल्याउने अभियानको निरन्तरता मात्र हो। अवस्था बूढी मरी भनेर हैन कि काल पल्क्यो भनेर रुनुपर्ने हो। पर्याप्त आधार र कारणविना नै पर्याप्त खोजबिनविनै मिडियाबाजीका भरमा वा अन्य जेसुकै यस्तै बहानामा न्यायपालिका प्रमुखको मानमर्दन गर्नु वा हटाउनु भनेको न्यायपालिकालाई कार्यपालिकाको कब्जामा लिने अथवा छायाँमा राख्ने अवस्था हो। अहिले बजारमा नजरअन्दाज गरिएको विषय कसैले उमेरमा अथवा शैक्षिक प्रमाणपत्र किर्ते गरी बनाउँछ भने त्यो मान्छे सर्वोच्च अदालतको न्यायाधीश हुन कसरी योग्य हुन्छ ? उनीहरूलाई तत्कालै किन कारबाही गरिएन ? अनि त्यसरी नियुक्ति दिनेलाई किन कतै जिम्मेवार तुल्याइएन ? के नियुक्ति लिनेको मात्र जिम्मेवारी हुन्छ, दिनेको हुँदैन ? प्रधानमन्त्री अध्यक्ष र विपक्षी दलको संसदीय दलको नेता सदस्य रहेको संवैधानिक परिषद्को औचित्य के ? यस्ता धेरै कानुनी प्रश्नको जवाफ आउन बाँकी नै छ। गाह्रो पर्दा सबैलाई बचाउने यही न्यायालय हो, त्यसैले न्यायालयको मानमर्दन नहोस्।"
अर्थतन्त्रमा रेमिटेन्सको विकल्प,"रेमिटेन्स अल्पकालका लागि उपयोगी भए पनि दीर्घकालसम्म अर्थतन्त्रले रेमिटेन्स आर्जन गरेर विकसित हुने सपना देख्नु भ्रम मात्र हो रेमिटेन्स (विप्रेषण) नेपाली अर्थतन्त्रमा विदेशी मुद्रा प्राप्तिको महत्वपूर्ण स्रोतको रूपमा रहेको छ। यो नेपाली अर्थतन्त्रका लागि अक्सिजनसरह भएको छ। नेपाल जीवनस्तर सर्वेक्षणको तथ्यांकअनुसार सन् १९९६ मा २३ प्रतिशत, सन् २००४ मा ३२ प्रतिशत र सन् २०११ मा ५६ प्रतिशत घरपरिवारले रेमिटेन्स प्राप्त गरेको देखिन्छ। आर्थिक वर्ष २०७३७४ मा कुल गार्हस्थ्य उत्पादनको करिब २६ प्रतिशतको अनुपातमा नेपाल भित्रिएको रेमिटेन्स नेपालीहरूको आयात भुक्तानीको स्रोतसमेत बनेको छ। विश्व बैंकद्वारा प्रकाशित माइग्रेसन एन्ड रेमिटेन्सेस् फ्याक्ट बुक २०१६ का अनुसार सबैभन्दा बढी रेमिटेन्स प्राप्त गर्ने १० मुलुकमा क्रमशः भारत (अमेरिकी डलर ७२ विलियन), चीन (६४ विलियन), फिलिपिन्स (३० विलियन), मेक्सिको (२६ विलियन), फ्रान्स (२५ विलियन), नाइजेरिया (२१ विलियन), इजिप्ट र पाकिस्तान (२० विलियन), जर्मनी (१८ विलियन) तथा बंगलादेश (१६ विलियन) रहेका थिए। यसैगरी सबैभन्दा बढी रेमिटेन्स बाहिर पठाउने १० मुलुकमा क्रमशः अमेरिका (५६ विलियन), साउदी अरेबिया (४० विलियन), रसियन फेडेरेसन (३३ विलियन), स्विट्जरल्यान्ड (२५ विलियन), जर्मनी (२१ विलियन), युनाइटेड अरब इमिरेट्स (१९ विलियन), कुबेत (१८ विलियन), फ्रान्स (१४ विलियन), लक्जेम्बर्ग (१३ विलियन) र संयुक्त अधिराज्य (१२ विलियन) छन्। यस वर्ष नेपालमा करिब सात विलियन अमेरिकी डलर रेमिटेन्सका रूपमा भित्रिएको थियो भने तीन विलियन अमेरिकी डलर रेमिटेन्सको रूपमा बाहिरिएको थियो। वैदेशिक रोजगारमा जाने नेपालीले रेमिटेन्स भित्याएका छन्। तर वैदेशिक रोजगारबाहेक पनि ठूलो संख्यामा नेपाली बिदेसिएका छन्। शिक्षा मन्त्रालयको तथ्यांकअनुसार २०७३७४ को पहिलो नौ महिनामा मात्र करिब ३९ हजार विद्यार्थी वैदेशिक शिक्षाका लागि बाहिरिएका छन्। यो क्रम अझ बढेको छ। अमेरिका, अस्ट्रेलिया, बेलायत, जापान, भारत, मलेसिया, चीन, बंगलादेश, जर्मनी र डेनमार्क आदि मुलुकमा उच्च शिक्षाका लागि जाने विद्यार्थीले प्रतिविद्यार्थी औसतमा करिब १२ हजार अमेरिकी डलर आफूसँगै अध्ययन खर्चका लागि विदेश लैजाने गरेको देखिन्छ। पहिलो भाषाका रूपमा अंग्र्रेजी बोलिने मुलुकबाट अध्ययन सकेपछि नेपाली विद्यार्थी फर्कने प्रवृत्ति न्यून छ। यसैगरी डीभी, पीआरमा जाने नेपालीको संख्यासमेत ठूलो छ। नेपालीहरू कामका लागि बिदेसिने तर नेपालमा विदेशीले कमाइ गरी पैसा बाहिर लैजाने अवस्था छ। सन् २०१६ को विश्व बैंकको तथ्यांकअनुसार बाहिर गएको तीन विलियन अमेरिकी डलरमध्ये भारतीयहरूले मात्र नेपालबाट करिब २७ विलियन अमेरिकी डलर रेमिटेन्सको रूपमा लगेका छन्। नेपालबाट सबैभन्दा बढी रेमिटेन्स लैजाने मुलुकहरूमा क्रमशः भारत, चीन, पाकिस्तान, भुटान, श्रीलंका, बंगलादेश आदि छन्। भारतबाट आधिकारिक तवरबाट नेपाल भित्रने रेमिटेन्स करिब एक विलियन अमेरिकी डलर मात्र छ। नेपालमा ठूलो संख्यामा सिकर्मी, डकर्मी, प्लम्बर, इलेक्ट्रोसियनलगायत विभिन्न खालका प्राविधिक कामदेखि कपाल काट्ने, कवाडी संकलन गर्नेसहितका काममा हजारौं भारतीय जनशक्ति कार्यरत छन्। नेपाल भारतको रेमिटेन्स आर्जन गर्ने उच्च पाँच मुलुकमा पर्छ। उत्पादनको सबैभन्दा सक्रिय साधनका रूपमा रहेको श्रम आफ्नै देशका लागि खर्चन नसक्नु हाम्रो अर्थतन्त्रको विस्तारका लागि बाधक हो। रेमिटेन्सका रूपमा नेपाल भित्रिएको सात विलियन अमेरिकी डलरको तुलनामा नेपालबाट रेमिटेन्सको रूपमा तथा उच्च शिक्षा आर्जनका लागिसमेत गरी करिब चार विलियन अमेरिकी डलर सन् २०१६ मा बाहिरिएको देखिन्छ। जुन भित्रिएको रेमिटेन्सभन्दा तीन विलियन अमेरिकी डलरले मात्र कम छ। यसरी बाहिरिएको रकमसँगै उच्च शिक्षा आर्जन गर्ने जनशक्तिसमेत पलायन भइरहेको छ। नेपालीमा दक्षता हासिल गरी स्वदेशमा आयआर्जन गर्नुको सट्टा न्यून वेतनमा समेत अदक्ष कामदारका रूपमा मलेसिया र खाडी मुलुक जाने प्रवृत्ति मौलाएको छ। स्वदेशमा भारतीय श्रमिकले गर्ने जस्तो दक्ष वा अर्धदक्ष वा तरकारी, फलफूल र चनाचटपटे बेच्ने जस्ता कार्य गर्ने गरेको भए भारतीय श्रमिकलाई विस्थापित गरेर स्वदेशमै रोजगारका अवसर सिर्जना गर्न सकिन्थ्यो। यसैगरी अहिले भूकम्पपछिको पुनर्निर्माण कार्यमा पनि श्रमिकको अभाव खट्किएको छ। यसलाई स्वदेशी श्रमिकबाट पूर्ति गर्न सकिएको छैन। असुरक्षित रोजगारमा महिला तथा युवा बिदेसिनु र विदेशीले आफ्नो देशमा बढी कमाएर लैजानु पक्कै पनि नेपाल र नेपालीको हितमा छैन। यो नेपालको आर्थिक हित र समृद्धिका लागि सकारात्मक सूचक पनि होइन। वैदेशिक रोजगारमा जाने प्रवृत्तिका कारण नेपालको सामाजिक परिवेश क्रमशः परिवर्तन भइरहेको छ। रेमिटेन्सको उपयोग बालबच्चाको शिक्षाका लागि भइरहेको छ। रेमिटेन्स भित्याउने घरहरूले आफ्ना बालबच्चा आवासीय विद्यालयमा पढाउन थालेका छन्। यो राम्रो हो, तर यसबाट भविष्यमा देखिने प्रभावबाट मुक्त हुन सचेतता अपनाउनुपर्ने भएको छ। शिक्षाको स्तर बढेर ग्रामीण भेगका आवासीय विद्यालयबाट उत्पादित विद्यार्थीहरू पनि सहरिया विद्यार्थीहरू जस्तै अमेरिका, अस्ट्रेलिया, बेलायत वा यस्तै मुलुकमा उच्च शिक्षा आर्जन गर्न जाने भएपछि उनीहरूसँग ठूलो रकम बाहिरिने र जनशक्ति पनि नफर्कने पक्का छ। यस्तो अवस्थामा रेमिटेन्सबाट अर्थतन्त्रमा विदेशी मुद्रा भित्रने क्रम रोकिने तथा स्वदेशी उत्पादनले स्वदेशी माग धान्न नसक्ने विद्यमान स्थितिले निरन्तरता पाएको अवस्थामा आयातका लागि आवश्यक पर्ने विदेशी मुद्राको सञ्चितीको अभावमा नेपाली अर्थतन्त्रमा संकट आउने अवस्था सिर्जना हुन्छ। यसका साथै स्वदेशी उत्पादनको वृद्धि हुन नसक्दा आयातमा आधारित उपभोगमा वृद्धि भएको छ। यसले रेमिटेन्सको माध्यमबाट स्वदेशमा आएको विदेशी मुद्रालाई पुनः विदेशतिरै फर्काएको छ। हाल भुक्तानी सन्तुलनसमेत नकारात्मक छ। ठूलो व्यापार घाटाका कारण चालू खाता लगातार नकारात्मक भइरहँदा नेपाली अर्थतन्त्रका सूचकहरू सुधार गर्न सचेत हुनुपर्ने अवस्था छ। रेमिटेन्स आर्जन गर्ने मान्छे सधैं विदेशमा बस्न सक्दैन। स्वदेशमा अवसर लागत कायम हुने गरी रोजगार सिर्जना हुन नसकेमा वा रेमिटेन्सको उत्पादनशील उपयोगको अभावमा दिगो आयस्रोत बन्न नसकेमा रेमिटेन्सका कारण उपभोगको प्रवृत्तिमा आएको परिवर्तनलाई कसरी थेग्ने हो ? गाउँमा बस्ने पुरानो पुस्ता (बाजेबज्यै आदि) सँग टाढिएर अर्धसहरी वा सहरी क्षेत्रमा बसेका बालबालिकाको कृषि पेसासँगको सम्बन्ध के हुने हो ? जीविकोपार्जनको उपाय बन्न सकेन भने त्यत्रो वर्ष विदेशी भूमिमा पसिना बगाएको मूल्य खोइ ? अझ परिवार विग्रह भएको भए रेमिटेन्सले दिने पीडा कति कहालीलाग्दो होला ? खेतबारी बाँझो राखेर कहिलेसम्म कृषिमा आत्मनिर्भर बन्न सकिएला ? यस्ता सामाजिकआर्थिक विषयसँग अन्योन्या िश्रत रेमिटेन्सको प्रभाव अनुसन्धानको विषय बनेको छ। राज्यको तर्फबाट योजनाबद्ध तवरले समयमै यस्ता विषयलाई सम्बोधन गर्न सकिएन भने समृद्धिको योजना सफल हुन सम्भव छैन। विकासशील देशहरूमा राजनीतिक अस्थिरताका कारण औद्योगीकरणको गति सुस्त हुने, आर्थिक वृद्धि न्यून हुने, उत्पादनका साधनहरूको अवसर लागत कम हुने कारण बेरोजगार बढ्ने हुँदा अवसरको खोजीमा वैदेशिक रोजगार र रेमिटेन्स आर्जनलाई स्वाभाविक मान्नुपर्छ। तर रेमिटेन्सले मात्र देशको विकास हुन सक्दैन। वैदेशिक रोजगारले अन्य देशको अर्थतन्त्रलाई मजबुत बनाउँछ भने देशमा रोजगारी सिर्जना गर्न सके मात्र स्वदेशी अर्थतन्त्रको वृद्धिदरलाई उच्च बनाउन सकिन्छ। विदेशी कम्पनीमा विदेशमै काम गर्नु र विदेशी कम्पनीमा स्वदेशमा काम गर्नुको आर्थिक प्रभाव फरक हुन्छ। विदेशी कम्पनीमा स्वदेशमा काम गर्न पाउनु भनेको प्रत्यक्ष वैदेशिक लगानी भित्रनु हो। यसले स्वदेशी अर्थतन्त्रमा रोजगार सिर्जना गरी अर्थतन्त्रको विकासमा ठूलो योगदान पुर्याउँछ। तसर्थ वैदेशिक रोजगारभन्दा वैदेशिक लगानी भित्याउने कुरा महत्वपूर्ण छ। दीर्घकालमा रेमिटेन्सले देशलाई फाइदा गर्नुको सट्टा घाटा पुर्याउने भएकाले रेमिटेन्सको विकल्प समयमै खोज्नु आवश्यक छ। नेपालको हकमा रेमिटेन्स अल्पकालका लागि उपयोगी भए पनि दीर्घकालसम्म अर्थतन्त्रले रेमिटेन्स आर्जन गरेर विकसित हुने सपना देख्नु भ्रम मात्र हो। यसरी देशको विकास र नागरिकको जीवनस्तर उक्सने भएको भए आज फिलिपिन्स, मेक्सिको, बंगलादेश आदिको स्थिति फरक हुने थियो। दक्ष, अर्धदक्ष वा अदक्ष नै किन नहोस् नेपाली श्रमको निर्यातले नेपालको आर्थिक उन्नति पछाडि परिरहेको छ। उत्पादनको सबैभन्दा सक्रिय साधनका रूपमा रहेको श्रम आफ्नै देशका लागि खर्चन नसक्नु हाम्रो अर्थतन्त्रको विस्तारका लागि बाधक पनि हो। हाल देशमा स्थिर सरकार बनेको र सरकारको मुख्य नारा नै समृद्ध नेपाल सुखी नेपाली रहेको अवस्थामा आशाजनक हुने प्रशस्त ठाउँ देखा परेको छ। स्वदेशमै रोजगारका अवसर सिर्जना गरेर रेमिटेन्स र आयात होइन, स्वदेशी उत्पादन र निर्यातमा जोड दिने खालका नीति बनाउने समय आएको छ।"
लोकतन्त्र : माफियाका लागि माफियाको सरकार ?,"प्रजातन्त्र जनताद्वारा जनताका लागि जनताकै सरकार हो। डेढ सय वर्षअघि सन् १८६३ अमेरिकाको संघबाट छुट्टिई दास प्रथा भएका कैयौं राज्यहरूको सशस्त्र विद्रोह गर्दा र देशको अखण्डताका लागि लड्दा सहिद हुने सैनिकहरूको राष्ट्रिय चिहान, गेटिसबर्गमा सम्बोधन गर्दा राष्ट्रपति अब्राहम लिंकनको भाषणको एउटा सानो अंश विश्व प्रसिद्ध हुँदै गयो प्रजातन्त्रको परिभाषाका रूपमा। तर हाल नेपालका अखबार पढ्दा, एफएम सुन्दा र अन्य सञ्चारमाध्यम हेर्दा लाग्छ, नेपालको वर्णसंकरतन्त्र माफियाद्वारा माफियाका लागि माफियाको सरकार हो। यसको श्रीगणेश गिरिजाप्रसाद कोइरालाले २०४८ मा प्रधानमन्त्री भएपछि गरेको देखिन्छ। आत्मप्रशंसा कुनै प्रशंसा मानिँदैन। आआफ्ना नेताको आफ्नै पार्टीमातहत नेताहरूद्वारा प्रशंसा पनि आत्मप्रशंसा वा त्योभन्दा रद्दी चाटुकारिता, चाकडी वा चाप्लुसीकै दर्जाको कुरा मानिन्छ। गिरिजाप्रसाद चरम गुटवादी थिए। गिरिजाप्रसाद पटकपटक प्रधानमन्त्री हुन सफल भए। उनको कार्यकालमा पार्टीभित्र गुटबन्दी, तिकडम, पैसा, पद, घात, अन्तर्घात भए। कृष्णप्रसाद भट्टराई, मनमोहन अधिकारीजस्तो अपवाद प्रधानमन्त्री भ्रष्टाचार रोक्न समर्थ नभए पनि व्यक्तिगत रूपमा जनतामाझ आफ्नो इमानदार छवि राखेरै गए। उनीहरू इतिहासप्रति सचेत र आफ्नो इमानदार छविप्रति सत्तामा रहँदा पनि सधैं सजग रहे। रामभन्दा पनि ठूलो रामनाम हुन्छ, खराबभन्दा पनि चुत्थो बद्नाम हुन्छ। उहिले विराटनगरमा सुनें स्वामी रामसुखदासको राम से बडा रामनाम भन्ने प्रवचन र कुनै उर्दू कविको बदसेबुरा बद्नाम अर्थात् खराब काम गर्नुभन्दा पनि साह्रै रद्दी हुन्छ। बद्नाम हुनु मिलाएर बनाएको हो। के राम राम जप्ने सबैले र जय श्रीराम भन्ने सबैले रामायण पढेका हुँदैनन्, कतिलाई त रामका बाबुको नाम पनि थाहा हुँदैन। तर राम भगवान् हुन् र रामराम मात्र जपे पनि त्यस दिनको पाप जान्छ भन्ने जनविश्वास छ। हो, रामभन्दा राम नाम ठूलो छ र प्रजातन्त्रमा खराब हुनुभन्दा धेरै खराब हुनु बद्नाम हुनु हो। कुनै समय २००७ सालसम्म नेपालको राजनीति माथिदेखि तलसम्म देशभक्तहरूको पेसा थियो। यो देश र प्रजातन्त्रका लागि सहिद बनेका गंगालाल, धर्मभक्त, शुक्रराज र दशरथ चन्दको पनि पेसा थियो। शक्तिले भ्रष्ट पार्छ, पूर्ण शक्तिले पूर्णरूपले भ्रष्ट पार्छ ब्रिटिस सांसद एक्टन (लर्ड जोन डेनियल एक्टन) ले भनेका कुरा सय वर्षभन्दा पनि पहिलेदेखि संसारमा पटकपटक दोहोर्याइएका छन्। ठीक हो, २०४८ पछिका धेरै सत्ताधारी व्यक्तिहरू, मन्त्रीहरू, उच्चपदस्थ कर्मचारी वा कैयौं तहका कर्मचारीमा पनि यो एक्टनको भनाइ लागू भएको देखिएला। तर हालै म्यान्मारकी राजनेता आङसाङ सुकीले भनिन्, शक्तिले होइन त्योभन्दा पनि शक्ति गुम्ने भयले भ्रष्ट पार्छ। शक्ति गुम्ने डर राख्नु हुँदैन नत्र भ्रष्टाचारले गाँज्न थाल्छ। ठीक हो आङसाङ सुकीको भनाइ। हामीले देख्यौं, नेपालको पहिलो जननिर्वाचित प्रतिनिधिसभाका नेता बीपी कोइराला प्रधानमन्त्री भएर १८ महिना मात्र काम गर्न पाए। फरक विचार राख्नेहरूले पनि उनलाई राजनेता मानेका र बीपीका भक्त कांग्रेसीहरूले त झन् महामानव नै भनिरहेका छन्। २००३ मा नेपाली कांग्रेसको स्थापना, विराटनगर जुटमिल हड्ताल, २००७ सालको क्रान्तिपछि पनि आठ वर्ष थप अनवरत राजा र भारत दुवैसँग जुध्दैभिड्दै राजनीति गरे स्वाभिमान रक्षा र प्रजातन्त्र स्थापनाका लागि। कैयौं शान्तिपूर्ण भद्र अवज्ञा, सत्याग्रहहरूको उपलब्धि थियो ०१५ मा भएको आमनिर्वाचन। जनताद्वारा प्रत्यक्ष निर्वाचित प्रतिनिधिहरू मात्र भएको निर्णयक प्रतिनिधिसभा र अर्को अप्रत्यक्ष निर्वाचित र मनोनीत भएको माथिल्लो सदन स्थापना भयो। तर त्यो बहुदलीय संसदीय व्यवस्था राजा महेन्द्रलाई पाच्य भएन। बीपी नेतृत्वको सरकारलाई १८ महिनाभन्दा बढी काम गर्न दिइएन। जनताले फेरि २०४६ सालको शान्तिपूर्ण जनआन्दोलन गरी फर्काएको, २०४७ को संविधानमा भएको व्यवस्थाबमोजिम राजा वीरेन्द्रले स्वीकृत गरेर फेरि फर्काइएको यस्तो प्रतिनिधिसभाको गरिमाको ओज कांग्रेसले नै राख्न सकेन। गिरिजाप्रसाद र शेरबहादुर देउवाले पटकपटक प्रतिनिधिसभा भंग गर्दै आए। बीपीको भावनाविपरीत संसद्को गरिमा कायम राख्न नसक्नेहरूले बीपीलाई महामानव भन्नुको अर्थ रहन्छ र ? स्थापनाकालीन सिद्धान्त त्यागेपछि बीपीको भजन गाउनुको अर्थ छ र ? संसद् विघटनका कारण मुलुकमा उत्पन्न अस्थिरताको कारक कांग्रेस मात्र नभई तत्कालीन नेकपा एमाले पनि छ। एमालेले पनि पाँचौं महाधिवेशनमा मदन भण्डारीले पारित गराएको जनताको बहुदलीय जनवाद, जसको मूल विषय जनतामाझ प्रजातान्त्रिक प्रतिस्पर्धाद्वारा निर्वाचित जनप्रतिनिधिको शासनको अवधारणा छोडेर गिरिजाप्रसाद, प्रचण्ड र अज्ञात शक्तिहरूद्वारा निर्मित २०६३ को अन्तरिम संविधानदेखि २०७२ को संविधान सबै स्वीकार गर्दै आएको छ। रोजै कुनै दिन नबिराई भ्रष्टाचार, अनियमितता, संविधान र कानुन उल्लंघन हुँदै आएका छन्। यस्तो काम सरकारमा रहेका व्यक्तिहरूकै आडमा हुँदै आएका समाचार दिनहुँजसो छापिइरहेका छन्। दुईतिहाइको कम्युनिस्ट शासन भनिए पनि किन सुशासन स्थापित हुन सकेको छैन ? अंकगणितको सहारामा मात्र देश समृद्ध हुँदैन। कतै गुम्ने डरले कुशासनलाई निरन्तरता दिइएको त होइन ? सबै नेतालाई शक्तिले भ्रष्ट पार्छ भन्ने हो भने मलेसियाका महाथिर मोहम्मदलाई के भन्ने ? उनीभन्दा पनि विश्व चर्चित सानो सिंगापुरका ली क्वान यु र दक्षिण कोरियाका पार्क चुङ ही हाम्रा लागि गतिला उदाहरण हुन्। नेपालभन्दा धेरै गरिब दरिद्र मुलुकको अवस्थाबाट आफ्ना जनतालाई मुक्त पार्दै समृद्ध र समुन्नत मुलुक बनाए ती नेताले। तर हाम्रो अवस्था सधैं जहाँको त्यहीं? दक्षिण कोरियामा कुनै समय नेपालबाट चामल जान्थ्यो। तर अहिले दक्षिण कोरियाले पचास हजार नेपाली युवायुवतीलाई हरेक महिना डेढ लाख, दुई लाख, अढाइ लाख कमाउने रोजगार दिएको छ। हामीभन्दा दरिद्र भोको देश आज हाम्रो देशको रोजगारदाता भएको छ। हाम्रा लागि योभन्दा विडम्बना के हुन्छ ? शक्तिले सबैलाई भ्रष्ट पार्दो रहेनछ त। इच्छाशक्ति भए सत्ताको उपयोगबाटै समुन्नत देश र सुखी जनता बनाउन सकिँदोरहेछ त। हाम्रै देशलाई हेरौं। विगतका सरकारहरूलाई गाली गर्नेहरूले पनि असारे विकास पछ्याउन छोडेनन्। हामी पनि देख्यौं यस्तो असारे विकासले देश बनाउँदो रहेनछ। ठेकेदार, सरकारी कर्मचारी, माफिया, इन्जिनियर र सत्ताधारीहरूको देशको राजस्व लुट चलाउँदो रहेछ। देश बनाउनेहरू देश र जनताबारे सधैं सोच्दा रहेछन्, हरेक दिन, हरेक घडी, हरेक पल देश बनाउँदा रहेछन्। देशभक्त शासक भएको ठाउँमा किन असारे विकास भएको पाइँदैन, त्यहाँ लुटतन्त्र र असारे विकास चलाउँदैन रहेछन्। राम्रा कुरा हामी किन अरूबाट सिक्न सक्दैनौं ? हाम्रो देशमा हरेक वर्ष असारमा दुइटा ठूलो बाढी आउँदो रहेछ। एउटा प्राकृतिक बाढी जसले राजधानी उपत्यकाका सहर भक्तपुर, कोसी किनारको गोबरगाडा र सीमा क्षेत्रमा भारतले बाँधेका तटबन्ध र बाँधहरूले देशको ठाउँठाउँका भूभाग बर्बाद गर्दै डुबाउँदो रहेछ। अनि अर्को मानवनिर्मित बाढी जसले कानुन, नियम सबै, बन्देज, बाँध र तटबन्धन तोड्दै असारमा आउने भ्रष्टाचारको बाढी। एकै रात ३१ असारमा २७६२ अर्ब रुपैयाँका चेकमा सही हुँदोरहेछ, यो २८ प्रतिशत हो। जबकि आफैंले बनाएको विनियोजन ऐनले २० प्रतिशतभन्दा बढी पुँजीगत खर्च एकैपटक गर्न नपाइने कानुनी व्यवस्था छ। अर्थविद् तथा जानकारहरू भन्छन् यस्तो असारे अन्तिम भुक्तानीमा कमिसनको खेल हुन्छ। दुईतिहाइ भनेर के गर्ने ? जनता संवेदनशील हुँदा रहेछन्। केही समयअघि असार १५ को रोपाइँ समारोहमा हिलो खेल्दा एक मन्त्रीको जागिर गयो, मुख सम्हाल्न नजान्दा दुईतिहाइ बहुमतको सरकारका मन्त्रीको पनि हालै त्यही हालत भयो। हालै पाकिस्तानमा देखियो, आलोपालो गरी सरकार चलाइरहेका दुवै रैथाने ठूला पार्टी मुस्लिम लिग र पिपुल्स पार्टीलाई सत्ताच्युत गर्दै पूर्वक्रिकेट कप्तान इमरान खानको इन्साफ पार्टीले सबैभन्दा ठूलो संसदीय दल बनेर सरकार बनाउँदैछ। पाकिस्तानका नवाज सरिफ र बिलावल नबनौं मलेसियाका महाथिर बनौं। राम्रो काम देखाए। पटकपटक जनताले चुनेर प्रधानमन्त्री बनाउँछन्।"
एक दिवसीयमा नेपालले जितको इतिहास रच्दा (फोटो फिचर),काठमाडौँः एक दिवसीय क्रिकेटमा पनि नेपालले जितको इतिहास बनाएको छ । एक दिवसीको डेब्यु खेलमा नेदरल्यान्ड्ससँग पराजित भएको नेपालले दोस्रो खेलमा उसैलाई हराउँदै जितको इतिहास बनाएको हो । नेदरल्यान्ड्सविरुद्ध एक रनको रोमाञ्चक जित निकाल्ने क्रममा कप्तान पारस खड्का अन्तिम समयमा नायक सावित भए । अन्तिम ओभर बलिङ गरेका पारसले अन्तिम बलमा दुई रन चाहिने अवस्थामा नेदरल्यान्ड्सको दशौँ विकेट लिँदै नतिजा नेपालको पक्षमा पार्न सफल भएका हुन् । आजको खेलमा नेपाललाई जिताउने क्रममा ब्याटिङतर्फ पनि पारस चम्किए । उनले ५१ रन बनाउँदै अर्धशतक पुरा गरे भने सातौँ क्रममा आएका सोमपाल कामीले सम्हालिएर खेल्दै ४६ बलमा ६१ रनको शानदार पारी खेले दोस्रो एक दिवसीय खेलमा नेपालको रोमाञ्चक जित बलिङतर्फ नेपालका लागि सन्दीप लामिछानेले १० ओभर खेल्दै सर्वाधिक ३ विकेट लिए । अर्कातिर ललित भण्डारीले पनि ९ विकेट बलिङ गर्दै २ विकेट लिए । पहिलो खेलमा नेपाल नेदरल्यान्ड्ससँग उसैको घरेलु मैदानमा पराजित भएको थियो । यो जितसँगै नेपालले सिरिजमा पनि बराबरी गरेको छ ।
फुटबलरको भत्ता वृद्धि,"काठमाडौं : अखिल नेपाल फुटबल संघ (एन्फा) ले अन्तर्राष्ट्रिय प्रतियोगितामा सहभागी हुँदा र त्यसको तयारीमा रहँदा फुटबल खेलाडीले पाउँदै आएको भत्तामा वृद्धि गर्ने भएको छ। एन्फाले हालै मस्यौदा गरिएको आर्थिक नियमावलीमै समेटेर खेलाडीले पाउने भत्तामा वृद्धि गर्न लागेको हो। जसअनुसार फुटबलरले अन्तर्राष्ट्रिय प्रतियोगिताको तयारी गर्दा तथा सहभागी हुँदा यस अघि प्रतिदिन पाइरहेको २० डलरको भत्तालाई बढाएर ३० डलर पुर्याइने प्रस्ताव गरिएको छ। यस्तै उनीहरुले पाउँदै आएको तलवमा समेत सो अवधिका लागि भने ५० प्रतिशत रकम वृद्धि गरिने भएको छ। एन्फाले हाल पुरुष फुटबलरलाई मासिक १५ हजार र महिला फुटबलरलाई सात हजार तलव दिँदै आइरहेको छ। अन्तर्राष्ट्रिय प्रतियोगिताका दौरान बन्द प्रशिक्षणमा रहँदा पुरुष खेलाडीले अब २२ हजार पाँच सय र महिला फुटबलरले १० हजार पाँच सय तलव पाउने छन्। यस्तै सोही अवधिमा उनीहरुले दैनिक प्राप्त गर्ने भत्ता पनि २० डलरबाट बढेर ३० डलर पुग्ने छ। यद्यपी यो व्यवस्था लागू हुनका लागि साउन ३० गते चितवनमा हुने तय भएको एन्फाको साधारणसभाले आर्थिक नियमावलीमा समावेश गरिएको यो व्यवस्थालाई पारित गर्नुपर्ने हुन्छ। एन्फाका अध्यक्ष कर्माछिरिङ शेर्पाले शुक्रबार खेलाडी बिदाइ कार्यक्रममा भत्ता वृद्धि गर्ने बताएका थिए। महासचिव इन्द्रमान तुलाधरका अनुसार आगामी साफ च्याम्पियनसिपदेखि लागू हुने गरी खेलाडीको भत्तामा वृद्धि हुने सम्भावना छ। हामीले खेलाडीको तलव नै वृद्धि गर्न खोजेको होइन, महासचिव तुलाधरले भने, त्यही तलवका आधारमा उनीहरुले पाउँदै आएको भत्तामा भने वृद्धि गर्न लागेका हौं। सम्भवत यही ३० गतेको साधारणसभाले आगामी साफ च्याम्पियनसिपबाट लागु हुने गरी यो व्यवस्थालाई पारित गर्ने छ। नेपाली राष्ट्रिय फुटबल टोली आसन्न एसियाली खेलकुद प्रतियोगिता र साफ च्याम्पियनसिपको तयारीका लागि वैदेशीक बन्द शिविरमा सहभागी हुन शुक्रबार थाइल्यान्डतर्फ प्रस्थान गरेको छ। थाइल्यान्डमा दुई अभ्यास खेलसहित १० दिन बिताउने नेपाली टोली उतैबाट एसियाली खेलकुद प्रतियोगितामा सहभागी हुन इन्डोनेशियातर्फ लाग्ने छ। त्यसपश्चात साफ च्याम्पियनसिपका लागि बंगलादेश पुग्ने छ। एसियाली खेलकुद प्रतियोगिता यही अगष्टको १८ देखी सेप्टेम्बर दुई तारीखसम्म हुने छ भने साफ च्याम्पियनसिप सेप्टेम्बरको ४ देखी १५ तारिखसम्म हुने छ।"
दोस्रो बलमा सोमपालले लिए नेदरल्यान्ड्सको पहिलो विकेट,काठमाडौं : एक दिवसीय अन्तराष्ट्रिय क्रिकेटको दोस्रो खेलमा सोमपाल कामीले दोस्रो बलमै नेदरल्यान्ड्सको पहिलो विकेट लिएका छन्। नेपालले दिएको २१७ रनको चुनौती पछ्याइरहेको नेदरल्यान्डसको पहिलो विकेट सुरुमै लिएर सोमपालले दबाब दिएका हुन्। पहिलो ब्याटिङ गरेको नेपालका लागि सोमपाल कामीले नै सर्वाधिक ६१ रन बनाएका थिए। उनले ४६ बलमा तीन छक्का र पाँच चौकाको मद्दतमा ६१ रन जोडेका हुन्। त्यसैगरी नेपालका लागि कप्तान पारस खड्काले अर्धशतक पूरा गरे। खड्काले ६९ बलमा दुई छक्का ६ चौकाको मद्दतमा ५१ रन बनाए। उपकप्तान ज्ञानेन्द्र मल्ल ४२ बलमा १३ रन बनाएर आउट भए भने सुवास खकुरेल ३३ बलमा १९ रन बनाएर आउट भए। अनिल शाह ६ बलमा चार रन जोड्दै आउट हुँदा दीपेन्द्रसिंह ऐरी १७ बलमा १९ रन बनाएर आउट भए। रोहित पौडेलले १५ बलमा ६ रन बनाए भने आरिफ शेखले ४६ बलमा १६ रनमात्र जोडे। बसन्त रेग्मीले ९ बलमा एक रन जोडे भने सन्दीप लामिछानेले २२ बलमा ८ रन मात्र बनाएर अन्तिम विकेटको रुपमा आउट भए। नेपालले ४८।५ बलमा अन्तिम विकेट गुमाउँदा नेपालले २१६ रन बनाएको हो। अघिल्लो खेल नेदरल्यान्ड्सले जितेकाले यो खेल जित्नैपर्ने दबामा नेपालमाथि छ। अघिल्लो खेलमा पराजित भएको नेपाल दुई खेलको शृङ्खलामा १० ले पछाडि छ। पहिलो खेलमा नेदरल्यान्ड्सले दिएको १९० रनको लक्ष्य पछ्याउने क्रममा नेपाल ५५ रनले पराजित भएको थियो। नेपालको दोस्रो एकदिवसीय खेल सुरु : शक्ति र करण प्लेइङ ११ मा परेनन् पारस खड्का अर्धशतक बनाएर अाउट : ३१ ओभरमा ६ विकेट गुम्यो नेदरल्यान्ड्सँगलाई नेपालले दियो २१७ रनको चुनौती
नेपाललाई शृंखला जोगाउने अवसर,"काठमाडौं : आफ्नो ऐतिहासिक एकदिवसीय शृंखलाअन्तर्गत दोस्रो तथा अन्तिम खेलमा नेपाल शुक्रबार नेदरल्यान्ड्सविरुद्ध मैदानमा उत्रँदै छ। पहिलो खेल गुमाइसकेको अवस्थामा यो खेलले नेपालका लागि एकदिवसीय खेलको पहिलो जित हात पार्ने र जारी शृंखला जोगाउने अवसर जुराइदिएको छ। शुक्रबारको खेलमा नजिता आफ्नो पक्षमा पार्न सकेको अवस्थामा अन्तर्राष्ट्रिय क्रिकेट काउन्सिल (आईसीसी)बाट मान्यताप्राप्त एकदिवसीय खेलमा नेपालले पहिलो जित मात्रै हात पार्नेछैन, नेदरल्यान्ड्सविरुद्ध जारी दुई खेलको शृंखला ११ को बराबरीमा टुंग्याउनेछ। अन्तर्राष्ट्रिय क्रिकेट खेल्न सुरु गरेको २२ वर्षपछि पहिलोपटक एकदिवसीय क्रिकेट खेल्ने अवसर प्राप्त गरेको नेपालका लागि यो ठूलो उपलब्धि बन्नेछ। नेपाल बुधबार भएको आफ्नो पहिलो एकदिवसीय खेलमा भने नेदरल्यान्ड्ससँग ५५ रनको भारी अन्तरले पराजित भएको थियो। पहिले बलिङ गर्दै नेदरल्यान्ड्सलाई एक सय ८९ रनको सहज योगफलमा समेटेको नेपालले कमजोर ब्याटिङ गर्दै एक सय ३४ रनमा सबै विकेट गुमाएर ५५ रनको पराजय बेहोर्न पुगेको थियो। त्यसैले दोस्रो एकदिवसीय खेलमा भने जितका लागि नेपाललाई आफ्नो ब्याटिङ प्रदर्शनमा सुधार ल्याउन आवश्यक छ। प्रारम्भिक ब्याट्सम्यानद्वय अनिल साह र ज्ञानेन्द्र मल्लले पहिलो विकेटका लागि ५८ रनको साझेदारी गर्दै राम्रो सुरुवात दिलाए पनि मिडल अर्डर र लोयर मिडल अर्डरका ब्याट्सम्यानहरू सहजै आउट भएपछि नेपालले खेलमा राम्रो पकड बनाएर पनि पराजय बेहोरेको थियो। भरपर्दा ब्याट्सम्यान आरिफ सेखसहित नेपालका चार खेलाडी कुनै रन नजोडी आउट हुन पुगेका थिए। त्यसैले शुक्रबारको खेलमा जितका लागि नेपालले आफ्नो कमजोर ब्याटिङ प्रदर्शनमा सुधार ल्याउन आवश्यक छ। पहिलो खेलको प्रदर्शनमा नेपालको बलिङ र फिल्डिङ सन्तोषजनक देखिएको छ। पहिलो खेलमा कप्तान पारस खड्कासहित नेपाली मध्यम गतिका बलरहरूले आठ विकेट लिएर आफ्नो प्रभावकारिता देखाइसकेका छन्। त्यसमा सन्दीप लामिछाने र वसन्त रेग्मीजस्ता स्पिनरले पनि बलियो साथ दिनेछन्। त्यसैले दोस्रो खेलमा ब्याटिङमा सुधार ल्याउन सकेको अवस्थामा नेपालले आफ्नो ऐतिहासिक एकदिवसीय शृंखलालाई साँच्चिकै ऐतिहासिक बनाउन सक्नेछ। नेपालले शुक्रबारको खेलमा आफ्नो ब्याटिङ क्षमता बढाउन अर्को एक ब्याट्सम्यानलाई मैदानमा उतार्न सक्नेछ। पहिलो खेलको कमजोर प्रदर्शन र भरपर्दा ब्याट्सम्यान शरद भेषावकरको चोट ठीक नभएको अवस्थामा शुक्रबार नेपाली टोलीबाट अर्का एक ब्याट्सम्यानले एकदिवसीय खेलमा डेब्यु गर्ने अवसर प्राप्त गर्ने निश्चित छ। बुधबार फिल्डिङ गर्ने क्रममा बलसँग औंला ठोक्किँदा घाइते बनेका शरदले खेल्न नसक्ने अवस्थामा शुक्रबार पक्कै पनि उनको स्थानमा अर्को एक ब्याट्सम्यान मैदानमा उत्रनेछन्। त्यसका साथै बुधबारको विकेटका आफ्ना मध्यम गतिका बलर प्रभावकारी देखिएकाले स्पिनर शक्ति गौचनको स्थानमै पनि नयाँ ब्याट्सम्यानले मैदानमा उत्रने अवसर पाउन सक्छन्। यो अवस्थामा सुवास खकुरेल वा क्षमतावान् युवा ब्याट्सम्यान रोहितकुमार पौडेलले अवसर पाउन सक्छन्। उनीहरूको उपस्थितिमा नेपाली टोलीको ब्याटिङ लाइन अप र फिल्डिङ अझ चुस्त बन्नेछ।"
विश्वकपका गोल्डेन बुट विजेता केनको तस्बिर पैसामा,"लन्डन : रुस विश्वकपका गोल्डेन बुट विजेता हेरी केनको तस्बिर राखिएको पैसा बजारमा ल्याइएको छ। यो पैसा बेलायती सरकारले भने छपाएको होइन, बेलायती एक चित्रकारले पाँच रुपैयाँको नोटमा केनको तस्बिर राखेर बजारमा ल्याएका हुन्। यद्यपि यो कारोबारलाई बेलायत सरकारले कानुनअनुसारकै मान्ने गरेको छ। रुस विश्वकपमा सर्वाधिक गोल गर्दै गोल्डेन बुट जितेका केनको सम्मानमा चित्रकार ग्राहम सर्टले पाँच रुपैयाँको नोटमा उनको तस्बिर राखिदिएका हुन्। केनको तस्बिर राखिएको पाँच रुपैयाँको त्यस्ता ६ वटा नोटबाट उनले बजारमा कारोबारसमेत गरिसकेका छन्। उनले आफूले यसअघि नै घोषणा गरेअनुसार ती रकम वेल्सस्थित मर्थिर टिड्फिल सहरका विभिन्न रेस्टुरेन्टमा कारोबार गरेको जनाएका छन्। जुन नोट आफैं हजारौं रकममा बिक्री हुन सक्छन्। चित्रकार सर्टले आफूले तयार पारेकामध्ये प्रत्येक नोट ५० हजार रकम बराबरको रहेको जनाएका छन्। मैले यसअघि नै घोषणा गरिसकेको थिएँ कि, केनको तस्बिर रहेका ती नोटहरू विभिन्न रेस्टुरेन्ट वा पसलहरूमा कारोबार गर्नेछु, सर्टले भनेका छन्, त्यही योजनाअनुसार मैले पैसाको कारोबार गरिसकेको छु। अब म के चाहन्छु भने ती रकम गरिबहरूले फेला पारून् र त्यही रकम बेचेर उनीहरूले थप रकम पाऊन्। सर्टले आफूले कारोबार गर्दा कसैले पनि ती रकमबारे चाल नपाएको बताएका छन्। चित्रकार सर्टले आफूले निकै मेहनत गरेर नोटमा केनको तस्बिर राखेको बताएका छन्। मैले यसका लागि विशेष मेहनत गरेको छु। विशेष खालको निडल प्रयोग गरेर उनको तस्बिरलाई नोटमा राखेको हुँ, सर्टले भनेका छन्, विश्वकपमा देशका लागि महत्वपूर्ण योगदान पुर्याएको सम्मानस्वरूप मैले यो मेहनत गरेको हुँ। सर्टले आफूले तयार पारेका त्यस्ता नोटमध्ये एउटा उनै केन र अर्को बेलायती फुटबल संघलाई उपहार दिएको पनि बताएका छन्।"
पारस खड्का अर्धशतक बनाएर अाउट : ३१ ओभरमा ६ विकेट गुम्यो,काठमाडौं : नेपालले दोस्रो एकदिवसीय खेल क्रिकेटमा नेदरल्यान्ड्सँग खराब सुरुवात गरेको छ। ३१ ओभर खेल्दा नेपालले ६ विकेट गुमाइसकेको छ। नेपालका लागि कप्तान पारस खड्काले अर्धशतक बनाए भने अन्य ब्याट्सम्यान जम्न सकेका छैनन्। खड्काले ६९ बलमा ६ चौका र दुई छक्काको मद्दतमा ५१ रन बनाएका हुन्। अन्य ब्याट्सम्यान भने जम्न सकेनन्। अहिले क्रिजमा सोमपाल कामी र आरिफ शेख छन्। नेपालले १६ ओभरमै पाँच विकेट गुमाएको थियो । २९ रन जोड्दा पहिलो विकेट गुमाएको नेपालले १२७ रन बनाउँदा छैठौं विकेट गुमाएको हो । नेपालका उपकप्तान ज्ञानेन्द्र मल्ल ४२ बलमा १३ रन बनाएर आउट भए भने सुवास खकुरेल ३३ बलमा १९ रन बनाएर आउट भए । अनिल शाह ६ बलमा चार रन जोड्दै आउट हुँदा दीपेन्द्र ऐरी १७ बलमा १९ रन बनाएर आउट भए । नेपालको दोस्रो एकदिवसीय खेल सुरु : शक्ति र करण प्लेइङ ११ मा परेनन्
नेपालको दोस्रो एकदिवसीय खेल सुरु : शक्ति र करण प्लेइङ ११ मा परेनन्,"काठमाडौं : नेपालले दोस्रो एकदिवसीय खेल आज नेदरल्यान्ड्सँग खेल्दै छ। नेदरल्यान्ड्सविरुद्धको दोस्रो तथा अन्तिम एकदिवसीय अन्तराष्ट्रिय क्रिकेट खेलमा नेपालले टस जितेर पहिलो ब्याटिङ सुरु गरेको छ। नेदरल्यान्ड्सको घरेलु मैदानमा सुरु भएको खेलमा नेपाल जित्नैपर्ने दबाबमा छ। अघिल्लो खेलमा पराजित भएको नेपाल दुई खेलको शृङ्खलामा १० ले पछाडि छ। पहिलो खेलमा नेदरल्यान्ड्सले दिएको १९० रनको लक्ष्य पछ्याउने क्रममा नेपाल ५५ रनले पराजित भएको थियो। नेदरल्याण्ड्ससँगको दोस्रो खेलमा नेपालका शक्ति गौचन र करण केसी प्लेइङ ११ मा छैनन्। सँगै पहिलो खेलमा घाइते भएका शरद भेषावकर पनि खेलमा छैनन्। अघिल्लो खेलका तीन खेलाडी मैदान बाहिर हुँदा सुवास खकुरेल, ललित भण्डारी र रोहितकुमार पौडेलले प्लेइङ ११ मा स्थान पाएका छन् । अहिले नेपालका ज्ञानेन्द्र मल्ल र सुवास खकुरेल ओपनिङ ब्याटिङ लागि क्रिजमा छन् ।"
दोस्रो एक दिवसीय खेलमा नेपालको रोमाञ्चक जित,"काठमाडौँः अन्तिम अवस्थामा एक बलमा दुर्इ चाहिएको अवस्थामा कप्तान पारस खड्काले विकेट लिएपछि दोस्रो अन्तर्राष्ट्रिय एक दिवसीय क्रिकेट खेलमा नेपालले नेदरल्यान्ड्सलाई उसैको घरेलु मैदानमा १ रनले पराजित गरेको छ । योसँगै नेपालले एक दिवसीयको डेब्यु खेलमा ब्यहोरेको हारको बदला लिँदै सिरिज बराबरी गर्न सफल भएको छ । नेपालले पहिले ब्याटिङ गर्दै २१६ रन बनाएपछि जबाफी ब्याटिङमा उत्रेको नेदरल्यान्ड सबै १० विकेट गुमाउँदै २१५ रनमा सीमित भएको हो । एक विकेट बाँकी रहेको अवस्थामा अन्तिम ओभरको अन्तिम बलमा नेदरल्यान्ड्सलाई २ रन चाहिएको थियो । त्यस्तोमा नेपाललाई अनिवार्य विकेट या रन नदिने मात्रै विकल्प थियो । तर, अन्तिम ओभरमा बलिङमा आएका कप्तान पारसले अन्तिम बलमा नेदरल्यान्ड्सको १० औँ विकेटकारूपमा एफजे क्लासेनलार्इ रनआउट गर्न सफल भएपछि नेपालले एक रनको रोमाञ्चक जित निकालेको हो । नेदरल्यान्डसलाई पराजित गर्ने क्रममा नेपालका लागि सन्दीप लामिछानेले १० ओभर बलिङ गर्दै ३ विकेट लिए । त्यसैगरी आठ ओभर बलिङ गरेका ललित भण्डारीले २ र ९ ओभर बलिङ गरेका सोमपाल कामीले १ विकेट लिए । नेपालका जितमा ब्याटिङतर्फ सोमपाल कामी र कप्तान पारस खड्काले प्रभावशाली प्रदर्शन गरे । सोमपालले ६१ रनको शानदार पारी खेल्दा कप्तान पारसले पनि ५१ रनको अर्धशतकीय पारी खेलेर नेपाललाई मजबुत अवस्थामा पुर्याएका थिए । यसअघि सुरुवाती ब्याट्सम्यान असफल हुँदा मध्यम र अन्तिम क्रममा आएकाले नेपालको स्कोर २ सय माथि पुर्याएका थिए । मध्यम गतिका बलर सोमपाल कामीले नेपाली पारीलाई उकास्ने काम गरे । आठौं क्रममा ब्याटिङका लागि मैदानमा छिरेका सोमपालले ४६ बलमै ६१ रनको अर्धशतकीय योगदान गर्दा नेपाल सम्मानजनक योगफलमा पुगेको थियो । यसक्रममा सोमपालले तीन छक्का र पाँच चौका प्रहार गरेका थिए । उनीबाहेक कप्तान पारस खड्काले पनि ५१ रनको अर्धशतकीय योगदान दिएका थिए । पारसले आफ्नो पालिमा दुई छक्का र ६ चौका प्रहार गरेका थिए । त्यसअघि सुरुआती ब्याट्सम्यान ज्ञानेन्द्र मल्ल १३ तथा सुवास खकुरेलले १९ रन जोडेका थिए । तेस्रो क्रममा आएका अनिल शाह चार रनमै आउट हुँदा दीपेन्द्रसिंह ऐरीले १९ तथा आरिफ सेखले १६ रन जोडे । अन्य खेलाडीले भने दोहोरो संख्यामा रन जोड्न सकेनन् । रोहितकुमार पौडेल ६, वसन्त रेग्मी एक तथा सन्दीप लामिछाने आठ रनमा आउट हुँदा ललित भण्डारी चार रनमा अविजित रहे ।"
नेपाली फुटबल टोलीका प्रशिक्षक कोजीलाई नेपाल प्रवेशमा रोक,"काठमाडौं : ओभर स्टे को आरोपमा गृह मन्त्रालयले नेपाली फुटबल टोलीका मुख्य प्रशिक्षक ग्योतुकी कोजीलाई नेपाल प्रवेशमा एक वर्ष प्रतिबन्ध लगाइ निष्काशन गरेको छ। अध्यागमन विभागले जापानी नागरिक कोजीको भीसाको म्याद गुज्रिसकेपछि पनि नेपाल बसेको पाएपछि बुधबार उनलाई सन् २०१८ भरी नेपाल प्रवेशमा प्रतिबन्ध लगाई जापान फिर्ता पठाउने निर्णय गरेको हो। कोजी अब सन् २०१९ को जनवरीमा मात्र नेपाल प्रवेश गर्न पाउँछन्। कोजी शुक्रबार जापान फिर्ता हुँदैछन्। सन् २०१६ को मार्चदेखि नेपाली राष्ट्रिय फुटबल टोली प्रशिक्षकको जिम्मेवारी सम्हालेका कोजीको भीषा ब्यवस्थानका एन्फाले चासो नदिँदा यो अवस्था आएको हो। उनी श्रम स्विकृती बिनै फुटबल टोलीको प्रशिक्षकका रुपमा काम गरिरहेका थिए। एन्फाले कोजीको भीसा व्यवस्थापन गर्न नसक्नुमा गम्भीर कमजोरी देखिएको छ। कोजीले २०१८ का लागि गत जनवरी १७ मा पर्यटक भीसा लिएका थिए। कुनै पनि विदेशी नागरिक एक भीसा वर्षेमा १ सय ५० दिन मात्र पर्यटक भीसामा नेपाल बस्न पाउँछन्। कोजी दुई वर्षअघि पर्यटक भीसामा नेपाल आएका थिए। अध्यागमन ऐनको बर्खिलाप गर्दै कोजी ९ दिन ओभर स्टे बसेको स्रोतले जनाएको छ। अध्यागमन नियमावली २०५१ मा पर्यटकलाई एक भीसा वर्षमा बढीमा पाँच महिनाका लागि मात्र भीसा दिइने उल्लेख छ।  सन् २०१८ भरी नेपाल प्रवेशमा प्रतिबन्ध  सन् २०१९ को जनवरीमा मात्र नेपाल प्रवेश पाउने  सन् २०१६ मार्चदेखि नेपाली राष्ट्रिय फुटबल टोली प्रशिक्षक  शुक्रबार जापान फिर्ता हुँदै कोजी प्रशिक्षक कोजीलाई अध्यागमन ऐननियमको उल्लंघन गरी ओभर स्टे भएको आरोपमा अध्यामगन विभागले फिर्ता पठाएको हो। अध्यागमन विभागका महानिर्देशक ईश्वरराज पौडेलले ओभर स्टे पाइएकाले कोजीलाई फिर्ता पठाउने निर्णय गरिएको बताए। कोजीको पर्यटक भीसामा नेपाल बस्न पाउने समय गुज्रिसकेको थियो, महानिर्देशक पौडेलले अन्नपूर्णसँग भने, सन् २०१८ भर नेपाल प्रवेश गर्न नपाउने गरी उनलाई निष्काशन गरिएको छ। उनलाई निष्काशन गर्ने निर्णय गर्नुअघि एन्फा पदाधिकारीले अध्यागनका अधिकारीसँग छलफल समेत गरेका थिए। अध्यागमन विभागका अधिकारीले अध्यागमन ऐननियम अनुसार कोजीलाई थप भीसा दिन नमिल्ने बताएपछि एन्फाका पदाधिकारी चित्त बुझाएर फर्किएका थिए। एन्फा पदाधिकारीले भने कोजीलाई फिर्ता पठाएको विषयको बचाउ गरेका छन्। एन्फा अध्यक्ष कर्माछिरिङ शेर्पाले प्रशिक्षक कोजी राष्ट्रिय टोलीसँग शुक्रबार थाइल्यान्ड हुँदै इन्डोनेशिया जाने बताए। अध्यक्ष शेर्पाले अन्नपूर्णसँग भने, उनको श्रम स्विकृतीको प्रक्रिया सुरु भइसेको छ। श्रम स्विीकृतिका लागि मैले बिहीबार नै फायल फरवार्ड गरिसकेको छु। नेपाली राष्ट्रिय फुटबल टोलीका प्रशिक्षक कोजी एएफसीको प्रोडिप्लोमा लाइसेन्स प्राप्त प्रशिक्षक हुन्। उनी सन् २००८ देखी २००९ सम्म भुटानको राष्ट्रिय फुटबल टोलीको प्रशिक्षक भएका थिए। जापानी राष्ट्रिय टोलीका पूर्व खेलाडी कोजीले सन् १९८७ देखी १९८९ सम्म जर्मन क्लबबाट फुटबल खेलेका थिए। कोजीले प्रशिक्षण सम्हालेको दुईवर्षमा नेपाली राष्ट्रिय फुटबल टोलीले खासै उपलब्धी हात पार्न सकेको छैन।"
अभ्यासमा सामेल भए नेमार,"पेरिस : विश्वकपपछि आराम गरिरहेका ब्राजिलका स्टार नेमार क्लब फुटबलको अभ्यास र तयारीका लागि पेरिस सेन्ट जर्मन (पीएसजी)को टुरमा सामेल भएका छन्। पीएसजीले शनिबार चीनको सेन्जेनमा मोनाकोसँग च्याम्पियन्स ट्रफी खेल्दैछ। नेमारले पीएसजी छाड्ने हल्ला यस टुरसँगै अन्त्य भएको छ। विश्वकपलगत्तै नेमार पीएसजी छाडेर स्पेनिस क्लब रियल म्याड्रिड जाने चर्चा व्यापक बनेको थियो। पीएसजीले प्रिसिजन टुरअन्तर्गत यसअघि सिंगापुरमा आर्सनल, बायर्न म्युनिख र एथलेटिको म्याड्रिडसँग खेलिसकेको छ। पीएसजी सिंगापुरको टुर सकेर चीन यात्रामा निस्किएको छ। पीएसजी यस सिजन नयाँ प्रशिक्षक थोमस टुचेलको प्रशिक्षणमा रहेको छ। सिंगापुरमा खेलिएका सबै खेलमा टुचेलले दोस्रो रोजाइका खेलाडीलाई खेलाएका थिए। चीनमा भने नेमारसहित टोलीका पहिलो रोजाइका खेलाडीलाई खेलाउने तयारी उनले गरेका छन्। मोनाकोसँग हुने च्याम्पियन्स ट्रफीको खेल प्रशिक्षक टुचेलका लागि पहिलो आधिकारिक प्रतियोगितासमेत हुनेछ। प्रशिक्षक टुचेलले पनि नेमारको आगमन टोलीका लागि महत्वपूर्ण भएको बताएका छन्। विश्वकपपछि नेमार छुट्टीमा थिए। पीएसजीका लागि नेमारले गत फेबु्रअरीपछि पहिलोपटक खेल्न लागेका छन्। फेब्रुअरीमा लिगकै क्रममा चोट लागेपछि नेमार मैदानबाहिर रहँदै आएका थिए। त्यसपछि दुई महिना उपचार र आराम गरेर नेमार विश्वकप टोलीमा सामेल भएका थिए। रुस विश्वकपमा नेमारको टोली ब्राजिल क्वार्टरफाइनलबाट बाहिरिएको थियो।"
नेदरल्यान्ड्सँगलाई नेपालले दियो २१७ रनको चुनौती,काठमाडौं : एकदिवसीय क्रिकेटको दोस्रो खेलमा नेपालले नेदरल्यान्ड्सलाई २१७ रनको चुनौती दिएको छ। खराब सुरुवात गरेको नेपालका लागि सोमपाल कामीको उत्कृष्ट ब्याटिङ गरे। सोमपालले सर्वाधिक ६१ रन बनाए। उनले ४६ बलमा तीन छक्का र पाँच चौकाको मद्दतमा ६१ रन जोडेका हुन्। त्यसैगरी नेपालका लागि कप्तान पारस खड्काले अर्धशतक पूरा गरे। खड्काले ६९ बलमा दुई छक्का ६ चौकाको मद्दतमा ५१ रन बनाएका हुन्। उपकप्तान ज्ञानेन्द्र मल्ल ४२ बलमा १३ रन बनाएर आउट भए भने सुवास खकुरेल ३३ बलमा १९ रन बनाएर आउट भए। अनिल शाह ६ बलमा चार रन जोड्दै आउट हुँदा दीपेन्द्रसिंह ऐरी १७ बलमा १९ रन बनाएर आउट भए। रोहित पौडेलले १५ बलमा ६ रन बनाए भने आरिफ शेखले ४६ बलमा १६ रनमात्र जोडे। बसन्त रेग्मीले ९ बलमा एक रन जोडे भने सन्दीप लामिछानेले २२ बलमा ८ रन मात्र बनाएर अन्तिम विकेटको रुपमा आउट भए। नेपालले ४८५ बलमा अन्तिम विकेट गुमाउँदा नेपालले २१६ रन बनाएको हो। अघिल्लो खेल नेदरल्यान्ड्सले जितेकाले यो खेल जित्नैपर्ने दबामा नेपालमाथि छ। अघिल्लो खेलमा पराजित भएको नेपाल दुई खेलको शृङ्खलामा १० ले पछाडि छ। पहिलो खेलमा नेदरल्यान्ड्सले दिएको १९० रनको लक्ष्य पछ्याउने क्रममा नेपाल ५५ रनले पराजित भएको थियो। नेदरल्यान्ड्सले केहीबेरमा जवाफी ब्याटिङ गर्नेछ। नेपालको दोस्रो एकदिवसीय खेल सुरु : शक्ति र करण प्लेइङ ११ मा परेनन् पारस खड्का अर्धशतक बनाएर अाउट : ३१ ओभरमा ६ विकेट गुम्यो

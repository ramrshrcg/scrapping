शीर्षक,विवरण
सरकार कता हरायो ?,"नयाँ सरकार गठन भएको एक वर्ष पुगेको छ । प्रधानमन्त्री र मन्त्रीहरूबाट ठूलाठूला भविष्यका सपना बाँडिएका छन् । तर सपनालाई विपना बनाउने कामका लागि सिन्कोसम्म भाँचिएको छैन । जनतालाई कतिन्जेल सपनाले भुलाइरहने ? यति वर्षमा यस्तो बनाउँछौं, उस्तो बनाउँछौं भन्ने सपना बाँड्ने काम पञ्चायतदेखि बहुदलहुँदै गणतन्त्रसम्म हुँदै आएको छ । पञ्चायतमा नेपाललाई एसियाली मापदण्डमा पुर्याउने सपना बाँडिन्थ्यो । बहुदलमा विकेन्द्रीकरणको माध्यमबाट देशलाई समृद्ध बनाउने सपना बाँडियो । यतिबेला समाजवादको सपना बाँडिएको छ । तर समाजवादउन्मु कुनै पनि काम भएका छैनन् । हामी यतिबेला नीति बनाउन व्यस्त छौं भन्ने सुनिरहनुपरेको छ दिनहुँ । नीति बनाएर कार्यान्वयनमा जाँदा बनाउनेको इहलिला बाँकी नरहन सक्छ । सुनाउने र सुन्ने प्रक्रियामा समय व्यतित भइरहनेछ । ढाँट्ने ढाँटिरहन्छ, ढाँटिने ढाँटिइरहने छन् । कम्तिमा सर्वप्रथम सहरहरूको धुलो र फोहोरको व्यवस्थापन गरौं । हरियाली वातावरण निर्माणका लागि रुख रोप्ने अभियान थालौं । तपाईंहरूले देखाउनुभएको सपना हेर्न आउने पुस्ताले त कम्तिमा स्वच्छ हावा पाओस् । मुख्य सहरहरूमा सार्वजनिक शौचालय निर्माण गरौं । राजधानीमा शौचालय अभावले रत्नपार्कमा पिसाब लागेका मान्छे नयाँबजारस्थित घरमा पुगेर शौच गर्न बाध्य छ । कम्तिमा यो समस्या त समाधान गरौं । अति विपन्न, दलित मुसहर चमारका लागि संयुक्त आवास निर्माण,एकीकृत नमुना वस्तीको सुरुवात गरौं । भौगोलिक विकटताको कारण तिनीहरूको बस्तीमा सरकारले कुनै पनि सेवासुविधा पुर्याउन सकेको छैन । संयुक्त आवासको व्यवस्था हुन सक्यो भने उनीहरूलाई मात्र सहज हुँदैन सरकारलाई पनि सेवा दिन सहज हुनेछ । हिमाली जिल्लाका सदरमुकाममा कम्तिमा एउटा निःशुल्क आवासीय विद्यालय बनाउन आवश्यक छ । जनसंख्या र विद्यार्थी पनि कम हुने भएकाले धेरै विद्यालयलाई खर्च धान्न समस्या हुने गरेको छ । पहाडी जिल्लामा प्रत्येक गाउँपालिकामा पनि त्यस्तै विद्यालय खोल्नु उचित हुन्छ । पैसा लिन थाल्ने हो भने अभिभावकले पठाउँदैनन्, आर्थिक अवस्था कमजोर भएकाले । तराईमा अति गरिब दलितको शिक्षा र स्वास्थ्यको जिम्मा राज्यले लिनेगरी काम थाल्नुपर्छ । राष्ट्रिय गौरवका आयोजनालाई विशेष प्राथमिकतामा राखेर काम थाल्नुपर्छ । त्यसका लागि नियमित अनुगमन, निरीक्षण र निर्देशन दिने जिम्मेवार निकाय बनाउनुपर्छ । कम्तिमा सबै स्थानीय तहको नीतिनिर्माणदेखि बजेट खर्च गर्ने मापदण्ड बनाइदिनुपर्छ । अहिले बेथिति मौलाउँदोछ । कम्तिमा यी र यस्ता काम गर्ने हो भने सरकार र पार्टीको इज्जत जोगाउन सहयोग पुग्थ्यो । अहिले दुईतिहाइको कम्युनिस्ट सरकारभन्दा पनि लाज लाग्ने अवस्था छ । सुशासनको प्रत्याभूति हुनुपर्ने निकाय मालपोत, कर, भन्सार, प्रहरी प्रशासन सजिलै र दाम नचढाइ कामै हुँदैन । शिक्षकले राम्रोसँग पढाउँदैनन् । अस्पतालमा बिरामीले सहजरूपमा उपचार पाउँदैनन् । तर ती सबै ठाउँमा पार्टीनिकटका र विभिन्न संगठनकै मान्छे हुँ भन्नेहरूकै बोलाबाला छ । राम्रो काम नगरेर सरुवा हुन लाग्यो भने नेताको शक्ति लगाएर उसैको थमौती हुन्छ । किनकि उसले पार्टीमा लेबी पनि बुझाएको छ । पार्टीको सरकार असफल बनाउने काममा पार्टीका नाम बेच्नेहरू क्रियाशील छन् । सरकार पनि कहाँबाट र कसको इशारामा चलेको छ, थाहा हुँदैन । सरकारका नारा सुन्दा निकै राम्रा छन्समाजवादउन्मुख रे । नारा सुन्दा आफंैलाई लोप्पा खुवाउन मन लाग्छ । समृद्ध नेपाल सुखी नेपाली बितेको एक वर्षमा यो नारालाई व्यवहारमा रुपान्तरण हुने कुनै पनि काम भएको छैन । गफैगफमा अडिएको र टिकेको जस्तो । नीति बनाउँदै छौं । कहिले बनिसक्छ नीति ? पाँच वर्षमा, दश वर्षमा ? सय वर्षपछिको नेपाल यस्तो हुन्छ भनेर परिकल्पना गर, त्यसका लागि आजैबाट काम थाल । बितेको एक वर्षमा न सुशासन कायम भयो, न विकासको मूल फुट्यो न त गरिबी नै हट्यो । भ्रष्टाचारले भने संस्थागत रूप लियो । त्यसका लागि छुट्टै समिति बनाऊ तर आज जनताले भोगेका समस्याको समाधान आजै गर्ने नीति बनाऊ । यो काम यति समयमा सक्ने भनेपछि त्यहीअनुसार काम गर । नीतिले मात्र केही हुँदैन । नीति बनाइसक्दा त्यो नीति नै थोत्रो भइसक्छ । केटाकेटी भुलाउने जस्तो काम कुरा नगर सरकार । पार्टीको कार्यकर्ता त सधैं तिमीहरूका भएका छैनन् भने जनता कसरी भइरहन्छन् ? सरकार वामपन्थीको भन्न पनि लाज लागिरहेको छ बेथिति र भ्रष्टाचारका काण्डले । चुनावका बेला हामीले भन्यौं स्थिर सरकार भयो भने सुशासन कायम हुन्छ, विकासको मूल फुट्छ । गरिबी हट्छ । समृद्धि हासिल हुन्छ । झन्डै दुईतिहाइ दिए वामपन्थीलाई जनताले तर के भयो त ? बितेको एक वर्षमा न सुशासन कायम भयो, न विकासको मूल फुट्यो न त गरिबी नै हट्यो । मात्र भ्रष्टाचारले संस्थागत रूप लियो । भ्रष्टाचारमा फसेका मान्छेलाई नै नियुक्ति, सरुवा र बढुवा आदि हेर्दा, देख्दा र सुन्दा निराशाबाहेक केही भएन । हिजो त्याग गरेका,विभिन्न आन्दोलन गरेका, युद्ध लडेका र ती मुक्तियुद्धमा ज्यान गुमाएका परिवार, सहिद र बेपत्ता परिवारका सदस्यलाई आज दैनिकी चलाउन कठिन भइरहेको छ । विदेशमा गएर चिहान खन्न ऊँट र भेडा चराउनुपरेको छ । कसरी चित्त बुझाउने गरिबीले विदेशिन बाध्य युवा र तिनका परिवारका सदस्यलाई ? के बलिदानी यसैका लागि थियो ?"
ग्यालेक्सी सिरिजका ३ नयाँ फोन सार्वजनिक,"काठमाडौं : सामसङले ग्यालेक्सी एस १० सिरिजमा तीन नयाँ स्मार्टफोन सार्वजनिक गरेको छ। एस १० सिरिजको स्मार्टफोन बहुप्रतिक्षित छ। १०औं वार्षिकोत्सवका अवसरमा कम्पनीले यो स्मार्टफोन सार्वजनकि गरेको हो। स्मार्टफोन मोबाइल वल्र्ड कांग्रेसमा प्रदर्शनीमा राखिनेछ। पहिलो पटक डाइनामिक एमोलेड डिस्प्लेका साथ सार्वजनिक गरिएका यी स्मार्टफोनमध्ये दुइटा फ्ल्यागसिप मोडल र एउटा बजेट मोडलमा सार्वजनिक भएको हो। सामसङ ग्यालेक्सी एस १० र एस १० प्लस प्रिमियम मोडल हुन् भने ग्यालेक्सी एस १०ई बजेट स्मार्टफोन भएको कम्पनीले जनाएको छ। ग्यालेक्सी एस १० मा ६१ इन्च र एस १० प्लसमा ६४ इन्चको डिस्प्ले छ। कम्पनीका अनुसार ग्यालेक्सी एस १० मा क्वाड एचडी प्लस रिजोलुसन छ। यसमा इन्फिनिटी ओ डिस्प्ले राखिएको छ। यो फोनमा एउटा सेल्फी क्यामरायुक्त १० मेगापिक्सेलको लेन्स छ। फोटोग्राफीका लागि तीनवटा १२, १२ र १६ मेगापिक्सेलका क्यामरा राखिएको कम्पनीले जनाएको छ। क्वालकम स्न्यापड्रागन ८५५ प्रोसेसर प्रयोग गरिएको फोनमा ८ जीबी र्याम छ। यो स्मार्टफोन केही बजारमा भने २७ गिगाहर्जको अक्टाकोर एक्जनोस ९८२० प्रोसेसर राखिएका डिभाइस आउनेछन्। स्टोरेजतर्फ १२८ जीबी र ५१२ जीबी छ। यसको क्षमता एसडी कार्डमार्फत पाँच सय १२ जीबीसम्म बढाउन सकिने कम्पनीले जनाएको छ। फोनमा पावर ब्याकअपका लागि ३४ सय एमएएचको ब्याट्री प्रयोग गरिएको छ। इन डिस्प्ले फिंगरप्रिन्ट सेन्सरका साथमा आउने फोनमा ब्लू, ग्रिन, डार्क ग्रे र ह्वाइट कलर अप्सनमा आउनेछन्। यो फोनको न्यूनतम मूल्य ८९९९९ अमेरिकी डलर हुनेछ। त्यस्तै ग्यालेक्सी सिरिजमा ल्याएको ग्यालेक्सी एस १० प्लस टप अफ दी लाइन मोडल हो। यसमा धेरै फिचर छन्। क्वालकम स्न्यापड्रागन ८५५ प्रोसेसर प्रयोग गरिएको फोनमा ८ जीबी र १२ जीबी र्याम अप्सनमा उपलब्ध हुनेछ। २७ गिगाहर्जको अक्टाकोर एक्जनोस ९८२० प्रोसेसर राखिएका डिभाइस उपलब्ध हुनेछन्। स्टोरेजतर्फ १२८ जीबी, २५६ जीबी र १ टीबी स्टोरेजमा उपलब्ध हुनेछ। ग्यालेक्सी एस १० प्लसमा क्वाड एचडी प्लस रिजोलुसनका साथ आउने फोनमा इन्फिनिटी ओ डिस्प्ले राखिएको छ। एस १० सिरिजको स्मार्टफोन बहुप्रतिक्षित छ। स्मार्टफोन मोबाइल वल्र्ड कंग्रेसमा प्रदर्शनीमा राखिनेछ। कम्पनीका अनुसार फोनमा एस १० को जस्तै ट्रिपल क्यामरा र सेल्फीका लागि ड्युल क्यामरा छ। १२, १६ र १२ मेगापिक्सेलको मुख्य क्यामरा रहेको फोनमा सेल्फीका लागि १० र ८ मेगापिक्सेलको क्यामरा छ। ४१ सय एमएएच ब्याट्री क्षमताको साथमा आएको फोनले फास्ट चार्जिङ २० सपोर्ट गर्ने कम्पनीले जनाएको छ। कम्पनीका अनुसार फोनमा रिभर्स चार्जिङको सुविधा पनि छ। जसको मद्दतले अर्को मोबाइल फोन पनि चार्ज गर्न सकिनेछ। यो फोन ६ वटा कलरमा आउने जनाइएको छ। ग्यालेक्सी एस १० प्लसको मूल्य न्यूनतम ९९९९९ अमेरिकी डलर हुने जनाइएको छ। बजेट फोनको रूपमा आएको ग्यालेक्सी एस १० ई स्मार्टफोन सबैभन्दा कम्प्याक्ट र लो बजेट मोडलको फोन हो। ५८ इन्चको फ्ल्याट डाइनामिक एमोलेड डिस्प्ले रहेको फोनमा फूल एचडी प्लस रिजोलुसन छ। यसमा इन्फिनिटी ओ डिस्प्ले र सिंगल लेन्स सेल्फी क्यामरा राखिएको छ। यसको रियर क्यामरा भने ड्युल लेन्स सिस्टममा रहेको कम्पनीले जनाएको छ। यसमा १२ र १६ मेगापिक्सेलको अल्ट्रा वाइड सेन्सर छ। सेल्फी क्यामरा भने १० मेगापिक्सेलको छ। फोनमा एस १० मा जस्तै एउटै प्रोसेसर प्रयोग गरिएको छ। यो ६ र ८ जीबी र्याम अप्सनमा आउनेछ। फोनको इन्टरनल स्टोरेज एक सय २८ जीबी र दुई सय ५६ जीबी छ। ३१ सय एमएएच ब्याट्री क्षमताको साथमा आएको फोनमा वायरलेस चार्जिङको सुविधा छ। पाँच फरक कलर अप्सनमा आउने यो फोनको मूल्य सात सय ४९ अमेरिकी डलरबाट सुरु हुने कम्पनीले जनाएको छ। यी सबै फोन मार्च ८ तारिखदेखि बिक्रीका लागि उपलब्ध हुनेछन्। २१ फेब्रुअरीदेखि प्री अर्डर सुरु हुनेछ।"
न्यायिक नेतृत्वको प्रश्न,"जनविश्वास गुमाएको अदालतले लोकतन्त्र, मानवअधिकार र संविधान संरक्षण गर्न सक्दैन गत वर्ष जेठ महिनामा एक सरकारी वकिलको निवेदनका आधारमा फिलिपिन्सको सर्वोच्च अदालतले राजनीतिक प्रभावमा आफ्नै प्रधानन्यायाधीश मारिया सेरेनोलाई अपदस्थ गर्यो । निजको नियुक्ति हुँदा आफ्नो सम्पत्ति विवरण पेस नगरेको आरोपमा उनलाई बर्खास्त गरिएको थियो । राष्ट्रपतिको अधिनायकवादी प्रवृत्तिको कटु आलोचक प्रधानन्यायाधीशलाई भ्रष्टाचारको आरोपमा त्यहाँको प्रतिनिधिसभाबाट महाभियोग लगाउने प्रयास पनि भयो । यसरी गलत ढंगबाट अदालतलाई प्रयोग गरी प्रधानन्यायाधीशलाई अपदस्थ गर्ने कार्यलाई त्यहाँका एक सिनेटरले फिलिपिन्समा स्वतन्त्र न्यायपालिका तथा लोकतन्त्रको अन्त्य भएको टिप्पणी गरेका थिए । प्रधानन्यायाधीश सेरेनो भन्दा अघिका प्रधानन्यायाधीश रेनोटा कोरोनालाई चाहिँ २०१२ ईमा भ्रष्टाचारको आरोपमा संसद्बाट महाभियोग लगाई अपदस्थ गरिएको घटनाले राजनीतिमा शक्तिको दुरुपयोगबाट फिलिपिन्समा बारम्बार अधिनायकवाद जन्मिएको प्रमाणित गर्छ । भ्रष्टाचारको आरोप र राजनीतिले अदालतलाई ग्रस्त तुल्याउँदा न्यायालयमाथिको जनविश्वास गुम्नु अस्वभाविक होइन । जनविश्वास गुमाएको अदालतले लोकतन्त्र, मानवअधिकार र संविधान संरक्षण गर्न सक्दैन । न्यायाधीश नियुक्ति पद्धति अमेरिकाको जस्तो लिखित संविधान भएको आधारमा मात्रै होइन, स्वयं संविधान आफैंले नेपालको संविधानलाई सर्वोच्च कानुन भनी घोषणा गरेको छ । अमेरिकी प्रधानन्यायाधीश जोन मार्सलले ईश्वी १८०३ मै एउटा ऐतिहासिक मुद्दा (मार्वरी विरुद्ध मेडिसन) मा संविधानको अन्तिम व्याख्याता सर्वोच्च अदालत हो भनेजस्तै नेपालको सर्वोच्च अदालतले सो कुरा बोल्नु परेन । संविधान आफैंले किटानी साथ सर्वोच्च अदालतलाई कानुनको अन्तिम व्याख्याता भनेको छ र अदालतको निर्णय सबैले मान्न बाध्य तुल्याएको छ । यस अर्थमा र सैद्धान्तिक दृष्टिबाट पनि नेपालको संविधान सर्वोच्च कानुन हो । सर्वोच्च अदालत भन्दा पनि सर्वोच्च । तर, व्यवहारमा न संविधान सर्वोच्च छ न त सर्वोच्च अदालत नै । संविधान र सर्वोच्च अदालत दुवै संसदीय कार्यविधि नियमावलीले बाँधिएका छन् । सर्वोच्च अदालत स्वयंले आफ्नो र संविधानको सर्वोच्चता संविधानप्रतिकूलको संयुक्त कार्य सञ्चालन नियमावलीमार्फत १५ सदस्यीय संसदीय सुनुवाइ समितिलाई सुम्पिएको छ । यो नेपालको संविधानवादको एक अनौठो विडम्बना हो । न्यायाधीशहरूको, विशेष गरी प्रधानन्यायाधीशको नियुक्ति प्रक्रियामा संविधानलाई मिच्ने संघीय संसद्को संयुक्त कार्य सञ्चालन अर्थात् कार्यविधि नियमावली बनाएर एकातिर संसद् चुकेको छ भने यो प्रक्रियामा सहभागी भई सही व्याख्या गर्नबाट पछि हटेर स्वयं सर्वोच्च अदालत सर्वोच्चताको संवैधानिक सम्मान गर्नबाट चुकेको छ । दलीय प्रतिबद्धतातर्फ सर्वोच्च अदालतउन्मुख हुन खोजेको आभास हिजोआज जनतालाई हुन थालेको छ । यसले अदालतमाथिको जनविश्वासलाई कुठाराघात गर्दै आएको सजिलै बुझ्न सकिन्छ । आज सचेत भएनौं भने जनविश्वासको खडेरीले न्यायालयलाई भोलि पनि कमजोर बनाउने निश्चित छ । प्रधानन्यायाधीशलाई जनविश्वास जित्न विधायिका र कार्यपालिकाको विश्वास तथा सहयोगको आवश्यकता पर्छ । सहयोग लिनु पनि पर्छ तर समर्पण गरेर होइन । संविधानले प्रष्टरूपमा सर्वोच्चका न्यायाधीशको नियुक्ति र पदमुक्तिको आधार व्यवस्था गरेको र सो व्यवस्था परिचालन गर्न थप संवैधानिक एवं न्यायपरिषद्को विशेष कानुनी व्यवस्था हुँदाहुँदै संविधानको परिधि नाघेर न्यायाधीशको नियुक्तिसम्बन्धी सिफारिस नै अस्वीकृत गर्ने कार्यविधि नियमावली स्वीकार गरेर सुनुवाइ समितिमा उपस्थित हुनुपर्ने स्थिति सिर्जना गर्नु न्यायिक स्वतन्त्रताको अवधारणाविपरीत छ । दलीय जालो स्वीकार गर्ने कमजोर न्यायपालिका एवं न्यायाधीशबाट के संविधानको दह्रो संरक्षण र सही व्याख्या हुन सक्ला त ? नउठ्नुपर्ने प्रश्न खडा हुन सक्छ । त्यसैले न्यायाधीशहरूमा साहस भर्ने उपाय के हुन सक्छ, सोच्न जरुरी छ । संविधान र संविधानवाद बुझ्ने सचेत नागरिकको मनमा नियमावलीबाट बाँधिएको न्यायालयबाट हुने संवैधानिक व्याख्याको सम्बन्धमा ठूलो आशंका हुनु स्वाभाविक हो । यसबारे सर्वोच्च अदालतका सबै न्यायाधीश र सबै कानुन व्यवसायीले गम्भीरताका साथ सम्बन्धित संविधानका प्रावधान र न्यायाधीश नियुक्ति प्रक्रियासम्बन्धी नियमावली अध्ययन र विश्लेषण गर्न आवश्यक छ । न्यायाधीशको नियुक्ति प्रक्रियालाई समयमै सुधार गरिएन भने संवैधानिक सर्वोच्चता नै धरापमा पर्न सक्छ । अन्यथा, न्यायपालिका कार्यपालिकाको एक सहयोगी अंग बन्न पुग्छ । यसले न्यायाधीशमै संविधान मिच्ने प्रवृत्ति विकसित भयो भने आश्चर्य मान्नु पर्दैन । संविधान मिच्ने प्रवृत्ति न्यायालय र विधायिकामा देखिन थालेको छ भनी व्यंग्य गर्ने मानिसको कमी छैन । यस्तो अफवाहले स्वतन्त्र र सक्षम न्यायपालिकामा विश्वास गर्ने कानुनव्यवसायी मर्माहत हुन्छन् । विचलनको थालनी प्रधानन्यायाधीश सुशीला कार्कीलाई महाभियोग लगाउने प्रस्तावबाट सुरु भएको न्यायिक एवं संवैधानिक विचलन माननीय गोपाल पराजुलीहुँदै माननीय दीपकराज जोशी, माननीय ओम मिश्र र हाल आएर माननीय चोलेन्द्रशमशेर जबरामा टुंगिएको छ । तर, विचलनको अवशेष अझ विषाक्त हुने संकेत देखिन थालेको आभास सार्वजनिक रूपमै प्रकट पनि भएको छ । हुन त यो विचलन न्यायाधीशलाई कार्यकारी प्रमुख बनाउने दलगत असक्षमताको कारण चुनावी सरकार गठन गर्ने अवैधानिक निर्णयबाटै सुरु भएको हो । तर, अहिले चार वर्षको लागि सम्माननीय प्रधानन्यायाधीशको नियुक्ति हुनु न्यायिक स्थायित्व र सुधारको लागि राम्रो हो । तर, माननीय दीपकराज जोशीको हैसियत र सम्मानलाई सर्वोच्च अदालतले संविधान मिचेर आघात पुर्याएको देखिनु र बाहिर प्रकट हुनु न्यायिक विचलनसँग गाँसिएको चिन्ताजनक विषय हो । यसबारे नेपाल बारका अध्यक्षको अभिव्यक्ति एकदुई पटक नआएको होइन तर संस्थागत रूपमा नेपाल बार र सर्वोच्च बार यस विषयमा चुप लागेको देखिनु आफैंमा आश्चर्यजनक छ । वरिष्ठतम न्यायाधीशको हैसियत संविधान र कानुनले दीपकराज जोशीलाई प्रदान गरेको हो । संविधानले सुरक्षित गरेको पदीय संरक्षण स्वयं सर्वोच्च अदालतले गर्नुपर्ने होइन र ? वरिष्ठतम न्यायाधीशमाथि राजीनामाको मानसिक दबाबले के सर्वोच्च अदालत बलियो हुन्छ ? यस्ता विषयले न्यायालयमाथिको जनविश्वास झन् गुम्दै जाने सम्भावना रहन्छ । न्यायिक नेतृत्वमा लामो समयसम्म रहने प्रधानन्यायाधीशले निश्चय नै सर्वोच्च अदालत र संविधानको हितमा सही कदम चाल्नुहुन्छ र केही गर्नुहुन्छ भन्ने जनता र कानुन समुदाय विश्वस्त हुन चाहन्छन् । अन्यथा, न्यायिक नेतृत्वमाथि नै ठूलो प्रश्न उठ्न सक्छ । यो मौका प्रधानन्यायाधीशले गुमाउनु हुँदैन र जनविश्वास जित्ने काममा विधायिका र कार्यपालिकाको विश्वास तथा सहयोगको आवश्यकता पर्छ र सहयोग लिनु पनि पर्छ । तर, समर्पण गरेर होइन । देशमा ठूलो संवैधानिक परिवर्तन भयो, जनताले परिकल्पना गरेभन्दा बढी राजनीतिक उथलपुथल हुन पुग्यो । वैचारिक तथा संरचनात्मक दृष्टिले गणतन्त्र, तीन तहगत संघीयता, मि िश्रत संसदीय एवं निर्वाचन प्रणाली, समावेशीता तथा धर्म निरपेक्षता आफैंमा एक राजनीतिक एवं सामाजिक क्रान्ति हो । एकैपटक यति ठूलो परिवर्तन विश्वमै भएको पाइँदैन, यद्यपि ठूला परिवर्तन हुन सक्छन् । लोकतान्त्रिक तथा विधिको शासनलाई अंगालेर कैयौं अवधारणात्मक विरोधाभास हुँदाहुँदै मानवअधिकारमैत्री संविधान प्रतिपादन हुनु सानो कुरा होइन । यसको श्रेय निश्चय नै परिवर्तनका संवाहक राजनीतिक दलहरूलाई र जनआन्दोलनमा उभिने सम्पूर्ण नेपाली नागरिकलाई जान्छ । यो परिवर्तनलाई शान्तिपूर्ण एवं हिंसारहित बनाउन निश्चय नै राजतन्त्र, नेपाली सेना र अन्य सुरक्षाकर्मी तथा मित्र राष्ट्रहरूको ठूलो भूमिका रहेको स्वीकार्नुपर्छ । सञ्चारमाध्यम, सामाजिक संघसंस्थाका साथै न्यायपालिकाले संवैधानिक मान्यताकै विपरीत भए पनि राष्ट्रको हितमा अनिवार्य नेतृत्व प्रदान गरेको कारणबाट दोस्रो संविधानसभा निर्वाचन सफल भयो । देशले नयाँ संविधान पायो । यो संविधानलाई असफल हुनबाट रोक्न जरुरी छ । संविधान सफल बनाउन अन्ततोगत्वा न्यायपालिकाकै भूमिका निर्णायक हुन पुग्छ । तसर्थ, हर किसिमको विचलनबाट न्यायिक क्षेत्र जोगिन आवश्यक छ । संविधानको भविष्य गणतन्त्रात्मक संघीय संविधानवाद आज नेपालको राजनीतिक यथार्थ हो । देश अब यसबाट पछि फर्कन सक्दैन । निर्वाचित संघीय संरचनाकै माध्यमबाट परिवर्तनलाई व्यवस्थापन गर्नुबाहेक अर्को विकल्प छैन । खोज अब नयाँ नेतृत्वको हुनुपर्छ, जसले परिवर्तनलाई नयाँ दिशा दिन सकोस् । विकासको बाटोमा देशलाई अघि बढाउन सकोस् । निजी स्वार्थभन्दा राष्ट्र र राष्ट्रियताप्रति प्रतिबद्ध रहेर जनसेवा र देश विकासको नेतृत्व दिन सक्ने राजनेता आज देशले खोजेको छ । त्यो नेता कुन राजनीतिक दलले दिन सक्छ ? चुनौती हाम्रो दलीय प्रणाली र नेतृत्वमाथि छ । नेतृत्वको खाँचो अहिले हर क्षेत्रमा छ । वर्तमान प्रधानमन्त्रीले सरकार, संसद् र आफ्नो दलमाथि राम्रो पकड राख्नुभएको छ अहिलेसम्म । तर, देशलाई निश्चित दिशातर्फ नेतृत्व दिन सक्नु भएको छैन । विकासको बाटोमा देश हिँड्न सकेको छैन । भ्रष्टाचारमा मुछिएको देशलाई आफू चोखो छु भन्ने प्रमाण दिन सक्नु भएको छैन । न्यायालयलाई सरकारमुखी बनाउन खोज्नुचाहिँ संविधानलाई समाप्त गर्ने बाटोतर्फ जानु हुन्छ । संघीय संविधानको भविष्य राजनीतिक नेतृत्वमा युवा पुस्ताको प्रवेश र न्यायिक क्षेत्रमा भ्रष्टाचार एवं राजनीतिक दबाबबाट मुक्त साहसी, सक्षम तथा संविधानप्रति प्रतिबद्ध न्यायिक नेतृत्वमा भर पर्छ । नेतृत्व बाहिरबाट ल्याउन सकिँदैन, देशभित्रैबाट जन्माउनुपर्छ । राजनीतिक दल र अदालत आफैंले यो जिम्मेवारी वहन गर्न सक्नुपर्छ । जनताको दबाब त्यसतर्फ बढ्नु जरुरी छ । डाढुंगेल संविधानका प्राध्यापक तथा वरिष्ठ अधिवक्ता हुन् ।"
वैकल्पिक राजनीतिको जग,"नेपालमा विद्यमान परम्परागत राजनीतिक शक्तिहरूले बोकेको परम्परागत विचारधारा, ती दलहरूको नेतृत्वको आर्थिक अपारदर्शीता र भद्रगोल संगठनात्मक कार्यशैलीले अबको नेपाली राजनीतिको नयाँ गोरेटो कोर्न सक्दैन । समृद्घ नेपालको नेतृत्व गर्न पनि सक्दैन भन्ने स्पष्ट बुझाइका साथ नयाँ शक्ति पार्टीको घोषणा भएको हो । यद्यपि, यस पार्टीका संयोजक डा बाबुराम भट्टराईलगायतले नेपालमा नयाँ शक्तिको खाँचो छ भनेर पाँच वर्षदेखि नै बहस चलाउँदै आउनु भएको थियो । नयाँ शक्ति स्थापना गर्नुभन्दाअघि सोचेको र अहिलेसम्मको अनुभवको आधारमा भन्नुपर्ने हुन्छ, नयाँ राजनीतिको बाटो सहज र बनिबनाउ हुँदैन । फल लागिसकेको वृक्षबाट फल टिप्नु र नयाँ बीउ रोपेर हुर्काउनुमा आकाश जमिनको फरक छ । यतिखेर नयाँ विचारसहितको नयाँ राजनीतिको बीउ रोपेर हुर्काउन नयाँ शक्ति अहिले मध्य पहाडका गाउँहरूको एकमहिने यात्रामा निस्केको छ । जसलाई हामीले जनसंवाद यात्रा को नाम दिएको छौं । मध्यपहाडीपुष्पलाल लोकमार्गको पूर्वी सिमाना पाँचथरको चिवाभञ्ज्याङबाट माघ १५ मा सुरु भएको यो यात्रा फागुन १५ मा पश्चिम सिमानाको बैतडीको झुलाघाटसम्म पुगेर समापन हुनेछ । असल राजनीति आधुनिक नेपाली इतिहासमा भएका धेरैजसो राजनीतिक आन्दोलनहरू पूर्वाद्धमा असल नियतकै साथ सुरु भए पनि आन्दोलनका उपलब्धि संस्थागत गर्ने र आमनागरिकको जीवनस्तर सुधार गर्नुपर्ने चरणमा असफल भएका छन् । त्यसको मुख्य कारण यसका प्रमुख पात्रहरूको भ्रष्टीकरण हो । पछिल्लो कालमा माओवादीले सञ्चालन गरेको सशस्त्र संर्घषको उद्देश्य नेपाली समाजमा व्याप्त असमानता हटाई, सामाजिक न्यायसहितको समुन्नत समाज निर्माण गर्नु थियो । तर, अहिलेसम्म आइपुग्दा नेपालमा उथलपुथल ल्याउने त्यो आन्दोलन सकिएको छ । यसका मुख्य सञ्चालकहरू विभाजित भइसकेका छन् । यसको एउटा हिस्सा यथास्थितिको सत्तामा रमाएर त्यसको चास्नीमा डुबुल्की मारिरहेको छ । त्यसका मुख्य नेतृत्वलाई वर्तमान राजनीतिले लाभ दिइरहेको छ । तर, जुन उद्देश्य र नियतका साथ आन्दोलन उठेको थियो त्यो प्राप्त हुन सकेको छैन । त्यसैले देशमा ठूलो राजनीतिक परिवर्तन भए पनि जनताको जीवनमा त्यसले खासै परिवर्तन ल्याउन सकेन । यथास्थितिको सत्तामा रमाएर आफ्नो नाफाको हिस्सा सुरक्षित गर्न पल्केको नेतृत्वबाट अब त्यो सम्भव पनि छैन । त्यसका लागि असल राजनीति चाहिन्छ । आफूलाई सकारात्मक हिसाबले बदल्न सक्नुपर्छ । त्यो माओवादी आन्दोलनका शीर्ष केही नेताहरूबाट सम्भव नदेखेपछि हामीले केही पुरानै राजनीतिक आन्दोलनका पात्रहरू र केही विल्कुल नयाँ पात्रहरू मिलेर नयाँ र असल राजनीतिको जग बसाल्न वैकल्पिक राजनीतिक अभियान चलाएका हौं । नेपालको सन्र्दभमा दुईखाले राजनीति भइरहेको छ । पुराना दलहरूको बुझाइमा राजनीति भनेको अहिले भइरहेको जस्तो पक्षविपक्षमा विभाजित हुनु, चुनाव लड्नु, बल र शक्ति हुनेले अनेक तिकडम लगाएर चुनाव जित्नु अनि चुनाव जितेपछि आफ्ना बाचा भुल्नु, आफू, परिवार, नातागोता, कार्यकर्ता पोस्नु रहेछ । जुन खराब राजनिति हो । तर, हाम्रो बुझाइमा राजनीति भनेको समग्र आर्थिक, सामाजिक, सांस्कृतिक रुपान्तरणका लागि गरिने कर्म हो । राजनीति त समस्याहरूको पहिचान र प्राथमिकता चयन गर्नु, त्यसको समाधान गर्नु, सबै जनतालाई समस्याको चंगुलबाट मुक्त गराएर जनतालाई खुसीयाली दिनु हो । विडम्बना नेपालमा राजनीतिको नक्कली संस्करण मात्रै सधैं हावी छ । आमरूपमा मानिसमा भ्रम छ, राजनीति भनेको फोहोरी खेल हो । किनभने उनीहरूले सफा खेल हेर्ने मौका नै पाएका छैनन् । हामीले यात्राको क्रममा पाएको महत्वपूर्ण शिक्षा नै त्यही हो । धेरैलाई अहिले चलिआएको राजनीतिको चित्र दिमागमा आइरहेको छ । विडम्बना, असल राजनीति विकास गर्न हामीले सकेका रहेनछौं । जनतालाई हामीले भनेको असल राजनीतिलाई बुझ्न अप्ठेरो भइरहेको छ । जनताको बुझाइमा हामीले भनेको असल राजनीति पनि पात्र बदल्ने मात्रै त हो नि भन्ने छ । तर, असल राजनीतिले पात्र मात्रै होइन प्रवृत्तिमै फेरबदल ल्याउँछ भन्ने बुझाउन आवश्यक छ । आम रूपमा गढेर बसेको पुरानो खराब राजनीतिप्रतिको आशक्तिलाई फेर्न हामीले आफूलाई अझै रुपान्तरित गर्दै लैजानुपर्ने रहेछ । समावेशी विकास संविधान जारी भएपश्चात् नेपाली राजनीतिको एउटा युग अन्त्य भएर अर्को युगमा प्रवेश गरेको अवस्था छ । अब नेपाली राजनीतिको भाग २ सुरु भएको छ । अब समावेशी विकासले मात्रै नेपालको समस्या हल गर्छ भन्ने हाम्रो बुझाइ हो । हामीले पार्टी स्थापना घोषणा गर्दा नारा तय गरेका थियौं अबको निकास, आर्थिक विकास । पछि हामीले आफ्नो नारामा थोरै परिमार्जन गर्यौं अबको निकास, समावेशी विकास । समावेशी विकास भनेको सबै वर्ग, समुदाय, क्षेत्र, उमेर, लिंग भाषाभाषी सबै अल्पसंख्यक समुदायका लागि समान किसिमको विकास हो । आधुनिक नेपाली इतिहासमा भएका धेरैजसो राजनीतिक आन्दोलनहरू पूर्वाद्धमा असल नियतकै साथ सुरु भए पनि आन्दोलनका उपलब्धि संस्थागत गर्ने र आमनागरिकको जीवनस्तर सुधार गर्नुपर्ने चरणमा असफल भएका छन् । आर्थिक विकासले खाली आर्थिक वृद्धिदर र उदारवादी अर्थतन्त्रले भन्ने आर्थिक विकासलाई मात्रै बुझाउँछ । यसले धनी र गरिबको दुई समूह निर्माण गर्दा उत्पन्न भएको विकराल समस्या यसको अभ्यास गर्ने देशहरूमा हामीले देखिसकेका छौं । सबैको समान ढंगले विकास हुनुपर्छ भनेरै समावेशी विकास भनेका हौं । यस्तो विकासले मात्रै लोकतन्त्रलाई जगैदेखि बलियो बनाउँछ । जनसंवाद यात्राको क्रममा हामीले देखेको नेपालको असमान क्षेत्रगत, जातिगत र जन्मगत आर्थिक असमानतालाई हल गर्न समावेशी विकास नै चाहिन्छ । पात्रहरूप्रतिको आशंका धेरैमा नयाँ शक्ति पार्टीमा लाग्ने केही पुराना राजनीतिक पात्रलाई लिएर आशंका जन्मिएको पायौं । यो आशंका पनि अहिलेको राजनीतिको गलत संस्करणको मञ्चनले गर्दा नै जन्माएको हो । पहिले एउटै पात्रले फरक फरक राजनीतिक दलमा लागेर धेरैपटक व्यक्तिगत लाभ लिएको सन्दर्भ हामीसँग भएकाले गर्दा आम मानिसमा यस्तो आशंका हुनु स्वाभाविक हो । तर, नयाँ शक्ति पार्टीमा संलग्न पात्रहरू गलत उद्देश्यबाट प्रेरित होइनन् । जसरी एउटा फिल्मका सबै कलाकारहरू अर्को फिल्ममा हुँदैनन् । पुराना फिल्मका केही पात्रहरू दोहोरिए पनि अर्को फिल्ममा कथा, कलाकारको भूमिका फरक हुन्छ । नयाँ शक्तिले पनि त्यस्तै केही पुराना पात्रलाई पनि नयाँ वैकल्पिक असल राजनीतिको विकासका लागि छानेको मात्रै हो । मुख्य कुरा फिल्मको कथा भएजस्तै राजनीतिको सोच, विचार र व्यवहार हो । हामीले हाम्रो यात्राका क्रममा केही आंशका र प्रश्नहरू पायौं तर फेरि केही पुराना पात्रहरूप्रति जनताको अगाध विश्वास र माया पनि प्रत्यक्ष देख्यौं । शक्तिशाली जनता लोकतन्त्रमा जनता नै शक्तिशाली हुन्छन् र हुनुपर्छ । अहिलेको गलत र भ्रष्ट राजनीतिले भने जनतालाई वास्तविक रूपमा शक्तिशाली मानेकै छैन । सत्ता, शक्ति र अर्थ हुनेको वरिपरि झुम्मिरहने स्वार्थ समूहले आफ्नो स्वार्थलाई तिलान्जली दिएर पारदर्शी र जनउत्तरदायी शासन प्रणाली सुनिश्चित गर्दै जनतालाई बलियो बनाउने आशा राख्न सकिन्न । राजनीतिको विडम्बन्ना, व्यवस्थामा फेरबदल आए पनि यस्ता स्वार्थी समूहले आफ्नो स्थान अझै मजबुत पारिरहेका हुन्छन् । स्वार्थ समूहबाट घेरिएको पुरानो भनिएका राजनीतिक पार्टीहरूले जनतालाई सधैं निरीह ठानेका छन् । हामी यो गलत अभ्यासलाई तोड्न चाहन्छौं । जनतालाई सर्वशक्तिशाली बनाउन चाहन्छौं । जनताको असल लोकतन्त्रको विकास गर्न चाहन्छौं । हाम्रो जनसंवाद त्यसैका लागि हो । जनताबाट सिक्ने सिकाउने । त्यसका लागि हामीले फरकफरक समयमा फरकफरक ठाउँ चयन गरेका छौं । कहिले पूर्वपश्चिम राजमार्गलाई चयन गरेका छौं, कहिले हुलाकी राजमार्र्ग चयन गरेका छौं त कहिले कुनै खास क्षेत्रको चयन गरेका छौं । यसपटक एक महिनासम्म मध्यपहाडी लोकमार्गको यात्राको कार्यक्रम बनाएका हौं । आम मानिसमा नयाँ शक्तिप्रति रहेको आशंका हटाउनु र नयाँ असल राजनीतिको बीउ रोप्नु मात्रै यो यात्राको उद्देश्य होइन । उनीहरूसँग साक्षात्कार गरेर उनीहरूको अपेक्षा बुझ्नु र उनीहरूसँग भएको शक्तिलाई जगाउनु यात्राको उद्देश्य हो । यो यात्रालाई हामीले जनताको बीचमा जाने, जनतालाई नै सर्वोपरि ठान्ने अभ्यासको निरन्तरताको रूपमा नै सञ्चालन गरेका छौं । यात्रा सञ्चालन गरेर जनतालाई थप भार बोकाएका छैनौं । यात्रामा हुने खर्चका लागि केही पार्टीभित्रकै अभियन्ताहरूबाटै सहयोग संकलन गरेका छौं । यात्रामा सहभागी रहेका पार्टीकै केन्द्रीय नेताहरूबाट पैसासहयोग उठाएका छौं । अभियानको सबै आय व्यय हामी अभियान सकिएपछि पत्रकार सम्मेलनमार्फत सार्वजनिक पनि गर्ने छौं । सकेसम्म जनताकै घरमा बास बसेका छौं तर जनतालाई हामीलाई राख्दा भार नहोस् भन्नेमा सचेत छौं । जनतालाई सहज हुने गरी जनताकै माझमा रहेर जनतासँग संवाद गर्दै अघि बढिरहेको छ हाम्रो जनसंवाद यात्रा । नयाँ शक्ति पार्टीले यस्तो अभ्यासलाई निरन्तरता दिइरहनेछ । साँच्चै नै नयाँ वैकल्पिक असल राजनीतिको विकास नयाँ शक्तिले गर्नेछ, राजनीतिको गलत संस्करण विस्थापित हुनेछ । हामीले त भविष्यको त्यस्तो दृश्य प्रष्टसँग देखिरहेका छौं । हामीलाई विश्वास छ, नयाँ राजनीतिको बीउ छर्ने र रोप्ने यस जनसंवाद यात्राबाट हामीलाई आगामी यात्राका लागि सही मार्गनिर्देश गर्नेछ । नेपाली राजनीति २० अब वैकल्पिक राजनीतिकै जग र अगुवाइमा अगाडि बढ्ने छ । अब यसको नेतृत्व नयाँ शक्ति पार्टीले गर्नेछ । पाण्डे नयाँ शक्ति पार्टी नेपालका प्रचार विभाग प्रमुख हुन् ।"
किन हुँदैन भ्रष्टाचारको शल्यक्रिया ?,"अमेरिकामा बाराक ओबामाले राष्ट्रपति चुनाव लड्दा स्रोत नखुलेका कारण ठूलो आर्थिक सहयोग गर्न चाहनेको चन्दा अस्वीकार गरे । बरु सामान्य नागरिकसँग पाँच डलर, दस डलर पनि चन्दा मागे । त्यस्तै रकमबाट पारदर्शी रूपमा खर्च गरी चुनावसमेत जिते । हिलारी क्लिन्टनले आफू विदेशमन्त्री रहेको समयमा कार्यालयको कामका लागि आफ्नो निजी इमेल सर्भर प्रयोग गरी पत्राचार गरेको विषय सन् २०१६ मा भएको राष्ट्रपति चुनावमा उनको पराजयको एक प्रमुख कारण बन्यो । मुलुकको राजनीतिमा प्रवेश गर्नसक्ने ससाना विकृति र कमजोरीलाई नजरअन्दाज गरियो भने त्यसले पार्ने प्रभाव महँगो पर्न सक्छ । अहिलेको नेपालमा यी र यस्ता विषयवस्तु नगण्य लाग्छन् । टिकट किन्न नेतालाई बुझाइने रकम र चुनावमा गरिने अपरिमित खर्च र तिनका स्रोत सम्बन्धमा उठाइने प्रश्न असान्दर्भिक मानिन्छन् । जसरी पनि पैसा कमाउनु र सत्ताशक्ति प्राप्त गरेर त्यसमा टिकिरहनु नेपालका राजनीतिक भनिने शक्तिहरूको एकमात्र अभीष्ट रहन्छ । जोगी हुन कोही राजनीति गर्दैन भन्ने थेगो प्रायः नेताले प्रयोग गर्छन् । अरूले गरेको भ्रष्टाचार कसैलाई मन पर्दैन । तर आफ्नो व्यक्तिगत समृद्धिको एक मात्र आधार यसैलाई रोज्छन् । नेपालमा जुनसुकै तह र क्षेत्रमा भ्रष्टाचार व्यावहारिक र संस्थागत लाग्छन् । यसको विरोध गर्ने मानिस संस्था, समाज र उसको परिवारका लागिसमेत बोझजस्तो बन्छ । ऊ संस्थाबाट खेदिइन्छ, समाजबाट एक्लिन्छ र घरपरिवारमा समेत अटाउँदैन । यस्तो समाजबाट ऊ कता जाने त ? या त उसमा विद्रोहको आँट आउनुपर्यो या त समाजअनुकूल आफूलाई समायोजित गर्नुपर्यो । सुशासनका लागि आवाज उठाउने डा गोविन्द केसीजस्ता विरुद्ध सिंगो राज्य संयन्त्र नै लाग्छ । यिनलाई पागल भन्नेहरू यही समाजमा शानसौकतका साथ हिँडिरहेका छन् । ट्रान्सपरेन्सी इन्टरनेसनलको पछिल्लो प्रतिवेदन, भ्रष्टाचार अवधारणा सूचकांक २०१८ ले नेपालमा भ्रष्टाचार घट्नुको साटो बढेको देखाएको छ । कुुल १८० देशका सार्वजनिक क्षेत्रको भ्रष्टाचारबारे विज्ञ र व्यवसायीको अवधारणा मापनअनुसार ३१ अंक प्राप्त गरी नेपाल भ्रष्टाचारजन्य मुलुकको १२४ औं स्थानमा पुगेको छ । भ्रष्टाचारको प्रमुख कारण अस्थिर र कमजोर सरकार बताइरहँदा भ्रष्टाचारविरुद्ध शून्य सहनशीलताको नाराले निर्वाचन जितेर दुईतिहाइ बहुमतसहितको बलियो र स्थिर सरकार बनेपछि पनि नेपालको सार्वजनिक क्षेत्रमा भ्रष्टाचार घट्न नसकेको तथ्य सर्वेक्षणले देखाएको हो । व्यवसायमा घुस, सार्वजनिक पद र अधिकार दुरुपयोग, अनुगमन र कारबाहीमा कमी, सूचनामा नागरिकको पहुँचमा कमी, राजनीतिमा भ्रष्टाचारजस्ता दीर्घकालीन समस्या विद्यमान रहेको टीआईको प्रतिवेदनले देखाएको छ । नेपालमा माथिदेखि तलसम्मै भ्रष्टाचारले समाज यति जेलिएको छ कि यसभित्र पसेपछि मानिस निस्कन असम्भवजस्तै छ । भ्रष्टाचारसम्बन्धी घटना प्रकाशमा आउँदा ठूला माछाको नाम जोडिएपछि सकेसम्म घटनालाई गुपचुपमै राखिन्छ । त्यही घटनामा सानातिनालाई फसाएर ठूलालाई सुनपानी छर्किइन्छ । राज्यका सबै संयन्त्रमा आफ्नो व्यक्तिगत समृद्धिको एक मात्र आधार भ्रष्टाचार बनाएकाहरूको हालिमुहाली छ । दण्डहीनता यसरी मौलाएको छ कि यहाँ एकजना साँच्चिकै भ्रष्टलाई कानुुनी दायरामा ल्याउने हो भने लहरो तान्दा पहरो गर्जने अवस्था छ । यसले गर्दा केही साना माछालाई समातेजस्तो गरेर भ्रष्टाचार नियन्त्रणका खातिर स्थापित संस्थाले आफ्नो अस्तित्व जीवित राखी जागिर मात्र धानेको प्रतीत हुन्छ । नेपालमा भ्रष्टाचार नियन्त्रणका कुरा जति गरे पनि आफूमा पूर्ण शुद्धता कायम नगरी वा यसमा संलग्नता नभएको व्यक्तित्व नेतृत्वमा स्थापित नगरी सम्भव छैन । वरिपरि भ्रष्टाचारले डुङडुङ्ती गन्हाएकाहरू राखेर भ्रष्टको मुखै नहेर्ने सार्वजनिक मजाकजस्तै भएको छ । माथि र माथिकाबाटै कारबाही सुरु नगरेसम्म भ्रष्टाचार नियन्त्रणको कुरा गाईजात्रे व्यंग्यजस्तै हो । समृद्धिको नारा घन्किरहँदा यति कुरा बिर्सनु हुुँुुदैन कि भ्रष्टाचार नियन्त्रण नगरे कुनै पनि मुलुक समृद्धितर्फ होइन, बरु चरम अशान्ति, अराजकता र आतंकको खाडलमा जाकिन्छ । अहिलेको विश्वमा शान्ति र समृद्धिको प्रमुख बाधक तथा हिंसा, अशान्ति र अराजकताको कारक भ्रष्टाचार रहेको छ । यसले उत्पन्न गरेको दानवीय आतंकबाट पार पाउन थुप्रै देश यसप्रति निर्मम रूपमा प्रस्तुत भइरहेका छन् । मुलुकको नेतृत्व गरेका विभिन्न मुलुकका दर्जनौं नेता यस आरोपमा छानबिन भई जेलको हावासमेत खाँदैछन् । आजको समुन्नत राष्ट्र दक्षिण कोरिया करिब आधा शताब्दीअघिसम्म नेपालकै स्तरमा थियो । यसको समृद्धिको यात्रा यहाँसम्म आइपुग्दा उसले भ्रष्टाचारविरुद्ध कठोर कदम उठाएको छ । भ्रष्टाचार आरोपमा चारजना राष्ट्रपतिलाई जेल कोच्ने आँट गरेको छ, जसमध्ये सन् २००९ मा पूर्वराष्ट्रपति रो मुह्युनले भ्रष्टाचारको मुद्दा लागेपछि लज्जाबोधले आत्महत्या गरे भने राष्ट्रपति पार्क गुन हेले त पदमै बहाल अवस्थाबाट जेलयात्रा गर्नुपर्यो । कोरिया भ्रष्टाचारविरुद्ध निर्मम छ र त आज समृद्ध छ । भ्रष्टाचार र समृद्धि एकसाथ रहनै सक्दैनन् । राज्यमा उपलब्ध साधनस्रोतको दुरुपयोग नै भ्रष्टाचार हो, यसको समुचित उपयोगविना मुलुक कसरी समृद्ध बन्छ ? नेपाली युवाका लागि रोजगारको प्रमुख गन्तव्य मलेसियाको राजनीतिमा साठी वर्षभन्दा बढी समय सक्रिय रहेका पूर्वप्रधानमन्त्री नजिब रजाकमाथि गत जुलाइमा भ्रष्टाचारको मुद्दा लाग्यो र उनी पक्राउ परे । उनीमाथि ७५ अर्ब बढीको भ्रष्टाचार गरेको आरोप छ । त्यहाँको अनुसन्धान निकायले रजाककी पत्नीका गरगहना, बहुमूल्य सामान र नगद गरी २७ करोड डलरबराबरको सम्पत्तिसमेत नियन्त्रणमा लियो । उनका आफन्त, नातागोता तथा उनको कार्यकालमा हर्ताकर्ता बनेका माथिसमेत छानबिन भयो । यो एउटा समान्य विषय मात्रै होइन, शक्तिको बलमा राज्यको साधन र स्रोतमाथि कुन हदसम्मको बदमासी गरिन्छ भन्ने उदाहरण पनि हो । जसरी पूर्वप्रधानमन्त्री समातिए त्यसले भने भ्रष्टाचारविरुद्धको लडाइँ त्यति सहज देखिँदैन । दक्षिण अफ्रिकाका पूर्वराष्ट्रपति ज्याकोब जुमामाथि सन् २००९ देखि लागेको भ्रष्टाचारको आरोप २०१८ मा पुष्टि भई पदच्युत भए । यसै शृंखलामा बंगलादेशमा दस वर्ष प्रधानमन्त्रीका रूपमा कार्यभार सम्हालेकी खालिदा जियालाई भ्रष्टाचार आरोपमा जेल पठाइयो । ब्राजिलका पूर्वराष्ट्रपति लुला डी सिल्भालाई पनि भ्रष्टाचार आरोपमा त्यहाँको सर्वोच्च अदालतले बाह्र वर्षको कैद सजाय सुनायो । पेरूका पूर्वराष्ट्रपति पाब्लोमाथि पनि भ्रष्टाचारको आरोप लागेको छ । उनीमाथि लागेको आरोपको छानबिन भइरहेको छ । भ्रष्टाचार अभियोगमा पाकिस्तानी पूर्वप्रधानमन्त्री नवाज सरिफलाई यसै वर्ष दस वर्ष कैद तोकी जेल हालिएको छ । हैटीका राष्ट्रपति जिन क्लाउडलाई आठ अर्ब डलर हिनामिनाको आरोपमा सन् २०११ मा आठ वर्षका लागि जेल पठाइयो । नेपालमा पनि भ्रष्टाचार नियन्त्रणका लागि स्थापित विभिन्न निकाय, संस्था र सक्रिय व्यक्ति वा समूह त छन् । तर विभिन्न समयमा भ्रष्टाचारका भयंकर काण्डहरू प्रकाशमा आए पनि जब ठूला व्यक्तिको संलग्नता पुष्टि हुने अवस्था आउँछ, तब ती विषयलाई यसै गुपचुप गरी तामेलीमा राखिन्छ या साना भनिएकालाई बलि चढाएर विषय टुंग्याइन्छ । यसबाट फाइदा लिने राजनीतिक व्यक्तिहरू शुद्ध नै रहनु नेपालमा स्वाभाविक मानिन्छ । यस्ता तमाम उदाहरण भेटिन्छन्, जसमा भ्रष्टाचारसम्बन्धी घटना प्रकाशमा आउँदा ठूला माछाको नाम जोडिएपछि सकेसम्म घटनालाई गुपचुपमै राखिन्छ नत्र सानातिनालाई फसाएर ठूलालाई सुनपानी छर्किइन्छ । आफू प्रधानन्यायाधीश भएदेखि नै भ्रष्टाचारका मुद्दालाई प्राथमिकता दिएकै कारण सर्वोच्च अदालतका तत्कालीन प्रधानन्यायाधीश सुशीला कार्कीमाथि १७ वैशाख २०७४ मा संसद्मा दर्ता गरिएको महाभियोग प्रस्ताव आपसमा केही कुरा भएपछि फिर्ता लिइयो भनिन्छ । त्यहाँ केके भएको हो ? यस रहस्यको उद्घाटन होला नहोला प्रतीक्षाकै विषय छ । अहिले पनि जब एनसेलको करछली घटनामा न्यायालयको दृढताको सर्वत्र प्रशंसा भइरहँदा कतिपय नेताका मनमा ठोकिएको ढ्यांग्रो विद्रोहको धम्कीको रूपमा बज्दैछ भन्ने चर्चा पनि सुनिँदैछ । हिजो माओवादी लडाकुको अर्बौं रकम अपचलनको विषय सबैभन्दा जोडतोडका साथ उठाउने र अपचलन गर्नेहरूबीचको एकता र सहकार्य आज असाध्यै गठिलो र कसिलो देखिन्छ । अघिपछि आपसमा खुब लड्ने, राष्ट्रहितका पक्षमा सितिमिति नमिल्ने राजनीतिक दल तथा नेता सत्ता र कमिसनका खेलमा अन्तर्यमै आश्चर्यजनक एकता जनाउँछन् । एक साँझ चिनियाँ यात्री ह्वेन साङ मगध महामन्त्री चाणक्यलाई भेट्न उनको निवास पुग्दा चाणक्य बत्ती बालेर आफ्नै सुरमा केही लेखपढ गर्दै थिए । एकछिनपछि उनले बलिरहेको बत्ती निभाई अर्को बत्ती बालेर साङको स्वागत गरे । यो देखेर अचम्मित हुँदै साङले यसको अर्थ सोध्दा चाणक्यले जवाफ दिएछन्, अघिसम्म म राज्यको खर्चबाट बत्ती बालेर राज्यकै काम गर्दै थिएँ, अहिले तपाईंसँग व्यक्तिगत काममा छु, यसमा राज्यको खर्च गर्नु अपराध हो । यस्तो आदर्श नेतृत्व थियो र त प्राचीन मगध साम्राज्य समृद्ध थियो । अहिलेको हाम्रो देशमा जसरी पनि सत्तामा पुग्ने र राज्यकोषको दुरुपयोग गर्नु राजनीतिकर्मीको उद्देश्य रहेको पाइन्छ । सरकारी साधन स्रोतमा परिवारको समेत रवाफ गरिमामय मानिन्छ । इजरायलका प्रधानमन्त्री बेन्जामिन नेतन्याहुको सरकारी निवासमा खाना बनाउने कामदार नभएको बताउँदै राज्यकोषको दुरुपयोग गरी एक लाख अमेरिकी डलरको खाना खरिद गरेको आरोप पूर्वप्रधानमन्त्री पत्नी सारा नेतन्याहुुमाथि लागेको छ । नेपालमा कुनै पनि उच्चपदस्थ व्यक्तिको परिवार र उसका नातागोताको समेत राज्यकोषमा हालिमुहालीमाथि उठाइने प्रश्नको कुनै जवाफ आउँदैन । सरकारी निवासमा गरिने भोजभतेर र वंशीय भेलासमेतका कुरा गरिसाध्य छैन । चाणक्य भन्छन्, जुन देशमा राजा व्यापारी हुन्छ, त्यहाँका प्रजा भिखारी हुन्छन् । नेपालका नयाँ राजा (नेता) हरू पनि पहिलेका राजाजस्तै व्यापारमा संलग्न छन् । राजनीतिकर्मीले व्यापार गर्नु र व्यापारीले राजनीति गर्नु राज्यकोष रित्याउने र जनतालाई भिखारी बनाउने प्रपञ्च मात्र हो । यहाँ पुस्तौंदेखि व्यापार व्यवसाय गरेको घरानाभन्दा केही दशक राजनीतिमा सक्रिय रहेकाको आर्थिक हैसियत उच्च र जीवनस्तर विलासितापूर्ण छ । यसले उद्यमी तथा व्यवसायीको समेत राजनीतिमा रुचि अस्वाभाविक रूपमा बढ्दो छ । यहाँ व्यापारी, ठेकेदार र राजनीतिक नेताबीच फरक छुट्ट्याउन मुस्किल छ । अन्त्यमा, सरकारको रूपमा मुलुकको नेतृत्व गर्ने राजनीतिक दलहरूले नै हो । दलका नेताको उद्देश्य सत्ता प्राप्त गर्नु र अकुत सम्पत्ति आर्जन गर्नु मात्र देखिएकाले अघिपछि झगडा गरे पनि कमिसनका खेल र यसलाई लुकाउन भएको सहमति सर्वसाधारणले पत्तै पाउँदैनन् । थाहा पाए पनि आफूले समर्थन गरेको दल र नेताविरुद्ध बोल्ने आँट कसैको रहँदैन । भ्रष्टाचार नियन्त्रणको प्रयास राजनीतिक तहबाट हुनुपर्छ । गलत दिशातर्फ गइरहेको राजनीतिलाई सही ठाउँमा ल्याउन नागरिक समाज एउटै कित्तामा उभिनुपर्छ । भ्रष्टाचार समाजको ऐंजेरु हो, यहीं उम्रिन्छ, पलाउँछ र हुर्किन्छ । अनि यसले सम्पूर्ण नैतिक मूल्यमान्यतालाई धराशयी बनाउँछ र समाजलाई ध्वस्त पार्छ । यो समृद्धिको दुस्मन हो । भ्रष्टाचारी जतिसुकै नजिकको नाता वा जतिसुकै ठूला नेता, जोसुकै हुन्, त्यसविरुद्ध निर्मम हुनैपर्छ ।"
"पाकिस्तान सुपर लिग : डेब्यु खेलमै सन्दीपको प्रभाव, तीन विकेट लिए",काठमाडौँ : दुबईमा सुरु भएको पाकिस्तान सुपर लिग क्रिकेट प्रतियोगिताको डेब्यु खेलमै नेपाली युवा स्पिनर सन्दीप लामिछानेले तीन विकेट लिन सफल भएका छन् । लाहोर कलान्दर्सबाट डेब्यु बलिङ गर्दै सन्दीपले विस्फोटक व्याटिङ गरेको मुल्तान सुल्तान्सका तीन विकेट लिन सफल भएका हुन् । ३३ ओभर बलिङ गरेका सन्दीपले महँगो सावित भए पनि दुई विकेट लिन सफल भए । ३३ ओभर बलिङका क्रममा सन्दीपले १२८५ इकोनोमी राख्दै ४५ रन खर्चिएका थिए । विस्फोट ब्याटिङ गर्दै ४१ बलमा ८४ रन बनाएका मुल्तानका जेम्स भिन्सलाई सन्दीपले आफ्नो र टिमकै पहिलो विकेटका रुपमा फखर जमानको हातबाट क्याच आउट गराए । सन्दीपले त्यसपछि तेस्रो क्रममा आएका मुल्तानका क्याप्टेन सोयब मल्लिकलाई ८ बलमा १० रन बनाएको अवस्थामा क्याच आउट गराए । यो पटक उनले विएसेको हातबाट मल्लिकलाई क्याच आउट गराउँदै पेभेलियन फर्काए । त्यसपछि सन्दीपले ६ बलमा ७ रन बनाएको अवस्थामा आन्द्रे रसेललाई पेभेलियन फर्काए । पहिलो बलमा छक्का हानेका रसेल सन्दीपको तेस्रो बलमा पेभेलियन फर्किए । लाहोरका लागि सन्दीपपछि शाहीन शाह अफ्रिदीले ३ ओभर बलिङ गर्दै १५ रन खर्चिएर १ विकेट लिए । सुरुबाटै विस्फोटक बलिङ गरेको मुल्तानका लागि ओपनर जेम्स भिन्सले ४१ बलमा ८४ रनको शानदार पारी खेले । उनले ७ चौका र ६ छक्का पनि हानेका थिए । मुल्तानका लागि अर्का ओपनर उमार सिद्धिकले ३८ बलमा ५३ रनको अर्धसतकीय पारी खेले । सिद्धिकले आफ्नो पारीमा चार चौका र २ छक्का हानेका थिए । भिन्सको विस्फोटक व्याटिङ मद्दतमा मुल्तानले ४ विकेटको क्षतिमा पुरै २० ओभर खेल्दै २०० रनको गतिलो स्कोर खडा गर्न सफल भएको छ ।
पाकिस्तान सुपर लिग : सन्दीपको टिम लाहोरले मुल्तानलाई ६ विकेटले हरायो,"काठमाडौँ : पाकिस्तान सुपर लिग अन्तरगत आफ्नो डेब्यु खेलमै तीन विकेट लिएका सन्दीपले जितको स्वाद पनि लिन सफल भएका छन् । सन्दीपले पाकिस्तान सुपर लिगमा डेब्यु गर्दै ३ विकेट लिएको खेलमा उनको टिम लाहोर कलन्दर्सले मुल्तान सुल्तानलाई ६ विकेटको फराकिलो अन्तरले हराउन सफल भयो । विस्फोटक ब्याटिङ गरेको मुल्तानले पुरै २० ओभर खेल्दै दिएको २०१ रनको लक्ष्य पनि सन्दीपको टीम लाहोरले भेट्टाउन सफल भएको हो । उसका लागि डेभिड वाइजले अन्तिम बलमा छक्का प्रहार गर्दै सिजनको दोस्रो जित सुनिश्चित गराए । २०० भन्दा माथिको स्कोर पनि उछिन्ने क्रममा लाहोरका लागि कप्तान एबी डे भिलियर्स र डेभिड वाइजले पाँचौ विकेटका लागि ९८ रनको गतिलो साझेदारी गरेका थिए । सिजनको दोस्रो जित दर्ता गराएको लाहोरका लागि यी दुवैले जीतको आधार खडा गरे । पाकिस्तान सुपर लिग : डेब्यु खेलमा सन्दीपले लिए दुई विकेट पाकिस्तान सुपर लिग : डेब्यु खेलमै सन्दीपको प्रभाव, तीन विकेट लिए लाहोरका लागि सर्वाधिक स्कोर ओपनर फकर जमनको नाममा रह्यो । उनले ३५ बलको सामना गर्दै ६३ रनको गतिलो पारी खेले । उनले आफ्नो पारीमा सात चौका र तीन छक्का पनि हाने । कप्तान डे भिलियर्सले २९ बलमा ५२ रनको गतिलो पारी खेले । नटआउट रहेका उनले यसक्रममा तीन चौका र तीन छक्का पनि हान्दै अर्धशतकीय शानदार पारी खेले । उनलाई साथ दिएका डेभिड वाइजले २९ बलको सामना गर्दै ४५ रन बनाए । उनले आफ्नो पारीमा ५ छक्का पनि हाने । पराजित भएको मुल्तानका लागि जुनइद खानले तीन विकेट लिए पनि जित दिलाउन सकेनन्। यसअघि शारजहाँ क्रिकेट मैदानमा टस हारेर पहिले ब्याटिङमा उत्रेको मुल्तानले पुरै २० ओभर खेल्दै ६ विकेटको क्षतिमा २०० रनको गतिलो स्कोर खडा गरेको थियो । त्यसक्रममा लाहोर कलान्दर्सबाट डेब्यु बलिङ गर्दै सन्दीपले विस्फोटक व्याटिङ गरेको मुल्तान सुल्तान्सका तीन विकेट लिन सफल भए । ४ ओभर बलिङ गरेका सन्दीपले महँगो सावित भए पनि तीन विकेट लिन सफल भए । ४ ओभर बलिङका क्रममा सन्दीपले ११५० इकोनोमी राख्दै ४६ रन खर्चिएका थिए । विस्फोट ब्याटिङ गर्दै ४१ बलमा ८४ रन बनाएका मुल्तानका जेम्स भिन्सलाई सन्दीपले आफ्नो र टिमकै पहिलो विकेटका रुपमा फखर जमानको हातबाट क्याच आउट गराए । सन्दीपले त्यसपछि तेस्रो क्रममा आएका मुल्तानका क्याप्टेन सोयब मल्लिकलाई ८ बलमा १० रन बनाएको अवस्थामा क्याच आउट गराए । यो पटक उनले विएसेको हातबाट मल्लिकलाई क्याच आउट गराउँदै पेभेलियन फर्काए । त्यसपछि सन्दीपले ६ बलमा ७ रन बनाएको अवस्थामा आन्द्रे रसेललाई पेभेलियन फर्काए । पहिलो बलमा छक्का हानेका रसेल सन्दीपको तेस्रो बलमा पेभेलियन फर्किए । लाहोरका लागि सन्दीपपछि शाहीन शाह अफ्रिदीले ३ ओभर बलिङ गर्दै १५ रन खर्चिएर १ विकेट लिए । सुरुबाटै विस्फोटक बलिङ गरेको मुल्तानका लागि ओपनर जेम्स भिन्सले ४१ बलमा ८४ रनको शानदार पारी खेले । उनले ७ चौका र ६ छक्का पनि हानेका थिए । मुल्तानका लागि अर्का ओपनर उमार सिद्धिकले ३८ बलमा ५३ रनको अर्धसतकीय पारी खेले । सिद्धिकले आफ्नो पारीमा चार चौका र २ छक्का हानेका थिए । भिन्सको विस्फोटक व्याटिङ मद्दतमा मुल्तानले ४ विकेटको क्षतिमा पुरै २० ओभर खेल्दै २०० रनको गतिलो स्कोर खडा गर्न सफल भएको थियो ।"
आठौं राष्ट्रिय खेलकुदका लागि महिला फुटबल टोली चयन,"काठमाडौं : आठौं राष्ट्रिय खेलकुदका लागि प्रदेश २ को महिला फुटबल टोलीको चयन गरिएको छ । रौतहट र पर्साबाट समान सात, बाराबाट दुई तथा धनुषा र सर्लाहीबाट समान एकएक खेलाडी गरी १८ सदस्यीय टोलीको चयन गरिएको हो । रौतहटबाट सुजिता लामा, विनिता ठोकर, रजनी ठोकर, दिलकुमारी रानामगर, मेनुका नगरकोटी, सजनी ठोकर र सरु वाइबा, पर्साबाट सपना बस्नेत, रोशनी लिम्बू, एलिना रानामगर, सुनिताकुमारी तामाङ, शान्तिमाया गुम्बा, सानु मैनाली र ईशा थापामगर, बाराबाट विमनिभा तामाङ र प्रियंका गुरुङ, धनुषाबाट उमा गुरुङ तथा सर्लाहीबाट रोशनी श्रेष्ठ छन् । एथलेटिक्स खेलाडी छनोट आठौं राष्ट्रिय खेलकुदमा सहभागी हुने प्रदेश ३ का एथलेटिक्स खेलाडी छनोट भएका छन् । १५ पुरुष र १२ महिला गरी २७ खेलाडी छनोट गरिएको छ । पुरुषमा ललितपुरका खिलबहादुर कार्की, मकवानपुरका छिरिङ लामा थिङ, चितवनका अमृत, सिन्धुलीका सुवास थापा, काठमाडौंका धर्म महर्जन, ललितपुरका विकास ठकुरी, चितवनका भुवन महतो, चितवनकै ललित रावत, काभ्रेका दीपक गुरुङ, चितवनका जन्नुराम चौधरी, मकवानपुरका सन्तराम माझी, भक्तपुरका ईश्वरचन्द्र बस्नेत, सिन्धुलीका देवबहादुर खड्का, नुवाकोटका सनम राई र चितवनका पीताम्बर महता छन् । यस्तै महिलामा नुवाकोटकी रञ्जिता राई, भक्तपुरकी स्वागाता खाइजू, नुवाकोटकी पूजा राई, ललितपुरकी काजल विष्ट, काठमाडौंकी सन्तोषी श्रेष्ठ, काठमाडौंकी मेलिना श्रेष्ठ, मकवानपुरकी शर्मिला श्रेष्ठ, नुवाकोटीकी जनम ओस्ती, काभ्रेपलाञ्चोककी स्मृति श्रेष्ठ, भक्तपुरकी श्रयष्का शिल्पकार, काठमाडौंकी सरु खवास र चितवनकी सजिना लामिछाने छन् । कञ्चनपुर पहिलो प्रदेश ७ छनोट प्रतियोगिताको महिला कबड्डीमा कञ्चनपुर पहिलो भएको छ । पुनर्वासमा भएको फाइनलमा कञ्चनपुरले दार्चुलालाई ६९२३ ले पराजित गयो । बाजुरा र कैलाली संयुक्त रूपमा तेस्रो भए । शुक्रबारदेखि पुरुष कबड्डी, फुल कन्ट्याक्ट कराँते, पुरुष बास्केटबल र महिला फुटबलको छनोट हुनेछ ।"
काठमाडौं गोल्डेन्सले बहिष्कार गर्यो डीपीएल क्रिकेट,"धनगढी : धनगढीको फाप्ला क्रिकेट मैदानमा जारी डीपीएल क्रिकेट प्रतियोगिता अन्तर्गत शुक्रबार महेन्द्रनगर युनाइटेडसँग हुने भनिएको खेल काठमाडौं गोल्डेन्सले बहिष्कार गरेको छ । आफ्नो टिमका अनुभवी बलर अंकित दबासमाथि बलिङ प्रतिबन्ध लगाएपछि शुक्रबार साढे १२ बजेदेखि हुने महेन्द्रनगर युनाइटेडसँगको दोस्रो क्वालिफायर काठमाडौँले बहिष्कार गरेको हो । काठमाडौँले बहिष्कार गरेपछि डीपीएलको शनिबार हुने उपाधि भिडन्त सिवाईसी अत्तरिया र महेन्द्रनगर युनाइटेडबीच हुने करिब पक्का पक्की भएको छ । बलिङ बढी रहेको भन्दै काठमाडौंका महत्वपूर्ण भारतीय अलराउन्डर अंकित दबासलाई डिपीएलमा प्रतिबन्ध लागेपछि काठमाडौं आयोजकसँग रुष्ट हुँदै प्रतियोगिता बहिष्कार गरेको हो । काठमाडौँ टिमका ब्यवस्थापक सञ्जय श्रेष्ठले फाइनलमा पुग्ने अवस्थामा आफ्ना महत्वपूर्ण खेलाडीमाथि प्रतिबन्ध लाग्नु बदनियतपूर्ण रहेको बताएका छन् । 'भारतलाई पनि आईसीसीले हेर्छ, हाम्रो खेलमा मात्रै किन प्रतिबन्ध लगाइयो ?', काठमाडौँका व्यवस्थापक सञ्जय श्रेष्ठले भने, 'आईसीसीको बहानामा खेलाडीलाई तर्साउन खोजियो, पिच राम्रो नभएर हिलोमा खुट्टा गाडिँदा पनि हाम्रा खेलाडीले खेले, तर हामीलाई तर्साउन प्रतिबन्धको बहाना गरियो ।' व्यवस्थापक श्रेष्ठले फाप्ला क्रिकेट मैदानमा आईसीसीका मापदण्ड पुरा नहुँदा नहुँदै पनि आफ्ना खेलाडीहरुले खेलेको जिकिर गरे । काठमाडौँ गोल्डेन्सले महेन्द्रनगरसँग खेल्नुअघि अंकित डीपीएलका पाँचवटा म्याच खेलिसकेका थिए । 'पाँचवटा म्याचसम्म गलत देखिएन, छैटौँ म्याचमा आइपुग्दा खराब बलिङ भन्दै पूर्वाग्राही ढंगले कारबाही गरियो', श्रेष्ठले भने, 'कुनै खेलाडीको बलिङमा शंका लागेमा अनुसन्धान पछिमात्रै प्रतिबन्धको निर्णय लिइन्छ । तर अंकितको हकमा अनुसन्धानबिना नै प्रतिबन्ध लगाइएको छ ।' जारी प्रतियोगितामा उत्कृष्ट फर्ममा रहेका दबासले १५३ रन बनाउँदै शीर्ष स्थानमा छन् भने बलिङतर्फ पनि ६ विकेट लिइसकेका छन् । अंकित दबास झारखण्डबाट भारतको रणजी ट्रफी खेलिसकेका चर्चित खेलाडी हुन् । झारखण्डबाट उनले यू१६, यू१९ र यू२३ प्रतियोगिता खेलिसकेका छन् ।"
पाकिस्तान सुपर लिग : डेब्यु खेलमा सन्दीपले लिए दुई विकेट,काठमाडौँ : दुबईमा सुरु भएको पाकिस्तान सुपर लिग क्रिकेट प्रतियोगिताको डेब्यु खेलमै नेपाली युवा स्पिनर सन्दीप लामिछानेले २ विकेट लिन सफल भएका छन् । लाहोर कलान्दर्सबाट डेब्यु बलिङ गर्दै विस्फोटक व्याटिङ गरिरहेको मुल्तान सुल्तान्सविरुद्ध विकेट लिन सफल भएका हुन् । सन्दीपले अहिलेसम्म ३ ओभर बलिङ गरेका सन्दीपले महँगो सावित भए पनि दुई विकेट लिन सफल भए । सन्दीपले ३ ओभर बलिङ गर्दै मुल्तानका महत्वपूर्ण दुई विकेट लिएका हुन् । उनले आफ्नो र टिमकै पहिलो विकेटकारुपमा विस्फोट ब्याटिङ गर्दै ४१ बलमा ८४ रन बनाएका मुल्तानका जेम्स भिन्सलाई फखर जमानको हातबाट क्याच आउट गराएका हुन् । सन्दीपले त्यसपछि तेस्रो क्रममा आएका मुल्तानका क्याप्टेन सोयब मल्लिकलाई ८ बलमा १० रन बनाएको अवस्थामा क्याच आउट गराए । यो पटक उनले विएसेको हातबाट मल्लिकलाई क्याच आउट गराउँदै पेभेलियन फर्काएका हुन् । विस्फोटक ब्याटिङ गरेको मुल्तानले ताजा अवस्थामा १५ ओभर खेल्दै २ विकेटको क्षतिमा १५७ रन बनाइसकेको छ ।
स्वप्नवाटिका अन्तरविद्यालय बास्केटबल प्रतियोगिता सम्पन्न,काठमाडौं : शुक्रबार सम्पन्न दोस्रो स्वप्नवाटिका बास्केटबल कप प्रतियोगितामा इनोभेटिभ स्कुल र नेरिक एकेडमी विजयी भएका छन् । इनोभेटिभले सिनियर गल्र्सतर्फ र नेरिकले जुनियर ब्वाइजको उपाधि जितेका हुन् । राजधानीको बुद्धनगरस्थित स्वप्नवाटिका स्कुलको कोर्टमा भएको गल्र्स फाइनलमा इनोभेटिभले रिलायन्स स्कुललाई ३५१२ ले पराजित गयो । इनोभेटिभकी शोभ्या महर्जनले ८ अंक जोडेकी थिइन् । जुनियर ब्वाइजको उपाधि भिडन्तमा नेरिक एकेडेमीले स्वप्नवाटिका स्कुललाई २२१३ ले पराजित गयो । नेरिक एकेडेमीका भुवन थापाले ११ स्कोर गरे । गल्र्समा इनोभेटिभकी जेनेभा महर्जन र ब्वाइजमा नेरिकका रवीन्द्र बोहरा मोस्ट भ्यालुएबल प्लेयर घोषित भए । गल्र्समा सिर्जनशील तथा जुनियर ब्वाइजमा साउथ पोइन्टले अनुशासित टीमको उपाधि हात पारे । प्रतियोगिताको सिनियर गल्र्सका लागि जम्मा १२ र जुनियर ब्वाइज तर्फ ८ वटा टीम सहभागी थिए । फागुन ४ गते सुरु भएको प्रतियोगिता १० गते सम्पन्न भएको हो ।
यूएईमाथि नेपाली महिला टोलीको सानदार जित,"काठमाडौं : थाइल्यान्डमा जारी महिला विश्वकप छनोट क्रिकेट प्रतियोगिता अन्तर्गत तेस्रो खेलमा नेपालले यूएईलाई ७ विकेटले पराजित गरेको छ । यूएईले दिएको ४२ रनको लक्ष्य पूरा गर्ने क्रममा १०२ ओभरमा विकेट ३ गुमाएर ४५ रन बनाउँदै नेपालले प्रतियोगितामा दोस्रो जित निकालेको हो । नेपालको सहज जितका लागि काजल श्रेष्ठले १५ रन बनाइन आउट हुँदा कप्तान रुबिना क्षेत्री १८ रन बनाइ अविजित रहिन । सीता रानामगरले ६ रन जोड्दा अप्सरी बेगम शुन्य रनमै आउट भइन । रोमा थापा क्रिजमा आए पनि ब्याटिङ गर्ने अवसर पाइनन् ।पहिलो विकेटका लागि सीता र काजलले २३ रनको साझेदारी गरेका थिए । त्यसपछि क्रिजमा आएकी अप्सरी बेगम कुनै योगदान नगरी आउट भइन भने जितका लागि एक रन मात्रै आवश्यक हुँदा काजल श्रेष्ठ आउट भएकी थिइन । यूएईले टस जितेर ब्याटिङ रोजेपछि पहिले बलिङ गरेको नेपाली महिला टोलीले यूएईलाई १७३ ओभरमा ४१ रन मै सीमित गयो । यूएईलाइ सस्तैमा समेट्ने क्रममा नेपालका लागि नेरी थापाले ४ विकेट, लिइन । सीता रानामगर , कविता कुँवर र सोनु खड्काले २२ विकेट लिए । यूएईकी एक ब्याट्सम्यानले मात्रै दोहोरो अंकको रन बनाउन सकिन । प्रतियोगिताको पहिलो खेलमा मलेसियालाई ३४ रनले हराएको नेपाल बिहीबार दोस्रो खेलमा थाइल्यान्डसँग ५७ रनले पराजित भएको थियो । प्रतियोगितामा एसियाका एसोसिएटतर्फका शीर्ष सात टोलीको सहभागिता रहेको छ । नेपालसहित थाइल्याण्ड, युएई, हङकङ, कुवेत, मलेसिया र चीन प्रतियोगितामा छन् । २० ओभरको यो प्रतियोगितालाई आईसीसीले सन् २०२० मा अस्ट्रेलियामा आयोजना हुने महिला टीट्वेन्टी विश्वकप र सन् २०२१ मा न्युजिल्यान्डमा आयोजना हुने एक दिवसीय विश्वकप दुवैको एसियाली छनोट प्रतियोगिताका रूपमा लिएको छ। सिंगल राउन्ड रोबिन लिगका आधारमा सञ्चालन हुने छनोट प्रतियोगितामार्फत शीर्ष स्थानमा रहने एक टोली मात्रै यी दुवै विश्वकपको अन्तिम चरणको छनोट प्रतियोगितामा पुग्नेछन्।"
महिला विश्वकप छनोट : नेपाललाई थाइल्यान्डको धक्का,"काठमाडौं : नेपालले थाइल्यान्डमा जारी महिला विश्वकप क्रिकेटको छनोट प्रतियोगितामा ठूलो धक्का बेहोरेको छ। नेपाल प्रतियोगिताअन्तर्गत आफ्नो दोस्रो खेलमा बिहीबार आयोजक थाइल्यान्डसँग ५७ रनले पराजित हुन पुग्यो। यससँगै सन् २०२० मा अस्टेलियामा हुने टीट्वेन्टी र सन् २०२१ मा न्युजिल्यान्डमा हुने ५० ओभर क्रिकेटको विश्वकप खेल्ने नेपालको सपना एसियाली छनोट प्रतियोगितामै टुङ्गिने सम्भावना बढेको छ। जारी प्रतियोगिता यी दुवै विश्वकपको एसियाली छनोट प्रतियोगिताको रूपमा रहेको छ। सात टोली सम्मिलित जारी छनोट प्रतियोगिताबाट सिंगल राउन्ड रोबिन लिगको खेलमा शीर्ष स्थानमा रहने एक टोली मात्रै यी दुवै विश्वकपको अन्तिम चरणको छनोट प्रतियोगितामा पुग्ने छ। नेपालका लागि छनोट निश्चित गर्न प्रतियोगितामा आफ्नो बाँकी सबै खेलमा जित हात पारेर मात्रै पर्याप्त नहुन सक्छ, थाइल्यान्डले पनि पराजय बेहोरेको हुनुपर्ने छ। थाइल्यान्डको बैंककस्थित एसियन इन्स्टिच्युट अफ टेक्नोलोजीको मैदानमा टस जिती पहिले ब्याटिङ गरेको थाइल्यान्डले निर्धारित २० ओभरमा सात विकेट गुमाउँदै एक सय २४ रनको योगफल तय गरेको थियो। जवाफमा आएको नेपालले निर्धारित ओभरमा आठ विकेट गुमाउँदा ६७ रनको योगफल मात्रै जोड्न सकेको थियो। नेपालका लागि इन्दु बर्माले २९ रन तथा सीता रानामगरले १८ रन जोड्नेबाहेक अन्य खेलाडीले दोहोरो अंकमा रन जोड्न सकेनन्। इन्दु र सीताले आफ्नो पालिमा एकएक चौका प्रहार गरे। नेपालले खेलको पहिलो ओभरबाटै विकेट गुमाउन सुरु गरेको थियो। स्कोर बोर्डमा मात्र आठ रन जोड्दा नेपालले आफ्नो महत्वपूर्ण तीन विकेट गुमाइसकेको थियो। त्यसपछि इन्दु र सीताले चौथो विकेटका लागि ४६ रनको साझेदारी गर्दै नेपालको पालि उकास्ने प्रयास गरेका थिए। उनीहरूको साझेदारी टुटेसँगै फेरि नेपालको पालि ध्वस्त बनेको थियो। त्यसअघि नरुइमोल चाइवाईले २७ बलमै ३२, चानिदा सुथ्थिरुंगाले २९ बलमा ३५ तथा वङ्पाका लिङ्प्रासटले २७ बलमा २८ रन जोड्दा थाइल्यान्डले नेपालसामु ठूलो योगफल तय गरेको थियो। बलिङतर्फ नेपालका लागि कविता कुँवर र नेरी थापाले दुईदुई विकेट लिएका थिए। थाइल्यान्डका लागि पनि सोर्नारोन तिप्पोचले नेपालको दुई विकेट लिएकी थिइन्। प्रतियोगिताअन्तर्गत नेपालले आफ्नो तेस्रो खेलमा शुक्रबार संयुक्त अरब इमिरेट्स (यूएई)सँग प्रतिस्पर्धा गर्ने छ।"

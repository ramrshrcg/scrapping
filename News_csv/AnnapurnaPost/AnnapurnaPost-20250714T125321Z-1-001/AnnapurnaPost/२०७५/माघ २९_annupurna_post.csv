शीर्षक,विवरण
राष्ट्रिय सुरक्षा केन्द्र राष्ट्रिय स्वार्थ,"नयाँ निर्माण गर्दा पुरानो ध्वंस गर्ने डोग्मेटिज्म ले एक्काइसौं शदीमा बदलिएको राष्ट्रिय सुरक्षा आयामसँग मेल खाँदैन सामाजिक, आर्थिक र राजनीतिक क्षेत्रमा राम्रो दक्खल दिनेको कमी हाम्रो समाजमा छैन। जब राष्ट्रिय सुरक्षाको कुरा आउँछ, त्यतिखेर त्यस विषयमा संवेदनशील र गम्भीर हुनेहरूको चाहिँ कमी नै छ। त्यसो होइन भने सुरक्षा निकायको संवेदनशीलतालाई बेवास्ता गर्ने, राष्ट्रिय हितका लागि द्विपक्षीय सम्बन्ध सुदृढ बनाउनेतर्फ चासो कमै दिने मुलुकलाई अप्ठेरो परेको अवस्थामा आईएनजीओको प्रवक्ताजस्तो बनेर हिँड्ने, मन्त्रिपरिषद्का निर्णय शक्ति केन्द्रका दरबारतिर पुर्याउने, मुलुकको नकारात्मक छवि विदेशमा बेचेर व्यक्तिगत वा समूहगत स्वार्थ पूरा गर्ने राज्यको गोपनीयताको विषयलाई गौण ठान्ने, जानीजानी सामाजिक सद्भाव खल्बल्याउने अभिव्यक्ति दिने, सकारात्मक पक्षलाई वास्ता नगरी कुनै सानो नकारात्मक पक्षको ब्यालुनिङ जस्ता नमीठा र गैरसंस्कारजन्य कार्य विगतमा हुने थिएनन्। राष्ट्रिय सुरक्षा, राष्ट्रिय संस्कार र संस्कृतिको विषय हो। सिंगो मुलुक संघीयता कार्यान्वयनको चरणमा छ। यतिखेर आम जनताका चाहना बढेका छन् भने प्रदेश र स्थानीय सरकारहरूका महत्वाकांक्षा थप उचाइमा छन्। यसैबेला आन्तरिक र बाह्य चलखेल पुनः हुन सक्छन्। नेपालको संविधान जारी हुनुपूर्व जस्तै चलखेल बढ्ने सम्भावनालाई नजरअन्दाज गर्न मिल्दैन। त्यसैमा पनि पश्चिमा लोकतान्त्रिक देशहरूका आँखाको कसिंगर बनेको कम्युनिस्ट शब्दसहितको नेकपा सरकारमा छ अत्यधिक बहुमतसहित। कम्युनिस्ट शब्दको सट्टा समाजवादी वा लोकतन्त्र वा जनता वा उद्धार वा यस्तैयस्तै कुनै शब्द रहेको भए उक्त पार्टीको सरकारप्रति त्यति प्रहार हुने थिएन। एक त कम्युनिस्ट शब्द दोहोरिएको पार्टी सरकारमा आउनु, त्यसैमा पनि अत्यधिक बहुमतसहित। अर्को यो सरकार चीनतर्फ ढल्केको भन्ने छ। साथै भनेजुएला अभिव्यक्ति प्रकरणले अमेरिकालगायतका देशहरूले नेपालको परराष्ट्र नीतिले टर्न लिएको रूपमा बुझेको स्थिति छ। यद्यपि यी कारणले मात्र नेपालको राष्ट्रिय सुरक्षाको संवेदनशीलतालाई चिथोर्दैनन्। यी त पश्चिमा मुलुकहरूले नेपालबारे आफ्नो वैदेशिक सहयोग नीति बनाउँदा लिइने भित्री पक्षका आधारभूत मापदण्ड हुन्। बाहिरी आवरणका आधार त मानव अधिकारको संरक्षण, लोकतन्त्रको सुदृढीकरण, जनआवाजको कदर, कानुनी राजदण्डहीनताको अन्त्य जस्ता आकर्षण र यर्थाथपरक विषय पर्छन्। हेक्का राख्नुपर्छ यी आधार सान्दर्भिक हुन्। तर यी आधार र मापदण्डहरू जब कमजोर देशलाई आफ्नो पक्षमा लाग्नका लागि बाध्य पार्ने हतियारका रूपमा प्रयोग हुन थाल्छन्, त्यतिखेर धेरै शंका उत्पन्न हुन्छन्। आफ्नो देशको भौगोलिक राजनीतिक यथार्थको दूरगामी प्रभावको विश्लेषण नगरी आवेग र हतारमा गरिने निर्णय, दिइने अभिव्यक्ति र देखाइने व्यवहारले मुलुकको छवि धमिलो पार्छ। होइन भने संसारका धेरै देशहरू जहाँ न लोकतन्त्र छ, न मानवअधिकार, न कानुनी राज छ, न पारदर्शिता। तर ती देशबारे अन्तर्राष्ट्रिय संस्थाहरू बोल्दैनन्। बाध्यतावश बोल्नैपर्यो भने ज्यादै झीनो र मसिनो स्वरले बोल्छन्, किन ? उपरोक्त सन्दर्भमा राष्ट्रिय सुरक्षा के हो भन्ने प्रश्न उठ्छ। यो यस्तो प्रश्न हो, जसबारे प्रत्येक नेपालीले गहिरिएर बुझ्नैपर्छ। हुन त, शास्त्रीय, नवशास्त्रीय र मानवतावादी धारणा र उपागमको आँखीझ्यालबाट राष्ट्रिय सुरक्षालाई हेरिन्छ। हिजोसम्म विशेषगरी सन् १९५० सम्म यसलाई विशुद्ध विदेशी आक्रमणबाट मुलुक र जनतालाई सकुशल राख्न सेना र सोसँग सम्बन्धित विषयहरूलाई राष्ट्रिय सुरक्षाको अवधारणाभित्र राखेर अध्ययन गरिन्थ्यो, जुन शास्त्रीय अवधारणा थियो। तत्पश्चात् सेना र देशको भौतिक सुरक्षा मात्र राष्ट्रिय सुरक्षाको विषय होइन, समयको परिवर्तनसँगै आर्थिक, सामाजिक, प्राविधिक, वातावरणीय र भौतिक क्षेत्रसँग सम्बन्धित सबै विषयहरूको सुरक्षा र विकास पनि राष्ट्रिय सुरक्षाको छाताभित्र आयो, जुन नवशास्त्रीय धारणाको नामबाट प्राज्ञिक क्षेत्रमा चिनियो। अब एक्काइसौं शदीमा आएर यसलाई मानवतावादी धारणा जुन प्रत्येक नागरिकको खुसीसँग गाँसिएको छ, सो विषयसमेतलाई राष्ट्रिय सुरक्षाले समेट्नुपर्छ भनिएको छ। सन् १९५० मा हेरोल्ड लास्बेलले भनेका थिए, साँचो अर्थमा राष्ट्रिय सुरक्षा भनेको विदेशीको अह्रोट र खटनपटनबाट स्वतन्त्र हुनु हो। उनको यो भनाइ आजपर्यन्त उत्तिकै सान्दर्भिक छ। अझै पनि कमजोर र चेपुवामा परेका राष्ट्रहरू ठूला र शक्तिशाली राष्ट्रको अह्रोट र खटनपटनबाटै चल्नुपर्ने बाध्यता जीवितै छ। शक्तिशाली राष्ट्रहरूले आफ्नो स्वार्थको चौहद्दी भन्दा बाहिर साना राष्ट्रहरू नजाऊन् भन्नका लागि साम, दाम, दण्ड, भेदको चाणक्य नीति प्रयोग गरेका छन्। द्विपक्षीय सम्बन्धद्वारा प्रभावित पार्नु, दातृसंस्थाहरूमार्फत सहयोग गर्ने नाममा आफ्ना सर्त लाद्नु, अन्तर्राष्ट्रिय गैससद्वारा जातीय, क्षेत्रीय र धार्मिक द्वेष फैलाउने गरी कार्य गर्नु र आवश्यक ठानेमा बलसमेत प्रयोग गर्नु केही उदाहरण हुन्। हिरा, सुन, युरेनियम र अन्य बहुमूल्य पत्थरको उत्खनन र बिक्रीको स्वामित्व हत्याउने प्रयोजनका लागि प्राकृतिक सम्पदाले धनी देखिएका अफ्रिकी राष्ट्रहरू जस्तो अंगोला, डीआर कंगो, रुवान्डा, दक्षिण अफ्रिका आदिमा पश्चिमा विकसित राष्ट्रहरूले गरेको कृत्य सबैको मनमा ताजै छ। भनिन्छ एक्काइसौं शदी चीनको शदी हो र उसले वर्तमानमा आएर अफ्रिकाका धेरैजसो मुलुकमा विकास निर्माणमा सहयोग पुर्याउने नाममा आफ्नो उपस्थिति कसिलो र बलियो बनाउँदै लगेको छ। उसले स्थानीय जनता र सरकारको मन जित्ने र आफ्नो प्रभाव विस्तार गर्ने मोडेलबाट आफूलाई प्रस्तुत गरेको छ। शक्तिशाली राष्ट्रहरू मूलतः चार किसिमबाट कुनै पनि देशमाथि आफ्नो प्रभाव विस्तार गर्छन्। पहिलो हो कुनै पनि देशमा अस्थिरता पैदा गर्ने, दुई पक्षका बीचमा लडाइँ गराउने र त्यहाँ आफू सियो बनेर घुस्ने र मुसल भएर निस्कने। आफू प्रवेश गर्नुको मतलब युद्धरत पक्षलार्ई आफ्नो सैन्य सामग्री र हतियार बेचेर आफ्नो देशको अर्थतन्त्र बलियो बनाउनु हो र स्थानीय प्राकृतिक स्रोत र साधन जस्तो पेट्रोल, हिरा, सुन, युरेनियम, कोवाल्ट आदिमा आफ्नो बलियो पहुँच र पकड बनाउनु हो। मध्यपूर्वको इतिहास यसको एउटा साक्षी हो। अमेरिका, रूस, फ्रान्स, ब्रिटेनहरूको भूमिकालाई लिएर प्रस्तुत सन्दर्भमा विश्लेषण गर्न सकिन्छ। दोस्रो हो त्यस्ता कमजोर राष्ट्र जहाँ लडाइँ गराएर आफ्नो स्वार्थ सोझै पूरा हुने देखिएन तर त्यहाँ सामरिक हिसाबको महत्व छ भने त्यसको मर्ममा प्रहार गर्ने। जस्तो नेपाल, अफगानिस्तान र भियतनामका बीचमा दक्षिणचीन महासागरको सीमा विवाद र स्पार्टली र पारासेल द्वीप समूहको स्वामित्वमाथिको विवादरूपी अन्तर्विरोध चर्काउने काम शक्ति राष्ट्रबाट भइरहेको छ। तेस्रो हो द्वन्द्वको पीडाबाट मुक्त भएका मुलुक संक्रमणकालीन समस्यामा रुमलिएका हुन्छन्। त्यही अवस्थामा त्यस्ता प्रकृतिका मुलुक र अन्य कमजोर मुलुकमा धार्मिक प्रचारप्रसारको माध्यमबाट असहिष्णुता उत्पन्न गर्ने र हिन्दु, बौद्ध, सिख, जैन, धर्मावलम्बीका बीचमा फाटो ल्याउने, हिन्दु, बौद्धहरूलाई अल्पसंख्यामा पारी मुलुकभर आफ्नो धर्मको वर्चस्व स्थापित गर्ने दीर्घकालीन रणनीतिअनुरूप मिसनरी र संघसंस्थाहरू खोल्ने, उनीहरूलाई क्रियाशील गराउने। सरकारले उनीहरूका अवाञ्छित गतिविधिमाथि नियन्त्रण गर्न खोज्यो भने मानव अधिकार र धार्मिक स्वतन्त्रताको दुहाइ दिँदै सरकारलाई दबाब दिने कार्य गर्ने। चौथो हो कम्युनिस्ट विचार राख्ने सरकार वा आफ्नो विरोध गर्ने सरकारलाई जसरी पनि विस्थापित गरेर आफ्नोअनुकूलको सरकार स्थापना गर्ने। भेनेजुएला, युक्रेन, कोलम्बियाहरूलाई उदाहरणका रूपमा लिन सकिन्छ। यिनका आधारमा राष्ट्रिय सुरक्षा विषयलाई हेर्ने हो भने नेपालको पौजिसन तरल बन्ने सम्भावना नकार्न सकिन्न। किनकि नेपाल दुई ठूला राष्ट्रका बीचमा अवस्थित छ र ती दुवै राष्ट्र आआफ्नो आर्थिक समृद्धि हासिल गर्ने तथा शक्तिसम्पन्न बन्ने प्रतिस्पर्धामा उत्रेका छन्। यसमा पश्चिमी र अमेरिकी राष्ट्रको चासो बढ्नु सामान्य बन्दै गएको छ। कुटनीतिको मूल उद्देश्य सबल राष्ट्र निर्माणका लागि वैदेशिक सहयोग र समर्थनको प्राप्ति र उपयोग हो। सबल राष्ट्र बनाउन दुइटा तत्व अनिवार्य मानिन्छ, पहिलो सुदृढ राष्ट्रिय सुरक्षा र दोस्रो देशको आर्थिक विकास एवं समृद्धि। राष्ट्रिय सुरक्षाको एउटा पाटो आन्तरिक सुरक्षा हो। सुरक्षा निकायहरूको सुदृढीकरणबाट आन्तरिक र बाह्य सुरक्षाको बन्दोबस्त गरिन्छ। नेपाली सेना, नेपाली प्रहरी, र सशस्त्र प्रहरी बल र राष्ट्रिय अनुसन्धान विभागलाई सबल, सक्षम र उच्च प्रविधि एवं दक्ष जनशक्तिले लैेस भएको अंग बनाउन सकिएन भने राज्यको सुरक्षा प्रणाली नै संकटमा पर्न सक्छ। अहिलेसम्म सुरक्षा निकायहरू कमजोर बनाउने खेल अन्त्य हुन सकेको महसुस हुँदैन। विदेशी संस्थाहरूलाई सुरक्षा निकायको भित्री अंगसम्म सहज पहुँच बनाउने काम सहयोग उपलब्ध गराउने नाममा नभएको होइन। यसमा यी विदेशी संस्थाहरूको मात्र दोष छैन। दोष त सम्बन्धित निकायको पनि हो। राज्यको सूचना प्रणाली बलियो छैन। जासुसी र प्रतिजासुसी दुवै कार्य कमजोर छन्। प्रतिजासुसी त छँदै छैन भन्दा पनि हुन्छ। यी दुवै काम गर्ने जिम्मेवारी पाएको राष्ट्रिय अनुसन्धान विभागलाई सुदृढ गर्ने विषयले सरकारी प्राथमिकता पाउन सकेको छैन। पञ्चायतको अवशानपछि यस विभागलाई लथालिंग पारियो। एक समय त यस्तो देखियो, जहाँ राप द्वितीय श्रेणीसरहको एसपी पददेखि विशिष्ट श्रेणीको एआईजी पदसम्म कुनै कर्मचारी थिएनन्। ठूलो ग्याप थियो। चारवटा तहमा कुनै कर्मचारी नहुनु विडम्बना थियो। त्यसो हुनुको कारण थियो विभागप्रति सरकारको अविश्वासी दृष्टिकोण। राअवि भनेको कांग्रेस र कम्युनिस्टहरूको जासुसी गर्ने संस्था हो भन्ने बुझाइ रह्यो। बहुदलीय व्यवस्थामा यस्तो जासुसी संस्थाको काम किन चाहियो भन्ने साँघुरो मानसिकताले विभागलाई अस्तव्यस्त पारियो। यसलाई कार्यकर्ता भर्ना गर्ने संस्थाका रूपमा हेरियो। यसविपरीत उक्त विभागलाई विश्वासमा लिएर काम गरेको भए र उसको विगतको सूचना संकलन प्रणालीको सञ्जाल नतोडेको भए सायद दस वर्षसम्म नेपाल द्वन्द्वको चेपुवामा पर्ने थिएन होला भन्ने धेरै छन्। पञ्चायतकालमा कम्युनिस्ट पार्टीका विभिन्न घटक र कांग्रेस पार्टीका केन्द्रीय तहसम्म विभागले आफ्नो भूमिगत सम्बन्ध स्थापित गरेको थियो। २०४६ को जनआन्दोलनपछि आएको बहुदलीय सरकारले जब राअविलाई स्पष्ट निर्देशन दिएन र विश्वासमा लिन पनि सकेन, त्यस एजेन्ट र कोभर्टका कर्मचारीहरूसँग सम्बन्धविच्छेद गर्यो। तत्सम्बन्धी विषय अभिलेखबाट हटाइयो। यसले गर्दा जासुसी र प्रतिजासुसी गर्ने कार्य ठप्प भयो। यद्यपि यो विषय इतिहासको गर्भमा पुग्यो। तर संघीय संरचनाको कार्यान्वयनमा गइरहेको अहिलेको स्थितिमा यसबाट पाठ सिक्नु जरुरी छ। नयाँ निर्माण गर्दा पुरानो ध्वंस गर्ने डोग्मेटिज्म ले एक्काइसौं शदीमा बदलिएको राष्ट्रिय सुरक्षा आयामसँग मेल खाँदैन। नयाँ ठाउँमा पाइला टेक्दा अगाडिको पहिलो पाइला टेकिसकेपछि मात्र पछाडिको गोडा उचाल्नुपर्छ। होइन भने लडिन्छ। हेक्का राख्नुपर्छ राष्ट्रिय सुरक्षाको विषय जहिले पनि राष्ट्रिय स्वार्थसँग गाँसिएको हुन्छ। राष्ट्रिय स्वार्थ के हो ? त्यो स्पष्ट हुनुपर्छ र परिभाषित हुनुपर्छ। राष्ट्रिय स्वार्थका नाममा हरेक विषयलाई राष्ट्रिय स्वार्थको विषय भनेर चिनाउन थालियो भने त्यो अपरिपक्क परिभाषा बन्छ। अमेरिका, बेलायत, रूस र चीनका लागि संसारको नक्सा सानो देखिन सक्छ। किनकि उनीहरू अन्तरिक्षमा नक्सा बनाइरहेका छन्, प्रतिस्पर्धासहित। उनीहरूको राष्ट्रिय स्वार्थ भूमण्डलको सिमानाभन्दा टाढा पुगेको छ। राष्ट्रिय स्वार्थलाई बाटो देखाउने विषय उक्त देशको मूल नीति हो। मूल नीति र मूल नीतिका सहयोगी नीति के हुन् ? तत्विषयमा स्पष्ट हुनुपर्छ। मूल नीतिले राष्ट्रिय सुरक्षा पक्षलाई सम्बोधन गरेको हुन्छ। यसैको छाताभित्र क्षेत्रगत (सेक्टोरल) नीतिहरू पर्छन्। यी क्षेत्रगत नीतिहरू (अर्थ, कृषि, उद्योग, व्यापार, स्वास्थ्य, शिक्षा, मानव संसाधन, विज्ञान, कूटनीति, प्रविधि आदि) मूल नीतिभित्रका सहयोगी नीति हुन्। तर सहयोगी नीतिलाई मूल नीति मानेर मन्त्री, सचिवहरूले बोलेको देख्दा असमन्जसमा पर्ने स्थिति बन्ने गर्छ। सहयोगी नीतिहरूको प्राथमिकताअनुसार वर्गीकरण गर्नु जरुरी हुन्छ। यसबाट नीतिगत स्पष्टता आउँछ। अहिलेको खाँचो हो राष्ट्रिय सुरक्षालाई प्राथमिकतामा राखेर राष्ट्रिय स्तरमा सरकारी संयन्त्रको सुदृढीकरण गर्ने प्रभावकारी सेवा प्रवाह गरेर सरकारप्रति जनताको विश्वास बढाउने र अन्तर्राष्ट्रिय स्तरमा छिमेकी र सहयोगी राष्ट्रको सम्बन्धलाई संवेदनशील र जिम्मेवार ढंगले परिचालन गर्ने। द्विपक्षीय र बहुपक्षीय कूटनीतिक चाल दुवैतिर धार भएको तरबारजस्तो हुन्छ। आफ्नो देशको भौगोलिक राजनीतिक यथार्थको दूरगामी प्रभावको विश्लेषण नगरी आवेग र हतारमा गरिने निर्णय, दिइने अभिव्यक्ति र देखाइने व्यवहारले मुलुकको छवि धमिलो पार्छ र अन्ततोगत्वा राष्ट्रिय सुरक्षामा प्रतिकूलता थपिन्छ।"
मेलम्चीमा नियोजित नियत,"इटालियन ठेकेदार कम्पनी सीएमसीले २०७० सालमा मेलम्चीको बाँकी काम (२४ किलोमिटर सुरुङ र मुहान निर्माण) को ठेक्का पायो। उसले ठेक्का पाउँदा २०७३ को वैशाखमा मेलम्चीको पानी उपत्यकामा आइपुग्ने भनियो। वैशाखमा सकेन। अर्काे महिना घोषणा गरियो असोज। बीचमा भूकम्प र त्यसपछि भारतीय नाकाबन्दीले मेलम्चीको निर्धारित मिति पछि धकेल्यो। अबचाहिँ २०७४ को असोज १५ गते आउँछ भनेर ठोकुवा नै गरियो। आएन। फेरि २०७५ को असोजमा अवश्य आउँछ भनेर स्वयं प्रधानमन्त्री, खानेपानी मन्त्री, सचिव र आयोजनाका कर्मचारी भन्न थाले। अनि दसैंपछि, तिहारपछि भन्दाभन्दै औपचारिक मिति तोकियो २७ माघ २०७५। औपचारिक मिति आउन ५६ दिन बाँकी रहँदा सीएमसीले उल्टै एकतर्फी ठेक्का रद्द गर्यो। इटाली फक्र्याे। फर्केको फक्र्यै भयो। राज्य सञ्चालकहरूले बोलेका कुरा जनताका अगाडि भूटा सावित भए। मेलम्ची प्रकरणले प्रधानमन्त्री र मन्त्रीहरू कतिसम्म भूट बोल्न सक्छन् भन्ने प्रस्ट पार्यो। ठेकेदारले भूकम्प र भारतीय नाकाबन्दीका कारण काम गर्न नसकिएको, यन्त्र उपकरण बेकार रहेको, आपूर्तिकर्तालाई भुक्तानी दिन नसकिएको आदि कारण देखाएर एक अर्ब ६५ करोड रुपैयाँ दाबी गर्यो। यो दाबीलाई विवाद निरूपण बोर्ड (डीआरबी) ले २१ दिनभित्र ३६ करोड रुपैयाँ भुक्तानी दिनू भनी २६ अक्टोबरमा निर्णय गर्यो। आयोजना प्रमुखले ३६ करोड रुपैयाँ भुक्तानी दिने निर्णयका लागि चौधौं दिन पुग्नु दुई दिनअघि (१५ डिसेम्बर) बोर्ड बैठक बोलाए। बोर्डका अध्यक्ष तथा खानेपानी सचिव गजेन्द्र ठाकुर बैठकमा उपस्थित भएनन्। खानेपानी सचिव, मन्त्रीपीए भट्टराई र आयोजनाका पदाधिकारीका कर्म हेर्दा लाग्छ, दोहोरो लाभ एकसाथ प्राप्त हुने खेलमा त लागिपरेका हैनन् ? बैठकका लागि गणपूरक संख्यासमेत पुगेन। भुक्तानीका लागि निर्णय गर्दा आपूलाई अनुचित लाभ प्राप्त नहुने देखेपछि सचिव उपस्थित नभएको बुभ्न धेरै बेर लागेन। यसरी भुक्तानी नपाएका कारण सीएमसीले एकाएक कामबाट हात झिक्यो। ६० दिनभित्र काठमाडौंमा पानी ल्याउन तीव्र गतिले काम गरिरहेको ठेकेदारले एकाएक काम छाड्यो। उसले आपूले भुक्तानी नपाए काम गर्न नसक्ने जनाउ पटकपटक गरेकै थियो। ठेक्का तोडेकै दिन नयाँ वर्ष र क्रिसमस बनाउन इटाली जाने तयारीमा ठेकेदार थियो। राति ११ बजे सचिव ठाकुरको आफ्नै नेतृत्वमा ३० जना प्रहरीसहित होटल पुगेर सीमएसीका आठजना विदेशी कामदारलाई नियन्त्रणमा लिइयो। खानेपानी मन्त्री बिनामगरका पीए विजय भट्टराईले पासपोर्ट खोसे। सचिव ठाकुरले प्रधानमन्त्रीलाई गुमराहमा राखे, ठेकेदार भाग्न लागेकाले नियन्त्रणमा लिएर काममा लगाउन लागेको। भोलिपल्ट मन्त्रालयमा वार्ता गरी नयाँ वर्षपछि सीएमसी काममा फर्कने प्रचार गरियो। तर सीएमसी फर्केन। सीएमसी सम्पर्कमा आएन भन्दै सचिवले ठेक्का तोड्न चौधदिने नोटिस टु टर्मिनेसन लेटर काट्न लगाए। सीएमसीले आयोजनालाई काम गर्ने वातावरण र सुरक्षाको ग्यारेन्टी नभएकाले फर्कन नसक्ने, तर वार्ता गर्ने भए सिंगापुर वा लन्डन आउनू भनी पत्र लेख्यो। सचिवहरूले ठेकेदार सम्पर्कमा छैन भनी प्रचार गराए। उता सीएमसीसँग वार्ता गर्न मन्त्रीका पीएसहित उपकार्यकारी निर्देशकहरू सिंगापुर गए। सिंगापुर वार्तामा सीएमसी सर्तसहित फर्कन तयार भएको संकेत गर्यो। ठेकेदारले राखेका प्रमुख सर्तमा थप डेढ अर्ब रुपैयाँ नेपाली बैंक तथा व्यवसायीलाई तिर्ने गरी भुक्तानी दिनुपर्ने, दस महिना आयोजनाको अवधि थप गर्नुपर्नेलगायतका छन्। ठेकेदारको सर्त मान्नेनमान्ने विषयमा मन्त्रालयले निर्णय गरिसकेको छैन। यता प्रधानमन्त्री ओलीले आफ्नो पूर्वाधारविज्ञ सल्लाहकारका रूपमा मेलम्चीमै पहिल्यै लटरपटर गरेर तर मारिसकेका घनश्याम भट्टराईलाई नियुक्त गरेका थिए। भट्टराई आपू मेलम्चीको कार्यकारी निर्देशक हुँदा अवैधानिक तवरले ठेकेदारलाई भुक्तानी दिएर विवादमा तानिएका छन्। उनको भुक्तानीलाई महालेखाले बेरुजु ठहर्याएको छ। सीएमसीलाई भगाउन सचिव ठाकुरजत्तिकै ज्यान फालेर भट्टराई पनि लागिपरेका छन्। मेलम्चीको बाँकी काम गर्न नेपालका केही ठेकेदारहरूसँग भट्टराईले सम्पर्क बढाइरहेका छन्। अहिले खानेपानी मन्त्री मगर सीएमसीलाई फकाउन लागेकी छिन् भने भट्टराई र ठाकुरहरू जसरी हुन्छ भगाउनैपर्छ भन्नेमा छन्। मन्त्री र सचिवले पटकपटक मिति तोक्ने काम मात्र गरेनन्, ६० दिनभित्र पानी आउँछ भनेर ठोकुवासमेत गरे। मन्त्री र सचिवको लहैलहैमा लागेर प्रधानमन्त्रीसमेत भूटा ठहरिए। ठेकेदार भगाएपछि सचिव ठाकुरले तत्काल अर्काे विकल्पबाट भए पनि मेलम्ची सुरु गराउन मन्त्रालय तयार छ भनी विज्ञप्ति नै निकालेर जनतालाई गलत सूचना दिए। ठेकेदारले सरकारबाटै सुरक्षा भएन वार्ता गर्न सिंगापुर वा लन्डनमा बोलायो। यता सचिव र भट्टराईहरूले एकातिर ठेकेदार सम्पर्कमा आएन भनेर ठेक्का तोड्दैछौं भने, अर्काेतिर सिंगापुरमा टोली पठाएर वास्तविक रूपमै नेपालमा सुरक्षा नभएको सन्देश दिए। ठेकेदारको हात माथि छ। फिडिक ठेक्का सम्झौताअनुसार ३६ करोड रुपैयाँ भुक्तानी रोकेर ठेकेदारलाई ठेक्का तोड्ने वातावरण सचिवले नै तयार पारे। स्वदेश फर्कन लागेको विदेशी ठेकेदारलाई धरपकड गरेर अन्तर्राष्ट्रिय जगत्मै नेपालमा काम गर्न असुरक्षित भएको सन्देश प्रवाह गरे। सीएमसीको ठेक्का किनारा नलागेकै अवस्थामा आफ्ना सम्पर्कमा रहेका ठेकेदारलाई साइट भिजिट गराउने, ठेकेदारको धरौटी जफतलाई नै उपलब्धि ठान्ने तर भुक्तानी किन रोक्नुपर्यो भन्नेबारे जनतालाई सुसूचित नगर्ने। एकोहोरो ठेकेदारलाई दपेट्ने सचिव र भट्टराईहरूको नियत र नीतिले अनेकौं आशंका जन्माएका छन्। ठेकेदारलाई अन्तर्राष्ट्रिय अदालत पुर्याएर नेपाल सरकारबाट जरिबाना, ब्याजसमेत गरी अर्बाैं रुपैयाँ असुल्ने खेलमा यिनीहरू लागिपरेका त छैनन् भन्ने आंशका अहिले सर्वत्र छ। किनभने फिडिक ठेक्का सम्झौता उल्लंघन गर्ने, भुक्तानी रोक्ने, भित्रभित्र अन्तर्राष्ट्रिय अदालत (एसआईएसी) बाट ठेकेदारलाई जिताउने दह्रो आधार र प्रमाण तयार गर्दै गइरहेको छ। ठेकेदारसितै मिलेमतो गरी उसलाई अदालतबाट जिताउँदा अनुचित लाभ प्राप्त हुन्छ। एकातिर ठेकेदारबाट मोटो कमिसन झर्छ। अर्कोतिर नयाँ ठेक्का गराउँदा अग्रिम भुक्तानीबापत कमिसन प्राप्त हुन्छ। दोहोरो लाभ एकसाथ प्राप्त हुने खेलमा सचिव, भट्टराई र आयोजनाका पदाधिकारी लागिपरेका हुन् कि भन्ने आशंकालाई उनीहरूका कर्म र बोलीले मलजल गरिरहेको छ। त्यसबाहेक अन्तर्राष्ट्रिय ठेक्कामा जब विवाद उत्पन्न हुन्छ, तब आर्बिट्रेसन नै ठूलो लेनदेन र चलखेल गर्ने थलो बन्ने गर्छ। त्यसैले जसरी पनि दुवै पक्ष आर्बिट्रेसन (मध्यस्थता) सम्म पुग्ने वातावरण बनाउन तल्लीन हुन्छन्। आर्बिट्रेसनमा आपसी सहमति (एमिकेबल सेटलमेन्ट) हुन्छ। आपसी सहमतिका नाममा अर्बाैं रुपैयाँ राज्यले तिर्नुपर्ने हुन्छ। ठेकेदारले सरकारसित लिएर आपसी सहमति गराउनेहरूलाई पनि भागबन्डा पुर्याउँछ। यो अति डरलाग्दो पक्ष हो। कतै यसैका लागि यी सारा खेलकुद भइरहेको त छैन ? मेलम्चीको अर्काे पाटो पनि छ, जसलाई सरकारले त्यति गम्भीर रूपमा लिएको छैन। सीएमसीले काम लगाएका, गराएका र आपूर्ति लिएका नेपाली उपठेकेदार तथा आपूर्तिकर्ताको डेढ अर्ब रुपैयाँको भुक्तानी बाँकी छ। मेलम्चीको साढे २६ किलोमिटर सुरुङ त्यसै खनिएको होइन। यसमा नेपालीहरूले घरखेत बैंकमा राखेर लगानी गरेका छन्। सरकारी कर्मचारीका कमिसन मोहका कारण नेपालीहरूको लगानी पनि जोखिममा परेको छ। स्थानीय वासिन्दा र आपूर्तिकर्ताले उनीहरूको भुक्तानी नपाए आन्दोलन गर्ने घोषणा गरिसकेका छन्। ठाकुर र भट्टराईहरूले नयाँ ठेकेदार नियुक्त गरेछन् भने पनि उनीहरूलाई काम गर्न सहज भने हुने छैन। किनभने उनीहरूले भुक्तानी नपाएसम्म त्यहाँ काम गर्न नदिने उद्घोष भइसकेको छ। अहिलेको मुद्दा मेलम्चीको पानीलाई अस्थायी बाँध बाँधेर काठमाडौं ल्याउने भन्नेसम्म मात्र देखिएको छ। उपत्यकामा दुईतिहाइ पाइप बिछ्याइएकै छैन। अभै सडकमा घाउ लगाउन र जनतालाई धुवाँधुलो खुवाउन बाँकी नै छ। त्यस्तै याङ्ग्री र लार्के (प्रत्येकबाट १७१७ करोड लिटर दैनिक) मिसाउने अध्ययनसम्म भएको छ। याङ्ग्री र लार्केको पानी मिसाइसकेपछि बल्ल मेलम्ची पूर्ण हुन्छ। यसतर्प ठाकुर र भट्टराईहरूको ध्यान गएकै छैन। नियत सफा नभएकाहरूको हालीमुहाली हुने उनीहरूको सल्लाहमा हिँड्दा सरकार यसरी असफल हुन्छ। सरकार असफल हुन मन्त्री वा प्रधानमन्त्रीले गलत काम गर्नै पर्दैन। यस्ता कुपात्रलाई निरन्तरता दिएमा सरकार स्वतः असफल। अबको एक मात्र विकल्प भनेको यही ठेकेदारलाई उसको भुक्तानी दिलाएर उसैबाट बाँकी काम गराउनु हो। सीएमसीलाई काम गराउन अहिलेका सचिव, कार्यकारी निर्देशकलगायत व्यवस्थापन पूरै परिवर्तन गर्नुपर्छ। यिनीहरूको नियत, औकात, क्षमता सबै देखिइसकेको छ। अझै दुर्घटना गराउनु छ भने ठाकुर र कँडेलहरूलाई निरन्तरता दिए हुन्छ। काम चालू गराउन जति ढिलाइ हुन्छ, उसका दाबी रकम बढ्दै जान्छ र उसको हात माथि पर्छ। यसो गर्दा राज्यले ठूलो धनराशि तिर्नुपर्दैन र एक वर्षभित्र मेलम्चीको पानी उपत्यकामा आउँछ। होइन, यसलाई भगाएरै छाड्ने, नयाँ ठेकेदार नियुक्त नै गर्ने हो भने माथि उल्लिखित आशंकाहरू यथार्थमा रूपान्तरण हुनेछन्।"
दोस्रो सुटर्स कप फुटबल : बुधबार प्रिक्वार्टरफाइनलका चार खेल,"भक्तपुर : इआर ब्वाइज, प्लानिङ ब्वाइज, भक्तपुर जिल्ला फुटबल क्लव एसोसिएसन (बीडीएफसीए) र सशस्त्र प्रहरीको ९ नम्बर ब्रिगेड भक्तपुरमा जारी दोस्रो सुटर्स कप फुटबल प्रतियोगिताको क्वार्टरफाइनलमा पुग्न सफल भएका छन्। भक्तपुरको माहेश्वरी खेल मैदानमा जारी प्रतियोगिताअन्तर्गत मंगलबार भएको पहिलो खेलमा पद्म ज्योति ईआर ब्वाइजले नंखेल युथ क्लवलाई २० गोलले हराएको हो। उक्त खेलमा ईआरको लागि विकेश सुवाल र निरोज थापाले एकएक गोल गरेका थिए। सुटर्स फुटसलको आयोजनामा भएको प्रतियोगिताअन्तर्गतको अर्को खेलमा काठमाडौंको प्लानिङ ब्वाइजले ललितपुरको बुङमतीस्थित लक्की स्टारलाई २० गोलले नै पन्छायो। सुनिल लामाको दुई गोलको मद्दतमा विजेता प्लानिङ ब्वाइज क्वार्टरफाइनलमा पुग्न सफल भएको हो। त्यस्तै तेस्रो प्रिक्वार्टरफाइनल खेलमा भक्तपुरको शिव शिखर बीडीएफसीएले काभ्रेको बनेपास्थित बनेपा ब्वाइज क्लवलाई ४१ गोलले हरायो। विजेता बीडीएफसीएको लागि दिकेश खड्गीले एक, विदेशी खेलाडी मान्साले दुई र रमेश घिसिङले एक गोल गरे। बनेपा ब्वाइजको लागि क्रिटिश छुँजूले सान्त्वना एक गोल गरे। प्रतियोगिताअन्तर्गत मंगलबार भएको अन्तिम खेलमा काठमाडौंको बलम्बुस्थित सशस्त्र प्रहरी बलको ९ नम्बर ब्रिगेडले भक्तपुरको भक्तपुर युथ ट्रेनिङ सेन्टरलाई २१ गोलले पन्छायो। सशस्त्र प्रहरीको लागि मानबहादुर रानामगर र रामचन्द्र डंगोलले एकएक गोल गरेका थिए। त्यस्तै ट्रेनिङ सेन्टरका लागि जिन्लप तामाङले एक गोल फर्काए। सेन्टरले अन्तिम चार मिनेट बाँकी छँदा पाएको पेनाल्टीको सदुपयोग गर्न नसक्दा नतिजा सशस्त्र प्रहरीलाई सुम्पन बाध्य भएको थियो। काठमाडौं उपत्यकासँगै काभ्रेका २४ टीम सहभागी प्रतियोगितामा बुधबार प्रिक्वार्टरफाइनलका बाँकी चार खेल हुने प्रतियोगिता संयोजक किशोर धुकुछुले जानकारी दिए। प्रतियोगिताका विजेताले एक लाख रुपैयाँ नगद पुरस्कार प्राप्त गर्नेछ। उक्त नगद पुरस्कार निक भुजिकिक हाउजिङ प्रालिले प्रायोजन गरेको उनले बताए। त्यस्तै उपविजेताले भने ५० हजार रुपैयाँ नगद पुरस्कार पाउने छ। उक्त पुरस्कार हारती माता डेभलपर्स प्रालिले प्रयोजन गरेको सुटर्स फुटसलका अध्यक्ष रमेश सुवालले जानकारी दिए।"
"ईआर, प्लानिङ ब्वाइज, बीडीएफसीए र सशस्त्र प्रहरी क्वार्टरफाइनलमा","भक्तपुर : ईआर ब्वाइज, प्लानिङ ब्वाइज, भक्तपुर जिल्ला फुटबल क्लव एसोसिएसन (बीडीएफसीए) र सशस्त्र प्रहरीको ९ नम्बर ब्रिगेड भक्तपुरमा जारी दोस्रो सुटर्स कप फुटबल प्रतियोगिताको क्वार्टरफाइनलमा पुगेका छन् । भक्तपुरको माहेश्वरी खेल मैदानमा जारी प्रतियोगिताअन्तर्गत मंगलबार भएको पहिलो खेलमा पद्मज्योति ईआर ब्वाइजले नंखेल युथ क्लवलाई २० गोलले हराएको हो । उक्त खेलमा ईआरको लागि विकेश सुवाल र निरोज थापाले एकएक गोल गरेका थिए । सुटर्स फुटसलको आयोजनामा भएको प्रतियोगिताअन्तर्गत अर्को खेलमा काठमाडौंको प्लानिङ ब्वाइजले ललितपुरको बुङमतीस्थित लक्की स्टारलाई २० गोलले नै पन्छायो । सुनिल लामाको दुई गोलको मद्दतमा विजेता प्लानिङ ब्वाइज क्वार्टरफाइनलमा पुग्न सफल भएको हो । यस्तै तेस्रो प्रिक्वार्टरफाइनल खेलमा भक्तपुरको शिव शिखर बीडीएफसीएले काभ्रेको बनेपास्थित बनेपा ब्वाइज क्लवलाई ४१ गोलले हरायो । विजेता बीडीएफसीएको लागि दिकेश खड्गीले एक, विदेशी खेलाडी मान्साले दुई र रमेश घिसिङले एक गोल गरे । बनेपा ब्वाइजको लागि क्रिटिश छुँजूले सान्त्वना एक गोल गरे । प्रतियोगिताअन्तर्गत मंगलबार भएको अन्तिम खेलमा काठमाडौंको बलम्बुस्थित सशस्त्र प्रहरी बलको ९ नम्बर ब्रिगेडले भक्तपुरको भक्तपुर युथ ट्रेनिङ सेन्टरलाई २१ गोलले पन्छायो । सशस्त्र प्रहरीको लागि मानबहादुर रानामगर र रामचन्द्र डंगोलले एकएक गोल गरेका थिए । यस्तै ट्रेनिङ सेन्टरका लागि जिन्लप तामाङले एक गोल फर्काए । सेन्टरले अन्तिम चार मिनेट बाँकी छँदा पाएको पेनाल्टीको सदुपयोग गर्न नसक्दा नतिजा सशस्त्र प्रहरीलाई सुम्पन बाध्य भएको थियो । काठमाडौं उपत्यकासँगै काभ्रेका २४ टीम सहभागी प्रतियोगितामा बुधबार प्रिक्वार्टरफाइनलका बाँकी चार खेल हुने प्रतियोगिता संयोजक किशोर धुकुछुले जानकारी दिए । प्रतियोगिताका विजेताले एक लाख रुपैयाँ नगद पुरस्कार प्राप्त गर्नेछ । उक्त नगद पुरस्कार निक भुजिकिक हाउजिङ प्रालिले प्रायोजन गरेको उनले बताए । उपविजेताले भने ५० हजार रुपैयाँ नगद पुरस्कार पाउने छ । उक्त पुरस्कार हारती माता डेभलपर्स प्रालिले प्रयोजन गरेको सुटर्स फुटसलका अध्यक्ष रमेश सुवालले जानकारी दिए ।"
"थाइल्याण्डले तीन महिनापछि रिहा गर्याे फुटबलर हकिमलाई, अष्ट्रेलियामा भव्य स्वागत","मेलबर्न : गत नोभेम्बरदेखि थाइल्याण्डमा थुनिएका अष्ट्रेलियन फुटबलर हकिम अल अरइबी अन्ततः रिहा भएका छन् । रिहाइको लागि बहराइनको दबावपछि मात्रै थाइल्याण्डले उनलाई रिहा गरेको हो । मेलबर्न एयरपोर्टमा मंगलबार उनका प्रसंशक, परिवार र आफन्तले उनको रिहाइको खुसीयाली भव्य रुपमा मनाएका छन् । उनका आफन्त, परिवार सहित सयौं प्रसंशकहरु यहाँ उनको स्वागतका लागि उपस्थित थिए । बहराइन मूलका फुटबलर हकिमको स्वागतमा बहराइनी मूलका अष्ट्रेलियन नागरिक र उनको फुटबल क्लबका सदस्यहरु समेत उनको स्वागतमा पुगे । यस क्रममा केहीले तिमी एक्लै हुने छैनौ भन्दै उनको साथमा नारावाजी गरेका थिए । म अष्ट्रेलियालाई धन्यवाद भन्न चाहन्छु । आम अष्ट्रेलियन जनता र मिडियाले मलाई यसरी सहयोग गरेको देख्दा म अचम्भित छु, फुटबलर हकिमले पत्रकारहरुसँग भने, म यो मुलुकका लागि झनै बलियो बन्ने छु । र अष्ट्रेलिया मेरो देश हो । उनको रिहाइको पछाडि मानवअधिकारवादी समुह, अष्ट्रेलियन सरकार लगायतको अभियानको पनि भूमिका छ । बहराइनी मूलकै हकिमका निकटस्थ मित्र अर्का फुटबलरले आफ्नो नाम नखुलाउने शर्तमा यो आफूहरुको जित भएको बताएका छन् । हकिम स्वतन्त्र भएको यो समाचार आफूले सुनेको सर्वाधिक राम्रो समाचार भन्दै उनले अलजजिरासमक्ष टिप्पणी गरेका छन् । फुटबलर अल अराइबी सन् २०१४ मा आफ्नो मुलुक बहराइन छोड्दै अष्ट्रेलियामा शरणार्थीको हैसियतमा बस्दैआएका थिए । तर गत नोभेम्बरमा थाइ अधिकारीबाट उनी पक्राउ परेका थिए ।"
इङ्ल्यान्डलाई विश्वकप जिताउने गोलरक्षक बंक्सको निधन : जो पेलेको प्रहार रोकेर चर्चाको शिखरमा पुगे,"एजेन्सी लन्डन : इङ्ल्यान्डलाई विश्वकप फुटबलको उपाधि दिलाउने टोलीका महत्वपूर्ण सदस्य गोर्डन बैंक्सको मंगलबार निधन भएको छ। उनको ८१ वर्षको उमेरमा निधन भएको हो। इङ्ल्यान्डले सन् १९६६ मा विश्वकप फुटबलको उपाधि चुम्दा बैंक्स गोलरक्षकका रुपमा टोलीमा थिए। टोलीलाई पहिलो पटक विश्वकपको उपाधि चुमाउन बैंक्सले महत्वपूर्ण भूमिका निर्वाह गरेका थिए। बैंक्सले सन् १९६३ देखि सन् १९७२ को बीचमा इङ्ल्यान्डको राष्ट्रिय टोलीबाट ७३ खेल खेलेका थिए। आफ्नो समयका विश्व चर्चित गोलरक्षक बैंक्सले विश्व फुटबल महासंघ (फिफा) बाट ६ पटक विश्वकै सर्वोत्कृष्ट गोलरक्षकको अवार्ड पनि पाएका थिए। सन् १९७० को विश्वकपमा ब्राजिलका महान खेलाडी पेलेले गरेको शक्तिशाली प्रहारलाई उत्कृष्ट बचाउ गरेपछि बैंक्सको चर्चा निकै चुलिएको थियो। बैंक्सले इङ्लिस क्लब चेस्टरफिल्ड, लेस्टर सिटी, स्टोक सिटीलगायतका क्लबबाट लामो समय ब्यवसायिक फुटबल खेलेका थिए। सेफिल्डमा जन्मिएका गोलरक्षक बैंक्सले लेस्टर सिटी र स्टोकलाई लिग कपको उपाधि जिताउन पनि महत्वपूर्ण भूमिका निर्वाह गरेका थिए। गोर्डनको निधन भएको समाचार सुनाउनु पर्दा हामी मर्माहत भएका छौं, उनको परिवारका एक सदस्यले भनेका छन्, अब उहाँ हामीमाझ हुनुहुन्न तर, उहाँका थुप्रै सुखद अनुभवहरु सँधै हाम्रो मानषपटलमा जिवित रहने छन्। उनको निधनको कारण भने समाचारमा खुलाइएको छैन। इङ्ल्यान्डले सन् १९६६ को विश्वकप जित्दा टोलीमा रहेका अर्का चर्चित खेलाडी सर बबी चार्लटनले गोर्डनको निधनको समाचारले आफूलाई मर्माहत तुल्याएको बताएका छन्। हामीले लामो समय सँगसँगै खेल्यौं। वास्तबमै गोर्डन अभूतपूर्व गोलरक्षक थिए। उनी इङ्ल्यान्डका सर्वकालीन महान गोलरक्षक हुन् भन्नेमा कुनै शंका छैन, चार्लटनले भनेका छन्। चार्लटनले पनि गोर्डनले पेलेको प्रहारलाई उत्कृष्ट रुपमा बचाउ गरेको क्षम सम्झिएका छन्। इङ्ल्यान्डले सन् १९६६ को विश्वकप जित्दा टोलीमा रहेका सदस्यमध्ये निधन हुने गोर्डन चौथो खेलाडी हुन्। गोर्डनभन्दा पहिले उक्त टोलीमा रहेका खेलाडी बबी मुर, रेय विल्सन र एलन बलको निधन भइसकेको छ।"
"भुवन कार्की चम्किएपछि अत्तरियाको जित, फेरि हार्यो धनगढी",काठमाडौँ : धनगढी प्रिमियर लिग अन्तर्गत मंगलबार भएको पहिलो खेलमा अत्तरियाले दिएको ९६ रनको सामान्य स्कोरसम्म पुग्न नसक्दा धनगढी सटार्सले लगातार दोस्रो हार भोगेको छ। आफ्ना स्पिनरहरु चलेपछि सिवाइसी अत्तरियाले धनगढीलाई ५ रनले पराजित गर्न सफल भएको हो । पहिले ब्याटिङ गर्दै ९५ रन बनाएको अत्तरियाले धनगढीलाई ९० रनमै समेटेपछि ५ रनको जित निकालेको हो । उद्घाटन खेलमा काठमाडौँ गोल्डेन्ससँग पराजय भोगेको धनगढीले भने लगातार दोस्रो हार भोगेको छ। स्थानीय फाप्ला क्रिकेट मैदानमा ९६ रनको लक्ष्य पछ्याउँदै ब्याटिङमा उत्रिएको धनगढीले पुरै २० ओभर खेल्दै ९ विकेटको क्षतिमा ९० रनमै समेटियो । धनगढीका लागि राजु रिजालले नटआउट २६ रन जोडे पनि अरु ब्याट्सम्यान चल्न नसक्दा धनगढी हार भोग्न बाध्य भयो । अत्तरियाको जितमा धनगढीविरुद्ध स्पिनरहरुको निर्णायक भूमिका रह्यो । अत्तरियाका लागि भुवन कार्कीले ४ ओभर बलिङ गर्दै केबल १० रन मात्रै दिएर ४ विकेट झार्न सफल भए । अत्तरियका लागि सन्नी पटेलले ४ ओभर बलिङ गर्दै १७ रन दिए २ विकेट झारे । अत्तरियाका कप्तान दीपेन्द्र ऐरीले ४ ओभर बलिङ गर्दै १३ रन दिएर एक विकेट झारे । दिपेन्द्र रावतले ४ ओभर बलिङ गर्दै १५ रन दिएर १ विकेट झारे । यसअघि टस जित्दै पहिले ब्याटिङमा गएको अत्तरियाले पुरै २० ओभर खेल्दै ५ विकेट गुमाइ ९६ रन जोडेको थियो । अत्तरियाले सामान्य स्कोर बनाउने क्रममा सन्नी पटेलले २८ बलमा २ चौका र २ छक्कासहित नटआउट ३५ रन जोड्न सफल भए । अत्तरियाका लागि ओपनर जयकिसन कोल्सावाले २१ रनको योगदान दिए । उता धनगढीका लागि रोहन मुस्ताफाले ४ ओभर बलिङ गरेर १४ रन दिँदै २ विकेट झारे । अर्का खेलाडी बिपिन खत्रीले ४ ओभर बलिङ गर्दै १० रन दिएर १ विकेट झारे । धनगढीका लागि अमिर हायत र सोमपाल कामीले व्यक्तिगत ११ विकेट झारे।
आयोजक सैनिक र जेम्सको विजयी सुरुवात,"भक्तपुर : आयोजक सैनिक महाविद्यालय र जेम्स स्कुलले भक्तपुरमा मंगलबारदेखि सुरु भएको विद्यालयस्तरीय १२ औं प्रधानसेनापति कप टी ट्वेन्टी क्रिकेट प्रतियोगितामा विजयी सुरुवात गरेका छन्। भक्तपुरको सल्लाघारीस्थित सैनिक आवासीय महाविद्यालयको क्रिकेट मैदानमा सुरु भएको प्रतियोगितामा आयोजक सैनिकको ए टीमले भक्तपुरको जनप्रेमी स्कुललाई ९ विकेटले हराएको हो। टस जितेर पहिले ब्याटिङ रोजेको जनप्रेमीले २० ओभरमा अलआउट हुँदै जम्मा ५५ रनमात्रै जोडेको थियो। उसको लागि संगम सेढाईंले ११, राजीवजंग कार्की र अलिश तामाङले समान ७ रनको योगदान गरे। बलिङतर्फ सैनिकका क्रिश कार्कीले जम्मा नौ रनको क्षतिमा सर्वाधिक ६ विकेट लिए। उक्त खेलका म्यान अफ द म्याच घोषित कार्कीले चार ओभर बलिङ गरेका थिए। त्यस्तै सुधीर बस्नेतले ६ रन दिएर दुई विकेट झारे। जवाफी व्याटिङमा ओर्लेको सैनिकले ६ ओभर २ बलमै जम्मा एक विकेटको क्षतिमा लक्ष्य भेट्टाएको थियो। सैनिकको लागि निश्चल तामाङले अविजित ३४ रन जोड। २३ बलको सामना गरेका उनले सात चौका प्रहार गरेका थिए। त्यस्तै जवाफजंग मल्लले दुई चौकाको मद्दतमा १० रन जोड। बलिङतर्फ जनप्रेमीका संगम सेढाईंले मात्रै एक विकेट लिए। त्यस्तै दोस्रो खेलमा जेम्स स्कुलले आयोजक सैनिकको बी टीमलाई ९ विकेटले हराएको छ। टस जितेर व्याटिङमा ओर्लेको सैनिक २० ओभरमा ६ विकेट गुमाएर ६६ रनमा समेटिएको थियो। उसको लागि पुजन फुयालले तीन चौकाको मद्दतले २४, सुजन तामाङले तीन चौका हान्दै १२ र विकेश श्रेष्ठले ११ रनको योगदान गरे। बलिङतर्फ जेम्सका आइस भट्टराई, सुजल ओली र अर्पण अधिकारीले एकएक विकेट लिए। जवाफी व्याटिङमा ओर्लेको जेम्सले ९ ओभर २ बलमै एकमात्र विकेटको क्षतिमा ७० रनको योगफल तयार गर्दै जीत निकाल्यो। उसको लागि आइस भट्टराईले अविजित रहँदै सर्वाधिक ४५ रन जोडे। उक्त खेलका म्यान अफ द म्याच घोषित भट्टराईले ३४ बलमा आठ चौका प्रहार गरेका थिए। त्यस्तै आश्रय कँडेलले अविजित रहँदै ९ र विराट आचार्यले ६ रनको योगदान गरे। बलिङतर्फ सैनिकका ध्रुव विष्टले मात्रै एक विकेट लिएका थिए। प्रतियोगितामा काठमाडौं उपत्यका र काभ्रेका १७ वटा विद्यालयहरुको सहभागिता रहेको सैनिक महाविद्यालयका खेलकुद इन्चार्ज रञ्जित राणाले जानकारी दिए। उनका अनुसार १७ विद्यालयलाई चार वटा समूहमा बाँडिएको छ। लिगको आधारमा हुने समूहका उत्कृष्ट दुई टीम सीधै क्वार्टरफाइनलमा प्रवेश गर्ने उनले बताए। प्रतियोगिताको दोस्रो संस्करणदेखि आयोजक सैनिक अपराजित रहँदै आएको छ। आयोजक सैनिक स्कुलका अनुसार यस वर्ष नगद पुरस्कार बढाइने भएको छ। गत वर्ष विजेताले २५ हजार रुपैयाँ नगद पुरस्कार पाएको थियो।"
भारतविरूद्ध उसकै भूमिमा नेपालको ऐतिहासिक जित,"काठमाडौं : भारतको भुवनेश्वरमा जारी हिरो गोल्डकप प्रतियोगितामा नेपाली महिला फुटबल टोलीले आयोजक भारतविरूद्ध ऐतिहासिक जित दर्ता गराएको छ । नेपालले उसकै भूमिमा २१ को ऐतिहासिक जित दर्ता गराउन सफल भएको हो । कलिङ्गा रंगशालामा नेपालले भारतमाथि २१ ले जित दर्ता गराउँदा दुवै गोल चर्चित स्ट्राइकर सावित्रा भण्डारीले गर्न सफल भइन् । सावित्राले खेलको पाँचौ मिनेटमै गोल गर्दै नेपाललाई अग्रता दिलाउन सफल भइन् । हिराकुमारी भुजेलले दिएको लामो पासमा सावित्राले गरेको प्रहार भारतकी गोलरक्षक अदिति चौहानले छोए पनि पोस्टको दिशामा जानबाट रोक्न सकिनन् । पहिलो गोल गरेको २ मिनेटमै सावित्राले दोस्रो गोल गर्न सफल भइन् । मनमाया लिम्बूले पेनाल्टी क्षेत्रभित्र दायाँ तर्फबाट दिएको क्रस पास गोलरक्षक अदितिले खुट्टामुनिबाट छोडेपछि सावित्राले गोललाइनबाट खाली पोस्टमा छिराइन् । सुरुबाटै नेपाल हावी हुँदा भारतले खेलमा फर्किने अवसर पाएन । तर खेलको ८४ औं मिनेटमा रतनाबाला देवीले फ्रीकिकमा गोल गर्दै नतिजा २१ मा झारिन् । अन्तिम समयमा खेलमा फर्किने भारतको प्रयास त्यसपछि सफल हुन सकेन । भारतविरूद्धको ऐतिहासिक जितपछि नेपालले उपाधि भिडन्तका लागि स्थान बनाउने सम्भावना अझै बाँकी छ । नेपाल यही प्रतियोगिताको पहिलो खेलमा म्यानमारसँग ३० गोलले पराजित भएको थियो । फाइनलमा पुग्न नेपालले अब अन्तिम खेलमा इरानलाई पराजित गर्नुपर्नेछ । अर्कातिर म्यानमारले भारतविरुद्ध बराबरी अथवा जित निकालेमा पनि नेपाल र म्यानमार फाइनलमा पुग्नेछन् । भारतले म्यानमारलाई हराएमा भने नेपाल बाहिरिने छ । भारतले पहिलो खेलमा इरानलाई १० गोलले हराएको थियो। भारतीय फुटबल संघले नेपालको विराटनगरमा आगामी फागुन २८ देखि चैत ८ सम्म हुने पाँचौं संस्करणको महिला साफ च्याम्पियनसिप फुटबलको तयारीका लागि हिरो गोल्डप आयोजना गरेको हो। हिरो गोल्डकप प्रतियोगितामा आयोजक भारतसहित नेपाल, म्यानमार र इरानले भाग लिएका छन्। नेपालले आफ्नो तेस्रो खेल फागुन १ गते इरानसँग खेल्नेछ। प्रतियोगितामा म्यानमार र भारतले तीनतीन अंक बनाएका छन्। इरान र नेपालले खाता खोल्न सकेका छैनन्। राउन्ड रोबिन लिगका आधारमा सञ्चालित प्रतियोगिताको शीर्ष दुई टोली फाइनलमा पुग्नेछन्। फाइनल फागुन ३ गते हुनेछ।"
भोजपुरमा ट्रेल रेसको तयारी पुरा,"भोजपुर : भोजपुर ट्रेल रेसको चौथो संस्करणको सम्पूर्ण तयारी पुरा भएको छ। आउँदो फागुन ४ गते पौवादुङ्मा गाउँपालिकास्थित सानोदुङ्मा माविबाट सुरु हुने ३६ किलोमिटरको म्याराथनको सम्पूर्ण तयारी पूरा भएको आयोजकले जनाएको छ। सो खेलका लागि १० बढी पैदलमार्गको रुटको अनुगमन गरिएको थियो। विश्व अल्ट्रा धावक मिरा राईको जन्मथलो भोजपुरमा मिरा राईजस्तै खेलाडी उत्पादन् गर्ने लक्ष्यले वर्षेनी आयोजना हुने सानोदुङ्मा माविबाट दिर्घेभञ्ज्याङ, तिवारीभञ्ज्याङ, चिवाचुङडाँडा, हिलेभञ्ज्याङ, अरुणडाँडा, धापखर्क, मुँडे, बोखिम दाम्सिङको पाँचधारे, देउरालीचोक हुँदै सदरमुकामको सहिदपार्कसम्मको ३६ किलोमिटरको दौडमा डेढ सय बढी धावकको सहभागिता रहने प्रायोजक रिमाचुङ एजुकेशन एण्ड स्पोर्टस एकाडेमी भोजपुरले जनाएको छ। दौडमा विदेशी ७ जना, काठमाडौँबाट ३० जना, धरानबाट ८, दमकबाट ७, पोखराबाट ५, खोटाङबाट ३, संखुवासभा ६ जना प्रोफेशनल धावक र जिल्लाभित्रका एकसय २० बढि धावकले सहभागिता जनाउने बताईएको छ । दौडमा प्रोत्साहनका लागि १२ वर्ष उमेर मुनिका ईच्छुक बालबालिकालाई सानोदुङ्मा माविबाट अल्ट्राधावक मीरा राईको घर सानोदुङ्मासम्म ३ किलोमिटर, ३६ किलोमिटर दौड लगाउन नसक्नेका लागि पौवादुङ्मा गाउँपालिकाको च्याङ्ग्रे मानेडाँडाबाट सानोदुङमासम्म ८ किलोमिटर र १६ वर्षभन्दा माथिका अन्य धावकलाई ३६ किलोमिटरको दौड रहने रीमाचुङ स्पोर्टस एकाडेमीका अध्यक्ष पावीहाङ राईले जानकारी दिए। उक्त दौडका लागि पौवादुङ्मा गाउँपालिकाले ३ लाख आर्थिक सहयोग गरेको छ। विश्वमाझ नेपाल चिनाउन सफल अल्ट्राधावक मिरा राईको योगदानलाई सम्मान गर्दै मिराको नाममा बहुउद्धेश्यीय रंगशालासँगै सामुदायिक भवन समेत निर्माण गर्ने तयारीमा रहेको गाउँपालिका अध्यक्ष किरण राईले बताए। राईले भने, 'मिराको सम्मानसँगै खेल क्षेत्रको विकासका लागि आगामी गाउँसभाबाट रणनीतिक योजना बनाएर काम गर्ने तयारीमा छु।'"

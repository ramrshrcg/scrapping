शीर्षक,विवरण
राजनीतिमा महिलाको स्थान,"प्रतिनिधि सभामा महिलाको उपस्थिति बढी संख्यामा होस् भन्ने पक्षमा सबै दलका प्रभावकारी पुरुष नेताहरू अझै पनि छैनन प्रजातन्त्र स्थापनानिम्ति महिलाले निकै संघर्ष गरेका छन्। २००७ सालको क्रान्तिमा, ०४६ वा ०६२६३ को आन्दोलनमा नै किन नहोस्। २००४ मा राणाकालमै नगर पञ्चायतको निर्वाचन हँुदा सदस्यमा नेतृ सहाना प्रधानले उम्मेदवारी दिने साहस गर्नुभएको थियो। प्रजातन्त्र प्राप्तिपछि महिलाले मतदान गर्ने मात्र होइन, निर्वाचनमा उम्मेदवारसम्म हुन पाउने अधिकार प्राप्त गरेका थिए। २०१५ को आमनिर्वाचनमा द्वारिकादेवी ठकुरानी सांसद निर्वाचित हुनुभयो। भनिन्छ उहाँ एसियाको प्रथम महिलामन्त्री बन्नसमेत सफल हुनुभएको थियो। आजभन्दा ६८ वर्षअघि हाम्रो समाज न उदार थियो न त सामाजिक रूपमा विकसित नै। महिला घरभित्र कँुजिन बाध्य थिए। जुन परिवार राजनीतिक रूपमा चेतनशील थियो, त्यही परिवारका पत्नी, छोरी, बुहारी राजनीतिमा सहभागी हुन सक्थे। पञ्चायत व्यवस्थामा अधिकारका सवालमा कडा नियन्त्रण थियो। महिला प्रतिनिधित्वका नाममा जताततै शाही परिवारका छोरीबुहारी वा तिनका नातागोता नै हाबी हुन्थे। तिनीहरू शाही परिवारको जन्मदिन मनाउने वा पञ्चायती व्यवस्थाको गुनगान गाउने समारोहमा सीमित थियो। आम महिलाका शिक्षा, आर्थिक विकासबारे योजना बनाउने र त्यस्ता कार्यक्रमको सञ्चालन भने बिरलै देख्न पाइन्थ्यो। पञ्चायती व्यवस्थाका हिमायतीलाई व्यवस्था कसरी टिकाउने भन्नेबारे मात्र चिन्ता थियो। पञ्चायती किल्लाका रूपमा वर्गीय संगठनहरू सक्रिय थिए। त्यसमा महिला संगठन पनि एक थियो। तर महिला प्रतिनिधिको चयन दरबारको इशारामा मात्र हुन्थ्यो। त्यो कालखण्डका केही चर्चित सुशीला थापा, कमल शाह, कमल राणा, भद्रा घले, अंगुरबाबा जोशी, तुला राणा, प्रतिभा राणाहरूसमेत थिए, जो राष्ट्रिय पञ्चायत वा राजसभा स्थायी समितिको सदस्य बन्न सक्ने हैसियत राख्थे। ०४७ को संविधानको धारा ११ को उपदफा २ र ३ ले महिलालाई समानताको हक प्रदान गरी भेदभावको अन्त्य गयो। महिलालाई राजनीतिमा सरिक गराउन प्रतिनिधिसभामा प्रतिनिधित्व हेतु संविधानको धारा ११४ मा महिला उम्मेदवारबारे प्रावधान राखियो। जसअनुरूप प्रतिनिधिसभा निर्वाचनमा भाग लिने दलहरूले आफ्ना तर्फबाट निर्वाचनमा पाँच प्रतिशतको संख्यामा अनिवार्य महिला उम्मेदवार उठाउने प्रावधान राखिएको थियो। धारा ४६(ख) अनुसार राष्ट्रियसभामा मात्र तीनजना प्रतिनिधित्व गराउने व्यवस्था भएबाट थोरै संख्यामा भए पनि महिलाको अनिवार्य प्रतिनिधित्व भएको थियो। तर प्रतिनिधिसभाको हकमा प्रत्यक्ष निर्वाचनमा महिला सांसदहरू चिताएजस्तो संख्यामा निर्वाचित हुन नसक्दा तिनको उपस्थिति न्यून भयो। पहिलो पुरुष वर्गमा भएको पितृसत्तात्मक सोच, दोस्रो दलीय उम्मेदवार जित्न सक्ने क्षेत्रमा पुरुष उम्मेदवार खडा गर्ने र हार्ने स्थानमा मात्र महिलालाई उम्मेदवार बनाइयो। तेस्रो महिलाप्रति महिला सकारात्मक भइसकेको देखिएन। दलका नेतृहरूले महिलाविरुद्ध सबै दलले महिला खडा गर्नुपर्ने आवाज बारम्बार नउठाएका होइनन्, तर त्यो प्रावधान लागू गरिएन। कारण पुरुषहरूको विशुद्ध लैंगिक विभेदपूर्ण स्वार्थ रह्यो। महिलाको उपस्थिति प्रतिनिधिसभामा बढी संख्यामा होस् भन्ने पक्षमा सबै दलका प्रभावकारी पुरुष नेता थिएनन्। अझै पनि छैनन्। तसर्थ २०४७ को आमनिर्वाचनमा संसद्मा मात्र ६ जना महिला सांसदहरू निर्वाचित भए भने ०५१ मा ७ जना विजयी भए। २०५६ मा १२ जनासम्म निर्वाचित भएका थिए। यसरी कुल २०५ जनाको संख्यामा क्रमशः २९, ३४ र ५८ प्रतिशतका दरले मात्र महिला सांसदको उपस्थिति रह्यो। राजनीतिक वृत्तमा आफन्तवाद हावी भएकाले निर्वाचनमा दलीय नेताहरूबाट प्रत्यक्ष वा समानुपातिकमा श्रीमती, छोरी, बहिनी तथा परिवारका सदस्यलाई मात्र नियुक्ति गराइन्छ। मानौं राजनीति उनीहरूको निजी व्यवसाय हो। त्यसबेला स्थानीय निकायमा पनि महिला उपस्थिति न्यून देखिन्छ। २०४९ सालमा नगरप्रमुख र उपप्रमुखमा शून्य देखियो, नगरको वडाध्यक्षमा भने पाँचजना महिलाको उपस्थितिसम्म देखिन्छ। त्यस्तै २०५४ को निर्वाचनको हकमा नगरप्रमुख र उपप्रमुखमा शून्य छ, तर नगरभित्रको वडाध्यक्ष पदमा भने तीनजना महिलाको उपस्थिति रहेको पाइन्छ। त्यस्तै गाविसको हकमा देशभर अध्यक्ष पदमा महिला जम्मा ७ र उपाध्यक्षमा १५ जना विजयी भए। २०५४ सालमा गाविस अध्यक्ष पदमा २० र उपाध्यक्षमा १७ विजयी थिए। स्थानीय निकायमा अतिन्यून उपस्थिति देखिएपछि २०५४ मा स्थानीय निकायसम्बन्धी ऐनमा संशोधन गरी प्रत्येक वडाबाट एक महिला प्रतिनिधि निर्वाचित गर्ने व्यवस्थासँगै मुलुकभरि ४४१२० महिला प्रतिनिधि स्थानीय निकायमा सक्रिय भएका थिए। अन्तरिम संविधान ०६३ को धारा २० ले महिला हकमा विशेष अधिकारको व्यवस्था गयोे। जस्तो प्रजननसम्बन्धी अधिकार, छोराछोरीबीच भेदभाव नहुने लैंगिक समानताका अधिकार, महिलाविरुद्ध हिंसा भएमा कानुनबमोजिम पीडकलाई सजायको व्यवस्था। २०६३ मा संसद् पुनस्र्थापना हुँदा माओवादी नयाँ दलका रूपमा समावेश गर्न प्रतिनिधिसभा सदस्य संख्या ३३० पुग्यो। अन्तरिम संविधानअनुरूप ३३ प्रतिशत महिलाको उपस्थिति गराउने भन्ने अवधारणालाई साकार पार्न ५७ जना महिला सदस्य भएका थिए। अन्तरिम संविधान २०६३ ले महिलाको हकमा ३३ प्रतिशतको अवधारणा कायम गरेपछि २०६४ मा भएको संविधानसभा निर्वाचनमा प्रत्यक्ष र समानुपातिक गरी ६०१ सभासद्मध्ये ३२८ प्रतिशत अर्थात् १९१ महिला सभासद्को उपस्थिति संविधानसभामा रह्यो, जसमा २४ निर्वाचित र १६७ समानुपातिकबाट उपस्थित थिए। यसपछि २०७० सालको दोस्रो संविधानसभा निर्वाचनमा ३३ प्रतिशतको मान्यता पूर्णतः कायम नभई मात्र २९९१ प्रतिशत अर्थात् ६०१ संख्यामध्ये जम्मा १७२ संख्यामा महिलाले चित्त बुझाउनुपरेको थियो। वर्तमान संविधानको धारा ७० मा राष्ट्रपति वा उपराष्ट्रपति फरकफरक लिंग वा समुदायको हुनुपर्ने व्यवस्था कायम छ। अर्थात् एक पुरुष भए अर्काे महिला हुनुपर्ने अनिवार्य व्यवस्था रहेको पाइन्छ। धारा ८४(८) अनुसार संघीय संसद्मा प्रतिनिधित्व गर्ने प्रत्येक राजनीतिक दलबाट निर्वाचित कुल सदस्य संख्याको कम्तीमा एकतिहाइ सदस्य महिला हुनैपर्छ। धारा ९१ मा प्रतिनिधिसभा सभामुख र उपसभामुखमध्ये एकजना महिला हुने गरी निर्वाचन गर्नुपर्ने र प्रतिनिधिसभाको सभामुख र उपसभामुख फरकफरक दलको हुनुपर्ने व्यवस्था छ। धारा ९२ बमोजिम राष्ट्रियसभाको अध्यक्ष र उपाध्यक्षमध्ये एकजना महिला हुनुपर्छ। धारा १७६(९) अनुसार प्रदेशसभामा प्रतिनिधित्व गर्ने प्रत्येक राजनीतिक दलबाट निर्वाचित कुल सदस्य संख्याको कम्तीमा एकतिहाइ सदस्य महिला हुनुपर्छ। धारा १८२(२) मा प्रदेश सभामुख वा उपसभामुखमध्ये एकजना महिला हुनुपर्ने संवैधानिक व्यवस्थाले लैंगिक समानतालाई दृढरूपमा कायम गरेको प्रस्ट छ। २०७४ सालमा केन्द्रदेखि स्थानीयसम्म तिनै तहको निर्वाचन भएकोमा संघीय संसद्मा ३३ प्रतिशत महिलाको संख्या पूर्ति गर्न धौधौ परेको थियो। दलहरूले प्रत्यक्ष र समाननुपातिक गरी संघीय संसद्मा ५० प्रतिशत उम्मेदवारी बाध्यात्मक रूपमा दिनुपर्नेमा प्रत्यक्षतर्फ उम्मेदवारी दिएर पनि कम संख्यामा निर्वाचित भएका थिए। प्रतिनिधिसभाको २७५ संख्या र राष्ट्रिय सभाको ५९ गरी जम्मा ३३४ मध्ये महिलाको उपस्थिति संघीय संसद्मा जम्मा ११२ हुनुपर्ने हो। तर प्रत्यक्षतर्फ प्रतिनिधिसभामा १६५ निर्वाचन क्षेत्रबाट जम्मा ६ जना मात्र विजयी भएका हुँदा ३३ प्रतिशत पुयाउनकै निम्ति समानुपातिकतर्फ जम्मा ११० सिटबाट महिलालाई ८०५ अर्थात् ८४ सिटमा समावेश गरी तल्लो सदनमा ९० सिट कायम गरिएको छ। मुलुकको प्रत्येक प्रदेशबाट तीन महिला एक दलित एक अपांग तथा अल्पसंख्यकसहित आठजनाका दरले राष्ट्रियसभामा प्रतिनिधित्व हुने संवैधानिक व्यवस्था छ। यसरी हेर्दा राष्ट्रिय सभामा सरकारद्वारा मनोनीत तीनजनामध्ये एकजना महिलासहित ५९ जनाको राष्ट्रिय सभामा २२ जना महिलाको उपस्थिति देखिन्छ। तथापि अहिले पनि गणना गर्दा संसद्मा ३३ प्रतिशत महिलाको कोटा पुगेको छैन मात्र २९९९ प्रतिशत कायम छ। हाल मन्त्रिमण्डलमा तीनजना महिलाले मात्र मन्त्री बन्ने सौभाग्य पाएका छन्। प्रदेशसभाको हकमा गत वर्षको निर्वाचनमा कुल प्रत्यक्षतर्फको ३३० सिटमध्ये १७ सिट मात्र महिलाले जितेका छन् भने समानुपातिकको २२० सिटमध्ये १७२ सिटमा महिला छानिएका छन्। यसरी प्रदेशसभामा ३३ प्रतिशत पुयाइँदै गर्दा प्रदेश सरकारमा खासै महिला मन्त्रीहरूको नाम आएको देखिँदैन। सातवटा प्रदेशमध्ये एउटा मात्र प्रदेशमा महिला प्रदेशप्रमुख रहेका छन् तर महिला मुख्यमन्त्रीका रूपमा एक महिला पनि नेतृत्वमा आउन सफल नभएको गुनासो छ। नगरपालिका र गाउँपालिका सबै मिलाएर जम्मा ७५३ संख्याको पद रहेको छ। देशभर ६ वटा महानगरपालिका, ११ उपमहानगरपालिका र २७६ नगरपालिका रहेका छन्। त्यस्तै ४६० गाउँपालिका छन्। नगरपालिका र गाउँपालिका मिलाएर पूरै वडाको संख्या गणना गर्दा जम्मा ७१७६ कायम हुन जान्छ। महिला नगरप्रमुखमा २५ मात्र निर्वाचित छन् भने उपनगर प्रमुखमा ९० प्रतिशत महिला निर्वाचित छन्। नगरपालिकाको उपप्रमुख र गाउँपलिकाको उपाध्यक्षको पदमा महिला अनिवार्य रहने व्यवस्थाले अधिक महिलाको संख्या कायम हुन सम्भव भएको हो। नगरपालिका र गाउँपालिकाका सबै वडामा संविधानको धारा २२२ को देहाय २ अनुसार प्रत्येक वडाबाट दुईजना महिला प्रतिनिधि राख्ने व्यवस्था भएअनुसार हाल १४३५२ महिला निर्वाचनमा छानिएका छन्। यस आधारमा स्थानीय निकायमा ४०९६ प्रतिशत महिला प्रतिनिधिको उपस्थिति देखिन्छ। स्थानीय निकायमा महिलाले नगरप्रमुख र उपप्रमुख र गाउँपलिकाको अध्यक्ष र उपाध्यक्ष गरी जम्मा १९० पदमा अर्थात् २५ प्रतिशत पद मात्र हासिल गरेको पाइन्छ। संविधानको धारा २१५ देहाय ४ ले निर्वाचितमध्ये ४ महिलालाई गाउँकार्यपालिकाको सदस्य छान्नुपर्ने, धारा २१६ को देहाय ४ ले निर्वाचितमध्येमा नगरकार्यपालिकामा ५ जना र धारा २२० को ३ अनुसार जिल्ला सभामा प्रतिनिधित्व गर्नलाई तीनजना महिला छनोट गरी प्रतिनिधित्व गराउनुपर्ने व्यवस्था छ। २०६८ सालको जनगणनाअनुसार नेपालमा महिलाको संख्या १३६४५४६३ अर्थात् ५१ प्रतिशत छ। पितृसत्तात्मक सोच हाम्रो समाजमा सनातनदेखि चलिआएकाले महिलाले समग्र विकास गर्न नसकेको हो। ०४७ सालमा बहुदलको स्थापना भएपछि महिलाले समानता र स्वतन्त्रताको हक दाबी गरेका हुन्। आज २९ वर्ष बितिसकेको छ, प्रयास गरेको भए महिलाको हकमा धेरै उन्नति हुनसक्ने थियो तर राजनीतिक वृत्तमा आफन्तवाद हावी भएका कारण निर्वाचनमा दलीय नेताहरूबाट प्रत्यक्ष वा समानुपातिकमा छनोट गर्दा श्रीमती, छोरी, बहिनी तथा परिवारका सदस्यलाई मात्र नियुक्ति गराइन्छ। मानौं राजनीति उनीहरूको निजी व्यवसाय हो। यस्तो व्यवहार देख्दा दुःख लाग्नु स्वाभाविक हो। ०४७, ०६३ र ०७२ का संविधानले महिलालाई प्रदान गरेको राजनीतिक हक धेरै थोरै जेजति होस् सरहानीय छ। तर त्यसलाई अक्षरशः पालन गराउने सवालमा जोड दिनुपर्ने पक्षधर जब सत्तामा पुग्छन्, तिनीहरू नै महिला सवालमा बोल्न र दबाब दिन छाडी सत्ताको रक्षाकवच बन्न पुग्छन्। महिला वर्गले महिला हित सम्बन्धमा समारोहमा पुरुष माथवरहरूसँग माग उठाई आवाज बुलन्द गर्दा बढी बोल्ने काम नगर, बोलेर यहाँ काम छैन, महिला समस्याको समाधान गर्न छाड बरु सक्दो पार्टीविशेषको काम गर भनी सत्ताधारी दलका नेताहरूले नै हप्काउन थालेपछि मुलुकमा महिलाको समग्र विकासको के आशा राख्न सकिन्छ?"
कलानगरीको पहिचान,"विश्व कला परिषद्ले ललितपुर महानगरपालिकालाई कला नगरी घोषणा गरेपछि हाम्रो काँधमा त्यसलाई सार्थक तुल्याउने जिम्मेवारी थपिएको छ। यो ललितपुर महानगरलाई कायापलट गराउने अवसर पनि हो। कला नगरीको घोषणाले ललितपुर आर्थिक रूपमा आत्मनिर्भर हुनेछ। ललितपुर महानगरपालिकाका २६ का अध्यक्ष सुरेश महर्जनको अध्यक्षतामा कार्यसम्पादन समिति गठन गरेर महानगरले कला र संस्कृति संरक्षणका लागि काम अगाडि बढाएको छ। समितिले सरोकारवालासँग विभिन्न चरणमा छलफल थालेको छ। आर्थिक रूपमा ललितपुरलाई समृद्ध बनाउने आधार भनेको हस्तकलाकर्मीले उत्पादन गरेको सामग्रीमा हस्तकला नगरी ललितपुरबाट उत्पादित भन्दै महानगरपालिकाले प्रमाणित गरिदिन्छ। यो ट्यागले ती सामग्रीको मूल्य थोरै बढे पनि ब्रान्डेड हुन्छन्। ब्रान्ड र गुणस्तरका लागि ग्राहकले तिर्ने एक दुई सय रुपैयाँले नगरलाई समृद्धि बनाउँछ। त्यति मात्रै होइन, ललितपुर घुम्न आउने आन्तरिक र बाह्य पर्यटकबाट यहाँका हस्तकलाका उत्पादनको प्रचारप्रसार हुँदा यी सामग्रीको अन्तर्राष्ट्रिय बजारसमेत बढ्नेछ। हस्तकलाको बजार विस्तारका लागि महानगरका विभिन्न ठाउँमा रहेका पसल कबल प्रयोग गर्ने योजना पनि बनाइएको छ। केही पसल कबलहरूमा कलात्मक सामान मात्रै बिक्रीका लागि राख्ने योजना पनि छ। यसले ललितपुरको आर्थिक स्तरसँगसँगै कला नगरी पहिचानलाई मजबुत बनाउन सहयोग गर्छ। ललितपुर महानगरपालिका १६ ले आयोजना गरेको बृहत् कला तथा सांस्कृतिक महोत्सव बुधबारबाट सुरु भएको छ। उक्त महोत्सव आइतबारसम्म चल्नेछ। हस्तकला नगरीको उत्सव, कला र संस्कृतिको महोत्सव भन्ने मूल नारा रहेको उक्त महोत्सवमा हस्तकलामा देखिएको चुनौती, समस्या, सम्भावना, कालिगढहरूले भोग्नुपरेका समस्या, कालिगढको कामप्रतिको निरन्तरता, आवश्यक योजनालगायतका विषयमा छलफल हुनेछ। ललितपुरअघि विश्वका अन्य ३४ औं ठाउँ कलानगरीका रूपमा घोषणा भइसकेका छन्। घोषणा भएकामध्ये छिमेकी राष्ट्र भारतको जयपुर सहर एउटा हो। कला र कलाकारले सम्पन्न सहर भएकाले विश्व कला परिषद्ले महानगरलाई कलानगरी घोषणा गरेको हो। नेपाल ह्यान्डी क्राफ्ट एसोसिएसनले काठमाडौं हस्तकला प्रदर्शनी तथा प्रतियोगिता आयोजना गरेको थियो। त्यो कार्यक्रममा वल्र्ड क्राफ्ट काउन्सिलका अध्यक्ष डा घानीले ललितपुर महानगरलाई प्रमाणपत्र दिएका हुन्। अनुपम कलानगरीका रूपमा परिचित यो नगर सफाइ अड्डा छेमदलका रूपमा १९७५ सालमा स्थापना भएको हो। २००९ मा ललितपुर नगरपालिका, २०१८ मा ललितपुर नगर पञ्चायत, २०४७ मा फेरि ललितपुर नगरपालिका र २०५२ मा ललितपुर उपमहानगरपालिकाका रूपमा कायम भएको हो। २०७३ चैत १० गते ललितपुर महानगरपालिकाका रूपमा कायम भएको छ। कलानगरी घोषणा गर्नुअघि परिषद्को तीनजनाको प्राविधिक टोलीले ललितपुर महानगरपालिकाभित्र हस्तकलाका काम हुने महŒवपूर्ण ठाउँहरूको स्थलगत अध्ययन गरेको थियो। ललितपुरको भिन्छेंवहाल, क्वाबहाल, सुनाकोठी, खोकना बु्ङमतीलगायतका ठाउँमा प्राविधिक टोलीले अध्ययन गरेको थियो। यी ठाउँमध्ये खोकना र बुङमती काष्ठकलाका लागि प्रख्यात छन्। अन्य ठाउँका पनि आफ्नै विशेषता छन्। स्थलगत अध्ययनपछि प्राविधिकहरू मलाई भेट्न आएका थिए। त्यतिबेलै उनीहरूले ग्रिन सिग्नल दिइसकेका थिए। प्रायः सबै मापदण्ड पूरा भएकाले ललितपुर कलानगरी घोषणा हुने संकेत मैले पाएको थिएँ। म आज यो अर्थमा निकै खुसी र उत्साहित छु। किनभने मैले मेरो निर्वाचन घोषणापत्रमा आफू मेयर पदमा जिते ललितपुरलाई कलानगरी बनाउँछु भनेर उल्लेख गरेको थिएँ। घोषणा कार्यक्रममा प्रमाणपत्रसहित विश्व कला परिषद्लले महानगरलाई एउटा पत्र दिएको छ। परिषद्को पत्रमा गर्न हुने र नहुने काम उल्लेख छ। प्रत्येक दुई वर्षमा प्राविधिक टोलीले नगरको अवस्थाको अवलोकन र निरीक्षण गर्छ। काम भएको छ, छैन? काममा डुब्लिकेसन भए नभएको लन्डनबाटै पठाएको प्राविधिक टोलीले अनुगमन गर्छ। यसको मुख्य उद्देश्य प्रगतिको मापन गर्नु हो। दुई वर्षमा हुने अनुगमनमा उपलब्धि हासिल गर्नु हाम्रा लागि प्रमुख चुनौती हो। त्यसका लागि प्रत्येक नागरिकले ललितपुरलाई कसरी कलानगरी बनाउने? चिन्तन आवश्यक छ। त्यो चिन्तनलाई काममा उतार्नु ललितपुरवासीको प्रमुख जिम्मेवारी हो। अबको दुई वर्षमा केही उपलब्धि प्राप्त गर्न घनिभूत रूपमा छलफल चलाउनुपर्छ। हस्तकलासँग सम्बन्धित संघसंस्था र विज्ञसँग छलफल चलाउनु आवश्यक छ। यसका लागि ह्यान्डी क्राफ्ट फेडेरेसनका पदाधिकारीसँग छलफल गरेको छु। सरोकारवालासँग पनि चरणबद्ध रूपमा बहस चलाएको छु। ललितपुर चेम्बर्स अफ कमर्ससँग पनि कुरा भइसकेको छ। विज्ञहरूको सुझावअनुसार हस्तकलाकर्मीलाई तालिम आयोजना गर्न सकिन्छ। फिल्ड भिजिटको कार्यक्रम पनि ल्याउन सकिन्छ। यी कार्यक्रम ल्याउन र विषयमा छलफल चलाउन महानगरपालिकाले एउटा शाखा खोलेर त्यहाँ विषयविशेषज्ञ राखी छिटै काम सुरु गर्दैछ। भारतको जयपुर सहर पहिला समान्य थियो, कलानगरी घोषणापछि ल्याइएका कार्यक्रमले जयपुरको अवस्था परिवर्तन भएको हो भन्ने विज्ञहरूमार्फत थाहा पाएको छु। भ्रमणका लागि जयपुर पनि एउटा सहर हुन सक्छ। कलानगरीको घोषणा जोगाउन नगरवासीको साथ, सहयोग र प्रतिबद्धता आवश्यक छ। उहाँहरूको काम गर्ने उत्साह र जाँगरमा सदैव सहयोग र साथ दिन महानगर तत्पर छ। महर्जन ललितपुर महानगरपालिकाका मेयर हुन्।"
पृथकतावादी भूत र अस्थिरताको बादल,"डबल पाइलटवाला नेकपाको सरकारले एक वर्षको उडान भरेको छ। दुईतिहाइ बहुमत प्राप्त सरकार, आकारमा जेट प्लेन देखिए पनि पर्फमेन्सको हिसाबले ट्वीनअट्टरको इन्जिन फिट भएजस्तो देखिन्छ। जहाजको आकारअनुसारको इन्जिन नभइदिनाले हल्ला त गरेको छ तर उचाइ र गति लिन सकेको छैन। एक वर्षको अन्तरालमा दुई छिमेकीहरूसँगको सम्बन्ध सुधार र सामाजिक सुरक्षा घोषणाजस्ता राम्रा काम विभिन्न काण्डका कारण ओझेलमा परे। सुन काण्ड, मुन काण्ड, वाइडबडी काण्ड, भेनेजुएला मामलाको वक्तव्य काण्ड तथा पशुपति शर्माको गीत काण्डले प्रतिपक्षलाई खुराक र मिडियालाई प्रोपोगान्डायुक्त खबर मिल्यो। पछिल्लोपटक सरकार र सीके राउतबीचको सम्झौता र विप्लव समूहको गतिविधिमा सरकारले लगाएको प्रतिबन्धले राजनीतिक माहोल तातेको छ। यी दुई घटनाका सम्बन्धमा प्रतिक्रिया दिन बौद्धिक वर्ग केही हतारिएजस्तो र आम नागरिक अलि हतासिएजस्तो देखिन्छ। स्वतन्त्र मधेसको पृथकतावादी एजेन्डा लिएर हिँडेका सीके राउतको परिधि आफैं खुम्चिएको थियो र उनी कमजोर हुँदै थिए। सरकारले उनलाई हैसियतभन्दा बढीको महŒव दिएर सम्झौता गयो र सम्झौतामा बहुअर्थ लाग्ने शब्दावली राखेर सरकार आलोचित हुन पुग्यो। विशेषगरी सम्झौताको दोस्रो बुँदामा राखिएको जनअभिमत भन्ने शब्दलाई सीके राउत स्वयंले जनमत संग्रहको रूपमा व्याख्या गरेपछि र सम्झौतापछिको उनको समूहले गरेको गतिविधिले आमजनमानसमा संशय पैदा गरेको हो। राजपाको सत्ता बहिर्गमन, रेशम चौधरीको आजीवन जेल सजायको सुनुवाइ र सीके राउतसँगको सम्झौताले एकैपटक आउँदा सर्वत्र चासो बढ्नु स्वाभाविक पनि थियो। विखण्डनको डरले सीके राउतलाई वार्तामा ल्याउनु र सम्झौतापश्चात् देश विखण्डनउन्मुख हुन्छ भन्नु दुवै गलत हुन् र मधेसी जनताप्रतिको अविश्वास हो। के मधेस सीके राउत र उनका ११ सयको हाराहारीमा रहेको कार्यकर्ताको मात्र हो र? उनले भन्दैमा मधेस स्वतन्त्र भइहाल्ने, उनले भन्दैमा संविधानविपरीत जनमत संग्रह भइहाल्ने। यो काठमाडौंकेन्द्रित इलिट वर्गको पहाडे राष्ट्रवादको दृष्टिदोष हो, जो काल्पनिक भौगोलिक विखण्डनको भूतले तर्सिरहन्छ तर शदीयौंदेखि विद्यमान पहाड र मधेसबीचको भावनात्मक विखण्डनतर्फ ध्यान दिँदैन। मधेसलाई विखण्डन गर्छु भन्ने सीके राउत र मधेसका नाममा राजनीति गर्ने राजेन्द्र महतो या उपेन्द्र यादवहरूसँग सम्झौता गरेर समस्याको समाधान हुन्छ भन्नु जरामा रोग लागेको रूखलाई टुप्पोमा उपचार गरेर निको हुन्छ भन्नुजस्तै हो। समस्या सीके राउतभन्दा पनि चन्द्रकान्त राउत कसरी सीके राउत बने भन्ने हो। उनी आफैं बने कि आफू हुर्केको सामाजिक वातावरण, भोगाइ र विभेदले बनायो भन्ने हो। समस्या भाइ र भैयाबीचको विभेद, धोती र टोपीबीचको दूरी हो। समस्या पहाड र मधेसवासीबीचको अविश्वास र भावनात्मक खाडल हो। भौगोलिक हिसाबले सहज हुँदाहुँदै पनि मधेस पछाडि पर्नुमा स्थानीय जमिनदार, मधेसका राजनीतिक ठेकेदार तथा काठमाडौंका शासक सबै जिम्मेवार छन्। मधेसको विकास र मधेसी जनताप्रतिको विश्वास मात्र मधेस समस्याको निकास हो। विप्लव समूहको गतिविधिमा सरकारले लगाएको प्रतिबन्ध, उसले एनसेल टावरमा गरेको आगजनीको जवाफी प्रतिक्रिया र निकट भविष्यमा हुन गइरहेको लगानी सम्मेलनमा दाताहरूलाई लगानीमैत्री वातावरण बनाउन सरकार प्रतिबद्ध रहेको आभास दिलाउने चालिएको कदम हो। विप्लव समूह तत्कालीन माओवादी जनयुद्धको अवशेष हो र उसलाई राजनीतिक संवादबाटै राजनीतिक मूलधारमा ल्याउनुको विकल्प छैन र सरकारले सम्भवतः छिटै वार्ता गर्नेछ। नेपालमा अस्थिरता निम्तिने पृष्ठभूमिको विकास हुँदैछ। जुन राजनीतिक, आर्थिक र भूराजनीतिक पक्षसँग यो सम्बद्ध छ। नेपाल चीनको बेल्ट एन्ड रोड र अमेरिकी गठबन्धनको इन्डोप्यासिफिक रणनीतिको ओभरल्यापिङ भूमि बनेको छ। नेपाललाई दुवै रणनीतिबाट उम्किने सुविधा पनि छैन र आत्तिनुपर्ने बाध्यता पनि छैन। भौतिक पूर्वाधार निर्माण र कनेक्टिभिटी दुवै रणनीतिका प्राथमिकता हुन् र त्यसमा सुरक्षा चासोहरू पनि जोडिएका छन्। यी दुवै रणनीतिका आधारभूत कम्पोनेन्टहरूको पहिचान गरी नेपालले सहभागी जनाउने सक्ने र तटस्थ रहनुपर्ने पक्षहरूको निक्र्योल गरी राष्ट्रिय स्वार्थको साझा रणनीति बनाउन सके नेपालले फाइदा लिन सक्छ। भूराजनीतिक संवेदनशीलतालाई व्यवस्थापन गर्न नसकेमा गत वर्ष माल्दिभ्स र श्रीलंकामा निम्तिएको राजनीतिक संकट निम्तिन पनि सक्छ। माल्दिभ्सका राष्ट्रपति अब्दुल्ला यमिनको अधिनायकवादी कदम र प्रोचाइनिज स्ट्यान्ड तथा विपक्षी दलको प्रोइन्डियन झुकावले राजनीतिक संकट निम्तिएको थियो। श्रीलंकाली राष्ट्रपति मैत्रीपाला सिरिसेनाले बहालवाला प्रधानमन्त्रीलाई बर्खास्त गरेर महिन्दा राजपाक्षेलाई नियुक्त गरेपछि संकट निम्तियो। चीन महिन्दा राजपाक्षेको पक्षमा उभियो भारत रनिल विक्रमासिंघेको निरन्तरताको पक्षमा रह्यो। सरकारले देखाउने अधिनायकवादी चरित्रले प्रतिपक्षलाई विदशी शक्तिहरूको निकटतामा धकेल्छ। प्रधानमन्त्री केपी ओलीको बेलगाम अभिव्यक्ति र सरकारका केही गतिविधिका कारण प्रतिपक्षले सरकारलाई अधिनायकउन्मुख भन्न थालेको छ। भेनेजुएला मामलामा सरकारले निकालेको विज्ञप्ति र त्यसको विरोध गर्दै प्रतिपक्ष दल कांग्रेसले निकालेको विज्ञप्ति खतराको सूचक हो। आन्तरिक मामलाका मुद्दाहरूमा सत्तापक्ष र प्रतिपक्षका फरक मत र दृष्टिकोण हुन सक्छन् तर अन्तर्राष्ट्रिय मामलामा साझा धारणा हुनुपर्छ। यस्तो गल्ती नदोहोयाउन सरकार सचेत रहनुपर्नेछ। भेनेजुएला र पाकिस्तानमा देखा परेका संकट अर्थतन्त्रसँग जोडिएका हुन्। वैदेशिक ऋणको भार र बढ्दो व्यापार घाटालाई समयमै व्यस्थापन गर्न नसक्दा पाकिस्तानले आर्थिक संकट भोगिरहेको छ। तेलमा आधारित अर्थतन्त्रको समयमै विकल्प नसोच्दा भेनेजुएला संकटग्रस्त बन्न पुगेको हो। त्यसमा विदेशी चासोहरू पनि जोडिएका छन् तर संकटको प्राइमरी कारक आन्तरिक अर्थतन्त्रको व्यवस्थापनको कमजोरी नै हो। राष्ट्रिय योजना आयोगका उपाध्यक्ष र राष्ट्रबैंकको गभर्नर भएर काम गरिसकेका दक्ष र अनुभवी अर्थमन्त्री डा युवराज खतिवडाले समेत अर्थतन्त्रलाई व्यवस्थापन गर्न सकिरहेका छैनन्। अघिल्लो वर्षको तुलनामा २४३ प्रतिशतले व्यापार घाटा बढेको र पुँजीगत खर्च आशातीत हुन सकेको तथ्यांक बाहिर आएका छन्। अर्थतन्त्रको ठूलो हिस्सा रेमिट्यान्समा आधारित छ। अझै वैदेशिक लगानी आकर्षित हुन सकेको छैन। संघीयता र सामाजिक सुरक्षा कार्यक्रममा बजेटको ठूलो हिस्सा खर्च हुनेछ। रोजगारदाता देशहरूमा केही घटना भएमा र विद्यमान व्यापार घाटा व्यवस्थापन गरेर उत्पादनमूलक अर्थतन्त्रको विकास गर्न सकेनौं भने देशले ढिलोचाँडो आर्थिक संकटको समाना गर्न सक्ने सम्भावनालाई नकार्न सकिँदैन। विप्लव र सीके राउत समूहका गतिविधिले झस्काइरहेको बेला उग्र दक्षिणपन्थी पपुलिस्ट धार सल्बलाइरहेको छ। राजतन्त्रसहितको हिन्दुराज्यको माग राख्दै कमल थापा नेतृत्वको राप्रपाले आन्दोलनको घोषणा गरेको छ। यसैबीच पूर्वराजा ज्ञानेन्द्र मधेस झरेका छन्। पूर्वराजा र थापाका गतिविधि भारतमा आसन्न निर्वाचन र मोदीको कमब्याकसँग जोडिएका छन्। निर्वाचनपश्चात् मोदीले कमब्याक गरे भने नेपालमा उग्र दक्षिणपन्थी पपुलिस्ट धारका गतिविधिले आक्रामक रूप लिन सक्छ र त्यसले अस्थिरताको खतरा बढाउनेछ। अमेरिकी लेखक तथा पास्टर जोन म्यक्सवेल भन्छन् नेता त्यो हो जसले बाटो जान्दछ, बाटोमा हिँड्छ र बाटो देखाउँछ। नेता नेतृत्वकर्ता हो, जसले सानो झुन्डदेखि समग्र देशलाई नेतृत्व गर्ने अवसर पाएको हुन्छ। जोकोही नेता हुन सक्तैनन् न त सबै नेता राजनेता बन्न सक्छन्। लिंकन, मण्डेला र गान्धीले शान्ति र स्वतन्त्रताका लागि त लडे नै विभिन्न खालका स्वार्थहरूलाई पनि जिते त्यसैले उनीहरू विश्वस्तरका राजनेताका रूपमा स्थापित भए। ली क्वान यू र महाथिर मोहम्मदले समृद्धिको सपना मात्रै देखेनन्, यथार्थमा बदलेर देशको कायापलट गरे। त्यसैले उनीहरू विकासका आर्किटेक्टका रूपमा चिनिन्छन्। स्वघोषित डबल पाइलट ओली र प्रचण्डसँग अझै चार वर्ष बाँकी छ। यो अवधिमा देशलाई आर्थिक, सामाजिक, राजनीतिक र भूराजनीतिक निकाससहित विकासको बाटोमा डोयाउँंछन् या भुमरीमा छोड्छन्, उनीहरूकै नेतृत्व क्षमता र कार्यशैलीमा निर्भर रहनेछ। ली क्वान यू र महाथिर मोहम्मदले समृद्धिको सपना मात्रै देखेनन्, यथार्थमा बदलेर देशको कायापलट गरे। ओली र प्रचण्डले देशलाई आर्थिक, सामाजिक, राजनीतिक र भूराजनीतिक निकाससहित विकासको बाटोमा डोयाउँंछन् या भुमरीमा छोड्छन्?"
दुई दिन हिँडेर चामल किन्न गएकी जुनकला रुँदै फर्किइन्,"बाजुरा : बाजुराको हिमाली गाउँपालिका २ बिच्छयाकी जुनकला बुढा १३ वर्षकी भइन्। उनीसँगै गाउँका ४५ जना चामल किन्न दुई दिन लगाएर कवाडी डिपोमा पुगे। गाउँलेसँगै कवाडी डिपो पुगेकी उनी चामल नपाएपछि रुँदै घर फर्किएकी छन्। जुनकालाको पाँच जनाको परिवार छ। बुवा दमका बिरामी छन् भने आमा अशक्त। चामल नपाएपछि उनले भनिन्, आमा र बुवा आउन सक्नु हुन्न, म आएँ। तर, चामल नपाएर रित्तो हात फर्कनु पर्यो। उनले चामलका लागि गाउँका आफन्तकाबाट मासिक सय रुपैयाँको पाँच रुपैयाँ ब्याज दिने सर्तमा पैसा ल्याएकी थिइन्। ऋण काढेर ल्याएको रकममा पनि चामल किन्न पाइएन, उनले दुःख पोखिन्, त्यहाँबाट कोल्टी जान अझै एक दिन लाग्छ। स्थानीयलाई सहजहोस् भनेर कवाडीमा संस्थानले डिपो खोलेको हो। तर, त्यहाँ चामल नभएपछि स्थानीय कोल्टी जान बाध्य छन्। कोल्टी पुग्दा चालम पाइन्छ तर त्यो धरै टाढा पर्छ। जुनकला जस्तै धर्मा बुढा पनि चामल नपाएर घर फर्किइन्। धर्माका श्रीमान कामका लागि भारत पुगेका छन्। बजारको भन्दा सस्तो चामल पाइन्छ कि भनेर डिपोमा आएँ। तर, रित्तो हात घर फर्किनु परेको छ, उनले भनिन्। डिपोमा चामल नपाएपछि कन्दमुलले छाक टार्ने उनले बताइन्। कबाडी डिपोका लागि नेपाल खाद्य संस्थानले तोेकेको अनुदानको चामल ठेकेदारले ढुवानी नगर्दा चामल अभाव भएको हो। चामल ढुवानीमा लापरबाही भएको हिमाली गाउँपालिका ५ का वडाध्यक्ष अम्मलाल कार्कीको भनाइ छ। साविकको बिच्छँया गाविसमा चार हजार जनसंख्या छ। सबै घरमा खाद्य संकट भएको उनले बताए। स्थानीय उत्पादनले वर्षमा दुई महिना पनि खाद्यान्न पुग्दैन। हिमाली गाउँपालिका बाजुराको विकट गाउँपालिका हो। यो गाउँपालिका विकट गाउँमा पुग्न सदरमुकाम मार्तडीबाट एक साता लाग्छ। कवाडी डिपोका लागि खाद्य संस्थान बाजुराले यो वर्ष मात्र ६ हजार क्विन्टल चामलको कोटा स्वीकृत गरेको छ। तीनजना ठेकेदारमध्ये नन्द महतराले तीन हजार, नरी थापाले दुई हजार र बलबहादुर थापाले एक हजार क्विन्टल ढुवानीको ठेक्का लिएका छन्। असोज महिनामा सम्झौता गरेको हो, तर अहिलेसम्म १५ सय क्विन्टलको मात्रै ढुवानी भएको छ, वडा अध्यक्ष कार्कीले भने, त्यसैले अभाव भएको हो।"
ललितपुर बक्सिङ संघमा विवाद,"काठमाडौं : ललितपुर जिल्ला बक्सिङ संघमा पदाधिकारीबीच विवाद बढेको छ। संघको तीनवर्षे कार्यकाल गत फागुन १५ गते सकिए पनि अधिवेशन नगराएकाले पुनर्गठनको माग गर्दै संघका पदाधिकारी, खेलाडी, प्रशिक्षक र पूर्वपदाधिकारीले जिल्ला खेलकुद विकास समिति ललितपुरमा निवेदन दिएका छन्। २०७२ फागुन १५ गते राम अवालेको अध्यक्षतामा गठन भएको कार्यसमितिको तीनवर्षे कार्यकाल गत फागुन १५ गते नै सकिए पनि अधिवेशन र साधारणसभा नगरी गुपचुप रूपमा कार्यकाल बढाउन लागेको भन्दै उनीहरूले असन्तोष व्यक्त गरेका हुन्। ललितपुर जिल्ला बक्सिङ संघका निवर्तमान अध्यक्ष गोविन्द डंगोलले तीनवर्षे कार्यकालभित्र एउटा पनि बैठक बस्न नसकेको र बक्सिङको विकासमा कुनै काम नभएपछि संघ पुनर्गठनका लागि पूर्वपदाधिकारी, खेलाडी र प्रशिक्षक एकजुट भएको बताए। अहिलेको कार्यसमितिले तीन वर्षमा बक्सिङको विकासका लागि कुनै पनि काम गर्न सकेन, निवर्तमान अध्यक्ष डंगोलले भने, अहिलेसम्म एउटा पनि बैठक बस्न सकेको छैन भने विधानअनुसार प्रत्येक वर्ष हुनुपर्ने साधारणसभा पनि हुन सकेको छैन। उनले अहिलेका पदाधिकारी बक्सिङको विकास र खेलाडी उत्पादनभन्दा पनि आफ्नो पदावधि लम्ब्याउन सक्रिय रहेको आरोप लगाए। संघका अध्यक्ष राम अवालेले आफ्नो तीनवर्षे कार्यकाल सकिएकाले विधानअनुसार नै ६ महिना म्याद थप गर्न लागेको बताए। संघको तीनवर्षे कार्यकाल सकिएको हो। विधानअनुसार ६ महिना पदावधि थप्न पाइन्छ, अध्यक्ष अवालेले भने, सोही प्रावधानअनुसार हामी म्याद थप्न लागिपरेका छौं। उनले आफूहरूले बक्सिङको विकासमा थुप्रै काम गरेको दाबी पनि गरे। मेरो कार्यकालमा ललितपुरमा बक्सिङको विकासका लागि धेरै काम भएको छ, अवालेले भने, पहिलो पटक नोभिस च्याम्पियनसिप हामीले नै गरेका हौं। यसबाहेक पनि अन्य थुप्रै कार्यक्रम भएको छ। ललितपुर जिल्ला खेलकुद विकास समितिका कार्यालय प्रमुख सुजन देवकोटाले संघको कार्यकाल सकिए पनि अधिवेशन नभएकाले संघ पुनर्गठन वा साधारणसभाका लागि निवेदन दिइएको बताए। निवर्तमान अध्यक्ष र कोषाध्यक्षसहितले संघको पुनर्गठन गर्न वा अधिवेशन बोलाउन माग गर्दै निवेदन दिनुभएको छ, उनले भने, यस विषयमा बुझ्न जिल्ला बक्सिङ संघलाई आइतबार नै पत्र काटिसकिएको छ। निवर्तमान अध्यक्ष डंगोलले केन्द्रीय संघको अध्यक्ष भएपछि जिल्लाको नेतृत्व छाड्नुपर्नेमा अवालेले दुवैतिर बसेर बक्सिङलाई बन्दी बनाएको आरोप लगाए। केन्द्रीय संघको अध्यक्ष भएपछि जिल्लामा बस्नुको औचित्य रहँदैन, डंगोलले भने। अवालेले भने विधानमा केन्द्रको अध्यक्ष भएपछि जिल्लाको नेतृत्व छाड्नुपर्ने कुनै प्रावधान नरहेको दाबी गरे। केन्द्रको अध्यक्ष भएपछि जिल्लाको नेतृत्व छाड्नुपर्छ भन्ने कुरा विधानमा छैन, उनले भने, विधानमै नभएको विषयलाई अतिरञ्जित गर्नु उचित होइन। निवर्तमान अध्यक्ष डंगोलले अवाले केन्द्रमा निर्वाचित भएपछि जिल्लाको नेतृत्व आफूलाई दिने सहमति माइन्युटमै उल्लेख गरे पनि पछि आफूलाई धोखा दिएको दाबी गरे। उहाँ केन्द्रमा निर्वाचित भएपछि जिल्लाको नेतृत्व मलाई दिने सहमति गर्नु भएको थियो। ललितपुर खेलकुद विकास समितिका अध्यक्ष र कार्यालय प्रमुख पनि साक्षी बस्नु भएको थियो। तर, पछि उहाँले धोखा दिनुभयो, डंगोलले भने। अवालेले भने यस्तो कुनै सहमति नभएको दाबी गरे।"
सहिद स्मृति फुटबलको फाइनलमा दाउफिन्स र मकवानपुर भिड्ने,"हेटौंडा : सहिद स्मृति राष्ट्रिय फुटबल प्रतियोगिताको उपाधिका लागि मकवानपुर११ र अफ्रिकन टोली दाउफिन्सबीच प्रतिस्पर्धा हुने भएको छ। बिहीबार भएको सेमिफाइनलमा थ्रीस्टार क्लबलाई टाइब्रेकरमा ५३ गोलले हराउँदै दाउफिन्सले फाइनलमा स्थान बनाएको हो। हेटौंडा१० स्थित वनविज्ञान मैदानमा भएको खेलको निर्धारित समय ११ गोलको बराबरीमा सकिएपछि निर्णयका लागि टाइब्रेकरको सहारा लिइएको थियो। टाइब्रेकरमा दाउफिन्सका एंगमा एंगोल, बिजिक, प्रिसो एम्जाम्बे, हान्सा एसा र यानिक ओआनाले गोल गरे। थ्रीस्टारका रञ्जित धिमाल, मान्सा र विजय धिमालले मात्र गोल गरे। थ्रीस्टारका अनिल गुरुङले प्रहार गरेको बल बाहिरिएको थियो। थ्रीस्टारका गोलरक्षक अनिल गुरुङले राम्रा प्रहार विफल पारे पनि टोलीलाई फाइनलमा पुर्याउन सकेनन्। खेल अवधिभर दाउफिन्सले थ्रीस्टारलाई दबाबमा राखेको थियो। उपाधिका लागि दाउफिन्सले आयोजकसँग शनिबार प्रतिस्पर्धा गर्नेछ। घरेलु मैदानको सुविधा पाएको मकवानपुरलाई स्थानीय दर्शकको समेत साथ हुनेछ। नेपाल आएपछि चार उपाधि जितेको दाउफिन्सबाट उपाधि जोगाउन भने मकवानपुरले कडा मेहनत गर्नुपर्नेछ। खेलको ६०औं मिनेटमा दाउफिन्सका यानिक ओआनाले गोल गर्दै टोलीलाई अग्रता दिलाएका थिए। थ्रीस्टारका रञ्जन विष्टले ७०औं मिनेटमा गोल गर्दै खेललाई बराबरीमा ल्याएका थिए। थ्रीस्टारका प्रशिक्षक मेघराज केसीले दाउफिन्सले फल खेलेकाले हार बेहोर्नु परेको बताए। खेलाडीको प्रदर्शनबाट सन्तुष्ट छु, उनले भने तर दाउफिन्सले धेरै फल खेल्दा हाम्रो धेरै खेलाडी अस्पतालमा भर्ना हुने अवस्था सिर्जना भएको छ। थ्रीस्टारका कप्तान एलन न्यौपानेले भाग्यले साथ नदिँदा पराजित भएको प्रतिक्रिया दिए। दाउफिन्सका टिम व्यवस्थापक आशिक थापामगरले प्रतियोगिताको फाइनलमा अझै सुधारिएको खेल खेल्ने बताए। उनले रेफ्रीले समयमै निर्णय लिन नसक्दा खेलमा केही तनावको अवस्था सिर्जना भएको बताए। प्रतियोगिताको विजेताले नगद आठ लाख र उपविजेताले चार लाख रुपैयाँ प्राप्त गर्नेछन्।"

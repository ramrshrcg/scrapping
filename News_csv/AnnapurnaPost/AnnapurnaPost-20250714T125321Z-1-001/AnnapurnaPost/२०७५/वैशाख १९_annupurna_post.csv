शीर्षक,विवरण
सकसमा सार्वजनिक शिक्षा,"विद्यालयमा बालबालिका ल्याउनुु, विद्यालयभित्र आएका बालबालिकालाई टिकाइराख्नुु, रोचक बालमैत्री शिक्षणसिकाइको माध्यमबाट जीवनोपयोगी शिक्षा प्रदान गर्नुु सार्वजनिक विद्यालय शिक्षामा देखिएका र भोगिएका सदाबहार चुुनौती हुुन्। चरम राजनीति, अस्तव्यस्त व्यवस्थापन, सरकार र समुुदायको उदासीनताका कारण सामुुदायिक विद्यालय बेराजगार उत्पादन गर्ने कारखानाका रूपमा परिचित हुुँदै गएको जगजाहेर छ। विद्यालयको पहुुँचबाहिर भएका बालबालिका कहाँ छन् ? उनीहरू किन विद्यालय भित्रिन सकेनन् ? शिक्षाप्रति उनीहरूका अभिभावकको धारणा के छ ? यसरी बालबालिका विद्यालय पहुँचबाहिर रहनुुमा राज्यको नीति कति हदसम्म जिम्मेवार छ ? विद्यार्थी भर्ना अभियानलाई सहज बनाउन अब कसरी जानुुपर्ला ? भन्नेबारेमा रौंचिरा विश्लेषण गरेर समस्याको जरो खुुट्याउन र समाधानको उपाय पहिल्याउन विशेष विज्ञता देखाउनुु बुुद्धिमानी ठहर्छ। विद्यार्थी भर्नालाई प्रभावकारी बनाउने हेतुु सञ्चालित विविध अध्ययनअनुुसन्धानले समेत विद्यालय नगएका बालबालिकाको बाहुुल्य विपन्न, सीमान्तकृत तथा विभिन्न कारणले पिछडिएका विशेष जातजातिमा भएको तथ्यांकले देखाउँछ। सदा झैं यस वर्ष पनि शिक्षा मन्त्रालयले हामी सबैको इच्छा, अनिवार्य निःशुुल्क आधारभूत शिक्षा भन्ने आदर्श वाक्यका साथ भर्ना अभियानलाई तामझामका साथ सञ्चालन गरेको छ। कर्णालीमा प्रधानमन्त्रीबाट एकजना बालबालिकाको भर्ना गरेर सुुरुवात गरिएको महाभर्ना अभियान वैशाख पहिलो र दोस्रो साता विद्यालयकेन्द्रित र तेस्रो र चौथो साता समुुदायकेन्द्रित हुुने कार्यक्रम छ। सार्वजनिक पदधारण गरेका व्यक्तिहरूमा अभिभावकत्व ग्रहण गरेर विद्यार्थी भर्ना गर्ने होड नै चलेको छ। शिक्षा मन्त्रालय र सम्बद्ध निकायहरूलाई भर्ना अभियान व्यवस्थापनको चटारो छ। शिक्षा विभागका अनुुसार आधारभूत तहका लागि तोकिएको पाँचदेखि १२ वर्ष उमेर समूहका तीन लाख १३ हजार बालबालिका विद्यालयबाहिर छन्। सर्लाही, रौतहट, सप्तरी, पर्सालगायत खासगरी प्रदेश २ का अधिकांश जिल्लामा विद्यालय नजाने बालबालिकाको बाहुुल्य तथ्यांकले बताउँछ। विद्यालयबाहिर रहनेमा छोराभन्दा छोरीको संख्या अधिक छ। विद्यार्थी भर्ना अभियान विगतमा शिक्षा मन्त्रालयलगायत केन्द्रीय निकायबाट गरिएजस्तै कर्मकाण्डीको छनक अहिले पनि देखिएको छ। नेपालको संविधान २०७२ को शिक्षासम्बन्धी मौलिक हकमा प्रत्येक नागरिकलाई आधारभूत शिक्षामा सहज पहुुँचको सुुनिश्चितता गरेको छ। आधारभूत तहसम्मको शिक्षा अनिवार्य र निःशुुल्क तथा माध्यमिक तहसम्मको शिक्षा निःशुुल्कका साथै अपांगता भएका र आर्थिक रूपले विपन्न नागरिकलाई कानुनबमोजिम निःशुुल्क उच्च शिक्षा पाउने हकको व्यवस्था गरेको छ। त्यस्तै दृष्टिविहीन तथा बहिरा र स्वर वा बोलाइसम्बन्धी अपांगता भएका नागरिकलाई सांकेतिक भाषाको माध्यमबाट कानुनबमोजिम निःशुुल्क शिक्षा पाउने मात्र नभएर मातृभाषामा शिक्षा आर्जन गर्ने व्यवस्थासमेत संविधानमा उल्लेख छ। संविधानमा उल्लिखित शिक्षासम्बन्धी मौलिक हक नयाँ कानुन बनाएपछि मात्र पूर्णरूपमा कार्यान्वयन हुुने देखिन्छ। तर अहिलेसम्म पनि संविधानअनुुकूल तत्काल नयाँ कानुन बन्ने बनाउने छाँट देखिँदैन। निर्देशन र परिपत्रका आधारमा टालटुुले नीतिबाट शिक्षा क्षेत्र चलेको कारण अन्यौल, द्विविधा र गैरजिम्मेवारी झांगिएको अवस्था छ। विद्यालय शिक्षा निःशुुल्क भनिए पनि सामुुदायिक विद्यालयमा समेत विभिन्न बहानामा शुुल्क लिने प्रपञ्च रचिएको हुुन्छ। विपन्न वर्गका लागि शिक्षासम्बन्धी मौलिक हक कागजमा नै सीमित रहेको गुुनासो सत्यको नजिक छ। विगतका वर्षहरूमा विद्यार्थी भर्नादर वृद्धि भए पनि अहिले बाहिर रहेका करिब तीन प्रतिशत बालबालिकालाई विद्यालयमा भर्ना गरेर टिकाइराख्न त्यति सहज छैन। वर्तमान संविधानले विद्यालय शिक्षाको सम्पूर्ण व्यवस्थापन स्थानीय निकायलाई प्रदान गरेको छ। नयाँ संविधानअनुुसार स्थानीय निकायले नै कानुन निर्माण गर्नुुपर्ने भए पनि अनुुभवको कमीले अहिले असहज र अन्यौल रहनुु स्वाभाविकै देखिन्छ। स्थानीय निकायमा शिक्षा हेर्ने कर्मचारीको अभाव, आफ्नो गाउँपालिका नगरपालिकाको शिक्षासम्बन्धी तथ्यांकलगायतका अभिलेख जिल्ला शिक्षा कार्यालयबाट स्थानीय निकायमा हस्तान्तरण नहुुनुु, कर्मचारीको लागि साधानस्रोत सम्पन्न कार्यकक्षको व्यवस्था नहुुनुु, कर्मचारी सरुवा र पदास्थापन विवादरहित नहुुनुुले विद्यालय शिक्षाले सहजता पाउन सकेको छैन। विगत वर्षहरूमा विद्यार्थी भर्नादर वृद्धि भए पनि अहिले बाहिर रहेका करिब तीन प्रतिशत बालबालिकालाई विद्यालयमा भर्ना गरेर टिकाइराख्न त्यति सहज छैन। बालबालिकाको पठनपाठनलाई महत्व दिनेनदिने अभिभावकको चेतनास्तर, सामाजिक आर्थिक अवस्था र राज्यको नीतिले प्रमुुख भूमिका खेलेको हुुन्छ। अभिभावक शिक्षा, पुुरस्कार र दण्डको व्यवस्था, स्वआर्जन र रोजगारको सुुविधा आदिको सुुनिश्चितताले बालबालिका विद्यालय भर्ना तथा नियमिततालाई प्रोत्साहित गर्न सहजता प्रदान गर्छ। विगत वर्षहरूका जस्तो केन्द्रीकृत भर्ना अभियानले भन्दा पनि निर्वाचित स्थानीय निकायबाट जवाफदेहीपूर्वक सञ्चालन गरिने कार्यक्रम प्रभावकारी हुुन्छन्। स्थानीय निकाय शिक्षासम्बन्धी सूचना र साधनस्रोतबाट सक्षम भई नसकेको यस वर्षको भर्ना अभियान जिल्ला शिक्षा कार्यालयको सहकार्यमा सञ्चालन हुुनुु व्यावहारिक हुुन्छ। गत वर्ष बारा, पर्सा, रौतहट सर्लाही र महोत्तरीमा घरधुरी सर्वेक्षणबाट संकलन गरिएको तथ्यांकलाई आधार मानेर आआफ्नो सेवा क्षेत्रभित्रका बालबालिकालाई अनिवार्य भर्ना गर्न विद्यालयलाई बाध्य बनाउने वातावरणले पनि भर्ना अभियानलाई सार्थक बनाउन टेवा पुुग्नेछ। भर्ना अभियानका लागि सबै जिल्लामा समानुुपातिक बजेट वितरण गर्नुुको सट्टा विद्यालयबाहिर रहेका बालबालिकाको बाहुुल्य भएका जिल्ला, नगरपालिका, गाउँपालिकामा केन्द्रित लगानी गर्नुु व्यावहारिक हुुन्छ। विपन्न, सीमान्तकृत, पिछडिएका समुुदाय तथा रोजीरोटीका लागि अवसर खोज्दै विभिन्न ठाउँमा घुुम्दै हिँड्ने परिवारको पहिचान गरी आवश्यकता र औचित्यका आधारमा तिनीहरूका लागि होस्टेलमै बसेर कम्तीमा आधारभूत शिक्षा हासिल गर्ने व्यवस्था गर्नुु दिगो समाधानको बाटो हुुन सक्छ। आधारभूत शिक्षा निःशुुल्क र अनिवार्य हुुनुुपर्ने संवैधानिक मौलिक हकको सुुनिश्चितता राज्यले गरेको ठहर्छ। अन्यथा भर्ना अभियान हिँड्दै छ पाइला मेट्दै छ भने जस्तै निरन्तर वर्षौं नचल्ला भन्न सकिन्न। भर्ना अभियान काम हो बखान होइन।"
गतिहीन राजनीति,"शासक वृत्तबाट भइरहेको वाचावचनसहितका वक्तव्यबाजीले परिवर्तनको पहिया तीव्र गतिमा घुम्ने हो कि जस्तो आभास हुन्छ। हाम्रो आर्थिकराजनीतिक जीवनमा नयाँ उफानको पूर्वावस्था हो कि जस्तो देखा पर्छ। तर झन्डै तीन दशकदेखि यिनै शासक र प्रतिपक्षका हातमा रहेको सत्ताका कारण दूषित भएको देशको आर्थिक, सामाजिक र राजनीतिक जीवन दूषित पानीले भरिएको जमेको तलाउको अवस्थामा छ। त्यही दूषित तलाउमा अहिले केही हलचल, केही गति र केही लहर उठेको आभास भए पनि परिणाम अज्ञात छ। सामान्यतया जमेको तलाउमा सानै ढुंगाले पनि केही सानातिना लहर उठ्छन् नै, तर त्यो दीर्घजीवी वा तलाउको शुद्धीकरणका लागि सारयुक्त हुँदैन। शुद्धीकरणका लागि तलाउमा जमेको गन्दगी र दूषित पानी निखार्न आवश्यक हुन्छ र निकासको बाटो खन्नैपर्छ। तर पनि लहर उठ्नु र हलचल देखिनु आफैंमा गतिको आभास हो। यो लहर वा उफानले के रूप लेला त्यसबारेमा अहिल्यै अति आशावादी वा निहिलिस्टिक दृष्टिकोण लिइहाल्नुपर्ने बेला भने भएको छैन। त्यसका लागि यस उफानले दिशाबोध गराउनु आवश्यक हुन्छ। जसरी नदीमा आउने उफान दिशासहित अन्तिम लक्ष्यतिर उर्लिरहेको हुन्छ र त्यसले बाटोका वाधाव्यवधान पार गरी नदीको गन्दगी पखाल्दै आफ्नो गन्तव्यमा पुग्न निश्चित दिशा लिएको हुन्छ। तर तालमा उठ्ने लहरहरू किनारामा नपुग्दै सेलाउने अथवा थकित अवस्थामा किनार छुन पुगे पनि अर्थहीन हुन्छन्। यो निकासबिनाका लहरहरूको नियति हो। दिशा र गतिसहितको नदी प्रवाह बाटोका वाधा पार गर्दै गन्तव्यमा पुग्नु उसको नियति हो। त्यस्तै सामाजिक परिवर्तनका लागि उठ्ने उफानहरूले नदी प्रवाहको चरित्र लियो भने लक्ष्यमा पुगिन्छ, अन्यथा यसको नियति तलाउमा उठने लहर वा दूघको उफानमा परिणत हुन्छ। सामाजिक जीवन आफैंमा एउटा प्रवाह हो। त्यसलाई सही दिशा दिन र लक्ष्यमा पुर्याउन भगीरथको दृढता र अर्जुनको लक्ष्यबोध आवश्यक हुन्छ। त्यो दृढता र दूरदर्शिता यहाँका राजनीतिक नेतृत्वले लिन सक्नुपर्छ, यदि आज गरिएका वाचा र वक्तव्यबाजी तिनका अठोट र लक्ष्य हुन् भने। सत्ताको बागडोर हातमा लिएपछि यो तिनको राजनीतिक अभिभारा र सामाजिक दायित्व हो। नेपाली जनताले अनुहार परिवर्तनका लागि मात्र होइन, यही दायित्व पूरा गर्दै समाज परिवर्तनका लागि विगतका शोषण र विभेद अन्त्य गरी शान्ति, समानता र नवनिर्माणको दिशामा देशलाई डोर्याउँदै समाज फेर्नेे आशा र विश्वाससहित कम्युनिस्टहरूलाई सत्ताको बागडोर सुम्पेका हुन्। यो जनताको चोखो विश्वास हो। त्यस विश्वासलाई व्यावहारिक रूप दिन र यस जमेको तलाउको गन्दगी सफा गर्दै निर्मल जलाशय बनाउनु उनको राजनीतिक दायित्व र आफ्ना सिद्धान्तप्रतिको इमानदारी हो। यो प्राप्ति वक्तव्यबाजी र सपना बाँड्ने कामबाट मात्र हुँदैन, त्यसका लागि व्यावहारिक कदमको आवश्यकता अनिवार्य हुन्छ। वाचा र आश्वासन बाँड्ने काम त पञ्चायतकालदेखि आजसम्म हुँदै आएका छन्। अब परिणाम चाहिएको छ। अहिले झन्डै एकलौटी रूपमा सत्ता कम्युनिस्टहरूको हातमा छ। संसदीय प्रणालीमा यस्तो अवस्था कमै प्राप्त हुने गर्छन्। तर हेक्का राख्नुपर्ने कुरा के हो भने समाज परिवर्तनका लागि राजनीतिक सत्ता प्राप्त गर्नु पहिलो आवश्यकता भए पनि यो आफैंमा अन्तिम यथेष्ट भने होइन। त्यसका लागि राजनीतिक सत्ता निश्चित दर्शन र लक्ष्यबाट निर्दिष्ट हुनु र सत्ताधारीहरूकोे जीवन व्यवहार तदनुरूप हुनु अनिवार्य आवश्यकता हो। अन्यथा सरकार परिवर्तनको कुनै खास अर्थ रहँदैन, चाहे त्यो सरकार समाज परिवर्तन को लक्ष्यका अनुयायी कम्युनिस्टहरूकै हातमा किन नहोस्। त्यसले समाजवादको लक्ष्य प्राप्त गर्न त परै जाओस्, समाजवादमा संक्रमणको दिशासम्म पनि समात्न सक्दैन। यसका साथै सरकारका राजनीतिक क्रियाकलाप, गन्तव्यको स्पष्टता, उपलब्ध साधनस्रोत र माध्यमको समुचित व्यवस्थापन, अनुगमन, मूल्यांकन, संशोधन र परिमार्जन अति आवश्यक सर्त हुन्। अर्को शब्दमा भन्ने हो भने क्रान्तिकारी परिवर्तनका लागि ठोस सामाजिकआर्थिक कार्यक्रम, स्पष्ट वैचारिक हतियार, वस्तुनिष्ठ योजना र अनुगमन, कार्यनीति र व्यवहार नभएको कम्युनिस्ट सत्ताले केही आर्थिकसामाजिक सुधार त गर्न सक्छ, तर त्यसले सामाजिक उत्पादन प्रणाली र उत्पादन सम्बन्धमा परिवर्तन (विशेषगरी स्वामित्वको स्वरूप र वितरण प्रणलीमा) गरी नयाँ सामाजिकआर्थिक संरचनामा प्रवेशको बाटो खोल्न सक्दैन। यो सैद्धान्तिक कुरो मात्र नभएर व्यवहार प्रमाणित यथार्थ पनि हो। आफ्नो सन्दर्भमा भन्ने हो भने आजको अवस्थामा उत्पादन प्रणाली वा उत्पादन सम्बन्धमा परिवर्तनको अर्थ समाजवादी रूप र सारसहितको नयाँ संरचनाको निर्माण नभई वर्तमान संरचनाभित्रै क्रमिक रूपमा समाजवादी आर्थिक संरचनाका भ्रूण जन्माउने, हुर्काउने र विस्तार गर्दै लैजाने काम हो। आजको सत्ता प्राप्ति कम्युनिस्टहरूले राज्यसत्तामा पूर्ण विजय प्राप्त गरेको अवस्था नभई राजनीतिक सत्ता मात्र प्राप्त गरेको अवस्था हो, यसमा हेक्का राख्नु आवश्यक छ। राज्यसत्ताको पूर्ण विजयका लागि अझै धेरै चरण पार गर्नुपर्ने हुन्छ। त्यसका लागि अहिले प्राप्त राजनीतिक सत्ताको माध्यमबाट राज्यसत्ताका यावत् अंगआर्थिक आधारदेखि उपरी संरचनाका वैचारिक, सामाजिक, न्यायिक, सांस्कृतिक, सुरक्षा संयन्त्र आदि पक्षमा व्यापक परिवर्तनका साथै राजनीतिक चिन्तन र परिपाटी आदिमा परिवर्तनको आवश्यकता पर्नेछ र यसका लागि लामो समय र व्यवस्थित संघर्षको आवश्यकता पर्नेछ र यसका साथै सत्ताको विवेकपूर्ण सञ्चालन र लक्ष्यसापेक्ष वस्तुपरक नीति लिएर अगाडि बढ्नु आवश्यक हुन्छ। त्यसमा पनि आर्थिक आधारमा परिवर्तनले मात्र नयाँ समाज निर्माण हुन सक्दैन, यसले सामाजिक चेतना, मनोविज्ञान र स्पष्ट वैचारिक आधारको निर्माणको पनि माग गर्छ। सामाजिक परिवर्तनलाई लक्ष्यसापेक्ष दिशा र गति दिन तदनुरूप वैचारिक आधारको निर्माण मुख्य हतियार हुनुका साथै सबल साधन पनि हो। अहिले राजनीतिक चहलपहल त देखिएको छ, तर यसको चारित्र केलाउने हो भने भुमरीमा रुमलिएको पानीको उफानजस्तै दिशाहीन गतिशीलता देखा पर्छ। मार्क्सवादी दृष्टिकोणबाट हेर्ने हो भने अहिले यहाँका कम्युनिस्ट पार्टीहरूका (सत्ताधारी र बाहिर रहेका समेत) कार्यकर्तामा (केही हदसम्म नेतृत्वपंक्तिमा समेत) त्यस्तो सैद्धान्तिक प्रतिबद्धता र वैचारिक परिपक्वताको सुदृढ आधार तयार भइसकेको देखिँदैन। कम्युनिस्ट सत्ताका आधार मानिने सामान्य गरिब शोषितपीडित जनता तथा श्रमजीवी वर्गको त कुरै भएन। मार्क्सवादी सैद्धान्तिक र वैचारिक परिपक्वताको पहिचान मार्क्सको अन्धानुकरण वा कम्युनिस्ट आन्दोलनका हिजोका नाराहरूको सुगारटाईबाट होइन, मार्क्सवादसम्मत दृष्टिकोणबाट आजका विश्वको वस्तुगत यथार्थको समष्टिगत मूल्यांकन र हाम्रो समाजवादी लक्ष्य र वर्तमान अवस्थाबीचका अन्तरद्वन्द्व र अन्तरसम्बन्धको पहिचान गर्दै आफ्नो सन्दर्भमा त्यसको परिभाषा गर्न सक्ने क्षमता र व्यवहारबाट अभिव्यक्त हुने कुरा हो, जसको अभाव स्पष्टरूपमा देखिन्छ। सैद्धान्तिक पक्षधरता र वैचारिक परिपक्वताका आधारमा हेर्ने हो भने यहाँको कम्युनिस्ट आन्दोलन र श्रमजीवी वर्गभन्दा नवोदित पुँजीपति वर्ग बढी वर्ग सचेत र संगठित छ। सम्भव हदसम्म अन्तर्राष्ट्रिय एकाधिकार पुँजीको थिचाइबाट आफूलाई जोगाउँदै नवउदारवाद र विश्वव्यापीकरणको प्रवाहसँग तालमेल गर्दै देशलाई पुँजीवादको विकासतिर लैजान प्रयासरत देखिन्छ। यसका लागि उसले सत्ताका कमीकमजोरीको उपयोग गर्दै उसको सहयोग र समर्थन जुटाउँदै अगाडि बढ्दैछ। निश्चित हो, यस प्रक्रियामा यहाँका ठूला पुँजीपति माथिमाथि उठ्दै एकाधिकारको दिशामा अगाडि बढ्नेछन् भने सानातिना पुँजीपति तन्नम हुँदै किनारा लाग्दै जानेछन्। वर्तमान अवस्थामा त्यस जमातको सहयोग जुटाउन सापेक्षिक रूपमा बढी समृद्ध र एकाधिकारपरस्त पुँजीपति तप्का र तिनका बीचको अन्तरद्वन्द्वको अवस्थाबारे पनि सोच्नुपर्ने आवश्यकता छ। आजको अवस्थामा जसलाई संविधानतः समाजवादउन्मुख संरचना निर्माणको चरण भनि परिभाषित गरेको छ र सत्ता कम्युनिस्टहरूको हातमा छ, सबैले स्विकारेको समाजवादउन्मुखताको आर्थिकसामाजिक परिवर्तनको कार्यक्रमप्रति, सबैलाई निर्विकल्प रूपमा स्वीकार नभए पनि चर्को विरोधको अवस्था रहँदैन। यस अवस्थामा समाजवादउन्मुखताको दिशाबोध गराउने र पूर्वाधारसमेत तयार गर्ने साझा आर्थिकसामाजिक परिवर्तनको वस्तुपरक कार्यक्रम के हुने ? यो अहं प्रश्न हो। यसको निक्र्यौल गर्नु वर्तमान सत्ताको काम हो। सक्षम र अनुशासित प्रशासनिक संयन्त्रबिना आमूल परिवर्तनकारी कुनै पनि योजना कार्यान्वयन हुन सक्दैन। यसका लागि वर्तमान प्रशासनिक संयन्त्रको शुद्धीकरण (प्रशासनमा रहेको भ्रष्टाचार, माफियातन्त्र, बाहिरिया घुसपैठ, राजनीतिक भ्रष्टाचार, आदिको सन्दर्भमा) र पुनगर्ठनका साथै आम श्रमजीवी जनताको आर्थिक, सामाजिक र राजनीतिक अधिकारको संरक्षण र आर्थिक जीवनमा सुधारका लागि गाँस, वास, कपास तथा शिक्षा स्वास्थ्य, काम र आरामका अधिकार सुनिश्चित गर्नु र एउटा न्यायिक, समतामूलक, शोषण र थिचोमिचोरहित जनकल्याणकारी राज्यसत्ताको निर्माणको दिशा समात्नु पहिलो पाइला हुनेछ। देश गरिबी, बेरोजगार र भोकमरीको मारमा छ। तर कहिलेकाहीं गरिबी अभिशाप मात्र होइन, तीव्र परिवर्तनका लागि सर्वमान्य आधार पनि प्रस्तुत गर्छ। यस अर्थमा हामीलाई सहरीया गरिब र बेरोजगार, ग्रामीण क्षेत्रको गरिबी र शैक्षिक बेरोजगार आदिले विभिन्न क्षेत्रमा उत्पादनमूलक स्वेच्छिक सहकारिताको विकासका लागि धरातल दिएको छ। आवश्यकता छ तिनलाई विभिन्न क्षेत्रमा पेसागत स्वेच्छिक समूहमा संगठित गरी आर्थिक, तकनिकी र व्यवस्थापकीय तालिम र उत्पादनको बजारीकरणमा समेत सहकारिताकै आधारमा आबद्ध गर्ने। तर यस प्रक्रियामा तिनलाई सहकारिताको उपादेयताबारे सजग र शिक्षित गर्नुपर्ने आवश्यकता रहन्छ, अन्यथा यसले कालान्तरमा नयाँ निम्नवर्गीय जमातलाई जन्म दिनेछ। स्वेच्छिक सामूहिकताको सफल कार्यान्वयनबाट एकातर्फ सहकारिताको विकासले उत्पादन प्रणाी र स्वामित्वको स्वरूपमा परिवर्तन ल्याउनेछ भने अर्कोतर्फ बेरोजगारको अन्त्य पनि गर्नेछ। वर्तमान सत्ताले यो दिशा लिएछ भने सत्ता दीर्घजीवी हुनका साथै समाजवादको लक्ष्यतिर प्रस्थान गर्न सक्छ। यो विश्वका लागि नौलो अभ्यास हुनेछ। क्रान्तिकारी शक्तिहरूले सत्ता हातमा लिएपछिको सबभन्दा कठिन चरण तब सुरु हुन्छ, जब सत्ताले आमूल परिवर्तनका लागि माथिबाट पुराना सामाजिकआर्थिक आधार, शासन प्रणाली, राज्यसंयन्त्र आदिमा परिवर्तनको प्रक्रिया सुरु गर्छ। त्यस अवस्थामा राजनीतिक, आर्थिक, सामाजिक, वैचारिक प्रतिरोधी शक्तिहरूका साथै पुरानाहरूको असहयोग र प्रतिरोधमा पनि अगाडि आउँछन्। यो सैद्धान्तिक कुरा मात्र होइन। आजको सामान्य राजनीतिक वक्तव्यबाजीले पैदा गरेको वर्तमान लहरमा यही दृश्य अगाडि आइरहेको यथार्थ हाम्रोसामु छ, चाहे त्यो यातायात र ढुवानी सेवाको विरोध होस् अथवा बैंकिङ क्षेत्रको असहयोग अथवा निजी शैक्षिक र स्वास्थ्य क्षेत्रको। प्रशासन संयन्त्रमा हाबी रहेको भ्रष्टाचारको सञ्जाल, माफियातन्त्र तथा बाह्य शक्तिहरूको घुसपैठबाट हुने प्रतिरोध हाम्रा थप समस्या हुन्। सत्तासंयन्त्रको भ्रष्टीकरणमा भ्रष्ट राजनीतिक शक्ति तथा भ्रष्ट कर्मचारीतन्त्रको गठजोड, ट्रेड युनियनका नाममा राजनीतिक कार्यकर्ताको दादागिरी, आईएनजीओको महाजाल, तस्करतन्त्रको हुँकार, वैदेशिक शक्तिहरूको तरबार आदि मुख्य कारण हुन् र यी सञ्जाल विगत र वर्तमानका सत्ताधारी पार्टी नेतृत्वहरूले जन्माएका र पालेका सन्तान हुन्। यसबाट मुक्ति नपाएसम्म न प्रशासनिक यन्त्रको शुद्धीकरण सम्भव छ न त भ्रष्टाचारबाट मुक्त नै। यस प्रतिरोधलाई परास्त गर्न वर्तमान सरकारसँग आवश्यक जनसमर्थन छ तर त्यसका लागि सर्वप्रथम सत्तासीनहरू स्वयंको र तिनका कार्यकर्ताको शुद्धीकरण आवश्यक छ। हो, वर्तमान कम्युनिस्ट सत्ता विगतका क्रन्तिकारी शैलीबाट नभई संसदीय निर्वाचन प्रणालीबाट प्राप्त परिणाम भएकाले यसका केही संवैधानिक, राजनीतिक र अन्तर्राष्ट्रिय मूल्यमान्यताका सीमारेखा छन्, जसलाई सहजै उल्लंघन गर्न सकिँदैन। तर चाहना भए बाटो नभएको अवस्था भने होइन। यसका लागि सत्तापक्षको दृढता र प्रतिपक्षको खबरदारीसहितको सहयोगी आचरणको आवश्यकता छ। अहिले राजनीतिक चहलपहल त देखिएको छ, तर यसको चारित्र केलाउने हो भने भुमरीमा रुमलिएको पानीको उफानजस्तै दिशाहीन गतिशीलता देखा पर्छ। यो अन्यौल सत्ताधारीहरूमा मात्र होइन प्रजातान्त्रिक समाजवादी भन्न रुचाउने प्रमुख प्रतिपक्षी कांग्रेस खेमामा पनि उत्तिकै देखापर्छ। यसमा समयसँगै सुधारको आवश्यकता छ।"
पानीजहाजको सपना,"समुद्रसम्म पहुँच भएको जल यातायातको विकास गरी समृद्धि ल्याउने नेपालको चाहना धेरै पुरानो हो। आफ्नै पानीजहाज चलाउने कुराले पनि बारम्बार चर्चा पाउने गरेको छ। प्रधानमन्त्री ओलीको हालैको भारत भ्रमणपश्चात् नेपालमा जल यातायातको विषयमा निकै चासो बढेको छ। नेपालमा विश्वकै अग्लो हिमाल छ, प्राकृतिक सुन्दरता पनि छ, उर्वर समथर भूमि पनि छ, तर समुद्र भने छैन। समुद्र नभएकैले नेपालको विकास हुन सकेन भन्नेहरू पनि छन्। जल यातायात सम्भव हुनका लागि समुद्रसँग जोडिएको हुनैपर्ने भन्ने बुझाइ धेरैको छ। तर विभिन्न देशहरूमा समुद्रदेखि धेरै भित्रका ठाउँमा पनि पानीजहाजले सेवा पुर्याएको पाइन्छ। भारत, चीन, मि श्र, जर्मनी, नेदरल्यान्ड आदि देशहरूमा धेरै पहिलेदेखि भित्री भागसम्म पनि जल यातायात सुविधा रहेको पाइन्छ। चीन, भारत, मि श्रजस्ता देशहरूको प्राचीन सभ्यताको विकासमा जल यातायातको ठूलो भूमिका छ। नदी, नहर वा ताल जल यातायातका लागि उपयुक्त हुनका लागि आवश्यक गहिराइ र चौडाइ भएको तथा मन्द बहाब भएको हुनुपर्छ र बाटोमा चट्टान, रुखजस्ता अवरोध हुनु हुँदैन। नेपालका तराईको भौगोलिक अवस्थितिअनुसार गंगा नदीबाट नेपालको उपयुक्त ठाउँसम्म जल यातायातले सम्पर्क हुन सक्छ। नेदरल्यान्डको कुल घरेलु परिवहनको ४६ प्रतिशत, बंगलादेशको ३२ प्रतिशत, चीनको आठ प्रतिशत हिस्सा आन्तरिक जलपरिवहनको छ। समुद्रदेखि झन्डै सात सय किलोमिटर टाढा र समुद्री सतहदेखि २४५ मिटर उचाइमा रहेको नेपालजस्तै पहाडी देश स्विजरल्यान्डको बाजेल सहरसम्म पनि राइन नदी हुँदै जल परिवहन सेवा पुगेको छ। सन् २०१७ मा स्विट्जरल्यान्डले जल परिवहनबाट मात्र ५८ लाख टन कार्गो सञ्चालन गरेको छ। नारायणी (भारतमा गण्डक), कर्णाली (भारतमा घाँघरा) जस्ता अन्य ठूला नदीहरूमा नेपाल र भारतमा ठूलाठूला संरचनाहरू बनिसकेका र समुद्रबाट अझ टाढा पर्ने हुनाले प्राविधिक रूपमा जल यातायातको सम्भावना रहे पनि आर्थिक हिसाबले महँगो पर्नेछ। गंगा नदी तथा समुद्रसँग नजिक, जल यातायातका लागि पर्याप्त पानी उपलब्ध हुन सक्ने र समुद्री सतहबाट कम उचाइ रहेको नेपालको ठाउँको समुद्रसँग सीधा पहुँच हुन सके जल यातायात छिटो, सुविधाजनक र किफायती हुन्छ। तसर्थ नेपालको पूर्वीतराई क्षेत्र जल यातायातबाट समुद्रसँग जोडिन उपयुक्त ठाउँ हो। स्विट्जरल्यान्डको बाजेल बन्दरगाह नेपालको विराटनगरको उचाइभन्दा १७० मिटर उँचो ठाउँमा छ। यहाँ निर्वाध रूपले पानीजहाज सञ्चालन भइरहेको छ। तसर्थ नेपालमा समुद्रसँग जोड्ने जलमार्ग सम्भव छ कि छैन भन्ने बहस आवश्यक छैन, प्राविधिक हिसाबले यो सम्भव छ। सहमति, इच्छाशक्ति र लगानीको व्यवस्था हुन सके यो कुनै कठिन कार्य होइन। भारतले सन् १९८६ मा हल्दियादेखि गंगा नदीको इलाहाबादसम्मको खण्डलाई जलमार्ग घोषणा गरिसकेको छ। तसर्थ यसै खण्डको उपयुक्त ठाउँबाट नेपाल जोड्ने जलमार्ग बनाउन सम्भव छ। यो जलमार्ग भारत हुँदै आउनुपर्ने हुनाले यसका लागि भारतीय पक्षको सद्भाव र ठूलो आर्थिक स्रोतको आवश्यक हुन्छ। भारतसँग कोसी उच्च बाँध निर्माणका लागि भएको सम्झौतामा जल यातायात पनि एउटा अंग हो। नेपालले सहमतिमा यो प्रावधान राख्नका लागि धेरै प्रयास गर्नुपरेको थियो। सन् १९९७ मा यस विषयलाई कोसी सम्झौताको अंग बनाउनका लागि नेपालका जलस्रोतविद् डा आनन्दबहादुर थापाको ठूलो प्रयास थियो। जल यातायातको विकासको सम्बन्धमा डा थापाको भनाइ छ नेपालजस्तै भूपरिवेष्ठित देश स्विट्जरल्यान्ड र अस्ट्रियाले जल यातायातद्वारा बेरोकटोक समुद्रसँग सम्पर्क गरी आफ्नो व्यापारव्यवसाय गर्दै आएका छन्। त्यसैले नेपालमा पनि जल यातायातको विकास गरी यस्तो उपयोग गर्न सम्भव छ। गंगा र कोसी नदी संगम हुने क्षेत्र कुर्सेलाबाट नेपालको सुनसरी या मोरङको उपयुक्त ठाउँसम्म जहाज चल्न सक्ने जलमार्ग बनाउन करिब १२० किलोमिटर लामो जलमार्ग र करिब ३५ मिटर चढाइको आवश्यकता देखिन्छ। प्राविधिक हिसाबले यो कुनै जटिल काम होइन। चढ्नका लागि लक (सिँढी) को आवश्यक भने पर्छ। नेपालमा जलमार्गको कुरालाई कोसी उच्च बाँधसँग जोडेर हेर्ने गरेको पाइन्छ। तर यी दुई अलग विषय हुन्। जलमार्गका लागि ठूलो बहाबको आवश्यकता नपर्ने हुनाले यसका लागि कोसी नदीमा उच्च बाँध बाँधी जलाशय बनाउनुपर्ने आवश्यकता भने पर्दैन। जल यातायातका लागि नहरमा निरन्तर ठूलो प्रवाहको आवश्यकता नपर्ने भएकाले र आवश्यक पानीका लागि उपलब्ध स्रोत नै पर्याप्त हुने हुनाले यसका लागि कोसी उच्च बाँध निर्माणलाई कुरेर बस्नुपर्ने आवश्यकता पर्दैन। कोसी नदीलाई नै जलमार्गको हिसाबले विकसित गर्नुभन्दा छुट्टै जलमार्ग निर्माण हुनु किफायती र उपयुक्त हुनेछ। हालसम्म भारतीय पक्षसँग जल यातायातका लागि मात्र छुट्टै छलफल भएको देखिँदैन। कोसी उच्च बाँध निर्माण नै कुनै टुंगो नलागेको हालको अवस्थामा उक्त बाँध निर्माणपश्चात्को जल यातायातको विकास अनिश्चित हुने वा धेरै समय लाग्ने हुन्छ। नेपालले यसका लागि निरन्तर प्रयास गर्नुपर्नेछ। हाल नेपालको पूर्वीतराईको उपयुक्त ठाउँसम्म जलमार्ग निर्माण गर्ने र कोसी जलाधारमा जलाशयको निर्माणपश्चात् जल यातायातलाई चतरा वा अन्य कुने उपयुक्त ठाउँ हुँदै अझ भित्रसम्म पुर्याउने दीर्घकालीन अवधारणा रहनु उपयुक्त हुन्छ। गण्डक ब्यारेजमा साना डुंगाहरू सञ्चालनमा ल्याउन सकिने गरी जल यातायातको लागि प्रावधान रहेको थियो। तर न यसको निर्माण सम्पन्न हुन सकेको छ न त यसमा कसैको चासो नै देखिन्छ। यो संरचना उपयोगमा नै नआई क्षतिग्रस्त अवस्थामा छ। हिउँदमा ब्यारेजभन्दा तल प्रायः सुक्खा रहने गण्डक नदीमा जल यातायात सम्भावना पनि छैन। यसबाट नेपालले शिक्षा लिन आवश्यक छ। अब बन्ने जल परिवहन संरचना सबै समय ठूला जहाज चल्न सक्ने गरी निर्माण हुन आवश्यक छ। कोसी नदीको अधिकांश पानी पूर्वी तथा पश्चिमी नहरमा प्रवाहित गराइएकाले हिउँदको समयमा ब्यारेजभन्दा तल बग्ने पानी न्यून हुने गरेको छ। न्यून बहाब, फराकिलो नदी र कम गहराइ भएकाले हिउँदमा कोसी नदी हुँदै जल यातायातको सम्भावना देखिँदैन। वर्षात्को समयमा पनि अनियन्त्रित बहाब, संरचनाहरूको अभावजस्ता कारणले कोसी नदीमा जल यातायातको सम्भावना देखिँदैन। हिउँदमा सुक्खा र वर्षातमा अनियन्त्रित बहाब हुने कोसी नदीलाई नियन्त्रण गरी निर्वाधरूपमा जहाज सञ्चालन गर्नु महँगो र दुरुह कार्य हुनेछ। यसका लागि ठूलाठूला संरचना र ठूलो लगानी आवश्यक पर्छ। यसरी कोसी नदीलाई नै जलमार्गको हिसाबले विकसित गर्नुभन्दा छुट्टै जलमार्ग निर्माण हुनु किफायती र उपयुक्त हुनेछ। नेपालमा भरपर्दो जल यातायातको सम्भावना भनेको छुट्टै जलमार्ग निर्माण र यसमा जहाज सञ्चालन गर्नु हो। यसका लागि नेपालको चतरासम्म जलमार्ग विस्तारको कल्पना गरिएको छ। तर नेपालको हालको आवश्यकता भनेको राजमार्गको पहुँच भएको गंगा नदीबाट कम दूरीमा पर्ने उपयुक्त स्थानमा बन्दरगाह निर्माण गर्नु हो। नेपालका लागि जल परिवहन सम्भाव्य र किफायती विकल्प हुन सक्छ। तर किफायती र पर्यावरणअनुकूल हुँदाहुँदै पनि नेपालले यसको विकास र उपयोग गर्न धेरै कार्य गर्न बाँकी छ। हालसम्म कोसी उच्च बाँधको अध्ययनसँग गाँसिएर आएको जल यातायालको विषय र नेपालका उच्च नेताको भारत भ्रमणको अवसरमा आएका संयुक्त वक्तव्यबाहेक जलमार्ग निर्माणसम्बन्धी अन्य कुनै आधिकारिक दस्ताबेज देखिँदैन। तसर्थ सर्वप्रथम यस विषयमा नेपाल र भारतबीच छलफल गरी सहमति गर्नुपर्ने देखिन्छ। तत्पश्चात् सम्भाव्यता अध्ययन र अन्य प्रारम्भिक कार्यसमेत हुन आवश्यक छ। यसको विकासका लागि कोसी उच्च बाँधको निर्माणलाई पर्खेर बस्नुपर्ने आवश्यकता नभएकाले यो विषयमा छुट्टै सहमति गरी अघि बढ्न सकेमा छिटो फाइदा लिन सकिन्छ। धेरै कार्य गर्न बाँकी रहेकाले समुद्रदेखि नेपालभित्रसम्मै आउने जलमार्ग र आफ्नै पानीजहाजको सपना छिटै पूरा हुने अवस्था भने देखिँदैन।"
गुुुुट मनोविज्ञान र पार्टी एकता,"नेपालका कम्युुुुनिस्ट पार्टी र गुुुुट एकअर्काका पर्यायवाचीजस्ता लाग्छन्। त्यसैले त कहिले संगठनको पेचिलो मुुुुद्दाले त कहिले विचारराजनीतिको बहसले अनि कहिले नेतृत्व कब्जाको होडबाजीले नेपालका कम्युुुुनिस्ट धेरैपटक विभाजित भएको इतिहास छ। ठूलो होस् वा सानो कुुुुनै पनि कम्युुुुनिस्ट पार्टी कहिल्यै गुुुुटमुुुुक्त भएनन्। पुुँजीवादी राजनीतिक पार्टीभित्र त गुुुुट स्वीकार्य मान्यता नै हो। नेपाली कम्युुुुनिस्ट आन्दोलनको दीर्घरोग मानिने गुुुुट राजनीति ले कसैको भविष्य चम्काइदियो त कसैलाई सन्न्यासी बनाइदियो। पार्टीभित्र बहुुुुकेन्द्र बनाउने परम्परा पार्टी विधानले अस्वीकार गर्दै आयो, तर नेताहरूले निरन्तर बहुुुुकेन्द्र को अभ्यास गरे। त्यसैले जहिल्यै पार्टी संगठनमा गुुुुट अनुुुुसारको कोटा, सरकार गठनमा गुुुुट अनुुुुसारकै मन्त्री बाँडफाँट र नियुुुुक्तिमा पनि गुुुुटकै शक्तिअनुुुुसार सिफारिस गर्ने राजनीतिक प्रयोग पटकपटक देखियो। एकताको गृहकार्यमा लागिरहेका एमाले र माओवादी दुुुुवै पार्टीले सुुुुविधा र लाभको पद बाँडफाँटमा गुुुुट राजनीति लाई संस्थागत बनाएका छन् र निरन्तरता दिँदै आएका छन्। सुुुुविधा र लाभको पद बाँडफाँटमा न्यायसम्बन्धी प्राकृतिक सिद्धान्तको मूल्यमान्यता लागू गर्न नसक्नुुुुको पछाडि पनि यही गुुुुट राजनीति मुुुुख्य जिम्मेवार देखिने गरेको छ। चुुुुनावका बेला यो लीला टिकट वितरणमा देखिने गरेको छ। पार्टीहरूमा गुुुुट कति प्रभावशाली छन्, धेरै टाढा जानुुुुपर्दैन। स्थानीय तह, प्रदेश र प्रतिनिधिसभा चुुुुनावमा भएका टिकट वितरण, चुुुुनावी नतिजापछिका अन्तरकलह साक्षी छन्। ठूलो भए पनि र सानो हुुुुँदा पनि नेपालका सबै राजनीतिक पार्टी गुुट बाट पीडित छन्। दुुुुर्भाग्य पार्टीकै संस्थापन पक्ष पनि गुुुुट राजनीति मै रमाउँछ। कम्युुुुनिस्ट कल्चर त कतिसम्म पनि छ भने एउटा गुुुुटको विरोध गर्ने नाममा अर्को गुुुुट निर्माण गरिन्छ। कठिनभन्दा कठिन र जोखिमपूर्ण राजनीति कालखण्डमा पनि दलहरूमा गुुुुट राजनीति चलेको देखिन्छ। आरोपप्रत्यारोपले सीमा पार गर्नुुुुमा पनि गुुुुट राजनीति नै जिम्मेवार देखिन्छ। आवश्यक परे गुुुुट राजनीति मा कारबाहीसम्मको घटना देखिन्थ्योछ। संसदीय राजनीतिमा आफ्नो राजनीतिक सुुुुरक्षाका लागि जायजनाजायज प्रयोग पनि हुुुुने गरेका छन्। त्यस्ता प्रयोगमा गुुुुट राजनीति ले संरक्षणको काम गर्दै आएको छ। गुुुुट राजनीति को उत्पादन भनेको शक्तिका पुुजारी निर्माण हो। गुुुुट राजनीति ले नेताहरूका आकांक्षा बढाउँछ। विधि र पद्धतिभन्दा बाहिरबाट शक्ति आर्जन गर्ने अभ्यास गर्न छुुुुट गुुुुट राजनीति मै पाइन्छ। अन्ततः गुुुुट राजनीति ले नेतृत्वको व्यवस्थापन जटिल बनाउँदै जान्छ। गुुुुटउपगुुुुटको असर कहाँ देखिन्छ भने त्यसको व्यवस्थापन गर्न आफूलाई अनैतिक लाग्दालाग्दै पनि नेतृत्वले खराब निर्णय लिनुुुुपर्छ। गुुुुट राजनीति मा नेताकार्यकर्ताको मूल्यांकनको आधार गुुुुट चलाउन सक्ने क्षमतालाई मानिन्छ। सकेसम्म गुुुुटका मान्छे खोजेर जिम्मेवारी दिइन्छ। गुुुुट व्यवस्थापन नभए नेतृत्वले आफूलाई नै खतरा देख्छ। गुुुुटले सहीलाई सही होइन, गलतलाई पनि ठीक भन्नुुुुपर्ने परिस्थिति बनाइदिन्छ। गुुुुटको राजनीतिले व्यक्तिका हित गर्छ, पार्टीसंगठन र जनतालाई बेफाइदा नै हुुुुन्छ। शक्ति जसरी पनि आर्जन गर्नुुुुपर्ने मनोविज्ञानले गुुुुुुुुट जन्माउँछ। आपसमा सहकार्य गर्नुुुुपर्ने कम्युुुुनिस्ट नेताकार्यकर्ताको गुुुुट भद्दा लाग्छ। गुुुुटले नयाँ विचार दिँदैन। विद्रोही थोरै र धेरै सम्झौतावादी बनाउँछ। पार्टीबाहिरका शक्तिले गुुुुटउपगुुुुट हुुुुर्काउन सहयोग गर्छन्, जसले उनीहरूको चासो सम्बोधन होस्। गुुुुटको लय र ताल फरक हुुुुन्छ। त्यसको मूल्य पार्टीले चुुुुकाउँछ। गुुुुट बलियो बनाउन शक्ति चाहिन्छ। शक्ति आर्जन गर्न गुुुुट चाहिन्छ। यही गोलचक्करमा फसेका छन् पार्टीहरू। एमालेमाओवादीबीचको एकतामा भइरहेको ढिलाइमा पनि गुुुुट राजनीति जिम्मेवार छ। दुुुुवै पार्टीभित्रका गुुुुट का नेताहरूको व्यवस्थापन अहिले सबैभन्दा ठूलो समस्या बनेको छ। यहाँ त्याग को मनोविज्ञानमा कोही पनि छैनन्। सबैलाई शक्ति र कार्यकारी भूमिका चाहिएको छ। असर, पार्टी एकतामा ढिलाइ भइरहेको छ। एकताका ठूलासाना सबै खेलाडीले आफ्नो सुुुुरक्षाको सुुुुनिश्चितता नदेख्दासम्म एकता भइहाल्छ भन्ने ठाउँ छैन। किनभने यसअघि चुुुुनावलगत्तै प्रधानमन्त्री केपी ओलीको भारत भ्रमणपूर्व र लेनिन जयन्ती तथा नेपाल कम्युुुुनिस्ट पार्टी स्थापना दिवसका दिन गर्ने भनिएका एकता टरिसकेका छन्। अब तय हुुुुने मितिमा पनि एकता भइहाल्छ भनेर ढुुुुक्क हुुुुने अवस्था छैन। हामी स्थिरताको कुुुुरा गरिरहेका छौं। विगतमा जस्तै गुुुुट राजनीति लाई बढावा दिने हो भने के संविधानले सुुुुनिश्चित गरेको लोकतन्त्रको उच्चतम अभ्यास गर्न सक्छौं ? परिवर्तनले स्थायित्व नलिँदै विगतमा दलहरूबीच अस्वस्थ शक्ति संघर्ष भयो। दलहरू गुुुुटउपगुुुुटको आन्तरिक किचलोमा फसे। परिणाम प्राप्त सीमित परिवर्तन पनि पटकपटक गुुुुमे। जनयुुुुद्धको र ०६२६३ को जनआन्दोलनको बलमा नेपालमा गणतन्त्र, संघीयता र समानुुुुपातिक र समावेशी लोकतन्त्र आएको छ। अब यसलाई संस्थागत गर्ने दिशामा जाने बेला गुुुुट राजनीति गरियो भने यसको भयानक असर देखिन सक्छ। यो किन भनिरहनुुुुपरेको छ भने सबैभन्दा पुुुुरानो पार्टी कांग्रेसभित्र विचारको राजनीतिको ठाउँमा नेतैपिच्छे गुुुुट छन् र शक्ति संघर्ष छ। २००७ सालपछि कांग्रेसमा जसरी गुुुुट बनेका थिए, त्यही सिको कम्युुुुनिस्टले पनि गरे। बीपी कोइराला र सुुुुवर्णशमशेरबीचको लडाइँ होस् वा मातृका र बीपी कोइरालाबीच शक्ति संघर्ष कांग्रेसले सुुुुरुदेखि नै गुुुुटको राजनीतिको अभ्यास गयो। कम्युुुुनिस्टहरू पनि जन्मेदेखि नै गुुुुटको सिकार भएको इतिहास छ। गुुुुट राजनीति को डरलाग्दो रूप एमाले र माओवादीमा पनि देखिन्छ। त्यसैकारण होला प्रचण्डले एकपटक गुुुुट, उपगुुुुट चलाउने हो भने पार्टी विघटन गरौं अभिव्यक्ति दिएको समाचार आएको थियो। हालै एक अन्तर्वार्तामा एमाले सचिव योगेश भट्टराईले गुुुुटबन्दीबारे दिएको भनाइले पार्टीभित्रका समस्या देखाउँछ। हाम्रो दुुुुर्भाग्य नै यही भएको छ । हामीसँग भएको क्षमता, योग्यता, हामीभित्र अन्तरनिहित गुुुुण जुुुुन छन्, त्यो समग्र पार्टी निर्माणमा, विकासमा र मुुुुलुुुुकको हितमा परिचालन गर्ने परिस्थिति नै छैन हाम्रो देशमा पार्टीहरूको गुुुुटबन्दीले । पहिला, एउटा समूहमा गुुुुटबन्दी, त्यसपछि निश्चित नेताबीच केन्द्रित हुुुुँदै जान्छ, नेताहरूमध्ये पनि एउटा नेतामा केन्द्रित हुुुुन थाल्छ, त्यसपछि नेताको परिवारमा जान्छ । गुुुुटहरू पनि यति साँघुुुुरा हुुुुँदै गएका छन् कि त्यसले मान्छेको क्षमता र योग्यता प्रस्फुुुुटन हुुुुन नै दिँदैन । यो दुुुुर्भाग्य हो, भट्टराईले भनेका छन्। वाम गठबन्धन अनगिन्ती सपनासहित निर्माण भएको थियो। पार्टी एकताका कुुुुरा तीनै विकास र समृद्धिका सपना पूरा गर्नका लागि हो। जननिर्वाचित प्रतिनिधिहरूको अगुुुुवाइमा देश विकास, स्थिरता, समृद्धि र शान्तिको बाटोमा अग्रसर हुुुुँदेछ। तर हामीबीच अझै गुुुुट राजनीति को मनोविज्ञान जहाँको त्यहीं छ। यस्तो मनोविज्ञानसहित वाम गठबन्धनका नेता अगाडि बढे भने के संविधानले निर्दिष्ट गरेको दिशामा आर्थिक विकास र समृद्धि हासिल गर्न सम्भव हुुुुन्छ ? गुुुुट राजनीति को अभ्यासको निरन्तरताले के राज्यका सबै अंगमा र निजी क्षेत्रमा आर्थिक अनुुुुशासन निर्माण गर्न सकिन्छ। हामी स्थिरताको कुुुुरा गरिरहेका छौं। विगतमा जस्तै गुुुुट राजनीति लाई बढावा दिने हो भने के संविधानले सुुुुनिश्चित गरेको लोकतन्त्रको उच्चतम अभ्यास गर्न सक्छौं ? गुुुुट राजनीति को मनोविज्ञानले स्पष्ट दूरदृष्टि र दृढ संकल्पसहित अगाडि बढ्ने सरकारको मिसन पूरा हुुुुन्छ ? पार्टी एकताअगाडि इमानदारीपूर्वक जवाफ खोज्नुुुुपर्ने अनगिन्ती प्रश्न छन्। पार्टी एकतामा भइरहेको ढिलाइले सरकारको सेवा प्रवाह प्रभावित हुुुुन थालिसकेको छ। एकतापछि गुुुुट कायम रहे झन् समस्या बढ्दै जान्छ। गुुट को राजनीतिक इतिहास भोगिरहेका, पढिरहेका र गुुुुटकै बलमा पार्टी नेतृत्वसम्म पुुुुगेका नेताहरूले नयाँ शिराबाट सोच्न सक्लान् ? पार्टी एकता भएपछि एकीकृत पार्टी गुुुुटमुुुुक्त बनाउन सकिन्छ ? यसको सही जवाफ र सही नीति एकता अगाडि नै खोज्न सकिन्छ कि सकिँदैन ? यी प्रश्न अब हाम्रो अगाडि आएका छन् किनभने टुुुुट्दै र फुुुुट्दै ६ दशक लामो समय बिताएका नेपालका दुुुुई धारका ठूला कम्युुुुनिस्ट पार्टीबीच एकतापछि संगठनको क्षेत्रमा उथलपुुुुथल हुुुुने अवस्था छ। एकीकृत पार्टी के गुुुुट को दीर्घरोगबाट मुुुुक्त हुुुुन सम्भव होला ? पक्कै पनि कठिन छ। तर चुुुुनावअगाडि हामीले परिकल्पना गरेको देशको चित्रलाई साकार रूप दिने हो भने सम्भव हुुुुन्छ। यसका लागि हाम्रो नेतृत्वमा दृढ इच्छाशक्ति, पारदशी निर्णय प्रणाली, साधनस्रोत र अवसरको समानुुुुपातिक वितरण अनिवार्य सर्त हुुुुन्। सर्त स्वीकार र लागू गरिए गुुुुटमुुुुक्त एकीकृत पार्टी बनाउन सकिन्छ। यी सर्ततिर ध्यान दिइएन भने फेरि पनि दीर्घरोग कायमै रहन्छ। त्यसको नकारात्मक असर पार्टी संगठन परिचालन र सरकारका नीति तथा कार्यक्रम कार्यान्वयनमा देखिनेछ। जसको एकमुुुुष्ठ मार नेपाली जनताले बेहोर्नुुपर्नेछ। गुुुुटमुुुुक्त राजनीतिक अभ्यास गर्ने हो भने विचार, विधि, संगठन र कार्यशैलीमा नयाँपन चाहिन्छ। गुुुुटबन्दीका कारण खोजेर उपचार गर्नतिर लाग्नुुुुपर्छ। त्रिपाठी माओवादी केन्द्रकी नेतृ हुुन्।"
एन्फामा विधिसम्मत निर्वाचनको माग,"काठमाडौं : अखिल नेपाल फुटबल संघ (एन्फा) को यही वैशाख २२ गतेका लागि तय भएको निर्वाचन वैधानिक नहुने अध्यक्ष पदका उम्मेदवार मणि कुँवरले बताएका छन्। निर्वाचन समितिले निर्वाचनको तयारी पूरा गरेर मिति तय गरेपछि कुँवर समूहले मंगलबार पत्रकार सम्मेलन गरी विधिसम्मत निर्वाचन गरिनु पर्ने माग गरेको हो। निर्वाचन साधारणसभा बोलाउन ६० दिनको सूचना हुनुपर्ने प्रावधान भए पनि त्यो नभएको आरोप कुँवरले लगाए। उनले विधिसम्मत गरिएको निर्वाचनमा मात्र आफूहरूको सहभागिता रहने बताए। कुँवरले अध्यक्षका अर्का प्रत्यासी कर्माछिरिङ शेर्पा समूहले निर्वाचन समितिलाई दबाब दिएर जबरजस्ती आठ दिनको सूचना टाँस्न लगाएको आरोप पनि लगाए। भक्तपुर, मकवानपुर र नवलपरासीको निर्वाचन स्थगित हुँदा अर्को निर्वाचन पुनः नयाँ कार्यतालिका अनुसार गरियो। खेलाडी संघको निर्वाचन पनि नयाँ कार्यतालिका अनुसार फेरि भयो। तर, केन्द्रीय निर्वाचनमा चाहिँ प्रक्रिया अपनाउनु नपर्ने कस्तो नियम हो, कुँवरले प्रश्न गरे। उनले २२ गतेको निर्वाचनका लागि १४ गतेमात्र प्रतिनिधिलाई पत्र काटिएको भन्दै विकट जिल्लाबाट आउने दुई सय ३१ प्रतिनिधिका लागि आठ दिनको सूचना पर्याप्त नहुने दोहोयाए। निर्वाचनमा हार र जित स्वाभाविक भएकोले वैधानिक तवरबाट केही समय लिएर गरिएको निर्वाचनले मात्र निकास दिने कुँवरको जिकिर थियो। कुँवरले निर्वाचनका लागि दुवै पक्ष बसेर छलफल गरी ढुंगोमा पुग्न सकिने पनि बताए। यसअघि चैत १४ गतेका लागि तय भएको एन्फाको निर्वाचन पाटन उच्च अदालतमा भक्तपुर र मकवानपुर जिल्ला फुटबल संघका पदाधिकारीले दिएको रिटका आधारमा स्थगित भएको थियो। एक साताअघि पाटन अदालतले रिट खारेज गरिदिएपछि एन्फाको निर्वाचन प्रक्रिया पुनः अगाडि बढेको थियो। एन्फा निर्वाचन समितिले २२ गते निर्वाचन गर्नका लागि जिल्लाका प्रतिनिधि, विश्व फुटबल महासंघ (फिफा) र एसियाली फुटबल महासंघ (एएफसी) का प्रतिनिधिलाई समेत पत्राचार गरिसकेको छ। निर्वाचनका लागि फिफा, एएफसी र राष्ट्रिय खेलकुद परिषद् (राखेप) ले समेत स्वीकृति दिएको छ। तर, संस्थापन मानिएका कुँवर समूहले अन्तिममा आएर निर्वाचनको वैधानिकता माथि प्रश्न उठाएपछि एन्फाको निर्वाचन फेरि अन्योलमा पर्ने देखिएको छ। शेर्पा पक्षले भने निर्वाचनमा पराजित हुने निश्चित भएपछि निर्वाचन टार्न नयाँ प्रपञ्च रचिएको बताएका छन्। निर्वाचन नियम र विधानसम्मत हुन लागेको छ। अदालत, फिफा, एएफसी र राखेपले समेत निर्वाचन गर्न निर्देशन दिएको अवस्थामा बैधानिक भएन भन्नु आफैमा लाजमर्दो विषय हो। २२ गते निर्वाचन भएन भने फिफाले नेपालको फुटबललाई प्रतिबन्ध गर्ने अवस्था छ। त्यसैले निर्वाचनको विकल्प छैन, शेर्पाले भने। निर्वाचन प्रक्रिया सुरुबाटै गरिनुपर्ने माग राख्दै एन्फा संस्थापन पक्षधरका केही व्यक्तिहरू आइतबार मात्र ललितपुर र काठमाडौं जिल्ला अदालतमा रिट दायर गर्न पुगेका थिए। काठमाडौं र भक्तपुर जिल्ला संघका पदाधिकारीले अदालतमा रिट दायर गर्न गए पनि कानुनी प्रक्रिया नपुगेपछि दरपीठको आदेशद्वारा रिट दर्ता भएको थिएन। दुई पक्षबीच सहमति नभएको खण्डमा संस्थापन पक्षले निर्वाचनको वैज्ञानिकताका विषयमा फेरि सर्वोच्चमा रिट दायर गर्न लागेको एन्फाकै एक पदाधिकारीले बताए।"
दमक गोल्डकप : झापा र मदन भण्डारीबीच उद्घाटन खेल,"दमक : दमक गोल्डकप फुटबल प्रतियोगिता बुधबारदेखि झापामा सुरु हँुदैछ । उद्घाटन खेलमा झापा११ र मदन भण्डारी स्पोर्टस् एकेडेमीबीच प्रतिस्पर्धा हुनेछ । गोल्डकपको प्रधानमन्त्री केपी ओलीले उद्घाटन गर्नेछन् । वैशाख २८ सम्म सञ्चालन हुने प्रतियोगिताको सम्पूर्ण तयारी पूरा भएको दमक नगर खेलकुद विकास समितिका अध्यक्ष केन्द्र प्रसाईले जानकारी दिए । प्रतियोगिताको विजेताले १३ लाख ५१ हजार रुपैयाँ र उपविजेताले ६ लाख रुपैयाँ पुरस्कार प्राप्त गर्नेछन् । प्रतियोगितामा १० टोलीको सहभागिता रहने प्रतियोगिताका प्रचार संयोजक चन्द्र खत्रीले जानकारी दिए । गोल्डकपमा आयोजक दमक११, रमपम झापा११, मदन भण्डारी स्पोर्टस् एकेडेमी, रूपन्देही११, मनाङ मस्र्याङ्दी क्लब, रुस्लान थ्रीस्टार क्लब, सरस्वती क्लब, विभागीय टोलीको त्रिभुवन आर्मी क्लब, नेपाल पुलिस क्लब र एपीएफ क्लब सहभागी हुनेछन् । गोल्डकप सम्पन्न गर्न एक करोड ३६ लाख रुपैयाँ लाग्ने अनुमान गरिएको छ ।"
राष्ट्रिय पुरुष भलिबल : प्रदेश ४ लाई उपाधि,"कपिलवस्तु : प्रथम कपिलवस्तु राष्ट्रिय पुरुष भलिबल प्रतियोगिताको उपाधि प्रदेश ४ ले जितेको छ। फाइनलमा प्रदेश ७ लाई ३१ को सेटमा हराउँदै प्रदेश ४ ले उपाधि जितेको हो। घनश्याम चौधरीले उत्कृष्ट प्रदर्शन गर्दै पहिलो सेटमा नौ अंक जोडेपछि प्रदेश ४ ले प्रदेश ७ लाई २५१६ ले पछि पारेको थियो। प्रदेश ४ ले दोस्रो सेटमा २४२६ ले गुमाए पनि खेलमा फर्कंदै लगातार दुई सेट २५२३ र २५२१ ले आफ्नो पक्षमा पार्दै उपाधि जित्यो। प्रदेश ४ का लागि घनश्याम चौधरीले उत्कृष्ट प्रदर्शन गर्दै २९ अंक जोडेका थिए। उनी प्रतियोगिताको सर्वोत्कृष्ट खेलाडी चुनिए। प्रदेश ७ का टेकराज अवस्थीले २३ अंक जोडे पनि टोलीलाई पराजयबाट बचाउन सकेनन्। टेकराजले प्रतियोगिताको बेस्ट स्पाइकरको उपाधि जिते। त्यस्तै प्रदेश ४ का राजन दर्लामीले उत्कृष्ट डिफेन्स, पर्वत मगरले उत्कृष्ट ब्लकरको उपाधि जिते। प्रतियोगिताको बेस्ट सेटरको उपाधि प्रदेश ७ का लोकेन्द्र गिरीले जित्दा बेस्ट सर्भरको उपाधि प्रदेश ५ का प्रताप खवासले हात पारे। सेमिफाइनलमा प्रदेश ४ ले प्रदेश ३ लाई ३० को सोझो सेटमा हराउँदै फाइनल प्रवेश गरेको थियो भने प्रदेश ७ ले प्रदेश ५ लाई हराउँदै उपाधि नजिक पुगेको थियो। बैरियाको बाल उच्च माविको कोर्टमा तेस्रो स्थानका लागि भएको खेलमा प्रदेश ५ ले बाजी मार्यो। प्रदेश ५ ले प्रदेश ३ लाई ३१ को सेटमा हराउँदै तेस्रो स्थान हात पार्यो। कपिलवस्तु जिल्ला खेलकुद विकास समितिको आयोजनामा वैशाख १४ देखि भएको प्रतियोगिताको विजेता प्रदेश ४ ले नगद एक लाख ११ हजार एक सय ११ रुपैयाँ प्राप्त गर्यो। यस्तै उपविजेता प्रदेश ७ ले ५५ हजार पाँच सय ५५ रुपैयाँमा चित्त बुझायो। तेस्रो स्थान हात पारेको प्रदेश ५ ले ३३ हजार तीन सय ३३ रुपैयाँ पायो। विजेतालाई सांसद विष्णु पन्थी लगायतले पुरस्कृत गरे।"
च्याम्पियन्स लिगतर्फ लम्कँदै टोट्टनहाम,"लन्डन : टोट्टनहामले आगामी सिजनको च्याम्पियन्स लिगका लागि छनोटको दौड बलियो बनाएको छ। इङ्लिस प्रिमियर लिगअन्तर्गत मंगलबार बिहान खेलिएको खेलमा टोट्टनहामले तुलनात्मक रूपमा कमजोर प्रतिद्वन्द्वी वाटफोर्डलाई २० गोलले हरायो। जितसँगै टोट्टनहामले चेल्सीलाई एक अंकले पछि पारेको छ। चौथो स्थानमा उक्लिएको टोट्टनहाम र पाँचौं स्थानमा रहेको चेल्सीबीच च्याम्पियन्स लिगमा छनोट हुन रस्साकस्सी नै पर्ने देखिएको छ। लिगमा ३५ खेल सकेको टोट्टनहामको ७१ अंक छ। चेल्सी समान खेलबाट ६६ अंक बटुल्दै तालिकाको पाँचौं स्थानमा छ। एक खेल बढी खेलेको लिभरपुल ७२ अंकसहित तालिकाको तेस्रो स्थानमा छ। यसअघि पाँच खेलअगाडि नै उपाधि जितेको म्यानचेस्टर सिटीले ३५ खेलबाट ९३ अंक बनाएको छ। ३५ खेलबाट ७७ अंक बटुलेको म्यानचेस्टर युनाइटेड दोस्रो स्थानमा छ। टोट्टनहामको घरेलु मैदान वेम्ब्लीमा खेलिएको रोचक खेलमा टोट्टनहामले मध्य क्रममा रहेको वाटफोर्डलाई पहिलो र दोस्रो हाफमा एक एक गोल हानेको थियो। टोट्टनहामका लागि डेल अलीले १६औं मिनेटमा गोल गर्दै घरेलु टोलीको उत्साह बढाएका थिए। डीबक्सभित्र वाटफोर्डका ओरेस्टिक कार्नेजिजले गल्ती गरेको मौकामा अलीले सजिलै जाली चुमाएका थिए। पहिलो गोलपछि रक्षात्मक खेल खेलेको टोट्टनहामले दोस्रो हाफको सुरुआतमै फेरि अर्को गोल थपेको थियो। हेरी कानेले ४८औं मिनेटमा गोल गर्दै टोट्टनहामको अग्रता दोब्बर बनाएका थिए। कानेले कियरन ट्रिपियरले दिएको बललाई पोस्ट नजिकबाट गोल गरेका थिए। घरेलु समर्थकको बलियो साथ पाएको टोट्टनहामविरुद्ध गोल फर्काउने वाटफोर्डको प्रयास अन्तिमसम्म सफल बन्न सकेन। लिगमा ३६ खेल सकेको वाटफोर्ड ३८ अंकका सात तालिकाको १३औं स्थानमा छ। खेलपछि टोट्टनहामका प्रशिक्षक मोउरिसिओ पोचेटिनोले वार्टफोर्डसँगको जितले टोलीको च्याम्पियन्स लिग यात्रा नजिक बनेको बताए। हामीले घरेलु मैदानमा ठिकै खेल्यौं। यो खेल हामीलाई जित्नैपर्ने थियो। खेल जितेर तीन अंक लिनु नै ठूलो कुरा भयो। यद्यपि टोलीको खेलबाट भने सन्तुष्ट हुने ठाउँ छैन। हामीले शीर्ष चारमा रहन अझै कडा मेहनत गर्न आवश्यक छ, मोउरिसिओले भने।"
अर्को वर्षको आईपीएल यूएईमा !,"नयाँ दिल्ली : इन्डियन प्रिमियर लिग (आईपीएल)को अर्को संस्करण भारतबाहिर हुने सम्भावना बढेको छ। अर्को वर्ष भारतमा लोकसभा चुनाव हुन लागेकाले आईपीएलका खेल भारतबाहिर यूएईमा हुनसक्ने भारतीय क्रिकेट कन्ट्रोल बोर्ड (बीसीसीआई)का एक सदस्यले खुलासा गरेका छन्। १२औं संस्करणको आईपीएल २९ मार्चदेखि १९ मेसम्म हुने घोषणा भइसकेको छ। यही सेरोफेरोमा लोकसभा चुनाव पनि भएमा यूएईमा प्रतियोगिता हुनेछ, बीसीसीआईका एक वरिष्ठ अधिकारीले भारतीय सञ्चारमाध्यमसँग भने, १२औं संस्करणको आईपीएलका लागि हामी अहिलेदेखि नै तयारी गरिरहेका छौं। ती अधिकारीका अनुसार भारत र यूएईको समय लगभग मिल्ने भएकाले यूएई छनोटमा परेको हो। आईपीएल यूएई पुगेमा शारजहाँ, दुबई र आबुधाबीमा खेल हुनेछ। यसअघि पनि आमचुनावका कारण आईपीएल दुईपटक भारतबाहिर भएको थियो। सन् २००९ मा दक्षिण अफ्रिकामा आयोजना गरिएको थियो भने सन् २०१४ मा यूएईमै भएको थियो। २००९ को प्रतियोगितामा डेक्कन चार्जरले रोयल च्यालेन्जर बैंगलोरलाई हराउँदै उपाधि जितेको थियो। यस्तै यूएईमा भएको सन् २०१४ को संस्करण कोलकाता नाइटराइडर्सले जितेको थियो।"
वीरगन्जमा भेट्रान्स फुटबल,"वीरगन्ज : वीरगन्जमा बिहीबारदेखि अन्तर्राष्ट्रिय भेट्रान्स गोल्डकप फुटबल प्रतियोगिता हुने भएको छ। भेट्रान्स सिटी क्लब वीरगन्जले मंगलबार पत्रकार सम्मेलन गर्दै प्रतियोगिताका बारेमा जानकारी दिएको हो। वैशाख २२ सम्म सञ्चालन हुने प्रतियोगितामा नेपालका नौ र भारतका दुई गरी ११ टोलीको सहभागिता रहनेछ। प्रतियोगितामा नेपालका अभिषेक चर्च नवलपरासी, बिर्तामोड भेट्रान्स झापा, सिमरा भेट्रान्स बारा, युवा स्पोर्टस् क्लब वीरगन्ज, बगर भेट्रान्स पोखरा, आयोजक भेट्रान्स सिटी क्लब वीरगन्ज, कैलाली भेट्रान्स कैलाली, चितवन भेट्रान्स चितवन र हेटांैडा भेट्रान्स मकवानपुर तथा भारतको सिलगुढी भेट्रान्स बंगाल र मुंगेर भेट्रान्स बिहारको सहभागिता रहनेछ। प्रतियोगिताको उपाधि विजेताले नगद एक लाख ११ हजार एक सय ११ र उपविजेताले ५५ हजार पाँच सय ५५ रुपैयाँ पुरस्कार पाउनेछन्। यस्तै प्रतियोगिताका सर्वोत्कृष्ट खेलाडीले नगद पाँच हजार र अन्य विधागत रूपमा उत्कृष्ट हुनेले तीन हजार रुपैयाँ पाउनेछन्। प्रतियोगिताका खेलहरू आदर्शनगर रंगशालामा हरेक दिन साँझ ६ बजेपछि हुनेछ।"
यू १६ क्रिकेट : प्रदेश २ र ७ फाइनलमा,"काठमाडौं : प्रदेश २ र ७ मनमोहन मेमोरियल अन्तरप्रदेश यू१६ क्रिकेट प्रतियोगिताको फाइनलमा प्रवेश गरेका छन्। मंगलबार भएको आआफ्नो खेलमा जित हात पार्दै प्रदेश २ र ७ ले उपाधि भिडन्त पक्का गरेका हुन्। पहिलो सेमिफाइनल खेलमा प्रदेश ७ ले प्रदेश एकलाई पाँच विकेटले पराजित गर्यो। प्रदेश २ ले भने प्रदेश तीनलाई ४१ रनले हरायो। कीर्तिपुरस्थित त्रिवि क्रिकेट मैदानमा टस हारी पहिले ब्याटिङ गरेको प्रदेश १ ले निर्धारित ३० ओभरमा आठ विकेट गुमाउँदै एक सय ४८ रनको योगफल खडा गरेको थियो। जवाफमा ब्याटिङमा आएको प्रदेश ७ ले २२ ओभरमा मात्र पाँच विकेट गुमाएर एक सय ५० रन बनाउँदै जित पक्का गरेको हो। प्रदेश ७ को जितमा सुरुवाती ब्याट्सम्यान राजन सिंहले २८ बलमा ३२ रनको योगदान दिए भने सुवास अयरले २९ बलमा ३७ रन तथा रोशन सावदले २३ बलमा २३ रननै जोडेका थिए। राजनले आफ्नो पालीमा एक छक्का र तीन चौका प्रहार गरेका थिए। सुवासले सात चौका र रोशनले तीन चौका प्रहार गरे। राहुल भण्डारीले पनि २० बलमा अविजित २५ रनको योगदान दिए। बलिङतर्फ प्रदेश ७ का नरेन्द्र सावद एक्लैले चार विकेट लिएका थिए। ६ ओभर बलिङ गरेका नरेन्द्रले एक मेडन निकाल्दै १३ रन मात्रै दिएका थिए। उनीबाहेक मनोज लोथ्यालले दुई तथा राहुल भण्डारीले एक विकेट लिएका थिए। प्रदेश १ का लागि भने विवेक मेहताले २२ बलमा ४१ रनको योगदान गर्न बाहेक अन्य खेलाडीले गतिलो प्रदर्शन गर्न सकेनन्। विनोदले आफ्नो पालीमा दुई छक्का र पाँच चौका प्रहार गरेका थिए। यस्तै राजन मगरले २२ रन, नभनित कर्णले १९ रन र अभिषेक बरालले १६ रन जोडेका थिए। दिनको दोस्रो सेमिफाइनल खेलमा टस हारी पहिले ब्याटिङ गरेको प्रदेश २ ले निर्धारित ३० ओभरमा पाँच विकेट गुमाउँदै दुई सय १६ रनको ठूलो योगफल खडा गरेको थियो। जवाफी ब्याटिङमा आएको प्रदेश ३ २८५ ओभरमा सबै विकेट गुमाउँदै एक सय ७५ रनमै रोकिएपछि प्रदेश २ को फाइनल यात्रा तय भएको हो। प्रदेश २ का लागि प्रारम्भिक ब्याट्सम्यान अमित यादवले ७४ बलमा ८६ रनको योगदान गरे भने विवेक यादवले २६ बलमै अविजित रहँदै ६३ रनको विस्फोटक पाली खेले। अमितले आफ्नो पालीमा एक छक्का र आठ चौका प्रहार गरेका थिए। विवेकले भने सात छक्का र एक चौका प्रहार गरे। सुजित शाहले थप ३५ रन जोडे। जवाफी ब्याटिङमा आएको प्रदेश तीनलाई सस्तैमा रोक्न प्रदेश २ का विक्रम कुसवा एक्लैले चार विकेट लिए। प्रदेश ३ का लागि प्रतिश जीसीले ४८ रन, सम्भव श्रेष्ठले ३४ रन र दीपक बोहोराले ३० रन जोड्नबाहेक अन्य खेलाडीले गतिलो प्रदर्शन गर्न सकेनन्। प्रदेश ३ का सुशान्त कार्की र प्रतिश जीसीले दुईदुई विकेट लिएका थिए।"

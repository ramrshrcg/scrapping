शीर्षक,विवरण
पत्रकारितामा संवेदनशीलता कति ?,"पूर्वअर्थमन्त्री भरतमोहन अधिकारीको स्वास्थ्यस्थिति नाजुक बन्दै गएपछि ह्याम्स अस्पतालले पत्रकार सम्मेलन गर्दै गर्दा सामाजिक सञ्जाल प्रयोगकर्ता र केही अनलाइनका भित्ता उहाँलाई श्रद्धाञ्जली दिन तँछाडमछाड गर्दै थिए। स्वास्थ्य अवस्था नाजुक हुनु र निधन नै हुनु फरक विषय हुन्। न अस्पतालले मृत्युको घोषणा गरेको थियो न त कुनै सरकारी निकायबाट आधिकारिक धारणा नै आएको थियो। यस्तो अवस्थामा श्रद्धाञ्जली व्यक्त गर्नु बिरामीप्रति कतिसम्मको क्रूरता हो ? निधनको घोषणा गर्ने हैसियत सामाजिक सञ्जाल र अनलाइनले राख्छन् र ? पत्रकार सम्मेलन गरेको झन्डै ६ घन्टापछि रातको ९ बजे मात्र सम्बन्धित अस्पतालले प्रेस विज्ञप्ति जारी गरेर निधनको आधिकारिक जानकारी दिएको थियो। केही वर्षअघि मुस्ताङको मार्फामा अग्नि एयरको जहाज दुर्घटना हुँदा चालक दलका दुईजनासहित १५ जनाको मृत्यु भयो। सो दुर्घटनामा घाइते विमान परिचारिकालाई जतिबेला उद्धार गरी पोखरास्थित मणिपाल अस्पताल भर्ना गरिँदै थियो त्यतिबेलै काठमाडौंको एक टेलिभिजनले परिचारिकाको समेत मृत्यु भएको भन्दै ब्रेकिङ न्युज दियो। ब्रेकिङ भन्दै दुई लाइन समाचार दिन जति सजिलो छ त्यसले पीडित परिवारलाई पर्ने पीडा र तनावको मापन स्टुडियोभित्र बसेर गर्न सकिँदैन। हाल ती परिचारिका पूर्ण स्वस्थ छिन्। यता नाम चलेका एक राष्ट्रिय दैनिकले वरिष्ठ संगीतकार अमर गुरुङलाई एक दिनअघि नै मृत घोषित गरिदियो। एक दिनअघि नै मृत्यु भएको घोषणा गरिदिने यो कस्तो पत्रकारिता ? माथिका केही प्रतिनिधि घटना मात्र हुन्। खाडी मुलुकमा कमाउन गएका श्रीमान् काठको बाकसमा प्याक भएर आउँदा विछिप्त अवस्थामा एयरपोर्ट पुगेकी महिलालाई बेसरम ढंगले क्यामरा तेर्साउँदै प्रश्नको वर्षा गर्नु कति जायज छ ? पत्रकारहरूले सोध्ने प्रश्न यस्ता छन्, तपाईंको श्रीमान् कमाउन जानुभएको थियो आज यो अवस्थामा फर्किनुभएको छ, तपाईंलाई कस्तो लागिरहेको छ ? , अन्तिमपटक श्रीमान्सँग कहिले भेट भयो ? यस्ता प्रश्न सुन्दा लाग्छ, पीडाका बीच पनि आँसु खसाल्दै जवाफ दिनुपर्ने यो कस्तो मानवता ? मृतकका विषयमा बुझ्नुपरे नजिकका आफन्तसँग बु्झ्न सकिन्छ। यति कुराको हेक्का पनि मिडियाले किन गर्दैन ? यो आँसुको व्यापारभन्दा अरू के हुन सक्छ ? स्वतन्त्रतासँगै जिम्मेवारी र कर्तव्य पनि सँगसँगै आउनुपर्छ अनि मात्र मिडियाले समाजलाई सही बाटोमा डोर्याउन सक्छ। यस विषयमा मैले पत्रकारिताका गुरु पी खरेललाई माथिका उदाहरण सुनाउँदै सोधें सर, मिडिया कति जिम्मेवार छ ? उहाँका अनुसार यस्तो तरिका सरासर गलत हो। पहिलो हुने होडमा गलत सूचना सम्प्रेषण हुने गरेको, त्यसलाई सुधार्नेतर्फ मिडियाले ध्यान दिन नसकेको र लामो समयपछि पनि व्यावसायिक बन्न नसकेको उहाँको विश्लेषण छ। गलत समाचार र मानवीय संवेदनासमेत देखाउन नसक्दा यसबाट पीडित पक्षलाई अझै पीडा पुग्ने र सूचनाले अन्योल उत्पन्न हुनेछ। यहाँनेर बेलायतका पत्रकार जोनाथन फेन्वाईको भनाइ राख्न उपयुक्त होला। उनले भनेका थिए प्रमुख समाचार वितरक संस्थाहरूले अपवादका घटनामा आधारित पत्रकारिता गर्ने हुनाले तिनीहरू एउटा रेल गाडी दुर्घटनामा परेको खबर तुरुन्त समाचार बनाउँछन्। तर हजारौं रेलगाडी सुरक्षित आआफ्नो गन्तव्यमा पुगेको विषयलाई महत्र्व दिँदैनन्। यसै भनाइलाई आधार मान्ने हो भने अपवादका घटना नै समाचार हुन् अथवा जे नयाँ छ त्यो समाचार हो। तर नयाँ जानकारी दिने, सस्तो लोकप्रियता कमाउने नाममा मानवीय संवेदना, मूल्य मान्यता, उत्तरदायित्व, कर्तव्य आदि भुलेर गलत सूचना दिँदा सम्बन्धित व्यक्तिहरूलाई पीडा होला कि नहोला ? वरिष्ठ चलचित्र कलाकार मदनकृष्ण श्रेष्ठकी पत्नीको मृत्यु भयो। त्यतिबेला पशुपति आर्यघाटमा शववरिपरि व्यापक रुपमा क्यामरा तेर्सिएका थिए। मानवीय संवेदनामा हामी कति सजग छौं भन्ने त हवाईजहाज दुर्घटनामा परी दिंवगत भएका पर्यटनमन्त्री रवीन्द्र अधिकारीसहित सातजनालाई श्रद्धञ्जलीका लागि टुँडिखेलमा राखिँदा तेर्सिएका क्यामरा र गरिएका प्रश्नले पनि पत्रकारिताको गरिमा प्रस्ट पार्छ। च्याउसरि उम्रिएका सञ्चारमाध्यमबीच कपी पेस्ट पत्रकारिता गर्ने र अफवाह फैलाएर न्युज ब्रेकर हुने अस्वस्थ प्रतिस्पर्धा चलेको छ। यसले समाजलाई सूसूचित हुने अधिकारबाट समेत वञ्िचत गरेको छ। त्यस्तै कुनै एक युवतीलाई नितान्त व्यक्तिगत प्रश्न सोधेर हैरान पार्ने गरिन्छ। प्रश्न सोधिन्छ सेक्स के हो ? कतिपटक गर्नुभयो ? कोसँग ? आदिआदि। यही हो पत्रकारिता ? सबैलाई थाहा छ एउटै बेडमा सुतेका दम्पती रातमा के गर्छन् भन्ने कुरा। यसैगरी कुनै सरकारी अफिसभित्र छिरेर सामान्य शिष्ट बोलीको समेत ख्याल नगरी कर्मचारीलाई कुटौंला जस्तो गरी र्याखर्याख्ती पार्नु कति उचित होला ? सूचना प्रवाह र पत्रकारिताजस्तो संवेदनशील विषयलाई हल्का र रमाइलो वा व्यक्तिगत फाइदाका लागि प्रयोग गर्ने हो भने यसले समाजमा पक्कै पनि विकृति त्याउँछ। गैरजिम्मेवार मिडियाका कारण कुनै दिन जिम्मेवार मिडियाले पनि लज्जित हुनुपर्नेछ। लेखक सशस्त्र प्रहरी निरीक्षक हुन्।"
लगानी सम्मेलनको निहितार्थ,"प्रधानमन्त्री र मन्त्रीहरू देशविदेश घुमेर नेपालमा लगानी गर्दिनुहोस् भन्दै याचना गरिरहेको दृश्यले गिज्याइरहेको छ आगामी शुक्रबारदेखि लगानी सम्मेलन हुँदैछ। सरकारले लगानीकर्तासमक्ष प्रस्तुत गर्ने आयोजना निश्चित गरिसकेको समाचार सार्वजनिक भइरहेका छन्। आयोजना सरकारले छानेर दिने कि लगानीकर्ताले आफैं छान्ने भन्ने द्विविधा (कन्फ्युजन) देखिएको छ। जलविद्युत् क्षेत्रका १३ आयोजनामध्ये सातवटा सरकारका तर्फबाट र ६ वटा निजी क्षेत्रबाट प्रस्तुत गरिने जनाइएको छ। २०७३ को लगानी सम्मेलनमा पनि यस्तै कैयन् आयोजना प्रस्तुत गरियो। मगन्ते पारामा लौ न पैसा लगानी गर्दिनुहोस् भनेर याचना गरियो। यसपटक पुनः त्यस्तै याचना दोहोर्याउने तयारी हुँदैछ। ०७३ मा भएको सम्मेलनमा १४ खर्बको प्रतिबद्धता गाउँघरको पुराण सप्ताहमा बोलेजस्तै भयो, लगानी आएन। ०४९ मा नेपाली कांग्रेस नेतृत्वको सरकारले यस्तै सम्मेलन गरेर आफ्नो खुला बजार नीति संसारसामु पुर्यायो। जसले विदेशी लगानीकर्तामा सकारात्मक सन्देश प्रवाह गरेको थियो। सोही सरकारले २०४९ मै पहिलोपटक विदेशी लगानी तथा प्रविधि हस्तान्तरण ऐन जारी गरेको थियो, जसले प्रत्यक्ष वैदेशिक लगानीको बाटो खोल्यो। अहिलेको सरकार कम्युनिस्ट र त्यसमा पनि पूर्व माओवादीसहितको छ। उनीहरूको विगतका क्रियाकलाप र नीतिले गर्दा निजी र विदेशी लगानीकर्ता ढुक्क हुन सकेका छैनन्। यो सम्मेलनमार्फत नेकपाको सरकारले आफूहरू निजी तथा वैदेशिक लगानीकर्ताको विरुद्धमा छैनौं भन्ने सन्देश प्रवाह गर्दै उनीहरूमाझ छुट्टै पहिचान स्थापित गर्न सफल हुनुपर्छ। सरकारले वैदेशिक लगानीसँग सम्बन्धित कैयन् मौजुदा कानुनमा व्यापक परिवर्तन र सुधार गरेको छ। विदेशी लगानी भित्र्याउन सार्वजनिक निजी साझेदारी तथा लगानी विधेयक जारी गरिएको छ। विदेशी लगानी तथा प्रविधि हस्तान्तरण विधेयकमा लगानी गर्ने रकम र लगानी हिस्साको अधिकतम सीमा हटाइएको छ। सम्पूर्ण रीत पुगेर आएको विदेशी लगानीलाई सात दिनभित्र स्वीकृत गर्नुपर्ने प्रावधान पनि पारित गरिएको छ। आयोजनाबाट प्राप्त लाभ वा आयोजना बिक्री गरेपछि आउने रकम सहजरूपमा विदेश फिर्ता लैजान सकिने व्यवस्था गरिएको छ। जलविद्युत् आयोजनामा धेरै पहिलादेखि नै विभिन्न कर छुट रहेको व्यवस्था यथावत् नै छ। एकद्वार प्रणाली अवलम्बन गर्दै प्रशासनिक काम सहज पार्ने प्रतिबद्धता पनि आएकै छ। प्रधानमन्त्री र मन्त्रीहरू विदेशीलाई निर्धक्क लगानी गर्न आह्वान गरिरहनुभएकै छ। अर्थात् देशमा लगानीको वातावरण छ भन्न सकिने अवस्था छ। प्रधानमन्त्री र मन्त्रीहरू देशविदेश घुम्दै नेपालमा लगानी गर्दिनुहोस् भन्दै याचना गरिरहेको दृश्यले गिज्याइरहेको छ। यस्तो मगन्ते पाराले लगानी आउने पनि होइन। लगानीकर्तालाई आकर्षण गर्न सक्नुपर्छ। यो तहको आकर्षण सिर्जना गर्न सके उनीहरू आफैं आउनेछन्। नेपालमा लगानीका प्रशस्त सम्भावना छन्। कृषि, जलविद्युत्, पर्यटन, रियल स्टेट, बैंकिङ, इलेक्ट्रोनिक्स समानको उत्पादन, गार्मेन्ट, नवीकरणीय ऊर्जा (सौर्य र वायु) लगायतका प्रशस्त क्षेत्र छन्। तर यी कुनै क्षेत्रमा पनि पर्याप्त मात्रामा वैदेशिक लगानी भित्र्याउन सकिएको छैन, यो हाम्रै कमजोरी हो। अफ्रिकाका देश हाम्रा लागि शिक्षा हुन सक्छन्। रुग्ण अवस्थाबाट गुज्रिएका इथियोपिया, जाम्बिया रुवान्डा, मोरक्को, ट्युनिसिया र सोमलिया जस्ता देशले छोटो अवधिमै ठूलो मात्रामा वैदेशिक प्रत्यक्ष लगानी भित्र्याउन सफल हुँदै देशको आर्थिक अवस्थामा निकै परिवर्तन गरेका छन्। युरोप, चीन र मध्यपूर्वका धेरै देशका लगानीकर्ताले अफ्रिकाका धेरै देशमा लगानी गरिरहेका छन्। अफ्रिकी देशले लगानीको उपयुक्त नीतिनियम मात्र बनाएका छैनन्, आवश्यक पूर्वाधार र उत्पादित वस्तुको बजार पनि सुनिश्चित गरिदिएका छन्। हामीले भने देशमा भएका गार्मेन्ट उद्योगका विदेशी बजार गुमाउँदै उद्योग बन्द गर्नुपरेको छ। नेपालमा तयार गरिएका कपडा देखिने युरोप, अमेरिकाका पसलमा अहिले सबै बंगलादेशमा तयार गरिएका कपडा मात्र देख्न सकिन्छ। अफ्रिकाका देशमा नवीकरणीय ऊर्जा क्षेत्रमा पनि निकै ठूलो लगानी भित्रिएको छ। मोरक्कोमा मात्र ५५० मेगावाटको सौर्य प्लान्ट बनिरहेको छ। केन्या र इथियोपियाको जलविद्युत्मा क्यानडा, चीन र र युरोपका लगानीकर्ताले ठूलो लगानी गरिरहेका छन्। यसको मुख्य कारण हो, आकर्षक ऊर्जा खरिद दर। एक युनिट सौर्य ऊर्जाको खरिद दर रुवान्डामा २५, घानामा २०, मालीमा १५ र केन्यामा १२ अमेरिकी सेन्टसम्म दिने गरिएको छ। जसले गर्दा लगानीकर्ता आकर्षित छन्। हामी ऊर्जा क्षेत्रमा यस्तै प्रतिस्र्धात्मक हुन नसकिए पनि कृषि र पर्यटन क्षेत्रमा प्रतिस्पर्धात्मक हुन सक्छौं। हाम्रा जलविद्युत् आयोजना तुलनात्मक रूपमा महँगा छन्। प्रतिमेगावाट निर्माण खर्च महँगो छ। लगानी अनुपातमा ऊर्जा खरिद दर पनि त्यति आकर्षक छैन। धेरै लगानीमा थोरै आम्दानी हुने भएपछि लगानीकर्ता लगानीका लागि इच्छुक हुँदैनन्। इथियोपिया पछिल्लो १० वर्षमा निकै ठूलो मात्रामा प्रत्यक्ष वैदेशिक लगानी वृद्धि गर्न सफल भयो। दस वर्षअघि एक सय मिलियन अमेरिकी डलर मात्र रहेको लगानी अहिले चार बिलियन डलर पुगेको छ। यसका पछाडि मुख्यतः दुई कारण छन्। पहिलो औद्योगिक क्षेत्रको निर्माण र विस्तार। जसले गर्दा नयाँ उद्योग खोल्न चाहनेलाई जग्गा अधिग्रहण गर्ने, सडक मार्ग निर्माण गर्ने, पानी र बिजुली पुर्याउने जस्ता काम गर्नुनपर्दा उद्योग सुरु गरेको केही महिनामै उत्पादन बजारमा पुर्याउन सक्ने अवस्था भयो। दोस्रो महत्र्वपूर्ण पक्ष, भरपर्दो ऊर्जा आपूर्ति। उद्योग सञ्चालनका लागि अत्यावश्यक ऊर्जाको भरपर्दो आपूर्ति गर्दै बजार व्यवस्थापनमा पनि सरकारी सहयोग प्राप्त भएकाले लगानीकर्तालाई लगानीको वातावरण तयार भयो। हामीले पनि यस्तो गर्न सक्यौं भने पक्कै केही सुधार हुनेछ। अफ्रिकाका ती देशको वार्षिक आर्थिक वृद्धिदर पनि लोभलाग्दो तरिकाको थियो, छ। जसले गर्दा विदेशी लगानीकर्ताले ढुक्क भएर लगानी गर्ने वातावरण बन्यो। त्यस्तै मोरक्कोको भौगोलिक स्थितिले पनि ठूलो साथ दियो। युरोप र अफ्रिकाका बजारमा सजिलोसँग जोड्न सक्ने भौगोलिक स्थितिले देशमा निकै ठूलो लगानी भित्रियो। हामी पनि दुई विशाल भूगोल र जनसंख्याको बीचमा छौं। बजारको कुनै समस्या छैन। केवल उनीहरूको बजारमा प्रतिस्पर्धा गर्न सक्षम हुनुपर्यो। हाम्रो जनशक्ति सस्तो छ। उत्पादन मूल्य अवश्य सस्तो नै हुनेछ। त्यसैले हामी भारत र चीनका बजारमा प्रतिस्पर्धा गर्न कठिन हुने अवस्थामा छैनांै। रणनीतिक पक्ष पनि वैदेशिक लगानी भित्रिने एउटा माध्यम हो। लगानीकै माध्यमबाट चीनले अफ्रिकाका धेरै देशमा आफ्नो व्यापार फैलाएको छ। धेरै क्षेत्रमा प्रभुत्व जमाएको पनि छ। ०७३ को लगानी सम्मेलनमा पनि चीन र भारतकै लगानीकर्ताको बोलवाला थियो। यसपटक पनि त्यस्तै लक्षण देखिएको छ। हाम्रो वैदेशिक नीति सन्तुलित राख्दै रणनीतिक रूपमा आउने लगानीको सही सदुपयोग गर्न आवश्यक छ। मध्यपूर्वका देश साउदी अरब, यूएई, कतार र कुबेत पनि ठूला लगानी गर्ने देश हुन्। ती देशबाट नेपालमा लगानी भित्र्याउने गरी प्रभावकारी रूपमा कूटनीतिक कदम चाल्नु आवश्यक छ। स्थिर सरकार बनेकाले राजनीतिक स्थिरता छ। हरेक वर्ष सरकार र मन्त्री फेरिँदै नीति तथा नियम परिवर्तन हुने अवस्था अब छैन। नीतिनियम र कानुन लगानीमैत्री बनाइएको छ। केही छिटपुट सुरक्षासम्बन्धी घटनाबाहेक समग्रमा लगानीको वातावरण छ तर कमी पूर्वाधारकै हो। उद्योग सञ्चालन गर्न आवश्यक जग्गा अधिग्रहणदेखि सडक मार्ग बनाउन कठिन छ। सरकारी कर्मचारीको काम गर्ने परम्परा पुरानै छ। घुसविना काम हुनै गाह्रो छ। उत्पादनमूलक उद्योग खोल्न निकै कठिन भएकाले बजार अभाव स्वाभाविक भयो। कसरी हुन्छ प्रगति ? यसपटकको लगानी सम्मेलनमा ०७३ को भन्दा धेरै रकमको प्रतिबद्धता आउने छ। सामाजिक सञ्जालमा भनिएजस्तै गाउँघरमा पुराण सप्ताह लगाउँदा यति लाख र उति लाख दिन्छु भन्दै घोषणा गर्ने तर पैसा कत्ति नदिने जस्तो अवस्था यो लगानी सम्मेलनमा नदोहोरियोस्। एकै वर्षमा ठूलो लगानी भित्र्याउन नसकिएला तर आगामी १० वर्षको लक्ष्य राखेर विस्तारै लगानीकर्तालाई आकर्षण हुने वातावरण सिर्जना गरौं, मगन्तेजस्तो नबनांै। केही वर्ष वैदेशिक लगानीबाट देशलाई प्रत्यक्ष लाभ लिनुभन्दा परोक्ष लाभ र रोजगारमा ध्यान दिऊँ। देशमा प्राविधिक जनशक्ति सिर्जना गर्दै युवा बिदेसिनबाट रोक्ने प्रयास गरौं।"
सफलताको एक मात्र सूत्र ध्यान,"आजका मानिस सबैले चाहने कुरा हो सफलता र खुसी। पहिलेका मानिसहरू सहज रूपमा जीवन बाँच्थे। त्यसैले खुसी र सफलता पछिपछि आएको अनुभव गर्दथे। अहिले हरेक व्यक्तिले भन्ने गर्दछ जिउनुको अर्थ, कर्म गर्नुको अर्थ सफल हुनु, सम्पन्न हुनु र खुसी हुनु हो। यसका लागि मानिसले अनेक कठिन परि श्रम गर्छ तर एकदमै सरल र नगरी नहुने ध्यान भने गर्दैन। मानिस किन असफल महसुस गर्दछ ? किन अपूर्णता महसुस गर्दछ ? किन दुःखी ठान्छ आफूलाई ? कारण हो ऊ ध्यान गर्दैन र आवश्यकभन्दा व्यर्थताका कर्महरू र सम्बन्ध र विचारमा अल्झेको छ। केही प्रतिशत व्यक्तिहरू थोरै सचेत हुन थालेका छन् तर तिनीहरू ध्यान शब्दभन्दा आकर्षणको नियम, भावनात्मक बुद्धि जस्ता शब्द रुचाउँछन्। तात्विक अर्थ उस्तै राख्छन् यी शब्दहरू र प्रयोगले पनि तर बुद्धको तपोभूमिमा जन्मेका हामीले ध्यानलाई जीवनमा प्रयोग गर्न जानेनौं भने अझै अरू दुःख र अपूर्णता नभोगीकन सुखै छैन। ध्यान गर्न समय नमिल्ने आजका बेफुर्सदी मानिसले भविष्यका लागि अस्पताल शय्याको लागि समय दिनुपयो भनेचाहिँ ज्यादै नमज्जा हुनेछ। नाम र दाम, बाहिरी इज्जत र प्रतिष्ठा, पद सम्मान सबै अरूको भन्दा बढी चाहिने होडबाजी नै मानिसका समस्या र दुर्भावना बनेका छन्। प्रत्येक व्यक्तिको जीवनशैलीमा सकारात्मक रूपान्तरण नआउँदासम्म न त मानिसहरू खुसी, उल्लासमय र सफल बन्छन् न त राष्ट्रमा नै समृद्धि आउँछ। ओशो बताउनुहुन्छ ध्यान पर्दा हटाउने कला हो। यो पर्दाबाहिर छैन, तिमीभित्र छ। विचारले बुनिएका तिम्रा पर्दाभित्र छन्। राम्रानराम्रा सबै विचार मिलेर यो पर्दा बुनिएको छ। जब तिमी विचारभन्दा पर एकाग्र चित्तमा र निर्विचार अवस्थामा पुग्छौ, त्यही ध्यान हो। संसार छ, तिमी छौ र पनि बीचमा विचारको पर्दा नहुने अवस्था ध्यान हो। जे दृश्य तिमी देख्छौ र पनि विचारले त्यसलाई अर्थ लगाउने मौका पाउँदैन, जे छ त्यसमै तिमी मग्न र मौन हुन्छौ, त्यही अवस्था ध्यान हो तर यो चाहना र प्रयत्नले हुँदैन। जब मन निर्विचार, शून्य, परमको अवस्थामा पुग्छ, स्वतः ध्यान फलित हुन्छ। बुद्ध भन्नुहुन्छ श्वासको माला जप, आउँदै जाँदै गरेको श्वासलाई हेर, जे अनुभूति हुन्छ, त्यही ध्यान हो। बाहिर रुद्राक्षको माला जपेर हुनेवाला केही छैन। श्वासको माला जप, असली माला त्यही हो। सधैं निर्विचार अवस्थामा रहने कला सिक्नु र भित्रबाट जाग्नु ध्यान हो। भगवान् कृष्ण ध्यानलाई स्वधर्मको संज्ञा दिनुहुन्छ, अर्थात् आफ्नो स्वभावमा जिउनु नै ध्यान हो। उहाँ भन्नुहुन्छ हे अर्जुन, स्वधर्ममा मर्नु परधर्ममा जिउनुभन्दा धेरै श्रेयस्कर छ। अर्जुनको व्यक्तित्व निपट क्षेत्रीय प्रकृतिको थियो, जसको आधार हुन्छ बल, शक्ति, साहस, वीरता एवं निर्भय। त्यतातिर संकेत गर्दै भगवान् अर्जुनलाई क्षत्रीय धर्ममा प्रतिष्ठित रहन सल्लाह दिनुहुन्छ। आखिर उहाँको यही संकेत नै सफलताको राज बनेको थियो। योगसूत्रमा उल्लेख छ जेमा चित्त लगायो, त्यसमा जागृत रहनु ध्यान हो। एकाग्र हुनु मात्र ध्यान होइन। ध्यान कुनै क्रिया पनि होइन। विचारका कोलाहलबाट वि श्रान्ति लिएर शुद्ध र निर्मल मनको अनुभूतिमा जानु ध्यान हो। इन्द्रियहरू मनसँग, मन बुद्धिसँग र बुद्धि आफ्नो स्वरूप आत्मामा समाहित भएको अवस्था ध्यान हो। जब हामी शरीरको, मनको एवं भावको तलबाट केही पनि गरिरहेका हुँदैनौं र केवल जागृति शेष रहन्छ, त्यो अवस्थालाई ध्यान भनिन्छ। दैनिक जीवनको भागदौडले हाम्रो चित्त बहिर्मुखी भएर हामी आफ्नो स्वकेन्द्रबाट धेरै टाढा पुग्छौं। मनमा उठ्ने कामना, वासना र विचारले चित्तलाई आन्दोलित र विस्तारै अशान्त बनाउँछ। ध्यानले हामीलाई स्वकेन्द्रमा फर्काई मन र हृदयलाई स्थायी रूपमा शान्त र सहज बनाउँछ। ध्यान हाम्रो सहज आन्तरिक स्थिति हो, जहाँ शरीर, मन र हृदय एक गहन वि श्रामपूर्ण, सरल र स्वाभाविक अवस्थामा रहन्छन्। ध्यानस्थ अवस्थामा हामी आफैंभित्र लुकेको अनन्त शान्ति, ज्ञान, सत्य, प्रेम, सम्पन्नता, सौन्दर्य र रहस्यमा डुब्ने र एकाकार भई स्वस्थ, सफल र मस्त जीवन जिउने सूत्र प्राप्त गर्दछौं। हामी किन खुसी हुन सक्दैनौं ? कर्ममा सफलता किन प्राप्त हुँदैन ? राष्ट्रमा समृद्धि किन आएन ? किनकि जे गयौं त्यसमा ध्यान पुगेन, होसपूर्ण भइएन र जागरणमा रहेनौं। हिजोआजका हामी ध्यान भन्नासाथ नबुझीकनै पन्छिन खोज्छौं र ध्यान भनेको बुढेसकालको मेलो या त फुर्सद हुनेले गर्ने हो भन्ने अर्थ लगाउँछौं। उच्चस्थ पदका व्यक्तिले त ध्यानको बारेमा सोच्नै फुर्सद पाएका हुँदैनन्। केही प्रतिशत व्यक्तिहरूचाहिँ ध्यान के हो भन्ने प्रश्नमै अल्झेर प्रश्न र तर्कमै समय बिताइरहेका हुन्छन्। विद्यार्थीदेखि लिएर सबै व्यक्तिमा ध्यानको अभ्यास जरुरी छ किनकि ध्यान भएन भने बेहोसीमा पुगिन्छ, काम राम्रो हुँदैन। जानेबुझेकालाई सीधा शब्दमा भन्नुपर्दा ध्यान हो निष्क्रिय जागरुकता। ध्यानको अभ्यास गरेर त्यसलाई अनुभूतिमा ढाल्न सजिलो छ तर शब्दमा व्याख्या गर्न कठिन। प्रत्येक व्यक्तिको जीवन पूर्णतासाथ जिउन आवश्यक पर्ने जीवन पद्धति र पूर्ण जीवनशैली अनि आनन्दित जीवन जिउने कला नै ध्यान हो। ध्यान हो विचारभन्दा पर जानु र स्वकेन्द्रमा प्रतिष्ठित हुनु। भगवान् बुद्ध यसलाई शून्यता भन्नुहुन्छ भने उपनिषद्का ऋषिहरू निसर्ग भन्छन्। आफ्नो केन्द्रमा नफर्की जीवनमा शान्ति, आनन्द, प्रेम र करुणाजस्ता गरिमावानअवस्थाको उपलब्धि हुन सक्दैन। आफूतिर नफर्कने व्यक्तिको कसैसँग पनि सम्बन्ध राम्रो हुन सक्दैन किनभने ऊ सम्बन्धको जालोमा अल्झिन थाल्छ। लोभ, मोह, ईष्र्या उसका सहचर हुन पुग्छन्। आफूतिर फर्कनेबित्तिकै नैसर्गिक प्रकृतिको बोध हुन जान्छ। जसरी वि श्रामबाट श्रम गर्ने शक्ति, ऊर्जा एवं सामथ्र्य प्राप्त हुन्छ त्यसैगरी स्वकेन्द्रमा फर्किएर नै संसारमा फैलिने रहस्य हामी बुझ्न सक्छौं। आफैंभित्र लुकेको छ सारा शान्ति, आनन्द, स्वास्थ्य एवं सफलताको राज। ध्यानको गहिराइमा अचानक हाम्रो भित्री आँखाले देख्छ, त्यो रहस्य जुन स्वास्थ्य, सफलता एवं शान्तिको कुँजी हो। जीवनमा आत्मविकास चाहने हो भने आफैंतिर फर्किनुको विकल्प छैन। संसारतिर फैलने प्रयोग त जीवनभर गर्दै आएका छौं, अब समय आएको छ आफैंतिर, जीवनको स्रोततिर, स्वकेन्द्रतिर फर्किने। ध्यान मनुष्यको आन्तरिक शान्ति, खुसीयाली र आनन्दको प्राचीनतम तथा आधुनिकतम विज्ञान हो। यो कुनै धर्म, जाति या सम्प्रदायसँग सम्बन्धित छैन। पृथ्वीमा कुनै धर्म वा सम्प्रदाय प्रारम्भ हुनुअघिदेखि नै ध्यान थियो। जुनसुकै धर्मका शिक्षक, गुरु या सिद्ध पुरुषहरूको ज्ञानको स्रोत पनि ध्यान नै हो। ध्यानले व्यक्तिगत, पारिवारिक र कर्म जीवनमा हामीलाई सहयोग पुयाउँछ। एउटा ध्यानी व्यक्ति प्रेमले भरिपूर्ण, आफ्नो कर्मप्रति निष्ठावान् र व्यवहार कुशल पनि हुन्छ। त्यसकारणले ध्यान गर्न केही त्याग्नु पर्दैन। ध्यानले मानिसको व्यक्तित्वलाई निखार्छ र कर्ममा कुशलता ल्याउँछ। यसले पारिवारिक सम्बन्ध अझ सुमधुर बनाउँछ। ध्यान साधन मात्र नभई आफैंमा साध्य अवस्था हो। ध्यान मार्ग हो र गन्तव्य पनि हो। जीवनको सम्भावनालाई उजागर गरेर आफ्नो गरिमामा प्रतिष्ठित हुनु हो। संक्षिप्तमा ध्यानको उपलब्धि ध्यान नै हो र पनि यसको उपलब्धि भनेको शारीरिक, मानसिक र आध्यात्मिक सबै स्तरबाट व्यक्तिलाई स्वस्थ बनाउनु हो। ध्यान गर्ने व्यक्तिमा उच्च रक्तचाप नियन्त्रण हुन्छ र गहन वि श्रामको अनुभव हुन्छ। ऊर्जा एवं शक्तिमा वृद्धि हुन्छ। व्यक्ति सधैं सक्रियताको अनुभूति गर्छ र उसको आयु पनि वृद्धि हुन्छ। हृदय रोग, पेट एवं शिरको रोगको जोखिमबाट बच्न सकिन्छ। ध्यान गर्ने व्यक्तिको श्वासप्रश्वासमा सहजता आउँछ र शरीरको वजनमा नियन्त्रण हुन्छ। सोच, विचारमा सकारात्मकता, प्रभावकारी एवं सन्तुलित व्यक्तित्वको निर्माणमा सघाउ पुग्छ। आत्मविश्वास, उत्साह, आँट एवं जाँगरमा अभिवृद्धि ल्याउने माध्यम नै ध्यान हो। विचारमाथि नियन्त्रण गर्न सक्ने, सिक्ने क्षमता, स्मरणशक्ति एवं एकाग्रतामा अभिवृद्धि गर्न ध्यानले नै सघाउँछ। ध्यान गर्ने व्यक्तिको निर्णय एवं संकल्प क्षमताको विकास हुन्छ र उसको चरित्रमा पवित्रता झल्किन्छ। ध्यानस्थ व्यक्ति नकारात्मक आदत एवं कुलतबाट मुक्ति पाउँछ र अनिद्राबाट पनि। सम्बन्धमा मधुरता, नेतृत्व क्षमता, कार्यसम्पादन क्षमता ध्यानस्थ व्यक्तिका लक्षण हुन्। ध्यान गर्ने व्यक्ति पारिवारिक जिम्मेवारीपन, सामाजिक दायित्व एवं राष्ट्र विकासबाट पन्छिन सक्दैन। त्यसैले त उसका हरेक कार्यमा कुशलता एवं सन्तुष्टि हात लाग्छ। ध्यान गर्ने व्यक्ति मनोरोग जस्तै चञ्चलता, तनाव, भय, चिन्ता एवं अवसादबाट मुक्ति पाउँछ। जीवनमा सार्थकताको अनुभव गर्दछ। आफ्नो उद्देश्य र स्वयथार्थको ज्ञानको बोध हुन्छ। शरीर, मन र चेतनामा सामञ्जस्य ल्याउन सक्छ। विगतको शोक र भविष्यको चिन्ताबाट मुक्त भई वर्तमानमा क्षणक्षण जिउने क्षमता प्राप्त गर्दछ। ध्यानस्थ व्यक्तिमा दिव्य प्रेमको उदय हुन्छ। ऊ सधैं साक्षी एवं बोधमा प्रतिष्ठित भएर बाँच्न सक्छ। आत्मज्ञान प्राप्ति एवं परामात्मामय जीवनमा प्रवेश गर्न सक्छ। जीवनको समग्र स्वीकार एवं तथातामा जिउन मद्दत पुग्दछ। ध्यानले प्रत्येकको व्यक्तित्व सन्तुलित बनाउनुका साथै जीवनलाई सहजताका साथ जिउन प्रेरित गर्दछ। आत्मविश्वास, ऊर्जा र उमंगमा अभिवृद्धि पनि ध्यानका सहज परिणाम भएकाले सही ध्यानले व्यक्ति अझ बढी मिलनसार, व्यवहार कुशल र कर्तव्यपरायण हुन्छ। ध्यान गर्ने व्यक्तिको जीवनमा आउने सर्वाधिक ठूलो चुनौती अनियन्त्रित विचारको शृंखला र नकारात्मक भाव हो। ध्यान भनेकै चित्तमा उठ्ने विचार र हृदयका भावलाई जागृत भई विनाकुनै तादात्म्य या निर्णय साक्षीपूर्वक हेर्ने कला हो। अन्नतोगत्वा, ध्यानी व्यक्तिले आफूलाई सम्पूर्ण विचार एवं भावनाबाट पृथक् द्रष्टा एवं बोधका रूपमा अनुभव गर्छ। त्यसकारण, चित्तका हरेक तरंगलाई साक्षीपूर्वक हेर्नु नै पूर्ण समाधान हो। त्यसो त ध्यान आफैंभित्रको दिव्यतामा सीधा छलांग हो तथापि ध्यानको क्रममा आउने केही महत्र्वपूर्ण कोसेढुंगा हुन् पहिलो द्रष्टाभाव, दोस्रो साक्षित्व, तेस्रो बोध। बोधको गहनतामा प्रवेश गरेपछि व्यक्तिले जुनसुकै कर्ममा सफलता हात पर्छ त्यो पनि खुसीका साथ।"
आईपीएल : दिल्लीको दोस्रो खेलको प्लेइङ ११ मा पनि सन्दीप परेनन्,काठमाडौं : इन्डिन प्रिमियर लिग (आईपीएल)मा सहभागी नेपालका एकमात्र क्रिकेटर सन्दीप लामिछाने दिल्ली क्यापिटलको दोस्रो खेलमा समेत प्लेइङ ११ परेनन्। सन्दीप आईपीएलमा दोस्रो पटक दिल्लीबाट सहभागी भएका छन्। सन्दीप आईपीएलमा आवद्ध भएपछि नेपालमा यसको क्रेज बढेको छ। दिल्लीको आइतबार भएको पहिलो खेलको प्लेइङ ११ समेत नपरेका सन्दीप दोस्रो खेलमा समेत नसमेटिएका हुन्। पहिलो खेलमा दिल्लीले आइतबार राति मुम्बइ इन्डियन्सलाई ३७ रनले पराजित गरेको थियो। गतसाल सन्दीपले पछिल्ला ३ खेलमा मात्रै खेल्ने अवसर पाएका थिए। सन् २००८ देखि सुरु भएको आईपीएलको यो १२ औं संस्करण हो। उद्घाटन खेलमा महेन्द्रसिंह धोनीको कप्तानीमा रहेको चेन्नई सुपर किङ्सले विराट कोहली कप्तान रहेको रोयल च्यालेन्जस् बैंगलोरलाई पराजित गरेको थियो। दिल्लीले धोनीको कप्तानीमा रहेको चेन्नईको सामना गर्दैछ। पहिलो खेलमा टस हारी पहिले ब्याटिङको निम्तो पाएको दिल्लीले निर्धारित २० ओभरमा ६ विकेट गुमाएर २१३ रन बनाएको थियो। जवाफी ब्याटिङमा ओर्लिएको मुम्बईले भने १९।२ ओभरमा अलआउट हुनुअघि १७६ रनमात्र बनाउन सकेको थियो। पहिले ब्याटिङ गरेको दिल्लीका लागि विकेटकिपर ब्याट्सम्यान रिसव पन्तले आक्रामक पाली खेल्दै अविजित ७८ रनको योगदान गरेका थिए। उनले केवल २७ बलको सामना गरी ७ छक्का र ७ चौका प्रहार गरे। उनी म्यान अफ दी म्याच बने। दिल्लीका लागि कोलिन इन्ग्रामले पनि ४७ रन बनाए। उनले ३२ बलमा एक छक्का र सात चौका प्रहार गरे। ओपनर शिखर धवनले पनि टोलीको खातामा ४३ रन थपे। उनले ३६ बलको सामना गरी एक छक्का र चार चौका हिर्काएका थिए। विशाल लक्ष्य पछ्याउँदै जवाफी ब्याटिङमा ओर्लिएको मुम्बईका लागि युवराज सिंहले ५३ रन बनाए पनि टोलीको जितका लागि त्यो पर्याप्त हुन सकेन। उनले ३५ बलको सामना गरी तीन छक्का र पाँच चौका पनि प्रहार गरेका थिए। मुम्बईका लागि क्रुनाल पाण्डेयले १५ बलमा एक छक्का र पाँच चौकाको मद्दतले ३२ तथा ओपनर क्विन्टन डी ककले १६ बलमा एक छक्का र चार चौकाको मद्दतले २७ रन जोडेका थिए। मुम्बईलाई लक्ष्यसम्म पुग्न नदिन दिल्लीका बलर इशान्त शर्मा र कागिसो राबडाले दुईदुई विकेट लिएका थिए। आजदेखि आईपीएल : सन्दीप लामिछानेको टिमको पहिलो खेल आइतबार
युरो कप छनोट : दुई खेलमा इङ्ल्यान्डको १० गोल,लन्डन : युरो कप छनोट फुटबलको आफ्नो दोस्रो खेलमा पनि इङ्ल्यान्डले उत्कृष्ट प्रदर्शन गरेको छ। समूह ए अन्तर्गतको मंगलबार बिहान खेलिएको आफ्नो दोस्रो खेलमा इङ्ल्यान्डले मोन्टेनेग्रोलाई उसैको मैदानमा ५१ गोलको फराकिलो अन्तरले हरायो। इङ्ल्यान्डले पहिलो खेलमा चेक गणतन्त्रलाई पनि ५० गोलले हराएको थियो। मोन्टेनेग्रोविरुद्घ प्रारम्भमै गोल खाएको इङ्ल्यान्डले खेलमा उत्कृष्ट पुनरागमन गरेको थियो। खेल सुरु भएको १७औं मिनेटमा मोन्टेनेग्रोका लागि मार्को भेसोभिचले गोल गरेका थिए। त्यसपछि लयमा फर्किएको प्रशिक्षक गारेथ साउथगेटको इङ्ल्यान्डले विपक्षीको पोष्टमा लगातार पाँच गोल ठोक्यो। खेलको ३०औं मिनेटमा एभर्टनका डिफेन्डर मिचेल केनले इङ्ल्यान्डका लागि पहिलो गोल गरे। ३९औं मिनेटमा रोस बार्कलीले टोलीलाई २१ को अग्रता दिलाए। खेलको दोस्रो हाफमा पनि इङ्ल्यान्डले तीन गोल गर्यो। इङ्ल्यान्डका लागि ५९औं मिनेटमा बार्कलीले नै तेस्रो गोल थपे। ७१औं मिनेटमा अनुभवी खेलाडी ह्यारी केनले चौथो गोल गरे भने ८१औं मिनेटमा रहिम स्टर्लिङले अर्को गोल थपे। इङ्ल्यान्डले सन् १९८४ को नोभेम्बरपछि पहिलो पटक लगातार दुई खेलमा पाँच वा सोभन्दा बढी गोल गरेको हो। यसैगरी प्रशिक्षक साउथगेटको नेतृत्वमा इङ्ल्यान्डले पहिलो पटक लगातार पाँच खेलमा जित हात पारेको हो। यसैगरी इङ्ल्यान्डले सन् २०१५ को अक्टोबरपछि पहिलो पटक लगातार पाँच खेलमा जित हात पारेको हो। सन् २०१५ को अक्टोबरमा इङ्ल्यान्डले रोय हड्सनको प्रशिक्षकत्वमा लगातार पाँच खेलमा जित हात पारेको थियो। यसैगरी प्रशिक्षक साउथगेटको नेतृत्वमा आफुले खेलेका २० खेलमा केनले १७ गोल गरिसकेका छन्। साउथगेटको प्रशिक्षकत्वमा इङ्ल्यान्डका कुनै पनि खेलाडीले गरेको यो सर्वाधिक गोल हो। मोन्टेनेग्रोले भने पछिल्ला ६ मध्ये एक खेलमा मात्र जित हात पार्न सकेको छ। युरो कप छनोटको पहिलो खेलमा मोन्टेनेग्रोलाई बुल्गेरियाले बराबरीमा रोकेको थियो। मोन्टेनेग्रोविरुद्घको खेलमा प्रशिक्षक साउथगेटले हड्सन ओडोईलाई पनि मैदानमा उतारेका थिए। उनी इङ्ल्यान्डका लागि अन्तर्राष्ट्रिय प्रतियोगिता खेल्ने दोस्रो सबैभन्दा कम उमेरका खेलाडी हुन्। मंगलबार मैदानमा ओर्लंदा उनको उमेर १८ वर्ष एक सय ३८ दिन थियो। यसअघि सन् २००३ को अप्रिलमा वेन रोनीले केवल १७ वर्ष एक सय ६० दिनमा इङ्ल्यान्डको राष्ट्रिय टोलीमा डेब्यू गरेका थिए। समूह ए अन्तर्गतकै अर्को खेलमा कोसोभोले घरेलु मैदानको फाइदा उठाउँदै बलियो बुल्गेरियालाई ११ गोलको बराबरीमा रोक्यो। दुई खेल खेलेको इङ्ल्यान्ड ६ अंकसहित पहिलो र समान खेल खेलेको बुल्गेरिया दुई अंकसहित दोस्रो स्थानमा छन्।
सीमामा ८ दिन रोकिएका भीआइपी प्याराफिटका सामान रंगशालामा (फोटो फिचर),नेपालगन्ज : नेपालगन्ज रंगशालाको भीआइपी प्याराफिटको सामान भारतीय सीमावर्ती बजार रुपैडियामा ८ दिन रोकिएपछि सोमबार राति नेपालगन्ज रंगशाला पुगेको छ। भन्सार प्रक्रिया ढिलो गर्दा ५ चैतदेखि कन्टेनर सीमामै अलपत्र परेका थिए। प्रादेशिक खेलकुद विकास समिति प्रदेश ५ का अध्यक्ष भीम ओलीका अनुसार सोमबार साँझ ७ बजेतिर नेपालगन्जको सुर्खेत रोड पुगेका कन्टेनर झण्डै एक किलो मिटरको दूरी पार गरी रंगशाला पुग्न ३ घण्टा लागेको थियो। रातिको ९ बजे ६ कन्टेनर रंगशालामा पुगेका थिए। १६ वटा कन्टेनरमध्ये अझै १० वटा कन्टेनर आइपुगेका छैनन्। हेर्नुस् फोटोहरूः
"पोर्चुगल फेरि बराबरीमै, रोनाल्डो घाइते","लिस्बन : युरो कप छनोट फुटबलको आफ्नो दोस्रो खेलमा पनि साविक विजेता पोर्चुगलले सुखद नतिजा निकाल्न सकेन । समूह बी अन्तर्गत मंगलबार बिहान घरेलु मैदानमा खेलिएको आफ्नो दोस्रो खेलमा पनि पोर्चुगल बराबरीमा रोकियो । दोस्रो खेलमा पोर्चुगललाई सर्बियाले ११ गोलको बराबरीमा रोकेको हो । यसअघि आफ्नो पहिलो छनोट खेलमा पनि पोर्चुगललाई उसैको मैदानमा युक्रेनले गोलरहित बराबरीमा रोकेको थियो । खेल सुरु भएको सातौं मिनेटमै सर्बियाले अग्रता लिएको थियो । सर्बियाका लागि डुसान टाडिचले पेनाल्टीमार्फत गोल गरेका थिए । तर, पहिलो हाफको खेल सकिनुभन्दा तीन मिनेटअघि पोर्चुगलका लागि ड्यानिलो पेरेइराले जवाफी गोल फर्काएका थिए । त्यसपछि दुबै टोलीले थप गोल गर्न सकेनन् । करिब ७० प्रतिशत समय बलमाथि नियन्त्रण राखे पनि पोर्चुगलका खेलाडीले सर्बियाको बलियो रक्षापँक्तिलाई चिर्न सकेनन् । खेलका क्रममा आफ्ना स्टार खेलाडी क्रिस्टियानो रोनाल्डो घाइते भएपछि पोर्चुगललाई दोहोरो घाटा लागेको थियो । रोनाल्डो ह्यामस्ट्रिङ समस्याबाट पीडित भएको बताइएको छ । उनी ३१औं मिनेटमा मैदानबाट बाहिरिएका थिए । सोही समूहको अर्को खेलमा युक्रेनले लग्जम्बर्गलाई उसैको मैदानमा २१ गोलले पराजित गर्यो दुई खेल खेलेको युक्रेन चार अंकसहित पहिलो, लग्जम्बर्ग तीन अंकसहित दोस्रो र पोर्चुगल दुई अंकसहित तेस्रो स्थानमा आसिन छन् । यसैगरी एक खेल खेलेको सर्बिया एक अंकसहित चौथो स्थानमा छ ।"
१२ औं आईपीएलको पहिलो खेलमै चम्किए गेल,"जयपुर : इन्डिन प्रिमियर लिग (आईपीएल) क्रिकेटको १२औं संस्करणमा किङ्स११ पञ्जाबले विजयी सुरवात गरेको छ । पञ्जाबले सोमबार राति खेलिएको खेलमा राजस्थान रोयल्सलाई १४ रनले पराजित गर्यो । टस हारी पहिले ब्याटिङको निम्तो पाएको पञ्जाबले निर्धारित २० ओभरमा चार विकेट गुमाएर १८४ रन बनायो । जवाफी ब्याटिङमा ओर्लिएको राजस्थानले निर्धारित ओभरमा ९ विकेट गुमाएर १७० रनमात्रै बनाउन सक्यो । पहिले ब्याटिङ गरेको पञ्जाबका लागि वेस्ट इन्डिजका आक्रामक ब्याट्सम्यान क्रिस गेलले ७९ रनको योगदान गरे । ओपनर गेलले केवल ४७ बलको सामना गरी चार छक्का र आठ चौका प्रहार गरे । उनी म्यान अफ दी म्याच घोषित भए । पञ्जाबक अर्का ओपनर लोकेश राहुल भने चार रनमै पेभेलियन फर्किएका थिए । युवा क्रिकेटर सर्फराज खानले अविजित ४६ रन बनाए । उनले २९ बलको सामना गरी एक छक्का र ६ चौका हिर्काए । मायान्क अग्रवालले २४ बलमा दुई छक्का र एक चौकाको मद्दतले २२ रन थपे । राजस्थानका बलर बेन स्टोक्सले दुई विकेट लिए । जवाफी ब्याटिङमा ओर्लिएको राजस्थानका लागि ओपनर जस बट्लरले ६९ रन बनाए पनि टोलीको जितका लागि त्यो पर्याप्त हुन सकेन । उनले ४३ बलको सामना गरी दुई छक्का र १० चौका हिर्काएका थिए । ओपनरद्वय बट्लर र अजिनक्या राहानेले ७८ रनको साझेदारी गरेका थिए । कप्तान राहाने भने २० बलमा चार चौकाको मद्दतले २७ रन बनाउँदै पेभेलियन फर्किए । सन्जु सामसनले ३० र स्टिभन स्मिथले २० रन जोडे । अन्य ब्याट्सम्यानले भने दोहोरो सँख्यामा रन बटुल्न सकेनन् । पञ्जाबका बलर साम कुर्रान, मजिब उर रहमान र अंकित राजपुतले दुईदुई विकेट लिए । कप्तान रविचन्द्रन आश्विनले पनि एक विकेट हात पारे ।"
१२ औं आईपीएलको पहिलो खेलमै चम्किए गेल,"जयपुर : इन्डिन प्रिमियर लिग (आईपीएल) क्रिकेटको १२औं संस्करणमा किङ्स११ पञ्जाबले विजयी सुरवात गरेको छ । पञ्जाबले सोमबार राति खेलिएको खेलमा राजस्थान रोयल्सलाई १४ रनले पराजित गर्यो । टस हारी पहिले ब्याटिङको निम्तो पाएको पञ्जाबले निर्धारित २० ओभरमा चार विकेट गुमाएर १८४ रन बनायो । जवाफी ब्याटिङमा ओर्लिएको राजस्थानले निर्धारित ओभरमा ९ विकेट गुमाएर १७० रनमात्रै बनाउन सक्यो । पहिले ब्याटिङ गरेको पञ्जाबका लागि वेस्ट इन्डिजका आक्रामक ब्याट्सम्यान क्रिस गेलले ७९ रनको योगदान गरे । ओपनर गेलले केवल ४७ बलको सामना गरी चार छक्का र आठ चौका प्रहार गरे । उनी म्यान अफ दी म्याच घोषित भए । पञ्जाबक अर्का ओपनर लोकेश राहुल भने चार रनमै पेभेलियन फर्किएका थिए । युवा क्रिकेटर सर्फराज खानले अविजित ४६ रन बनाए । उनले २९ बलको सामना गरी एक छक्का र ६ चौका हिर्काए । मायान्क अग्रवालले २४ बलमा दुई छक्का र एक चौकाको मद्दतले २२ रन थपे । राजस्थानका बलर बेन स्टोक्सले दुई विकेट लिए । जवाफी ब्याटिङमा ओर्लिएको राजस्थानका लागि ओपनर जस बट्लरले ६९ रन बनाए पनि टोलीको जितका लागि त्यो पर्याप्त हुन सकेन । उनले ४३ बलको सामना गरी दुई छक्का र १० चौका हिर्काएका थिए । ओपनरद्वय बट्लर र अजिनक्या राहानेले ७८ रनको साझेदारी गरेका थिए । कप्तान राहाने भने २० बलमा चार चौकाको मद्दतले २७ रन बनाउँदै पेभेलियन फर्किए । सन्जु सामसनले ३० र स्टिभन स्मिथले २० रन जोडे । अन्य ब्याट्सम्यानले भने दोहोरो सँख्यामा रन बटुल्न सकेनन् । पञ्जाबका बलर साम कुर्रान, मजिब उर रहमान र अंकित राजपुतले दुईदुई विकेट लिए । कप्तान रविचन्द्रन आश्विनले पनि एक विकेट हात पारे ।"
आईपीएल : दिल्लीको दोस्रो खेलको प्लेइङ ११ मा पनि सन्दीप परेनन्,काठमाडौं : इन्डिन प्रिमियर लिग (आईपीएल)मा सहभागी नेपालका एकमात्र क्रिकेटर सन्दीप लामिछाने दिल्ली क्यापिटलको दोस्रो खेलमा समेत प्लेइङ ११ परेनन्। सन्दीप आईपीएलमा दोस्रो पटक दिल्लीबाट सहभागी भएका छन्। सन्दीप आईपीएलमा आवद्ध भएपछि नेपालमा यसको क्रेज बढेको छ। दिल्लीको आइतबार भएको पहिलो खेलको प्लेइङ ११ समेत नपरेका सन्दीप दोस्रो खेलमा समेत नसमेटिएका हुन्। पहिलो खेलमा दिल्लीले आइतबार राति मुम्बइ इन्डियन्सलाई ३७ रनले पराजित गरेको थियो। गतसाल सन्दीपले पछिल्ला ३ खेलमा मात्रै खेल्ने अवसर पाएका थिए। सन् २००८ देखि सुरु भएको आईपीएलको यो १२ औं संस्करण हो। उद्घाटन खेलमा महेन्द्रसिंह धोनीको कप्तानीमा रहेको चेन्नई सुपर किङ्सले विराट कोहली कप्तान रहेको रोयल च्यालेन्जस् बैंगलोरलाई पराजित गरेको थियो। दिल्लीले धोनीको कप्तानीमा रहेको चेन्नईको सामना गर्दैछ। पहिलो खेलमा टस हारी पहिले ब्याटिङको निम्तो पाएको दिल्लीले निर्धारित २० ओभरमा ६ विकेट गुमाएर २१३ रन बनाएको थियो। जवाफी ब्याटिङमा ओर्लिएको मुम्बईले भने १९।२ ओभरमा अलआउट हुनुअघि १७६ रनमात्र बनाउन सकेको थियो। पहिले ब्याटिङ गरेको दिल्लीका लागि विकेटकिपर ब्याट्सम्यान रिसव पन्तले आक्रामक पाली खेल्दै अविजित ७८ रनको योगदान गरेका थिए। उनले केवल २७ बलको सामना गरी ७ छक्का र ७ चौका प्रहार गरे। उनी म्यान अफ दी म्याच बने। दिल्लीका लागि कोलिन इन्ग्रामले पनि ४७ रन बनाए। उनले ३२ बलमा एक छक्का र सात चौका प्रहार गरे। ओपनर शिखर धवनले पनि टोलीको खातामा ४३ रन थपे। उनले ३६ बलको सामना गरी एक छक्का र चार चौका हिर्काएका थिए। विशाल लक्ष्य पछ्याउँदै जवाफी ब्याटिङमा ओर्लिएको मुम्बईका लागि युवराज सिंहले ५३ रन बनाए पनि टोलीको जितका लागि त्यो पर्याप्त हुन सकेन। उनले ३५ बलको सामना गरी तीन छक्का र पाँच चौका पनि प्रहार गरेका थिए। मुम्बईका लागि क्रुनाल पाण्डेयले १५ बलमा एक छक्का र पाँच चौकाको मद्दतले ३२ तथा ओपनर क्विन्टन डी ककले १६ बलमा एक छक्का र चार चौकाको मद्दतले २७ रन जोडेका थिए। मुम्बईलाई लक्ष्यसम्म पुग्न नदिन दिल्लीका बलर इशान्त शर्मा र कागिसो राबडाले दुईदुई विकेट लिएका थिए। आजदेखि आईपीएल : सन्दीप लामिछानेको टिमको पहिलो खेल आइतबार
युरो कप छनोट : दुई खेलमा इङ्ल्यान्डको १० गोल,लन्डन : युरो कप छनोट फुटबलको आफ्नो दोस्रो खेलमा पनि इङ्ल्यान्डले उत्कृष्ट प्रदर्शन गरेको छ। समूह ए अन्तर्गतको मंगलबार बिहान खेलिएको आफ्नो दोस्रो खेलमा इङ्ल्यान्डले मोन्टेनेग्रोलाई उसैको मैदानमा ५१ गोलको फराकिलो अन्तरले हरायो। इङ्ल्यान्डले पहिलो खेलमा चेक गणतन्त्रलाई पनि ५० गोलले हराएको थियो। मोन्टेनेग्रोविरुद्घ प्रारम्भमै गोल खाएको इङ्ल्यान्डले खेलमा उत्कृष्ट पुनरागमन गरेको थियो। खेल सुरु भएको १७औं मिनेटमा मोन्टेनेग्रोका लागि मार्को भेसोभिचले गोल गरेका थिए। त्यसपछि लयमा फर्किएको प्रशिक्षक गारेथ साउथगेटको इङ्ल्यान्डले विपक्षीको पोष्टमा लगातार पाँच गोल ठोक्यो। खेलको ३०औं मिनेटमा एभर्टनका डिफेन्डर मिचेल केनले इङ्ल्यान्डका लागि पहिलो गोल गरे। ३९औं मिनेटमा रोस बार्कलीले टोलीलाई २१ को अग्रता दिलाए। खेलको दोस्रो हाफमा पनि इङ्ल्यान्डले तीन गोल गर्यो। इङ्ल्यान्डका लागि ५९औं मिनेटमा बार्कलीले नै तेस्रो गोल थपे। ७१औं मिनेटमा अनुभवी खेलाडी ह्यारी केनले चौथो गोल गरे भने ८१औं मिनेटमा रहिम स्टर्लिङले अर्को गोल थपे। इङ्ल्यान्डले सन् १९८४ को नोभेम्बरपछि पहिलो पटक लगातार दुई खेलमा पाँच वा सोभन्दा बढी गोल गरेको हो। यसैगरी प्रशिक्षक साउथगेटको नेतृत्वमा इङ्ल्यान्डले पहिलो पटक लगातार पाँच खेलमा जित हात पारेको हो। यसैगरी इङ्ल्यान्डले सन् २०१५ को अक्टोबरपछि पहिलो पटक लगातार पाँच खेलमा जित हात पारेको हो। सन् २०१५ को अक्टोबरमा इङ्ल्यान्डले रोय हड्सनको प्रशिक्षकत्वमा लगातार पाँच खेलमा जित हात पारेको थियो। यसैगरी प्रशिक्षक साउथगेटको नेतृत्वमा आफुले खेलेका २० खेलमा केनले १७ गोल गरिसकेका छन्। साउथगेटको प्रशिक्षकत्वमा इङ्ल्यान्डका कुनै पनि खेलाडीले गरेको यो सर्वाधिक गोल हो। मोन्टेनेग्रोले भने पछिल्ला ६ मध्ये एक खेलमा मात्र जित हात पार्न सकेको छ। युरो कप छनोटको पहिलो खेलमा मोन्टेनेग्रोलाई बुल्गेरियाले बराबरीमा रोकेको थियो। मोन्टेनेग्रोविरुद्घको खेलमा प्रशिक्षक साउथगेटले हड्सन ओडोईलाई पनि मैदानमा उतारेका थिए। उनी इङ्ल्यान्डका लागि अन्तर्राष्ट्रिय प्रतियोगिता खेल्ने दोस्रो सबैभन्दा कम उमेरका खेलाडी हुन्। मंगलबार मैदानमा ओर्लंदा उनको उमेर १८ वर्ष एक सय ३८ दिन थियो। यसअघि सन् २००३ को अप्रिलमा वेन रोनीले केवल १७ वर्ष एक सय ६० दिनमा इङ्ल्यान्डको राष्ट्रिय टोलीमा डेब्यू गरेका थिए। समूह ए अन्तर्गतकै अर्को खेलमा कोसोभोले घरेलु मैदानको फाइदा उठाउँदै बलियो बुल्गेरियालाई ११ गोलको बराबरीमा रोक्यो। दुई खेल खेलेको इङ्ल्यान्ड ६ अंकसहित पहिलो र समान खेल खेलेको बुल्गेरिया दुई अंकसहित दोस्रो स्थानमा छन्।
"पोर्चुगल फेरि बराबरीमै, रोनाल्डो घाइते","लिस्बन : युरो कप छनोट फुटबलको आफ्नो दोस्रो खेलमा पनि साविक विजेता पोर्चुगलले सुखद नतिजा निकाल्न सकेन । समूह बी अन्तर्गत मंगलबार बिहान घरेलु मैदानमा खेलिएको आफ्नो दोस्रो खेलमा पनि पोर्चुगल बराबरीमा रोकियो । दोस्रो खेलमा पोर्चुगललाई सर्बियाले ११ गोलको बराबरीमा रोकेको हो । यसअघि आफ्नो पहिलो छनोट खेलमा पनि पोर्चुगललाई उसैको मैदानमा युक्रेनले गोलरहित बराबरीमा रोकेको थियो । खेल सुरु भएको सातौं मिनेटमै सर्बियाले अग्रता लिएको थियो । सर्बियाका लागि डुसान टाडिचले पेनाल्टीमार्फत गोल गरेका थिए । तर, पहिलो हाफको खेल सकिनुभन्दा तीन मिनेटअघि पोर्चुगलका लागि ड्यानिलो पेरेइराले जवाफी गोल फर्काएका थिए । त्यसपछि दुबै टोलीले थप गोल गर्न सकेनन् । करिब ७० प्रतिशत समय बलमाथि नियन्त्रण राखे पनि पोर्चुगलका खेलाडीले सर्बियाको बलियो रक्षापँक्तिलाई चिर्न सकेनन् । खेलका क्रममा आफ्ना स्टार खेलाडी क्रिस्टियानो रोनाल्डो घाइते भएपछि पोर्चुगललाई दोहोरो घाटा लागेको थियो । रोनाल्डो ह्यामस्ट्रिङ समस्याबाट पीडित भएको बताइएको छ । उनी ३१औं मिनेटमा मैदानबाट बाहिरिएका थिए । सोही समूहको अर्को खेलमा युक्रेनले लग्जम्बर्गलाई उसैको मैदानमा २१ गोलले पराजित गर्यो दुई खेल खेलेको युक्रेन चार अंकसहित पहिलो, लग्जम्बर्ग तीन अंकसहित दोस्रो र पोर्चुगल दुई अंकसहित तेस्रो स्थानमा आसिन छन् । यसैगरी एक खेल खेलेको सर्बिया एक अंकसहित चौथो स्थानमा छ ।"
सीमामा ८ दिन रोकिएका भीआइपी प्याराफिटका सामान रंगशालामा (फोटो फिचर),नेपालगन्ज : नेपालगन्ज रंगशालाको भीआइपी प्याराफिटको सामान भारतीय सीमावर्ती बजार रुपैडियामा ८ दिन रोकिएपछि सोमबार राति नेपालगन्ज रंगशाला पुगेको छ। भन्सार प्रक्रिया ढिलो गर्दा ५ चैतदेखि कन्टेनर सीमामै अलपत्र परेका थिए। प्रादेशिक खेलकुद विकास समिति प्रदेश ५ का अध्यक्ष भीम ओलीका अनुसार सोमबार साँझ ७ बजेतिर नेपालगन्जको सुर्खेत रोड पुगेका कन्टेनर झण्डै एक किलो मिटरको दूरी पार गरी रंगशाला पुग्न ३ घण्टा लागेको थियो। रातिको ९ बजे ६ कन्टेनर रंगशालामा पुगेका थिए। १६ वटा कन्टेनरमध्ये अझै १० वटा कन्टेनर आइपुगेका छैनन्। हेर्नुस् फोटोहरूः

शीर्षक,विवरण
परदेशीका सपना : पैसाको बिटो,"स्कुलमा नेपाली र अंग्रेजी विषयमा निबन्ध लेख्नका लागि प्रश्न आउँथ्यो र अहिले पनि प्रायः कतै न कतै देशसँग जोडेर प्रश्न सोधिन्छ। विशेष गरेर नेपाली विषयमा विद्यालय तहका साना कक्षादेखि नै बढी सोधिन्छ, मेरो देश नेपाल शीर्षकमा निबन्ध लेख। धेरैजसो विद्यार्थीले पहिलो वाक्यमै या त पहिलो अनुच्छेदमै लेख्छन्, मेरो देश सानो छ। यो गरिब मुलुक हो। यो सुन्दर प्रकृतिले भरिएको देश हो। तर यसको विकास हुन सकेको छैन। यहाँका नेता भ्रष्टाचारी हुँदा विकास हुन सकेन। यहाँका नेताले देशलाई राम्ररी विकास गर्न सकेका छैनन्, त्यसैले हामी गरिब छौं। मलाई मेरो देश मन पर्छ। म मेरो देशलाई माया गर्छु। नकारात्मक कुराबाट सुरु भएर सकारात्मकतामै टुंगियो, अलिकति चित्त बुझाऊँ। दोषको पोको छ, यो सानो छ, गरिब छ। एकातिर केही छैन, काम छैन अनि अर्कोतिर प्राकृतिक सुन्दरताले धनी मुलुक। अर्को कुरा समाजले, दुनियाँले बालमस्तिष्कमा भूत चढाएको छ। दुनियाँका कुरा सुनेकै भरमा बालबालिकाको दिमागमा अमेरिका, बेलायत, फ्रान्स, जापान, कोरिया जाने लक्ष्य रेखा कोरिएको छ। नेताबाटै भाषण हुन्छन्, म नेपाललाई स्विट्जरल्यान्ड बनाउँछु। विद्यार्थीले नम्बर पाउँछ। जसोतसो १२ कक्षा उत्तीर्ण भयो तब भन्छ, मैले विदेशका लागि अप्लाइ गरेको छु, नेपालमा बसेर के काम ? निबन्धमा भन्छ, मलाई मेरो देश मन पर्छ। म मेरो देशलाई माया गर्छु। तर त्यो नतिजा राम्रो बनाउनका लागि भयो। अब देशले के गर्ने त ? यसको उत्तर धेरैलाई थाहा छ, यहीं केही गर्ने, रोजगारको अवसर दिलाउने। उसको दिमागमा सबैले ठूलो पेसा भनेको पाइलट, इन्जिनियर र डाक्टर हो भनेर हालिदिएको छ। हाम्रा बालबालिकाका दिमागमा वैज्ञानिक बनाउने सोचलाई हालिएको छैन। सपनाका ठेली थमाएर किताबको गहु्रँगो झोला भिराइन्छ। हामीले यसो पनि भनेका छैनौं, सिकाएका छैनौं तिमी पछि जेसुकै बन तर कमसेकम मान्छे बन्ने कोसिस गरिरहुँ। अहँ, यसो त भन्नै चाहँदैनौं। वर्तमान सन्दर्भमा आफ्नै चाहनाले पढ्ने उद्देश्य बोकेर या त विशिष्ट लक्ष्य बोकेर विदेशको सपनामा होमिनेका आफ्नै तरिका छन्। त्यहाँ उद्देश्य र प्राप्तिको रहर छ। यहाँको अभावमा नभएर सपनाका गुजुल्टा कोरिएका हुन्छन् तर तिनमा पनि पीडाका पहाड उत्तिकै छन्। संघर्षको जालोले तिनलाई पक्कै घेरेकै हुन्छ। विद्यार्थी भएर जानेका मनोदशा भने दयनीय हुन्छन् नै। ती सपनामा इच्छाले ढाडस दिएको हुँदो रहेछ। आशाका त्यान्द्राले आगतका स्वप्न लहरीलाई उराल्दो रहेछ। अभाव र जलनले मानव मन पिरोलिन्छ। सीप र जाँगर नभएर होइन आज युवा अवसर र श्रमको मूल्यांकन नहुँदा बिदेसिएको छ। मजदुर या त कामदार बनेर पर्देसिन्छ। तिनमा भिजन छ, मिसन हुन्छ यतै केही गरौं भन्दा चाहेर पनि वातावरण पाउँदैन। एकजना पर्देसिनुभएका मेरा अनन्य मित्रले भन्नुभयो, विदेशमा जवानी फालेर अविवाहित भई काममा घोटिइरहनु मेरो रहर होइन, तीतो बाध्यता हो। कतिपय राजनीतिको पहुँच नहुँदा लाञ्छना बेहोर्दै हीनताबोध बोकेर विदेशको विकल्प रोज्न पुग्छन्। वैदेशिक रोजगारमा विवस बन्नेका दुःख र आर्तनादलाई सुन्दा त्यसै पनि मन कुँडिन्छ। घरको सानो बाकसमा पैसा थन्क्याउने लक्ष्य बोक्ने आफैंले बाकसभरि भरिएर फर्कंनुपरेका जलन छन्। सेल्फी लिँदै गलामा पूलमाला र खादा भिरेर बिदेसिनेले स्वदेशमा फर्किंदा मृत शरीरमा पूल र दागबत्तीको प्रतीक्षा गर्नुपर्यो भने मन दुख्नुपर्दैन र ? संघर्षमा आशा, रहरभन्दा धेरै बाध्यता हुँदो रहेछ। भाषा नजान्दा, प्रविधिलाई नजान्दा, कडा राज्यनीतिको रूपलाई नबुझ्दा, हेपेर लुटिँदा, ठगिँदा या त लाञ्छना लगाएर निर्दोषले जेल, नेल मात्रै नभई मृत्युदण्डसम्म भोग्न विवश बनाइएको त्यो मन र तिनका परिवार, आफन्तको आँसु कति कारुणिक लाग्छ। विषय आफैंमा गम्भीर छ। देशलाई माया त विदेशमा बस्नेले पनि गरेकै छ। अझ आपूले थाहै नपाई रेमिटेन्स भित्र्याएर देशको अर्थतन्त्रमा टेवा पुर्याउनेले कुनै न्यायको पोको नै खोल्ने चेष्टा गर्न जानेका छैनन्। खाडीमा पसिना बगाउँछन्। जवानीको जोस, परिवारको माया, दुःखाइ पिराइ, चाडपर्व, विवाह रमाइलो, मित्रताको सुगन्ध, चौतारीको चिसो हावा सबै अरबको खाडीमै स्वाहा। साँहिली, साँहिली चालीस कटेसी रमाउला। आखिर तिनले सुन्ने गीतमा भावुकता र वेदना हुँदो रहेछ। के तिनका पीडाको रहस्यलाई आर्थिक, मनोवैज्ञानिक या त सामाजिक कोणबाट खोतल्ने कोसिस भएका होलान् ? मेनपावरलाई १० हजार या त तोकिएको रकम बुझाएको श्रम स्वीकृतपत्रसहित एयरपोर्टमा पासपोर्ट बोकेर विजयको टीका पहिरिँदै बाहिरिनेका दुर्दशा कुनै खेलाँची गफ त होइनन्। तर रहस्य सबैलाई थाहा छ तिनीहरू सबैले घरबारी, श्रीमतीका गहना धितो राखेर या त भैंसी, गाईवस्तु बेचेर लाखौंको बिटो मेनपावरमा बिनाआधार बुझाइरहेका हुन्छन्। बीचका च्याँखे थाप्नेदेखि प्लेनमा उडाउनेसम्ममा गरेर नेपालीबाटै आफ्नै मातृभूमिमा दैनिक रूपमा ठगिएका नेपालीका दुर्दशा खेलाँची लाग्दैन। पासपोर्ट बनाउँदाका झमेला र अप्ठ्यारामा तिनले केही बोल्न सक्ने अवस्थै छैन। सरकारले विदेशका जेलमा रहेका कामदारको अवस्थालाई बुझ्ने जमर्को गरेको सराहनीय विषय हो। काम, माम र दामका निम्ति पर्देसिएकाहरूका आँसुका ढिक्कामा मेनपावरले माध्यम बनेर कति ठग्दैछन् गम्भीर खोजको विषय हो। पैसाको मुठो सम्बन्धित व्यक्तिलाई दिन नपाइने, साथमा मोबाइल या कुनै फोटो खिच्ने चिज बोक्न नमिल्ने आफ्नै खाले कपटी नियम बनाई आपू जोगिन्छन्। बढाइचढाइ गफ गरी फसाइन्छ। आश्वासन दिई अनेकौं जाल फालिन्छ। पैसा खाए पनि बाठोपना छाँटेर पहुँचले सोझाको पसिनामा रजाइँ हुन्छ। प्रमाण केही नहुने गरी पैसा खाएर गायब हुनेको चुक्ली जाल र साँठगाँठको लहरबाट ठगिनेको सूची खोज्न थाल्ने हो भने त्यो दुर्दशा पक्कै टिठलाग्दो होला ! आखिर सामाजिक न्यायको पुन्तुरो किन यति धेरै लज्जास्पद बन्छ ? एउटा नेपाली स्वदेशमै होटेलमा ठगिन्छ, फोटो खिच्दामा ठगिन्छ, फोटोकपीमा ठगिन्छ, मेडिकल जाँचमा राम्रोसँग ठगिन्छ। अनेक बहानामा उसको समयको मूल्यको प्रवाह नगरी झुलाइन्छ। फ्री भिसा फ्री टिकट भनेर आशा देखाइन्छ। बहानाबाजी बनाएर लुटिन्छ। नांगो बनाएर गरिबका पसिनामा चुक्ली खेलिन्छ। आखिर मालिकले गाडी चढेर के गर्नु आखिर ती आँसुमा देखिएका दृश्य मदिरापान र मासुको परिकारमा गएर टुंगिन्छ। उता बिदेसिएकाहरूले भनेजस्तो काम नपाउने, भनेभन्दा थोरै रकम दिइनेजस्ता अनेकौं तवरले झुक्याइएका गुनासालाई तिनले दिल खोलेर कहाँ पोखेका हुन्छन् र ? सुन्ने चेष्टा गर्ने निकाय उसको आफन्त पनि त नहुन सक्छ। तिनै बिदेसिएका नेपालीहरूले आमाबाबा, छोराछोरी या त आफ्ना आफन्तका अनेकौं आशामा टेको दिएका हुन्छन्। नेपालका नागरिकको प्रतिव्यक्ति आय हजार डलर नाघेको तथ्य बोकेर के गर्ने सारा जिन्दगी खाडीको गर्मीमा तुच्छ काम गर्दै सपना तुन्दैमा बित्नेको दशा कम दारुण लाग्दैन। सग्लो फर्कन पाइए, अलिअलि कमाइए त हाँसिएला नै, तर उतै अलपत्र भएमा, आरोपित भएर थुनुवा हुनुपरे, बिरामी परेर बेसहारे बन्नेको दर्दनाक मर्ममा पीडाको पहाड छ। तिनका परिवारले गरिरहनुपरेको प्रतीक्षा अझ भनौं नवविवाहिता श्रीमती या त मुखै देख्न नपाएर हुर्कंदै गरेको सन्तानको प्रेम कति मर्मस्पर्शी होला। नेपालले कसरी गर्व गर्दै छाती फुलाउन सक्ला ? फेसबुकमा तिनै बिदेसिएका नेपालीले हरेक पर्व, संस्कृतिमा देश प्रेमको भावलाई पोख्छन्। तिनले सायद नेपालको माया शीर्षकमा निबन्ध लेखेका नहुन पनि सक्छन्। देशको सद्भावमा तिनका विचार सजिन्छन्। बेरोजगारको प्रताडनामा देश रोइरहँदा एक्काइसौं शताब्दीमा पनि सोझा नेपाली नेपालीबाटै ठगिरहँदा बाध्यता स्विकार्न विवश छन्। विदेश त जानैपर्यो। लाखौंको बिटो तिरेको रहस्यलाई कसले खोल्न चाहन्छ र। बाध्यताको सिकार बनेका तिनको पीडामा परिवारको बोझ छ। जिम्मेवारीका लामा सूची हुन्छन्। तिनका बाध्यतामा छोराछोरी पढाउने र ऋण तिर्ने अपेक्षाका कुण्ठाले झापड हानिरहन्छ। औपचारिक तर बडो सावधानीपूर्वक दैनिक ठगिइरहने सोझाको न्याय मन्दिर कतिको विश्वासिलो छ त ? जनताले खुलेआम ठगिनुपरेको छ तर त्यहाँ विवशता छ। मनोविज्ञान छ। विदेश जान नपाए बर्बाद हुन्छ भने किन कसैलाई यो सत्य सुनाउने ? आजसम्म यसैगरी ठगी भइरहेको छ। आखिर पैसाको बिटोसँग मनको वहले सपनाका गुजुल्टालाई उन्नैपर्ने बाध्यता र मनोविज्ञानलाई नियाल्दा यो एक्काइसौं शताब्दीको ठगी प्रक्रिया लाग्दैन र ? हाइलाइट बेरोजगारको प्रताडनामा देश रोइरहँदा एक्काइसौं शताब्दीमा पनि सोझा नेपाली नेपालीबाटै ठगिरहँदा बाध्यता स्विकार्न विवश छन्।"
कृषिमुखी अर्थतन्त्र,"विश्व बैंक र एसियाली विकास बैंकले नेपाली अर्थतन्त्रका परिसूचक नकारात्मक रहेको भनिरहेका बेला दुई आर्थिक वर्षमा १३ प्रतिशत आर्थिक वृद्धिदर बढेको पाइएको छ। ती बैंकले नेपालको आर्थिक वृद्धिदर चालू आर्थिक वर्षमा पाँच प्रतिशतभन्दा कम हुने अनुमान गरेका थिए। केही दिनअघि विश्व बैंक र एसियाली विकास बैंकले ४६ र ४९ प्रतिशत आर्थिक वृद्धिदर हुने अनुमान गरेका थिए। कुल गार्हस्थ उत्पादन (जीडीपी) मा आएको वृद्धिले आर्थिक वृद्धिदर बढेको बताइएको छ। सरकारले चालू आर्थिक वर्ष ५८९ प्रतिशत आर्थिक वृद्धि हुने प्रक्षेपण गरेको केन्द्रीय तथ्यांक विभागले सार्वजनिक गरेको तथ्यांकमा उल्लेख छ। गत आर्थिक वर्ष ७३९ प्रतिशत आर्थिक वृद्धि भएको थियो। अघिल्लो चालू वर्षमा यो वृद्धिदर साढे दुई प्रतिशत मात्र थियो। साढे दुई प्रतिशतको आर्थिक वृद्धिदर एकैचोटि ६ र ७ गरी दुई वर्षमा १३ प्रतिशत विरलै मात्र पुग्छ। सरकारले यस्तो प्रक्षेपण गरे पनि पंक्तिकारको ठम्याइ चालू आर्थिक वर्षको वृद्धिदर साढे ४ प्रतिशतको हाराहारी हुन्छ भन्ने हो। विगतमा झैं आर्थिक वर्ष ०७४७५ मा पुँजीगत खर्चले गति लिन सकेको छैन। सरकारले विनियोजन गरेको मध्येमा पुँजीगत खर्च ६५ प्रतिशत खर्च हुने तर त्यसको तुलनामा विकास खर्च ३३ प्रतिशत मात्र खर्च हुने गरेको छ। त्यो पनि पुँजी निर्माण गर्ने भनिएको विद्यालय क्षेत्र, विद्युत् र निर्माण क्षेत्रको विकास गति निकै न्यून छ। पुँजीगत खर्च बढ्ने विकास खर्च नबढ्ने भएपछि त्यसले दिने प्रतिफल अर्थतन्त्रका लागि सकारात्मक मान्न सकिन्न। सरकारले हालै अर्थतन्त्र टाट पल्टन लागेको भन्दै श्वेतपत्र सार्वजनिक गर्यो। राष्ट्रबैंकको पछिल्लो तथ्यांकअनुसार सरकारी खातामा अहिले दुई सय ७० अर्ब रुपैयाँ बचत रहेको देखिएको छ। श्वेतपत्रले देखाए झैं एक सय ९० अर्ब घाटापूर्ति हो भने सरकारसँग ८० अर्ब बाँकी नै रहन्छ। यो तथ्यांकले अर्थतन्त्र धराशायी नै भएको भन्ने रहेनछ। यसलाई नराम्रो मान्न सकिन्न। अझै राम्रो बनाउन सकिन्छ। हामीले पैसा खर्च गर्ने संरचना बनाउनै सकेनौं। विकास प्रयास निकै कमजोर बन्दै गए। हामीलाई समृद्ध बन्न उच्चदरको विकास खाँचो छ। दुई वर्षको काम २० वर्षमा पनि पूरा हुन सक्दैन। मेलम्ची तोकिएको समयमा आउन नसक्दा लागत कति बढ्यो ? विगत ५० वर्षदेखि सुनिएको थियो तराई हुलाकी सडक निर्माणको कुरा आजसम्म पूरा हुन सकेको छैन। फास्ट ट्र्याकको कुरा चलेको पनि १५२० वर्ष भयो, तर अभै बन्न सकेको छैन। हो, सुशासन अभावमा सबै क्षेत्र लथालिंग भएको कुरालाई मान्न सकिन्छ। सुशासन भएको भए सायद तोकिएको समयमा आयोजना निर्माण हुन्थे र त्यसले अर्थतन्त्रलाई टेवा पुर्याउँथ्यो। गएको साउनमा झापादेखि मध्य तराईसम्ममा आएको बाढीका कारण धान उत्पादन साढे एक प्रतिशतले घट्यो। एक प्रतिशतले धान उत्पादन घट्दा यसको असर कुल गार्हस्थ उत्पादन (जीडीपी) मा पर्छ। अघिल्लो वर्ष जीडीपीमा कृषिको योगदान एकतिहाइ थियो। यस वर्ष धानको उत्पादन घट्दा प्राथमिक (कृषि, वन, मत्स्य, खानी तथा उत्खनन) क्षेत्रको योगदान २८२१ प्रतिशतमा सीमित छ। गत आवमा यस्तो यो क्षेत्रको जीडीपीमा २९ प्रतिशत थियो। चालू आवको जीडीपीमा कृषिअन्तर्गत धानको २० प्रतिशतभन्दा बढी योगदान छ। धानपछि जीडीपीमा तरकारी, गहुँ, मकै, आलु र दलहन बालीको योगदान हुन्छ। कृषि क्षेत्रबाट बढ्ने आर्थिक वृद्धिदर मात्र दिगो हुन सक्छ। त्यसैले कृषिमा व्यवसायीकरण हाम्रो पहिलो प्राथमिकता हुनुपर्छ। संसारको आर्थिक विकास कृषि उत्पादनमा भएको बढोत्तरीले मात्र भएको छ। तर नेपालमा हेर्ने हो भने प्रत्येक वर्ष उत्पादन घट्दै मात्र गएको छैन, कृषियोग्य भूमि बाँझै पल्टिएका छन्। पहाडमा मात्र नभएर तराईको अवस्था पनि त्यस्तै छ। तीन बाली लगाएर परिवार पाल्ने किसानले अहिले एक बाली मात्र लगाउन थालेका छन्। खेतीयोग्य भूमि उपयोग गर्नेबारे सरकारको कुनै कार्यक्रम छैन। किसानलाई तीनैबाली लगाउन प्रोत्साहन गर्न सक्नुपर्छ, अर्थतन्त्र मजबुत बनाउने हो भने। कृषि क्रान्तिबाट मात्र राष्ट्रको उन्नति हुन्छ भन्ने नीतिनिर्माण तहमा बसेकाहरूले पनि बुझाउन नसक्दा विकासशील राष्ट्रको दाँजोमा पुगिसक्नुपर्ने बेला पनि हामी जहाँको त्यहीं छौं। अबको आवश्यकता कृषि क्रान्तिमा जोड नै हो। पर्यटक बढे भनेर गर्व गर्ने तर ती पर्यटकलाई खुवाउने वस्तु उनीहरूकै देशबाट आयात गर्नुपर्ने भएपछि पर्यटक बढेर कसरी अर्थतन्त्र सुध्रिन्छ ? बंगलादेशमा एक हेक्टर जमिनमा झन्डै पाँच टन धान फलाइन्छ। चीनमा ०५३ सालमा एक हेक्टरमा ११ टनसम्म धान उत्पादन भएको इतिहास छ। तर हामी मुस्किलले तीन टन मात्र फलाउन सकेका छौं। यो जाँगर मेहनतको फल हो। त्यसैले कृषिमा आधुनिकीकरण र व्यवसायिकीकरण भनिएको हो। तराईको बारादेखि रौटहटसम्म मात्र होइन, पहाडमा पनि युवा बिदेसिएका कारण खेतीयोग्य जमिन बाँझै छन्। जमिनले दिन सक्नेजति पनि लिन सक्दैनौं भने त्योभन्दा विडम्बना के हुन्छ ? आयातमुखी व्यवस्थाले मुलुकलाई कतिन्जेल टेको लगाएर राख्ने ? उत्पादन दिने क्षेत्रमा टेवा पुगेपछि मात्र हुने वृद्धिदरलाई राम्रो मान्न सकिन्छ। कृषि क्रान्ति सफल भएपछि मात्र उद्योगको विकास हुने हो। हिजो ढिकीजाँतोमा कुटानीपिसानी गरिन्थ्यो भने आज मिलबाट त्यो काम हुन्छ। उद्योगको विकास भएपछि यातायात र सञ्चारको विकास हुन्छ। त्यसरी भएको विकास मात्र दिगो हुने हो। यतिबेला नेपाली अर्थतन्त्र कृषिलाई फट्को मारेर एक्कासि सेवा क्षेत्रमा प्रवेश गरेको छ। आन्तरिक उत्पादनसँग गाँसिएको कृषिलाई प्रोत्साहन गर्न नसकिएपछि त्यसले सकारात्मक सन्देश दिन सक्दैन। १५ वर्षदेखि उद्योग क्षेत्र ध्वस्त छ। उत्पादन घटेको छ। जुट मिल र सलाई उद्योग बन्द छन्। गार्मेन्ट उद्योग पहिलेको तुलनामा निक्ै कम छ। पश्मिना उत्पादन पहिलेको तुलनामा निकै घटेको छ। निर्यात गर्ने सामान नहुने दैनिक उपभोग्यलगायत आवश्यक सामान बाहिरबाट ल्याउनुपर्ने भएपछि कसरी सुदृढ हुन्छ अर्थतन्त्र ? उद्योगलाई नाघेर कृषिबाट एक्कासि सेवा क्षेत्रमा प्रवेश गर्दा त्यसले पनि अर्थतन्त्रलाई फाइदा पुर्याउँदैन। आफ्नो उत्पादन नहुने र व्यापार बढ्ने भएपछि त्यसको फाइदा कसलाई भयो ? पर्यटक बढ्ने कृषि उत्पादन नबढ्ने भएपछि सबै वस्तु बाहिरबाट ल्याउनुपर्यो। पर्यटक बढे भनेर गर्व गर्ने तर ती पर्यटकलाई खुवाउने वस्तु उनीहरूकै देशबाट आयात गर्नुपर्ने भएपछि पर्यटक बढेर कसरी अर्थतन्त्र सुध्रिन्छ ? भरिएका ट्रक बाहिरबाट ल्याउने यहाँबाट खाली ट्रक बाहिर पठाउनुपर्ने अवस्था र तीव्र उदारीकरण भएपछि अर्थतन्त्रलाई सुधारोन्मुख कसरी मान्न सकिन्छ ? जीडीपीमा सबैभन्दा बढी योगदान सेवा क्षेत्रको देखिन्छ यतिबेला। चालू आवमा यो क्षेत्रको योगदान ५६ प्रतिशतबाट बढेर ५७ प्रतिशत पुगेकोे बताइएको छ। स्वदेशी उत्पादन, वस्तु तथा सेवा आयातमा भएको वृद्धिले व्यापारिक क्षेत्रको उत्पादन सकारात्मक भएको मानिएको छ। पर्यटन आगमनमा भएको वृद्धि, विद्युत् आपूर्तिमा भएको सहजताका कारण होटेल, रेस्टुरेन्ट, यातायात तथा सञ्चार क्षेत्रको आर्थिक वृद्धिमा उल्लेख्य प्रगति भएको छ तर यी सेवासँग जोडिएका वस्तुको आयात बाहिरबाटै गर्नुपर्ने भएपछि यसलाई कसरी सकारात्मक मान्ने ? हामीले लगाएको कपडा, दैनिक रेस्टुराँ, होटेल र सर्वसाधारणका भान्सामा पाक्ने तरकारी, चामल, फलफूल मासुलगायतका वस्तुमा बढ्दो आयात घटाएर आत्मनिर्भरताको बाटोमा लाग्ने हो भने जीडीपी साँच्चिकै बढाउन सकिन्छ। बैंकहरूले पनि सामान आयात गर्न रकम दिए तर कृषि क्रान्तिका लागि दिइने रकम पारदर्शी बनाउन सकेनन्। उद्योगपति तथा व्यापारी पनि सामान आयात गर्न ऋण माग्छन् तर स्वदेशी उत्पादन बढाउने खालका गतिविधिप्रति चासो दिँदैनन्। आयातमुखी अर्थतन्त्रले मुलुकलाई कतिन्जेल थेग्न सक्छ ? यस वर्ष बैंकले कर्जा दिएनन्। बैंकको ब्याज बढ्दा उत्पादनको लागत पनि बढ्यो। बढी ब्याज हुँदा बैंकहरूले धेरै ऋण दिन सकेनन्। बैंकले ऋण प्रवाह गर्न नसक्दा आर्थिक क्रियाकलाप खुम्चिनु स्वाभाविक हो। युवा बिदेसिने क्रम क्रमशः घट्न थालेपछि विप्रेषण घटेको छ। किनभने पछिल्ला धेरै वर्ष हाम्रो अर्थतन्त्र रेमिटेन्सले धानेको थियो। त्यस अर्थमा अहिले सार्वजनिक आर्थिक वृद्धिदर उच्च हो। तथ्यांक विभागलाई चुनौती दिन सकिन्न, तर विप्रेषण घट्दै जाँदा आर्थिक वृद्धिदर बढी देखिनुलाई स्वाभाविक मान्न सकिन्न। हाम्रो अर्थतन्त्रको आधार निकै कमजोर भएकाले पनि सानो सुधारले अर्थतन्त्रमा उल्लेख्य सुधार आएको देखिन्छ। नेपालीले कुल राष्ट्रिय खर्चयोग्य आय ३८ खर्ब ७७ अर्ब २६ करोडबाट २५ खर्ब ५५ अर्ब १६ करोड उपभोगमा खर्च गर्ने गरेका छन्। नेपालीले कमाएको आयबाट वर्षभरिमा जम्मा १३ खर्ब २१ अर्ब ३६ करोडमा बचाउन सकेका छन्। अर्थात् कुनै व्यक्तिले कमाएको एक सय रुपैयाँमध्ये करिब १५ रुपैयाँ मात्र बचाउन सकेको अवस्था छ। बाँकी ८५ रुपैयाँमा उपभोगमा खर्च हुने गरेको छ। हो, अब हामीले उपभोगमा खर्च भएको रकममध्ये केही रुपैयाँ बचत गर्न सिक्नैपर्छ। अहिले सय रुपैयाँ कमाउँदा १५ रुपैयाँ बचत गर्न सकेका छौं भने त्यसलाई बढाएर कम्तीमा एकचौथाइ मात्र पुर्यायौं भने त्यसले अर्थतन्त्रलाई परनिर्भरताबाट धेरै हदसम्म जोगाउन सक्छ। यसमा हामी धेरै चुकेका छौं। आफ्नो बचत नभएपछि परनिर्भर हुनुपर्ने संस्कृतिबाट माथि उठ्न सक्यौं भने कुल गार्हस्थ उत्पादन बढाउन त्यसले ठूलो सघाउ पुर्याउँछ। नेपालीको औसत आय बढ्नुमा पुनर्निर्माण, ठूला तथा राष्ट्रिय गौरवका आयोजना निर्माणले लिएको गति, सरकारी खर्चमा भएको बढोत्तरीले नेपालको कुल गार्हस्थ उत्पादन बढ्न जाँदा त्यसको प्रभाव प्रतिव्यक्ति आयमा देखिएको होला। पछिल्लो समय विद्युत् आपूर्ति बढ्न जाँदा उद्योग क्षेत्रको उत्पादन बढेको हुन सक्छ तर त्यसलाई अझै बढाउनुपर्छ। हामीले तथ्यांकलाई मात्र आधार मान्ने होइन, प्रतिव्यक्ति आय बढेको महसुस प्रत्येक नेपालीले गर्नुपर्छ।"
"आईपीएल : दिल्लीको अर्को हार, ब्याटिङ चल्यो बलिङ चलेन","काठमाडौं : इन्डियन प्रिमियर लिग(आईपीएल) को सोमबार रातिको खेलमा नेपालका सन्दीप लामछाने आवद्ध टिम दिल्ली डेयरडेभिल्स चेन्नइ सुपर किंग्ससँग १३ रनले पराजित भएको छ । पुनेको महाराष्ट्र रंगशालामा भएको खेलमा दिल्लीले टस जितेर पहिले बलिङ गर्ने निर्णय गरेको थियो । पहिले ब्याटिङमा उत्रेको चेन्नइले २० ओभरमा ४ विकेट गुमाएर २११ रन बनायो । २१२ रनको ठूलो लक्ष्य पछ्याएको दिल्लीले २० ओरभमा ५ विकेटगुमाएर १९८ रन मात्रै बनाउन सक्यो । चेन्नइका लागि सेन वाट्सनले सर्वाधिक ७८ रनको योगदान गरे । कप्तान धोनीले ५१, राइडुले ४४ र डुप्लेसीले ३३ रनको योगदान गरे । दिल्लीका लागि अमित मिश्र, विजय शंकर र ग्लेन म्याक्सवेलले ११ विकेट लिए । विकेट नलिए पनि युवा बलर आभेष खानले ४ ओभरमा २८ रन मात्रै दिए उत्कृष्ट बलिङ गरे अन्य बलर चल्न नसक्दा दिल्ली विशाल लक्ष्य पाउन बाध्य भयो । ठूलो लक्ष्य पछ्याएको दिल्लीले सुरुमा राम्रै ब्याटिङ गरे पनि सातौं ओभरमा कप्तान श्रेयर अय्यरको विकेट गुमाएपछि ब्याटिङ सुस्त भएको थियो । दिल्लीका लागि रिसब पन्तले ७९ रनको महत्वपूर्ण पारी खेले पनि विशाल पार गर्न सक्षम भएन । विजय शंकरले ५४ र कोलिन मन्रोले २६ रनको योगदान गरे अघिल्लो खेलमा आक्रमक ब्याटिङ गरेका कप्तान अय्यरले १३ रन मात्रै बनाए । चेन्नइका लागि एमएफ असिफले २, रविन्द्र जडेजा र लुंगी जिदीले ११ विकेट लिए । यस सिजनका ८ खेलमा जम्मा २ वटामा मात्र जित निकालेको दिल्ली ४ अंकसहित अंक तालिकाको पुच्छारमा पुगेको छ । भने ८ खेलमा ६ जित निकालेको चेन्नइ १२ अंकसहित शीर्ष स्थानमा उक्लिएको छ । नेपालका संदीप लामिछाने यस खेलमा पनि टोलीमा समेटिएनन् ।"
प्रिमियर लिगको उपाधि दुनै कोब्रालाई,"डोल्पा : दुनै प्रिमियर लिगको उपाधी दुनै कोब्राले हात पारेको छ। दुनै प्रिमियर लिगको पाँचौं संस्करणमा जिल्ला प्रहरीलाई २७ रनले हराउँदै कोब्रा लिगकको बिजेता बनेको हो। बिजेता दुनै कोब्राले नगद ३० हजार,मेडल र प्रमाण पत्र हात पारेको छ भने उपबिजेताले १० हजारमा चित्त बुझाउनु परेको हो। करिब १० दिनसम्म चलेको लिगमा ४ वटा टीमले सहभागिता जनाएका थिए। फाइनलमा पुगेको नेपाल प्रहरी र दुनै कोब्राको खेलमा टस हारेर कोब्राले पहिले ब्याटिङ्ग गरेको थियो। निर्धारित २० ओभरमा ५ विकेटको क्षतिमा १ सय ५५ रन बनाउँदै पहिलो इन्निङ सकिएको हो। जवाफि ब्याटिङमा उत्रिएको नेपाल प्रहरीले ७ वीकेटको क्षतिमा १२८ रन बनाउन सफल भयो। लिगको बिजेताको दाबेदार मानिएको नेपाल प्रहरीले फाइनलमा भने उत्कृष्ट प्रर्दशन गर्न सकेन। फाइनल खेलमा दुनै कोब्राका कप्तान अपार गुरुङले ५४ रनको अर्धशतक खेलेका थिए। त्यसैगरी प्रिमियर लिगको खेल अवधिभर सर्वाधिक छक्का,रन र वीकेट पनि कप्तान गुरुङले लिन सफल भएको आयोजकले जानकारी दिएको छ। उनले २७२ रन,१५ वीकेट र २३ छक्का प्रहार गर्दै उत्कृष्ठ खेलाडीमा परेका हुन। डोल्पाका खेलाडीको मनोवल वृद्धि गर्दै राम्रा खेलाडी उत्पादनका लागि हरेक वर्ष दुनै प्रिमियर लिगको आयोजना गर्दै आएको आयोजकका प्रमुख क्षितिज गुरुङले बताए। उनले भने यसै वर्ष दुनै प्रिमियर लिग (डिपिएल)को छैटौ संस्करण आउँदो भाद्र महिनामा हुनेछ। गुरुङ होटेल,ओमपार रेष्टुरेण्ट,दुनै भ्याली क्लब र अन्य विभिन्न निकायको सहयोगमा दुनै प्रिमियर लिगकको पाँचौ संस्करणको आयोजना गरिएको थियो।"

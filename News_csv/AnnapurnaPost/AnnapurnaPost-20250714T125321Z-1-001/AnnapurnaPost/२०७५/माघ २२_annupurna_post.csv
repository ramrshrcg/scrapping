शीर्षक,विवरण
भारतमा उच्च तरंगको झड्का,"निर्वाचनपछि मायावतीलाई उपप्रधानमन्त्री र ममता बनर्जीलाई सत्तारुढ गठबन्धनको संयोजक बनाएर राहुल गान्धीलाई प्रधानमन्त्री बनाउन सकिन्छ भन्ने विश्वास कांग्रेस आईका चाणक्यहरूमा छ भारतको पश्चिम बंगाल राज्यकी मुख्यमन्त्री ममता बनर्जी भारतीय जनता पार्टी (भाजपा) नेतृत्वको केन्द्रीय सरकारविरुद्ध कलकत्तामा धर्ना बसेपछि भारतीय राजनीतिको पारो ह्वात्तै बढेको छ। निर्वाचनपूर्व शारदा चिट फन्ड घोटाला प्रकरणमा सरकारमातहतको केन्द्रीय जाँच ब्युरो सीबीआईले कलकत्ताका प्रहरी प्रमुखलाई केरकार गर्न पुगेपछिको घटना र त्यसपछि सीबीआई टोलीलाई नै स्थानीय प्रहरीले हिरासतमा लिएको भन्ने जस्ता परिघटनाले निर्वाचनपूर्व दुर्घटनाको बादल मडारिएको आशंका व्यक्त गरिँदैछ। सीबीआईको कदमविरुद्ध ममता बनर्जी स्थानीय प्रहरीको पक्षमा मात्र होइन, मोदी सरकारले पश्चिम बंगालमा संवैधानिक कु गर्न खोजेको आरोपसहित धर्नामै उत्रिइन्। यो घटनालाई लिएर सीबीआई सर्वोच्च अदालत पुगेको छ। केन्द्र सरकार निर्वाचनपूर्व सीबीआईलाई औजार बनाएर विपक्षी नेताहरूविरुद्ध खनिन थालेको आरोप विपक्षीको छ जबकि अदालतको आदेशमुताबिक नै सीबीआई कारबाही अघि बढेको तर्क भारतको केन्द्रीय सत्ताले गरेको छ। विपक्षी नेताहरूलाई शिथिल बनाउन र भयादोहन (ब्ल्याकमेल) गर्न मोदी सरकारले सीबीआईको दुरुपयोग गरेको आरोप विपक्षीको छ तथापि केन्द्रीय सत्ताले यसलाई भ्रष्ट नेताहरूविरुद्ध नियमित कारबाहीको संज्ञा दिएको छ। मोदी सरकारले विपक्षी नेतृत्वको राज्य सरकारलाई सताएको आरोपसहित यसअघि दिल्लीका मुख्यमन्त्री अरविन्द केजरीवाल पनि धर्नामा बसिसकेका छन्। पश्चिम बंगालको घटनाले केन्द्रीय र स्थानीय निकायबीच टकरावद्वन्द्वको गम्भीर सिलसिला सुरु भएको छ। सीबीआई अधिकारीहरूलाई हिरासतमा लिनेरोकतोक गर्ने बंगाल प्रहरीविरुद्ध कठोर कदम चाल्नुपर्छ भनेर मोदीलाई भड्काउनेहरू एकातिर छन् भने अर्कोतिर सीबीआईलाई यसरी नै निषेध गर्नुपर्छ भनेर ममता बनर्जीलाई भड्काउनेहरू छन्। सन् १९७७ को इमर्जेन्सी कालको चर्चा चुलिन थालेको छ। उत्तर प्रदेशको राजनीतिमा दुई विपरीत धु्रवमा उभिएका समाजवादी पार्टी (सपा) र बहुजन समाजवादी पार्टी (बसपा) ले आसन्न लोकसभा निर्वाचनमा गठबन्धन गर्ने निर्णय भएपछि भारतीय राजनीति कोल्टे फर्केको छ। सपा र बसपाबीचको सिट तालमेलअनुसार दुवै दलले ३८३८ सिटमा उम्मेदवारी दिनेछन्। गठबन्धनको यो समीकरणअनुरूप मत हस्तान्तरण भयो भने सपा र बसपाको खातामा उत्तर प्रदेशमा २०१४ को भन्दा कम्तीमा ४० सिट थपिनेछ। त्यसो हुनु भनेको भाजपाको ४० सिट घट्नु हो। त्यस अवस्थामा भाजपा सत्तारुढ हुने छैन र मोदीको दोस्रोपटक प्रधानमन्त्री बन्ने सपना तुहिनेछ। सपा र बसपा मिल्नुको पछाडि अनेकौं कारण छन्। यी दुई क्षेत्रीय दल पृथक्पृथक् प्रतिस्पर्धा गर्दा भाजपा गठबन्धनको पोल्टामा उत्तर प्रदेशका ८० मध्ये ७३ सिट परेको र फेरि पनि त्यही परिणाम नवीकरण भएमा राजनीतिक सुकुम्वासी हुने भय सपा र बसपा नेतृत्वमा व्याप्त थियो। त्यसमाथि सीबीआईले एकातिर खनन (माइन) घोटाला उत्खनन गरी उत्तर प्रदेशका पूर्व मुख्यमन्त्री एवं सपा नेता अखिलेस यादवलाई तान्न खोजेको, अर्कोतिर पूर्व मुख्यमन्त्री एवं बसपा नेतृ मायावतीलाई पनि सीबीआईले २१ वटा चिनी मिल विनिवेश (डिस इन्भेस्टमेन्ट) मामलामा डाम्न खोजेको घटनाले दुवै दललाई नजिक्याउन थाल्यो। सन् १९९३ मा भाजपाको प्रभाव रोक्न सपा र बसपाबीच उत्तर प्रदेश विधानसभा निर्वाचनमा तालमेल भएको थियो। परिणामस्वरूप सपा प्रमुख मुलायमसिं यादव (अखिलेस यादवका पिता) मुख्यमन्त्री बने। तर मायावतीले भाजपासँग मिलेर सत्ता हत्याउन खोजेको आशंकामा मुलायम मायावतीप्रति कठोर बन्न पुगे। अहिले भारतको राजनीतिक परिदृश्य हेर्दा प्रधानमन्त्री मोदी र भाजपा अध्यक्ष अमित साह अधैर्यमा देखिन्छन्। रामको नाम लिएर राजनीतिको सिँढी चढेको भाजपाको वनवास योग प्रारम्भ भएको प्रतीत हुन थालेको छ। भाजपाका पुराना खेलाडी लालकृष्ण आडवाणी दशरथको भूमिकामा छन् वा दुर्योधनको अत्तोपत्तो छैन। २ जुन १९९५ का दिन सपाको एउटा उग्र जत्थाले मायावतीले बैठक गरिरहेको लखनउस्थित अतिथि गृहमा आक्रमण र हुलहुज्जत गरेपछि सपा र बसपाबीचको सम्बन्ध चिसिएन मात्र, जम्न नै पुग्यो। २४ वर्षको अन्तरालमा गंगा र गोमतीमा अनेकौं ढल मिसिएपछि र थुप्रै पानी बगेपछि जनवरी २०१९ मा शत्रुको शत्रु मित्र हुन्छ भन्ने कथनलाई चरितार्थ गर्दै सपा र बसपाबीच तालमेल भएको थियो। राष्ट्रहितका लागि अतिथि गृह काण्ड बिर्सिएको मायावतीले बताएकी छन् जबकि यो गठबन्धनले अपेक्षा गरेजस्तो परिणाम आयो भने ठूलै पद हात पर्ने आशासहित मायावती मक्ख छिन्। यो तालमेलले भाजपालाई यसरी पोल्यो कि भाजपा अध्यक्ष अमित शाह ताप्केमा परेको भ्यागुतोजस्तो बुद्रुक्क उफ्रेर निन्दोचर्चोमा उत्रिए अनि प्रधानमन्त्री मोदी पनि कतिपय प्रसंगमा प्रधानमन्त्री पदको गरिमाविपरीत टिप्पणी गर्न थाले। गठबन्धनपछि मायावतीलाई बुआ (फुपू) र अखिलेश यादवलाई बउवा (भदाहा) का रूपमा चित्रित गर्दै कतिपयले उडाए त कतिपयले प्रशंसा गरे। जति उडाए पनि गठबन्धनको प्रभाव देखिन थालेपछि भाजपा नेताहरूको निद्रा खलबलिन थालेको हो। उत्तर प्रदेशमा सपा बसपा गठबन्धन हुनुअघि मायावतीलाई रत्तिभर नगन्ने भाजपा नेताहरू मायावतीलाई सोमबारे प्रधानमन्त्री भन्न थालेका छन्। अमित शाहका अनुसार अखिलेशसमेत बुधबारे प्रधानमन्त्री हुन अर्थात् गैरभाजपा सरकार बने आइतबारबाहेक हरेक दिन प्रधानमन्त्री फेरिने र भाजपाको सरकार बने स्थिरता हुने तर्क भाजपाले अघि सारेको छ। यही सेरोफेरोमा प्रधानमन्त्री पदको अर्को आकांक्षी तृणमूल कांग्रेस प्रमुख तथा पश्चिम बंगालकी मुख्यमन्त्री ममता बनर्जीले जनवरी १९ मा कलकत्तामा महागठबन्धनको महार्याली आयोजना गरेपछि भाजपाको सातोपुत्लो उडेको बताइन्छ। उक्त र्यालीमा कांग्रेस आई अध्यक्ष राहुल गान्धी र बसपा प्रमुख मायावती उपस्थित नहुनुलाई प्रधानमन्त्री पदमा दुवैको दाबेदारी कारण भनिए पनि दुवै नेताले र्यालीमा आफ्ना खास प्रतिनिधिलाई पठाएका थिए र सो र्यालीमा भाकपा माक्र्सवादीबाहेक प्रायः सबै विपक्षी दलका नेताहरूको प्रतिनिधित्व थियो। विकसित राजनीतिक परिदृश्यमा निर्वाचनपछि भाजपा सत्तामा पुग्ने सम्भावना न्यून छ। राहुल गान्धी, ममता बनर्जी र मायावती जो प्रधानमन्त्री बने पनि भारतले अविवाहित प्रधानमन्त्री पाउनेछ। त्यसो त तेलंगानाका मुख्यमन्त्री के चन्द्रशेखर रावजस्ता क्षेत्रीय खेलाडी पनि सन् १९९६ मा देवेगौडालाई चिट्ठा परेजस्तो मुख मिठ्याएरै बसेका छन्। उता आन्ध्र प्रदेशमा वाईएसआर कांग्रेस पार्टीको उर्लंदो प्रभाव हेर्दा त्यसका नेता जगमोहन रेड्डी किङ नभए पनि किङमेकर बन्न सक्ने आकलन हुन थालेको छ। विपक्षीबाट प्रधानमन्त्रीको साझा उम्मेदवार तय नभए पनि भाजपा सत्तारुढ हुन नसक्ने निचोडसहित विपक्षीको उत्साह उर्लंदो छ। निर्वाचनपछि मायावतीलाई उपप्रधानमन्त्री र ममता बनर्जीलाई सत्तारुढ गठबन्धनको संयोजक बनाएर राहुल गान्धीलाई प्रधानमन्त्री बनाउन सकिन्छ भन्ने विश्वास कांग्रेस आईका चाणक्यहरूमा छ। कुनै बेला भारतको क्षेत्रीय राजनीतिमा तीनजना महिला नेतृहरूको दबदबा थियो। यसमध्ये बंगालकी ममता बनर्जीलाई सरस्वती, उत्तर प्रदेशकी मायावतीलाई दुर्गा र तमिलनाडुकी जयललितालाई लक्ष्मीका रूपमा स्तुति गर्ने थुप्रै समर्थकहरू थिए। त्यो कालखण्डमा केन्द्रीय राजनीतिमा सोनिया गान्धीको वन्दना गर्न र आरती उतार्न समर्थकहरूमाझ होडबाजी थियो। अहिले भौतिक रूपमा जयललिताको अवशान भइसकेको छ भने प्रियंका गान्धीमा इन्दिरा गान्धीको प्रतिविम्ब देख्नेहरू प्रियंका स्तुति गाथा गाउन थालेका छन्। पूर्वी उत्तर प्रदेशको प्रभारी बनाउँदै कांग्रेस आईको एउटा महासचिवमा प्रियंकाको नियुक्तिलाई राहुलपछि प्राधिकारसहित उत्तराधिकारका रूपमा लिइएको छ। ममता र मायावती क्षेत्रीय राजनीतिमा गहिरो जरा भएका जमिनसँग जोडिएका नेत्री हुन्। समर्थक तथा शुभचिन्तकहरू श्रद्धासहित मायावतीलाई बहन (बहिनी) र ममता बनर्जीलाई दिदी भनेर सम्बोधन गर्छन्। उमेरमा पनि मायावतीभन्दा ममता बनर्जी एक वर्ष जेठी हुन्। पश्चिम बंगालमा सन् २०११ मा भएको विधानसभा निर्वाचनमा माँ माटी मानुष को नारासहित सुरु भएको ममताको विजय रथ निरन्तर अगाडि बढिरहेको छ। पश्चिम बंगालमा ३४ वर्ष लामो भाकपा माक्र्सवादीको वर्चश्वलाई निमिट्यान्न पारेकी ममतालाई विपक्षको साझा नेता बन्नमा भाकपा माक्र्सवादी वाधक छ। विद्वताका साथसाथै ममताको छवि लडाकु राजनीतिज्ञ को रूपमा पनि छ, जो एउटा मोर्चामा भाकपा माक्र्सवादीसँग र अर्को मोर्चामा भाजपासँग निरन्तर लडिरहेकी छन्। चारपटक उत्तर प्रदेशको मुख्यमन्त्री भइसकेकी जुझारु नेत्री मायावतीमा अझै पनि युवावयमा जस्तो जोस र जाँगर देखिन्छ। दुवै नेतृहरू क्षेत्रीय राजनीतिबाट केन्द्रीय राजनीतिको मियो बन्ने दिशामा आग्रसर छन् र दुवैको प्रधानमन्त्री बन्ने सपना लुकेको छैन। दिनप्रतिदिन अत्तालिँदै गएको भाजपाले निर्वाचनमा नारा स्थिर सरकार को दिए पनि एउटा हातले मन्दिरको घण्ट बजाउन र अर्को हातले सीबीआईमार्फत विपक्षी नेताहरूको कान समाउन थालेको छ जबकि राफेल घोटाला प्रकरणका कारण मोदी सरकारप्रति औंला ठडिएको अवस्था अहिले छ। उता यादवहरू यदुवंशी जस्तो आपसमा लड्ने क्रम जारी छ। उत्तर प्रदेशमा बउवा अखिलेशले बुआ मायावतीलाई केन्द्रीय राजनीतिमा सहयोग गरेर सन् २०२२ मा उत्तर प्रदेशमा पुनः मुख्यमन्त्री बन्ने सपना सजाएका छन्। तर काका शिवपाल सिंह यादवले अर्को पार्टी बनाएका मात्र छैनन्, सपा बसपा गठबन्धनमा नअटाएका उम्मेदवार आकांक्षीहरूलाई मैदानमा उतारेर अखिलेशको राजनीति निमिट्यान्न पार्ने ध्याउन्नमा छन्। चारा घोटालामा बन्दी बनाइएका राष्ट्रिय जनता दल (राजद) का मुखिया लालु यादवका छोराहरू बिहारका पूर्व उपमुख्यमन्त्री तेजस्वी यादव र पूर्वमन्त्री तेजप्रताप यादव यदुवंशीजस्तै आपसमा मारामार गर्दैछन्। अहिले भारतको राजनीतिक परिदृश्य हेर्दा प्रधानमन्त्री मोदी र भाजपा अध्यक्ष अमित साह अधैर्यमा देखिन्छन्। रामको नाम लिएर राजनीतिको सिँढी चढेको भाजपाको वनवास योग प्रारम्भ भएको प्रतीत हुन थालेको छ। भाजपाका पुराना खेलाडी लालकृष्ण आडवाणी दशरथको भूमिकामा छन् वा दुर्योधनको अत्तोपत्तो छैन। हिन्दीमा एउटा कथन छ, चौवे छब्बे बन्न गएका थिए, दुवे भएर फर्किए। सन् २०१७ मा उत्तर प्रदेशमा मुख्यमन्त्री के भएका थिए, योगी आदित्यनाथ यसरी उत्ताउलिए कि नेपालमा दाहसंस्कार भइसकेको राजतन्त्र ब्युँताउन सल्बलाउन थाले। तीन महिनापछि भारतको केन्द्रीय सत्ताबाट र तीन वर्षपछि उत्तर प्रदेशको सत्ताबाट विस्थापित भयो भने भाजपा र अदित्यनाथका हकमा उपरोक्त कथन अझ सान्दर्भिक हुनेछ।"
यसकारण आउँदैन वैदेशिक लगानी,"एकद्वार नीतिअन्तर्गत ऊर्जा मन्त्रालयलाई पहिले सर्वशक्तिमान बनाएपछि मात्र नेपालमा लगानी आउँछ आगामी चैतमा सरकारले फेरि लगानी सम्मेलन गर्दैछ, अन्तर्राष्ट्रिय लगानीकर्तालाई नेपालका विभिन्न पूर्वाधार परियोजनामा लगानी भित्र्याउने लक्ष्यका साथ। यो सरकार गठन भएदेखि वैदेशिक लगानीको प्रतिबद्धता घट्दै गइरहेको सन्दर्भमा आयोजना हुन लागेको सम्मेलनबाट पनि खासै उपलब्धि हुने छाँटकाँट छैन। त्यसमाथि नेकपाका सहअध्यक्ष पुष्पकमल दाहाल भेनेजुयला विज्ञप्तिले अमेरिकाले दिन ठिक्क परेको ५० अर्ब रुपैयाँको एमसीसी धरमरमा छ। सरकारले गर्नुपर्ने नीतिगत र कानुनी सुधार नगरीकन सम्मेलन मात्र गर्नुको अर्थ छैन। यसभन्दा पनि गरिएको लगानी सम्मेलनले खर्बैाँ रुपैयाँका प्रतिबद्धता आएका थिए। प्रतिबद्धता आए। लगानी आएन। फेरि नेपालले कुन क्षेत्रमा वैदेशिक लगानी भित्र्याउने ? आफैं अलमलमा परेको छ। कृषि, पर्यटन र जलस्रोत, सिमेन्टजस्ता क्षेत्रमा मात्र कच्चा पदार्थ विदेशबाट आयात गर्नुपर्दैन। बाँकी अधिकांश उद्योग क्षेत्रलाई चाहिने कच्चा पदार्थ भारतलगायत तेस्रो मुलुकबाट आयात गर्नुपरेको छ। आयातीत कच्चा पदार्थ प्रयोग गरेर उत्पादन हुने वस्तु आफैंमा प्रतिस्पर्धी हुँदैन। यसले रोजगार र अर्थतन्त्रमा मूल्य जोडलाई बढावा पनि दिँदैन। तर यहींको कच्चा पदार्थमा आधारित उद्योग दिगो र प्रतिस्पर्धी हुन्छन्। तर विडम्बना ! यहीं कच्चा पदार्थ पाइने क्षेत्र सरकारी अकर्मण्यताले आफैंमा समस्याग्रस्त छन्। गत साता चितवनका एक किसानले फलाएको बन्दा प्रतिकेजी दुई रुपैयाँमा पनि बिकेन। काभ्रेका किसानले लगाएको काउलीले पनि बजार पाएन। प्रतिकेजी १० रुपैयाँमा पनि काउली किन्न व्यापारी आएनन्। उखु किसानले भुक्तानी पाउँदैनन्। चिनी मिलले उखु खरिद गरिदिँदैन। चालु आर्थिक वर्षको पहिलो चार महिनामा आयात भएका खाद्यान्नसम्बन्धी भन्सार विभागको आँकडा हेरौं। गत साउनयताका चार महिनामा विभिन्न देशबाट हामीले चामल मात्रै ९ अर्ब ३६ करोड रुपैयाँको आयात गरेछौं। भारतबाट मात्र ९ अर्ब २ करोड रुपैयाँको चामल आयात भएछ। त्यस्तै दाल २४ करोड, ६० लाख, गहुँ पाँच लाख ४८ हजार, तेल ३ करोड ७ लाख, आलु ३ अर्ब ३२ करोड, लसुनप्याज एक अर्ब ७५ करोड, तरकारी एक अर्ब ७६ करोड, धनियाँ १३ करोड ७४ लाख, जिरा ६४ करोड ५० लाख र अलैंची र सुकुमेल तीन करोड ४४ आयात भएछ। लगानी ल्याउनेले उद्योग विभाग र राष्ट्रबैंकबाट अनुमति लिनुपर्छ। उद्योगमन्त्री वा सचिवहरूलाई कमिसन नदिएसम्म प्रत्यक्ष वैदेशिक लगानीले अनुमति पाउन बडो मुस्किल पर्छ। चार महिनामा कूल मिलाएर १६ अर्ब रुपैयाँको खाद्यान्न आयात गरिएछ। यो तथ्यांकले हाम्रो समग्र कृषि अवस्था उजागर गरेको छ। यो तथ्यांकले हाम्रा कृषिमन्त्री र कृषिका ब्युरोक्र्याट्सहरूलाई लाज लाग्नुपर्ने हो। सरकारले निकासी नै गर्न नसके पनि कम्तीमा पैठारीलाई नियन्त्रण गर्न आन्तरिक उत्पादन र बजार व्यवस्थापन गर्नुपर्ने हो नि। अरू देशले स्वदेशी उत्पादनलाई संरक्षण गर्न ब्याज मिनाहा, अनुदान दिने, किसानले उत्पादन गरेका वस्तु सरकारले नै खरिद गरिदिने आदि गर्छन्। हामीकहाँ भारतीय चिनी आयातलाई बढावा दिन नेपाली उखु किसानलाई कस्ने गर्छैां। उखु लिने तर भुक्तानी नदिने। कहिलेकाहीं उखु नै नलिइदिने। अनि किसानले कसरी उत्साहित भएर उसको कृषि कर्म गरोस् ? तरकारीतर्फ त्यस्तै अवस्था छ। मेहनत गरेर फलायो, किसानले मूल्य पाउँदैन। बिचौलियाले सस्तोमा उठाएर महँगोमा बेच्छ। मार पर्छ किसान र उपभोक्तालाई। तर किसानले उचित मूल्य पाउने र उपभोक्ताले सस्तोमा तरकारी पाउने पद्धति र थिति बसाल्न सरकार सक्दैन वा चाहेकै छैन। कच्चा पदार्थ आयात गर्नु नपर्ने अर्को क्षेत्र हो पर्यटन। यो क्षेत्र पनि राजनीतिक संरक्षणप्राप्त हवाई माफियाको चंगुलमा परेको छ। दुइटा वाइडबडीमा भएका भ्रष्टाचार सतहमै आएका छन्। संवैधानिक तवरबाट अधिकार प्राप्त निकाय अख्तियार दुरुपयोग अनुसन्धान आयोगलाई छल्न सरकार भिन्नै आयोग बनाउँछ। अख्तियारको कामै भ्रष्टाचारको तहकिकात र विस्तृत अनुसन्धान हो। यो संवैधानिक निकाय हुँदाहुँदै अर्कै अधिकारप्राप्त समानान्तर आयोग किन ? सबैलाई प्रस्ट छ यसभित्रको खेल र नियत। अरू देशमा वार्षिक एक करोडभन्दा बढी पर्यटक आउँछन्। हाम्रो उद्देश्य नै २० लाख पर्यटक भित्र्याउनेछ। तर पर्यटक बोकेर ल्याउने जहाजले उडान अनुमति पाउँदैनन् ईयूको कालो सूचीका कारण। कालो सूचीबाट हटाउन मन्त्री र नागरिक उड्डयन प्राधिकरणका कर्मचारी उदासीन छन्। उनीहरूलाई के मतलब ? चीनले दैनिक नौ उडान गर्छ काठमाडौंको त्रिभुवन विमानस्थलमा। तर हाम्रा वाइडबडी उता जान पाउँदैनन्। ईपीएस प्रणाली लागू भएपछि झन्डै ४० हजार नेपाली कोरियामा छन्। तर कोरियाको विमानस्थलमा नेपाली जहाज जाने अनुमति छैन। कमिसनको लालचमा पाँचवटा अनावश्यक चिनियाँ जहाज भित्र्याइयो। उड्यो कि घाटा लागिहाल्ने। हामी सिमेन्टमा नेपाल आत्मनिर्भर भयो भन्छौं। तर एउटा सिमेन्ट उद्योगले एउटा जलविद्युत् आयोजनालाई चाहिने सिमेन्ट आपूर्ति गर्न सक्दैन। भारतबाट आयात भइरहेको छ। सिमेन्ट उद्योगलाई पनि कच्चा पदार्थ चाहिँदैन। तर गतिलो व्यवस्थापक भयो भने उद्योग पूर्ण क्षमतामा सञ्चालन भई नाफामा जान सक्दो रहेछ भन्ने उदाहरण उदयपुर सिमेन्टका निवर्तमान महाप्रबन्धक सुरेन्द्र पौडेलले देखाइदिए। विद्युत् प्राधिकरणका केही खराब कर्मचारीले निजी सिमेन्टवालासित मिलेमतो गरी विद्युत् आपूर्ति अनियमित गरेका थिए। उत्पादन भइरहेका बेला एकाएक विद्युत् आपूर्ति अवरुद्ध हुन पुग्दा उद्योगलाई ठूलो घाटा पर्ने गर्छ। पछि प्राधिकरणका कार्यकारी निर्देशक कुलमान घिसिङले यो कुरो थाहा पाएपछि नियमित बिजुली उपलब्ध गराउन लगाए। उदयपुरजस्तै लोकप्रिय सरकारी सिमेन्ट हेटौंडाको हालत भने उल्टो छ। यसले उत्पादन नै गर्न पाउँदैन। वा गर्न दिइँदैन। नेपालमा सञ्चालन भएका ठूला परियोजनालाई पुग्ने गरी जहिलेसम्म यहाँ सिमेन्ट उद्योग स्थापना र सञ्चालन गर्न सकिँदैन, तबसम्म हामी आत्मनिर्भर भएको भन्न सक्दै छौं। अब विद्युत्का कुरा। विद्युत्मा पनि ठूलाठूला लगानी ल्याउने सरकारी उद्घोष छ। भारतसित इनर्जी बैंकिङसम्बन्धी सहमति पनि भइसकेको छ। अबको केही दिनमा छुट्टै पद्धति र संयन्त्र स्थापित हुनेछ। पुसको दोस्रो साता पोखरामा भएको सचिवस्तरीय ऊर्जा बैठकले यसको टुंगो लगाइसकेको छ। यसले नेपालको ऊर्जाको अन्तर्राष्ट्रिय ऊर्जा बजारलाई खोलिदिनेछ। तर नेपालको आन्तरिक स्थिति अति दयनीय छ। मन्त्रिपरिषद्ले रूख काट्ने अनुमति दिँदा जिल्ला वन कार्यालय प्रमुख (डीएफओ) ले रोकिदिन्छन्। स्वीकृत भइसकेको कुरा त अड्किन्छ भने स्वीकृत हुनै वर्षैां लाग्छ। हेटौंडाढल्केबरदुहबी ४०० केभी डबल सर्किट प्रसारण लाइनको टावर गाड्न सप्तरीका डीएफओ धीरेन्द्र प्रताप सिंहले रोके। एक वर्षभित्र यो प्रसारण लाइन निर्माण कार्य पूरा भएन भने माथिल्लो तामाकोसी (४५६ मेगावाट) को बिजुली राष्ट्रिय प्रसारण प्रणालीमा प्रवाह हुन नसकी खेर फाल्नुपर्ने हुन्छ। पूर्वदेखि पश्चिमसम्म हरेक जिल्ला वनका डीएफओ साबहरूले यसरी रोक्दै जाने हो भने प्रसारण लाइन कसरी निर्माण हुन्छ ? प्रसारण लाइन समयमै नबनेका कारण काबेली कोरिडरको बिजुली खेर गइरहेछ। कोसी कोरिडर ढिलाइ हुने निश्चित भइसकेको छ। मस्र्याङ्दी कोरिडरमा पनि उही समस्या छ। हुँदाहुँदा नांगा पहाडमा पनि प्रसारण लाइन निर्माण कार्य रोक्न नगरपालिकाका मेयरहरू लागिपरेका छन्। धरान उपमहानगरपालिकाका मेयरले कोसी कोरिडरको प्रसारण लाइन नांगा डाँडामा तान्न रोके। लिखु गाउँपालिकाका अध्यक्षले गैरआवासीय नेपालीले निर्माण गरिरहेको लिखु जलविद्युत् आयोजनामा तालाबन्दी नै गरे। हरेक गाउँपालिका र नगरपालिका अनि डीएफओहरूले यसैगरी रोक्दै जाने हो भने त्यसलाई नियन्त्रण गर्ने उपाय पनि त होला नि ? दुईतिहाइको शक्तिशाली सरकारले छुट्टै विद्युत् ऐन बनाएर ऊर्जा मन्त्रालयलाई सर्वशक्तिमान नबनाएसम्म यस्ता अवरोध आइरहन्छन्। त्यसलाई हटाएर ऊर्जा मन्त्रालयको एक सिफारिस नै काफी हुने गरी ऐन किन नल्याउने ? ऊर्जा मन्त्रालयको एकल द्वारबाट छिटोभन्दा छिटो काम हुने र उसैको निर्णय वा निर्देशन सबैले पालना गर्नुपर्ने बाध्यकारी प्रावधान नभएसम्म स्थानीय निकाय र गलत नियत भएका सरकारी कर्मचारी तह लाग्ने छैनन्। तसर्थ लगानी सम्मेलनको कुनै तुक छैन। एकद्वार नीतिअन्तर्गत ऊर्जा मन्त्रालयलाई पहिले सर्वशक्तिमान बनाएपछि मात्र नेपालमा लगानी आउँछ। लगानी ल्याउनेले उद्योग विभाग र राष्ट्रबैंकबाट अनुमति लिनुपर्छ। उद्योगमन्त्री वा सचिवहरूलाई कमिसन नदिएसम्म प्रत्यक्ष वैदेशिक लगानीले अनुमति पाउन बडो मुस्किल पर्छ। कमिसन नपाएकै कारण मेलम्चीको ठेकेदारले भुक्तानी पाएन र ठेक्कै गोलमाल हुन लाग्यो। अब मेलम्ची तीन वर्ष पर धकेलिँदैछ, तर खानेपानीमन्त्री र प्रधानमन्त्री कानमा तेल हालेर बसेका छन्। अघिल्लो सरकारले बसाएको पद्धतिले मेलम्चीको सुरुङ खनिसक्यो। यो सरकारले नियुक्त गरेको सचिवले कमिसन माग गर्दा आउन लागेको मेलम्ची पर धकेलियो। सरकारी कर्मचारी र मन्त्रीको यस्तो नियत अन्तर्राष्ट्रिय रूपमै छताछुल्ल भइसकेको छ। अनि आउँछ नेपालमा वैदेशिक लगानी ?"
सोनाम ल्होसार : छार साल ला शुभकामना,"विविधताले भरिएको एक अद्भुत र चमत्कारिक राष्ट्र हो नेपाल। शताब्दीयौंदेखि विश्वका विविध उद्देश्यका नागरिकलाई नेपालले सधैं आकर्षित गरिरहेको छ। नेपालका जातजातिहरूले यहाँको सभ्यता र संस्कृतिलाई जोगाएर राख्न अथक् भूमिका निर्वाह गर्दै आएका छन्, जुन विश्वमै परिचित छ। विश्वले नेपाललाई चाडपर्वको देश भनेर चिन्दछ। प्रारम्भमा जातीय पर्वका रूपमा मात्र सीमित रहेका ल्होसार (ल्होछार) पर्वहरू आज एकातिर राष्ट्रिय उत्सवका रूपमा विकसित भएको छ भने अर्कोतिर नेपालीले टेकेको विश्वको कुनै पनि भूभागमा विस्तार भइरहेको छ। यसबाट नेपालको संस्कृतिको परिचय र भाइचारा सम्बन्ध बढिरहेकोमा सन्देह रहन्न। यसैक्रममा नेपालको जनसंख्यामध्ये करिब ५८ प्रतिशत अर्थात् पाँचौं स्थानमा रहेको र शतकौंदेखि कायमै रहेको तामाङ समुदायको ठूलो पर्व पनि सोनाम ल्होसार नै हो। हिउँदे महिना अर्थात् पुस, माघ र फागुन ल्होसार पर्वले रंगिने मास हुन्। मूलतः भूगोल, ज्योतिष, पात्रो तथा जातिभाषा नामले समय, तिथिमिति र नाममा फरकफरक पर्न गएकाले ल्होसार पर्व फरकफरक मितिमा मनाइएको देखिन्छ। प्रत्येक ल्होसारको शाब्दिक अर्थ र उपादेयतामा खासै विभिन्नता भने पाइन्न। यसैले एकताको एउटै तिथिमितिको एक बृहत् ल्होसार मनाउन सके यसको राष्ट्रिय एवं विश्वव्यापी गरिमा अझ बढ्नेछ। आखिर सबै ल्होसारमा ल्हो को वर्ष, साल वा संवत् र सार वा छार भन्नाले नयाँअभिनववर्ष वा पुरानो साललाई बिदा दिई नयाँ वर्षको आगमन नै हो। माघशुक्ल प्रतिपदा अर्थात् चन्द्र वर्ष चन्द्र महिना आरम्भको पहिलो दिन नै तामाङ समुदायको नयाँ वर्ष अर्थात् सोनाम ल्होसार प्रारम्भको पहिलो दिन हो। तिब्बतीसंस्कृति परम्परामा सामीप्य राख्ने तामाङ समुदायमा पनि १२ वर्षका प्रत्येक वर्षलाई १२ जीवजन्तुका नाममा सम्बोधन हुने वर्ष चक्र प्रणाली चलिरहेको हुन्छ। १२ वर्ष पूरा भएपछि फेरि उनै जीवजन्तुका नाममा वर्ष दोहोरिइरहने क्रम देखिन्छ। अधिक मासको अवस्थामा भने १३ महिनालाई गणना गरिन्छ। तामाङ समुदायमा बाह्र वर्ष चक्र प्रणालीलाई ल्होकोर च्युनी भनी सम्बोधन गरिन्छ। वर्षवर्षलाई प्रतिनिधित्व गर्ने १२ जीवजन्तुका नाम कसरी रहन पुगे भन्नेबारे पनि रोचक अनु श्रुतिहरू भेटिन्छन्। नयाँ बाली लगाउनुअगाडिको महिनामा मनाउने पर्व हुँदा कतिपयको भने कृषि वा कृषकसँग सम्बद्ध उत्सवका रूपमा सोनाम ल्होसार नामकरण गरिएको हुन सक्ने जिकिर रहेको छ। तामाङ भाषामा १२ ल्हो प्रतिनिधित्व गर्ने जीवजन्तु यस प्रकार छन् ः १ जिवा (मुसा), २ लङ (साँढेगाई), ३ तक (बाघ), ४ हेकुरी (खरायोबिरालो), ५ डुक (गरुडड्रागन), ६ डुल (सर्प), ७ ता (घोडा), ८ लुक (भेडा), ९ टे (बाँदर), १० ज्या (चरा), ११ खि (कुकुर) र १२फक (बँदेल)। सोनाम ल्होसार आउन करिब एक महिना अगाडिदेखि नै तयारीका कार्यहरू प्रारम्भ गरिन्छ। बाटाघाटा, घरआँगन, चौतारा, मन्दिर, गुम्बा, चैत्यविहार आदिको सरसफाइ तथा बत्ती, ध्वजापताका, लत्ताकपडा, खानपान एवं सांस्कृतिक कार्यक्रमका लागि प्रशिक्षण आदिको व्यवस्थापनमा ध्यान दिइन्छ। ल्होसारको अवसरमा भूमिपूजा, कूलपूजा, गोठपूजा एवं अन्य पूजापाठ तथा दानदक्षिणा, ढोगभेट, टीकाटालो र परस्पर सुस्वास्थ्य, दीर्घायुको कामना गर्दै तहअनुसार आशीर्वचन लिनेदिने अनि शुभकामना आदानप्रदान हुन्छ। अलुम, कुथुग्पा, दुची, छेमार आदि खानाका परिकार बनाउने, चढाउने तथा प्रसादका रूपमा ग्रहण गर्ने गरिन्छ। देशको राजधानी काठमाडौंको टुँडिखेललगायतका विविध स्थलमा कार्यक्रममा जातीय पहिरनमा सजिएर ताँतीका ताँती भाग लिएको मनमोहक दृश्यले जोसुकैलाई पनि तानिरहेको आभास हुन्छ। प्रकृति र जीवजन्तुसँग सामीप्य राख्ने जीवन्त पर्व पनि हो सोनाम ल्होसार। डम्फु, म्हेन्दोमाया, स्याब्रु, ताम्बाकइतेन, रिमठिम आदिलाई अक्षुण्ण राख्न साक्षात्कार हुने वा संस्मरण गर्ने उपयुक्त अवसर पनि यही पर्व हो। यहाँनिर हामीले बिर्सन हुन्न, तामाङ समाजका संवाहक त्रिमूर्ति क्रमशः ताम्बा (इतिहाससंस्कृति विज्ञ), बोम्बो (चिकित्सक) र लामा (पुरोहित) आदिको परम्परागत सामाजिक सांस्कृतिक उत्सव एवं धार्मिक क्रियाकलापलाई विलुप्त हुन नदिन सर्वोत्तम भूमिका रहनेमा सन्देह रहन्न। नेपाली लोकसंस्कृतिको गरिमा र मौलिकतालाई बचाऔं। सामञ्जस्य र परस्पर सद्भावलाई आत्मसात गरौं।"
प्रबुद्ध समूह प्रतिवेदनको भविष्य,"दुवै मुलुकका सरकारले पत्याएका प्रबुद्ध व्यक्तिहरूले नेपालभारत सम्बन्धमा देखिएका समस्या र आगामी दिनमा गर्नुपर्ने सुधारका विषयहरू समेटेर प्रतिवेदन तयार पारेका छन्। दुवै देशका प्रबुद्ध समूहका सदस्यले आफूहरूले तयार पारेको प्रतिवेदन दुवै देशका लागि विनविन हुने दाबी गरिरहेका छन्। तर भारतले प्रतिवेदन बुझ्न ढिलाइ गरिरहेको छ र त्यसपछाडिको कारणचाहिँ औपचारिक रूपमा खुलाएको छैन। हाम्रा प्रधानमन्त्री, परराष्ट्रमन्त्री, सञ्चारमन्त्री र प्रधानमन्त्रीका विदेश मामिला सल्लाहकारले समेत सार्वजनिक रूपमै प्रतिवेदन बुझ्न भारतलाई सल्लाह र दबाब एकसाथ दिइरहेका छन््। तर भारत सरकारले कुनै औपचारिक प्रतिक्रिया दिएको छैन। ऊ मौन छ। प्रबुद्ध समूहका भारत सरकारका प्रतिनिधिहरू यति मात्र भन्छन्, हामी कुरा गरिरहेका छौं, मोदीले प्रतिवेदन बुझ्नुहुन्छ। तर कहिले ? भारतमा भर्खरै सम्पन्न भएका केही महत्र्वपूर्ण विधानसभा निर्वाचन र यही वर्षमा हुने लोकसभा निर्वाचनका कारण भारतीय प्रधानमन्त्रीले प्रतिवेदन बुझ्न केही ढिलाइ गरेका हुन सक्छन्। अझ प्रतिवेदन बुझ्दा नेपालसँग सीमा जोडिएका उत्तरप्रदेश र बिहारको निर्वाचनमा त्यसले के असर पार्ला भन्ने विषयले पनि मोदीमा द्विविधा उत्पन्न भएको हुन सक्छ। अझ भारतको कर्मचारीतन्त्र जो नेपालभारत सम्बन्धलाई अहिलेकै अवस्थामा राख्न चाहन्छ र प्रबुद्ध समूहको गठनमै खुसी थिएन, उसको नकारात्मक ब्रिफिङले काम गरेको हुन सक्छ। प्रबुद्ध समूहको प्रतिवेदनलाई ढिलोचाँडो बुझ्नुको विकल्प भारतसँग छैन, ढिलोचाँडो बुझ्ने नै छ। चिन्ता प्रतिवेदन बुभ्नेभन्दा पनि त्यसपछि के होला भन्नेमा हो। भारतले प्रतिवेदन बुझे पनि त्यसको कार्यान्वयनको सम्भावना भने एकदमै न्यून छ। दुई देशको सम्बन्धलाई परिवर्तित समयअनुकूल परिमार्जन गर्ने तत्परता र इमानदारीका साथ प्रबुद्ध समूह गठन गर्न भारतीय संस्थापन पक्ष तयार भएकै होइन। लामो समयदेखि हरेक दुईपक्षीय भ्रमण र भेटघाटमा उठिरहेका केही विषयलाई औपचारिक टेबलबाट किनारा लगाउने उद्देश्यले प्रबुद्ध समूह गठन भएको थियो। सन् १९५० को शान्ति तथा मैत्री सन्धि, दुईपक्षीय सीमा विवादलगायतका धेरै विषय प्रधानमन्त्री भ्रमणको समयमा उठ्ने गर्दथे। तर जब प्रबुद्ध समूहको गठन भयो, ती विषय द्विपक्षीय भेटवार्ताको सूचीबाट हटेका छन्। दुवै पक्षलाई सजिलो भएको छ प्रबुद्ध समूहले काम गरिरहेको छ, हामीले किन यसमा टाउको दुखाउनुपर्यो ? अब आगामी केही वर्ष प्रबुद्ध समूहको अध्ययन गर्ने भन्नेमै समय बित्नेछ। प्रबुद्ध समूहको गठन पारस्परिक आवश्यकता महसुस गरेर गठन भएको होइन। नेपालले लगातार यो विषय उठान गरेपछि लौ न त नेपालले के भन्ने रहेछ र के चाहेको रहेछ भनेर बुझ्नका लागि भारत गठन गर्न तयार भएको हो। प्रबुद्ध समूहको बैठकमा पनि भारतीय पक्षले लामो समयसम्म आफूले केही नभनी नेपाललाई ठोस प्रस्ताव ल्याउन आग्रह गरेको थियो। अथवा नेपालभारत सम्बन्धमा केही द्विपक्षीय समस्या छन् र तिनलाई समाधान गर्नुपर्छ भन्ने तदारुकता भारतको संस्थापन पक्षमा पहिले पनि थिएन र अहिले पनि छैन। उनीहरूको भनाइ छ, हामीले नेपालीलाई यति धेरै रोजगार दिएका छौं, व्यापार र वाणिज्यको क्षेत्रमा पनि नेपालले लाभ लिइरहेकै छ, किन गर्नुपर्यो १९५० को सन्धि ? तर भारतीय प्रधानमन्त्री मोदी र अन्य नेताहरूले भने केही सकारात्मक संकेत देखाएकै हुन्। भारतीय पक्षको एउटै भनाइ छ हाम्रो त केही विषय छैनन्, नेपाली पक्षको केके माग छन्, त्यसलाई सुन्न र सकेसम्म सम्बोधन गर्न हामी तयार छौं। यो पनि सत्तारुढ भारतीय जनता पार्टीका नेताहरूको भनाइ हो, भारतका कर्मचारी र संस्थापन पक्ष यिनै विषयमा छलफल गर्न तयार छैनन्। समूह गठन गर्ने समयमा पनि भारतको कर्मचारीतन्त्र र राजनीतिक नेतृत्वका बीचमा केही फरक मत देखिएको थियो र राजनीतिक नेतृत्वले नै तत्परता लिएपछि गठन भएको थियो। ईपीजी प्रतिवेदनबारे भारतीय कर्मचारीतन्त्रको यतिबेलाको भनाइ छ त्यो त एउटा प्रबुद्ध समूहको प्रतिवेदन भयो, त्यसलाई हामीले मान्नुपर्छ र कार्यान्वयन गर्नुपर्छ भन्ने बाध्यात्मक अवस्था रहँदैन। उसो त नेपालमा ईपीजीको प्रतिवेदनको जति चर्चा हुन्छ, भारतको बौद्धिक र मिडिया क्षेत्रमा खासै चर्चा हुँदैन। प्रबुद्ध समूहले धेरै दुईपक्षीय विषयमा छलफल गरेर प्रतिवेदन तयार पारे पनि केन्द्रीय विषयचाहिँ सन् १९५० को शान्ति तथा मैत्री सन्धि हो। प्रबुद्ध समूहले आफ्नो धेरै ऊर्जा र समय खर्च गरेको विषय पनि यही हो। सो शान्ति तथा मैत्री सन्धिका पनि मुख्य दुई विषयमा केही पनि परिवर्तन नगर्ने पक्षमा भारतको संस्थापन पक्ष रहेको छ। पहिलो हो खुला सिमाना। नेपालसँगको खुला सिमानाका कारण आफूलाई धेरै फाइदा भएको निष्कर्ष भारतको छ। प्रबुद्ध समूहले अहिलेको सिमानाको आवतजावतलाई केही नियमन गर्न सकिने प्रस्ताव गरेको छ। तर सिमाना नियमन गर्न भारत तयार छैन। सिमानाको नियमनको नाममा नेपालले बन्द गर्न खाजेकोे संस्थापन पक्षको भनाइ रहेको छ। दोस्रो सुरक्षा र हाततियार खरिदको विषय। नेपालले तेस्रो मुलुकबाट हतियार किन्दै आएको छ, सन्धिको प्रावधान पूर्णरूपमा कार्यान्वयन पनि भएको छैन। तर नेपालले तेस्रो मुलुकबाट हतियार खरिद गर्दा आफूलाई जानकारी दिनुपर्ने प्रावधानलाई निरन्तरता नै दिनुपर्ने पक्षमा भारत रहेको छ। त्यसैगरी दुवै मुलुकमा एकअर्काका नागरिकलाई समान व्यवहार गर्ने प्रावधान पनि परिवर्तन गर्ने पक्षमा भारत छैन। नेपालमा पछिल्लो दशकमा चीनको प्रभाव निकै बढेकाले अहिलेको अवस्थामा सो सन्धि परिवर्तन गरेमा नेपालमा चीनको प्रभाव बढ्ने भारतको बुझाइ रहेको छ। अथवा हरेक विषयलाई भारत यथास्थितिमा राख्न चाहन्छ। भारतको कर्मचारीतन्त्र कुनै पनि हालतमा सन् १९५० को सन्धि परिमार्जन गर्ने पक्षमा छैन। यस पृष्ठभूमिमा के होला त ईपीजीको भविष्य ? यस सन्दर्भमा विगतको पृष्ठभूमिको केही चर्चा गर्नु उपयुक्त हुन्छ। सन् २०१४ मा जब भारतीय जनता पार्टीका नेता नरेन्द्र मोदी प्रधानमन्त्री बने, उनले नेपालभारत सम्बन्धमा केही उत्साह ल्याएकै हुन्। मोदीको आगमनपछिको प्रत्येक भेटमा नेपालका नेताहरूले यो विषयहरू उठाएका हुन्। मोदीले नेपालका नेताहरूलाई सन्धि कसरी परिमार्जन चाहेको हो स्पष्ट भएर आउन भनेका थिए। मोदीले केही सक्रियता देखाएकै हुन्। यतिबेला उनी एकातर्फ कर्मचारीतन्त्रको दबाबमा छन् भने अर्कोतर्फ निर्वाचनको तयारीमा छन्। विपक्षी नेसनल कंग्रेसले आफ्नो स्थिति मजबुत बनाउँदै लगेको सन्दर्भमा छिमेकसँगको सम्बन्धमा मोदी धेरै उतारचढाव ल्याउने पक्षमा छैनन्। ईपीजी प्रतिवेदनको विषयमा विशेषगरी नेपालको मधेसमा र भारतको आन्तरिक राजनीतिमा नकारात्मक असर गरेमा बिहार र उत्तर प्रदेशको निर्वाचनमा बीजेपीको अवस्था कमजोर हुने बुझाइ भाजपाको छ। निर्वाचनसम्म उनी छिमेकी मुलुकहरूको सम्बन्धका बारेमा मौन बस्ने मुडमा छन्। अझ नेपालसँगको सम्बन्धमा यतिबेलासम्म कुनै पनि उतारचढाव ल्याउने पक्षमा मोदी छैनन्। अर्काे निर्वाचनमा मोदीकै सरकारले निरन्तरता पाएमा उनले सन्धि परिमार्जन गर्ने आफ्नो पूर्व प्रतिबद्धता अगाडि बढाउन सक्छन्। प्रतिवेदन बुझिहाले पनि निर्वाचनअगाडि सन्धि परिमार्जनका लागि सरकारी तहमा प्रक्रिया सुरु गर्ने पक्षमा उनी छैनन्। निर्वाचनमा भारतीय नेसनल कंग्रेस आएको खण्डमा के हुन्छ यसै भन्न सकिँदैन। यस लेखको आशय मोदीले नै निरन्तरता पाएमा प्रबुद्ध समूहको प्रतिवेदन कार्यान्वयन हुन्छ भन्न खोजिएको होइन। तर इन्डियन नेसनल कंग्रेसले विजय हासिल गरेको खण्डमा सो पार्टीले नेपालसँग राजनीतिक नेतृत्वको तहमै डिल गर्छ कि पहिलको जस्तो कर्मचारीतन्त्रको भरमा छोडिदिन्छ भन्ने विषयले ईपीजी प्रतिवेदनको भविष्य निर्धारण हुनेछ। त्यसैले आगामी केही महिनाभित्र भारतमा सम्पन्न हुने लोकसभा निर्वाचन र त्यसबाट कस्तो राजनीतिक नेतृत्व आउँछ भन्ने विषयले ईपीजी प्रतिवेदनको भविष्य निर्धारण हुनेछ। यदि केन्द्रमा राजनीतिक रूपमा एकदमै शक्तिशाली प्रधानमन्त्री आएमा केही आशा गर्न सकिन्छ नत्र खासै प्रगति हुने देखिँदैन। आन्तरिक रूपमा हामीले गरेको कमजोरीचाहिँ प्रबुद्ध समूहको गठनलाई समावेशी गराउने काम भएन। समूहका मधेसी समुदायको प्रतिनिधित्व नै रहेन। यसले गर्दा आन्तरिक रूपमा नै प्रतिवेदनको बारेमा एकमत नहुँदा हाम्रो भारतसँगको बार्गेनिङ कमजोर बन्न सक्छ। आन्तरिक रूपमै सो प्रतिवेदनका बारेमा आलोचना भयो भने भारतका लागि यो एउटा बहाना बन्न सक्छ। हाइलाइट आगामी केही महिनाभित्र भारतमा सम्पन्न हुने लोकसभा निर्वाचन र त्यसबाट कस्तो राजनीतिक नेतृत्व आउँछ भन्ने विषयले ईपीजी प्रतिवेदनको भविष्य निर्धारण हुनेछ।"
बेथिति नियन्त्रणमा नागरिक भूमिका,"भारतका समाजिक अभियान्ता किसन बाबु राव हजारे (अन्ना हजारे ) भ्रष्टाचार अन्त्यका लागि लोकपाल कानुन निर्माणलाई पहिलोपटक ५ अप्रिल २०११ मा आफ्नो गाउँमै अनशन बसेका थिए, जुन अनशनले विश्वभर चर्चा पायो भने धेरै देशले भ्रष्टाचारमा शून्य सहनशीलतालाई मूल मन्त्र बनाए। एउटा नागरिकको अनशनले तत्कालीन भारतको मनमोहन नेतृत्वको सरकारलाई आछु आछु तुल्याएको थियो। त्यसको प्रत्यक्ष लाभ तत्कालीन विपक्षी दल भाजपाले पाएको थियो। त्यसपछिको चुनावमा भाजपाले अत्यधिक जनमत पायो भने कंग्रेसले पराजयको सामना गर्नुपर्यो। विशेषगरी विपक्षी दलले भ्रष्टाचार नियन्त्रणका लागि पहरेदारी गर्नुपर्ने हुन्छ। त्यस अनशनमा साथ दिएका बाबा रामदेवको पनि लोकप्रियता त बढ्यो नै, दिल्लीको अरविन्द केजरीवालले आम आदमी पार्टी खोलेर राम्रो जनमत पाए। हजारेको अनशनबाट माग गरिएको कानुनको विधेयक सन् २०११ मा लोकसभामा पेस भई पारित भयो। १७ डिसेम्बर २०१३ मा राज्यसभाबाट पारित भयो। १ जनवरी २०१४ मा तत्कालीन राष्ट्रपति प्रणव मुखर्जीबाट पारित भई १६ जनवरी २०१४ देखि मात्र लागू भएको छ। कानुन लागू भए पनि हालसम्म पूर्ण कार्यान्वयन नभएकाले अन्ना हजारेले पुनः अनशन बस्नुपरेको छ। भारतमा भ्रष्टाचारविरोधी कानुन निर्माण गर्न एउटा नागरिकले बाध्य पार्न सक्ने अवस्थाबाट आम नागरिकको चेतना बढ्नुपर्ने र भ्रष्टाचारप्रति शून्य सहनशीलता हुनुपर्ने सन्देश त दिन्छ नै, भ्रष्टाचारविरोधी कानुन बनाउन र कार्यान्वयन गर्न सरकार त्यति लचिलो छैन भने संकेत गर्छ। सरकारले पछिल्लो अनशन रोक्ने प्रयास पटकपटक गरेको देखिन्छ तर अनशन रोक्ने प्रयास गर्नुको साटो बनिसकेको कानुन कार्यान्वयन गरेर अनशनको मार्ग छेक्ने काम भएन। यसर्थ एउटा नागरिकको प्रयासले ठूलो उपलब्धि प्राप्त हुन सक्छ भने हरेक नागरिकले यसतर्फ पहल गर्दा अझ ठूलो उपलब्धि हुन सक्छ भन्ने विचार गर्नुपर्छ। नेपालको सन्दर्भमा एउटै काम कार्यान्वयन गर्न दर्जनौंपटक अनशन बस्नुपर्छ, तर उपलब्धि हुन्न। चिकित्सा क्षेत्र सुधारका निमित्त डा गोविन्द केसी सोह्रौंपटक अनशन बसे। चौबीसौं दिनमा विनासहमति अनशन स्थगन गर्न उनी बाध्य भए। नागरिक समाजका अगुवालगायतले सुझाव एवं दबाब दिँदा पनि सुधारको पहल भएको देखिन्न। विकास र जनसेवाका कार्यमा अवरोध भएको अवस्थामा जनताले पनि निगरानी राख्नुपर्छ। भ्रष्टाचार अवधारणा सूचांकमा नेपाल गत वर्ष १२२ औं स्थानमा थियो भने यस वर्ष १२४ औं स्थानमा झरेको छ। गतवर्ष १७६ मुलुकमा सर्वेक्षण भएको थियो भने यस वर्ष १८० मुलुकमा। अन्य मुलुकले आफूमा सुधार गरे पनि हामीले सुधार गर्न सकेनौं। यस सूचकांकबाट भ्रष्टाचार बढेको संकेत छ तर नागरिकले खासै चासो देखाएको पाइँदैन। भ्रष्टाचारको रोग सर्वत्र छ, तर त्यो रोग निवारणका लागि खासै पहल भएको छैन। भ्रष्टाचार नियन्त्रण गर्ने स्वतन्त्र निकायहरू छन्, पदाधिकारी पनि छन् तर यो भ्रष्टाचार घट्नुको साटा बढेको बढ्यै छ। जिम्मेवारी पाएकाहरू कार्यसम्पादनमा अक्षम छन् त ? हाम्रो कानुन वा अनुसन्धान निकायको पहुँच वा विज्ञतामा कमी छ त ? आर्थिक रूपले गरिब एवं विपन्नका रूपमा चिनिने मुलुकमा भ्रष्टाचारको अनुपात बढ्नु चिन्ताजनक हो। खर्चिलो चुनाव, जनतामा चेतना, सूक्ष्म अनुसन्धान र वैज्ञानिक अनुसन्धान पद्धतिको अभाव छ। समयमा योजना पूरा नहुनु, योजना परिवर्तन गर्नु, एउटै कामका लागि पटकपटक बजेट विनियोजन हुनुलाई आर्थिक कानुनले समर्थन गर्दैन। मुलुकमा संघीय गणतन्त्रात्मक शासन व्यवस्था लागू भएको छ। यो व्यवस्थाले तीन तहको सरकार एवं व्यवस्थापिकाको व्यवस्था गर्नुका साथै समृद्धि र जनताको सेवासुविधाका लागि घरदैलोमै अधिकार वितरण गरेको छ। तर जनतामा चाहेअनुसारको उपलब्धिको अनुभूति हुन सकेको छैन। पहिलापहिला त अल्पमतको सरकारका कारण उपलब्धि दिन नसकेको गुनासो हुन्थ्यो तर यसपटकको सरकार त दुईतिहाइ बहुमत लिई बसेको छ। यस अवस्थामा तीनोटै तहको सरकारको कामबाट आम जनता बढी लाभान्वित हुनुपर्ने तर त्यस्तो अनुभूत हुन सकेको छैन। एउटा सरकारको काममा अर्को सरकारले विरोध एवं असन्तुष्टि जाहेर गर्दै आएको छ। जस्तै बीरगन्जमा पार्क निर्माण गर्ने विषयमा प्रदेश सरकारको काममा स्थानीय सरकारको असन्तुष्टि देखियो। स्थानीय तहमा मेयर र उपमेयरका बीचमा मेयर र वडाध्यक्षका बीचमा, वडाध्यक्ष र सदस्यका बीचमा मतभेद देखिन्छ। यस्तो बेथिति हुनुमा आपसी समन्वयको अभाव नै हो। यस अवस्थामा आम नागरिकको सुझाव र दबाब अपरिहार्य हुन्छ। एउटा सरकारले विकास निर्माण कार्य सुरु गर्यो भने दलले रोक्का गर्छ। अदालतबाट पनि रोक्का हुन्छ। यसले समयमा विकास रोकिन्छ। त्यसको प्रत्यक्ष भार करमार्फत जनतामा पर्छ। यसर्थ विकास र जनसेवाका कार्यमा अवरोध गर्नेलाई जनताले पनि निगरानी राख्नुपर्छ। कानुन र संविधानको प्रावधान राम्रो हुनुमात्र महत्र्वपुर्ण होइन, संविधान र कानुनमुताविक कार्य पूरा हुनु महत्र्वपूर्ण हो। कानुनको शासनअनुसार काम हुनुपर्छ, जुन सरकार वा एउटा पक्षको मात्र सक्रियाताले हुँदैन।"
इन्डो नेपाल ब्याटमिटन सुरु,"विराटनगर : दोस्रो इन्डो नेपाल ब्याटमिटन प्रतियोगिता मंगलबारबाट विराटनगरस्थित मदर टेरेसा स्कुलमा सुरु भएको छ। पहिलो प्रतियोगिता सम्पन्न भएको चार वर्षपछि दोस्रो प्रतियोगिता आयोजना भएको हो। सन् २०१४ मा विराटनगरमै भएको पहिलो प्रतियोगिताको विजेता नेपाल बनेको थियो। बल ब्याडमिटन फेडरेसन अफ नेपालको आयोजनामा तीन दिनसम्म सञ्चालन हुने प्रतियोगितामा नेपाल र भारतका एक सय ५० जना खेलाडी सहभागी छन्। नेपालबाट ७५ र भारतबाट ७५ जना खेलाडीले भाग लिएको बल ब्याडमिटन फेडरेसनका महासचिव असिम रेग्मीले जानकारी दिए। प्रतियोगिताको उद्घाटन गर्दै विराटनगर महानगरपालिकाका मेयर भीम पराजुलीले दुई देशीय सम्बन्धलाई अझ मजदुत बनाउन यस्ताखालका प्रतियोगिताले महत्वपूर्ण भूमिका खेल्ने बताए। उनले समृद्ध नेपाल निर्माणका लागि खेल पनि एक प्रमुख माध्यम भएको भन्दै खेल क्षेत्रको विकासका लागि महानगरपालिकाले सबै खाले सहयोग गर्ने प्रतिवद्धता जनाए । कार्यक्रमका अध्यक्ष सञ्जयकुमार यादवले विद्यार्थीलाई खेलको माध्यमबाट आपसी आत्मियता, अनुशासन कायम राख्न र नयाँ खेलका प्राविधिक पक्षको जानकारी दिन प्रतियोगिता आयोजना गरिएको जानकारी दिए। यस्ता प्रतियोगिताले नेपाललाई अन्तराष्ट्रिय प्रतियोगितामा सहभागी हुन सहज बनाउने उनको भनाइ छ। यादवले अन्तर देशीय खेलकुद प्रतियोगितालाई आगामी दिनमा पनि निरन्तरता दिइने बताए। प्रतियोगितामा बल ब्याटमिन्टन फेडेरेशन अफ एसियाले तय गरेका नियमअनुसार फाइव इभेन्ट, मिक्स इभेन्ट र डबल इभेन्ट खेलहरु खेलाइने छ।"
"विश्वच्याम्पियनलाई हराएका ७३ वर्षे बक्सर यसरी सुकुम्बासी बने, बिग्रेको गाडी नै उनको घर","नेदरल्यान्ड : कुनै बेलाका हेभिवेट बक्सर रुडी लबर्सले ४५ वर्षअघि जकार्तामा भएको खेलमा मोहम्मद अलीलाई बलियो किक हान्दै बक्सिङ च्याम्पियन उचालेका थिए । उनै सफल बक्सरलाई अहिले आफ्नै जीन्दगीले झन ठूलो किक हिर्कायो । ७३ वर्षे यी खेलाडी अचेल गरिबीको चपेटामा वृद्धावस्था एक्लै यापन गरिरहेका छन् । उनको गरिबीको साक्षी उनकै जीवनसाथी रिया भने छिन्, । पछिल्लो दुई महिनायता बुल्गेरियामा एउटा थोत्रो गाडीमा दैनिक उपभोग्य सामान सहित कुकुरलाई साथै लिएर बसिरहेका उनको गरिबी पत्याउनै मुस्किल छ । पछिल्लो आइतबार नेदरल्यान्डको एक टेलिभिजनले उनको जीवनकथामा आधारित डकुमेन्ट्री प्रशारण गरेपछि भने केही सहायता मिलेको छ । उक्त भिडियो कथामा भनिए अनुसार यी बृद्ध खेलाडी अत्याधिक चिसोका बीच बिग्रिएको पुरानो गाडीमै सुत्छन् । जहाँ उनलाई बिजुली, खानेपानी र सरसफाइका अन्य सुविधाको अभाव छ । रियाको स्वास्थ्य अचानक बिग्रिएपछि उनलाई गत शुक्रबार गम्भीर अवस्थामा अस्पताल लगिएको थियो । लबर्सका अनुसार रियाको स्वास्थ्य अहिले बिस्तारै सुधार हुँदै छ । केही दिनमा उनी तंग्रिने विश्वासमा छन् लबर्स । अहिलेका लागि सबैभन्दा महत्वपूर्ण कुरा मेरी प्रेमिकाको स्वास्थ्यमा सुधार भयो । र उनी अब फेरि कुकुर हेर्न सक्नेछिन्, लबर्सले रियुटर्सलाई भने । लबर्सले सन् १९६४ र १९६८ मा भएका ओलम्पिक गेममा नेदरल्यान्डको प्रतिनिधित्व गर्दै विश्व च्याम्पियन अलीसँग खेलेका थिए । त्यसबेला उनले १ लाख २५ हजार डलर रकम समेत पाएका थिए । मैले खेलबाट धेरै सिकेँ, त्यही सिकाइले बाँच्न सिकायो, उनले भने । लबर्स र रियालाई चिसोबाट बच्न र खानका लागि स्थानीयले खाना र लत्ताकपडा दिएका छन् । कुनै बेलाका आफ्नै देशका बक्सिङ हिरोको यस्तो हालत देख्दा अधिकांश डच नागरिक अचम्भित बनेको यहाँका मिडिया उल्लेख गर्छन् । अहिले उनको जीवन सहजताका लागि केही रकम समेत संकलन भएको छ । मिडियाका अनुसार रुडीका छोरा मार्को पनि दुई वर्षयता उनको सम्पर्कमा छैनन् । रुडी केही वर्षयता आफ्नी प्रेमिकासँगै एक पार्कमा श्रम गर्दैआएका थिए । तर सन् १९९९ मा रियाले बैंक लुटेको पुष्टि भएपछि भने उनीहरु घरबार विहिन बनेका हुन् । बुल्गेरिया आउनुअघि उनीहरु लेबनन, मोरक्को, ईजिप्ट, यूएई र पोर्चुगलमा बस्दैआएका थिए ।"
क्रिकेट टोलीलाई प्रतिव्यक्ति ५ लाख दिने सरकारको निर्णय,"काठमाडौँ : युएईविरुद्धको टी२० र एक दिवसीय सिरिज जितेर आएका क्रिकेट खेलाडीहरुलाई जनही ५ लाख रुपैयाँ दिने निर्णय सरकारले गरेको छ। सोमबार बसेको मन्त्रिपरिषद्को बैठकले आइसीसीबाट मान्यताप्राप्त युएईविरुद्धको दुवै फर्म्याटको सिरिज जितेर फर्केको टोली नगदसहित सम्मान गर्ने निर्णय गरिएको खेलकुद मन्त्री जगत विश्वकर्माले जानकारी दिए । मन्त्री विश्वकर्माले तत्कालका लागि खेलाडीको हौसला बढाउन उक्त निर्णय गरिएको पनि बताए । 'अहिलेको अवस्थामा खेलाडीलाई ५० लाख रुपैयाँ दिन सकिँदैन', पाँच लाख मात्रै दिइएकोबारे पत्रकारको प्रश्नमा उनले भने, 'तर हामी खेलाडीलाई बढी भन्दा बढी सुविधा उपलब्ध गराउनेतर्फ गम्भीर छौँ ।' राष्ट्रिय खेलकुद परिषद्ले दुवै फर्म्याट्को सिरिज जितेर फर्किएको क्रिकेट टोलीलाई जनही ५ लाख रुपैयाँ दिनुपर्ने सिफारिस सोमबार मात्रै गरेको थियो । क्रिकेटमा ऐतिहासिक सफलता : टीट्वान्टी श्रृंखला पनि नेपाललाई क्रिकेट टिमलाई उपराष्ट्रपतिको बधाई नेपाली क्रिकेटमा अर्को फड्को क्रिकेट टोली स्वदेश फर्कियो, रेडकार्पेट ओछ्याएर स्वागत (फोटो फिचर) क्रिकेटरलाई राष्ट्रिय सभा अध्यक्षको जनही १० हजार क्रिकेटरहरुलाई जनही ५ लाख रुपैयाँ दिन सिफारिस बिहानै खुमलटार पुगेका क्रिकेट टोलीलाई प्रचण्डको बधाई"
पुलिस क्लबलाई पराजित गर्दै जापानी टोली सेमिफाइनलमा,पोखरा : पाहुना टोली जापानको रिस्हो विश्वविद्यालयको टोली नेपाल पुलिस क्लबलाई १० गोलले पन्छाउँदै सेमिफाइनलमा प्रवेश गरेको छ। पोखरा रंगशालामा मंगलबार भएको खेलमा पहिलोपटक पोखरामा प्रतियोगितामा सहभागी भएको रिस्हो विश्वविद्यालयको टोलीले खेलको २० औं मिनेटमा गरेको एक मात्र गोलले सेमिफाइनल यात्रा तय गरेको हो। रिस्हो विश्वविद्यालयका यासुताका सुजुकीले नात्सुकी ताकेदाले मिलाइदिएको पासलाई सदुपयोग गर्दै वान टचमै विपक्षीको पोस्टमा प्रहार गरेको बलले जाली चुमेपछि पुलिस क्लब प्रतियोगिताबाट बाहिरिएको हो। जापानी टोलीले पहिलो हाफमा एकपछि अर्को राम्रा प्रहार गरेका थिए। पहिलो हाफअघि जापानका ताकुया हिल्तोमीले प्रहार गरेको बल पुलिसका गोलकिपरले बचाउ गरेका थिए। यसैगरी खेलको ३३आंै मिनेटमा कर्नरबाट पाएको बललाई ताकुतोले हानेको हेडबल पोस्ट नजिकैबाट बाहिरिएको थियो। दोस्रो हाफमा नेपाल पुलिसले खेलमा केही सुधार गरे पनि गोल फर्काउन भने सकेन। खेलको ६९औं मिनेटमा भरत शाहको प्रहार जापानी गोलकिपरले बचाएका थिए। ७६औं मिनेटमा पुलिसले पाएको अर्को अवसर पनि खेर फालेको थियो। भरत शाहले हानेको प्रहार जापानी गोलकिपरले विफल बनाइदिएका थिए। खेलमा जापानी खेलाडी तात्सुकी ताकेदा म्यान अफ दी म्याच घोषित भए। खेलपछि पुलिसका प्रशिक्षक अनन्त थापाले युवा खेलाडीले भरिएको जापानी टोलीसँग सिक्ने अवसर मिलेको बताए। प्रतियोगिताअन्तर्गत बुधबार मनाङ मस्र्याङ्दी र बिग्रेड ब्वाइजबीच खेल हुनेछ।
यु१८ आइटीएफ टेनिस : अभिलाषाको दोहोरो जित,"पोखरा : पोखरामा जारी १८ वर्ष मुनिको डिभिजन पाँच आइटीएफ टेनिस प्रतियोगितामा महिलातर्फ नेपालका अभिलाषा विष्टले सिंगल तथा डबल्स दुवैमा जित हाँसिल गरेकी छन्। सिंगलमा अमेरिकाकी माहिका गुप्तालाई ६२, ७५ को सेटमा पराजित गरेकी हुन्। यसै गरी डबल्सतर्फ श्रीलंकाका अञ्जलीका कुरेरालाई पार्टनर बनाएकी विष्ट जोडीले भारतका इनिका रेडि पेसारा र नेपालका अल्सा रेग्मीको जोडीमाथि ६०, ६१ को नतिजाले जित निकालेकी हुन्। आइटीएफ टेनिस प्रतियोगितामा ९ जना नेपाली सहित २७ देशका २ सय २० खेलाडी सहभागी छन्। अन्तर्राष्ट्रिय टेनिस महासंघको आयोजना तथा कास्की जिल्ला टेनिस संघको संयोजनमा पोखरा रंगशालाको टेनीस कोटमा भएको खेलमा पुरुषतर्फ नेपालका इभ्याक जोशी भारतका अनमोल जैन पंकजसँग ६०, ६० को सोझो सेटमा पराजित भए। पुरुषतर्फकै अर्को प्रतिस्पर्धात्मक खेलमा कोरियाका जुविन किमले चाइनाका हाव डुवानलाई ४६, ७६ र ६२ को सेटमा पराजित गरे। यसै गरी भारतका इशान सेठीले कोरियाका सङ्ग ह्युन लीलाई ६१, ६१ ले, भारतकै उदयवीर सिंहले अमेरिकाका हनु पटेललाई ६४, ६४ ले, जापानका जेनी इनोकले थाइल्याण्डका पविन जिरापुम्देजलाई ६३, ६४ ले, जापानका केइजु मियाकले भारतका अर्जुन गोहाडलाई ६०, ६० ले पराजित गरे। त्यसैगरी महिला एकल तर्फको खेलमा नेपालकी प्रेरणा कोइराला भारतकी अमिक किरण बाथसँग ६२, ६३ ले पराजित हुन पुगिन्। नेपालकै सलोनी तामाङ्ग चाइनाकी जिछुन जेङसँग ६४, ४६ र ६४ को प्रतिस्प्रधात्मक सेटमा पराजित भइन्। जारी प्रतियोगितामा दोस्रो नम्बर सिडिङ्ग पाएकी ताइवानकी स्किया कुङ्ग भारतकी मैत्री दिक्षा राउतसँग ६३, ०६ र ६१ ले पराजित भइन्। महिला तर्फकै एकलमा श्रीलंकाकी अञ्जलीका कुरेराले भारतकी हिमाद्री अश्यपलाई ६२, ६१ ले, भारतकै रिनी सिङले जापानकी रिसा ओनोलाई ६२, ७५ ले, बुल्गेरियाकी भिक्टोरिया भेलेभाले भारतकी बन्हि पाञ्चललाई ६२, ६२ ले, ताइवानकी लि हसिन लिनले भारतका सानया नैकलाई ६०, ६२ ले, भारतकी रिया बोभेजाले चाइनाकी युजुहान लुओलाई ७५, ७५ ले पराजित गर्दै दोस्रो चरणमा स्थान बनाए। पुरुषतर्फको डबल्समा भारतका उदयवीर सिंह र फिलिपिन्सका जोसे एन्टोनियोको जोडीले भारतका अनुराग अग्रवाल र आदित्य बरदान रायको जोडीलाई ०६, ७५ र सुपरटाईमा १०६ ले, जापानका जेनी इनोक र हङकङकका केल लोक इन ताङको जोडीले श्रीलंकाका दिलभान हेराथ र कभिशा रत्जनाइकेको जोडीलाई ६१, ६१ ले, भारतका जेराल यासिन र मलेशियाका जियान कोङ्ग ताकेशिको जोडीले नेपालका सम्रक्षक भुषण बज्राचार्य र इभ्याक जोशीको जोडीलाई ६२, ६० ले, भारतका अर्जुन गोहाड र फैज नैश्यामको जोडीले थाइल्याण्डका पोस्वात अकर्पन र पाविन जिरापुम्दाजको जोडीलाई ४६, ७५ र सुपरटाईमा १०४ ले पराजित गर्दै दोस्रो चरणमा स्थान सुरक्षित पारेका छन्। पोखरामा जारी प्रतियोगितामा मंगलबार पुरुष तथा महिलातर्फ पहिलो चरणका सिंगल, डबल्सका विभिन्न खेलहरु सम्पन्न भएका छन्।"
लिभरपुलको बराबरीले म्यानचेस्टर सिटीलाई फाइदा,"लन्डन : इङ्लिस प्रिमियर लिग फुटबलको मंगलबार विहान खेलिएको खेलमा लिग लिडर लिभरपुल बराबरीमा रोकिएपछि उपाधि होड रोमाञ्चक बनेको छ। लिभरपुललाई तुलनात्मक रुपमा कमजोर प्रतिद्वन्द्वी वेस्टहाम युनाइटेडले ११ गोलको बराबरीमा रोकेको हो। वेस्टहामको घरेलु मैदानमा खेलिएको खेलको २२औं मिनेटमा साडियो मानेले लिभरपुलाई सुरुआती अग्रता दिलाएका थिए। तर, लिभरपुलले त्यो अग्रता लामो समय टिकाउन सकेन। २८औं मिनेटमै वेस्टहामका मिचेल एन्टोनियोले जवाफी गोल फर्काए। उक्त नतिजापछि लिग लिडर लिभरपुल र तालिकाको दोस्रो स्थानमा आसिन म्यानचेस्टर सिटीबीचको दूरी तीन अंकमा झरेको छ। प्रिमियर लिगमा २५औं चरणको खेल सकिँदासम्म लिभरपुल ६२ अंकसहित पहिलो र म्यानचेस्टर सिटी ५९ अंकसहित दोस्रो स्थानमा छन्। यसैगरी ५७ अंकसहित टोट्टनहाम तेस्रो, ५० अंकसहित चेल्सी चौथो र ४८ अंकसहित म्यानचेस्टर युनाइटेड पाँचौं स्थानमा आसिन छन्। वेस्टहाम भने ३२ अंकसहित तालिकाको १२औं स्थानमा छ। गत डिसेम्बरमा लिभरपुल र म्यानचेस्टर सिटीबीच नौ अंकको भिन्नता थियो। म्यानचेस्टर सिटीले आफ्नो पछिल्लो खेलमा आर्सनललाई हराएको थियो। खेलका क्रममा लिभरपुलका खेलाडीले अधिकांश समय बलमाथि नियन्त्रण राखे पनि थप गोल गर्न सकेनन्। लिभरपुलले ७३ प्रतिशत समय बलमाथि नियन्त्रण राखेको थियो। सन् २०१८ को फेब्रअरीयता वेस्टहाम घरेलु मैदानमा लगातार तीन खेलमा अपराजित छ। यो अवधिमा घरेलु मैदानमा वेस्टहामले एक खेल जितेको छ भने दुई खेलको नतिजालाई बराबरीमा टुंग्याएको छ। लिभरपुलले प्रिमियर लिगमा सन् १९८७८८ सिजनपछि पहिलो पटक २५ खेलबाट ६२ अंक बटुल्न सकेको हो। सन् १९८७८८ सिजनमा लिभरपुलले २५ खेलबाट ६३ अंक जोडेको थियो। साडियो मानेले प्रिमियर लिगमा सन् २०१७ को अगस्तपछि पहिलो पटक लिभरपुलका लागि लगातार तीन खेलमा गोल गरेका हुन्।"
खेलकुदमन्त्री भन्छन् : क्यानको निलम्बन फुकुवासँगै खेलाडीलाई पारिश्रमिक,"काठमाडौँ : युवा तथा खेलकूद मन्त्री जगतबहादुर विश्वकर्माले अन्तराष्ट्रिय क्रिकेट काउन्सिल (आइसिसी) ले छिटै नेपाल क्रिकेट परिषद् (क्यान) को निलम्बन फुकुवा गर्ने बताएका छन् । रिपोर्टस क्लब नेपालको साक्षात्कारमा बोल्दै मन्त्री विश्वकर्माले आइसिसीले दिएको रोडम्याप अनुसार क्यानको ५ सदस्यीय तदर्थ समिति गठन गरेर नयाँ नेतृत्वका लागि चुनावको तयारी भइरहेको दावी गरे । साधारणसभा तथा नयाँ नेतृत्व चयनको विषयलाई लिएर नेपाल क्रिकेट संघमा देखिएको (क्यान) विवादले उग्ररुप लिएपछि अन्तर्राष्ट्रिय क्रिकेट परिषद् (आइसिसी) ले २०७३ वैशाखमा क्यानलाई निलम्बन गरेको थियो । आइसिसीले भनेअनुसार विधान संशोधन पनि भइसकेको स्मरण गराउँदै उनले क्यानका निर्वाचित पदाधिकारीले अदालतमा मुद्धा हालेकाले निलम्बनफुकुवा गर्न ढिला भएको बताए । सरकारकै पहलमा निर्वाचित पदाधिकारीलाई मुद्धा फिर्ताको निवेदन दिन लगाइसकिएकाले अब प्रक्रियागत ढंगले क्यानमाथिको निलम्बन फुकुवा हुने मन्त्री विश्वकर्माले बताए । खेलाडीले पारिश्रमिक पाउँछन् साक्षात्कारमा मन्त्री विश्वकर्माले आइसिसीमार्फत नेपाली क्रिकेट खेलाडीले पाउने पारिश्रमिक पनि क्यानको निलम्बन फुकवापछि प्राप्त हुने बताए । निलम्बनपछि क्रिकेट खेलाडीले पाउँदै आएको पारिश्रमिक रोकिएको थियो । आइसिसीको निलम्बनमा पर्नु अघि क्यानले खेलाडीलाई 'ए', 'बी' र 'सी' तीन श्रेणीमा वर्गीकरण गरी सम्झौता गरेर सन् २०१५ को जनवरीदेखि मासिक तलब दिन शुरु गरेको थियो । तर, क्यानले भने निलम्बनमा परेसँगै खेलाडीको तलबसमेत रोकेको थियो । 'ए' श्रेणीमा पर्ने खेलाडीले मासिक ३५ हजार, 'बी' श्रेणीका खेलाडीले मासिक २५ हजार र 'सी' श्रेणीका खेलाडीले मासिक १५ हजारका दरले पछिल्लो दुई वर्षको तलब पाएका छैनन् । नेपालमा बन्दै गएको सकारात्मक वातावरणलाई मनन गर्दै निलम्बन फुकुवा गर्न मन्त्री विश्वकर्माले आइसिसीलाई आग्रह पनि गरे । खेलाडीलाई खेल्ने उचित वातावरण, पूर्वाधार र पारिश्रमिकका लागि सरकार प्रतिवद्ध रहेको भन्दै उनले खेलेर भविष्य सुनिश्चित गर्न सक्ने अवस्थामा पुर्याउने प्रतिवद्धता व्यक्त गरे । क्रिकटकै प्रसंगमा मन्त्री विश्वकर्माले मुलपानी क्रिकेट मैदान साढे दुई वर्षभित्र निर्माण सकिने दावी गरे ।आफू मन्त्री हुनुअघिको सबै समस्या समाधान गरेर निर्माण सुरु भइसकेको उनले जानकारी दिए । 'जग्गा विवाद समाधानको प्रस्ताव मन्त्रीपरिषदले पास गरेर बजेटका लागि अर्थ मन्त्रालयमा प्रस्ताव लगेको छु', उनले भने, 'अर्थले प्रस्ताव स्विकार गर्नासाथ टेण्डर आव्हान गर्छौँ ।' अर्को पनि क्रिकेट मैदान गौतम बुद्ध अन्तराष्ट्रिय क्रिकेट मैदान सरकार आफैँले नबनाएर किन अरुलाई जिम्मा दियो भन्ने प्रश्नमा मन्त्री विश्वकर्माले खेल क्षेत्रको विकासका लागि सबै क्षेत्रको सहयोग र समन्वय आवश्यक रहेको जवाफ दिए । अन्तराष्ट्रिय प्रतियोगिताका लागि सरकार आफैले पनि रंगशाला बनाउने भन्दै उनले भक्तपुरमा जग्गाप्राप्तिको प्रक्रिया अगाडि बढिरहेको जानकारी दिए । त्यसैगरी सातै प्रदेशमा अन्तराष्ट्रियस्तरको रंगशाला बनाउने सरकारको लक्ष्यअनुसार काम भइरहेको पनि बताए । हरेक स्थानीय तहमा खेलग्राम बनाउने योजनासमेत सरकारसँग रहेको मन्त्री विश्वकर्माले सुनाए । त्यसका लागि स्थानीय तहले ३० प्रतिशत र संघीय सरकारले ७० प्रतिशत बजेट उपलब्ध गराउने छ । नेपाली क्रिकेट खेलाडीले प्राप्त गरेको सफलतलाई सरकारले सदुपयोग गर्न नसकेको भन्ने पत्रकारको प्रश्नमा मन्त्री विश्वकर्माले वर्तमान सरकार देशको विकास र समृद्धिसँगै खेल क्षेत्रको विकासका लागि पनि प्रतिवद्ध भएको दावी गरे । सागको तयारी आफूले मन्त्रालयको जिम्मेवारी सम्हालेदेखि नै खेलकूद क्षेत्रको विकासका लागि सक्रिय भएको दावी गर्दै मन्त्री विश्वकर्माले आगामी सेप्टेम्बरमा हुने १३ औँ दक्षिण एसियाली खेलकूद (साग) गर्न सरकारले तिब्रताका साथ तयारी अगाडि बढाइरहेको बताए । यसअघिका सरकारले १३ औँ सागको तयारीमा वेवास्ता गरेले अहिले समस्या उत्पन्न भएको तर्क गर्दै मन्त्री विश्वकर्माले चुनौतीको सामना गर्न आफू सक्षम रहेको बताए । '१३ औँ साग पहिलो प्राथमिकतामा छ । कार्ययोजना बनाएर काम गरिरहेका छौँ', उनले भने, 'पूर्वाधार बनाएर प्रतियोगिता गराउनु चुनौतीपूर्ण छ । तर पनि हामी समयमै काम गर्न लागिपरेका छौँ ।' दशरथ रंगशाला सकिँदै सागको तयारीस्वरुप भूकम्पले क्षतिग्रस्त बनाएको दशरथ रंगशाला पुनः निर्माणको काम अन्तिम चरणमा पुगेको मन्त्री विश्वकर्माले जानकारी दिए । भिआइपी प्यारापिटको छाना हाल्न मात्रै बाँकी रहेको उनले बताए । त्यसैगरी सातदोबाटो र पोखराको रंगशाला मर्मत अघि बढेको उनले जानकारी दिए । सरकारले चालु आर्थिक वर्षमा आठौँ राष्ट्रिय खेलकुद, १८ औँ यसियाली खेलकुद र १३ औँ दक्षिण यसियाली खेलकुदको तयारी एवम् पूर्वाधार निर्माणका लागि २ अर्ब ४ करोड बजेट विनियोजन गरेको थियो ।"
चौथो राष्ट्रिय पुरुष भलिबल प्रतियोगिता मन्थलीमा सुरु,"रामेछाप : सदरमुकाम मन्थलीमा रामेछाप सिभिल च्याम्पियनसिप चौथो राष्ट्रिय पुरुष भलिबल प्रतियोगिता मंगलबारबाट सुरु भएको छ । जिल्ला खेलकुद विकास समिति रामेछापको आयोजनामा भएको प्रतियोगिताको पूर्व गृहराज्य मन्त्री तथा प्रतिनिधिसभा सदस्य श्यामकुमार श्रेष्ठले उद्घाटन गरे । मंगलबार भएको पहिलो खेलमा प्रदेश नम्बर १ ले कर्णाली प्रदेशलाई २५१८, २५२१ र २५२२ को अन्तरमा ३० को सोझो सेटले पराजित गयो । दोस्रो खेलमा प्रदेश नम्बर ३ ले सुदरपश्चिम प्रदेशलाई २५२३, २५२१ र २५२३ को अन्तरमा ३० को सोझो सेटमा पाखा लगायो । माघ २६ गते शनिबार सकिने प्रतियोगिता लिग कम नकआउट को नियमअनुसार सञ्चालन भइरहेको आयोजकले जनाएको छ । प्रतियोगितामा प्रदेश १,२,३, गण्डकी प्रदेश, कर्णाली प्रदेश र सुदुरपश्चिम प्रदेशको सहभागिता रहेका छन् । यस्तै रामेछाप जिल्लाका स्थानीय क्लबहरु शान्तिदिप यूवा क्लब, नमुनादिप यूवा क्लब र प्याराडाइज युथ क्लबले पनि प्रतिस्पर्धा गर्ने आयोजकले जनाएको छ । मन्थली नगरपालिका सहआयोजक रहेको प्रतियोगीताको विजेता टोलीले शिल्ड सहित नगद ३ लाख ,दोस्रो हुनेले २ लाख र तेस्रो हुने टिमले १ लाख रुपैया प्राप्त गर्ने छन् । प्रतियोगिताको सर्बोकृष्ट खेलाडीले १५ हजार नगद पुरस्कार पाउने छन् । व्यक्तिगत विधातर्फ सर्बर, ब्लकर, स्पाइकर, डिफेन्डर, सेटर र प्रशिक्षकले समान १०१० हजार नगद पाउने छन् । प्रतियोगितामा सहभागी टिमका खेलाडीको भत्ता र यातायात खर्च आयोजकले व्यहोर्ने छ । प्रत्येक खेलाडीले दैनिक १२ सय को दरले भत्ता पाउने छन् ।"
बिहानै खुमलटार पुगेका क्रिकेट टोलीलाई प्रचण्डको बधाई,"ललितपुर : नेपाल कम्युनिष्ट पार्टीका अध्यक्ष पुष्पकमल दहाल 'प्रचण्ड'ले नेपाली राष्ट्रिय क्रिकेट टोलीले विश्वमा नेपालको सम्मान र इज्जत बढाउन सफल भएको भनी प्रशंसा गरेका छन्। मंगलबार बिहान प्रचण्डनिवास खुमलटार पुगेका क्रिकेट टोलीलाई उनले बधाई तथा शुभकामना दिए। अध्यक्ष प्रचण्डले क्रिकेटमा नेपालको ऐतिहासिक जीतले खुशी भएको बताए। देश समृद्धिको यात्रामा अघि बढेको बेला राष्ट्रिय एकतालाई मजबुत गर्न क्रिकेट खेलमा भएको प्रगतिले ठूलो भुमिका खेलेको उनले बताए। उनले भने, 'राज्यले खेल क्षेत्रलाई विशेष महत्व दिएको छ। चितवनमा बन्ने स्टेडियमबाट क्रिकेट खेलको विकासमा झन योगदान पुग्ने छ।' आफ्नो तर्फबाट क्रिकेटको विकास र खेलाडीको मनोबल उच्च राख्न सक्दो सहयोग गर्ने उनले बताए। युएईमा तीन एकदिवसीय र तीन टीट्वेन्टी शृंखला खेली सोमबार नेपाल फर्केका क्रिकेट टोलीका खेलाडी मंगलबार बिहानै अध्यक्ष प्रचण्डलाई भेट्न खुमलटार पुगेका थिए।"

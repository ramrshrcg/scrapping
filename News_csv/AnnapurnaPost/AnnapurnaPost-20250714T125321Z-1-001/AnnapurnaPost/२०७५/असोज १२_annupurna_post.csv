शीर्षक,विवरण
यसरी गरौँ विकास,"विकास के हो भन्ने बुझाइले विकासको स्वरूप निर्धारण गर्छ । विकासका बुझाइबारे दुईवटा परिकल्पनाबाट थालौँ परिकल्पना एक खासै सहर नडुलेको कुनै दुर्गम गाउँको मानिसलाई बुटवल ल्याउने, उसलाई एसी कारमा मणिग्रामदेखि बुटवलको ६ लेन बाटोमा गुडाउने, भाटभटेनीको इस्केलेटरमा चढाउने, स्विमिङ पुलयुक्त ड्रिमल्यान्ड वा डेनोभोमा राख्ने, पब, बार, क्याफेको अनुभव दिलाइदिने । उक्त मानिसले गाउँ फर्केर बुटवल सहरबारे छरछिमेकीलाई के व्याख्या गर्ला? परिकल्पना दुई न्युयोर्क सहरको मानिस जसले तेस्रो विश्वको देश देखेकै छैन । उसलाई भैरहवाको एयरपोर्टमा ओरालेपछि ८ वर्षदेखि पनि पूर्णता नपाएको खाल्डाखुल्डी भएको भैरहवाबुटवल सडकखण्डमा कोचाकोच माइक्रोमा उभ्याएर यात्रा गराउने । फोहोर तन्ना भएको सस्तो होटलमा राख्ने । डम्पिङ साइटको छेउमा टिनले बारेर बसेको सुकुमवासी बस्तीमा डुलाउने । उक्त मानिसले न्युयोर्क पुगेर बुटवल सहरबारे कस्तो व्याख्या गर्ला? कहाँ पुग्ने भन्ने प्रश्नले कुन बाटो हिँड्ने भन्ने निर्धारण गर्छ । हामी सामाजिक न्यायसहितको आर्थिक उन्नतिलाई विकासका रूपमा बुझ्छौँ भने केही फरक बाटो हिँड्ने आँट गर्नैपर्छ । कहाँ छ प्रदेश पाँच? नेपाल राष्ट्र बैंकको अनुसन्धान विभागले गत जेठमा प्रकाशन गरेको नेपालको जनसांख्यिक, सामाजिक, आर्थिक तथा वित्तीय प्रोफाइलका केही तथ्यांकले प्रदेश ५ का सम्भावना र चुनौती प्रस्ट पार्छ । देशको कुल गार्हस्थ्य उत्पादनलाई हेर्ने हो भने सबैभन्दा बढी योगदान प्रदेश ३ को छ (३१९ प्रतिशत) । प्रदेश ५ भने १०६ प्रतिशत योगदानसहित चौथो स्थानमा आउँछ । प्रदेश २ भने तेस्रो स्थानमा आउँछ १६२ प्रतिशतसहित । क्षेत्रगत उत्पादन हेर्ने हो भने समग्र कृषि उत्पादनमा प्रदेश १ ले २१५ प्रतिशतसहित पहिलो स्थान ओगटेको छ भने १६९ प्रतिशतसहित प्रदेश ५ ले तेस्रो स्थान ओगटेको छ । त्यस्तै १८ प्रतिशतसहित प्रदेश २ दोस्रो स्थानमा छ । उद्योग क्षेत्रमा प्रदेश ३ ले ३१ प्रतिशतसहित पहिलो स्थान ओगटेको छ । प्रदेश ५ ले १०४ सहित पाँचौं स्थान ओगटेको छ भने प्रदेश २ ले २४ प्रतिशतसहित दोस्रो स्थान ओगटेको छ । सेवाक्षेत्रमा पनि ४४५ प्रतिशतसहित प्रदेश १ ले पहिलो स्थान ओगटेको छ भने प्रदेश ५ ११७ प्रतिशत योगदानसहित चौथो स्थानमा छ । प्रदेश २ ले १३४ प्रतिशतसहित दोस्रो स्थान ओगटेको छ । कृषि र सिँचाइको आँकडा हेर्ने हो भने प्रदेश २ अगाडि आउँछ । प्रदेश २ को ६६३ प्रतिशत खेती गरिएको जमिनमा सिँचाइ सुविधा पुगेको छ । प्रदेश ५ मा ४०३ प्रतिशत खेती गरिएको जमिनमा सिँचाइ छ । यो चौथो स्थान हो । त्यस्तै कुल खेतीयोग्य क्षेत्रफलको तुलनामा खेती गरिएको क्षेत्रफल पनि प्रदेश २ मा सबैभन्दा बढी ८८९ प्रतिशत छ भने प्रदेश ५ ले पाँचौं स्थानमा छ ७४८ प्रतिशतसहित । सबैभन्दा धेरै उद्योग ९ सय ६५ वटा प्रदेश ३ मा छन् । प्रदेश ५ मा ८ सय २७ वटा छन्, जुन दोस्रो स्थान हो भने ८ सय १२ वटा उद्योगसहित प्रदेश २ दोस्रो स्थानमा छ । कुल सडकको अंशमा प्रदेश ३ पहिलो छ २४४ प्रतिशतसहित । प्रदेश ५ चौथो स्थानमा छ १५४ प्रतिशतसहित भने प्रदेश २ पाँचौँ स्थानमा छ, १० प्रतिशतसहित । सडकको घनत्व (प्रतिवर्गकिमि क्षेत्रफलमा किमि लम्बाइ सडक)को सापेक्षमा हेर्ने हो भने तथ्यांक फरक छ । प्रदेश ३ पहिलो स्थानमा छ ०८५ किमि प्रतिवर्गकिमि, प्रदेश ५ तेस्रो स्थानमा छ ०६३ किमि प्रतिवर्ग किमिसहित भने ०७३ किमि प्रतिवर्गकिमिसहित प्रदेश २ दोस्रो स्थानमा छ । केही भौतिक पक्षको यो तथ्यांकले प्रदेश पाँच चौथों र पाँचौं स्थानमा रहेको देखाउँछ भने प्रदेश ३ सबैभन्दा अगाडि भएको देखाउँछ । प्रदेश २ को स्थान पनि बलियो नै छ । अब केही सामाजिक पक्ष हेरौं । प्रदेश २ को औसत आयु ७०४ वर्ष छ, जुन समग्र प्रदेशको पहिलो स्थान हो । ६७६ सहित प्रदेश ५ चौथो स्थानमा छ, जुन राष्ट्रिय औसत आयु ६८८ भन्दा कम हो । बाल मृत्युदरमा भने प्रदेश २ अगाडि छ ५८४ प्रतिहजार जन्मसहित । ४३७ सहित प्रदेश ५ चौथो स्थानमा छ, जुन राष्ट्रिय औसत बाल मृत्युदर ४०८ भन्दा बढी नै हो । मानव विकास सूचकांकमा प्रदेश ३ अगाडि छ ०५१३ अंकसहित भने प्रदेश ५ चौथो स्थानमा छ ०४६८ सहित (जुन राष्ट्रिय माविसू ०४९० भन्दा कम नै हो) । प्रदेश दुई छैटौं स्थानमा छ ०४२१ अंकसहित । मानव गरिबी सूचकांकमा प्रदेश २ अगाडि छ ४१९ अंकसहित । प्रदेश ५ चौथो स्थानमा छ ३१६ अंकसहित, जुन राष्ट्रिय मागसू ३११ भन्दा थोरै मात्र बढी हो । साक्षरता प्रतिशतलाई हेर्ने हो भने प्रदेश ३ सबैभन्दा साक्षर देखिन्छ ६९३ प्रतिशतसहित, प्रदेश ५ तेस्रो स्थानमा छ ५९४ सहित, जुन राष्ट्रिय साक्षरता प्रतिशत ५९६ भन्दा थोरै कम हो । प्रदेश २ को साक्षरता सबैभन्दा कम छ ४०९ प्रतिशत मात्र छ । माथिका यी तथ्यांकले केही प्रस्ट संकेत गर्छन् । प्रदेश ५ भौतिक पक्षका दृष्टिले चौथो र पाँचौं स्थानमा छन् र सामाजिक पक्षमा पनि चौथो स्थानमा । शिक्षामा चाहिँ तेस्रो स्थानमा । माथिको तथ्यांक प्रस्तुत गर्दा प्रदेश २ लाई पनि समेट्नुको कारण एउटै हो । भौतिक पक्षमा प्रदेश २ दोस्रो स्थानमा देखिए पनि सामाजिक पक्षमा कमजोर देखिन्छ । रोचक त बाल मृत्युदर पनि बढी छ । औसत आयु पनि बढी छ । कुल गार्हस्थ्य उत्पादन, कृषि, उद्योग, सेवा, खेतीयोग्य जमिनको सदुपयोग, सिँचाइ, सडक जस्ता पक्षमा दोस्रो र तेस्रो स्थान ओगटेको प्रदेश २ को सामाजिक पक्ष किन कमजोर छ? मानव विकास सूचकांक र गरिबी दर किन बढी छ? नेपालको विकासको आगामी बहस यो प्रश्नको समाधानतर्फ उन्मुख हुनुपर्छ । भौतिक पक्षको विकासले मात्र सुखी र खुसी जीवन हासिल गर्न सकिँदैन । माथिको आकडाले प्रदेश ५ का चुनौती प्रशस्त छन् भन्ने प्रस्ट पार्छ । यी चुनौतीको सही सामनाले नै प्रदेशको विकासको भविष्य कोर्छ । एउटै देशमा पनि फरक प्रदेशको फरक नीतिले फरक परिणाम ल्याउँछ भन्ने उदाहरण भारतको केरला र उत्तर प्रदेश हुन् । स्वतन्त्रताको समयमा लगभग उस्तै स्थितिमा रहेका केरला र उत्तर प्रदेशबीच पछि किन उल्लेखनीय फरकपना भेटियो? यो प्रश्नको समाधानको क्रममा भारतीय राज्योंका विकास पुस्तकमा ज्याँ द्रिज र हैरिस गजदरले लेखेका छन्, केरलाको अनुभवले विकासको सुरुदेखि नै प्रतिबद्ध सामाजिक सक्रियताले सकारात्मक योगदानको सम्भावना उजागर गर्दो रहेछ भन्ने बताउँछ । प्रदेश ५ आदिवासी थारू जाति बहुल प्रदेश हो । यो जातिसँग अन्तर्निहीत वनस्पतिसम्बन्धी ज्ञानको संरक्षण र प्रशोधन गर्ने हो भने विकासको नयाँ गोरेटो कोर्ने सम्भावना छ । उत्तर प्रदेशको अनुभवले भने अकर्मण्यताको भारी कति गाह्राें हुन्छ भन्ने प्रस्ट पार्छ । केरलाको सफलतामा भूमिसुधार, महिलापुरुष समता, प्राथमिक शिक्षा, स्थानीय लोकतन्त्र आदिको महŒवपूर्ण भूमिका छ । यिनै विषयमा व्याप्त सामाजिक निष्क्रियताका कारण उत्तर प्रदेशले भारी मूल्य चुकाउनुपरेको छ । हामीले केरला र उत्तर प्रदेशको फरकपनाको शिक्षा लिनु जरुरी छ । हिँड्ने त आफ्नै बाटो हो । सामर्थ्यको विकास दीर्घकालीन विकासको चाहना राख्ने र सामाजिक समानतातर्फ उन्मुख हुने हो भने मानवीय सामथ्र्यको विकासमा जोड दिनैपर्छ । मान्छेको क्षमतामा अभिवृद्धि गर्ने हो भने सम्भावनाका असंख्य बाटा आफैं खुल्नेछन् । मानवीय सामथ्र्यको विकासमा आर्थिक समृद्धिले भूमिका खेल्छ । तर यसका साथै अन्य कैयौं सामाजिक, सांस्कृतिक पक्षको पनि उत्तिकै भूमिका हुन्छ । शिक्षा मानवीय सामथ्र्यको विकासको सबैभन्दा बलियो हतियार हो । तर यस्तो शिक्षा ज्ञान, सीप र रोजगारीसँग जोडिएको हुनुपर्छ । सामाजिक न्याय मानवीय सामथ्र्य वृद्धिको अर्को महत्वपूर्ण पक्ष हो । यसका लागि प्रदेश ५ को सामाजिक बनोटको मसिनो अध्ययन हुन जरुरी छ । सामाजिक अन्तरलाई घटाउँदै, मूलधारभन्दा पर रहेका समुदायको उन्नतिमा विशेष योजना र कार्यक्रम लागू गर्नुपर्नेछ । गरिबी अन्त्यका उपाय गरिबीलाई आर्थिक पुँजीसँग जोडेर हेर्ने चलन प्रबल छ । तर गरिबी सामाजिक पुँजीसँग पनि उत्तिकै निर्भर छ । मानवशास्त्री सुरेश ढकालले पूर्वीतराईको अध्ययन गरेर लेखेको अनुसन्धानमूलक लेखमा गेटिङ इन्टु एन्ड आउट अफ पोवर्टी : एन एक्स्पोलोरेसन अफ पोवर्टी डाइनामिक्स इन इस्टर्न तराईले गरिबीमा धकेलिनु र बाहिरिनुमा सामाजिक पुँजीमाथिको पहुँच, त्यसको विस्तार, उत्पादन र पुनरुत्पादनको ठूलो भूमिका हुने प्रस्ट पारेका छन् । प्रदेश ५ मा गरिबी व्याप्त छ । राष्ट्र बैंकको उल्लिखित प्रतिवेदनअनुसार प्रदेश ५ को गरिबीको दर २५८ (राष्ट्रिय २५२), गरिबीको विषमता ६५ (राष्ट्रिय ५४३), गरिबीको गहनता २३ (राष्ट्रिय १८१) रहेको छ । यो गरिबीबाट मुक्त हुने उपाय भनेको आर्थिक प्रगति मात्र होइन, सामाजिक पुँजीको वृद्धि पनि हो । सामाजिक पुँजीको वृद्धि भएन भने आर्थिक प्रगति हुँदै जाँदा सामाजिक पुँजी बलिया हुनेको पहुँच झनै बढ्दै जान्छ र स्तर उकासिन्छ । तर, सामाजिक पुँजी न्यून हुनेहरू पहुँचविहीन हुँदै गरिबीको जालोमा जाकिँदै जाने अनि आर्थिक असमानता चुलिँदै जाने परिणाम आउन सक्छ । सिंगो देशजस्तै सामाजिक विविधतायुक्त छ प्रदेश ५ पनि । ब्राह्मण, क्षत्रीसहित बहुमत संख्यामा मगर, थारू र मुसलमानको बस्ती हो यो । त्यस्तै अवधि र थारू भाषाको जनसंख्या पनि उच्च छ । यी फरकफरक समुदायको गरिबीको तथ्यांक, सामाजिक पुँजीमा उनीहरूको पहुँचको विश्लेषण गरेर सामाजिक पुँजी वृद्धिको कार्यक्रमले मात्र गरिबीको जालोबाट मुक्त हुन सकिन्छ । यो प्रदेशमा सुकुमवासी, भूमिहीन पनि ठूलो संख्यामा छन् । त्यसैले भूमि समस्याको सही समाधानले सामाजिक पुँजी वृद्धि गर्न ठूलो योगदान गर्नेछ । स्थानीय ज्ञानको प्रयोग विकास कसको बलमा? अहिलेसम्म नेपालको विकास नेताको खल्तीबाट आएको छ । चुनावमा पनि नेताले नै विकासको सपना देखाउँछन् । जननिर्वाचित भइसकेपछि पनि योजना निर्माणमा नेताको खल्तीबाट नै विकास चुहिन्छ । विकास थोपरिने (इम्पोज) हो वा समुदायबाटै सिर्जित (इमर्ज) हुने हो? सफल विकासका कैयौं उदाहरणले सिर्जित विकासलाई जोड दिन्छ । भक्तपुरमा सिद्धपोखरीको पुनर्निर्माणका क्रममा पानी चुहिने, रसाउने समस्या देखियो । त्यसको समाधानका लागि आरसीसी गर्ने उपाय थियो । तर स्थानीय जनताले स्थानीय ज्ञान दिए कालोमाटोले टाल्ने । स्थानीय ज्ञानको प्रयोगले सिद्धपोखरी पुनः जीवित भयो । प्रदेश ५ आदिवासी थारू जाति बहुल प्रदेश हो । यो जातिसँग अन्तर्निहीत वनस्पतिसम्बन्धी ज्ञानको संरक्षण र प्रशोधन गर्ने हो भने विकासको नयाँ गोरेटो कोर्ने सम्भावना छ । त्यस्तै मगर जाति केवल लाहुरे हुने जाति होइन, इतिहासको खानी खन्ने जाति पनि हो । यस्ता स्थानीय ज्ञानको बेलैमा संरक्षण र प्रशोधन गर्नुले विकासको अर्को डाइनामिक्सको उद्घाटन गर्नेछ । स्थानीय जनसमुदायको विकासका कार्यक्रममा सहभागिताका लागि स्थानीय तहको सामथ्र्य वृद्धि गर्नु जरुरी छ । संविधानले स्थानीय तहलाई प्रशस्त अधिकार दिए तापनि ज्ञान र क्षमताको अभावले उत्तर प्रदेशको जस्तो अर्कमण्यतामा फस्ने सम्भावना पनि उत्तिकै छ । स्थानीय तहको सामथ्र्य वृद्धिमा प्रादेशिक सरकारले पनि उत्तिकै जोड दिनु जरुरी छ । दीर्घकालीन विकासको चाहना राख्ने र सामाजिक समानतातर्फ उन्मुख हुने हो भने मानवीय सामथ्र्यको विकासमा जोड दिनैपर्छ । जनशक्तिको बलियो आधार विकास मान्छेले मान्छेकै लागि गर्छ । त्यसैले मान्छे बलियो हुनु जरुरी छ । शिक्षाले सम्भावनाको दैलो उघार्छ । सांस्कृतिक जडताबाट मुक्त गर्छ । सीप प्रदान गर्छ । नागरिक स्वस्थ भए मात्र बलियो राज्य हुन्छ । शिक्षा र स्वास्थ्यमा प्रादेशिक र स्थानीय सरकारले प्रशस्त लगानी गर्नु जरुरी छ । प्रदेश ५ मा हाल दुइटा विश्वविद्यालय छन् । दुवै विश्वविद्यालय दर्शनसँग अभिन्न ढंगले गाँसिएका छन् । नेपाल संस्कृत विश्वविद्यालय पूर्वीय दर्शनसँग गाँसिएको छ । लुम्बिनी बौद्ध विश्वविद्यालयचाहिँ बौद्ध दर्शनसँग सम्बन्धित छ । ज्ञान उत्पादनका लागि यो सुखद पक्ष हो । तर यी विश्वविद्यालयलाई प्रादेशिक सरकारले नै सञ्चालन गर्नु अत्यावश्यक छ । नेपाल संस्कृत विश्वविद्यालयलाई कर्मकाण्डबाट मुक्त गरेर जीवनमुखी ज्ञानको खोजीमा बदल्नु आवश्यक छ । पुरातत्व, मानवशास्त्र, प्राचीन संस्कृतिको अध्ययनको केन्द्रका रूपमा नेपाल संस्कृत विश्वविद्यालयको रूपान्तरणबारे बहस हुन जरुरी छ । त्यस्तै, बौद्ध विश्वविद्यालयलाई पनि उत्पादनसँग गाँस्नुपर्छ । अन्य विश्वविद्यालयको स्थापनाबारे पनि बहस आवश्यक छ । विभिन्न जातिको संस्कृतिको संरक्षण, तिनको उत्पादनमा परिवर्तनका लागि कला र संस्कृतिको विश्वविद्यालयको आवश्यक छ । जस्तो कि अर्घाखाँचीका नेवारहरूको भैरव नाचको बेग्लै विशिष्टता छ । थारूहरूको नाच र जीवनशैली, मगरहरूको कौडा, मारुनी, नचरी जस्ता नाच र अनेकन संस्कृतिको समयानुकूल परिवर्तनसहित संरक्षणका लागि विश्वविद्यालयको आवश्यकता छ, जसमा संसारबाट विद्यार्थी निम्त्याउन सकिन्छ । नसर्ने रोेगबाट नेपाली समाज ग्रसित हुँदै छ । जघन्य रोगको उपचार गर्न राज्यको उल्लेखनीय योगदान आवश्यक छ, होइन भने स्वास्थ्य क्षेत्र व्यापार बन्दै जान्छ । एकथरी व्यापारी मोटाउँदै जान्छन् र आम नागरिक स्वास्थ्योपचारकै कारण गरिबीको जालोमा फँस्दै जान्छ । डिलिंक, डिलिंक, डिलिंक प्रख्यात राजनीतिक अर्थशास्त्री समीर अमिनले अधिक परनिर्भरताले नै गरिबीको चक्र घुमाइरहने विश्लेषण गरे । त्यसैले उनले तेस्रो विश्वका मुलुकलाई प्रगतिका लागि उपाय सुझाए डिलिंक । अर्थात्, पश्चिमा धनी देशहरूले थोपर्ने विकासको मोडलबाट आफूलाई अलग गर । राष्ट्रिय उत्पादनमा जोड देऊ । आत्मनिर्भरतामा जोड देऊ । नेपालको सन्दर्भमा सिंगो देशका लागि समीर अमिनको उयाय जति आवश्यक छ, प्रदेशमा पनि उत्तिकै आवश्यक छ । एउटा प्रख्यात पुस्तकको स्मरण गरौं, डेभिड सेडन, क्यामेरुन, ब्लाके लिखित नेपाल इन क्राइसिस । यो पुस्तकले कसरी एउटै देशभित्र पनि केन्द्र र परिधिको निर्माण गर्छ भन्ने औंल्याएको छ । प्रदेशहरू केन्द्रको परिधि बन्ने कि आफूलाई डिलिंक गर्ने? डिलिंक गर्ने हो भने आत्मनिर्भरताको बाटो खोज्नैपर्छ । पूर्णतया आत्मनिर्भरता असम्भव होला । तर पूर्णतया निर्भरताको समाधान छ । प्रदेश ५ सामाजिक पक्षमा मात्र होइन, अन्य भौतिक पक्षमा पनि चुनौतीले भरिपूर्ण छ । खेतीयोग्य जमिनको प्रचुरता र उद्योग स्थापनाको सम्भावना हुँदाहुँदै पनि पहिलो तहको नदीको कमीले गर्दा विद्युत् उत्पादन र सिँचाइमा बलियो छैन । यसलाई केन्द्र सरकारसँगको सहकार्यमा समाधान गर्दै अन्तरनिर्भरतामा वृद्धि गर्ने उपायको खोजी गर्नुपर्छ । विकासको आफ्नै बाटोको खोजीले मात्र प्रदेश ५ को विकासको सुन्दर भविष्य कोर्न सकिन्छ । प्रश्न त उही हो, विकासको अर्थको खोजीले नै विकासको बाटो कोरिन्छ । (बुटवलका श्रेष्ठ सामाजिक अनुसन्धाता हुन् ।)"
विकृतिउन्मुख राजनीति,"पहिले राजनीतिलाई त्याग, आदर्श, नैतिकता, इमानदारी, सादगी जीवनशैली र जनताको भलाइ गर्ने नीतिका रूपमा लिइन्थ्यो। त्यसैले नेता र कार्यकर्ता सादगी हुन्थे, कामचलाउ किसिमको लगाउने र भोक मार्न जस्तो पनि खाने गर्दथे। उनीहरूलाई बास बस्न जस्तो ओछ्यान भए पनि हुन्थ्यो। जनता र कार्यकर्ता भनेपछि नेता हुरुक्कै हुन्थे र कार्यकर्ता पनि नेता भनेपछि औधि माया र सम्मान गर्दथे। नेताकार्यकर्ता दुवै अनुशासित हुन्थे। उनीहरूमा बडप्पन र अहंकार भन्ने कुराको नामोनिसान हुँदैनथ्यो। अर्को जिल्ला जाँदा नेताहरू कार्यकर्ताकै घरमा बस्दथे र जेजस्तो उपलब्ध हुन्थ्यो, मीठो मानेर खान्थे। किनभने त्यतिखेर एकातिर भोक हुन्थ्यो र साथमा पैसा हुँदैनथ्यो भने अर्कोतिर कार्यकर्ताको घरको स्नेह हुन्थ्यो। त्यसैले नेताहरूले कार्यकर्ता र जनताका मन जितेका थिए। उनीहरूबीच आपसमा घनिष्टता र सम्मान भाव हुन्थ्यो। त्यसैले जनताले मौका पाए यी नेताले विकास गर्दछन् भन्ने विश्वास गर्दथे। त्यतिखेर नेताकार्यकर्तामा ठूलो आत्मविश्वास र आत्मसम्मान हुन्थ्यो। क्रान्ति र शोषण, दमन तथा उत्पीडनबाट जनताको मुक्ति एकमात्र लक्ष भएकाले त्यसैमा उनीहरूको ध्यान केन्द्रित थियो। आफ्नो र परिवारका लागि धनार्जन र सुखसुविधाप्रति उनीहरूको मन जाँदैनथ्यो। उनीहरू ठूलो उद्देश्य लिएर सबै किसिमका निजी इच्छा तथा चाहना जागृत हुन नदिई त्यही उद्देश्य प्राप्तिका लागि प्रशासनबाट बच्दै जोगी झैं भएर हिँडे। महिनौंसम्म परिवारलाई आफ्ना अभिभावक कहाँ छन् भन्ने थाह हँुदैनथ्यो। कति केटाकेटीले वर्षौंसम्म बाबुको मुख देख्न पाउँदैनथे। त्यो काल निश्चित रूपमा त्याग र कुर्वानीको काल थियो। निरंकुशता फाल्न र लोकतन्त्र ल्याउन बलिदानीपूर्ण संघर्षको काल थियो। त्यही कालमा कति मारिए, कतिलाई जेलमा सडाइयो, त्यही क्रममा कतिलाई गम्भीर प्रकृतिको रोग लाग्यो, कति अपांग भए। किशोरावस्थामा संघर्षमा लागेका प्रायः सबैको जवानी उजाडियो। उनीहरूले परिवार बसाउनै पाएनन्। देशमा यस्ता त्यागी र इमानदार नेताकार्यकर्ता हजारौंको संख्यामा थिए। तीमध्ये अहिले केही सधैंका लागि गए, केही निष्क्रिय भए, केहीलाई पाखा लगाइयो र केही अझै पालो आइहाल्छ कि भनेर कुरेर बसेका छन्। अहिले जमाना बदलिएको छ, राजनीति बदलिएको छ। उनीहरूले चाहेको राजनीतिक क्रान्ति सम्पन्न भएको छ। निरंकुश राजतन्त्रको उन्मूलन भई गणतन्त्र आएको छ, लोकतन्त्र छँदैछ, त्यसमा सँगसँगै संघीयता पनि आएको छ। संविधानसभाले संविधान निर्माण गरी राज्यको पुनर्संरचनासमेत भएको छ। देशमा पैंतीसचालीस हजार जननिर्वाचित प्रतिनिधि भत्ता खाँदै काम गर्ने ठाउँमा पुगेका छन्। यसरी परिवर्तन संस्थागत भएको छ। अब देशमा राजनीतिक व्यवस्था फेर्ने संघर्ष र आन्दोलनको युग समाप्त भई आर्थिक विकास गर्ने युग सुरु भएको छ। देशमा यति मात्र परिवर्तन भएको छैन, यसको सँगसँगै गम्भीर राजनीतिक विचलन पनि आएको छ। राजनीतिमा आदर्श, इमानदारी, नैतिकता, जनता र देशप्रतिको संवेदनशीलतामा ठूलो ह्रास आएको छ। त्यस्तो ह्रास तीव्रताका साथ अगाडि बढ्दैछ। सबैभन्दा घातक कुरा राजनीतिमा पैसा हाबी हुँदै गएको छ। अधिकांश राजनीतिकर्मीहरूमा सुखसुविधा, धनार्जन, बंगला, गाडी, मोजमस्तीको नसा चढेको छ। केही वर्षअगाडिसम्म पैदल हिँडेर पुगिने ठाउँमा पैदलै र नपुगिने ठाउँमा सार्वजनिक बस चढ्ने धेरै नेताकार्यकर्ता अहिले निजी गाडी नचढी घर बाहिर ननिस्कने भएका छन्। देशभरिका विमानस्थलका प्रस्थान कक्षहरूमा नेताकार्यकर्ता बाक्लै देखिन थालेका छन्। नेताकार्यकर्ता हाकाहाकी जोगी हुन राजनीति गरेको होइन भन्न थालेका छन्। धेरैजसो नेताहरू जिल्ला जाँदा पहिले झैं कार्यकर्ताका घरमा नबसी त्यस ठाउँको सबैभन्दा राम्रो र सुविधासम्पन्न होटलमा बस्न थालेका छन्। होटलमा पनि वातानुकूलित कोठा नभए रातभरि निदाउनै नसक्ने भएका छन्। कार्यकर्ताको घरको खाना घाँटीमा नछिर्ने भएको छ। यसले नेता र कार्यकर्ता तथा जनताबीचको दूरी बढाएको छ, नेताकार्यकर्ताप्रतिको विश्वास र सम्मान स्वात्तै घटाएको छ। अधिकांश नेताको मन देश र जनताबाट उठेर आफू र आफ्नो परिवारमा केन्द्रित भएको छ। त्यससँगसँगै आम जनताको आर्थिक तथा सामाजिक अवस्थामा पनि त्यस्तै किसिमको सुधार आएको भए सायद नेताकार्यकर्ताको यो जीवनशैली त्यति आपत्तिको विषय बन्दैनथ्यो होला। तर जनताको जीवनस्तर ज्यूँका त्यूँ छ वा अझ बिग्रेको छ। पचासौं लाख युवा रोजगार खोज्दै दुनियाँका कुनाकुनामा पुगेका छन्। किसान, मजदुर, सुकुम्बासी, दलित, साना व्यवसायीहरूको दयनीय अवस्थाप्रति कोही संवेदनशील देखिँदैनन्। जनताको आर्थिक तथा सामाजिक अवस्थामा थोरै सुधार आएको भए सायद नेताकार्यकर्ताको विलासी जीवनशैली आपत्तिको विषय बन्ने थिएन। जनताको अवस्थामा परिवर्तन नहुने र नेताहरूको जीवन मात्र कायापलट हुँदा सबैको मन कुँडिएको छ। संघर्षको युग अन्त्य भएपछि नेताकार्यकर्ताले पहिलेकै जस्तो जीवनशैलीलाई निरन्तरता दिनु व्यावहारिक होइन भन्ने नेताहरूको दृष्टिकोण छ। जे प्राप्त गर्न त्यस्तो संघर्ष र त्यागको जिन्दगी बिताउनुपरेको थियो, त्यो प्राप्त भएपछि जीवनशैली पनि त्यहीबमोजिम परिवर्तन गर्नुपर्दछ भन्ने उनीहरूको दृष्टिकोण रहेको पाइन्छ र यस्तो दृष्टिकोणलाई अस्वाभाविक पनि मान्न सकिँदैन। तर त्यस्तो जीवनशैलीलाई तब स्वाभाविक मान्न सकिन्थ्यो यदि त्यस्तो जीवनशैली शुद्ध वैधानिक आयबाट अपनाइएको भए। तर जीवनशैली र स्तर हेर्दा त्यो वैधानिक आयबाट नै बनेको हो भन्ने पत्यार लाग्दैन। यसमा आपत्ति हो। कतिपय नेताको जीवनशैली एड्ढयासी र विलासितापूर्ण रहेको पाइन्छ। त्यसले गर्दा जनस्तरबाट नेताकार्यकर्ताको आलोचना हुने गरेको छ। हिजो चप्पल पट्काएर थोत्रो झोला भिरेर सिंहदरबारवरिपरि घुम्ने नेताहरू आज भुँडीवाल भएर प्राडो, पजेरो चढेर हिँड्ने भएका छन् भनेर जनता टिप्पणी गर्ने गर्दछन्। केही वर्ष अघिसम्म काठमाडौंमा छिँडीको एउटा अँध्यारो कोठामा गुजारा चलाउनेहरू आज आफ्नो छुट्टै कम्पाउन्डसहितको बगलमा ग्यारेज भएको आलिशान बंगलामा विराजमान हुने भएका छन् भनेर आलोचना गर्दछन्। यसले गर्दा लोकतान्त्रिक राजनीति नै बदनाम हुन थालेको छ। तर यी विकृतिमा कसैको पनि ध्यान गएको देखिँदैन। प्रायः सबै उपभोक्तावादको सिकार भएका छन्। प्रायः सबै त्यही हावाको पछि दौडिरहेका छन्। चिन्ताको विषय यो भएको छ। जनताको अवस्थामा परिवर्तन नहुने र नेताहरूको जीवन मात्र कायापलट हुने कुराले सबैको मन कुँडिएको छ। योभन्दा गम्भीर कुरा अर्को छ। हिजो पैसा कमाउनका लागि सबै किसिमका अनैतिक र निकृष्ट काम गरेर जनताका नजरमा गिरेका मानिसहरू आज पैसाको बलमा सांसद भएर संसदमा पुगेका छन्, पैसैको बलमा कोही मन्त्रीसमेत भइसकेका छन्। लोकतन्त्र प्राप्तिका लागि मृत्युसँग लडेर आएका जोदाहाहरूसँग तिनै द्रव्यपिचासहरू आज संसद्मा कुम जोडेर बसेका छन्। त्यस्ता कति त्याग र संघर्षका प्रतिमूर्तिहरूले त चुनावमा टिकटसम्म नपाएर त्यसै थन्किएर बसेका छन्। तिनैका सामुन्ने ती पैसावाल सांसदहरू माननीय बनेर हिँडेका छन्। अर्थात् त्याग र आदर्शको राजनीतिलाई धनले उछिनेको छ, धनले किनारा लगाइदिएको छ, काम गर्ने कालु मकै खाने भालु जस्तो भएको छ, बाघको छालामा स्यालको दाइँ भनेजस्तो भएको छ। कतिपय समानुपातिक बाटोबाट र कतिपय चुनावबाटै निजी बैंकका मालिकहरू सांसद भएर बैंकिङ ऐन बनाउने संसदीय समितिमा पुगेका छन्। निजी स्कुल र कलेज चलाउनेहरू सांसद भएर सम्बन्धित समितिमा बसी शिक्षा ऐन बनाउने भएका छन्। ठेकेदारहरू सांसद भएर सार्वजनिक निर्माणसँग सम्बन्धित संसदीय समितिमा बसेर ठेक्कासम्बन्धी नियमकानुन बनाउने भएका छन्। त्यसैगरी म्यानपावर कम्पनी चलाउने, एनजीओ चलाउने, ठूलाठूला उद्योगधन्दा, व्यापार, व्यवसाय चलाउनेहरू पनि सांसद भएर करसम्बन्धी कानुन बनाउने भएका छन्। यसरी पवित्र उद्देश्य राखेर ल्याइएको समानुपातिक प्रतिनिधित्वको व्यवस्थाको पनि यसैगरी हदैसम्म दुरुपयोग भइरहेको छ। हाकाहाकी सांसदको सिट वा टिकट पैसामा बिक्री गर्ने गरिएको देखियो। यो क्रम बढ्दै जाँदा सबैले कानुनद्वारा आआफ्ना पेसा, व्यवसायको रक्षा गर्ने भए भने देश र जनताको स्वार्थको रक्षा कसले गर्ने ? केन्द्रमा मात्र होइन, प्रदेश र स्थानीय तहमा समेत सुरुबाटै यो रोगको संक्रमण भएको छ। यसमा नेताहरूको जवाफ हुन्छ पार्टी चलाउन र चुनाव लड्नका लागि पैसा चाहियो नि, पार्टीहरूले यसका लागि पैसा कहाँबाट ल्याउने ? हरेक चुनावमा चुनाव खर्च बढ्दै गएको छ। कुरा ठीक हो, तर यो क्रम यसरी बढ्दै जाँदा अवस्था कहाँ पुग्ला भनेर कसले सोच्ने ? के त्यस्तो राजनीति देश, जनता र लोकतन्त्रका लागि होला भनेर कसले सोच्ने ? त्यसबेला राजनीति कति विकृत र जनविरोधी होला ? त्यसैले राजनीतिलाई विकृतिबाट जोगाई यसलाई देश, जनता र लोकतन्त्रप्रति समर्पित गर्न गम्भीर ढंगले बहस र छलफल गरिनुपर्दछ, पैसाको वा पैसाको स्रोतको विकल्प खोज्नुपर्दछ।"
अब मदिरा पिउन परिचयपत्र,"हालै मलेसियामा विषाक्त मदिराका कारण आठ नेपालीको मृत्यु भयो। यसअघि पनि पटकपटक मदिराका कारण मानिसको मृत्यु भएका घटना छन्। मदिराको नशामा धेरैले अकालमा ज्यान गुमाएका छन्, धेरैको सम्बन्ध, घरपरिवार तहसनहस भएको छ। नेपालमा पनि प्रहरीले बेलाबेला विषाक्त मदिरा नियन्त्रणका लागि अभियान चलाइरहन्छ। घरेलु मदिरामा जुत्ता, चप्पल, भित्री वस्त्र, कन्डमजस्ता अखाद्य पदार्थ प्रयोग भएको पाइन्छ। शुद्धताको अभाव र वैज्ञानिक परीक्षण नै नगरिएको मदिरा मानव स्वास्थ्यका लागि घातक हुन्छ। बेलैमा विचार नगरे मदिराको दुरुपयोगले विकराल रूप लिने खतरा छ। मदिरा सेवन कुनै समुदायको रीतिरिवाजसँग जोडिन्छ भने कसैका लागि यो आधुनिकताको पहिचान हो। युवा पुस्ताका लागि अरूभन्दा भिन्न देखिने चाहना र कूतुहलता हो। तर यसको नशामा थुप्रैले बाटो बिराउँछन्, अपराध गर्छन् र कुलतमा फस्छन्। अधिकांशका लागि एक्लोपन भुल्ने, चाडपर्व, सफलता, विवाह, प्रेम, वियोग, दुःखसुख साट्ने र मोजमस्तीको माध्यम मदिरा नै हुन्छ। मदिराबिनाको भोज खल्लो मान्छन् धेरैले। बहाना जे भए पनि मदिरा अनिवार्यजस्तै बनेको छ सबैका लागि। बेलाबेलामा सुनिन्छ, ड्युटीमा रहेका कतिपय प्रहरी पनि मदिरा सेवनका कारण कारबाहीमा पर्छन्। मदिराको नशामा कति मान्छे बाटोमै सुतेको देख्छौं। मदिराको प्रभावले मान्छे फरक व्यवहार गर्न थाल्छ। मदिराको नशाले मान्छेको व्यक्तित्वको तह घटाइदिन्छ। जतिसुकै ठूलो पदमा रहेको मान्छे किन नहोस्, मदिरा पिउनेबित्तिकै उसको व्यवहार फरक पर्न थालिहाल्छ। त्यस्ता व्यक्तिलाई हेर्ने समाजको दृष्टिकोण पनि फरक हुन थाल्छ। फलस्वरूप समाजमा कतिपयको परिचय जँड्याहा मात्र हुन्छ। खाने मुखलाई जुँगाले छेक्दैन भनेजस्तो ठूलो मात्रामा अवैध मदिरा कारोबार भइरहेको छ। अहिलेको पुस्ताले रक्सी खाएर बिग्रेको आक्षेप सदैव खप्दै आएको छ। भट्टी, रेस्टुराँ, बार, पार्टी, भोज, भत्तेर, बैंस, बुढ्यौली सर्वत्र छाएको मदिरा वास्तवमा अहिलेको आविष्कार होइन। यसको दुरुपयोग भने अहिले बढी भएको हो। वैदिक कालदेखि नै यसको प्रयोग हुँदै आएको छ। ऋग्वेदले समेत मदिराको उल्लेख गरेको पाइन्छ। सोम र प्रहामनाका नाममा मदिराजन्य तरल पदार्थलाई विषका रूपमा पनि उल्लेख गरिएको छ। यजुर्वेदले असभस र अरिस्थासका नाममा विभिन्न वनस्पतिका रस मिसाएर बनाइएको नशा लाग्ने ओखतीको उल्लेख गरेको छ। अपराध र भ्रष्टाचार कम गर्न, सामाजिक समस्याको समाधान गर्न र स्वस्थताका लागि भन्दै अमेरिकाले संविधानको अठारौं संशोधनमार्फत जनवरी १९२० देखि मदिराको उत्पादन, ढुवानी, आयात तथा बिक्रीवितरण निषेध गर्यो। सुरुमा यो कानुनको त्यहाँका जनताले स्वागत गरे। तर खाने मुखलाई जुँगाले छेक्दैन भनेजस्तो ठूलो मात्रामा अवैध मदिरा कारोबार भइरहे। युवालाई आकर्षण गर्न मदिरा उत्पादक तथा बिक्रेताहरूले निःशुल्क खाना, जुवा, वेश्यावृत्ति र अन्य अनैतिक गतिविधिसमेत गर्न थाले। त्यसकारण सन् १९३३ मा मदिरामा लगाइएको प्रतिबन्ध संविधानको एक्काईसौं संशोधनमार्फत् फुकुवा गरियो। नेपालमा पनि पछिल्लो समय बढ्दो हिंसा र अपराधका कारण मदिरा भन्दै गृहमन्त्री रामबहादुर थापाले देशव्यापी रूपमा मदिरा नियन्त्रणका लागि निश्चित क्षेत्रमा निश्चित समयमा मात्रै मदिरा बिक्री गर्न पाउने व्यवस्थासहितको कार्ययोजना ल्याउने बताएका छन्। यो पक्कै पनि स्वागतयोग्य छ। प्रायः मुस्लिम बाहुल्य देशमा मदिरानिषेध छ। मदिरा बिक्रीवितरणमा पूरै निषेध गर्न सकिन्न, तर यसलाई नियन्त्रण गर्न सकिन्छ। बाजुराको गौमूल गाउँपालिका क्षेत्रभित्र मदिरा सेवन गर्न मन लागे गाउँपालिका कार्यालयलाई जानकारी हुनैपर्ने गरी कानुन बनाइएको छ। गाउँपालिकाले गत असारमा मदिरा व्यवस्थापन गर्न बनेको ऐन २०७५ लागू गरेपछि साउनदेखि मदिरा सेवन परिचयपत्र जारी गरेको छ। यस्तै कानुन देशभर नै लागू गर्ने हो भने मदिरा सेवनका कारण भइपरी आउने समस्या कम हुन सक्छ। दसैं र तिहार नजिकिँदै छ। चाडपर्वका नाममा मदिराको बिक्रीवितरण र प्रयोगकर्ताको संख्या वृद्धि हुन्छ। अर्कोतर्फ विश्व अर्थतन्त्रको ठूलो हिस्सा हतियार र मदिरा व्यापारले धानेका छन्। नेपालमा पनि कतिपयले मदिरा उत्पादन गरी दैनिकी चलाएका छन्। यसरी उत्पादन हुने मदिरामा शुद्धता र वैज्ञानिक परीक्षणको कानुन ल्याइनु जरुरी छ। जसले विषाक्त मदिराका कारण मानिसको मृत्यु नहोस्। मदिरा सेवनका कारण हुने अपराध पनि नियन्त्रण होस्।"
"निरंकुशोन्मुख सत्ता, बेहोस प्रतिपक्ष","पंक्तिकारले संविधान घोषणा भएलगत्तै एउटा आलेख भनेको थियो, यो संविधान आइसकेपछि कांग्रेसले चुनाव हार्दै जाला, एकसिंगे गैंडाको संख्या झैं आकारमा पनि खुम्चिन सक्ला, चल्न नजाने प्रजा परिषद्को नियति पनि भोग्ला तर यो संविधान रहेसम्म सदाका लागि राजनीति भने कांग्रेसले नै जित्यो। संसदीय गणतन्त्र रहेसम्म कांग्रेसको राजनीतिक एजेन्डा स्थापित भयो। केपी ओलीको पहिलो प्रधानमन्त्रीत्वकाललाई धेरैले राम्रो मानेका थिए। संविधानविरुद्ध भारतले गरेको नाकाबन्दी र भूकम्पले देश ध्वस्त भएको अवस्थामा दृढ भएर उनले जुन समृद्धिका सपना बाँडे, त्यसले देशविदेशमा रहेका नेपालीको मन उज्यालिएको थियो। पटकपटकको भारतीय नाकाबन्दीबाट आक्रान्त नेपाली मानसिकतामा एउटा दह्रो अडान उभिएका थिए ओली। उनको नेतृत्वको सरकारमाथि आम जनताको आस्था राजनीतिभन्दा धेरै माथि उठेको थियो। अधिकांश मानिस ओलीको अडानका प्रशंसक भए। जब उनी सत्ताबाट बाहिरिए झन् बढी लोकप्रिय भए। गैरकम्युनिस्ट मतदातालाई पनि ओलीले केही गर्थे कि भन्ने लाग्न थाल्यो। उनको वैयक्तिक लोकप्रियता सिंगो एमाले पार्टीप्रति नै आकर्षित हुँदै गयो। जीवनभरि रुखमा भोट हालेका मानिसले पनि एकपटक ओलीलाई शक्तिशाली प्रधानमन्त्री भएको देख्न चाहे। स्थानीय चुनावमा कांग्रेस नेता शेरबहादुर देउवाले आम चुनावपछि प्रचण्डको समर्थनमा फेरि पनि प्रधानमन्त्री बन्न देखेको सपना र प्रचण्डपुत्रीलाई विनासर्त मेयरमा सहयोग गर्न पार्टी कार्यकर्तामाथि दिएको दबाबपछि जीवनभरि रुखमा भोट हालेका मतदाताले हात कमाउँदै हँसियाहथौडामा भोट हाले। त्यसपछि कांग्रेस मतदातालाई पार्टीप्रतिको निष्ठा र दबाबबाट मुक्ति मिलेको थियो। चितवनको त्यो सन्देश देशभरि फैलियो र कांग्रेसी मतदाताले गोप्य मतदानमा विद्रोह गरे, जसको परिणाम देशैभरि स्थानीय चुनावमा कांग्रेस पत्तासाफ भयो। कांग्रेससँगको गठबन्धनले पार्टी पत्तासाफ हुने जोखाना देखिसकेपछि प्रचण्ड एकाएक एमालेसँगको पार्टी एकीकरण अभियानमा जुटे। प्रचण्डको यो युटर्न ले शेरबहादुरका ज्योतिषीले देखेको सातपल्ट प्रधानमन्त्री बन्ने सपना स्वतः ध्वस्त भयो। एमालेमा माओवादी विलयपछि बनेको नेकपा दुईतिहाइ बहुमतसाथ संसद् भवनमा प्रवेश गर्यो। कांग्रेस बीस वर्षपछि संसद् भवनामा जल्याङ मल्याङ छरिएका आफ्ना सांसद खोज्न बाध्य भयो। आफ्नै पार्टीका इमानदार कार्यकर्तालाई पाखा लगाएर पार्टीमा कुनै योगदान नै नभएका व्यापारी र ठेकेदारलाई टिकट दिएकाले शेरबहादुर अहिले आफ्नै खुट्टाको धुलो टकटक्याइरहेका छन्। सत्तरी वर्ष पुरानो बलिदानी इतिहास बोकेको कांग्रेस आज चैतको हावामा सर्लक्कै सुकेको सालको रूख झैं भएको छ। कांग्रेसको वर्तमान नेतृत्व मात्र होइन, निकै परैसम्मको भावी नेतृत्वको पनि अनुहार स्पष्ट छैन। शेरबहादुर, रामचन्द्र पौडेल र कृष्ण सिटौलाहरू गौरवशाली इतिहास बोकेका तर पार्टी हाँक्न चाहिने नयाँ जोस नभएका पुराना खिइएका चक्का मात्र हुन्। कोइराला परिवार हिङ बाँधेको टालो हो। नयाँ पुस्ताका नाममा रोजिएका, देवकोटाका सुन्दर निबन्ध झैं भाषण गर्न सक्ने चालीस प्लसका केही नेता देशभन्दा विदेशतिरै बढी लोकप्रिय हुने रहर गर्छन्। चुनाव हारेको तोडमा पार्टी शुद्धीकरणका लागि कडाकडा नारा र भाषण गर्नेहरू आज खरी झरेको मादल झंै भएका छन्। पाँच वर्ष लोकप्रिय भई देशलाई समृद्धिको सुन्दर बरन्डामा पुर्याउलान् भनी मुक्तकण्ठले प्रशंसा गर्दै आएका मतदाता प्रधानमन्त्रीले आफ्नो ऊर्जा अरूलाई गाली गर्नतिर नै खर्च गरिरहेकोमा छक्क परेका छन्। चारतारे झन्डा र रुखको मायाले नथाकेका जनता पार्टीका नेताको लीला देखेर ग्लानिले झुकेको शिर निहुरिरहेका छन्। कृष्णको देहावसानपछि अर्जुनले उचाल्न नसकेको गाण्डीव भएको छ गिरिजाप्रसाद बितेपछिको कांगे्रस। फुटेर टुक्राटुक्रा भएका कम्युनिस्टअघि पटकपटक प्राप्त बहुमतलाई लात्तीले हानेर पनि जितिरहेका कांग्रेसीलाई बल्ल बोध हुँदै होला सत्ता गुम्नुको पीडा। निजीकरणका नाममा ध्वस्त बनाइएका राष्ट्रिय उद्योगहरू, विकासका नाममा भत्काइएका बाटा र नबनाइएका पुल, अड्काइएको बजेट र ढिकुटीकरण गरिएको पुँजी आज कांग्रेसलाई दाँतमा ढुंगो भएको छ। प्रजातन्त्र भनेको कांग्रेस पार्टी होइन भन्ने कांग्रेसले कहिल्यै बुझेन। बहुदलमा प्रजातन्त्र भनेको कम्युनिस्ट पनि हो भन्ने बरु जनताले बुझेछन्। अघिल्लो प्रधानमन्त्रीकालमा प्राप्त भएको लोकप्रियताका कारण केपी ओली आपूमात्र होइन, सिंगो पार्टीलाई नै अत्यधिक बहुमत प्राप्त गराउन सफल भए। त्यही बहुमतले उनलाई फेरि सजिलै प्रधानमन्त्री बनायो। तर फेरि पनि उनले उस्तै उखानटुक्का र सपना बाँड्न थाले। सधैं एकैखाले कुरा सुन्दासुन्दा दिक्क भएका जनताका अगाडि दिनदिनै हास्यास्पद हुँदै जान थाले उनी। दुईतिहाइ बहुमतको सरकारका प्रधानमन्त्रीले देखाएको सपनाअनुसार दिनुपर्ने सामान्य राहतको सट्टा झन्झन् मूल्यवृद्धि, करवृद्धि, भ्रष्टाचार, कालोबजारी, हत्या, बलात्कारको उत्तरोत्तर प्रगति भइरहेको छ। चुनावताका बूढाबूढीलाई घरघरमै पाँचपाँच हजार वृद्धभत्ता हातहातमा पुर्याइदिने भनी गरिएका भाषणका फुटेजहरू सामाजिक सञ्जालभरि छन्। धनी हुन मन हुनेले काम गर्नु, काम नगर्नेलाई सुतीसुती ओछ्यानमै सरकारले खाना पुर्याउँछ भनी गरेका भाषण पनि दोहोर्याइदोहोर्याई हेर्नु परिरहेको छ। प्रधानमन्त्री हुन राजनीतिकै बाटो हिँडेर आउनुपर्छ। दलको नेता नभई प्रधानमन्त्री होइँदैन तर प्रधानमन्त्री भइसकेपछि ऊ दलको नेता होइन, देशको अभिभावक बन्छ। संसदीय लोकतन्त्रमा प्रधानमन्त्री नै देशको सबैभन्दा शक्तिशाली पद हुन्छ। अब उसले राष्ट्रको प्रतिनिधित्व गर्नुपर्छ। प्रधानमन्त्रीका नजरमा पक्षप्रतिपक्ष सबै समान हुन्छन्, तर प्रधानमन्त्री ओली देशको प्रधानमन्त्रीभन्दा पूर्व एमालेकै अध्यक्ष धेरै भइरहेका देखिन्छन्। प्रतिपक्षको काम सत्ताको आलोचना गर्ने नै हो। सबैभन्दा लानो समय प्रतिपक्षको भूमिका निर्वाह गरेको पार्टी अध्यक्षको हैसियतले उनलाई थाहै होला आफ्नो पार्टी प्रतिपक्षमा रहँदा केके गरिएको थियो। सबैभन्दा पछिल्लोपटक त्यो कुराले मानिसलाई नराम्ररी झस्कायो जब उनले प्रधानमन्त्री क्वार्टर बालुवाटारमा ओलीवंशको भेला गर्दै अभिनन्दन थापे। कुनै समय जुन बेला नेपालमा राजतन्त्र थियो, त्यसबेला पनि जब राजाले रानी, युवराज र अन्य राजपरिवारका सदस्यलाई सबैभन्दा ठूलाठूला पट्टाहरू दिन्थे मलाई अनौठो लाग्थ्यो। आज ओली प्रधानमन्त्री भएको ६ महिनामै नेपालमा ओली थर नै हास्य र आलोचनाको सिकार हुन पुग्यो। केही दिनअघि फेरि उनले आफ्ना पार्टी कार्यकर्तालाई आफ्नो सरकारको विरोध गर्नेहरूविरुद्ध अरिंगालको गोलो झैं झम्टिनु भन्ने आदेश दिए, जसको हातमा राज्यको सम्पूर्ण सेना, प्रहरी, गुप्तचर, राज्यको ढिकुटी सबैथोक छ। जसले चाहेमा जसलाई जतिबेला पनि छानबिन वा अनुसन्धानका लागि भनी कब्जामा लिन सक्छ, त्यो हैसियतको राज्यको सर्वेसर्वा पदासीन व्यक्तिले आफ्नो पार्टीका कार्यकर्तालाई विपक्षीमाथि अरिंगाल झैं झम्टिनु भन्नुको अर्थ के हुन्छ ? आफ्नो बारेमा कुनै विरोध नै सुन्न नसक्ने मान्छे प्रधानमन्त्री हुनु र उनका कार्यकर्ता उस्तै आदेशपालक हुनु हो भने यो देशको राजनीतिक भविष्य कस्तो होला ? गेस्टापो उपन्यास लेख्ने क्रममा जब म हिटलरको जीवनी पढ्दै थिएँ, त्यहाँ ऊ प्रारम्भमा प्रजातान्त्रिक व्यक्तिका रूपमा राजनीतिमा उदाएको थियो। खुबै लोकतान्त्रिक र राष्ट्रवादी स्वर बोकेको ऊ थोरै समयमै जर्मनीको एक शक्तिशाली पार्टी नेतामा दरिन पुग्यो। जब उसले लोकप्रिय मतका आधारमा चुनाव जित्दै गयो र सत्तामा पुग्यो अनि एकाएक निरंकुश शासकमा परिणत भयो। उसले आफ्ना गेस्टापोहरूलाई आफ्ना विपक्षीहरू समाप्त गर्ने आदेश दियो। त्यो आदेश पालन गर्ने क्रममा गेस्टापोहरूले त्यसबेलाका जर्मनीका कम्युनिस्ट, क्याथोलिक र यहुदीहरूलाई निर्मम आक्रमण गर्दै गए। देश गृहयुद्धमा हैन सरकारी महाआतंकको सिकार बन्यो। जस्तोसुकै प्रजातान्त्रिक व्यक्ति पनि सत्तामा पुगिसकेपछि त्यहाँबाट बाहिर निस्कनु नपरोस् भन्ने चाहन्छ र त्यहीं टिकिरहनका लागि विस्तारै अलिअलि गर्दै अधिनायकवादी हुँदै जान्छ तर उनीहरूको निरंकुश सोच कहिल्यै सफल हुँदैन। जस्तो कि संसारकै सबैभन्दा बढी तानाशाहका रूपमा चिनिएको हिटलरको शक्ति केवल १२ वर्षसम्म मात्र टिक्यो। के हाम्रा प्रधानमन्त्रीलाई आपूले त्यसो भन्दै गर्दा म दिनदिनै निरंकुश बन्ने सपना देख्दै पो छु कि भन्ने लागेन होला ? उनी निरंकुश नै बने भने पनि कति दिन वा वर्ष बन्लान् ? उनले त्यत्रो मेहनत गरी बनाएको नेपालको इतिहासमै यति ठूलो कम्युनिस्ट पार्टी यस्तै ठूलो भएर टिकिरहन सक्ला त्यसबेलासम्म ? पाँच वर्ष लोकप्रिय भई यो देशलाई समृद्धिको सुन्दर बरन्डामा पुर्याउलान् भनी मुक्तकण्ठले प्रशंसा गर्दै आएका उनका मतदाता उनले आफ्नो ऊर्जा अरूलाई गाली गर्नतिर खर्च गरिरहेको देख्दा छक्क पर्न थालेका छन्। उनलाई खुबै जोसिएर भोट हाल्ने भिन्न मतबाल मतदाता त पश्चात्तापको सास फेर्न लागेको सुन्छु। ६ महिनामै यो गति छ, अरू साढे चार वर्ष कसरी बित्ला ? सोच्न थालिएको छ। तथापि उनले भारतको एकाधिकार बजारलाई अन्त्य गर्दै चीनसँगको पारवहन सन्धिको जस पाएका छन्। बिम्स्टेक संयुक्त सेना अभ्यासमा आफ्नो सार्वभौम अडान राखेर पुरानो राष्ट्रवादी घुँडा दरै उभ्याएका छन्। तर ठूलाठूला कुरा ससाना मतदाताले बुझ्दैनन्। पहिलापहिला पटकपटक सुनिन्थ्यो, हरेक प्रधानमन्त्रीले भन्थे यो सरकारलाई कसैले ढाल्न सक्दैन। त्यसो भन्दै गरेका गिरिजाप्रसाद कोइराला, माधव नेपाल, झलनाथ खनाल, कृष्णप्रसाद भट्टराई, प्रचण्ड, बाबुराम सबै पुल्टुङपुल्टुङ ढल्दै गए। केपीलाई लाग्दो हो यो दुईतिहाइ बहुमतको सरकारलाई कसैले ढाल्न सक्दैन। तर सबैले विस्तारै देख्न थालिसकेका छन्। उनलाई ढाल्न प्रचण्ड शक्ति सञ्चय गरिरहेका छन्। पुष्पकमल दाहाल, जो दसबर्से जनयुद्धकालमा निरन्तर भनिरहन्थे ढाडमा टेकेर टाउकोमा हान्ने। नभन्दै उनी दिल्लीबाट फर्केको केही दिनमै बेइजिङ पुगेर पनि फर्किसकेका छन्। प्रधानमन्त्री केपी ओलीको दोस्रो कार्यकाल लोकप्रिय र आवेशरहित रहोस् भन्ने कामनाबाहेक अरू के गर्न सकिन्छ र ? जस्तो कि शेरबहादुरको कांग्रेस विस्तारै चार पाउ टेक्दै उठोस् भन्न सकिन्छ।"
ए डिभिजन लिगको तयारी पूरा : म्याच फिक्सिङ रोक्न एन्फा सजग,"काठमाडौं : पाँच वर्षको अन्तरालपछि यही शनिबारबाट सुरु हुन लागेको सहिद स्मारक ए डिभिजन लिगमा म्याच फिक्सिङ (खेल मिलेमतो) जस्ता घटना हुन नदिन अखिल नेपाल फुटबल संघ (एन्फा) ले विशेष व्यवस्था गर्ने भएको छ। एन्फाअन्तर्गत लिग समितिले म्याच फिक्सिङको घटना हुन नदिन मैदानमा सीसी क्यामेरा जडान गरिनुका साथै इन्टिग्रिटी अफिसरमार्फत त्यसको निगरानी गरिने र त्यसबारे जनचेतना जगाउन पर्चासमेत प्रयोग गरिने जनाएको छ। म्याच फिक्सिङको घटनालाई सामान्य रूपमा लिन सकिँदैन। यो विभिन्न स्तर र चरणमा हुन सक्छन्, बिहीबार सातदोबाटोस्थित एन्फा कम्प्लेक्समा आयोजित पत्रकार सम्मेलनमा लिग समितिका संयोजक विज्ञानराज शर्माले भने, हामीले म्यान फिक्सिङका यस्ता सबैखाले घटना रोक्न हदैसम्मको तयारी गरेका छौं। एन्फाले लिग फुटबलका लागि पूर्वडीआईजी सुदीप आचार्यलाई इन्टिग्रिटी अफिसरको रूपमा नियुक्त गरेको छ। उनको मुख्य जिम्मेवारी खेल मिलेमतोलगायतको घटना हुन नदिने हुनेछ। लिग संयोजक शर्माले म्याच फिक्सिङलगायतका घटनामा प्रभावकारी तरिकाले अनुसन्धान गर्न इन्टिग्रिटी अफिसरलाई वैदेशिक प्रशिक्षणमा पठाइएको र त्यहाँबाट फर्किएपछि क्लबहरूलाई पनि यस विषयमा प्रशिक्षण दिइएको बताए। उनले आफूहरूको प्रयासका बाबजुद म्याच फिक्सिङका घटना भएको पाइए त्यसमा संलग्न कसैलाई पनि अन्तर्राष्ट्रिय फुटबल महासंघ (फिफा) र एसियाली फुटबल महासंघ (एएफसी) ले व्यवस्था गरेअनुसार आजीवन प्रतिबन्धसम्मको कारबाही गरिने बताए। हामीले खेल मिलेमतोको घटना रोक्नका लागि धेरै नै प्रयास गरेका छौं। क्लबहरूलाई यसअघि नै जानकारी दिएर सचेत समेत गराइसकेका छौं, शर्माले भने, यसका बाबजुद यस्ता कुनै पनि घटना भेटिए, हामी फिफा र एएफसीको व्यवस्थाअनुसार फुटबलबाट आजीवन प्रतिबन्धसम्मको कारबाही गर्नेछौं। उनले ए डिभिजन लिगका खेलहरू सञ्चालन हुने सातदोबाटोस्थित आफ्नै मैदान र हल्चोकस्थित सशस्त्र प्रहरी बलको मैदानमा दुईदुईवटा सीसी क्यामेरा जडान गरिएको जानकारी दिए। लिग संयोजक शर्माले शनिबारबाट सुरु हुने लिगको सम्पूर्ण तयारी पूरा भएको जानकारी पनि दिए। शर्माले लिगका लागि खेलाडी दर्तादेखि अन्य प्राविधिक तयारीसमेत पूरा भएको बताए। सातदोबाटो मैदानमा हुने प्रतियोगिताको उद्घाटन खेलमा शनिबार विभागीय टोली त्रिभुवन आर्मी क्लब र एनआरटी भिड्ने छन्। उद्घाटन खेलअघि ४५ मिनेटको सांगीतिक कार्यक्रमसमेत गरिने उनले बताए। आइतबार सरस्वती युवा क्लब र संकटा क्लबबीच खेल हुनेछ। नेपाली राष्ट्रिय टोली बंगबन्धु गोल्ड कप खेल्न बंगलादेश जाने भएकाले लिगका त्यसपछिका खेल भने केही समय रोकिने छन्। एन्फाका महासचिव इन्द्रमान तुलाधरले नेपाली टोली बंगबन्धु गोल्ड कपबाट फर्किएलगत्तै प्रतियोगिताका बाँकी खेलहरू सञ्चालन गरिने जानकारी दिए। बंगबन्धु गोल्ड कपमा नेपाली टोली समूहगत चरणमै रोकिए हामी दसैंअघि दुई चरणका खेल सम्पन्न गर्ने गरी खेलतालिका सार्वजनिक गर्नेछौं। नेपालले फाइनलमै पुगेमा दसंैअघि पहिलो चरणको खेल हुनेछ, तुलाधरले भने। लाइसेन्सिङ प्रणाली ७० प्रतिशत एन्फा महासचिव तुलाधरले एन्फाले क्लब लाइसेन्सिङ प्रणाली लागू गर्ने प्रक्रिया ७० प्रतिशत पूरा भएको जनाएका छन्। उनले बाँकी प्रक्रिया पनि चाँडै पूरा हुने जानकारी दिए। तयारीका लागि समय अभाव भएका कारण क्लब लाइसेन्सिङ प्रणाली लागू गर्न केही समस्या भएको हो। यद्यपि खेलाडी दर्ता, प्रशिक्षक र म्यानेजरलाई समेत सम्झौता गर्नुपर्ने प्रायः सबै व्यवस्था पूरा गरेका छौं, तुलाधरले भने, यही सिजन एएफसी कप खेल्नका लागि समेत लाइसेन्सिङ प्रणाली लागू गर्नुपर्ने बाध्यता छ। एएफसीले यो सिजनबाट आफ्ना सबै सदस्य राष्ट्रलाई क्लब लाइसेन्सिङ प्रणाली लागू गरेको छ। जुन प्रणालीमा लिग खेल्ने सबै क्लबको आफ्नो छुट्टै खेलमैदान हुनुपर्ने, युवा र महिला टोलीसहित एकेडेमी हुनुपर्नेलगायतका जटिल प्रावधान राखिएको छ। महासचिव तुलाधरले क्लबहरूले अहिले अभ्यास गरिरहेका मैदानलाई नगरपालिकाले उनीहरूको मैदान हो भनेर प्रमाणपत्र दिए समस्या नहुने उल्लेख गरे। त्यस बाहेकका सबै प्रक्रिया पूरा रहेको पनि उनले बताए।"
श्रीलंकाविरुद्ध नेपालको कठिन जित,"आगरा : भारतको आगरामा जारी एसियन स्कुल यू १८ फुटबल च्याम्पियनसिपअन्तर्गत बिहीबार भएको खेलमा नेपालले श्रीलंकाविरुद्ध १० गोलको कठिन जित हात पारेको छ । जितसँगै नेपालले प्रतियोगिताको पाँचौं स्थानका लागि भारतसँग फाइनल खेल खेल्ने तय गरेको छ । समूहगत चरणको सुरुआती दुई खेलमा थाइल्यान्ड र इन्डोनेसियासँग लगातार पराजित हुँदा सेमिफाइनल सम्भावना गुमाएको नेपालले बिहीबार पाँचौं स्थानको सेमिफाइनल खेलमा श्रीलंकाविरुद्ध प्रतिस्पर्धा गरेको थियो । खेलमा टोलीलाई विजयी बनाउन जय गुरुङले निर्णायक गोल गरेका थिए । जयले खेलको ३८औं मिनेटमा दिनेश हेन्जनले मिलाइदिएको पासमा गोल गर्दै टोलीलाई १० ले अघि बढाएका थिए । त्यसपछिको समयमा दुवै टोलीले गोल गर्न नसक्दा जयको त्यही गोल नेपाललाई महत्वपूर्ण जित दिलाउन निर्णायक बनेको हो । नेपालले अब पाँचौं स्थानका लागि शुक्रबार भारतसँग प्रतिस्पर्धा गर्ने छ । भारतले बिहीबार नै भएको खेलमा चीनलाई १० गोलले पराजित गर्दै पाँचांै स्थानका लागि नेपालसँगको खेल तय गरेको हो । नेपाली टोलीका प्रशिक्षक चेतनारायण श्रेष्ठले खेलाडीले निरन्तर खेल खेल्नु परेका कारण नतिजा सोचेको जस्तो नआएको प्रतिक्रिया दिए । हामीले प्रतियोगितामा चौथो खेल खेलेको १५ घन्टा पनि नबित्दै अर्काे खेल खेल्नु पर्दा खेलाडीले आफ्नो स्वाभाविक खेल पस्कन सकेन, प्रशिक्षक श्रेष्ठले भने, त्यसैले पनि श्रीलंकाविरुद्धको खेलमा जित मुस्किल भयो ।"
फिडे चुनावमा निर्भर नेपाली चेसको भाग्य,"जर्जिया : बुद्धिचाल खेलको महाकुम्भ ४३औं चेस ओलम्पियाड का कारण जर्जियाको पर्यटकीय नगरी बटुमी अहिले व्यस्त छ । एक सय ८५ देशका खेलाडी, अफिसियल र खेल पदाधिकारीको जमघटले यो सहरलाई थप चलायमान बनाएको हो । ओलम्पियाडमा खेल र खेलाडीको चर्चासँगै अक्टोबर ३ देखि ५ तारिखसम्म हुने विश्व बुद्धिचाल महासंघ (फिडे) को चुनावी माहोलले पनि बटुमीको पारो ताताएको छ । फिडेको नयाँ नेतृत्व चयनका लागि विभिन्न देशका बुद्धिचाल खेलका प्रतिनिधि र पदाधिकारी चासोका साथ लागिपरेका छन् । नेपाली प्रतिनिधिको ध्यान पनि खेलाडीको प्रदर्शनभन्दा फिडेको निर्वाचनमा बढी तानिएको छ । फिडेको निर्वाचन र यसले पाउने नेतृत्वले नेपाल जस्तो देशका लागि धेरै फरक पर्छ । त्यसैले हामी यता लागेका हौं, नेपाल बुद्धिचाल संघका पूर्वअध्यक्ष एवं एसियन बुद्धिचाल महासंघ जोनल ३२ का अध्यक्ष राजेशहरि जोशीले अन्नपूर्ण पोस्ट्सँग भने । नेपालले यो निर्वाचनमा अध्यक्षका प्रत्याशी रुसका अर्कादी दिभोरकोभिचलाई सघाउने तयारी गरेको पनि जोशीले बताए । अर्कादी विश्व राजनीति, फुटबल र बुद्धिचाल खेलका प्रभावशाली व्यक्तित्व हुन् । उनले जितेको खण्डमा नेपाली बुद्धिचालले धेरै फड्को मार्नेछ, जोशीले थपे । रुसी राजनीतिज्ञ, त्यसमाथि फुटबलमा लागेका व्यक्ति, कसरी बुद्धिचालमा आए होलान् । जिज्ञासा लाग्नु स्वाभाविक हो । होटेलको लविमा बसिरहेको बेला अचानक अर्कादीसँग भेट भएपछि त्यो जिज्ञासा पनि शान्त भयो । रुस विश्वकप फुटबल आयोजनाको स्थानीय संयोजक, रुसका अर्थविद्, विभिन्न मन्त्री हुँदै उपप्रधानमन्त्रीसमेत भइसकेका राष्ट्रपति भ्लादिमिर पुटिनका विश्वासपात्र रहेछन्, अर्कादी । उनी अहिले फिडेको अध्यक्ष पदका लागि चुनाव लड्दैछन् । अर्कादीले अन्नपूर्णसँगको कुराकानीमा चुनावका लागि आफ्नो तयारी बलियो रहेको बताए । उनी रुसी फुटबलको पनि कार्यकारी पदमा रहेछन् । विश्वकप फुटबल आयोजनाको अनुभवले पनि मलाई बुद्धिचालको विकास गर्ने बलियो आधार दिएको छ । नेपाललगायत दक्षिण एसियाली देशको बुद्धिचाल खेल विकासमा फिडेको सहयोग हुनेछ । हामी कमजोर देशहरूका लागि चारवर्षे आर्थिक योजना तयार गरेर अगाडि बढ्दैछौं । दीर्घकालीन विकासका लागि बुद्धिचाल एकेडेमी निर्माणमा सहयोग गर्नेछौं । फिडे एक्लेलै केही गर्न सक्दैन । स्थानीयसँगको हातेमालो पनि महत्वपूर्ण हुनेछ, अर्कादीले भने । अर्कादीले फुटबलमा धेरै पैसा भएकाले फुटबल र बुद्धिचाललाई सँगै अगाडि लैजाने नयाँ सोच बनाएको पनि बताए । उनी आफ्नो प्यानलले नै फिडेको चुनाव जित्नेमा समेत ढुक्क देखिए । विश्वभरको एक सय ८५ मतमा आफूले एक सय मत कटाएर छाड्ने उनको दाबी थियो । फिडेको नयाँ अध्यक्ष पदमा यिनै ४६ वर्षीय अर्कादी, ग्रिसका जर्जियोस माक्रोपाउलोस र बेलायतका निगेल सर्टबीच प्रतिस्पर्धा हुँदैछ । जर्जियोस र निगेल पनि ठूलो प्रोफाइनल भएका व्यक्ति हुन् । अर्कादीसँगको जस्तो सम्बन्ध नेपालको बुद्धिचालले जर्जियोस र निगेलसँग बनाउन सकेको छैन । अर्कादीले निर्वाचन जितेमा नेपाली बुद्धिचाललाई रुसबाट वार्षिक १० हजार युरो दिने सहमति भएको जोशी बताउँछन् । यसअघि नै नेपालको बुद्धिचाल खेल विकासका लागि रुसबाट ३० हजार युरो सहयोग प्राप्त भएको समेत नेपाल बुद्धिचाल संघले जनाएको छ । त्यसैले पनि नेपाली बुद्धिचालको आगामी भविष्य फिडे निर्वाचन र यसले पाउने नेतृत्वमा भर पर्ने निश्चित छ ।"
"पोखरा प्रिमियर लिग : टोली, मालिक र मार्की प्लेयर सार्वजनिक","काठमाडौं : कात्तिकको दोस्रो साताबाट पोखरामा सुरु हुने टीट्वेन्टी फ्रेन्चाइज क्रिकेट प्रतियोगिता पोखरा प्रिमियर लिग (पीपीएल) का टोली, तीनका मालिक र मार्की प्लेयर सार्वजनिक गरिएको छ । आयोजक क्विन्स इभेन्ट्स म्यानेजमेन्टले बिहीबार एक कार्यक्रमबीच प्रतियोगितामा सहभागी हुने ६ वटै टोलीको नाम, तिनका मालिक र मार्की प्लेयर सार्वजनिक गरेको हो । पीपीएल कात्तिक ९ देखि २० गतेसम्म हुँदैछ । प्रतियोगितामा हुलास काठमाडौं रोयल्स, पोखरा पल्टन, विराटनगर टाइटन्स, चितवन राइनोज, बुटवल ब्लास्टर र एक्पर्ट धनगढी ब्लुजले सहभागिता जनाउने छन् । हुलास काठमाडौं रोयल्सको स्वामित्व राज्यलक्ष्मी गोल्छाले लिएकी छिन् भने टोलीको मार्की प्लेयरमा राष्ट्रिय टोलीका उपकप्तान ज्ञानेन्द्र मल्ल छनोट भएका छन् । पोखरा पल्टनको स्वामित्व विनायक पोखरेलले लिएका छन् भने टोलीले शरद भेषवाकरलाई मार्की प्लेयर छानेको छ । यसैगरी विराटनगर टाइटन्सको स्वामित्व पूर्वक्रिकेटर तथा व्यवसायी पारस लुनियाले लिएका छन् भने टोलीको मार्की प्लेयर सन्दीप लामिछाने रहेका छन् । चितवन राइनोजको स्वामित्व युवा व्यवसायी रेसम (राहुल) महराले लिएका छन् भने राष्ट्रिय टोलीका कप्तान पारस खड्का मार्की प्लेयरका रूपमा छन् । बुटवल ब्लास्टरको स्वामित्व रामबहादुर विष्टले लिएका छन् भने रोमपाल कामी मार्की प्लेयर छन् । एक्पर्ट धनगढी ब्लुजको स्वामित्व सञ्जीव शर्माले लिएका छन् भने टोलीले मार्की प्लेयरमा दीपेन्द्रसिंह ऐरी रहेका छन् । आयोजकले प्रतियोगितामा सहभागी टोलीको स्वामित्व बेच्दा र मार्की प्लेयर अनुबन्ध गर्दाको रकम भने खुलाएको छैन । प्रतियोगितामा सहभागी सबै टोलीले बिहीबार नै आफ्नो लोगोसमेत सार्वजनिक गरे । कार्यक्रममा टोलीको स्वामित्व खरिद गरेका सबैले पीपीएलसँग जोडिन पाउँदा खुसी लागेको प्रतिक्रिया दिए । उनीहरूले आफ्नो सहभागिताले नेपाली क्रिकेटको विकासमा टेवा पुगोस् भन्ने उद्देश्यले लगानी गरेको बताए । राष्ट्रिय टोलीका कप्तान पारस खड्काले पीपीएलको आयोजना नेपाली क्रिकेटरको विकासमा कोसेढुंगा सावित हुने बताए । आयोजक क्विन्स इभेन्ट्स म्यानेजमेन्टका प्रबन्ध निर्देशक छुम्बी लामाले नेपालमा प्रचुर सम्भावना भएको पर्यटन क्षेत्रसँग जोडेर नेपाली क्रिकेटको विकासमा योगदान पुयाउने उद्देश्यले पीपीएलको परिकल्पना गरिएको बताए । कार्यक्रममा उपस्थित युवा तथा खेलकुदमन्त्री जगतबहादुर सुनारले प्रतियोगिताका लागि सरकार र आफ्नो तर्फबाट आवश्यक सबै सहयोग रहने आश्वासन दिए ।"
स्पेनिस पावर हाउसको विजोग,"म्याड्रिड : स्पेनिस ला लिगा फुटबलको बिहीबार बिहान भएको खेलमा दुवै पावर हाउस बार्सिलोना र रियल म्याड्रिडले नमीठो पराजय भोगेका छन् । रियल म्याड्रिडलाई सेभिलले आफ्नै घरेलु मैदानमा ३० गोलले हरायो । बार्सिलोना पनि तुलनात्मक रूपमा कमजोर प्रतिद्वन्द्वी लेगानेससँग उसैको घरेलु मैदानमा २१ गोलले पराजित हुन पुग्यो । जारी सिजनको घरेलु लिगमा यी दुवै टोलीले पहिलोपटक पराजय भोगेका हुन् । हारका बीच पनि बार्सिलोना र रियल अंक तालिकामा आआफ्नो स्थानमा यथावत् छन् । यसअघि सन् २०१५ मा यी दुवै टोलीले एकै दिन पराजय भोगेका थिए । रियलविरुद्घको खेलमा सेभिलका लागि आन्द्रे सिल्भा नायक बने । उनले टोलीको जितमा दुई गोलको योगदान गरे । सेभिलले तीनवटै गोल खेलको पहिलो हाफमै गरेको थियो । सिल्भाले पाँच मिनेटको बीचमा लगातार दुई गोल गर्दै सेभिललाई अगाडि बढाएका थिए । खेल सुरु भएको १७औं मिनेटमा पहिलो गोल गरेका सिल्भाले २१औं मिनेटमा अर्को गोल थपेका थिए । सेभिलका लागि तेस्रो गोल भने ३९औं मिनेटमा विसाम बेन एदरले गरे । ६ खेल खेलेको बार्सिलोना १३ अंकसहित तालिकाको पहिलो स्थानमा छ । यसैगरी ६ खेलबाट १३ अंक नै बटुलेको रियल गोल अन्तरका आधारमा दोस्रो स्थानमा छ । समान खेलबाट १० अंक जोड्दै सेभिल तालिकाको चौथो स्थानमा छ । लेगानेसविरुद्घको खेलमा पहिले गोल गरेर पनि त्यसलाई जोगाउन नसक्दा साविक विजेता बार्सिलोनाले हार बेहोर्नु पयो । खेल सुरु भएको १२औं मिनेटमै बार्सिलोनाका लागि फिलिप कोउटिन्होले गोल गरेका थिए । सेभिल्लासँग प्रतिस्पर्धाका रियल मड्रिडका खेलाडी । तस्बिर : एजेन्सी खेलको दोस्रो हाफमा दुई मिनेटको बीचमा लगातार दुई गोल फर्काउँदै लेगानेसले नतिजालाई आफ्नो पक्षमा पारेको थियो । लेगानेसका लागि ५२औं मिनेटमा नबिल एल जहार र ५३औं मिनेटमा ओस्करले एकएक गोल गरेका थिए । जारी सिजनको लिगमा लेगानेसको यो पहिलो जित हो । ६ खेलबाट चार अंक बटुल्दै लेगानेस तालिकाको १७औं स्थानमा उक्लिएको छ । बार्सिलोनामा स्टार अर्जेन्टिनी खेलाडी लियोनल मेसीका लागि यो सात सयौं खेल थियो । अर्को खेलमा भिल्लारियलले एथलेटिक बिल्बाओलाई उसैको मैदानमा ३० गोलले हरायो । भ्यालेन्सिया भने घरेलु मैदानमै सेल्टा भिगोसँग ११ गोलको बराबरीमा रोकिन पुग्यो । भिल्लारियलले तीनवटै गोल दोस्रो हाफमा गरेको थियो । भिल्लारियलका लागि पाब्लो फोर्नाल्सले ६५औं, रामिरो फुनेस मोरीले ८०औं र कार्ल टोको एकाम्बीले ८९औं मिनेटमा गोल गरेका थिए । हालसम्म ६ खेल खेल्दै आठ अंक हात पारेको भिल्लारियल आठौं र पाँच खेलबाट ६ अंक जोडेको बिल्बाओ १३औं स्थानमा छन् । सेल्टाविरुद्घको खेलमा भ्यालेन्सियाले २५औं मिनेटमै अग्रता लिएको थियो । भ्यालेन्सियाका लागि मिची बात्सुईले गोल गरेका थिए । निर्धारित समयको खेल सकिनुभन्दा आठ मिनेटअघि सेल्टाका लागि इआगो असपासले जवाफी गोल फर्काएका थिए । ६ खेलबाट पाँच अंक जोडेको भ्यालेन्सिया १५औं र समान खेलबाट नौ अंक हात पारेको सेल्टा सातौं स्थानमा छन् ।"
अर्घाखाँची प्रीमियर लिग शुक्रबारदेखि सुरु,"सन्धिखर्क : अर्घाखाँचीमा सर्वाधिक पुरस्कार राशीको क्रिकेट प्रतियोगिता अर्घाखाँची प्रीमियर लिग (एपिएल) को दोश्रो संस्करण शुक्रबारदेखि सुरु हुँदै छ। सन्धिखर्कको टुडिखेल मैदानमा दिउँसो २ बजे एक औपचारिक समारोहका बीच प्रतियोगिताको उद्घाटन हुने एपीएलका संयोजक तथा आयोजक संस्था अर्घाखाँची सामुदायिक विकास क्लबका अध्यक्ष ऋषिकेश भट्टराइले जानकारी दिए। प्रतियोगिता लिग सिस्टममा २०२० फर्मेटमा खेलाइने र चार टीमको सहभागिता रहनेछ। जसमा बिक्रमकुमार भुसालको कप्तानिमा एम्स स्टार, जगत क्षेत्री सन्जुको कप्तानिमा रोयल सन्धिखर्क, जीवन भट्टराईको कप्तानिमा नमस्ते अर्घाखाँची र त्रिभुज कार्कीको कप्तानिमा सुपर सुपा इलाभेन मैदानमा उत्रनेछन्। प्रतियोगितामा प्रथम हुने टीमले नगद १ लाख ५ हजार र द्वितीय हुनेले ५५ हजारसहित ट्रफी, मेडल र प्रमाणपत्र पाउने छन् भने व्यक्तिगत प्रदर्शनका विभिन्न विधामा समेत पुरस्कारको व्यवस्था गरिएको आयोजकले बताएको छ।"
टिभिएस टीट्वान्टीको उपाधि युथ एकाडेमी राजविराजलाई,"दमक : झापाको सुरुङ्गामा भएको प्रथम टिभिएस टी ट्वान्टीको उपाधि युथ एकाडेमी राजविराजले उचालेको छ । शुक्रबारको फाइनल खेलका विराटनगरको क्रिकेट क्लवलाई २ विकेटले पराजित गर्दै राजबिराजले उपाधि उचालेको हो । उपाधिसँगै राजविराजले नगद ५१ हजार रुपैयाँ प्राप्त गरेको छ । उपविजेता बिराटनगरले ३१ हजार प्राप्त गर्यो । टस हारेर ब्याटिङ लाईनमा उत्रिएको विराटनगरले निर्धारित ओभरमा आफ्नो ९ विकेटको क्षतिमा १ सय ३२ रनको मध्यम स्तरको स्कोर बनाएको थियो । विराटनगरका तर्फबाट राष्ट्रिय टीमका सदस्यसमेत रहेका सिद्धान्त लोहनीले सर्वाधिक ३३ रन जोडेका थिए । यस्तै अमर राउटेलाले २५ रन जोड्दा अन्य खेलाडीले सम्झन लायक प्रर्दशन गरेका थिएनन् । राजविराजका तर्फबाट फिरदोज अन्सारीले ३ र दिवासु मल्लिकले २ विकेट लिएका थिए । राजविराजले आफ्नो १३३ रनको विजयी लक्ष्य ८ विकेटको क्षतिमा अन्तिम ३ वल बाँकी छँदै हासिल गरेको थियो । राजविराजका लागि अन्तिम ओभरमा १२ रनको आवश्यकता रहेको बेला ओभरको दोस्रो र तेस्रो बलमा लगातार छक्का प्रहार गर्दै राजविराजले जित सुनिश्चित गरेको थियो । राजविराजका लागि ब्याटस्म्यान राष्ट्रिय खेलाडी मेहबुब आलम चल्न नसके पनि अन्य ब्याट्सम्यानले खुलेर ब्याटिङ्ग गरेका थिए । प्रतियोगितामा राजविराजका लागि हासिम अन्सारीले ३९ रन र विवेक यादवले २४ रनको योगदान दिए । विराटनगरका बलर अजय राजवंशी र मन्दिप श्रेष्ठले समान २२ विकेट लिए पनि विराटनगरको हारलाई टार्न सकेनन् । प्रतियोगिताको फाइनल खेलको म्यान अफ द म्याच विराटनगरका हासिम अन्सारी घोषित भए । यसवापत उनले नगद २ हजार प्राप्त गरे । प्रतियोगिताकै उत्कृष्ट खेलाडी राजविराजका महबुब आलम घोषित भए । उनले नगद ५ हजार प्राप्त गरे । प्रतियोगितामा सर्वोकृष्ट विकेट किप्पर भैरहवाका प्रज्जल थापा, सर्वोकृष्ट बलर आयोजक ह्वाइट वास क्रिकेट क्लवका दिपेश कँडेल, सर्वोत्कृष्ट ब्याट्सम्यान राजविराजका अमृत यादव घोषित भए । सबैले नगद ५ हजार तथा ट्रफी प्राप्त गरे । कनकाई सचेत युवा क्लव र ह्वाइटवास क्रिकेट क्लवको संयुुक्त आयोजनामा भएको प्रतियोगितामा नेपालका ८ टीमको सहभागिता थियो । प्रतियोगितालाई कनकाई नगरपालिकाको सहायता थियो । प्रतियोगिता कनकाई माविको खेल मैदानमा असोज ६ गतेदेखि संचालन भएको थियो।"

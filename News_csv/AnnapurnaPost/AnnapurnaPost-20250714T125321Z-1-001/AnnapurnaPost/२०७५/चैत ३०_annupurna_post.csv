शीर्षक,विवरण
खुम्चिँदै प्रसिद्ध जात्राहरू,"काठमाडौं : इन्द्रचोक र इन्द्रजात्राबीच गहिरो साइनो छ। किनकि, काठमाडौं चक्कर लगाउने इन्द्रजात्रा यही इन्द्रचोकबाट सुरु हुन्छ। र, यही चोकका वासिन्दा हुन् लक्ष्मण रञ्जित। सानोमा हुलमूलमा इन्द्रजात्रा मनाउने गरेका लक्ष्मण दुई दशकयता भने यसको अंग बनेका छन्। अर्थात् लक्ष्मण इन्द्रजात्राको समयमा नाचिने लाखे नाचका मुख्य नर्तक हुन्। लाखे नाच यो जात्राको मुख्य आकर्षण हो। इन्द्रध्वज ठड्याएको दिनमै नाःद्य पूजापश्चात् मजिपातको लाखे घरबाट निकालिन्छ लाखे नाच। २२ वर्षयता उनी इन्द्रजात्रामा देखाइने लाखेनाचमा लाखे बनेर नाचिरहेका छन्। पहिलोपटक लाखे बन्दा १४ वर्षको थिएँ, उनी सम्झन्छन्, लाखेनाच रथयात्राको अघिअघि नचाइन्छ। रथयात्राका लागि बाटो खाली गर्दै जाने र शत्रुहरू हटाउँदै जाने लाखेको पौराणिक मान्यता हो। २२ वर्ष जात्रामा सँगै हिँडेका उनले आफ्नो जीवनमा जस्तै जात्रामा पनि धेरै परिवर्तन देखें। कतिपय राम्रा परिवर्तन पनि भए भने कति विकृति पनि भित्रिए, उनी भन्छन्, पहिले इन्द्रजात्राको अवसरमा कुमारीको रथ तान्न महिलालाई दिइँदैनथ्यो तर अहिले दिइन्छ। बाजाहरू भने पहिले कम पाइने उनी बताउँछन्। पहिले धिमे र न्यखिन्चा बाजा मात्र हुन्थ्यो त्यो पनि कम हुन्थ्यो, उनले भने, तर अहिले गुठीहरूले धेरै बाजा ल्याएका छन्। पहिलेभन्दा राम्रो भएको उनको तर्क छ। काठमाडौंका राम रञ्जितले पनि इन्द्रजात्रा मनाएको धेरै भयो। उनलाई पनि जात्राको ढाँचामा व्यापक परिवर्तन भएजस्तो लाग्छ। पहिलेपहिले इन्द्रजात्रामा कुमारीको रथ दुईचोटि मात्र तानिन्थ्यो, उनले भने, एकचोटि कोने एकचोटि थोने मात्र तानिन्थ्यो तर पछि तीनचोटि तान्ने परम्परा चल्दै आएको छ। अहिले महिला पनि पुरुषजत्तिकै जात्रामा समावेश हुने गरेका छन्। अन्तिम दिनको रथ तान्न अहिले महिलालाई नै आह्वान गरिन्छ। रामलक्ष्मणले भनेजस्तो परिवर्तन इन्द्रजात्रामा मात्र आएको होइन। काठमाडौंका लगभग सबै जात्रा पहिलेको स्वरूपमा नभएको यसमा संलग्नहरू बताउँछन्। उपत्यकामा मनाइने मच्छिन्द्रनाथको जात्रा होस् वा बिस्केट जात्रा कुनै पनि पहिलेको स्वरूपमा मनाइँदैनन्। समाजमा आएको परिवर्तन जात्रामा पनि प्रतिबिम्बित हुने गरेको छ। ललितपुरका यज्ञरत्न शाक्य अहिले मछिन्द्रनाथको मन्दिरको पुजारी छन्। उनी २९ वर्षदेखि यो जात्राको पुजारी भएर काम गरिरहेका छन्। उनले पनि जात्राको यो लामो यात्रामा धेरै परिवर्तन स्वीकार गर्दै आएका छन्। मछिन्द्रनाथको जात्रामा पनि नेवार समुदायका मानिसको जातअनुसार काम बाँडफाँट हुन्छ। सबै जातले आआफ्नो भूमिका निर्वाह गर्ने परम्परा रहेको शाक्य बताउँछन्। यो जात्रामा शाक्य र बज्राचार्यले पूजा र तान्त्रिकको काम गर्छन्। बोसी भन्ने जातिले रथ बनाउन आवश्यक बांगेमुढाहरू बनाउने गर्छन्। जात्रामा आवश्यक लिंगो बनाउने र काठ सेटिङ सिकर्मीहरूले गर्थे। महर्जनहरूले रथलाई बेतले बान्ने गर्छन्। तर पहिलेभन्दा धेरै परिवर्तन आइसक्यो उनले भने, अहिले एउटा जात नभए अर्को जातले पनि गर्ने परम्परा छ। भक्तपुर ठिमीमा मनाइने जात्रामध्ये सिन्दुर जात्रा पनि एक हो। यो जात्रा वैशाख महिनामा मनाइन्छ। ठिमीका हरिशरण पुकुत श्रेष्ठ यो जात्रासँगै हुर्किएका हुन्। उनले आफ्नो बाल्यकालमा मनाइने जात्राभन्दा अहिले मनाइने जात्रामा धरै परिवर्तन भएको पाएका छन्। पहिलेपहिले जात्रामा खट बोक्नेलाई छोइला, थों (नेवारी समुदायमा जात्राको अवसरमा बनाइने जाँड) खुवाउने चलन थियो उनले भने, तर अहिले त्यस्ता स्थानीय परिकारभन्दा बियर, वाइन आदि खान थालियो। जात्राका अवसरमा बनाइने थों अहिले हराउन थालेको उनको अनुभव छ। जात्रापछिको भोजमा पनि बाह्य संस्कृतिको प्रभावले नयाँनयाँ परिकार आउन थाले उनले भने, तर जात्रापछिको भोज भने अहिले पनि अनिवार्य नै हुन्छ। धरापमा मौलिकता देशमा आएको राजनीतिक तथा आर्थिक परिवर्तनले यस्ता जात्रालाई पनि अछुतो राखेको छैन। तर, यसरी भएका परिवर्तनले जात्राको मौलिकता नै लोप होला कि भनेर चिन्तित हुनेहरू पनि प्रशस्त छन्। खोपः क्याम्पसका प्राध्यापक पुरुषोत्तम लोचन श्रेष्ठ जात्रामा आएका कतिपय परिवर्तन यसको मौलिकताका लागि खतरा भइरहेको बताउँछन्। उनका अनुसार जात्राहरूमा सांस्कृतिक परिवर्तनसँगै केही विकृति पनि भित्रिएका छन्। भक्तपुरमा मनाइने बिस्केट जात्रा उपत्यकाकै प्रसिद्ध एवम् ऐतिहासिक हिसाबले महŒवको रहेको उनको भनाइ छ। यो जात्रा आठ रात नौ दिनसम्म मनाइन्छ। पछिल्लो समयमा यो जात्राको अवसरमा ढुंगा हानाहान, झगडा आदि विकृति मौलाएको श्रेष्ठ बताउँछन्। यस जात्रामा तल्लो र माथिल्लो टोलका बीचमा रथ तानातान गर्नुलाई मुख्य आकर्षणका रूपमा लिइन्छ। हरेक वर्ष रथ तानातान गर्ने क्रममा ढुंगा हानाहान गर्दा जात्राको मौलिकता हराउन थालेको छ उनले भने, नयाँ मानिसले त ढुंगा हानाहान गर्ने पनि जात्राको संस्कृति रहेछ भनेर बुभ्न थालिसके। जात्रामा मादक पदार्थ सेवन गर्नेहरूले विवाद निम्त्याउने र वर्षौंदेखिको रिस पोख्ने गरेकाले झगडा हुने गरेको श्रेष्ठ बताउँछन्। प्राध्यापक तथा लेखक अभि सुवेदीका अनुसार समाजमा सामाजिक र आध्यात्मिक दुइटा आयाम हुन्छन्। नेवारी समाज निर्माण हुने क्रममा अध्यात्मलाई समावेश गर्ने समाज बनाउँदा जात्राहरूको जन्म भएको उनको दाबी छ। नेवारी समुदायका जात्रामा नाच्ने, गाउने र खाने हुन्छ, उनले भने नेवारहरूको भोज सीधै जात्रा, आर्किटेक्चर र पहिचानसँग जोडिएको छ। जात्रा समयसँगै घुम्ने पर्व पनि हो। एउटा ऋतुमा गरिने जात्रा अर्को ऋतुमा गरिँदैन। जात्रामा मानिसलाई भावना र मिथकले जोड्ने कुरा बताउँछन् सुवेदी। जात्रामा पनि मिथको प्रयोग हुन्छ उनले भने, मिथ बनाउनुको अर्थ भनेको यसले मान्छेलाई बाँध्छ। उपत्यकाका जात्राको अर्को विशेषता मानिसमाथि देवता आरोहण गर्नु रहेको उनी बताउँछन्। जात्रामा गरिने भोजको नेवारी कलासँग सम्बन्ध रहेको उनको तर्क छ। नेवार समुदायको उत्सव भोज कला र वास्तुकलासँग जोडिन्छ उनले भने, तर पछिल्लो समय उपभोक्तावादी अर्थनीति भएका, अकूत धन कमाएकाहरूले वर्षभरि नै धेरै पैसा खर्च गरेर गरेका भोज, अपव्यय, खाद्यवस्तुको दुरुपयोग गरेर देखासिखीको संस्कृतिलाई आत्मसात गर्दा यसको मौलिकता लोप हुँदै गएको छ। बन्द भए कतिपय पछिल्लो समय संरक्षण नहुँदा कतिपय जात्रा हराउँदै गएको बताउँछन् संस्कृतिविद् हरिराम जोशी। पाटन दरबार क्षेत्रमा लिच्छविकालीन मानमानेश्वरी मन्दिर थियो। भूकम्पले क्षति भएका मन्दिरमा अहिले अरू नै संरचना बनेका छन्। त्यस मन्दिरबाट सञ्चालित हुने विभिन्न पर्वहरू थिए, जुन अहिले हराउँदै गएको जोशी बताउँछन्। पर्व सञ्चालन गर्ने गुठीहरू नै अहिले छैनन् उनले भने, गुठीको लोपमा विजयादशमीको अवसरमा देखाइने खड्ग जात्रा, कार्तिक नाच, अष्टमातृका नाच, कालरात्रि पर्व आदि बन्द भइसके। भक्तपुरको नवदुर्गा नाच पनि अब सञ्चालन हुन नसक्ने अवस्थामा पुगेको प्राध्यापक श्रेष्ठ बताउँछन्। यो नाच सञ्चालन गर्न आम्दानीको समस्या छ। यो नाच पनि केही समयपछि बन्द हुने अवस्था रहेको श्रेष्ठको भनाइ छ। श्रेष्ठले भक्तपुरमा मनाइने बाह्रबर्से पञ्चहलीको नाच र नरदेवीको नाच पनि देखिन छाडेको धेरै भयो। यी नाचले सांस्कृतिक तथा धार्मिक महŒव बोकेका थिए उनले भने, तर तिनको लोपसँगै नाचको सांस्कृतिक पहिचान पनि लोप हुँदै गयो। पहिलेपहिले ललितपुरको हरिसिद्धि नाच भक्तपुर ल्याउने चलन थियो तर अहिले त्यो नाच पनि इतिहासमा खोज्नुपर्ने अवस्था आइसकेको उनी देख्छन्। एक समय भक्तपुरको बिस्केट जात्राका अवसरमा दुमाजु देवीको जात्रा चल्थ्यो उनले भने, त्यो पनि लोप भएर गयो। दुमाजु देवी मल्लहरूले मान्दै आएका देवीहरूमध्ये एक हो। दुमाजु देवीको खट जात्रा बिस्केट जात्राको अवसरमै हुने गथ्र्यो। तर अहिले यसबारे धेरैलाई थाहा हुन छाडिसक्यो। गाईजात्राका अवसरमा निकालिने घिन्ताङघिसी नाच पनि एउटा महŒवपूर्ण नाच थियो। यो नाच पनि अहिले लोप भएको श्रेष्ठ बताउँछन्। जात्राहरूले पहिलेको धार्मिक र सामाजिक जीवन प्रतिबिम्बित गर्छन् उनले भने, यससँगै ऐतिहासिक कुरालाई पनि झल्काउँछ। जात्रा नेवारी समुदायको संस्कृति मात्र नभई पहिचान पनि भएको उनको भनाइ छ। जात्राहरूको लोपसँगै नेवारी संस्कृति र पहिचानको पनि लोप हुने खतरा छ, उनले भने। राजा महेन्द्रले सके नेवारी संस्कृति ललितपुर कार्यविनायकको चरे गुठी पनि अहिले हराएर गएको बताउँछन् मछिन्द्रनाथका पुजारी यज्ञरत्न शाक्य। चरे गुठी घोडेजात्राको अघिल्लो दिन चलाइने गुठी हो। चरे गुठी पनि संरक्षण अभावमा हराएर गयो शाक्यले भने, यसरी हराएर जाने गुठीहरू खोज्ने हो भने धेरै छन्। थोरै गुठियार भएका गुठीहरू गुठियारले नै हडप्ने गरेको उनी बताउँछन्। यसरी गुठीहरू हराउँदा यहाँको मौलिक संस्कृति र जात्रा लोप हँुदै गएको उनको ठम्याइ छ। प्राध्यापक श्रेष्ठ पनि उपत्यकाका गुठीका जग्गा सकिँदै गएकोमा चिन्ता व्यक्त गर्छन्। गुठीका जग्गाको आम्दानीले जात्राहरू चल्ने हो उनले भने, गुठी जग्गा जात्रा चाडपर्वको आत्माका रूपमा मानिन्छ। गुठी जग्गाहरू हराएर गएकाले जात्रा चाडपर्व पनि लोप हँुदै गएको उनको भनाइ छ। जात्रा गर्ने स्वतन्त्र गुठीहरू जब महेन्द्र सरकारको पालामा गुठी संस्थानअन्तर्गत लगेपछि नै जात्राको अस्तित्व धरापमा परेको संस्कृतविद् जोशीको तर्क छ। संस्थानअन्तर्गत भएपछि एउटा जात्रा सञ्चालनमा २० लाख चाहिने ठाउँमा २ लाख दिन्छ अनि जात्रा कामचलाउ मात्र हुन थाल्यो उनले भने, पहिले भोजमा राँगो काट्थे। अहिले राँगो काट्ने ठाउँमा भेडा काट्छन्। पहिले गुठीहरूको मातहतमा भएका जग्गाजमिन सबै सरकारले खाइदिएको उनी बताउँछन्। अहिले सरकारले गुठी चलाउन पैसा दिएको भन्ने तर्क उनी मान्दैनन्। गुठीको जग्गाको आम्दानी सरकारले खाइदियो अनि अहिले सरकारले दिएको भन्ने कि खाएको भन्ने ? , उनले भने, नेवारहरूको संस्कृति खत्तम गर्ने काममा राजा महेन्द्रको योगदान छ। स्वतन्त्र गुठीहरूलाई महेन्द्रका पालामा गुठी संस्थानमा लगेपछि सबै कुरा खत्तम भएको उनको भनाइ छ। हाइलाइटउपत्यकामा मनाइने मच्छिन्द्रनाथको जात्रा होस् वा बिस्केट जात्रा होस्, कुनै पनि पहिलेको स्वरूपमा मनाइँदैनन्। समाजमा आएको परिवर्तनको प्रभाव जात्रामा पनि परेको छ।"
"सहज राजनीति, अलमल सरकार","काममा भन्दा प्रचारमा मात्र रमाउने ओली नेतृत्वको सरकार मुलुकको राजनीति सङ्लिँदा पनि दिशा पक्डिन नसकेर गोलचक्करमै घुमिरहेको छ सर्वसाधारणको दैनिकीमा कुनै तात्विक फरक नदेखिए पनि वर्ष २०७५ राजनीतिक क्षेत्रमा केही नयाँ उथलपुथल बोकेर आयो। वर्षको सुरुआती चरणमै करिब असम्भव ठानिएका दुई ठूला कम्युनिस्ट पार्टीबीचको एकताले मुलुकमा नयाँ राजनीतिक तरंग ल्याइदियो। ५६ वर्षअगाडि (२०१९ साल) राजनीतिक स्कुलिङ फरक परेपछि फुट्न थालेका कम्युनिस्टहरू फुटन मात्र होइन, जुट्न पनि सक्छन् भन्ने सन्देश तत्कालीन एमालेमाओवादीले दिए। जेठ ३ मा पार्टी एकता घोषणा गर्दै उनीहरूले पार्टी नाम नेपाल कम्युनिस्ट पार्टी (नेकपा) राखे। लामो समय अस्थिर र संक्रमणकालमा गुज्रेको नेपाली राजनीतिले वर्ष २०७४ को अन्त्यतिर स्थिर सरकार पायो। नेकपाकै एक अध्यक्ष केपी ओली प्रधानमन्त्री बने। राजनीतिक विश्लेषक श्याम श्रेष्ठको भनाइमा, दुईतिहाइ जनमतसहितको सरकारप्रति जनताको तीव्र अपेक्षा थियो। सरकारको इन्जिन जुन वेगमा अगाडि बढ्ने अनुमान सर्वसाधारणले गरेका थिए, त्यसमा खासै उल्लेखनीय गति देखिएन। सरकारको गति औसत मात्र देखा पर्यो। जनतामा देखिएको समृद्धिको हुटहुटीमा सुधार देखिएन। सर्वसाधारणको अपेक्षा र सरकारको तालमेल तादात्म्य मिलेन। प्रधानमन्त्री स्वयंले आफ्नो एकबर्से कार्यकाल समीक्षा गर्दै गत फागुन २ मा २०७५ समृद्धिको आधार वर्ष मात्र भएको टिप्पणी गरे। उनले ०७५ समृद्धिको आधार वर्ष बनेको र ०७६ साल उपलब्धिको वर्ष हुने बताएका थिए। २०७४ को चुनावी वर्षले अन्त्य गरेको संक्रमणकालपछि सरकारप्रति जनताको अपेक्षा बढी नै देखिनु अस्वाभाविक थिएन। तर सरकार र सरकारको नेतृत्व गरिरहेको पार्टी नेतृत्वको गति एकातिर र जनताका अपेक्षा अर्काेतिर भइदिँदा जनता र कार्यकर्तामा निराशाले घर गर्न थालेको देखिएको छ। परिणाममुखी काममा भन्दा प्रचारमा मात्र सरकार रमाउन थालेका कारण वर्ष २०७५ को राजनीति सङ्लिँदा पनि दिशा पक्डिन नसकेर गोलचक्करमै घुमिरहेको छ। प्रधानमन्त्री स्वयंले आफू पनि भ्रष्टाचार नगर्ने र अरूलाई पनि गर्न नदिने अभिव्यक्ति बारम्बार दोहोर्याइरहे। तर भ्रष्टाचारको सूचकांकमा ट्रान्सपरेन्सी इन्टरनेसनल (टीआई) ले सार्वजनिक गरेको सन् २०१८ को प्रतिवेदनअनुसार नेपालको वरियताक्रम १२४ औं स्थानमा रह्यो। अघिल्लो वर्ष १२२ औं स्थानमा नेपाल थियो। पार्टीभित्रकै आन्तरिक द्वन्द्वले सत्तारुढ र प्रमुख प्रतिपक्षी दुवै दललाई गिजोल्ने काम मात्र यो वर्ष गरेको छ। केन्द्रमा दुई ठूला कम्युनिस्ट पार्टीबीचको एकता नेपालकै कम्युनिस्ट आन्दोलनका लागि सकारात्मक कोसेढुंगा बने पनि तल्लो तहसम्मको एकता वर्ष दिनसम्म टुंग्याउन नसक्नु नेकपाका शीर्ष नेताहरूको असफलताको द्योतक मान्न सकिन्छ। आफैंभित्रका गुटबन्दीको रक्षा गर्न खोज्दा तीन महिनामा एकता सम्पन्न गर्ने भनी आफैंले घोषणा गरेको कार्यतालिका अझै कार्यान्वयनमा आउन सकेको छैन। पार्टीभित्रको आन्तरिक जनवाद शून्यप्रायः बनेको छ। नेकपा स्थायी समिति सदस्य घनश्याम भुसालका भनाइमा, अहिलेको अवस्थाले नेकपालाई विघटन र विर्सजनको बाटोतिर डोर्याइरहेको छ। सुरुका दिनमा पार्टी एकताले नेताकार्यकर्तामा उत्साह थपिदिए पनि पछिल्ला गतिविधिले निराशाबाहेक केही बाँडेको छैन। प्रमुख प्रतिपक्षी कांग्रेसले पनि यो वर्ष आन्तरिक झमेलामै बिताएको छ। ०७५ को सुरुमा निर्वाचन समीक्षा गरेको कांग्रेसले यही वर्ष तीन वर्षदेखि मनोनयन हुन नसकेको विधानको व्यवस्थाअनुसारको पदाधिकारी मनोनयन गर्यो। घर झगडाकै कारण कांग्रेसले २०७५ मा पार्टी महासमिति बैठक बोलायो। विधान संशोधनलगायत विषयमा छलफल गर्यो। विधानमै व्यवस्था नभएको जिल्ला सभापतिको भेलासमेत गर्न बाध्य भयो। संविधान जारी भएपछिको तीन वर्षपछि नयाँ संरचनाअनुसारको विधान त बनायो, तर संगठनलाई अझै सो चरित्रअनुरूपको ढाँचामा ढाल्न सकिरहेको छैन। महासमितिपछि सभापति शेरबहादुर देउवा र वरिष्ठ नेता रामचन्द्र पौडेल एक ठाउँमा उभिएको घोषणा त गरे तर त्यो एक महिना पनि टिक्न सकेन। पार्टी विधानको विषयले फेरि यी दुई नेताका मुख दुईतिर फर्किन थालेको छ। पहिलोपटक कांग्रेसले पार्टी विधान बहुमतले पारित गर्नुपर्यो। भ्रातृ संस्थाभित्रको त्यस्तै लफडा कांग्रेसले बेहोरि नै रहेको छ। नेवि संघभित्रको झगडाले पार्टी कार्यालयभित्रै प्रहरीले लाठीचार्ज र अ श्रु ग्याँससम्म प्रहार गर्नुपर्ने स्थिति बन्यो। अहिले कार्यसम्पादन समिति गठनको झमेलामा कांग्रेस रुमल्लिइरहेको छ। आउँदो महाधिवेशनलक्षित नेताहरूको दौडधूप र गुटबन्दी सुरु भइसकेको छ। ०७५ मा केही नयाँ परिदृश्य देखा परेका कारण ०७६ मा पनि नयाँ घटना नहोलान् भन्न सकिन्न। ०७६ साल राजनीतिमा नयाँ आइसब्रेक होलानहोला, यही प्रश्नको खोजीमा भने पक्कै राजनीति गुज्रिने देखिन्छ। प्रतिपक्ष कांग्रेस सदन, सडक सबैतिर कमजोर देखिन पुग्यो। प्रतिपक्षले सरकारको आलोचना नै गर्न नसकेपछि सरकार आफैं मैमत्ता भएको छ। विश्लेषक श्रेष्ठ भन्छन्, कुनै राजनीतिक मुद्दामा कांग्रेसका आफ्नै पार्टी अडान देखिएन। वाइडबडी प्रकरण, सीके राउतसँग सरकारले गरेको सम्झौता, विप्लव नेकपामाथिको प्रतिबन्धलगायतका विषयमा प्रतिपक्षी कांग्रेसको पार्टी अडान नै देखिएन। बालकृष्ण ढुंगेल रिहाइ प्रकरण, रेशम चौधरीको शपथ र जन्मकैदसम्मका घटना, पृथकतावादी अभियानमा लागेका सीके राउतसँग सरकारले गरेको सम्झौतादेखि विप्लव नेतृत्वको नेकपालाई प्रतिबन्ध लगाउनेसम्मका परिघटना पनि यही वर्ष देखा परे। खासगरी सीके राउतसँगको सम्झौता र विप्लवमाथिको प्रतिबन्ध सत्तारुढ दल नेकपाभित्रै विवादको विषय बन्यो। पार्टीभित्र छलफलविनै सरकारले आफूखुसी निर्णय लिएको भन्दै नेकपाकै नेताहरू सरकारको यी निर्णयको पक्षविपक्षमै देखिए। पृथकतावादी आन्दोलनमा लागेका सीकेलाई मूलधारको राजनीतिमा फर्काउने काम सकारात्मक भए पनि विप्लवमाथिको प्रतिबन्धले फेरि कतै मुलुकमा द्वन्द्वको वीजारोपण गर्ने त होइन भन्ने आशंका पनि राजनीतिक वृतमा देखिन थालेको छ। राजनीतिमा नयाँ वैकल्पिक धार जन्माउने उद्घोषसहित आएका धारहरू पनि जम्न सकेनन्। बरु उल्टै यस्ता धार छिन्नभिन्नको अवस्थामा पुगे। पार्टी एकीकरणको डेढ वर्ष नबित्दै साझा विवेकशील पार्टीमा आएको विभाजनलाई यही रूपमा लिन सकिन्छ। विभिन्न राजनीतिक दलका भिन्न राजनीतिक दाउपेच पनि यो वर्षदेखि नै रह्यो। मधेसकेन्द्रित दल राजपा संविधाानमा नागरिकता, भाषा, प्रतिनिधित्व र सीमा हेरफेरको प्रावधानमा संशोधन खोजि नै रहेको छ। सरकारलाई विश्वासको मत दिएको राजपाकै आग्रहमा सरकारले टीकापुर घटनाका आरोपित रेशम चौधरीलाई सिंहदरबारमै पुर्याएर सांसदको शपथ गराए पनि विश्वासको मत टिकाइरहन सकेन। अदालतले रेशमलाई जन्मकैदको निर्णय सुनाएकै दिन उसले सरकारलाई दिएको विश्वासको मत फिर्ता लिने निर्णय लियो। सरकारमै रहेको फोरम संविधानका केही प्रावधान संशोधन चाहिरहेको छ। सरकारसँग दुईबुँदे सहमति गरेर फोरम सरकारमा पुगेको छ। राप्रपा हिन्दु राज्य, राजसंस्था पुनस्र्थापनाका लागि बल लगाउन खोज्दै छ। उसले घोषणा गरेको चरणबद्ध संघर्ष त्यसैका लागि हो। विप्लव राज्यसत्तामै फेरबदल खोजिरहेका छन्। उनी संसदीय गणतन्त्र फाल्ने र वैज्ञानिक समाजवाद ल्याउने रणनीतिक नारा बोक्न खोज्दै छन्। सरकारसँग सम्झौता गरेर मूलधारको राजनीतिमा आउने घोषणा गरेका सीके राउत स्वशासनको अधिकार खोज्दै नयाँ कार्यदिशा तय गर्न लागिपरेको देखिएका छन्। ०७५ ले यी सबै राजनीतिक स्वार्थको सीधा गन्तव्य देखाएको छैन। भेनेजुएला प्रकरणले सत्तारुढ दल स्वयंलाई गिजोल्यो। भेनेजुएलामा चुलिएको राजनीतिक संकटमा नेकपा अध्यक्ष पुष्पकमल दाहालले दिएको वक्तव्यमा अर्का अध्यक्ष तथा प्रधानमन्त्री ओलीको असन्तुष्टि प्रस्टै आयो। दाहालको वक्तव्य ठीकबेठीकमै राजनीति केही हप्ता नै रुमलियो। दलहरू विभाजित भए। कांग्रेस विरोधमा निस्कियो, सत्तारुढ दलभित्रै अन्तरविरोध चुलियो। धर्मप्रचारक संस्थाको आयोजक र नेपाल सरकार सहआयोजक भई नेपालमा सम्पन्न भएको एसिया प्यासिफिक समिटका विषयमा चर्काे विवाद भयो। सम्मेलन सफल बनाउन प्रधानमन्त्रीदेखि नेकपाकै वरिष्ठ नेताहरू लागेपछि नेकपाको पार्टी बैठकमै नेताहरूले समिटका विषयमा आलोचना भयो। बिम्स्टक सम्मेलन, लगानी सम्मेलनजस्ता समिट पनि नेपालमा यो वर्ष भएका छन्। गोविन्द केसी अनशन प्रकरणले यो वर्ष भिन्न मोड लियो। केसी अनशनमा बसेपछि कुनै न कुनै सम्झौतापछि अनशन तोडिने विगत परम्परा थियो। तर यसपटकको अनशन सरकारसँग कुनै सम्झौताविनै टुंगियो। वामदेव प्रकरण पनि पटकपटक वर्षभरि नै दोहोरिइरह्यो। गत निर्वाचनमा पराजय व्यहोरेका गौतमले प्रतिनिधिसभामा उपचुनावमार्फत छिर्ने अनेक च्याँखे दाउ खोजे। डोल्पा, नेपालगन्जदेखि रुकुमपूर्वसम्मका निर्वाचन क्षेत्र उनले ताके। अन्तत ः काठमाडौं ७ सम्म पनि गौतमको आँखा पर्यो। तर चर्काे विरोध आएपछि गौतम आफैं पछाडि हट्न बाध्य भए। वर्ष २०७५ ले राजनीतिका केही खेलाडी पनि गुमायो। बहालवाला संस्कृति तथा पर्यटनमन्त्री रवीन्द्र अधिकारीदेखि पञ्चायतका तत्कालीन डिजाइनर तुल्सी गिरीसम्मलाई ०७५ ले गुमायो। फागनु १५ मा पर्यटनमन्त्री अधिकारीको ताप्लेजुङ हेलिकप्टर दुर्घटनामा निधन भयो। वृद्धभत्ताका योजनाकार तथा पूर्वउपप्रधानमन्त्री भरतमोहन अधिकारी, मानवअधिकारवादी नेता पदमरत्न तुलाधर, कांग्रेस नेता चक्र बास्तोलादेखि पूर्वस्वास्थ्यमन्त्रीसमेत रहेका वरिष्ठ न्युरो सर्जन उपेन्द्र देवकोटासम्मले यो वर्ष प्राण त्यागे। बहालवाला अन्य तीन प्रदेश सांसदले पनि यही वर्ष जीवन गुमाए। कस्तो होला २०७६ ? प्रधानमन्त्री ओलीले आफ्नो कार्यकालको पहिलो वर्षलाई समृद्धिको आधार वर्षका रूपमा घोषणा गरेका कारण वर्ष २०७६ अब योजनाहरूको कार्यान्वयन वर्ष हुनुपर्ने सरल अपेक्षा हो। तर सत्तारुढ दलभित्रै चुलिएको अन्तरविरोधले राजनीति सपाट रूपमा अगाडि बढ्ला भन्ने अनुमान लगाउन गाह्रो छ। पाँचबर्से स्थिर म्यान्डेटका आधारमा सरकार बने पनि आउने वर्षमा मन्त्रिमण्डल पुनर्गठनले पनि स्थान पाउने देखिन्छ। यसका अतिरिक्त नेकपा, कांग्रेसलगायत प्रमुख राजनीतिक दलले घरभित्रकै झगडा व्यवस्थापन गर्नुपर्ने अवस्था छ। विधान फलो गर्ने हो भने प्रमुख प्रतिपक्षी कांग्रेसले आउने वर्ष पार्टी महाधिवेशन गर्नुपर्ने हुन्छ। मधेसकेन्द्रित दलको अहिले चर्चामा रहेको एकता प्रक्रियाले पनि एउटा ठोस आकार ग्रहण गर्ने देखिएला। नेकपा पनि पार्टी एकता टुंग्याएर महाधिवेशनको तयारीमा जुट्ला। राजनीति जहिल्यै सम्भावनाका खेल हुन्। ०७५ मा केही नयाँ परिदृश्य देखा परेका कारण ०७६ मा पनि नयाँ घटना नहोलान् भन्न सकिन्न। ०७६ साल राजनीतिमा नयाँ आइसब्रेक होलानहोला, यही प्रश्नको खोजीमा भने पक्कै राजनीति गुज्रिने देखिन्छ।"
सर्वांगरुपेण आदित्य,"आदित्यलाई मैले धेरै पहिले चिनेको होइन, प्रशस्तै सुनेको मात्र हो। समय आउनुपर्दो रहेछ। यसै वर्ष माघतिर प्राडा माधव भट्टराई गुरुसँग त्रिगजुर महादेव मन्दिरको प्राणप्रतिष्ठासम्बन्धी कुरा भयो। पहिले बुझौं अनि मात्र कुरा गरौंला भन्ने सल्लाह भयो। सोहीमुताविक माघतिर बालज्ञानी आदित्यको प्रथम दर्शन भयो। धेरै कुरा पत्याउन सकिने थिएनन्। मनले धेरै कुरा स्वीकार गरेन। क्रमशः प्राणप्रतिष्ठासम्बन्धी कुरा अघि बढे। मैले आवश्यक सामग्रीको सूची बनाएर दिएँ। १३ पृष्ठको प्राणप्रतिष्ठाको कार्य विभाजन एवं तालिका आफैंमा अप्ठ्यारो विषय थियो। पन्ध्र दिन लगाएर बनाएको १३ पृष्ठको कार्य हेर्दा कर्तापक्षलाई मलाईभन्दा पाँच गुणा बढी चुनौतीपूर्ण देखिन्थ्यो। जे होस्, त्यसपछि विभिन्न बैठकमा आहूत भएँ, अनुष्ठान तयारीका विभिन्न तयारी बैठकमा मेरो पनि उपस्थिति बाक्लियो। आचार्य वरण गर्ने भन्ने बैठक चैत ३ गते थियो। प्राडा माधव भट्टराई गुरुसँग आइयो। बालज्ञानी गुरुदेवको निवासमा बैठक थियो। आचार्य पूर्णचन्द्र ढुंगेल, पं स्थानेश्वर काफ्ले, भट्टराई गुरुलगायत करिब ३० जनाको उपस्थिति थियो। आज प्रतिष्ठासम्बन्धी प्रमुख अतिथिको टुंगो लगाऊँ भनी लक्ष्मीप्रसाद प्रसाईंजीले प्रस्ताव राख्नुभयो। गुरुदेवले नाम लेखिदिनुभयो प्रमुख आचार्यमा देवमणि भट्टराई गुरु, यहाँहरू विशिष्ट व्यक्तित्वहरूको अनिवार्य उपस्थिति यस अनुष्ठानमा हुनुपर्छ भनेर रुद्राक्षमालाद्वारा उपस्थित सबै गुरुजनलाई पदअनुसार वरण गर्नुभयो। मनमा यस्तैयस्तै द्विविधा अनेकौं थिए ती सबै क्रमशः निराकरण हँुदै गए। एक प्रश्न मात्र बाँकी थियो आखिर को हुनुहुन्छ आदित्य ? अथवा यस्तो अलौकिक बच्चा को हुनुहुन्छ होला ? विद्यालय जानुभएको छैन, सबै भाषामा लेख्न निपुण हुनुहुन्छ। प्रत्येक बैठकमा एकै वाक्यमा द्विविधा समाप्त पारिदिन्नुहुन्छ। हप्तौं लाग्यो मलाई भित्रभित्रै निश्चय गर्न। अनि मैले वैदिक पृष्ठभूमिका अनेकौं अलौकिक पात्रहरू सम्झिन थालें। एकातिर आदित्य, अर्कोतिर श्रीमद्भागवतमहापुराणको माहात्म्यको आत्मदेव ब्राह्मण, उनको सन्तान प्राप्तिको लालसा, सन्तको आशीर्वचनबाट पुत्रद्वयको प्राप्ति। सात जन्मसम्म सन्तान नहुनेलाई सन्तले दिएको एउटा फलका भरमा सन्तान हुन्छन् त ? कसरी नपत्याउने कथाले त्यही भन्छ हाम्रो वैदिक आदर्श त्यही हो। कर्तुम्, अकर्तुम्, अन्यथाकर्तुंको सारांश नै यही हो भन्ने बुझें। बाल आदित्यलाई हेर्ने दृष्टिकोणमा अब सकारात्मक आयाम थपियोे। अर्को प्रसंग द्रौपदीको सम्झिएँ। त्यस कोणबाट पनि यताको तुलामा तौलिएँ। रामायणको एउटा श्लोक छ: लौकिकानां तु साधूनामर्थो वागनुवर्तते। ऋषिणां पुनराद्यानां वाचमर्थोऽनुधावति।। सत् ऋषिहरूको वचनबाट पनि लौकिक रूप परिवर्तन हुन्छन् अर्थात् ऋषि, महर्षि, सन्तमहन्त आदि त्यस्ता महान् व्यक्तित्वबाट लोकमा चलेका ती भाव र शास्त्रीय पद्धति अवाधित भई आफ्नो बाटोमा बगिरहेका हुन्छन्। काठमाडौंबाट गण्डकी पश्चिममा बग्छ, यो सबैले जानेको कुरा हो। ऋषिमहर्षिजस्ता अलौकिक दिव्य व्यक्तित्वहरूका वाणीबाट काठमाडौंको पूर्वमा गण्डकी बग्छिन् भनियो भने गण्डकीले आफ्नो बाटो परिवर्तन गरेर पूर्वमा बग्न करै लाग्छ। रामायणको प्रसंग यहाँ टुंगिने क्रममा भनिएको छ अलौकिक व्यक्तित्वका वाणीअनुसार प्रकृतिले पनि ऋषिहरूको अर्थको अनुसरण गर्दछ। अलौकिक छुट्ट्याउने कसी के होला ? भागवतकै पञ्चम स्कन्धमा जडभरतको कथा आउँछ। पहिलो जन्ममा राजा, दोस्रोमा मृग र तेस्रोमा मूर्ख ब्राह्मण। जडभरतका पिताले जजमानी धान्न छोराले वेद रुद्री पढे गरिखाला भन्ने मात्रै धेय थियो। लौकिक व्यवहार यही हो नै। जडभरतको लोकोत्तर व्यवहार हो मूर्ख बन्नु ताकि प्रपञ्चमा नफसियोस्, फेरि अर्को जन्म भएर बन्धनमा नपरियोस्। ज्ञान र वैराग्यले युक्त भएको व्यक्ति नै वेदान्तशास्त्रको आचरण गरी ब्रह्मज्ञानी हुन सक्छ भन्ने उद्देश्यले नै श्रीमद्भागवतमहापुराणमा यो कथालाई स्थान दिइएको हो। आखिर को हुनुहुन्छ आदित्य ? विद्यालय जानुभएको छैन, सबै भाषामा लेख्न निपुण हुनुहुन्छ। प्रत्येक बैठकमा एकै वाक्यमा द्विविधा समाप्त पारिदिन्नुहुन्छ। सबै द्विविधा क्रमशः निराकरण भए पनि। यहाँ पनि मैले आदित्यलाई कथाको कसीबाट अलौकिकतामा उतारें। मैले उतारेर मात्र हुन्छ त भन्नेतिर प्रश्न उठ्यो। उहाँका अनुयायीहरूको सान्निध्य बढ्दै गयो। कुरा सुन्दै गएँ। पढेका छैनन् तर सबै जानेको महसुस हुन्छ। संस्कृत, नेपाली, हिन्दी, अंग्रेजी, तेलगु, जर्मनी आदि भाषाका मानिसहरू आउँदा त्यसै भाषामा लेख्ने गरेको पनि बुझियो। यो कला हो वा चटक हो भन्नेबाट मेरो मानसपटलले रूप परिवर्तन गयो र पूर्वजन्मको स्मृति र यो जन्मको आदित्य गुरुदेवको शरीर हो भन्ने निश्चयमा पुगें। मेरो दृष्टिपथमा उहाँमा अलौकिक पक्ष देख्ने दृष्टि फराकिलो हँुदै गयो। म निश्चयमा पुगें अलौकिक नै हो भन्नेमा। अब आयो मन्दिरको कुरा। अद्भुत छ। तर के यो शास्त्रसम्मत हो ? यस विषयमा वेदज्ञ प्राडा ऋषिराम पोखरेलले भन्नुभयो कि स्कन्दपुराणअनुसार नन्दीले तपस्या गरेको प्रसंगमा भगवान् शिवले भन्नुभएको छ सारा चराचर जगत् मभित्र छ र म चराचर जगत्का प्रत्येक कणमा छु। यसर्थ तिमीभित्र पनि म छु। तिमी वर माग भन्दा नन्दीले वर माग्नुभएको प्रसंग आउँछ। यसबाट नन्दीभित्र शिवजी रहनुको द्विविधा रहेन। यो शास्त्रीय विषयको पुनरुत्थान बालगुरु आदित्यबाट उजागर भयो। प्रतिफलस्वरूप प्राणप्रतिष्ठा गरिने दिनको निर्धारण चैत २४ देखि ३० सम्म उहाँले नै दिनुभएको तिथिमिति हो। मुहूर्त पक्ष केलाउँदा अधिकाधिक मिलेको देखियो। एक शास्त्रोद्गार : चैत्रे वा फाल्गुने वापि ज्येष्ठे वा माधवे तथा। माघे वा सर्वदेवानां प्रतिष्ठा शुभदा सिते।। मत्स्यपुराण सर्वदेवप्रतिष्ठाप्रकाशः अलौकिक व्यक्तिद्वारा रचिएको त्रिगजुर शिवालयको प्राणप्रतिष्ठा यज्ञबाहेक अतिरिक्त यज्ञहरू पनि अलौकिक नै देखिन्छन्। जसमा कर्ता एवं यज्ञाचार्यहरू पनि फरकफरक नै देखिन्छन्। यी सबै स्वयंमा स्वतन्त्र छन्। ॐ नमः शिवायको अखण्ड जप, ॐ आदि महामणि मन्त्र जप, दशांश हवन, १०८ कुण्डीय गायत्री हवन, योगाभ्यास, यज्ञयज्ञादि र प्रवचनजस्ता अनेकौं कार्य सम्पन्न भइरहेका छन्। यस अनुष्ठानमा उपस्थित एकअर्कालाई चिनिँदैन, मानिसको आवतजावतमा पनि आश्चर्यलाग्दो देखिन्छ। अलौकिकता र नियमको अन्तर्सम्बन्ध हो, विभिन्न कसीमा सबैले सबै कोणबाट हेर्दा, बुझ्दा र संगत गर्दा बालज्ञानी गुरु विलक्षण नै रहेको तथ्य प्रत्यक्ष अनुभव भयो। मलाई लाग्छ, दैवी शक्तिको आविर्भाव, गुरुदेवको जन्मान्तरको संस्कारमा यस जन्मको भौतिक शरीर जोडिएको हुनुपर्छ। यस्ता अलौकिक व्यक्तिको चरित्र आध्यात्मिक रहस्यअनुसार पूर्वका अनेकौं सत्संस्कारबाट हुँदा रहेछन्। यसबाट भने यस जन्ममा उहाँको भौतिक शरीरको मात्र उपस्थिति देखिन्छ। शास्त्रपठित संस्कारवान् सदाचारनिष्ठ गुणसम्पन्न हुनुहुन्थ्यो भन्ने देखिन्छ। उहाँको चिन्तनको धरातल गम्भीर एवं सनातन शास्त्रनिष्ठ छ। यस्ता विलक्षण प्रतिभासम्पन्न व्यक्तिका आचरण, संस्कार, उपदेश आदिमा पनि जन्मजन्मान्तरको प्रभाव देखिएकाले उहाँले बोलेका र आँटेका कार्यमा पनि लौकिक परम्पराअनुसार कसी लगाउन आवश्यक देखिँदैन। ऐतिहासिक पृष्ठभूमितिर घोरिँदा पनि लोकोत्तर व्यक्तित्वका लागि यस्ता अनेकौं कुरा शास्त्र, परम्पराइतर देख्न सकिन्छ। तर यही नियम सर्वसाधारणमा मान्य हुँदैन। हामीजस्ता सबै साधारणजनका लागि त एक मात्र आधार धर्मशास्त्राचरण नै हो। शास्त्रोक्त प्रमाण यस्ता अलौकिक व्यक्तित्वका लागि मात्र सम्मतिपरक भए तर लौकिकजनका लागि ती शास्त्रविरुद्ध विषयले प्रवेश नै पाएनन्। त्यसकारण अलौकिक व्यक्तित्वका लागि उसलाई अन्तस्करणले अन्यत्रै प्रेरणा दिइरहेको हुँदो रहेछ। हामी सर्वसाधारणले यो कुरा बुझ्दा रहेनछौं। परिणाममा बुझ्नुपर्ने कुरा यो रहेछ कि लोकोत्तर व्यक्तिले गरेका कार्य हामी लौकिक व्यक्तिले गर्न मिल्दो रहेनछ। हामी विष पचाउन सक्दैनौं। शिवजीले विषपान गर्नुभयो। लौकिक व्यक्तिले छुँदा मात्र पनि विषले पोल्छ इत्यादि कुरा लौकिक र अलौकिकका दृष्टिले नै विचार गर्दा मात्र टुंगोमा पुग्न सकिँदो रहेछ। आदित्य गुरुदेवले गरेका कार्य नियम वा विधि, पद्धति म पनि पालन गर्छु भन्न सकिँदैन। मेरो अनुभवमा अतः अलौकिक व्यक्तित्वका अगाडि लौकिक व्यक्तिले ती कुराको अनुसरण गर्न सकिँदैन। प्रथमशास्त्र विश्वको पहिलो धर्मशास्त्रको आशय सर्वजन हिताय, सर्वजन सुखाय हो। यसको निर्देशनमा विश्वका सबै कार्यहरू चल्छन्। कसैकसैले केही फरक गरेर पन्थ सिर्जन भएको मात्र हो। वेदको निर्देश सबैलाई एक छ। सर्वांगरूपेण आदित्य गुरुदेवलाई म अलौकिक नै मान्दछु। उहाँको निर्देशनअनुरूप अलौकिक स्फुरणको मूर्तरूप त्रिगजुर शिवालय, प्रत्येक व्यक्तिलाई दिने निर्देशन एवं कार्य विभाजन र आफ्ना संस्कारहरू एवं वैदिक विधिको अनुसरण आदिले उहाँलाई लोकोत्तर नै मान्नुपर्छ कि उहाँ हामी सर्वसाधारणजस्तो मात्र व्यक्तित्व होइन, अलौकिक हुनुहुन्छ। साधारण मनुष्यभन्दा धेरै माथि उहाँलाई ईश्वरले अन्तरात्मामा प्रेरणा दिनुहुन्छ। त्यो प्रेरित वचन हामी सामुन्ने प्रकट गरिदिनु नै उहाँको गुरुत्व हो।"
"पुरुष बुद्धिचालमा नेपाल पुलिस, महिलातर्फ आर्मी",गुलरिया : आठौं राष्ट्रिय खेलकुद प्रतियोगिता अन्र्तगत बर्दियाको ठाकुरद्वारामा सुरु पहिलो दिनको बुद्धिचाल प्रतियोगितामा पुरुषतर्फ नेपाल पुलिस र महिलातर्फ नेपाल आर्मी प्रथम भएका छन् । बुद्धिचाल अन्र्तगत ब्लिजतर्फको ९ राउण्ड खेलमा पुलिस र आर्मी प्रथम भएका हुन् । बर्दियाको ठाकुरद्वारास्थित गैंडा क्याम्पमा शुक्रबारदेखि सुरु पहिलो दिन ब्लिज तर्फको बुद्धिचाल प्रतियोगितामा खुला पुरुषतर्फ नेपाल पुलिसका मदनकृष्ण कायस्थ प्रथम भएको बुद्धिचाल प्रतियोगिता निर्देशक धरम लामाले बताए । यस्तै पुरुषतर्फको खेलमा प्रदेश १ बाट राजन सुवेदी द्वितिय र सुमन राई तृतिय भएका छन् । महिलातर्फको खेलमा आर्मीकी सुजना लोहनी प्रथम र सिन्दिरा जोशी द्वितिय भएका हुुन् । महिलातर्फको खेलमा प्रदेश नम्बर ३ की अनिशा न्यौपाने तृतिय भएको लामाले जानकारी दिए । उनले बुद्धिचाल अन्र्तगत शनिबारदेखि ४ गतेसम्म क्लासिक चेक र ५ गते र्यापिड हुने बताए ।
"महिला हक्की : उद्घाटन खेलमा आर्मीको ९ गोल, सीताको ह्याट्रिक","नेपालगन्ज : ८औं राष्ट्रिय खेलकुदको तेस्रो महिला राष्ट्रिय हक्की प्रतियोगिताको उद्घाटनमा त्रिभुवन आर्मी क्लब विजयी भएको छ। बाँके जिल्लाको खजुरा गाउँपालिका २ शुक्र मावि मैदानमा शनिबार अपरान्ह सुरु भएको खेलमा आर्मीले प्रदेश ३ लाई शून्य विरुद्ध ९ गोलको फराकिलो अन्तरले जितेको हो। खेल सुरु भएको एक मिनेटमै गोलको खाता खोलेकी आर्मीकी जर्सी नं १० की सीता मायाले ह्याट्रिक गरेकी थिइन्। उनले १७ र २८ मिनेटमा थप दुई गोल गरेकी थिइन्। आर्मीकी जर्सी नं ६ कि ईश्वरी चुनी मगरले दुई गोल गरेकी थिइन्। उनले ३१ र ३६ मिनेटमा गोल गरेकी थिइन्। प्रतियोगितामा ८ नं जर्सीकी सीता चौधरीले ७ मिनेट, ४ नं जर्सीकी सरिता मेचेले २० मिनेटमा र ५ नं जर्सीकी पिंकी सिँजालीले ५२ मिनेटमा एक एक गोल गरेका थिए। प्रतियोगिताको सुरुदेखि नै प्रदेश ३ लाई दवाबमा राखेको आर्मीले खेलमा १२ वटा कर्नर पेनाल्टीको अवसर पाएको थियो। महिला हक्कीमा विभागीय टोलीमा आर्मी मात्र सहभागी छ। प्रदेश, १, २, ३ र गण्डकी र सुदूरपश्चिमको सहभागिता रहेको छ। प्रदेश ५, गण्डकी, सशस्त्र र नेपाल प्रहरीको टिमले भाग लिएको छैन। पुरुष हक्कीमा प्रदेश ३ लाई आर्मीको ८ गोल ८औं राट्रिय खेलकुद अन्तर्गत पुरुष हक्की प्रतियोगितामा त्रिभुवन आर्मी क्लबले प्रदेश ३ लाई ८० गोल अन्तरले पराजित गरेको छ। मंगलप्रसाद माविको मैदानमा शनिबार भएको खेलमा आर्मीका दीपेन्द्र ऐरले १३ औँ, ३६ औँ, ४३ औँ र ५३ औँ मिनेटमा गोल गरेका थिए। आर्मीका प्रदीप राजवंशीले आठौँ मिनेटमा, रोशन चौधरीले ४९ औँ मिनेट, रन्जित रावतले ५२ औँ मिनेटमा र ५९ औँ मिनेटमा देवसिंह धामीले एकएक गोल गरेको टिम ब्यवस्थापक रन्जन थापाले जानकारी दिए। पुरुष हक्की प्रतियोगितामा प्रदेश ५ ले लगातार तेस्रो जित हासिल गरेको छ। सुदूरपश्चिम प्रदेशलाई २१ ले पछि पार्दै प्रदेश ५ ले तेस्रो पटक जितेको हो। प्रदेश ५ का शशी दर्लामीले खेलको १४ औँ मिनेटमा र मनिश गुरुङले ३९ औँ मिनेटमा गोल गरे। २५ नं जर्सीका दर्लामीले पेनाल्टी कर्नरलाई गोलमा परिणत गरेर आफ्नो टिमको खाता खोलेका थिए। सोही खेलमा सुदूरपश्चिम प्रदेशका भीमदत्त भट्टले खेलको ४८ औँ मिनेटमा गोल फर्काए। शनिवार विहान भएको कर्णाली प्रदेश र प्रदेश १ बीचको खेल बराबरी भएको छ। यो खेलसँगै कर्णाली प्रदेश प्रतियोगिताबाट बाहिरिएको छ। प्रतियोगिताको ५० औँ मिनेटमा कर्णाली प्रदेशका सुशान्त रावतले गोल गरेर खाता खोले। खेलको ५४ औँ मिनेटमा प्रदेश १ का संजय राजवंशीले गोल फर्काए।"
हक्कीमा कर्णालीलाई ५ नम्बर प्रदेशको ० को विरुद्ध ७ गोल,नेपालगन्ज : ८औं राष्ट्रिय खेलकुद प्रतियोगिता अन्तर्गत हक्की प्रतियोगितामा प्रदेश ५ ले कर्णाली प्रदेशलाई शून्यका विरुद्ध ७ गोलले जितेको छ । नेपालगन्जको मंगलप्रसाद माविको मैदानमा शुक्रबारको भएको प्रतियोगितामा प्रदेश ५ का जर्सी नं २६ का अमन कुमारले २०औं मिनेटमा पहिलो गोल गर्दै अग्रता दिलाएका थिए । जर्सी नं १४ का सलमान शेखले २७ औं र ३३ औं मिनेटमा दुई गरेका थिए । जर्सी नं २२ का मनिष गुरुङले ४१ औं र ४८ औं मिनेटमा दुई गोल गरे भने जर्सी नं १९ का सानु लामा र १८ नं जर्सीका रविकान्तले क्रमशः एक एक गोल गरी प्रदेश नं ५ लाई ७० को अन्तरले जित दिलाएका थिए । यसअघि गण्डकी प्रदेश र प्रदेश २ बराबर भएका थिए । प्रतियोगितामा गण्डकीका राजन नेपालीले ३९औं मिनेटमा पहिलो गोल गरेका थिए । ५१औं मिनेटमा प्रदेश २ का अर्जुन खड्काले गोल गरेपछि खेल बराबरीमा टुंगिएको थियो । शुक्रबार नै भएको अर्को खेलमा नेपाल पुलिस क्लबले प्रदेश ३ लाई शून्यका विरुद्ध ३ गोलले विजयी भएको थियो । पुलिसका रोमन रानाले ६औं र ५०औं मिनेटमा गोल गरेका थिए । १४औं मिनेटमा प्रहरीका राजेन्द्र काकीले गोल गरेको हक्कीका मुख्य प्रशिक्षक विजयन्त शर्मा पिन्टुले जानकारी दिए ।
उपाधिका लागि दार्जिलिङ र मोरङ भिड्ने,फिदिम : पाँचथर सदरमुकाम फिदिममा जारी तेस्रो पाँचथर गोल्डकपको उपाधिका लागि पाहुना टोली दार्जिलिङ युनाईटेड भारत र डीएफसी मोरङबीच भिडन्त हुने भएको छ । सदरमुकामस्थित फिदिम माविको मैदानमा शनिबारको सेमिफाइनलको अन्तिम खेलमा हिमालयन शेर्पा काठमाडौंलाई ६५ गोलले पराजित गर्दै दार्जिलिङ उपाधि कब्जाको दावेदार बनेको हो । शुक्रबार भएको सेमिफाइनलको खेलमा विजय युथ क्लब हेटौँडालाई ४३ गोलले पछि पार्दै मोरङ फाइनलमा पुगेको छ । शनिबार भएको सेमिफाइनलको अन्तिम खेलको निर्धारित समयमा दुबै टिम बराबरीमा रोकिएपछि खेल ट्राईबेकरमा धकेलिएको थियो । खेल सुरु भएको १९ औँ मिनेटमा दार्जिलिङका करन राईले पेनान्टी सुटबाट सुरुवाती गोल गरे । हिमालयन शेर्पाका विजय श्रेष्ठले करनलाई डी बक्सभित्र लडाएपछि दार्जिलिङले पेनान्टी सुटका लागि मौका पाएको थियो । ५४ औँ मिनेटमा हिमालयन शेर्पाका डेडी वाम्बाले गोल गरेर खेललाई बराबरीमा पुयाएका थिए । ट्राईबेकरमा डेडीले गोल गर्न नसक्दा हिमालयन शेर्पा प्रतियोगिताबाट बाहिरिएको हो । शनिबारको खेलमा दार्जिलिङका वाङदेल तामाङ म्यान अफ दी म्याच भए । उनले पाँच हजार नगद प्राप्त गरे । प्रतियोगिताको विजेता टिमले उपाधिसहित चार लाख र उपविजेता टिमले दुई लाख नगद पुरस्कार प्राप्त गर्नेछन् । मोरङ र दार्जिलिङबीच सोमबार फिदिम माविको मैदानमा उपाधि भिडन्त हुनेछ । प्रतियोगितामा जम्मा १० टिमले सहभागिता जनाएका थिए ।
आर्मी फेन्सिङको च्याम्पियन हुने पक्का,नेपालगन्ज : आठौँ राष्ट्रिय खेलकुद अन्तर्गत फेन्सिङ प्रतियोगिताको डिफेन्डिङ च्याम्पियन त्रिभुवन आर्मी यस पटक पनि च्याम्पियन हुने पक्का भएको छ। फेन्सिङका मुख्य प्रशिक्षक अभिषेक कार्कीका अनुसार प्रतियोगिताको शनिबारसम्मको नतिजामा आर्मीले सर्वाधिक ६ वटा गोल्ड मेडल ल्याएको छ। आर्मीको ठीक आधा गोल्ड अर्थात ३ वटा प्रदेश ३ ले ल्याएको छ। फेन्सिङको राम्रो मानिएको विभागीय टिम एपीएफ क्लबले अहिलेसम्म एउटा मात्र गोल्ड ल्याएको छ। एपीएफको यात्रा ओरालिएको छ। शनिबारको खेलमा फोयल पुरुष समूहमा त्रिभुवन आर्मीले प्रदेश ३ लाई ४५२२ को अन्तरले विजयी भएको हो। त्यसैगरी स्याबर पुरुष समूहमा प्रदेश ३ ले एपीएफलाई ४५३९ को अन्तरले विजय हासिल गरेको थियो। इपी महिला समूहतर्फ आर्मीले एपीएफलाई ४५४४ को झिनो अन्तरले जित निकालेको थियो। फेन्सिङमा समूह चरणका दुई वटा खेल नेपालगन्ज रंगशाला परिसरको कबर्ड हलमा जारी छ। नजिता साँझसम्म आउने छ।
आठौं राष्ट्रिय खेलकुद : ट्रायथलन र दुआथलनमा एकै परिवारका ४ सहभागी,"पोखरा : आठौं राष्ट्रिय खेलकुद प्रतियोगिता अन्तर्गत पोखरामा शनिबार सम्पन्न दुआथलन तर्फको प्रतिस्पर्धामा प्यूठानका दिदीबहिनी हुमी र शकुन्तला बुढामगरले स्वर्ण र काश्य पदक जितेका छन्। दुबै दिदी बहिनी सशस्त्र प्रहरीको एपीएफ क्लबबाट प्रतिस्पर्धा गरेका थिए। ५ किमी दौड, २० किलोमिटर साइक्लिङ र पुनः २५ किलोमिटरको दौड प्रतिस्पर्धामा दिदी हुमीले १ घन्टा १६ मिनेट १७ सेकेण्डमा दुरी पार गर्दै स्वर्ण पदक जितेकी हुन्। बहिनी शकुन्तलाले सोही दुरी १ घन्टा २९ मिनेट ४६ सेकेण्डमा दुरी पार गर्दै काश्य पदक हात पारिन्। सोही प्रतिस्पार्धामा नेपाल आर्मीकी निर्जला ताम्राकारले १ घन्टा १७ मिनेट ४७ सेकेण्डमा दुरी पार गर्दै रजत जिनेकी थिइन्। दिदी हुमी सातौं राष्ट्रिय खेलकुदमा पनि दुआथलन तर्फ गोल्डमेडलिस्ट् हुन्। बहिनी शकुन्तला दिदीलाई पछ्याउँदै यस प्रतिस्र्पामा अघि बढेकी छन्। हुमीले देश भित्र भएका विभिन्न प्रतिस्पर्धाको साथै अन्तर्राष्ट्रिय प्रतिस्पर्धामा पनि गोल्ड मेडल जितेकी छन्। हङकङमा सन् २०१८ को नोभोम्बर महिनामा भएको ५० किलो मिटर दौडमा उनी प्रथम भएर जापानमा यसै वर्षको जुलाई महिनाको २८ तारिखमा हुने ५० किलो मिटर दौडमा प्रतिस्पर्धामा सहभागी हुन तयारी गरिरहेको बताइन्। १२ कक्षमा अध्ययनरत हुमी यस अघि हङकङमै भएको २६ किलो मिटर दौडमा पनि प्रथम भएकी थिइन्। खेलतर्फ लाग्न र सफलता हात पर्नुमा बुबा दामोदरको प्रशिक्षण रहेको उनले सुनाइन्। पोखराको फेवाताल किनारमा शनिबार भएको ट्राइयाथलन प्रतियोगितामा हुमीका बुबा ४१ वर्षिय दामोदर प्रतिस्पर्धा गरेका थिए। काका २० वर्षिय रेम पुरुष तर्फको दुआथलन प्रतिस्पर्धामा सहभागी भएका थिए। शिक्षामा एमए दामोदर सानै उमेर देखि खेल क्षेत्रमा अघि बढेर राष्ट्रकालागि मेडल ल्याउने धोको भएकोले छोरीहरुबाट त्यो धोको पुरा गर्न अघि बढाएको सुनाए। बलबुताले भ्याएसम्म छोरीहरूलाई खेलको माध्यबाट राष्ट्रको नाम राख्न अघि बढाउने उद्देश्यले प्रशिक्षण र साथ दिदै आएको उनले बताए। सानो उमेरमा कराँतेमा आकर्षित दामोदर देशभरका विभिन्न स्थानमा भएका दौड प्रतियोगितामा सहभागी भएर विभिन्न मेडल र पुरस्कार हात पारेका छन्। काठमाडौं, भोजपुर लगायत सहरमा भएका ट्रायल रेस सिरिजमा प्रथम भएका दामोदर पोखरा ट्रायल सिरिजका लगातार तीन पटकको विजेता पनि हुन्। उनी कास्कीको आर्मलामा भएको १० किलो मिटर दौडमा पनि प्रथम भएका थिए। पाँच दाजु भाई मध्ये साइँला दाई रुपलाल पनि पहिले राष्ट्रिय दौड प्रतियोगिता प्रतिस्पर्धा गरेर मेडल जित्ने गरेको उनले सुनाए। अहिले भने दाजु वैदेशिक रोजगारमा रहेको उनले सुनाए। आठौं राष्ट्रिय खेलकुद प्रतियोगिता अन्तर्गत पोखराको फेवाताल किनारमा भएको दुआथलन प्रतिस्पर्धामा स्वर्ण र काश्य पदक विजेता दिदी बहिनी हुमा र शकुन्तला बुढामगर। फोटोः कृष्णमणि बरालअन्नपूर्ण"
यूएईविरुद्ध हरि र भीमको अर्धशतक २४८ रनको लक्ष्य,"क्यालालम्पुर : मलेसियामा जारी यू१९ विश्वकप छनोट एसिया अन्तर्गतको आफ्नो दोस्रो खेलमा नेपाललेअहिले यूएईको सामना गरिरहेको छ । नेपाली यू१९ टोलीले यूएईसामु २४८ रनको लक्ष्य प्रस्तुत गरेको छ । टस हारेर पहिले ब्याटिङमा उत्रिएको नेपालले निर्धारित ओभरमा सबै विकेट गुमाई २४७ रन बनाएको हो । नेपालका लागि हरिबहादुर चौहान र भीम सार्कीले अर्धशतक प्रहार गरे । भने चौहान ७४ बलमा ६७ रन बनाई अभिजित रहे। सार्कीले ५४ बलमा ४ चौका र २ छक्का सहित ५३ रन बनाए । त्यसपछि नेपालका लागि ओपनर रित गौतमले ४४ रन, आशिफ शेखले २७ रन कप्तान रोहितकुमार पौडेलले १८ रनको योगदान गरे । यूएईका रिशभ मुखर्जीले नेपालको ४ विकेट लिए भने मोहमद फाराजुद्धिनले ३ विकेट लिए। २२ रन बनाउँदा पहिलो विकेट गुमाएको नेपाली युवा टोलीले ६९ रनमा दोस्रो विकेट गुमाएको थियो । त्यसपछि लगातार विकेट गुम्दा नेपालको स्कोर ११५ रन हुँदा ५ विकेट गुमेको थियो । हरिबहादुर र भीमले छैटौं विकेटका लागि ९२ रनको साझेदारी गरी २०७ रनको अवस्थामा पुर्याएपछि नेपालले राम्रो स्कोर बनाउन सकेको हो। प्रतियोगितामा पहिलो खेलमा नेपालले शुक्रबार सिंगापुरलाई २१७ रनको विशाल अन्तरले हराएको थियो । यो छनोट प्रतियोगिता एसियाली क्षेत्रको अन्तिम छनोट प्रतियोगिता हो, जसको विजेता टोली सीधै अर्को वर्ष दक्षिण अफ्रिकामा आयोजना हुने यू१९ विश्वकपका लागि छनोट हुने छ। छनोट प्रतियोगितामा नेपाल र सिंगापुरसहित आयोजक मलेसिया, कुवेत, ओमान र यूएई सहभागी छन्।"
लन टेनिसमा दिदीभाईलाई स्वर्ण,"बुटवल : आठौँ राष्ट्रिय खेलकुद प्रतियोगिता अन्तर्गत रुपन्देहीमा जारी लन टेनिस प्रतियोगितामा दिदीभाईको जोडीले स्वर्ण पदक हात पारेका छन्। मिश्रित डबल्सतर्फ एपीएफका आईभर लिसानोविभ र अश्लेवा लिसोनोविभको जोडीले अभिलाषा विष्ट र प्रनव खनालको जोडीलाई पराजित गरे। स्वर्ण पदकका लागि दिदीभाईले ३६, ६४, १०७ को सुपर ट्राईबेकरमा जित निकालेका हुन्। आर्मीका विष्ट र खनालको जोडीले खेलमा पहिलो सेटमा जित निकाल्दै अग्रता लिएपछि रजत पदकमा चित्त बुझाउनु पर्यो। यसैगरी प्रदेश नम्बर ४ का अनिल साही र गंगा शर्माको जोडी तथा नेपाली आर्मीका अभिनव आचार्य र ईरा एम रावतको जोडी तेस्रो हुँदै कास्य पदक पाएका छन्। शनिबार नै भएको मेन्स डबल्सतर्फको पहिलो सेमिफाइनलमा गण्डकी प्रदेशका प्रदिप खड्का र नवीन मगरको जोडीले गण्डकीकै धर्म लामिछाने र अनिल साईको जोडीलाई ६३, ६३ को सेटमा पराजित गर्दै फाइनलमा स्थान पक्का गरेका हुन्। यसैगरी दोस्रो सेमिफाइनलमा एपीएफका आइभर लिसानोबिच र जितेन्द्र परियारको जोडीले एपीएफकै छेवाङ लामा र सन्तोष खत्रीको जोडीलाई ६२, ६२ को सेटमा पराजित गर्दै फाइनलमा भिडन्त पक्का गरे। महिला डबल्सतर्फ एपीएफकी सलोनी तामाङ र अस्लेशा लिसानोबिचको जोडीले अभिलाषा विष्ट र ईरा रावतको जोडीलाई ६४, ६१ को सेटमा पराजित गर्दै फाइनलमा प्रवेश गरेका छन्। दोस्रो सेमिफाइनलमा प्रेरणा कोइराला र एनि माथेमाको जोडीले श्रीया भट्टराई र रोमिता बुद्धाचार्यको जोडीलाई ६०, ६० को सेटमा पराजित गर्दै फाइनलमा प्रवेश गरेका हुन्।"
चलायमान खेलकुद,"काठमाडौं : नेपाली खेलकुदका लागि लागि २०७५ समग्रमा औसत रह्यो । घरेलु र अन्तर्राष्ट्रिय प्रतियोगिताको आयोजना तथा सहभागितासँगै पदकीय हिसाबले पनि वर्षैभरि नेपाली खेलकुद चलायमान रह्यो । खेलकुदको महाकुम्भ एसियन गेम्समा नेपालको सहभागिता यादगर बन्यो । नेपालले २० वर्षपछि एसियाडमा रजत पदक जितेर इतिहास बनायो । प्याराग्लाइडिङ खेलले नेपालका लागि एसियाडमा रजत पदक दिलायो । फुटबल, क्रिकेट, एथलेटिक्स र मार्सल आर्ट्स गेम्समा पनि नेपालले उल्लेख्य सफलता हात पार्न सफल भयो । मोफसलमा गोल्डकप फुटबलको बाढी नै आयो । नेपालले अन्तर्राष्ट्रिय स्तरको प्रतियोगितामा उत्कृष्ट नतिजा ल्याउन नसके पनि फुटबलका गतिविधि वर्षभर चलायमान बन्यो । फुटबल र क्रिकेट खेलमा बढेको गतिविधिले आगामी वर्षका लागि राम्रो संकेत गरेको छ । दुई वर्षमै राष्ट्रिय खेलकुद २०७५ सालमा नेपाली खेलकुदको महŒवपूर्ण उपलब्धि हो, आठौं राष्ट्रिय खेलकुद । हरेक दुई वर्षको अन्तरालमा गर्ने गरी २०३८ सालदेखि सुरु भएको यो प्रतियोगिता सुरुका तीन संस्करण बाहेक अरू संस्करण दुई वर्षभित्र आयोजना हुन सकेको थिएन । तर, पूर्वाञ्चलमा सातौं संस्करण आयोजना भएको दुई वर्षभित्रै प्रदेश नम्बर ५ मा आठौं राष्ट्रिय खेलकुद हुन लागेको छ । आठौं राष्ट्रिय खेकुद वैशाख ५ देखि ११ गतेसम्म हुने निश्चित भए पनि प्रतियोगिताका थुप्रै खेल यसअघि नै सुरु भइसकेका छन् । केही खेलमा त पदकको छिनोफानोसमेत भइसकेको छ । एथलेटिक्सका कीर्तिमानी अजित २०७५ सालमा नेपाली खेलकुदले हासिल गरेको अर्को ठूलो उपलब्धि हो, एथलेटिक्सको एसियन च्याम्पियनसिपमा स्वर्ण पदक । सप्तरी राजविराजका अजितकुमार यादवले ४५ वर्षपछि एसियाली पदक भित्र्याएका हुन् । हङकङमा भएको तेस्रो एसियाली युथ एथलेटिक्स च्याम्पियनसिपमा अजितले निर्धारित तीन हजार मिटर दूरी आठ मिनेट ३०३२ सेकेन्डमा पूरा गरे । यो समयसँगै अजितले आफ्नै नाममा रहेको जुनियर राष्ट्रिय कीर्तिमानमा पनि सुधार गरेका थिए । ११ राष्ट्रका खेलाडीलाई पछि पार्दै अजितले स्वर्ण जितेका थिए । आईएएएफद्वारा मान्यता प्राप्त र एसियाली एथलेटिक्स महासंघले आयोजना गर्ने अफिसियल एसियाली च्याम्पियनसिपमा नेपाली खेलाडीले जितेको यो पहिलो स्वर्ण हो । यसअघि सन् १९७३ मा फिलिपिन्सको मनिलामा भएको एसियाली ट्रयाक एन्ड फिल्ड च्याम्पियनसिपमा जितबहादुर केसीले नेपालका लागि म्याराथनमा कांस्य पदक जितेका थिए । त्यो कांस्य अन्तर्राष्ट्रिय प्रतियोगितामा नेपालले जितेको पहिलो अन्तर्राष्ट्रिय पदक पनि हो । विश्व च्याम्पियनसिपमा स्वर्णधारी महेश्वर २०७५ सालमा नेपाली खेलकुदमा अन्तर्राष्ट्रिय पदक भित्र्याउने मध्येका एक हुन्, महेश्वर महर्जन । उनले थाइल्यान्डको चाङमईमा मंसीर २९ गते सम्पन्न १०औं विश्व शारीरिक सुगठन तथा फिजिक स्पोर्ट्स च्याम्पियनसिपको पुरुष ७५ केजी तौलसमूहमा स्वर्ण पदक जितेका थिए । महेश्वरले १२ जना प्रतिद्वन्द्वीलाई पछि पार्दै स्वर्ण जितेका थिए । नेपाली शारीरिक सुगठनको इतिहासमा यो पदक हालसम्मकै सबैभन्दा ठूलो उपलब्धि हो । ब्याडमिन्टनमा चम्किएका प्रिन्स नेपाली खेलकुदका लागि ब्याडमिन्टन खेलले पनि २०७५ सालमा महŒवपूर्ण उपलब्धि हासिल गयो । नेपालका उदीयमान खेलाडी प्रिन्स दाहाल गत असोजमा संयुक्त अरब इमिरेट्स (यूएई) मा आयोजना भएको दुबई जुनियर इन्टरनेसनल ब्याडमिन्टन सिरिजअन्तर्गतको यू१५ पुरुष एकल स्पर्धामा विजेता बनेका थिए । नेपाली ब्याडमिन्टनमा उनले हासिल गरेको यो कीर्तिमानी उपलब्धि हो । महिला फुटबल सन्तोषजनक फुटबलका लागि २०७५ सन्तोषजनक रह्यो । एन्फाको नयाँ नेतृत्वसँगै घरेलु र अन्तर्राष्ट्रिय प्रतियोगिताको आयोजना र सहभागिता उल्लेख्य मात्रामा भयो । मोफसलमा गोल्डकप फुटबलको बाढी नै आयो । महिला फुटबलले उल्लेख्य सफलता हात पायो । महिला टोलीले नेपालले आयोजना भएको साफ च्याम्पियनसिपको उपाधि भने उचाल्न सकेन । महिला साफको फाइनलमा नेपाली टोली भारतसँग पराजित भयो । महिला फुटबल टोलीले ओलम्पिक छनोटमा एसिया रिजनको दोस्रो चरणमा स्थान बनायो । पहिलो पटक ओलम्पिक छनोटमा सहभागिता जनाएको नेपाल दोस्रो चरणबाट भने बाहिरिन पुग्यो । पुरुष साफमा निराशा पुरुष फुटबलमा दक्षिण एसियाबाहिर जान नसकेको नेपालका लागि साफ च्याम्पियनसिप सर्वाधिक ठूलो प्रतियोगिता हो । तर, नेपालले अहिलेसम्म यो उपाधि चुम्न सकेको छैन । २०७५ सालमा बंगलादेशमा भएको साफ च्याम्पियनसिपमा नेपालको यात्रा सेमिफाइनलमै रोकियो । नेपाल समूह ए को विजेता बन्दै सेमिफाइनलमा पुगेको थियो । तर, सेमिफाइनलमा नेपालले माल्दिभ्ससँग ३० गोलको हार खेप्यो । फिफा वरीयतामा समेत नेपालले खासै सुधार गर्न सकेन । वर्षको अन्त्यमा स्विडिस नागरिक योहान कालिन राष्ट्रिय फुटबल टोलीको प्रशिक्षक नियुक्त भए । कालिनको नेतृत्वमा वर्षको अन्तमा नेपालले कुवेतसँग दुईवटा मैत्रीपूर्ण खेल खेल्यो । एक खेल गोलरहित बराबरीमा सकियो भने अर्को खेलमा नेपाल १० ले पराजित भयो । लामो समयपछि लिग आन्तरिक विवादका कारण चार वर्षदेखि रोकिएको सहिद स्मारक ए डिभिजन लिग २०७५ सालमा पुनः सञ्चालनमा आयो । पहिलोपटक रेलिगेसन बिनाको लिग सञ्चालन गरिए पनि लिगले क्लब फुटबलको माहोल ततायो । ए डिभिजनका १४ क्लबको सहभागितासँगै बजेट र लगानीका हिसाबले पनि यसपटकको लिग विगतको भन्दा ठूलो आकारको बन्यो । प्रत्येक क्लबले खेलाडीलाई स्तर हेरेर मासिक २५ हजार देखि डेढ लाख रुपैयाँसम्म खर्च गरे । एन्फाले लिगमा लागि ६ करोड रुपैयाँ लगानी गयो । लिग च्याम्पियन मनाङले उपाधिसँगै ५० लाख रुपैयाँ पायो । विजेता मनाङले एएफसी कप छनोट खेल्ने अवसर पनि प्राप्त गयो । यसैगरी बी र सी डिभिजन लिग पनि पुनः सञ्चालनमा आए । रोहित र किरनको छलाङ नेपाली खेलाडीद्वय रोहित चन्द र किरन चेम्जोङले आफ्नो व्यावसायिक खेलसँगै नेपालको सान पनि विदेशी मैदानमा राख्न सफल भए । इन्डोनेसियाको लिग खेल्ने रोहितले यो वर्ष अहिलेसम्मकै ठूलो सफलता हात पारे । उनी खेलेको क्लबले लिगको उपाधि जित्यो भने रोहित सर्वोत्कृष्ट खेलाडी बन्न सफल भए । यसैगरी गोलरक्षक किरनले पनि २०७५ मा विदेशी भूमिमा नेपालको सान बढाए । माल्दिभ्स लिगको सर्वोत्कृष्ट गोलरक्षक बनेपछि उनको चर्चा झनै चुलियो । किरनले टिसी स्पोर्ट्सलाई माल्दिभ्सको धिवेही प्रिमियर लिग च्याम्पियन बनाउन महŒवपूर्ण भूमिका खेले । क्रिकेटले तताएको वर्ष वर्ष २०७५ नेपाली खेलकुदमा क्रिकेटको वर्ष बन्यो । अन्तर्राष्ट्रिय प्रतियोगितामा नेपाली खेलाडीको प्रदर्शन र त्यसमा प्राप्त सफलताले यो वर्ष घरेलु खेलकुदमा क्रिकेटले अन्य खेललाई निकै पछि छोड्यो । यही वर्ष नेपाली खेलाडीले क्रिकेट खेलका भगवान् मानिने सचिन तेन्दुल्करसम्मको व्यक्तिगत कीर्तिमान भंग गरे । नेपालले गत माघमा यूएईविरुद्ध एकदिवसीय र टीट्वेन्टी शृंखला खेल्यो । सोही खेलमा युवा ब्याट्सम्यान रोहितकुमार पौडेल तेन्दुल्करको कीर्तिमान भंग गर्न सफल भए । नेपालले यूएईविरुद्धको एकदिवसीय र टीट्वेन्टी दुवै शृंखला आफ्नो पक्षमा पायो । जुन नेपालका लागि ठूलो उपलब्धि थियो । नेपालले एकदिवसीय र टीट्वेन्टी शृंखला जितेको यो पहिलो पटक हो । महिला क्रिकेट पनि विशेष महिला क्रिकेटका लागि पनि वर्ष २०७५ सुखद रह्यो । यो वर्ष नेपाली महिला टोलीले दुईवटा अन्तर्राष्ट्रिय प्रतियोगिता खेल्यो । महिला टोलीले थाइल्यान्ड टीट्वेन्टी स्म्यास र विश्वकप छनोट प्रतियोगिता खेल्यो । यी दुवै प्रतियोगितामा थाइल्यान्डसँग मात्रै पराजित हुँदा नेपाली टोली टीट्वेन्टी स्म्यासको उपाधि र विश्वकपका लागि छनोट हुन असफल रह्यो । नेपाली क्रिकेटले अन्तर्राष्ट्रिय स्तरमा एकपछि अर्काे सफलता हात पारे पनि नेपाल क्रिकेट संघ (क्यान) माथि आईसीसीको निलम्बन फुकुवा नहुँदा खेलाडी र सम्बद्ध पक्ष निरास छन् । समाधान उन्मुख कराँते नेपाली खेलकुदको स्थायी विवादमध्येको एक विवाद थियो, कराँते । राष्ट्रिय तथा अन्तर्राष्ट्रिय मान्यताको टकरावका कारण कराँतेमा लामो समयदेखि विवाद देखिँदै आएको थियो । तर, फागुन १५ गते दुई कराँते महासंघ पुनर्गठन गरी एकीकरण घोषणा गरिएपछि विवाद समाधान उन्मुख देखिएको छ । लामो समय समानान्तर रूपमा रहेका दुई महासंघको एकीकरण गर्दै चार महिनाभित्र निर्वाचनका लागि राष्ट्रिय खेलकुद परिषद्का सदस्य शम्भु आचार्यको अध्यक्षतामा २१ सदस्यीय कमिटी गठन गरिएको छ । पुनर्गठित कार्यसमितिलाई समयसापेक्ष विधान संशोधन गर्नुका साथै राखेपबाट स्वीकृत गराई तीन महिनाभित्र निर्वाचन गर्न समय तोकिएको छ । महिला भलिबलको बाढी २०७५ सालमा महिला भलिबल प्रतियोगिता आयोजनामा बाढी नै आयो । जसमा सशस्त्र प्रहरी बलको एपीएफ क्लबले दबदबा कायम राख्यो । एपीएफ क्लबले २०७५ सालमा आयोजना भएका ११ मध्ये १० प्रतियोगिताको उपाधि जितिसकेको छ । राष्ट्रिय टोलीका अधिकांश खेलाडी सहभागी एपीएफले आधिआवादी भलिबल लिग मात्र गुमाएको थियो । यो प्रतियोगितामा एपीएफको टोली अमेरिकी खेलाडीको बाहुल्य रहेको चितवन टाइग्रेससँग फाइनलमा पराजित भएको थियो । जापानमा दिगम्बरलाई रजत जापानमा भएको नवौं सितोरियो कराँते विश्व च्याम्पियनसिपमा नेपालले ऐतिहासिक पदक जित्यो । नेपालका दिगम्बरप्रसाद पन्तले ८४ केजीभन्दा माथिको तौलसमूहमा रजत पदक जितेका थिए । उनी फाइनलमा काजकिस्तानका खेलाडी तसिम अदिलसँग ५० ले पराजित हुँदा स्वर्ण पदकबाट भने वञ्चित भए । नेपालले सितोरियो कराँतेको विश्व च्याम्पियनसिपमा जितेको यो नै सबैभन्दा ठूलो पदक हो । सोही प्रतियोगिताको ६० केजीभन्दामुनिको तौल समूहमा विजय श्रेष्ठले पनि कांस्य पदक जितेका थिए । प्रतियोगितामा ३९ देशका एक हजार दुई सयजना खेलाडीले भाग लिएका थिए । नेपालले १७ वर्षपछि सितोरियो कराँतको विश्व च्याम्पियनसिपमा पदक जितेको हो । स्पेसल ओलम्पिकमा स्वर्ण संयुक्त अरब इमिरेट्स (यूएई) मा भएको स्पेसल ओलम्पिक समर वल्र्ड गेम्स मा नेपाली खेलाडीले स्वर्ण पदक जितेर देशको गौरव बढाए । एथलेटिक्सको पुरुष सटपुटमा नेपालका लागि अजय तामाङले स्वर्ण र सागर शेरचनले कांस्य पदक जितेका थिए । महिला लङजम्पमा एलिसा न्यौपानेले कांस्य पदक हात पारेकी थिइन् । महिला बोसीमा महिमा कोइरालले नेपाललाई रजत पदक दिलाएकी थिइन् । पुरुष फाइभ ए साइड युनिफाइड फुटसलमा पनि नेपालले रजत जित्यो । फुटसल टोलीमा अनिश कार्की, महेन्द्र कार्की, ईश्वर लिम्बू, ईशान श्रेष्ठ, धनबहादुर क्षेत्री, अदेश काफ्ले, अदित वज्राचार्य र क्षितिज बानियाँ सहभागी थिए । प्रतियोगितामा एक सय ९० राष्ट्रका खेलाडीको सहभागिता रहेको थियो । कुनै पनि ओलम्पिकमा नेपाली खेलाडीले जितेको यो पहिलो स्वर्ण पदक हो ।"
आठौँ राष्ट्रिय खेलकुद : टेबल टेनिसमा पुलिस च्याम्पियन,"दाङ : आठौँ राष्ट्रिय खेलकुद प्रतियोगिता अन्तर्गत टेबल टेनिसमा नेपाल पुलिस क्लब च्याम्पियन बनेको छ। दाङको घोराहीमा भएको प्रतियोगिताका ७ खेलमा सशक्त प्रर्दशन गरेको पुलिस ६ स्वर्ण ३ रजत र १ काश्य पदक हात पार्दै राष्ट्रिय टेबल टेनिसको च्याम्पिएन बन्न सफल भएको हो। त्यस्तै प्रतियोगितामा सशस्त्र प्रहरीको एपीएफ १ स्वर्ण, २ रजत र ५ काश्य पदक हात पार्दै उपविजेता बन्यो भने नेपाल आर्मी २ रजत ४ काश्य पदकका साथ तेस्रो स्थान हात पार्न सफल भयो। त्यस्तै प्रदेश नं ३ ले ३ काश्य र प्रदेश नं ५ ले १ काश्य पदक हात पारेका छन्। ३५ भन्दा बढी खेल समावेश यसपटकको राष्ट्रिय खेलकुद प्रतियोगिताका अधिकांश खेलहरू २७ गतेदेखि नै सुरु भइसकेका छन्। खेलकुद प्रतियोगिताको औपचारिक उद्घाटन वैशाख ५ गते राष्ट्रपतिले नेपालगञ्जा गर्दैछिन्। वुमन्स् सिंगलमा पुलिसकी नविताको रेर्कड नेपाल पुलिस क्लबकी नवीता श्रेष्ठले वुमन्स् सिंगल इभेन्टसको सर्वाधिक रेर्कड बनाएकी छन्। आठौँ राष्ट्रिय टेबल टेनिस प्रतियोगिताको वुमन्स सिंगलमा स्वर्ण पदक हात पारेकी उनले राष्ट्रिय प्रतियोगितामा लगातार आठौँ पटक जित हात पार्दै वुमन्स सिंगलको सर्वाधिक रेर्कड बनाउन समेत सफल भइन्। उनले फाइनलमा नेपाल पुलिसकै एलिना मर्हजलाई ४२ को सेटमा पराजित गरिन्। पुलिसका स्यान्टुको ह्याट्रिक राष्ट्रिय टेबल टेनिसको मेन्स सिंगलमा नेपाल पुलिस क्लबका स्यान्टु श्रेष्ठले ह्याट्रिक गर्न सफल भए। आठौँ राष्ट्रिय खेलकुद प्रतियोगिता अन्तर्गत राष्ट्रिय टेबल टेनिस प्रतियोगिताको फाइनलमा नेपाल पुलिस क्लबकै प्रदिप रोकालाई ४० को सोझो सेटमा पराजित गर्दै स्वर्ण पदक हात पारेका स्यान्टुले राष्ट्रिय प्रतियोगितामा लगातार तीन पटक जित निकाल्दै ह्याट्रि बनाएका हुन्।"

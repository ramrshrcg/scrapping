शीर्षक,विवरण
लोकतन्त्रमा जोडिएको कल्याणकारी सिङ,"२०६२६३ को वसन्त विद्रोहसँगै प्रजातन्त्र शब्द नेपाली अर्थको लोकतन्त्र मा रूपान्तर भयो। आज हामी संघीय लोकतान्त्रिक गणतन्त्रमा आइपुग्दा त्यही लोकतन्त्रलाई कसरी संस्थागत गर्ने ? कसरी बलियो बनाउने ? कसरी जनमुखी बनाउने भन्ने बहसमा छौं। लोकतन्त्रको अंग्रेजी रूपान्तर प्रजातन्त्र नै हो, यसमा कुनै द्विविधा रहनु पर्दैन। तर तत्कालीन अवस्थामा प्रजातन्त्र शब्दले त्यसबेलाको संवैधानिक राजतन्त्र र बहुदलीय व्यवस्थालाई नै संकेत गर्ने भएकाले नेपाली विशेषताको प्रजातन्त्र लोकतन्त्र मा रूपान्तर भएको हो। लोकतन्त्र आफैंमा लोक (जनता) को शासन हो। नागरिकको मतद्वारा चुनिएका प्रतिनिधिहरूले शासन गर्ने शासन प्रणाली नै लोकतन्त्र हो। यसर्थ लोकतन्त्र कुनै विचार, सिद्धान्त वा वाद होइन, यो शासन व्यवस्थाको स्वरूप वा पद्धति हो। यो शासनपद्धतिलाई कसरी बढीभन्दा बढी जनमुखी बनाउने ? त्यो राजनीतिक विचार वा सिद्धान्त हो। त्यसैले लोकतन्त्र भएर मात्रै सबै ठीक भन्ने हुँदैन। ठीक हुनका लागि लोकतान्त्रिक शासन व्यवस्थालाई कसरी अधिकतम जनहितमा उपयोग गर्ने ? कसरी सबैका आवाज समेट्ने ? कसरी सबैका समस्या समाधान गर्ने ? कसरी देशको विविधतालाई सम्बोधन गर्ने ? कसरी सबै नागरिकलाई सुखी र खुसी राख्ने ? कसरी विद्यमान आर्थिक, सामाजिक एवं राजनीतिक अन्तरविरोधहरू हल गर्ने ? कसरी देशलाई विकास र समृद्धितर्फ अग्रसर गराउने भन्ने सवाल नै मुख्य हो। त्यसकारण शासन व्यवस्थाको स्वरूपलाई नै विचारको रूपमा परिभाषित गर्नु त्रुटिपूर्ण हुनेछ। अर्को कुरा, लोकतन्त्रको विशेषता लोकतन्त्रको अभ्यासले नै निर्धारण गर्छ। शासन व्यवस्थामा अवलम्बन गरिने विशेषताकै आधारमा हेर्दा लोकतन्त्र पनि विभिन्न प्रकारका हुन्छन्। जस्तै मुस्लिम लोकतन्त्र, निर्देशित लोकतन्त्र, सामाजिक लोकतन्त्र, संसदीय लोकतन्त्र, प्रतिनिधिमूलक लोकतन्त्र, सहभागितामूलक लोकतन्त्र एवं प्रत्यक्ष लोकतन्त्र। यी सबै लोकतन्त्रहरूको विशेषता प्रयोगका आधारमा निर्धारित भएका हुन्। यद्यपि यी सबै लोकतान्त्रिक शासन व्यवस्थाका प्रकारहरू हुन्। आफैंमा कुनै पनि विचार या वाद होइनन्, हुन सक्दैनन्। जब हामी उन्नत लोकतन्त्रको कुरा गर्छौं, प्रत्यक्ष लोकतन्त्र नै उन्नत लोकतन्त्रको रूपमा प्रकट हुन्छ। अर्थात् लोकतन्त्रका अभ्यासहरू मध्ये सबैभन्दा उत्तम लोकतन्त्र भनेको प्रत्यक्ष लोकतन्त्र नै हो। आम रूपमा प्रयोगमा आएको लोकतन्त्र भनेको प्रतिनिधिमूलक लोकतन्त्र हो। प्रतिनिधिमूलक लोकतन्त्रमा नागरिकले आफ्ना प्रतिनिधि छान्छन् र ती प्रतिनिधिले निर्णय गर्छन्। तर प्रत्यक्ष लोकतन्त्रमा आम नागरिकको प्रत्यक्ष सहभागितामा निर्णय गरिन्छ, त्यसैले यो नै उन्नत या शुद्ध लोकतन्त्र हो। केही दिनअघि विवेकशील साझा पार्टीका केही युवाहरूसँग पंक्तिकारको बहस चल्यो। उनीहरूले कल्याणकारी लोकतन्त्रको चर्चा गरे। पंक्तिकारको प्रश्न थियो कल्याणकारी अवधारणा विचार हो कि कार्यक्रम ? अब यो प्रश्न कुनै प्रश्न रहेन। किनकि विवेकशील साझा पार्टीका संयोजक रवीन्द्र मि श्रले कल्याणकारी लोकतन्त्र लाई आफ्नो राजनीतिक विचारका रूपमा अगाडि सारेको घोषणा गरिसकेका छन्। पंक्तिकारले माथि उल्लेख गरे झैं कल्याणकारी अवधारणा विचार या वाद हुन सक्दैन। यो केवल कार्यक्रम हो, कुनै निश्चित लक्ष्य या गन्तव्यमा पुग्ने कार्यक्रम। त्यसैले अहिले बहसमा आएको कल्याणकारी लोकतन्त्रको प्रस्तावना आफैंमा राजनीतिको गन्तव्य हुन सक्दैन भन्ने पंक्तिकारको ठम्याइ हो। मि श्रले कल्याणकारी लोकतन्त्रमा लोकतन्त्रको सुनिश्चितता गर्नुपर्ने प्रथम दायित्व हो भनी स्वीकार त गरेका छन्। तर कसरी ? त्यसको उत्तर छैन। लोकतन्त्रलाई सुनिश्चित गर्नुपर्ने आवश्यकताका सवालमा उनको पहिचान ठीक छ। तर, मुख्य कुरा समाधान हो। रोगको ठीक डायग्नोसिस भएर मात्र पुग्दैन, त्यसको ठीक उपचार पनि हुनुपर्छ। यदि उपचार ठीक भएन भने रोगी त मर्छमर्छ। त्यसैले लोकतन्त्र संस्थागत गर्ने र लोकतान्त्रिक व्यवस्थालाई दिगो बनाउने सही उपाय पनि पहिल्याउनुपर्छ। के अहिलेकै जस्तो संसदीय प्रतिनिधिमूलक लोकतन्त्रले कल्याणकारी लोकतन्त्र आउँछ ? सहभागितामूलक एवं प्रत्यक्ष लोकतन्त्रमा आधारित प्रतिस्पर्धी राजनीतिक व्यवस्थाको प्रवद्र्धन गर्ने किसिमको समाजवाद नै अबको उपयुक्त विकल्प हो। यहाँनेर अलिक जोड दिएरै भन्नुपर्छ कि हामीले अभ्यासमा ल्याएको लोकतन्त्र प्रतिनिधिमूलक लोकतन्त्र हो। यो प्रतिनिधिमूलक लोकतन्त्रले विविधतालाई समेट्न सक्दैन। त्यसैले आजको २१ औं शताब्दीको चेतना र हाम्रोजस्तो जातीय, भाषिक, क्षेत्रीय, सांस्कृतिक विविधतालाई सम्बोधन गर्न समावेशी, समानुपातिक र सहभागितामा आधारित प्रत्यक्ष लोकतन्त्र नै उपयुक्त विकल्प हो। अहिलेको जस्तो औपचारिक लोकतन्त्रले सबैलाई समेट्न सक्दैन र त्यसले लोकतन्त्रको संस्थागतीकरण पनि हुन सक्दैन। त्यसैले लोकतन्त्रको अभ्यासलाई बृहत् बनाउन नै पूर्ण समानुपातिक संसद् र नागरिकको प्रत्यक्ष मतदानबाट चुनिने प्रत्यक्ष निर्वाचित कार्यकारी प्रमुख हुने गरी शासकीय स्वरूपमा बदलाव ल्याउनुपर्छ। तर यस विषयमा विवेकशील मौनता किन ? राजनीतिमा विचार र दर्शनलाई अनावश्यक ठान्ने रवीन्द्रजीलाई विचार चाहिँदोरहेछ भन्ने बुझ्न डेढ वर्ष लागेजस्तै सायद कुनै उपयुक्त विशेषणसहितको समाजवाद नै राजनीतिक गन्तव्य हुनेछ भन्न सायद अझै केही वर्ष कुर्नुपर्छ। सम्भवतः अर्को चुनावसम्म उनले यसलाई अंगीकार गरिसक्नेछन्। किनकि चुनावसम्म विवेकशील साझाले पनि साँच्चिकै पार्टी निर्माणको जटिलता र उल्झन बेहोर्नेछ र साँच्चिकै पार्टीको रूपमा स्थापित हुन कार्यक्रमले मात्र पुग्दैन परन्तु विचार चाहिँदो रहेछ भन्ने कुराको तत्वबोध गर्नेछ। त्यसो त विवेकशील साझाले आफूलाई समाजवादी भन्न नरुचाउनुको मुख्य कारण समाजवाद शब्दको बहुरूपी बुझाइ ठान्ने गरेको देखिन्छ। हिच्किचाहटकै कारण समाजवाद शब्द प्रयोग नगरेको हो भने त्यसको कुनै तुक रहँदैन। किनकि राजनीतिक विचारको अस्तित्व मन पर्नु र नपर्नुसँग हुँदैन। समाजवादको पारम्परिक व्याख्या हेर्दा समाजवाद भनेको मूलभूत रूपमा राज्यका आर्थिक तथा सामाजिक सम्बन्ध र साधनहरूको स्वामित्व समाज वा राज्यले लिने व्यवस्था नै हो, जहाँ अर्थतन्त्रको सञ्चालन तथा नियन्त्रण राज्यले गर्छ। उत्पादन, उत्पादनका साधन र वितरण प्रक्रियामा समाज वा राज्य नै निर्णायक हुन्छ। समाजका आर्थिक तथा सामाजिक सम्बन्धहरूको सर्जक राज्य हुन्छ। राज्यबाट निःसृत अर्थराजनीतिक व्यवस्था नै पारम्परिक अर्थको समाजवाद हो। तर अब त्यो परिभाषाले पुगेन। आजको युगसुहाउँदो समाजवादको परिभाषा गर्नुपर्छ। हिजोको समाजवादले निजत्वलाई निषेध गर्दै सामूहिकताको प्रवद्र्धन गर्दथ्यो भने राज्यको समानतामा वितरणमुखी अर्थराजनीतिक चरित्रलाई प्रवद्र्धन गर्दथ्यो। अब व्यक्तिको निजत्व र सामूहिकताको अन्तरसम्बन्धलाई संवद्र्धन, प्रवद्र्धन र विकास गर्दै अघि बढ्ने व्यवस्था जरुरी छ। त्यस्तै उत्पादन र वितरणमा निजीसार्वजनिक क्षेत्रको साझेदारी रहनुपर्छ। सहकारी उत्पादन एवं वितरण प्रणालीलाई व्यवस्थित र उत्तरदायी बनाउनुपर्छ। शिक्षा, स्वास्थ्यजस्ता आधारभूत क्षेत्रहरूमा राज्य जनउत्तरदायी बन्ने, प्रत्येक व्यक्तिको हैसियतपूर्वक बाँच्ने तहसम्मको गुजाराको प्रत्याभूति राज्यले गर्ने। सहभागितामूलक एवं प्रत्यक्ष लोकतन्त्रमा आधारित प्रतिस्पर्धी राजनीतिक व्यवस्थाको प्रवद्र्धन गर्ने किसिमको समाजवाद नै अबको उपयुक्त विकल्प हो। त्यसकारण विचारको हिसाबले समुन्नत समाजवाद नै अबको राजनीतिक गन्तव्य हो। त्यसकारण कल्याणकारी राज्य र समाजवादी राज्यको अवधारणा एउटै होइन। कल्याणकारी राज्य पुँजीवादमा थपिने एक विशेषण हो, जहाँ स्वास्थ्य, शिक्षा, सामाजिक सुरक्षा एवं बेरोजगारको अवस्थामा राज्यले नागरिकलाई बाँच्नका लागि केही राहत उपलब्ध गराउँछ। जब कि अर्थतन्त्रको सञ्चालन र नियन्त्रणमा मि िश्रत मोडेल अवलम्बन गरिएको हुन्छ। अर्थात् अर्थतन्त्रका हरेक क्षेत्र आफैंमा राज्य र बजारको संलग्नता हुन्छ। अर्थतन्त्रमा दोहोरो स्वामित्व देखापर्छ र त्यस्तो स्वामित्वले अन्तरविरोध सिर्जना गर्दछ। अर्कोतिर समुन्नत समाजवाद मा अर्थतन्त्रको पुनर्संरचना गरिनेछ, जहाँ राज्य र बजारबीच अर्थतन्त्रमा क्षेत्रगत संलग्नता रहनेछ। सबै क्षेत्रमा राज्य पनि जाने र बजार अर्थात् निजी क्षेत्र पनि संलग्न हुने भन्ने हुँदैन। केही निश्चित क्षेत्र जहाँ राज्यले नै प्राथमिक भूमिका निर्वाह गर्नुपर्ने हुन्छ। मूलतः पूर्वाधारजन्य क्षेत्र र शिक्षा, स्वास्थ्य, सार्वजनिक सेवा प्रवाहका क्षेत्रहरू राज्यले नै सञ्चालन गर्छ भने उत्पादन र वितरण तथा सेवामुखी क्षेत्रमा बजार अर्थात् निजी क्षेत्रको संलग्नताको प्रवद्र्धन हुनेछ। अनि बजारलाई निश्चित नियमको परिधिमा नियमन गरिनेछ र प्रगतिशील कर प्रणालीमार्फत अनियन्त्रित र अस्वाभाविक मुनाफा आर्जन गर्ने चाहनालाई सुधार गरिनेछ। त्यसकारण कल्याणकारी अवधारणाले मात्रै पुग्दैन। किनकि यसले प्रकारान्तरमा पुँजीवादी अर्थराजनीतिकै संरक्षण गर्नेछ। साँच्चिकै भन्ने हो भने पुँजीवादको नयाँ अवतार नै कल्याणकारिता हो। फेरि रवीन्द्र मि श्रले नै आफ्नो आलेखमा कल्याणकारी लोकतन्त्रको वैचारिक पक्षको रूपमा समृद्ध पुँजीवाद लाई स्वीकार गरिसकेका छन्। त्यसैले अब भ्रममा पर्नुभएन कि कल्याणकारी लोकतन्त्र समाजवादी व्यवस्थाको पर्यायवाची हो। त्यस्तै कल्याणकारी लोकतन्त्रलाई नवउदारवाद (पुँजीवादको पछिल्लो विचार) र समाजवादबीचको तेस्रो धार अर्थात् द थर्ड वे को रूपमा गरिने व्याख्या पनि विरोधाभासपूर्ण छ किनकि जब समृद्ध पुँजीवाद लाई यसको वैचारिक पक्षका रूपमा स्वीकार गरिन्छ भने यो कसरी पुँजीवादको विकल्प बन्न सक्छ ? अर्कोतिर समाजवादलाई अहिलेसम्म साम्यवादीहरूले केवल साधनकै रूपमा (साध्य होइन) ग्रहण गरेका छन्। जब समाजवादलाई कसैले साध्य नै बनाएको छैन भने राजनीतिक विचारको ध्रुव बन्ने कुरै भएन। त्यसैले समाजवाद अहिलेसम्म वैचारिक ध्रुव बन्न सकेको छैन। यसर्थ अहिलेसम्म पुँजीवादी र साम्यवादी विचारले विश्वलाई गाइड गर्न खोज्यो, त्यसको विकल्पका रूपमा अब समाजवाद लाई नै राजनीतिक ध्येय बनाएर जानु नै वस्तुसंगत हुनेछ। समाजवाद भएपछि साम्यवाद आवश्यक पर्दैन। किनकि हामीले परिकल्पना गर्ने साम्यवाद केवल आदर्श कल्पना बन्यो। त्यो साम्यवादी कल्पना केवल कागजी स्वरूपमा अनि कम्युनिस्ट साहित्यहरूमा मात्रै सीमित छ। त्यसैले अबको तेस्रो आयाम भनेको समाजवादी ध्रुव नै हो भन्नेमा द्विविधा रहनु जरुरी छैन। शब्द मन परेन भन्दैमा शब्दको अर्थ मेटिँदैन। यत्ति बुझौं कि लोकतन्त्रमा कल्याणकारी सिङ जोडेर मात्रै त्यो विचारदर्शन बन्न सक्दैन।"
संस्था निर्माणमा सुशासन,"सशक्त सार्वजनिक संस्था नागरिककेन्द्रित विकासका लागि आधारभूत हुन्छन्। एसियाली विकास बैंकको नेपालको अनुभवले द्वन्द्वोत्तर र नाजुक राज्यहरूलाई राम्रो शासकीय सुधार अवलम्बन संस्था निर्माणको आधारशिला हुनसक्छ भन्ने पाठ सिकाउँछ। नेपालमा सन् १९९६ देखि सन् २००६ को शान्ति सम्झौता हुँदासम्मको एक दशक लामो सशस्त्र संघर्षका समयमा शासन व्यवस्थाको गुणस्तर खस्केर कमजोर अवस्थामा थियो। विश्वव्यापी सुशासन सूचकांकमा सन् १९९६ देखि सन् २०१७ को अवधिमा २१४ देशहरूमध्ये राजनीतिक स्थायित्व, कम हिंसा नेपाल अन्तिमबाट बाह्रौं स्थानमा रहेको थियो। यद्यपि ९८ प्रतिशत देशहरूको अवस्था राम्रो देखिएको थियो। कम्तीमा पनि ७० प्रतिशत देशहरू नेपालभन्दा अगाडि थिए। सरकारको प्रभावकारिता (२४ प्रतिशतक), भ्रष्टाचार नियन्त्रण (२८ प्रतिशत), नियामकीय गुणस्तर (२९ प्रतिशत), कानुनी शासन (३१ प्रतिशत), आवाज र जवाफदेहिता (३२ प्रतिशत) जस्ता सूचकमा अलिकति राम्रो पाइन्थ्यो। द्वन्द्वपछिको समयमा नेपाल राजनीतिक विग्रह र अस्थिरताको चपेटामा रहिरह्यो। भारी सामाजिक र आर्थिक चुनौतीबीच सरकारको प्रभावकारिता सेवा प्रवाहमा अपर्याप्त देखियो। सन् २०१५ को संविधानले नेपाललाई संघ, प्रदेश र स्थानीय तहसहित तीन तहको संघीय गणतान्त्रिक मुलुकमा रूपान्तरण गरेको छ। यसले समावेशी शासन व्यवस्थाको र समानुपातिक प्रतिनिधित्वको सशक्तीकरणको आकांक्षा राखेको छ। यी सिद्धान्त सन्तुलित क्षेत्रीय आर्थिक विकास तथा स्थानीय विकासमा जनताको सशक्त सहभागिताका लागि आधारभूत मानिन्छ। एसियाली विकास बैंकले नेपालमा सन् २००१ देखि लोकतन्त्रतर्फको संक्रमणकालीन अवस्थामा सुशासन, सार्वजनिक वित्तीय व्यवस्थापन सुधार, निजामती सेवा सुधारमार्फत संस्थागत विकासमा सहयोग गर्दै आएको छ। जब सन् २००६ मा शान्ति सम्झौता सम्पन्न भयो, द्वन्द्वले गर्दा मुलुकको सार्वजनिक सेवा प्रवाहको अवस्था अव्यवस्थित भइसकेको थियो। नेपाललाई स्थानीय निकायहरूको अनुपस्थितिमा प्रभावकारी जवाफदेही संयन्त्र चाहिएको थियो। एसियाली विकास बैंकले अन्य विकास साझेदारहरूसमेतको सहकार्यमा समुदायको सशक्तीकरणका लागि सन् २००८ देखि २०१२ सम्म सरकारको स्थानीय शासन तथा सामुदायिक विकास कार्यक्रम (एलजीसीडीपी) लाई सहयोग गर्यो। समुदायले प्राथमिकतामा राखेका कार्यक्रममार्फत स्थानीय सरकारको क्षमता अभिवृद्धि र सार्वजनिक सेवा प्रवाहमा सुधार ल्याउन देशभर ४० हजारभन्दा बढी सामुदायिक मञ्च स्थापना भए। सुशासन र सार्वजनिक वित्त व्यवस्थापनका लागि सन् २००१ देखि एसियाली विकास बैंक (एडीबी) को सहयोग ः यतिधेरै प्रगति हुँदाहुँदै पनि स्थानीय शासन तथा सामुदायिक विकास कार्यक्रम (एलजीसीडीपी) मा स्थानीय तहको कमजोर सार्वजनिक वित्त व्यवस्थापनका कारण रकमको अपचलन हुने तथा उच्च वित्तीय जोखिमका चुनौती देखिए। यस्ता चुहावट नियन्त्रणमार्फत लक्षित गरिब र विपन्न वर्गसम्म स्रोत पुगोस् भनेर एडीबीले सन् २०१२ मा सार्वजनिक व्यवस्थापन सशक्तीकरण कार्यक्रम (स्ट्रेन्थेनिङ पब्लिक म्यानेजमेन्ट प्रोग्राम) अनुमोदन गर्यो। स्थानीय सरकारको सार्वजनिक वित्त व्यवस्थापनमा सुधार ल्याउनु यसको उद्देश्य थियो। सार्वजनिक व्यवस्थापन सशक्तीकरण कार्यक्रममार्फत अघि बढाइएका सुधारका पहलले स्थानीय सरकारका बजेटको परिणाममूलक कार्यान्वयन, लैंगिक तथा सामाजिक समावेशीकरण, स्थानीय शासन प्रक्रियामा समुदायको सहभागिता, स्थानीय राजस्व परिचालनका लागि एकीकृत सम्पत्ति कर, स्थानीय तहमा सार्वजनिक वित्तीय व्यवस्थापन स्वचालनका लागि वेबमा आधारित सूचना प्रणालीको परीक्षणजस्ता विषय समावेश थिए। संस्थागत सुधारका लागि सरकारको पटके हस्तक्षेपभन्दा पनि सरकारी कर्मचारी र सर्वसाधारणको मनोवृत्ति र व्यवहारमा परिवर्तन तथा सुधारमा नियमित आबद्धता आवश्यक हुन्छ, जसले स्थायी परिवर्तन ल्याउन सक्छ। अझै महत्वपूर्ण, सार्वजनिक खरिदमा विद्युतीय खरिद प्रणालीको सुरुवात रहेको छ। नेपालजस्तो ठूलो पुँजीगत खर्च सार्वजनिक खरिद प्रक्रियामार्फत हुने देशमा वित्तीय जोखिम न्यूनीकरणका लागि विद्युतीय सरकारी खरिद प्रणाली विकास अझै महत्वपूर्ण थियो, जसमा सन् २०१८ मा सरकारको कुल पुँजीगत बजेटको ८० प्रतिशत अर्थात् झन्डै एक अर्ब अमेरिकी डलर खर्च गर्न सार्वजनिक खरिद प्रक्रिया अपनाइएको छ। यसका अतिरिक्त सुशासनका अवरोधहरू पहिचान गरी भविष्यमा प्रगति हासिल गर्ने मानकहरू तयार गर्न नेपालमै पहिलोपटक तल्लो तहका सरकारको सार्वजनिक खर्च तथा वित्तीय जवाफदेहिता (पेफा) मूल्यांकन सम्पन्न भयो। समग्रमा यी सुधारले नेपाललाई क्रमशः सुशासन सशक्तीकरणमा सहयोग गरेका छन्। सन् २०१४ को पेफा मूल्यांकनले सार्वजनिक वित्तीय व्यवस्थापनका ६१ प्रतिशत सूचकहरूमा सुधार देखाएको छ। यस्ता सुधार खासगरी बजेट र लेखापरीक्षणसँग सम्बन्धित छन्। आवाज र जवाफदेहिता तथा भ्रष्टाचार नियन्त्रण जस्ता दुइटा विश्वव्यापी सुशासन सूचकांकमा पनि सामान्य सुधार भएको छ। संघीय पद्धतितर्फको संक्रमणलाई सघाउन एडीबीले हालै वित्तीय संघीयताको ढाँचासम्बन्धी संस्थागत व्यवस्थाका लागि सुझाव पेस गर्न प्राविधिक सहायता दिएको छ। क्षितिजीय र उध्र्वगामी असन्तुलन (प्रदेशप्रदेशबीच अथवा स्थानीय तहबीच तथा संघ, प्रदेश र स्थानीय तहबीचको असन्तुलित अवस्था) कम गर्न तीनै तहका सरकारमा न्यायोचित स्रोत वितरण तथा वित्तीय अनुशासन कायम हुने गरी स्थानीय सरकारको राजस्व परिचालन र सार्वजनिक सेवा प्रवाहमा सुधार ल्याउन राम्रोसँग काम गर्ने वित्तीय संघीयता ढाँचा तयार गर्ने महत्वपूर्ण काम सम्पन्न हुन बाँकी नै छ। एडीबीको नेपाल अनुभवले विकासशील एसियाली देशहरू तथा प्रजातान्त्रिक व्यवस्थातर्फको संक्रमणमा रहेका द्वन्द्वग्रस्त र नाजुक राष्ट्रहरूमा यस्तै खालको सार्वजनिक वित्तीय व्यवस्थापन सुधार लागू गर्ने पाठ सिकाउँछ। एडीबीको नेपाल अनुभवबाट द्वन्द्वग्रस्त र नाजुक राष्ट्रहरूले पाठ सिक्न सक्छन् ः उदाहरणका लागि, शासकीय सुधार र सार्वजनिक वित्तीय व्यवस्थापन सुधारले मजबुत संस्था निर्माण गर्दछ, जुन कुशल र दीर्घकालीन विकास सञ्चालनका लागि महत्वपूर्ण हुन्छ। संस्थागत सुधारका लागि सरकारको पटके हस्तक्षेपभन्दा पनि सरकारी कर्मचारी र सर्वसाधारणको मनोवृत्ति र व्यवहारमा परिवर्तन तथा सुधारमा नियमित आबद्धता आवश्यक हुन्छ, जसले स्थायी परिवर्तन ल्याउन सक्छ। सुशासन र सार्वजनिक वित्तीय व्यवस्थापन कुनै व्यक्ति विशेषबाट सञ्चालितभन्दा पनि संस्थागत गरिनुपर्छ। यसले मात्र अनिश्चित राजनीतिक वातावरणमा समेत दीर्घकालीन प्रभाव ल्याउन सक्छ। यस्ता सुधार समग्रमा गरिनुपर्छ। राम्रोसँग समन्वय भएको र राष्ट्रिय तथा उपराष्ट्रिय (तल्लो तहका सरकार) मा समेत रणनीतिक रूपले जोडिएको हुनुपर्छ। राजनीतिक रूपले कठिन सुधारहरूको स्वीकार्य बनाउन विकास साझेदारहरूले संयुक्त रूपमा प्रोत्साहन गर्नुपर्छ। अन्तर्राष्ट्रिय सर्वोत्तम अभ्यास र उन्नत सुधार स्थानीय आवश्यकता र सर्तका आधारमा डिजाइन गर्नुपर्छ र यसलाई विस्तार गर्नुअघि बलियो क्षमता विकासको अवयवमा यसको परीक्षण हुनुपर्छ। सूचना प्रविधिमा आधारित सार्वजनिक वित्तीय व्यवस्थापन, विद्युतीय शासन प्रणालीले नै सार्वजनिक प्रशासनको प्रभावकारिता, सेवा प्रवाह तथा जवाफदेहितामा रूपान्तरण ल्याउन सक्छ। डिजिटाइजेसनलाई प्राथमिकता दिनुपर्छ। अन्त्यमा, सुशासन र सार्वजनिक वित्तीय व्यवस्थापन स्थानीय तहको सुधारलाई अन्देखा गर्नु हुँदैन। सुशासनसम्बन्धी हस्तक्षेपहरू केन्द्रीय तहबाट मात्र जोड दिने परिपाटी अन्त्य हुनुपर्छ। सुधारहरू लागू गर्दा विभिन्न तहका सरकारहरूबीच दोहोरोपना आउन नदिन प्रारम्भिक चरणदेखि नै सञ्चालन कार्यहरू स्पष्टरूपमा नक्सांकन गरिनुपर्छ। अनिश्चित आर्थिक तथा राजनीतिक परिवेशमा समेत यस्ता सुधारको स्वामित्व ग्रहण तथा यिनीहरूलाई सही ढंगले लागू गर्न केन्द्रीय तहको सरकारका निकायहरूको सहयोग तथा सरकारी अधिकारीहरू, विकास साझेदार र नागरिक समाजसँगको निरन्तर संवाद अत्यावश्यक हुन्छ। यसले विस्तारै र लामो समयको अन्तरालमा स्थानीय र संस्थागत क्षमतामा रूपान्तरणसहितको परिवर्तन ल्याउँछ। (अकिन एडीबीको दक्षिण एसिया क्षेत्रीय विभागकी सार्वजनिक व्यवस्थापन अर्थशास्त्री र श्रेष्ठ सोही विभागकी वरिष्ठ सार्वजनिक व्यवस्थापन अधिकृत हुन्।)"
सार्वजनिक क्षेत्रमा सुधार,"राजनीतिक क्षेत्रले निर्वाचन परिणाम मात्र होइन, लोकतन्त्र र संघीयताका शाश्वत मूल्य र मान्यता आफ्ना संगठनहरूमा आन्तरिकीकरण गर्न सक्नुपर्छ संघीय नेपालमा सबै तहका ७६१ वटा सरकार संविधान कार्यान्वयनमा तल्लीन छन्। द्वन्द्व व्यवस्थापन र राजनीतिक परिवर्तनपछि जनताले अपेक्षा गरेका र संविधानले प्रतिज्ञा गरेका सेवा, सुविधा र विकासको प्रतिफल दिलाउनु ती सरकारको कर्तव्य तथा दायित्व हो। एकात्मक शासन प्रणालीबाट संघीय शासन प्रणालीमा रूपान्तरित नेपालको राज्य पुनर्संरचना गरिएको छ। स्थानीय निकायहरूलाई उल्लेख्य रूपमा पुनर्संरचना गरी सबल स्थानीय सरकार बनाइएको छ। स्थानीय तह, प्रदेश र संघीय तहमा निर्वाचित जनप्रतिनिधिले नेतृत्व गरी संविधानप्रदत्त तहगत व्यवस्थापन र सञ्चालन गरिरहेको अवस्था छ। जनशक्तिको संक्रमणकालीन व्यवस्थापन भइरहेको छ। सरकारका सबै तहमा कार्य वातावरण सहज बनाई सक्षम तहमा रूपान्तरण गर्न आवश्यक सार्वजनिक क्षेत्र सुधार अबको अर्को पाइलो हो। तहगत सुधारका व्यवस्थित र सुधारिएका पाइलाको सामूहिक ताल र चालबाट मात्र संघीयताको अभीष्ट पूरा हुनेछ। नेपालको संघीयता दुई तहको मात्र नभई तीन तहको अर्थात् बहुतहको छ। सहकारिता, सहअस्तित्व र समन्वयको सिद्धान्तमा संघ, प्रदेश र स्थानीय तहको अन्तरसरकारी सम्बन्ध आधारित हुने उल्लेख संविधानमै गरिएको छ। यी सिद्धान्तले सार्वजनिक क्षेत्रको सुधार विच्छेद होइन, सहकार्यको एकीकृत धागो हो भन्ने प्रस्ट पार्दछ। उड्रो विल्सनको प्रशासन एउटा राजनीति र सामाजिक कानुनको जटिल धागो हो भन्ने भनाइ हाम्रो सार्वजनिक प्रशासनमा पनि लागू हुने देखिन्छ। राजनीतिक प्रणालीमा आएको परिवर्तन र राज्य पुनर्संरचनासँगै अपेक्षित सार्वजनिक व्यवहारका लागि प्रशासनमा सुधार जरुरी छ। दिगो आर्थिक विकास र सामाजिक रूपान्तरणका लागि सार्वजनिक क्षेत्र सुधार निर्णायक हुन्छ। शासन र सार्वजनिक प्रशासनलाई जनताका आवश्यकता पूरा गर्नगराउन क्षमतासहित तत्पर राख्नु सार्वजनिक क्षेत्र सुधारको मुख्य उद्देश्य हो। राजनीतिक अगुवाइ उड्रो विल्सनले बलियो, गतिशील र दक्ष सरकारको खोजी गरेका छन्। उनले सार्वजनिक प्रशासनको अध्ययनलाई राजनीतिक क्षेत्रलाई सही तरिका अवलम्बन गराउने तरिकाको खोजीका रूपमा लिएका थिए। विल्सनले असल सरकारका लागि शक्ति र प्रभावकारी जवाफदेही प्रणालीको खाँचो औंल्याएका छन्। उनले व्यक्तिगत फाइदामा लाग्दा समग्र देशको मूल्यमा ह्रास आउने इंगित गर्दै सार्वजनिक प्रतिनिधित्व कुनै खास चाहनाभन्दा आम जनताका चाहनामा केन्द्रित हुनुपर्ने मत जाहेर गरेका छन्। सार्वजनिक क्षेत्रमा नैतिक चरित्र, विश्वसनीय, इमानदारी, जिम्मेवारी र दक्षताको खोजीमा विल्सनले बढी चासो राखेका छन्। संघीय प्रणाली राजनीतिक र आर्थिक अधिकार बाँडफाँटसँग सम्बन्धित हुन्छ। सरकारका तहगत जिम्मेवारी कार्यान्वयन बहुमत र अल्पमतका बहुआयामिक व्यवहार व्यवस्थापन तथा केन्द्रीकरण र विकेन्द्रीकरणवरिपरि संघीयता घुमिरहेको हुन्छ। तसर्थ राजनीतिक क्षेत्रले निर्वाचन परिणाम मात्र होइन, लोकतन्त्र र संघीयताका शाश्वत मूल्य र मान्यता राजनीतिक संगठनहरूमा आन्तरिकीकरण गर्न सक्नुपर्छ। संघीयता अवलम्बन गर्ने क्रममा अमेरिकामा संघीय सरकारको पक्षमा बढी वकालत भएको थियो। त्यहाँ संघीयतालाई केन्द्रीकरण गर्न ७० वर्षभन्दा बढी लागेको थियो। हाम्रो संघीयता विकेन्द्रित उपागममा आधारित भएकोले तल्लो तहका सरकार सक्षम, क्रियाशील र जवाफदेही बनाउन राजनीतिक क्षेत्रले प्राथमिकता दिनुपर्छ। यसैगरी तल्लो तहका सरकारहरूले पनि प्राप्त अधिकारको अधिकतम सदुपयोग गरी जनतालाई प्रवाह गर्ने सेवामा केन्द्रित हुनु मुख्य कार्य हुनेछ। सार्वजनिक क्षेत्र सुधार राजनीतिक नेतृत्वको विषय हो। राजनीतिक इच्छा, सम्भाव्यता र विश्वसनीयता सार्वजनिक क्षेत्र सुधारका महत्वपूर्ण पाटा हुन्। वडा कार्यालयदेखि केन्द्रसम्म सुधार गरी मितव्ययी, प्रभावकारी र जवाफदेही सार्वजनिक क्षेत्र बनाउन राजनीतिक अगुवाइ, नियमन र निरन्तर सुधार गर्न आवश्यक छ। राज्यको पुनर्संरचना गर्यौं। तीन तहमा सरकार बनायौं। संवैधानिक, कानुनी खाका, ढाँचा भाका र स्वरूप बदल्यौं, तर सार्वजनिक क्षेत्रमा तदनुरूप सुधार गर्ने प्रयास गर्न सकेनौं। संविधान र कार्यविस्तृतीकरणले तोकेका कार्यहरू सबै तहले सम्पादन गर्नेगराउने रणनीति बनाउन उपयोगी हुनेछ। निर्णय गर्ने र नगर्ने चपेटाबाट बाहिर आएर उपयुक्त समयमा उपयुक्त निर्णय गर्ने कार्यसंस्कृति सबै तहमा उत्तिकै आवश्यक छ। सबै तहको सुधारको श्वेतपत्र जारी गरी एकीकृत र समन्वयात्मक सुधारको खाका, बनाउन श्रेयस्कर हुनेछ। शक्ति र स्रोत निक्षेपणले तदअनुरूपको सुधार खोज्छ भन्ने तथ्य बिर्सनु हुँदैन। सार्वजनिक संगठन भनिन्छ सरकार यस्तो जात हो, जसले संगठन सिर्जना गर्न जान्दछ, खारेज गर्न जान्दैन। संगठन सिर्जनासँगै पुराना संगठन सम्भव भएसम्म खारेज गर्न सक्नुपर्छ। यसबाट दायित्व कम हुनुका साथै खोजमूलक संस्कृतिको विकासमा सघाउ पुग्छ। संगठन संरचना निर्माण गर्दा कम खर्चिलो, निर्णयका तह कम भएको, कामयावी, दिगो रूपमा रहन सक्ने र निर्धारित कार्य सम्पादन गर्न पुग्ने क्षमतालाई ध्यान दिनुपर्छ। खासरूपमा स्थायी रहने जनशक्ति र सेवा प्रवाहका वैकल्पिक आयामहरूलाई संगठन निर्माणका बेला विशेष ध्यान पुर्याउनुपर्छ। संघीय प्रणाली बोझिलो र खर्चिलो हुन्छ भन्ने पेचिलो प्रश्नलाई सम्बोधन गर्न सरकारका सबै तहका संगठन संरचना छरितो, चुस्त दुरुस्त र क्रियाशील हुने खालको बनाउन अपरिहार्य हुनेछ। आआफ्नो साम्राज्य बनाउने सोचलाई परास्त गर्न सक्नुपर्छ। संगठन निर्माणमा परिपक्कता नभई कमजोरी रहेमा त्यस्ता सार्वजनिक संगठनबाट शृंखलाबद्ध कमजोरी राज्यले व्यहोर्नुपर्ने हुन सक्छ। जनशक्ति सरकारका तहहरूबीच अधिकार तथा जिम्मेवारी बाँडफाँट गरी स्वायत्त र सहकार्यात्मक ढंगले कार्य सम्पादन गर्नुगराउनु संघीयताको वैशिष्ट्य हो। जनशक्तिको व्यवस्थापन र कार्य सम्पादन जुनसुकै प्रणालीमा पनि महत्वका विषय हुन्। मूलतः गर्नुपर्ने काम, लाग्ने वित्तीय भार (खर्च रकम) र आवश्यक जनशक्तिको तालमेल मिलेमा मात्र अपेक्षित कार्यसम्पादन हुन्छ। विगतमा विकेन्द्रीकरणे लक्षित गरेका नतिजा ल्याउन नसक्नुमा पनि जनशक्ति व्यवस्थापन र स्थानीयकरण प्रभावकारी नभएरै हो। संघीयताको संक्रमणकालीन व्यवस्थापनदेखि नै संगठनको संरचना र जनशक्तिको व्यवस्थापन गर्दा सेवाप्रदायक मात्र होइन, सेवाप्रदायक संस्था र सेवाग्राहीको हितलाई मनन गर्नु आवश्यक छ। अबको जनशक्ति व्यवस्थापनमा योग्यता प्रणाली, व्यावसायिकता, कर्तव्यपरायणता, दक्षता, खोजमूलक, नतिजामुखी कार्यसंस्कृति र जवाफदेही जस्ता पक्षलाई समाहित गर्नु औचित्यपूर्ण हुनेछ। कार्य क्षमता र तटस्थताका पक्ष पनि उत्तिकै महत्वपूर्ण हुनेछन्। मेडिसनले बताएका तटस्थ प्रशासनका आयामलाई ध्यान दिनु युक्तिसंगत हुनेछ। ती आयाम हुन् ः १ आफ्नो विषयमा आफैंले न्याय निरूपण गर्न कसैलाई पनि दिनु हुँदैन। २ विवादहरूको न्यायिक निरूपण हुनुपर्छ, ३ व्यक्तित्व, स्वच्छता र निष्पक्षता ४ राजनीतिक क्षेत्रले नतिजामा विशेष ध्यान दिनुपर्ने। संविधानका अनुसूची र स्वीकृत कार्य विस्तृतीकरण प्रतिवेदनमा उल्लिखित प्रदेश र स्थानीय सरकारका जिम्मेवारी क्रमशः प्राथमिकताका साथ कार्यान्वयन गर्न सकिन्छ। न्यूनतम, अधिकतम र सर्वोत्तम ढंगबाट कार्यसम्पादन गर्नेगराउने मापदण्ड तथा जनशक्ति व्यवस्थापनका आधार बनाई जनशक्तिको खटनपटन गर्नगराउन सके संविधानका उद्देश्यहरू जनताको नजिकको विन्दुबाट पूरा गराउन सकिनेछ। कानुन, कार्य प्रक्रिया, मूल्य, मान्यता र अभ्यास कानुन, कार्य प्रक्रिया, मूल्य मान्यता र अभ्यास सार्वजनिक क्षेत्र सञ्चालनका महत्वपूर्ण पक्ष हुन्। प्रशासनिक जटिलताका आधार कानुनी अस्पष्टता र क्लिष्ट कार्यविधि हुन्। आवश्यक कानुनी पूर्वाधार सबै तहमा तयार गरिनुपर्छ। कार्यविधि सरल हुनुपर्छ। धेरै तहका सरकार धेरै निर्णयकर्ता बढ्दो जनअपेक्षा र धेरै कार्यविधि हुँदा संघीय शासन प्रणाली जटिल हुन जान्छ। तसर्थ संघीयता र लोकतन्त्रका मूल्य मान्यताअनुरूप राज्यशक्तिको अभ्यास गर्ने पद्धति विकसित हुन आवश्यक छ। राज्य पुनर्संरचना, बहुतहको शासन प्रणाली, राज्यशक्तिको बाँडफाँटअनुरूप कानुन, कार्यविधि, व्यवहार र अभ्यास अपेक्षित छन्। सार्वजनिक क्षेत्र सुधारमा परिवर्तनका प्रतिरोध मुख्य वाधकका रूपमा रहेको हुन्छ। त्यसका अतिरिक्त पुरानो बानी, कार्य पद्धति र चलन छोड्न सबैलाई गाह्रो हुन्छ। यस्ता कतिपय आधारहरू योग्यता परीक्षण नगरी तयार गरिएका हुन्छन्। विकेन्द्रित उपागममा आधारित संघीयता भएकाले कानुन, कार्यविधि, प्रशासनिक तथा प्राविधिक मूल्य, मान्यता र अभ्यास विकेन्द्रीकरणमैत्री हुनु जरुरी छ। कानुन, कार्यविधि र मापदण्ड तयार गर्दा विगतका आधारभन्दा फरक ढंगले संविधान, लोकतन्त्र, बहुलवाद र बहुतहका सरकारका मूल्य र मान्यता एवं खाँचोका आधारमा गरिनु फलदायी हुनेछ। सेवा प्रवाह संघीयताले स्तरीय र बढी सेवाको अपेक्षा राखेको छ। पहिलो संविधानसभाले तयार गरेको राज्यशक्तिको बाँडफाँट समितिको प्रतिवेदन २०६६ मा उल्लिखित संघीयताका कारणमध्ये राज्यबाट प्रदान गरिने सेवा सुविधामा समान वितरण र विकास निर्माणको प्रतिफलमा समान हिस्सेदारी स्थापना गर्ने र एकात्मक राज्यले सम्बोधन गर्न नसकेका विषयलाई सम्बोधन गर्ने चाहना जस्ता कारण सेवा प्रवाहका दृष्टिले महत्वपूर्ण छन्। सरकारका तहगत र राष्ट्रिय मापदण्डका आधारमा सेवाप्रवाह व्यवस्थित हुनुपर्छ। यसका अलावा विगत र हाल विद्यमान सेवा प्रवाहको अपर्याप्ततालाई समेत सम्बोधन गर्न सक्ने गरी सेवा प्रवाह प्रणाली विकास गर्नुपर्ने देखिन्छ। प्रक्रियामुखी सोच र व्यवहारलाई नतिजामुखी बनाई जवाफदेही र प्रबल भएमा मात्र सेवा प्रवाह प्रभावकारी हुन सक्छ। योजना पद्धतिको शृंखलाबद्ध अन्तरसम्बन्ध हाम्रो संघीयताले माग गर्छ। राष्ट्रिय, प्रादेशिक र स्थानीय आवश्यकता र प्राथमिकता मिलाएर योजना र सेवा प्रवाह प्रणालीको पुनर्संरचना गर्नु अपरिहार्य छ। सार्वजनिक सेवा क्षेत्र विश्वसनीय र भरपर्दो भई गुणस्तरीय सेवा प्रवाह कसरी हुन्छ समग्रतामा सोचेर काम गर्नुपर्ने अवस्था छ। सार्वजनिक स्रोत विनियोजनको तुलनामा प्रतिस्पर्धात्मक सेवा प्राप्त हुन सकेको छैन। बढ्दो विनियोजनले सेवाग्राहीभन्दा सेवाप्रदायकका लागि अत्यधिक भार बहन गर्नुपर्ने प्रवृत्तिमा सुधार गर्न ढिलो भइसकेको छ। शुद्ध सार्वजनिक वस्तु र सेवामि िश्रत सेवा र निजी क्षेत्रले प्रवाह गर्ने सेवा व्यवस्थालाई समयसापेक्ष मापदण्ड, पर्याप्त नियमन, सहजीकरण, अनुगमन र मूल्यांकनका माध्यमबाट प्रभावकारी र जवाफदेही बनाउन सके अपेक्षित सेवा प्रवाह हुन सक्छ। सार्वजनिक क्षेत्र सुधारको नेतृत्व राजनीतिले गरेमा मात्रै सुधार अघि बढ्छ। राष्ट्रसेवकको नेतृत्व गर्ने सुधार आमूल परिवर्तनकारी नभई बढोत्तरीमा आधारित हुन जान्छ। संविधानले गरेको आमूल परिवर्तनलाई आत्मसात गर्न राजनीतिक व्यवहार, प्रशासनिक कार्यशैली, संगठन सुधार, नतिजा प्राप्ति र जवाफदेही प्रणालीमा पनि आमूल परिवर्तन हुनुपर्छ। अधिकार निक्षेपण र जनशक्तिको संक्रमणकालीन व्यवस्थापनले सरकारका तहगत आवश्यकतासँग मेल खानुपर्छ। जुन तहलाई जस्तो योग्यता, सीप, अनुभव र जोस भएको जनशक्ति चाहिन्छ, त्यस्तै जनशक्ति व्यवस्था गर्न सकेमा मात्र निर्धारण गरिएका तहगत सेवा प्रवाह प्रणालीहरू उत्पादन एवं न्यायोचित वितरक हुन सक्नेछन्। र, अन्त्यमा, सार्वजनिक क्षेत्रको सुधार एक निरन्तर प्रक्रिया भएकाले यो सधैं संक्रमणमा हुन्छ भनिन्छ। नेपालमा राजनीतिक परिवर्तनपछि सुधारलाई संस्थागत गर्न सकिएको छैन। २००९ सालदेखि आजको मितिसम्म सुधारका नाममा पटके वा स्थायी समिति एवं आयोगले काम गरेको भए पनि सुधारले थप बिगार नगरे हुन्थ्यो भन्ने सोचाइ हट्न सकेको पाइँदैन। उध्र्वगमी जवाफदेहीले सेवाग्राहीप्रति जवाफदेही हुनुभन्दा राजधानी काठमाडौंप्रति जवाफदेही हुनुपर्ने बाध्यता तल्लो तहमा कार्यरत पदाधिकारीहरूमा कुनै न कुनै रूपमा कायमै देखिन्छ। हामीले शासकीय प्रणाली फेर्यौं। राज्यको पुनर्संरचना गर्यौं। तीन तहमा सरकार बनायौं। संवैधानिक, कानुनी खाका, ढाँचा भाका र स्वरूप बदल्यौं, तर सार्वजनिक क्षेत्रमा तदनुरूप सुधार गर्ने प्रयास गर्न सकेनौं। गरेका प्रयासबाट पनि व्यवहारमा सुधार ल्याउन खासै सकिएन। विकेन्द्रीकरण पक्षमा वकालत गर्दाका घटना स्मरण गर्दा कहिलेकाहीं लाग्छ, हाम्रा सम्झौता, प्रतिबद्धता, संविधान, कानुन, नीतिनियम र कार्यविधि सेवाग्राहीमुखी साधन होइनन् कि ठालुका सम्झौता हुन्। तिनका प्रतिफल सर्वसाधारणसमक्ष पुग्न समय लाग्छ, पुगे पनि पर्याप्त हुँदैनन्। तसर्थ सार्वजनिक क्षेत्र सुधारबाट त्यस्ता प्रतिफल जनसमक्ष पुर्याई समतामूलक समृद्ध समाज बनाउनु सुधारको प्राथमिकता लक्ष्य हुनुपर्छ। संघीयता कार्यान्वयन जटिलता र नयाँ विषय भएका कारण यसैमा प्रश्न उठ्न सक्ने सम्भावनालाई दृष्टिगत गरी सार्वजनिक क्षेत्रमा सुधार गर्दा केही यक्ष प्रश्नहरूको उत्तर खोजेर सुधार अघि बढाएमा सुधार संस्थागत हुन सक्छ ती प्रश्नहरू हुन् : प्रतिस्पर्धात्मक संघीयतामा राजनीतिक मात्र नभई नतिजाको प्रतिस्पर्धा कसरी गराउने ? नीति तर्जुमा र कार्यान्वयनको जिम्मेवारी विभाजन र कार्यान्वयन तरिका कस्तो हुने ? मितव्ययी, दक्ष र प्रभावकारी सार्वजनिक प्रशासन स्थापित गराउने उपाय के हुन् ? प्रशासकीय सार्वजनिक प्रशासन स्थापित गराउने उपाय के हुन् ? प्रशासकीय कानुन कार्यान्वयनमा अदालतको अधिकतम सहयोग लिन के गर्नुपर्छ ? सरकारका तहगत (उध्र्वगामी र समतलीय) नियन्त्रण र सन्तुलन कायम गर्नेगराउने तरिका के होलान् ? केन्द्रीय सरकारको सर्वव्यापकता र प्रादेशिक तथा स्थानीय सरकारका तहगत सीमाहरूको अभ्यास एवं केन्द्रीय सरकारको रेफ्री, सहजकर्ता र नियमनकर्ताको बहुआयामिक भूमिकालाईकसरी प्रभावकारी बनाउने ? सार्वजनिक क्षेत्रको विश्वास र साख कसरी बढाउने ? काम गर्न प्रेरित गर्ने अवस्था सिर्जना कसरी गर्ने ? कार्य सम्पादन र वृत्ति विकासलाई कसरी आबद्ध गर्न सकिन्छ ? आआफ्नो सीमा र आचरणको पालना गराउने औजार के हुन सक्लान् ? क्षमता अभिवृद्धि, कार्य संस्कृतिको विकास र जिम्मेवारी निर्वाह गराउने सहज उपाय केकस्ता होलान् आदि। यी प्रश्नहरूको उत्तर समावेश गरी सरकारका तहगत र राष्ट्रिय एकीकृत सुधार कार्ययोजना बनाई कार्यान्वयन गर्नु संघीयताको मुख्य चुनौती हो। तत्काल सुधार, मध्यकालीन सुधार र दीर्घकालीन सुधारको रणनीतिलाई आवधिक योजना, वार्षिक बजेट, राष्ट्रिय प्राकृतिक स्रोत तथा वित्तीय आयोगको समन्वय र सिफारिस, कर्मचारी एवं राष्ट्रसेवकको कर्तव्यनिष्ठता र राजनीतिक क्षेत्रको सुधारमुखी तहगत नेतृत्वबाट मात्रै सार्वजनिक क्षेत्रमा वास्तविक सुधार हुनेछ।"
"माताको आशीर्वाद होइन, जनताको साथ","धर्मजस्तो संवेदनशील विषयलाई राजनीतिक रङ दिन खोजियो भने त्यसले विषम परिस्थिति उत्पन्न गर्न सक्छ बहुविवादित एसिया प्यासिफिक समिट सकिएको छ। नेपालमा आयोजना गरिएका हालसम्मका शिखर सम्मेलनहरूमध्ये सबैभन्दा विवादित बनेको यो सम्मेलनले कयौं अनुत्तरित प्रश्न छोडेर गएको छ। विवादित बन्नको प्रमुख कारण हो यसको प्रमुख आयोजक संस्था युनिभर्सल पिस फेडेरेसन। यसको पृष्ठभूमि, यसको संस्थापकको विवादस्पद छवि र यस कार्यक्रममा नेपाल सरकारको संलग्नता। युनिभर्सल पिस फेडरेसनको संस्थापक दक्षिण कोरियाली नागरिक स्व सन मियोङ मुन र उनकी पत्नी हक जा हान हुन्। १५ वर्षको हुँदा जिसस क्राइस्ट आफ्नोअगाडि प्रकट भएर उनले पूरा गर्न नसकेको काम पूरा गर्न आफूलाई निर्देशन दिएको दाबी गरेका मुन स्वघोषित मसिहा हुन्। डिभाइन प्रिन्सिपल अर्थात् अलौकिक सिद्धान्त नामक धार्मिक पुस्तक लेखेका मुनले १९५४ मा त्यही शिक्षामा आधरित युनिफिकेसन चर्च स्थापना गरी मिसन अभियानलाई अघि बढाएका थिए। मुनको युनिफिकेसन चर्च अभियानलाई मूलधारका क्रिस्चियनहरूले मान्यता दिँदैनन्। युनिफिकेसन चर्चका अनुयायीहरू पनि आफूलाई क्रिस्चियन नभनेर मुनिज भन्ने गर्छन्। मिसन र व्यवसायलाई एकैसाथ बढाएका सन मियोङ मुन सन् १९७१ मा मिसिनरीको रूपमा अमेरिका गए र ७० को दशकमा अमेरिकाभित्रै पनि प्रभावशाली व्यक्तिका रूपमा स्थापित भए। असीको दशकमा मिसिनरी मात्र नभई सफल व्यवसायीका रूपमा पनि स्थापित भएका मुनलाई सन् १९८२ मा अमेरिकी अदालतले कर छलीको अभियोगमा १८ महिना जेल सजाय सुनाएको थियो। वाटरगेट काण्डमा मुछिएका तत्कालीन अमेरिकी राष्ट्रपति रिचर्ड निक्सनविरुद्ध महाभियोग नलगाउन मुनले अमेरिकी जनतालाई आह्वान पनि गरेका थिए। तत्कालीन रूसी राष्ट्रपति मिखाइल गर्भाचोभ, बेलायती प्रधानमन्त्री मार्गरेट थ्याचर तथा उत्तर कोरियाली तत्कालीन राष्ट्रपति किम इल सुङसँगसमेत भेट गरेका सन मियोङ मुन कम्युनिस्टविरोधी अभियानकर्ताका रूपमा चिनिन्छन्। उनको निधनपछि उनकै स्वामित्वमा रहेको वासिंटन टाइम्सको २ सेप्टम्बर २०१२ मा प्रकाशित टिप्पणीमा सन मियोङ मुनको विरासतलाई साम्यवादलाई परास्त गर्न उनले खेलेको भूमिका र शीतयुद्ध अन्त्यको योगदानकर्ता रूपमा सदैव सम्झिने उल्लेख गरेको थियो। परिवारलाई प्रेम र शान्तिको पाठशाला मान्ने संस्थाको नेपाल च्याप्टरका अध्यक्ष र नेपाल परिवार दलको अध्यक्ष एकै व्यक्ति हुनु, संस्थाको संस्थापक वामविरोधी अभियानकर्ताको रूपमा चिनिनु र वाम गठबन्धनको बहुमत सरकार भएको बेलामा सत्तारुढ दलका वरिष्ठ नेतालाई आयोजक समितिको अध्यक्ष बनाएर सम्मेलन सम्पन्न गराउनुलाई अर्थपूर्ण मानिएको छ। सम्मेलनपछिको जनताको प्रतिक्रियालाई आधार मान्ने हो भने यसले अस्थिरता निम्त्याउन सक्ने सम्भावनालाई नकार्न सकिँदैन। यो सम्मेलनले केही विषयमा प्रत्यक्ष असर गर्ने देखिन्छ। पहिलो प्रधानमन्त्री केपी ओलीको राष्ट्रवादी छविलाई माताको आशीर्वादले पूर्णरूपमा पखालिदिएको छ र उनी जनतामाझ झन् अलोकप्रिय हुनेछन्। दोस्रो सत्तारुढ दलभित्र व्यापक विवाद सुरु हुनेछ। सरकारको भविष्यमा नै प्रश्नचिह्न खडा गर्नेछ। तेस्रो जनताका माझमा सरकार अलोकप्रिय हुनेछ। हिन्दुहरूले पनि आफ्नो अस्तित्व रक्षाका लागि आवाज उठाउन सक्नेछन्। पाँचौं मूलधारका इसाई समूह जो स्वयंले सम्मेलनको विरोध गरेका छन्, उनीहरूले असुरक्षा महसुस गर्नेछन्। छैटौं भूराजनीतिक संवेदनशीलता ख्याल गर्दै छिमेकी राष्ट्रहरू चीन र भारतले चासो देखाउनेछन्। सम्मेलनले विवादको घेरामा पर्न सक्ने पूर्वानुमान गर्न नसक्नु सरकारको कमजोरी हो। एउटा गैरसरकारी संस्थाले यति ठूलो लागतको सम्मेलन गर्न सक्ने हैसियत कसरी राख्यो त्यसबारेमा चासो राख्नुपर्ने हो। गैरसरकारी संस्थाले आयेजना गरेको कार्यक्रमको सहआयोजक बन्नु झन् अर्को भूल हो। यति ठूलो सम्मेलन आयोजनाको जानकारी कार्यक्रमको केही हप्ताअघि मात्र सञ्चारमाध्यममा आउनुले कार्यक्रमको विरोध हुनेमा आयोजक पक्ष सचेत रहेको स्पष्ट हुन्छ। राजनीतिक नेतृत्व विभाजनको राजनीति गर्ने, बौद्धिक वर्गको केही समूह जनतालाई सचेत बनाउनभन्दा पनि भड्काउन उद्यत् रहने र जनता पनि त्यहीअनुरूप चल्ने परिपाटी बस्दै आएको छ। समृद्ध नेपालको कल्पनाका लागि यो सुखद् सुरुआत होइन। हाल केही समययताका गतिविधि हेर्ने हो भने नेपालको राजनीतिक वृत्त विकास होइन, राजनीति नै गरिरहन चाहन्छ। कुनै समय राजतन्त्र राजनीतिक एजेन्डा थियो र गणतन्त्र आएपछि उनीहरू नयाँ एजेन्डाको खोजीमा छन्। सम्भवतः धर्मलाई अर्को एजेन्डा बनाउँदैछन्। राजतन्त्रसहितको हिन्दु राज्य स्थापना गर्ने एजेन्डासहित राप्रपाको एकीकरणको अभियान, हिन्दु राज्यका सम्बन्धमा कांग्रेसमा बहस चलाउने नेता शशांक कोइरालाको पछिल्लो अभिव्यक्ति, हालैको एसिया प्यासिफिक समिट र विवादित पात्र उत्तर प्रदेशका मुख्यमन्त्री आदित्यनाथको निकट भविष्यको जनकपुर भ्रमण, यी सबै गतिविधिलाई हेर्ने हो भने धर्मको खिचडी पकाएर भ्रमको राजनीति गर्नेतर्फ राजनीतिक नेतृत्व उद्यत् देखिन्छ। धर्म आस्था हो, व्यक्ति र ईश्वरबीचको अन्तरसम्बन्ध हो। आफ्नो आस्थाको सार्वभौमिकता व्यक्ति आफैंमा निहित हुन्छ र त्यसको मालिक व्यक्तिको विवेक हुन्छ। मस्तिष्ककेन्द्रित राजनीति र मनकेन्द्रित धर्मको समाजमा आआफ्नै भूमिकाहरू छन्। धर्म र राजनीतिको अन्तर्सम्बन्ध हुँदाहँुदै पनि एकले अर्कालाई निषेध, हस्तक्षेप र निर्देश गर्न सक्तैनन्। त्यसो भएमा द्वन्द्व सिर्जना हुन्छ। युरोपेली इतिहास हेर्ने हो भने सँगसँगै हिँडेका राज्य र चर्चले एकअर्काको भूमिकामा हस्तक्षेप गरेकै कारण धर्म निरपेक्षताको अवधारणा आयो। धार्मिक आस्थाकै कारण भारत हिन्दुस्तान र पाकिस्तानमा विभाजन भयो। १९९२ मा भारतको उत्तरप्रदेशको अयोध्यास्थित सोह्रौं शताब्दीको बाबरी मस्जिद हिन्दु अतिवादी समूहले भत्काउँदा भारतमा मात्र नभएर, पाकिस्तान, बंगलादेश र मध्यपूर्वमा समेत धार्मिक दंगा फैलियो। एक हिन्दु तीर्थयात्रीको हत्याका कारण भारतको गुजरातमा सन् २००२ मा एक हजारभन्दा बढीको ज्यान जाने गरी हिंसा भड्कियो। धर्मजस्तो संवेदनशील विषयलाई राजनीतिक रङ दिन खोजियो भने त्यसले विषम परिस्थिति उत्पन्न गर्न सक्छ। हाल विश्व राजनीतिमा देखा परेको नवराष्ट्रवाद र त्यससँगै उदाएको पपुलिस्ट अर्थात् लोकप्रियतावादी राजनीतिक धारका पक्षधरहरूले धर्मलाई राजनीतिक अभीष्ट पूरा गर्ने माध्यम बनाउन खोजेको हो कि भन्ने आभास हुन्छ, जसले समाजलाई ध्रुवीकरण गर्दै लगेको छ। बहुसंख्यकहरूबाट अल्पसंख्यकहरू सीमान्तकृत हुँदै गइरहेका छन्। गत मेमा भारतीय प्रधानमन्त्री नरेन्द्र मोदीले नेपालका प्रमुख धार्मिक स्थलहरूको भ्रमण गरिरहँदा कर्नाटकमा भइरहेको विधानसभा निर्वाचन प्रचारका रूपमा लिइयो। आगामी वर्ष हुन गइरहेको लोकसभा निर्वाचनलाई प्रभाव पार्न कांग्रेस र भारतीय जनता पार्टीले धार्मिक एजेन्डालाई प्रभाव पार्ने रणनीति अख्तियार गरिरहेका छन। हिन्दुत्व भाजपाको मूल मर्म नै हो तर हिन्दुत्वको विरोधी कांग्रेसले पनि कट्टरपन्थी हिन्दुहरूको मन जित्न सफ्ट हिन्दुत्वको रणनीति अपनाएको छ। केही समयअघि कांग्रेस आईका अध्यक्ष राहुल गान्धीको मानसरोवरलगायतका नेपालका धार्मिक स्थलहरूको भ्रमण त्यसैको सुरुवात हो। नेताले के चाहन्छन् भन्दा पनि जनता के चाहन्छन् त्यो महत्वपूर्ण हो। आगामी निर्वाचनका लागि प्रभाव पार्न भाजपाले अयोध्यमा राम मन्दिर निर्माणको मुद्दा पेचिलो बनाउँदै गर्दा गत शुक्रबार देशभरिका किसानहरू एकत्रित भएर हामीलाई अयोध्य होइन, हाम्रो ऋण माफ गरिदेऊ भन्दै राजधानी नयाँदिल्लीको रामलीला मैदानमा प्रदर्शन गरे। आन्ध्र प्रदेश, गुजरात, तमिलनाडु, मध्यप्रदेश, पश्चिम बंगाल, उत्तर प्रदेश र महाराष्ट्रबाट भेला भएका प्रदर्शनकारीहरू हिन्दु, मुस्लिम, क्रिस्चियन र बौद्ध धर्मावलम्बीको पहिचान होइन, साझा समस्या लिएर किसानको पहिचानमा आएका थिए। पहिचानका नाममा देश जात, धर्म, भाषा र क्षेत्रमा विभाजित छ। नेपाल र नेपालीभन्दा पनि आफ्नो जात, धर्म, भाषा र क्षेत्र प्रधान हुँदै गएको छ। राजनीतिक नेतृत्व विभाजनको राजनीति गर्ने, बौद्धिक वर्गको केही समूह जनतालाई सचेत बनाउनभन्दा पनि भड्काउन उद्यत् रहने र जनता पनि त्यहीअनुरूप चल्ने परिपाटी बस्दै आएको छ। समृद्ध नेपालको कल्पनाका लागि यो सुखद् सुरुआत होइन। हामी राष्ट्रको कम चिन्ता र राष्ट्रवादको बढी चर्चा गर्छौं। राष्ट्रवादी हुनुभन्दा पनि देखिन चाहन्छौं। हाम्रो राष्ट्रवाद कमजोर सिमानाले बाँधिएको छ। बिदेसिएका भन्दा स्वदेशमा गरी खान सक्षम बढी राष्ट्रवादी, अन्य धर्मावलम्बीभन्दा सनातन धर्मको पक्षपाती बढी राष्ट्रवादी, धोती लगाउनेभन्दा टोपी लगाउने बढी राष्ट्रवादी आदिइत्यादि। देखाउन खोजिने आवरणमुखी राष्ट्रवादले देशलाई बलियो होइन खोक्रो बनाउँछ। हामी हर कोही प्रिसेट दिमागी राष्ट्रवाद बोकेर हिँडिरहेका हुन्छौं। राष्ट्र दिमागमा होइन मनमा बस्ने हो। मनमा राष्ट्र बोक्नेले भावनामा राष्ट्रियता र व्यवहारमा राष्ट्रवाद प्रकट गर्छ। जहाँ हर नागरिकले अपनत्वको महसुस गर्छ र राष्ट्रले अभिभाकत्वको भूमिका निभाउँछ। धर्म निरपेक्षता जनताको प्राथमिक माग थिएन र हिन्दु राज्यको पुनस्र्थापना पनि प्राथमिकता होइन। जनताको तत्कालीन माग विकास र समृद्धि हो, धर्मको राजनीति होइन। जब देश विकास हुन्छ र आर्थिक रूपले समृद्ध हुँदै बन्छ, बौद्धिक वर्गले भन्दै आएका र जनताले भोग्दै आएका वैदेशिक हस्तक्षेप विस्तारै हट्दै जान्छ। भारतीय किसानहरूले नेताको राजनीतिक एजेन्डालाई होइन आफ्नो साझा समस्याका लागि प्रदर्शन गरेर नमुना देखाएका छन्, जुन कुरा हाम्रा लागि राम्रो शिक्षा हुन सक्छ। जनताले बुझौं खुसी नेपाली जात, धर्म र क्षेत्रको नाराले होइन, समृद्धिको नाराले भइन्छ। नेताले बुझून् देशको समृद्धि माताको आशीर्वादले होइन, जनताको साथले हुन्छ।"
इपिएलका लागि आइपुगे अन्तर्राष्ट्रिय चियर्सलिडर्स,"एभरेष्ट प्रिमियर लिग (इपिएल) टी २० क्रिकेट प्रतियोगिताका लागि नेपाल आइपुगेका अन्तर्राष्ट्रिय चियर्सलिडर्स । बुधबार पत्रकार सम्मेलनमार्फत् उनीहरुबारे जानकारी दिइएको छ । इपिएल मङ्सिर २३ गतेदेखि कीर्तिपुरस्थित त्रिविको अन्तर्राष्ट्रिय क्रिकेट मैदान सुरु हुँदै छ । तस्बिर : रोशन सापकोटा,रासस"
पुलिसलाई हराउँदै संकटा दोस्रो स्थानमा,काठमाडौं : घरेलु लिगको सफल टोली नेपाल पुलिस क्लबलाई स्तब्ध बनाउँदै संकटा क्लब पल्सर सहिद स्मारक ए डिभिजन लिगको दोस्रो स्थानमा उक्लिएको छ । छैटौं चरणअन्तर्गत एन्फा कम्प्लेक्स मैदानमा मंगलबार भएको खेलमा संकटाले पुलिसलाई २१ गोलले हरायो । संकटासँगको नमीठो हारले पुलिसको अगाडि यात्रामा धक्का लागेको छ । प्रतिस्पर्धात्मक खेलमा दुवै टोलीले पहिलो हाफमा गोल गरेका थिए । संकटाले २९औं मिनेटमा रक्षक सरोज दाहालको गोलमा अग्रता लिएको थियो । सरोजले लक्ष्मण रुचालको कर्नर पासमा अनमार्क हेड गोल गरेका थिए । पुलिससँग जोसिलो खेल खेलेको संकटाले ३७औं मिनेटमा दोस्रो गोल गरेको थियो । मध्यभागबाट एक्लै बल दौडाएका दीपेश आलेमगरले पुलिसका गोलरक्षक शत्रुधन चौधरीसँग वान भर्सेस वानमा गोल गर्दै संकटाको अग्रता दोब्बर बनाए । दुई गोलपछि रक्षात्मक देखिएको संकटामाथि पुलिसले ३९औं मिनेटमा एक गोल फर्कायो । पुलिसका रविशंकर पासवानले पोस्ट नजिकबाट गोल गरे । उनले अभिषेक रिजालको पासमा वानटज जाली चुमाएका थिए । मध्यभागमा राम्रो देखिएको पुलिसको अग्रपंक्ति कमजोर देखिएको थियो । संकटाले दोस्रो हाफमा थप गोल गर्ने अवसर बनाए पनि सफल हुन सकेन । जितसँगै ६ खेलबाट १५ अंक बनाएको संकटा तालिकाको दोस्रो स्थानमा उक्लिएको छ । एक खेल कम खेलेको मनाङ मस्र्याङ्दी समान १५ अंकका साथ शीर्ष स्थानमा छ । यसअघि १० अंक बनाएको पुलिस पाँचौं स्थानमा छ । एपीएफको दोस्रो जित यसैगरी एन्फा मैदानमै भएको अर्को खेलमा विभागीय टोली एपीएफ क्लबले एनआरटी क्लबलाई २१ गोलले हराएको छ । एपीएफले खेल सुरु भएको तेस्रो मिनेटमै खाता खोलेको थियो । एपीएफका लागि युवराज खड्काले गोल गरे । एपीएफको गोलपछि खेलमा फर्किएको एनआरटीले १५औं मिनेटमा बराबरी गोल फर्कायो । एनआरटीका लागि राजेश परियारले बराबरी गोल गरेका थिए । दोस्रो हाफमा सुधारिएको खेल खेलेको एपीएफले ७३औं मिनेटमा पेनाल्टीमार्फत निर्णायक गोल गरेको थियो । पेनाल्टीको सुदीप डीबक्स सिख्राकारले सदुपयोग गरे । एनआरटीका असिम गुरुङले डीबक्सभित्र एपीएफका युवराज खड्कालाई लडाएपछि एपीएफले पेनाल्टीको मौका पाएको थियो । लिगमा एपीएफको यो दोस्रो जित हो । जितसँगै सात अंक बनाएको एपीएफ सातौं स्थानमा उक्लिएको छ । एनआरटीले भने पछिल्ला पाँचवटै खेलमा हार खेपेको छ । एनआरटीले पहिलो खेलमा बलियो आर्मीलाई २२ गोलको बराबरीमा रोकेको थियो । एक अंकमा सीमित एनआरटी तालिकाको अन्तिममा छ ।
आर्इपीएल टोली दिल्लीले नाम फेर्यो,काठमाडौं : इन्डियन प्रिमियर लिग(आर्इपीएल) को टोली मध्येको एक दिल्ली डेयरडेभिल्सले नाम परिवर्तन गरेको छ । नेपालका युवा क्रिकेटर सन्दीप लामिछाने आबद्ध भएको टोली दिल्लीको नाम अब दिल्ली क्यापिटल्स भएको छ। भारतीय सञ्चार माध्याममा आएकामा खबर अनुसार दिल्लीका मालिकहरुले मंगलबार एक कार्यक्रम आयोजना गरी दिल्लीले नाम परिवर्तनको घोषणा गरेका हुन्। नामसँगै दिल्लीले लोगो पनि परिर्वतन गरेको छ पहिलाको डबल डी लेखिएको लोगो परिवर्तन गरी दिल्ली क्यापिटल लेखिएको मुनि बाघका तीनवटा टाउको जोएिको लोगो सार्वजनिक गरेको छ। यसअघिको दिल्ली डेयरडेभिल्सको आधिकारिक ट्रवीटर र फेसबुक अकाउन्टमासमेत नाम र लागो परिवर्तन गरिसकेको छ। आइपीएल पहिलो संस्करण सन २००८ बाटै सामेल भएको टोली दिल्लीले हालसम्म उपाधि जित्न भने सकेको छैन् । सन्दीपले फेरि आईपीएल खेल्ने पक्का

शीर्षक,विवरण
किन हुन्छ महिला हिंसा ?,"महिला हिंसाविरुद्धको सोह्रदिने अभियान आज सम्पन्न हुँदैछ। तर सधैंजस्तै यसपाील पनि यो अभियान सहरकेन्द्रित नै भयो जबकि महिला हिंसा भने गाउँगाउँमा व्याप्त छ। महिलाहरू कतै दाइजो र तीलक प्रथाका कारण जिउँदै जल्नुपरेको छ। कतै बोक्सीको आरोपमा शारीरिक र मानसिक यातना भोग्नुपरेको छ। कतै छाउपडीजस्तो कुप्रथा कायमै छ भने कतै एकल महिला उपेक्षित छन्। महिला सशक्तीकरणका लागि अनेकन् आन्दोलन हुँदा पनि महिलाको अवस्थामा खासै सुधार भने भएको छैन। यस्तो विभेद केवल सामाजिक व्यवहारमा मात्र कायम छैन। राजनीतिक संरचनामा पनि महिला विभेदमै छन्। दुईतिहाइ बहुमत ल्याएको सत्ताधारी पार्टीमा पनि महिला उपस्थित अल्पसंख्यामा छ तर यो आजको समस्या होइन। संविधानसभा जारी हुँदा नै पटकपटक समझदारी निर्माण गर्ने नाममा दलका शीर्ष नेताहरूको बैठक बस्ने गथ्र्यो। तर त्यस्तो बैठकमा कहिल्यै पनि महिलानेत्रीको उपस्थिति देखिएन। महिला उपस्थितिलाई संविधानसभामा थपडी बजाउनेमा मात्र सीमित राखिएको थियो। के कुनै पनि दलको शीर्ष तहमा महिला थिएनन् ? हाम्रो समाज पितृसत्तात्मक चिन्तनले ग्रसित भएकै कारण आम महिलाले समानता अनुभूत गर्न सकिरहेका छैनन्। पितृसत्तात्मक चिन्तनले पुरुष मात्र ग्रसित हुने भन्ने मानसिकता पनि देखिन्छ तर त्यो गलत मानसिकता हो। पितृसत्तात्मक चिन्तनले महिला पनि ग्रसित भएका हुन्छन्। त्यसैकारण कतिपय अवस्थामा महिलामाथि महिलाले नै हिंसा गरिरहेको पनि पाइन्छ। हिजो सासूले बुहारीलाई हिंसा गर्थे भने अहिले बुहारीले सासूलाई वृद्धा श्रम पठाउने प्रवृत्ति पनि बढ्न थालेको छ। आफ्नो पद सुनिश्चित गर्नकै लागि राजनीतिक क्षेत्रमा महिलाले महिलालाई हिंसा गरेको पनि पाइन्छ। आफूबाहेक अरूको अस्तित्व नदेख्ने महिला नेताका कारण पार्टीमा योगदान गरेका सक्षम महिला ओझेलमा पारिएका छन्। यो पनि एक प्रकारको हिंसा हो। महिलाहरू हिंसामा पर्नुको अर्को एउटा कारण गलत तरिकाको हुर्काइ हो। महिलालाई सानैदेखि सहनशीला सुशीला हुनुपर्ने शिक्षा दिइन्छ। शोषण र हिंसाको विरोध गर्नुपर्छ भन्ने शिक्षा दिइएको हुँदैन। त्यस्तै हाम्रा संस्कृति र परम्परा पनि महिला हिंसा कायम रहनुमा जिम्मेवार छ। विभिन्न संस्कृति र परम्पराका नाममा अझै पनि शोषण व्याप्त छ। पुरुषलाई महिलाभन्दा सक्षम मान्ने चिन्तनले पारिवारिक र सामाजिक संरचनामा मात्र होइन, राजनाीतिक संरचनामा पनि उत्तिकै प्रभाव पारेको छ। आधा आकाश ओगटेका महिलालाई हरेक दलभित्र ३३ प्रतिशत सहभागी गराइने भनिए पनि पूरा हुन सकेको छैन। पार्टीको तल्लो तहमै ३३ प्रतिशत महिला सहभागिता छैन भने जिल्ला कमिटी, अञ्चल कमिटी र केन्द्रमा खोजेर कहा पाइन्छ ? त्यसैले तल्लो तहबाटै महिला सहभागिता बढाउन आवश्यक छ। अहिले पनि पार्टी कमिटीमा महिलालाई मुख्य जिम्मेवारी दिन कन्जुस्याइँ गरिन्छ। पितृसत्तात्मक चिन्तनको जरो उखेलेर फाल्न नसक्दासम्म हामी अभियान र कार्यक्रममा सीमित हुनेछौं। हामीकहाँ पितृसत्तात्मक चिन्तनको जरो उखेल्ने क्रममा पुरुषहरूको खुबै सत्तोसराप र विरोध गर्ने चलन चलिआएको छ।"
देशको छवि सुधार्ने सुअवसर,"पुरानै मानसिकताले एक्काईसौं शताब्दीका सम्बन्धलाई सञ्चालन र विकास गर्न गाह्रो छ हाम्रा छिमेकी मुलुकसँगका सम्बन्धका निकटता, गहनता, व्यापकता र सम्भावना अतुलनीय छन्। दुवै छिमेकी मित्रराष्ट्रबाट तिनको निरन्तर संरक्षण, स्याहार सम्भार र विकासमा सहयोग आवश्यक छ। दुवै देशका जनताको शान्ति, मित्रता र सहयोगको निरन्तर विकासको अपार सम्भावना छ, जसलाई उपयोग गर्न र साकार पार्न सके दुवै देशको हितमा छ। हाम्रा व्यापक सम्भावनालाई साकार पार्ने बाटोमा रहेका अप्ठ्यारा र आशंका, सोचको रुग्णता, वर्तमान र अतीतबाट सिक्नुपर्ने मात्र होइन, भविष्यलक्षित हुनुपर्ने अनिर्णीत प्रश्न र समस्याको समयमै सम्बोधन हुन आवश्यक छ। अप्ठ्यारा समस्या र प्रश्नलाई यो वा त्यो विषयमा रहेका असमझदारी पन्छाएर होइन, खुलस्त कुराकानी गरेर अगाडिको बाटो सुगम तुल्याउन सकिन्छ। विश्वास बढाउन सकिन्छ। राज्य यथार्थ र चुनौतीप्रति पूर्ण सजग रहे मात्र भविष्यमुखी सोच साकार पार्न सकिन्छ। एकअर्का देशबीच ठीकठीक जानकारी राख्नुपर्छ। नेपालका अन्तर्राष्ट्रिय सम्बन्धमध्ये भारतसँगको सम्बन्ध बढी महत्वपूर्ण छ। यो सम्बन्ध ज्यादै गहन, व्यापक र अतुलनीय छ। नेपालको विकासमा यसको राम्रो योगदान छ। शदीयौंदेखिको सम्बन्धमा समयक्रममा उतारचढाव भएका छन्। प्राचीन, परम्परागत, मैत्रीपूर्ण सम्बन्धले बीसौं शताब्दीको मध्यदेखि सरकारी स्तरमा नयाँ आधार र दिशा प्राप्त गरेको छ। प्रजातान्त्रिक समयमा यसको थप विकास भएको छ। त्यसपश्चात् पनि विभिन्न वाधाव्यवधान चिर्दै हाम्रा सम्बन्ध अगाडि बढेको छ। समान सार्वभौम र निकटतम छिमेकी देशबीचको मैत्री र सहयोगी सम्बन्धले दुवै देशलाई लाभ भइरहेको छ। समयसमयमा आउने अवरोध र अप्ठ्याराबाट सम्मानजनक र न्यायपूर्ण निकास खोज्ने काम हुँदै पनि आएको छ। शान्तिपूर्ण र सहअस्तित्वका पञ्चशील सिद्धान्तप्रति दुवै देश प्रतिबद्ध छन्। दुई देशबीचका जीवनका हरेक क्षेत्रमा राजनीतिक, सामाजिक, आर्थिक, सांस्कृतिक, धार्मिक, आध्यात्मिक आदि क्षेत्रमा सामीप्य छ। दुई देश भौगोलिक रूपमा मात्र होइन, परम्परा र सांस्कृतिक मान्यता पनि साझा छन्। सामाजिक सम्बन्ध र मानिसका आवतजावत घनिष्ठतम् छन्। आर्थिक सम्बन्ध व्यापक छ। वस्तु र सेवाको आदानप्रदान विशाल छ। प्रजातान्त्रिक मान्यता समान छ। जलवायु, जमिन र नदीनालाले हामीलाई जोडेका छन्। कतिपय अन्तर्राष्ट्रिय संस्थाका हामी सँगै सदस्य छौं। हाम्रा सिमाना एकअर्काका लागि खुला छन्, सहज छन्। आवतजावतका लागि अनुमति लिइराख्नुपर्ने छैन। दुवै देशको विकासमा साझेदारी सहयोग छ। राजनीतिमा उच्चस्तरका भ्रमणको आदानप्रदान केही वर्षयता झनै बाक्लिएका छन्। यति हुँदाहुँदै पनि हाम्रा सम्बन्ध समस्याविहीन हुन सकेका छैनन्। शंका आशंकाविहीन बन्न सकेका छैनन्। दरिलो विश्वास निर्माण गर्नुपर्ने आवश्यकता छ। सहयोगका कैयन् सहमति भएका छन्। कति कार्यान्वयन भएका छन्, कति भएका छैनन्। व्यापार घाटा कहालीलाग्दो छ। यदाकदा भन्सारमा समस्या देखिने गरेको छ। भारतजस्तो विशाल बजारबाट सोचेजति लाभ लिन सकेका छैनौं। त्यसको अत्यन्त सानो अंश मात्र लिन सकेका छौं। पारवहनलाई झन्झटरहित, आधुनिक र छिटोछरितो बनाउनुपर्ने आवश्यकता छ। सहयोगका क्षेत्र विस्तार गर्नुपर्नेछ। सन् १९४७ मा दौत्य सम्बन्ध स्थापित भएपछि मात्र होइन, प्राचीनकालदेखि नै सम्बन्धमा निरन्तरता रहँदै आएको छ। दुवै देशको विकास र अन्तर्राष्ट्रिय विकास क्रमको पृष्ठभूमिमा सम्बन्धहरू नयाँ चरणको प्रवेशमा छन् र आधुनिकीकरणको चरणमा छन्। नेपालका समग्र बाह्य सम्बन्ध जति विकसित हुँदै जानेछ, भारतसँगको सम्बन्ध त्यति नै बढ्नेछ। नेपालभारत सम्बन्धले नेपालको समग्र बाह्य सम्बन्धमा मद्दत पुर्याउनुपर्छ। राजदूत भनेका राज्यका आँखा, नाक, कान, दिमाग सबै कुराका प्रतिनिधि हुन्। राजदूतको व्यक्तित्व, क्षमता, संवाद कला, व्यक्तिगत आचरण र उसको कामको तरिकाले कतिपय असहज अवस्थाबाट पनि बाटो पहिल्याउने काम गर्छ। एकअर्काको मूल्यमा गरिने विकास होइन, यो विश्वकै एकीकरणको युग हो। अहिले खुला सम्बन्धको युग हो। विकासका आवश्यकता, विज्ञान र प्रविधिको विकास, सञ्चार र यातायात, प्रविधि र त्यसको प्रयोगमा आएको क्रान्ति, विश्वव्यापी समस्याको सम्बोधनको कार्यसूची, जनआकांक्षा वृद्धि, जीविकाको गुणस्तर बढाउँदै लैजानुपर्ने खाँचो छ। अन्तर्राष्ट्रिय सुरक्षा र शान्तिको खाँचो छ। अन्तर्राष्ट्रिय कानुनको विकासमा वृद्धि, विश्वव्यापी सम्बन्ध र क्षमतामा आएका फेरबदल आदिले यो शताब्दीको पहिचान बनाएको छ। विश्व र हाम्रा देशमा आएका परिवर्तनबाट हाम्रा सम्बन्ध अछुतो रहन सक्दैन। दुवै देशमा आएका परिवर्तन, अनुभव र उपलब्धिमा भएको वृद्धि यस भूखण्ड र विश्वमा आएका परिवर्तनसँगै हाम्रा सम्बन्ध पनि नवीकृत हुनुपर्छ। कतिपय विषय फेरिएका पनि छन्, तर हाम्रा मानसिकतामा समयानुकूल परिवर्तन आउन सकेको छैन। पुरानै मानसिकताले एक्काईसौं शताब्दीका सम्बन्धलाई सञ्चालन र विकास गर्न गाह्रो छ। एक्काईसौं शताब्दीका आवश्यकता, मान्यता, आकांक्षा र सम्भावनाअनुरूप विश्व समुदायमा राष्ट्रिय सम्मानको अभिवृद्धि गर्ने गरी सम्बन्ध निर्माण, सञ्चालन र विकास गर्नुपर्छ। हाम्रा सम्बन्ध यसअनुरूप अग्रगामी सम्मान र आत्मविश्वासपूर्ण बनाउन जरुरी छ। हाम्रो संविधानले पनि यही दिशालाई निर्देश गरेको छ। राजदूतले संविधानले निर्देश गरेका मार्ग पछ्याउनु जरुरी छ। नेपालको परराष्ट्र नीतिका उद्देश्य मैत्रीपूर्ण छन्। कुनै पनि देशको हितविपरीत छैनन्। भारतजस्तो घनिष्ट छिमेकी देश, सरकारी र जनस्तरमा गहन र व्यापक सम्बन्ध भएको देश, कैयन् सहयोग सम्बन्धमा जोडिएको देशको हितसँग बाझिने खालका हाम्रा कुनै उद्देश्य छैनन्। हामीबीच सहयोगका सयौं आधार छन्। प्रतिद्वन्द्विताका कुनै आधार छैनन्। मित्रताका असंख्य कारण छन्। वैमनस्यको एउटा पनि कारण छैन। तर पनि परस्परमा शंका, असमझदारी, झन्झट र अवरोह भइरहेका छन्। त्यसो नहुनुपर्ने हो। जतिबेला समस्या देखिन्छ, तत्काल त्यसको पहिचान गरी समाधान गर्नु आवश्यक छ। दुई देशबीच विश्वास निर्माण र विश्वास वृद्धि गर्नुपर्नेछ। यसका लागि खुला हृदयले कुरा गर्न आवश्यक छ। सिमानाजस्तै खुला हुन जरुरी छ। संवाद कुरा र व्यवहारले हुन्छ। विभिन्न तहमा गरिने प्रत्यक्ष भेटघाट तिनका सहायक हुन्। शरीर, अनुहार, व्यक्तित्वको भाषा पनि हो। अहिले एक्काईसौं शताब्दीअनुकूल सम्बन्ध विकास गरी विश्वास वृद्धि गर्न आवश्यक छ। सम्बन्ध र विश्वास आफैं हुँदैनन्, सहज रूपमा हुर्काउनुपर्छ। हामी घनिष्ट छौं, तर कति खुलस्त छौं ? एकअर्काबीच कति जानकारी छ, त्यो जानकारी निरन्तर बढाउनुपर्छ। स्थितिमा निरन्तर परिवर्तन र विकास भइरहेको हुन्छ। चिन्ने, बुझ्ने र चिनाउने कुरा निरन्तर भइरहनुपर्छ। तबमात्र उपयुक्त लाभ लिन सकिन्छ। भ्रम छर्ने प्रवृत्तिलाई परास्त गर्नुपर्छ। यस्ता विषयमा राजदूतको भूमिका महत्वपूर्ण हुन्छ। नेपाल र भारतका सम्बन्ध जीवन्त छन्। तर हिजोका आधारका सीमित रहन सक्दैनन्। यिनको आकार बढ्नुपर्छ। उचाइ थपिनुपर्छ। केही पुराना मुद्दा छन् हामीबीच अनि केही नयाँ विषय पनि। केही स्थायी चरित्रका छन् केही तत्कालीन। सीमांकन र नक्सांकनका केही काम बाँकी छन्। डुबानका कुरा छन्, सीमावर्ती क्षेत्रका वासिन्दाको सुविधाका कुरा छन्। सीमावारपार, मानव तस्कर अपराध र सुरक्षाका विषय छन्। सडकमार्ग, रेलमार्ग, जलमार्ग, आकाशमार्गबाट कनेक्टिभिटी मात्र होइन, विद्युत्, सञ्चार, व्यापार, सामाजिक र सांस्कृतिक कनेक्टिभिटीका विषय पनि छन्। पत्रपत्रिकाका, व्यापारको सहजता, पूर्वाधार विकास, सीमावर्ती क्षेत्रको विकास र आधुनिकीकरणका विषय छन्। लगानी वृद्धि र साझेदारी प्रोत्साहन, पर्यटन, विज्ञान, प्रविधि, शिक्षामा सहयोग, जलस्रोत र औद्योगिक विकासका विषय त्यत्तिकै महत्वपूर्ण छन्। इन्धनलगायत अत्यावश्यक वस्तुको आपूर्ति, हातहतियार र अन्य सामग्री आयात, भारतमा रहेका नेपाली नागरिकका विषय, दुई देशका सन्धिसम्झौताको पुनरावलोकन, ईपीजी प्रतिवेदन, सरकारी र गैरसरकारी स्तरमा विभिन्न क्षेत्र र तहका प्रतिनिधिका भ्रमण आदानप्रदानका विषय पनि कम महत्वका छैनन्। बहुपक्षीय, क्षेत्रीय र उपक्षेत्रीय सहयोग र सार्कको गतिका विषय उत्तिकै महत्वका छन्। हाम्रा कतिपय साझा समस्या र आकांक्षा पनि। समयको परिवर्तनसँगै बढ्दै गएका सम्भावना पहिल्याउने र सहयोग वृद्धिमा आइपरेका गाँठा फुकाउने विषय छन्। राजदूतले दुवै देशबीचको सम्बन्ध राम्रो बनाउन र विकास गर्न प्रत्यक्ष रूपमा नेपालको प्रतिनिधित्व गर्ने हो। राजदूतले दुई देशका बहुआयामिक सम्बन्ध विकासका सम्भावना र चुनौतीबारे, सहजता र अप्ठेराबारे सरकारलाई समयसमयमा जानकारी गराउनुपर्छ। राष्ट्रिय हितमा सम्बन्ध राम्रो बनाउन, विकास गर्न र नीति निर्माण तथा कार्यान्वयनमा सरकारलाई सघाउन सक्नुपर्छ। नियमित समीक्षा गर्ने र सरकारलाई प्रतिवेदन दिने काम राजदूतको हो। दूतावासलाई व्यवस्थित र प्रभावकारी सञ्चालन गर्ने हो, जिम्मेवारीअनुरूप क्षमता र स्रोतसाधनको उपलब्धतामा ध्यान पुर्याउने हो। भारतमा केही समयदेखि राजदूत पद रिक्त छ। राजदूत नहुँदा थाती रहेका काम गर्नुपर्ने दायित्व छ। दूतावासको नेतृत्व लिनुपर्नेछ। नेपालको छवि र प्रतिष्ठा बढाउन, नेपालप्रति सकारात्मक भावना र मैत्रीपूर्ण व्यवहार बढाउने गरी काम गर्नुपर्नेछ। जहाँ भ्रम देखिन्छन् त्यसलाई चिर्नुपर्नेछ। राजदूत भनेका राज्यका आँखा, नाक, कान, दिमाग सबै कुराका प्रतिनिधि हुन्। राजदूतको व्यक्तित्व, क्षमता, संवाद कला, व्यक्तिगत आचरण र उसको कामको तरिकाले कतिपय असहज अवस्थाबाट पनि बाटो पहिल्याउने काम गर्छ। आफ्नो देश र सरकारसँग निकट सम्पर्क र परामर्शमा रहनुपर्छ। वसुधैव कटुम्बकम् भन्ने साझा धारणा भएका दुवै देशले अन्य देशसँग बढाएका सम्बन्ध एकअर्का देशको प्रतिकूल हुनु हुँदैन। सार्वभौम देशले आफ्ना आन्तरिक मामिला मात्र होइन, अन्य देशका सम्बन्ध पनि स्वाधीनतापूर्वक सञ्चालन गर्छन्। यसैलाई हाम्रो संविधानले स्वतन्त्र परराष्ट्रनीति भनेको छ। नेपालले आफ्ना बाह्य सम्बन्ध सपार्ने गरी सञ्चालन गर्नुपर्छ। कहिलेकाहीं बलिया, दरिला सम्बन्ध पनि नाजुक देखिन थाल्छन्। संवेदनशील अवस्थामा संवेदनशील विषयमा विशेष होसियार हुनुपर्छ। सरोकारवाला मन्त्रालयसँग प्रभावकारी र चरित्र सम्बन्ध हुनुपर्छ। परराष्ट्र मन्त्रालयको शक्ति, क्षमता स्रोतबाट दूतावासको प्रभावकारिता स्थापित हुने हो। दूतावासको प्रभावकारिताबाट परराष्ट्र मन्त्रालयले आफ्ना नीति कार्यान्वयन गर्न बल पुग्ने हो। हाम्रो दूतावासको भौतिक अवस्था, जनशक्ति र बौद्धिक शक्ति, स्रोधसाधन र सम्पर्क दूतावासको योजनासँग मेल खाने हुनुपर्छ। परिसर र भवनमा आवश्यक मर्मत र सुधार आवश्यक हुन सक्छ। भौतिक संरचना र परिसरको अनुहार पनि त्यहीअनुकूल राम्रो हुनुपर्छ। सबै कुरा सुन्दर र आकर्षण हुनुपर्छ। काम गर्न सहज होस्। भेट्दा राम्रो लागोस्। सरकारको नीति, निर्णय, निर्देशन, अपेक्षा पूरा गर्ने अवस्थामा दूतावास हुनुपर्छ। देश र जनताका अपेक्षा हुन्छन्। तिनलाई पूरा गर्न तत्पर हुुनुपर्छ र पूरा गर्ने स्तरमा रहनुपर्छ। राजदूत नियुक्त भएर जाने व्यक्तिले राष्ट्रिय हितलाई सर्वाेपरि राखी निष्ठापूर्वक काम गर्नुपर्छ। राजदूत भएपछि मित्रताको सन्देश लिएर जानुपर्छ। आफ्नो सोच, आचरण र व्यवहारमा राष्ट्रिय हित र राष्ट्रको प्रतिष्ठाबाट निर्देशित हुनुपर्छ। नेपालप्रति भारतको असल छिमेकी र निकट मैत्री भावनाको सराहना गर्दै त्यसको निरन्तर विकासमा लाग्नुपर्छ। (भारतका लागि राजदूतमा सिफारिस आचार्यले आइतबार संसदीय विशेष सुनुवाइ समितिमा दिएको लिखित मन्तव्यको सम्पादित अंश)"
सबै दलमा व्याप्त महारोग,"कहाँबाट कमिसन आउँछमा ध्याउन्न भएपछि र संस्थागत रूप लिइसकेको यो प्रवृत्तिरूपी महारोग बिसेक नभएसम्म देशले मुक्ति पाउँदैन मेक्सिकोका राष्ट्रपति ऐन्ड्रेस म्यानुएल लोपेज ओर्बाडोरले २० करोड अमेरिकी डलरको ७८७ ड्रिमलाइनर बोइङ बेचे। भ्रष्ट राजनीतिक नेताहरूले चढ्ने बोइङ भन्दै उनले मितव्ययी अपनाउन यो कदम चाले, जसको अहिले विश्वभर प्रशंसा गरिएको छ। तर नेपालका राष्ट्रपति १८ करोड रुपैयाँ गाडी चढ्दैछिन्। राष्ट्रपति मात्र होइन, स्थानीय निकायका मेयरउपमेयरले पनि करोडौं मूल्यका गाडी खरिद गरिसकेका छन्। अहिले निर्वाचित स्थानीय प्रतिनिधि कसरी सुविधा प्राप्त हुन्छ भन्नेमा मात्र तल्लीन छन्। अझै पनि २१ प्रतिशत नेपाली निरपेक्ष गरिबीको रेखामुनि छन्। दिनहुँ १५ सय युवा खाडीको ४० डिग्री सेल्सियसको तातोमा पसिना बगाउन जान्छन्। तिनले पठाएको रेमिटेन्सबाट मुलुकको अर्थतन्त्र टिकेको छ। चार महिनामा व्यापार घाटा झन्डै पाँच खर्ब रुपैयाँ छ। यो व्यापार घाटाको आँकडाले नेताका नियत, उनीहरूका कार्यशैली, व्यवहार सबैलाई एकसाथ उदांगो पार्छ। दस लाख रुपैयाँको ठेक्कामा १० करोड रुपैयाँ रकमान्तर हुन्छ। आर्थिक वर्षको आखिरी घडीमा अर्बौं रुपैयाँ स्रोतान्तर हुन्छ। बहुवर्षीय ठेक्का पनि होइन, दुई महिनामा नसकिने विकास निर्माण रातारात हुन्छ कागजमा। सडक, सिँचाइ, खानेपानी र सहरी विकासमा २०४६ सालदेखि यो महारोग व्याप्त छ। तलदेखि माथिसम्मको सेटिङमा यसरी रकम स्रोतान्तररकमान्तर भइरहँदा महालेखापरीक्षकदेखि अख्तियारसम्म मौन बसिदिन्छन्। यो अहिलेको मात्र प्रवृत्ति होइन। गत आर्थिक वर्षको अन्तिम समयमा आएर खानेपानी मन्त्रालयले दुई अर्ब ५४ करोड रुपैयाँको रकमान्तर १५ दिनभित्र सिध्यायो। यही प्रवृत्ति सडक, सहरी विकास र सिँचाइमा जरा गाडेर बसेको छ। अर्थ मन्त्रालयलाई थाहा छ दुई दिनमा काम हुँदैन भनेर। तैपनि ऊ यसैगरी बजेट दिइरहन्छ। सुरुमा विकासे मन्त्रालयको योजना महाशाखाले कुन जिल्लालाई कति रकमान्तर गर्ने भनेर सेटिङ गर्छ। उसको सेटिङअनुसार प्रक्रियामा संलग्न सबै मन्त्रालय र निकाय राजी हुन्छन्। आफ्नो जिल्लामा कति रकम थप आएको छ भन्ने जिल्लाका केही सीमित सरोकारवाला (जो सेटिङमा संलग्न हुन्छन्) बाहेक अरूलाई थाहा हुँदैन। अर्काे उदाहरण हेरौं। नागढुंगाथानकोट सुरुङमार्ग निर्माणका लागि जापानले सहुलियतपूर्ण ऋण दियो १६ अर्ब २८ करोड रुपैयाँ। जापान मात्र त्यस्तो मुलुक हो, जसले नेपाललाई आर्थिक सहायता उपलब्ध गराउँदा उसको खास रणनीतिक दाउपेच र स्वार्थ हुँदैन। केवल नेपाल र नेपालीको उन्नति मात्र होस् भन्ने उसको सदिच्छा रहिआएको छ। सुरुमा सहुलियतपूर्ण ऋण दिन्छ र पछि त्यसैलाई अनुदानमा परिणत गराइदिन्छ। यो सुरुङ मार्ग निर्माणले उपत्यकाको नाका प्रवेशलाई सहज पारिदिन्छ, जसले अर्बैां रुपैयाँको तेल, समय, पार्टपुर्जा आदिको खर्च जोगाइदिन्छ। आफ्नो देशको ऋण भए पनि उसले यो पूर्वाधारमा विश्वव्यापी ठेक्का गरायो। जापानजस्तो मुलुकले दिएको सहुलियतपूर्ण ऋणमा समेत हाम्रा नेताका गिद्देदृष्टि पर्छ भने अरूको हालत के होला ? तर भारतले ऋण दियो भने त्यो उपक्रमको ठेक्कामा भारतीयबाहेक अरूलाई प्रवेश निषेध हुन्छ। अरू देशले दिने ऋणअनुदानमा पनि आआफ्ना स्वार्थ हुन्छ। मध्य मस्र्याङ्दीमा अनुदान दिएको जर्मनीले उसको देशबाहेक अरूलाई प्रवेशै गर्न दिएन। तर नागढुंगामा ग्लोबल टेन्डर गरियो, जसले लागत घट्नमा मद्दत पुर्याउँछ। सर्तसहितको ऋण वा अनुदानमा लागत उच्च हुन्छ। यो पूर्वाधारको ठेक्कामा पनि सरकारले चिनियाँ कम्पनीलाई ठेक्का दिलाउन अनेक चलखेल गर्यो। भौतिक पूर्वाधार तथा यातायातमन्त्री रघुवीर महासेठले आयोजना प्रमुखलाई बोलाएर चिनियाँ कम्पनीलाई ठेक्का दिलाउन निर्देशन दिए। आयोजना प्रमुखले कानुनविपरीत आफू एक इञ्च पनि तलमाथि नहुने अडान राखे। महासेठले आयोजना प्रमुखलाई हटाए, अर्काे व्यक्ति ल्याए। नेपालका अधिकांश प्रमुख ठेक्कामा महासेठ प्रवृत्ति सामान्य हो। विगतदेखि हुँदै आएको कृत्यलाई उनले पनि निरन्तरता दिएका हुन्। जुनसुकै ठेक्कापट्टामा पनि विवाद हुनुको प्रमुख कारण कमिसन हो। विनामेहनत र झन्झट शक्ति र पहुँचवालाले प्राप्त गर्ने कमिसनका कारण आज मुलुकको विकास निर्माण क्षेत्र ध्वस्त भएको छ। जापानजस्तो मुलुकले दिएको सहुलियतपूर्ण ऋणमा समेत हाम्रा नेताका गिद्देदृष्टि पर्छ भने अरूको हालत के होला ? सिक्टा सिँचाइ स्वदेशी स्रोतले बनिरहेको आयोजना हो। यो आयोजनामा कतिसम्म भ्रष्टाचार भएको रहेछ भन्ने कुरा त्यतिखेर प्रकट भयो, जतिबेला परीक्षणकै क्रममा रहेको नहर भत्किन थाल्यो। भ्रष्टाचार भएको भौतिकरूपमै छताछुल्ल भयो। वर्तमान अख्तियार नेतृत्वले मुद्दा हाल्यो, जुन यसअघिका अख्तियार प्रमुखले आँट गर्न सकेका थिएनन्। पप्पुले बर्दियामा बनाएको पुल भाँच्चिएको पनि सबैले देखेकै हुन्, तर कारबाही भएन। आयोजना प्रमुख, सिँचाइ विभागका महानिर्देशक, सचिव र मन्त्रीसम्म भएका कमिसनका घृणित खेलका कारण ठेकेदारले कमसल माल हाल्यो र नहर भत्कियो। ठेकेदारले कमिसन दिनु नपरेको भए उसले पनि गुणस्तरमा सम्झौता गर्दैनथ्यो। सडक विभाग र यसअन्तर्गतका डिभिजन कार्यालयले निर्माण गर्ने अधिकांश सडक गुणस्तरहीन हुनुको कारण पनि यही कमिसन हो। एक करोडको ठेक्कामा ४० प्रतिशतभन्दा बढी कमिसनबापत भागबन्डा लगाउनुपर्छ। यो हरेक ठेक्कामा हुन्छ। कमिसन नदिने ठेकेदारलाई डिभिजनका हाकिम र लेखा अधिकृतले भुक्तानी नै गर्दैनन्। अति नै भएपछि केही ठेकेदारले अख्तियार गुहार्छन्। पैसा दिन लगाउँछ अनि रंगेहात पक्राउ पर्छन्। यो प्रवृत्ति अधिकांश सडक डिभिजनमा व्याप्त छ। जलविद्युत्मा पनि उस्तै छ। अर्बौं रुपैयाँ खर्च भएर राष्ट्रिय सम्पत्ति बनिसकेको आयोजना सुटुक्क विदेशीलाई बिक्री गर्छन्। देशको प्रधानमन्त्री जलविद्युत्को लाइसेन्स बेच्छन्। अनि यो देशमा भारतबाट बिजुली आयात नगरेर के निर्यात हुन्छ ? बूढीगण्डकी, तिला, तामाकोसी तेस्रो, लाङटाङ जलाशययुक्त राष्ट्रिय रणनीतिक महत्वका आयोजनासमेत बेचिए। यो बेच्दा प्रधानमन्त्रीदेखि तलसम्म कमिसनको भागबन्डा हुन्छ। कोशी कोरिडर (प्रसारण लाइन) को अयोग्य ठेकेदारलाई ठेक्का नदिएबापत विद्युत् प्राधिकरणका केही उपकार्यकारी निर्देशक र अन्य अधिकृतहरूलाई अख्तियारले दिनुसम्मको दुःख दियो। त्यतिबेलाका अख्तियार प्रमुख दीप बस्नेतका छोरा त्यो ठेकेदार कम्पनीका स्थानीय एजेन्ट थिए। त्यसलाई ठेक्का दिन नमिल्ने भनेर भारतीय एक्जिम बैंकले लेखेरै पठायो। जसरी पनि त्यसलाई ठेक्का दिनैपर्ने अडानमा बस्न्यात लागिपरे। सकेनन्। आखिरी उनले प्राधिकरणका अधिकृतहरूलाई १३ पाने भर्न लगाए। अख्तियारको दुरुपयोग अख्तियारकै हाकिमबाट हुने यो देशमा कर्मचारीलाई काम गर्न पनि गाह्रो रहेको यो प्रकरणले देखायो। कोशी कोरिडरमा पहिलो ठेकेदार रद्द भयो, अर्काे छनोट गर्न नौ महिना लाग्यो। अर्थात् बस्न्यात सेवाबाट निवृत्त भएपछि मात्र प्राधिकरणले ठेकेदार छनोट गर्न सक्यो। भनेपछि देशका ठूलाठूला टाउकेहरूको कमिसन मोहको दुश्चक्रमा नेपाल फसेका माथिका केही दृष्टान्तहरूले पुष्टि गरेका छन्। त्यही भएर दुईतिहाइको शक्तिशाली सरकारले नौ महिनासम्म केही गर्न नसक्नुको कारण खोज्न अन्यत्र गइरहनु पर्दैन। नियत नै खराब भएपछि जतिसुकै शक्तिशाली सरकारले काम गर्न सक्दैन। गरूँ भने सक्छ, तर गर्दैन। किनभने देश र जनताका लागि काम गर्दा यस्ता स्वार्थभन्दा धेरै माथि उठ्न सक्नुपर्छ। माथि उठ्न थाल्यो भने त्यसले कि मन्त्री हुन पाउँदैन, कि त पार्टीमा जिम्मा पाउँदैन वा अर्काेपटकको चुनावमा टिकट नै पाउँदैन। देशको यो महारोग सबै पार्टीमा व्याप्त छ। नेपालको अविकासको प्रमुख जड राजनीतिक अस्थिरतालाई लिइन्थ्यो, देखाइन्थ्यो। अति नै भयो भनेर जनताले झन्डै दुईतिहाइको मत दिएर राजनीतिक स्थिरताको चाहना राखे। सरकार बन्यो। तर सरकारले माखो मार्न सकेन। १७ हजारको बलिदानीले संघीयता आयो, संविधान बन्यो, जननिर्वाचित सरकार बन्यो तर जनताको ढाड सेकिने गरी कर मात्र लगाइयो। जनताको आर्थिक जीवन झन् कष्टकर पारियो। हुने भए सरकारले सास फेरेकोमा पनि कर असुल्थ्यो होला। कसैसँग कुराकानी (टेलिफोन, नेट आदिबाट होइन) गरेमा पनि कर लगाउँथ्यो होला। संसारमा सबैभन्दा अचाक्ली भन्सार असुलेर सार्वजनिक यातायातलाई महँगो पारिएको छ। यातायात नै महँगो भएपछि त्योसँग जोडिएका सबै कुरा महँगा हुने नै भए। जनताले हरेक गाँस कटाएर तिरेको करबाट राष्ट्रपतिदेखि स्थानीय निकायका पदाधिकारीसम्मले महँगा गाडी चढे। जनताबाट असुल गरिएको कर (राजस्व) ले ६०१ को गोठ, जंगी, प्रहरी, निजामती, सार्वजनिक संस्थान, शिक्षक आदिलाई तलब भत्ता खान पुग्दैन। यो वर्षको बजेट नै हेरौं। जनताबाट सरकारले कर (राजस्व) असुल्ने अनुमान गरेको छ आठ खर्ब ३१ अर्ब ३१ करोड रुपैयाँ। तर मन्त्री, सांसद, नेतादेखि कर्मचारीसम्मका तलब भत्ता (चालु खर्च) छ आठ खर्ब ४५ अर्ब ४४ करोड रुपैयाँ। अर्थात् १४ अर्ब १३ करोड रुपैयाँ अभै पुग्दैन, उल्टो आन्तरिक ऋण लिनुपर्छ। नेताहरूका तलब भत्ताका लागि विदेशी ऋण वा अनुदान त आउँदैन। जनताकै करबाट यिनले गाडी चढ्ने, महलमा बस्ने र तलब भत्ता खाने हो। तलब भत्ता मात्र खाएर खुरुखुरु काम गरिदिए हुने नि। कहाँबाट कमिसन आउँछमा ध्याउन्न भएपछि र संस्थागत रूप लिइसकेको यो प्रवृत्तिरूपी महारोग बिसेक नभएसम्म देशले मुक्ति पाउँदैन।"
यसरी हुन्छ लैंगिक हिंसाको दिगो समाधान,"पछिल्ला केही तथ्यले देखाउँछन् नेपालमा हरेक हप्ता कम्तीमा एक बालिकाको बलात्कार हुन्छ भने हरेक महिना कम्तीमा चारजना महिला बलात्कृत हुन्छिन्। तथ्यांकमै नआउने महिला हिंसा अझ बढी छ। कति सार्वजनिक हुन्छन् भने अधिकांश गुपचुप राखिन्छ। परिवार वा कार्यालयमा महिलामाथि हुने यौन हिंसा आधाभन्दा बढी सार्वजनिक नहुने गरेको तथ्यांकहरूले जनाउँछन्। लैंगिक हिंसाविरुद्ध सोह्रदिने अभियान चलिरहेकै समयमा दर्जनभन्दा बढी बलात्कार तथा लैंगिक हिंसाका समाचार सार्वजनिक भएका छन्। यी तथ्यांकले नेपाली समाजको पितृसत्तात्मक प्रवृत्ति उजागर गर्छ। सोह्रदिने अभियान विभिन्न संघसंस्थाको आयोजनामा सम्पन्न भयो। अभियानमा धेरै महिला सहभागी भए। यसको प्रभावकारितामाथि विस्तारै बहस र मूल्यांकन हुँदै जानेछ। अहिलेका लागि महिला आफैं यस्ता अभियानमा संलग्न हुनुलाई महिला सशक्तीकरणकै रूपमा लिनुपर्छ। फेरि पनि प्रश्न त बाँकी रहन्छ नै, दिगो रूपमा लैंगिक हिंसा अन्त्यका लागि यस्ता अभियानले कति भूमिका खेल्न सक्लान् त ? कसरी हटाउने हिंसा निकै लामो समयसम्म महिला, दलित र अल्पसंख्यक समुदायलाई पछि पारियो। मूलधारमा उनीहरूको आवाजको सुनुवाइ नै भएन। बलात्कार, यौन हिंसालगायतका घटनामा यो लामो समयको उत्पीडन र बहिस्करण जोडिएको छ। हिंसाजन्य गतिविधिका पीडित पनि उनीहरू नै बढी पर्ने गरेका छन्। विभिन्न तथ्यांकले पुष्टि गर्छन् विपन्न, अशिक्षित र विभिन्न रूपमा पछाडि पारिएका महिला नै बढी पीडित हुँदै आएका छन्। शदीयौंदेखि जरा गाडेको उत्पिडनको संरचना अन्त्य गर्न कठिन त होला तर सम्भव छ। यसका केही उपाय छन्। महिलालाई शिक्षा भनेर पहिलेदेखि भनियो। आजको समयमा शिक्षा मात्रै भन्दा अपूर्ण हुन सक्छ। शिक्षासँगै नेतृत्व विकास र आर्थिक सशक्तीकरण पनि अपरिहार्य आवश्यकता हो। जो गरिब र विपन्न हुन्छ, जो समाजमा अघि सरेर आफ्ना कुरा राख्न सक्दैन, उनै हिंसाबाट बढी पीडित हुने गरेका छन्। स्रोतसाधनमा महिलाको पहुँच तथा अधिकार सुनिश्चित नभएसम्म महिला हिंसाका घटना अन्त्य हुन असम्भव छ। हिंसापछि पनि समाजमा सार्वजनिक हुन नसक्ने अवस्थाको मुख्य कारण पनि सम्पत्ति र स्रोतसाधनमा महिलाको अधिकार नभएरै हो। संविधानले सम्पत्तिमा महिलाको हक निश्चित गरिदिए पनि व्यवहारतः निकै कठिन छ। प्राविधिक र संरचनागत रूपमै स्रोतमाथि महिलाको हक निश्चित गर्न कठिन देखिन्छ। सामुदायिक वनको भूमिका सामुदायिक वन उपभोक्ता महासंघ (फेकोफन) ले पनि लैंगिक हिंसाविरुद्ध सोह्रदिने अभियान सम्पन्न गर्दैछ। यस क्रममा देशभरका सामुदायिक वन उपभोक्ता समितिका लाखौं महिला सदस्यले आआफ्नो ठाउँबाट यस अभियानमा साथ दिए। कार्यक्षेत्रमा हुने लैंगिक हिंसाको अन्त्य, लैंगिक हिंसा र दुव्र्यवहार ः छैन हामीलाई स्वीकार नाराका साथ यो अभियान देशभरि चल्यो। यद्यपि दिगो रूपमा लैंगिक हिंसा कसरी सम्भव छ भन्नेमा सामुदायिक वन उपभोक्ता समूहहरूको चासो रहँदै आएको छ। त्यसो त सामुदायिक वन उपभोक्ता महासंघले महिला सशक्तीकरण तथा नेतृत्व विकासमा विश्वमै नमुना उदाहरण पेस गरेको छ। स्रोतसाधनमा महिलाको पहुँच तथा अधिकार सुनिश्चित नभएसम्म महिला हिंसाका घटना अन्त्य हुन असम्भव छ। जल, जमिन, जंगललगायत प्राकृतिक स्रोतमा महिलाको अधिकार स्थापित भएमा महिला हिंसा न्यूनीकरण गर्न सहज हुनेछ। शिक्षासँगसँगै यस्ता स्रोतमाथि महिलाको प्रत्यक्ष अधिकार सुनिश्चित भएको अवस्थामा महिला आफैं स्वावलम्बी र शक्तिशाली हुने मार्ग खुल्छ। देशभर रहेका सामुदायिक २२ हजार दुई सय ३६ सामुदायिक वन समूहमा यस्तो अभ्यास हँदै आएको छ, जहाँ विपन्न, गरिब, पछाडि परेका, महिला, अल्पसंख्यक समुदायलाई विधानमै सुनिश्चित गरी हरेक कार्यसमिति भेलाबाट उनीहरूको प्रत्यक्ष सहभागिता लागू गरिँदै आएको छ। यस्तै सामुदायिक वन उपभोक्ता समूहहरूको छाता संगठन सामुदायिक वन उपभोक्ता महासंघमा पनि यो नियम लागू गरिएको छ। व्यवहारतः हरेक समितिमा ५० प्रतिशत महिला सहभागिता निश्चित गरिँदै आएको छ। सामुदायिक वन समूहले गरेको यस्तो अभ्यासले महिलालाई सशक्त बन्न र नेतृत्व विकास गर्न सहयोग पुर्याउँछन्। समावेशी, नेतृत्व विकास र स्रोतमा पहुँच स्थापित गरेर मात्रै महिलाको स्वाभिमानी जीवन सम्भव छ। समृद्धि सम्भव महिला सशक्तीकरण र नेतृत्व विकास समृद्धिका लागिसमेत एक बलियो आधार बन्न सक्छ। महिला, सीमान्तकृत, अल्पसंख्यकलगायत समाजको ठूलो हिस्सा समृद्धिको बहसमा सहभागि नहुँदासम्म समृद्धि सम्भव छैन। त्यसैले राज्यका हरेक निकाय र तहमा महिला, अल्पसंख्यक, सीमान्तकृत समुदायको सहभागिता र समावेशिता बढाउनु जरुरी छ। राज्य आफैंले प्रत्यक्ष लगानी गरेर वा पहलकदमी लिएर महिला सशक्तीकरण र नेतृत्व विकासमा ध्यान दिनु जरुरी छ। पाठक सामुदायिक वन उपभोक्ता महासंघ नेपालको केन्द्रीय अध्यक्ष हुन्।"
सामूहिक दायित्वबोध कांग्रेसको खाँचो,"मुलुक संघीयतामा प्रवेश गरेसँगै नेपाली कांग्रेसले पनि समयानुकुल आफ्नो विधान परिमार्जन गर्नुपर्ने आवश्यकता छ। कांग्रेस केन्द्रीय कार्यसमितिमा विधान मस्यौदाको छलफल चलिरहेको छ। छलफलबारे सञ्चारमाध्यममा व्यापक टीकाटिप्पणी भएका छन्। सभापतिका पक्षधरहरू सभापतिलाई अझ बलियो बनाउने पक्षमा देखिएका छन् भने अर्को पक्ष सामूहिक नेतृत्व को अवधारणा अघि बढाउन अग्रसर छन्। विगतमा पनि सभापति कृष्णप्रसाद भट्टराईकै पालादेखि यस विषयको उठान हुँदै आएको हो। खासगरी २०४७ सालउता अध्यक्षात्मक प्रणालीमा रहेको पार्टीको विधानलाई प्रजातन्त्रीकरण गर्न कसैले चासो दिएनन्। किनकि त्यो समय जोखिमपूर्ण संघर्षको अवस्था थियो। सभापतिलाई जस र अपजस दुवैको भागीदार बनाउन सबै तयार थिए। मुलुकमा बहुदलीय व्यवस्था आएपछि कांग्रेसले बहुमत प्राप्त गरी सरकार निर्माण गर्यो। त्यसपछिका वर्षमा पार्टी र सरकारबीचको सम्बन्धमा उतारचढाव सुरु हुन थाल्यो। त्यसपछि नै गुटउपगुटको स्थायी विचलनकारी राजनीतिले कांग्रेसभित्र ठूलो आकार लिँदै गयो। परिणामस्वरूप, एकातिर अध्यक्षात्मक प्रणालीअन्तर्गतको शक्तिशाली सभापतिको अधिकार क्रमशः कटौती हुन थाल्यो भने अर्कोतर्फ परोक्षरूपले पार्टीको विधान विस्तारै प्रजातन्त्रीकृत हुँदै एकल नेतृत्वबाट सामूहिक दायित्वतर्फको यात्रा सुरु भयो। पार्टी र सरकारबीच असमझदारी रहे पनि त्यसलाई वि श्राम दिँदै ०४८ सालमा कांग्रेसको आठौं महाधिवेशन झापाको कलबलगुढीमा सम्पन्न भयो। सो महाधिवेशनले एकताको सन्देश दिँदै कृष्णप्रसाद भट्टराईलाई सभापतिमा निर्वाचित गर्यो। किसुनजी कार्यवाहक सभापतिबाट पूर्ण सभापति बन्नुभयो। दुर्भाग्यवश, झन्डै चार वर्षपछि नवौं महाधिवेशनको पूर्वसन्ध्यासम्म पनि सरकार र पार्टीबीच किचलो कायमै रह्यो। सभापति भट्टराई बारम्बार भन्ने गर्नुहुन्थ्यो, हेर्नुस्, यो विधान बीपीले नेपाल, नेपाली जनता र कांगे्रसलाई हेरेर बनाएको हो, यो अध्यक्षीय विधान हो। भट्टराईको सो विचारलाई कसैले सुनेनन्। धेरैले त्यसलाई भट्टराई आफू बलियो भइरहने इच्छा को रूपमा पनि लिए। नवौं महाधिवेशनलाई ध्यानमा राखेर पोखरामा महासमिति बैठक आयोजना गरियो। त्यस बैठकमा सभापतिको विदेशमा मामिला सचिव भएका कारण पंक्तिकार पनि उपस्थित थियो। महासमिति हुनुअघि भएको केन्द्रीय समितिको पोखरामा सम्पन्न बैठकमा पार्टीको अध्यक्षीय विधानलाई अझ प्रजातन्त्रीकरण गर्नुपर्ने विचार राख्दै विजयकुमार गच्छदारले सुशील कोइरालाको सल्लाहमा कम्तीमा दुईजना सदस्य प्रत्येक विकास क्षेत्रबाट प्रत्यक्ष निर्वाचित हुनुपर्ने अडान लिए। त्यसलाई किसुनजीले अध्यक्षात्मक प्रणालीलाई प्रजातन्त्रीकरण बनाउने बहानामा आफूलाई कमजोर बनाउने खेल को रूपमा लिनुभयो। उहाँलाई यो पनि लाग्यो कि त्यस अडानका पछाडि गिरिजाप्रसाद कोइरालाको परोक्ष हात छ भनेर। गच्छदारको अडानको प्रत्युत्तरमा सभापति भट्टराईले गिरिजाप्रसाद कोइरालातिर फर्केर भन्नुभयो, गिरिजाबाब् किन हरेक विकास क्षेत्रबाट दुईदुईजना मात्र प्रत्यक्ष निर्वाचित केन्द्रीय सदस्य चुन्ने ? बरु यसो गरौं न, सबै पदहरूलाई प्रत्यक्ष निर्वाचनबाट चुनिने बनाऔं। त्यो सुनेपछि किसुनजीको भावना बुझेर गिरिजाबाबुले तुरुन्तै हस्तक्षेपको शैलीमा भन्नुभयो, होइन होइन किसुनजी, यो दुईदुईजनाको कुरा गर्दै नगरौं, एकएकजना हरेक विकास क्षेत्रबाट गरौं तर यो पनि परीक्षणका लागि मात्र हो। यसले राम्रो गरेन भने यो पनि पछि हटाइदिनुपर्छ। नवौं पोखरा महासमिति बैठकले हरेक विकास क्षेत्रबाट एकएकजनाको प्रत्यक्ष निर्वाचित हुने अनुमोदन गर्यो। कांग्रेसमा वैधानिक संरचनाको निर्माण र त्यसअन्तर्गत सामूहिक दायित्व को बाध्यकारी वैधानिक बन्धनको खाँचो छ। केही समयपछि नै एकजनाले समय आएको खण्डमा सरकारको जिम्मेवारी लिने र अर्कोले पार्टी सम्हाल्ने शीर्ष नेताहरूको सहमतिअनुरूप काठमाडौंमा आयोजित नवौं महाधिवेशनले गिरिजाप्रसाद कोइरालालाई सभापतिमा निर्वाचित गर्यो। महासमितिको निर्णयअनुरूप प्रत्येक विकास क्षेत्रबाट एकएकजना प्रत्यक्ष निर्वाचित सदस्यले केन्द्रीय कार्यसमितिमा प्रवेश गरे। ०५७ मा दशौं महाधिवेशन पोखरामा सम्पन्न भयो। गिरिजाप्रसाद नेतृत्वको दसौं महाधिवेशनसम्म आइपुग्दा अध्यक्षात्मक विधानको प्रजातन्त्रीकरणको रफ्तार बढिसकेको थियो। सभापतिसहित ३७ सदस्यीय कार्यसमितिमा १८ अथवा ५० प्रतिशत प्रत्यक्ष निर्वाचित सदस्य केन्द्रीय कार्यसमितिमा आउन र ५० प्रतिशत सभापतिले छान्ने परम्परा सुरु भइसकेको थियो। सोही परम्परालाई एघारौं महाधिवेशनले पनि अनुशरण गर्यो। सुशील कार्यवाहक सभापति भएको बेला काठमाडौंमा सम्पन्न बाह्रौं महाधिवेशनमा यसको व्यापक विस्तृतीकरण गरियो, जसमा केन्द्रीय कार्यसमितिको कुल संख्या ८५ पुर्याइयो। संख्या बढाउनुको मुख्य कारण क्षेत्रीय, जातीय र लैंगिक प्रतिनिधित्व बढाउनु रहेको थियो। महाधिवेशनले प्रजातन्त्रीकरणको मूल्य अक्षुण्ण राख्दै प्रत्यक्ष चुनावबाट सभापतिबाहेकका ६४ जना केन्द्रीय सदस्यको प्रत्यक्ष निर्वाचनको परम्परा पनि सुरु गर्यो। जुन कुल ८५ संख्यामध्ये सभापतिले चुन्नेको संख्या जम्मा २० मा सीमित रहन गयो। बाह्रौं महाधिवेशनले सुशीललाई सभापतिमा निर्वाचित गर्यो भने विधानको सोही संरचनाले तेह्रौं महाधिवेशनमा शेरबहादुर देउवालाई सभापति पदमा निर्वाचित गर्यो। अब दुई वर्षपछि आउने चौधौं महाधिवेशनमा सभापति देउवा, गिरिजाप्रसाद र त्यसपछि सुशीलले गरे झैं प्रत्यक्ष निर्वाचनको प्रतिशत बढाउँदै अघि बढ्नुहुन्छ वा के गर्नुहुन्छ त्यो आगामी दिनहरूले प्रस्ट पार्ने नै छ। बीसौं शताब्दीको मध्यतिर निर्माण भएको कांग्रेस विधानको आकांक्षा र उद्देश्यको आफ्नै क्षेत्र र सीमाहरू थिए। त्यसताकाको नेतृत्वदायी भूमिका प्रदान गर्ने व्यक्तित्वको आचरण, शिक्षादीक्षा, समग्र सोच र दूरदृष्टिको स्तर पनि भिन्न खालको थियो। तर बीसौं शताब्दीको अन्त्य र आजको एक्काइसौं शताब्दीको सुरुवाती अवस्थाका नेता, कार्यकर्ता तथा शुभेच्छुकको विशेषता पहिलेभन्दा फरक छन्। त्यति मात्र नभएर देशको सामाजिक, राजनीतिक, शैक्षिक र समग्र विकासको स्थिति पनि भिन्न रहेको र वामपन्थी र दक्षिणपन्थीहरूले आफ्नो प्रभाव क्षेत्र बढाइरहेको अवस्थामा राष्ट्रिय र अन्तर्राष्ट्रिय चुनौतीहरूको प्रकृति र उचाइ पनि उत्तिकै तीखो हुन गएको छ। यस्तो समयमा दक्षिण एसियाको एक वरिष्ठ प्रजातान्त्रिक दलको समयसापेक्ष र दूरदृष्टिपूर्ण विधान आजको स्वाभाविक आवश्यकता हो। त्यसो त ०१७ सालको विधानलाई समयसापेक्ष बनाउन नखोजिएको भने होइन। सातांै महाधिवेशनबाट निर्वाचित बीपी कोइरालाले २०१७ सालमा दल प्रतिबन्धित हुनु केही महिनाअघि कांग्रेसको विधान ०१७ को निर्माण गर्नुभयो। त्यसपछि दलहरू प्रतिबन्धित भए। पछि २०४६ मा प्रजातन्त्र पुनस्र्थापना भएपछि २०५१ मा विधान संशोधन गरियो। त्यस्तै २०५४, २०५७, २०६२, २०६४ र २०६६ मा पनि क्रमशः विधान संशोधनका काम भए, तर यी सबै सुधारमा सभापतिको असीमित अधिकारलाई प्रजातन्त्रीकरणको माध्यमबाट सीमित गर्ने प्रयत्नमा विधान एकल नेतृत्व प्रणालीबाट क्रमशः सामूहिकदायित्व को यात्रातर्फ अग्रसर हुन गएको छ। जीवनको उत्तरार्धमा गिरिजाप्रसादसमेतले पनि शान्ति प्रक्रियाको बोझपूर्ण चुनौतीका बीच सामूहिक नेतृत्व को दबाब खेप्दा पनि विधानको प्रजातान्त्रिक प्रक्रियालाई अवरुद्ध भने गर्नुभएन। परिणामस्वरूप आज अध्यक्षात्मक विधानको स्वरूपमा चुनाव प्रक्रियाको प्रवेशले ७५ प्रतिशतभन्दा बढी केन्द्रीय सदस्य निर्वाचित भएर आउने व्यवस्था छ। यस प्रक्रियाको प्रभाव महामन्त्रीको निर्वाचनसम्म पुगेको छ। सकारात्मक दृष्टिकोणले यसलाई लिने हो भने यो सभापतीय एकल नेतृत्व प्रणालीबाट सामूहिक दायित्व वा नेतृत्वको यात्रा हो। अर्थात् यसलाई बीसौं शताब्दीको मध्य र एक्काइसौं शताब्दीको थालनीबीचको संक्रमण मान्न सकिन्छ। एकातिर सामूहिक नेतृत्वको रूपान्तरण यात्रा थालिसकेको यस्तो अवस्थामा एक्काइसौं शताब्दीको चुनौतीलाई ध्यानमा राखी सोहीअनुरूपको प्रजातान्त्रिक विधान तर्जुमा गर्नुपर्ने र त्यसलाई अक्षरशः पालना गर्नु नै कांग्रेसको आवश्यकता हो। कांग्रेसभित्र निष्ठायुक्त राजनीतिको खडेरी र अर्कोतर्फ पैसा र बाहुबलको बढ्दो प्रभावबीच विगतमा विधानलाई बीपी कोइरालाले पञ्चायतको संविधानबारे भनेजस्तै कागजको खोस्टो बनाएको भनी व्यापक आलोचना खेपिरहेको व्यवस्थापकीय पक्षको सन्दर्भमा पनि कांग्रेसको चुनौती अझ थपिन गएको छ। आगामी चौधौं महाधिवेशनलाई ध्यानमा राखेर कांग्रेसले विधान संशोधन प्रक्रिया सुरु गरेको छ। गुटगत राजनीतिमा लागेका केही व्यक्तिहरू, स्थानीय सरकारमा र संसदभित्र आजको कांग्रेसको दयनीय अवस्थाको मुख्य कारणलाई बेवास्ता गर्दै सभापतिलाई बलियो बनाएर आगामी दिनहरूमा आफ्नो व्यक्तिगत इच्छाआकांक्षा पूर्ति गर्न उद्यत् देखिन्छन् भने अर्काथरि सभापतिको बक्र दृष्टिबाट पीडित भएका कारण सभापति पदलाई सक्दो बाँध्ने चाहना राख्छन्। तर उल्लिखित दुवै विचारबाहेक तेस्रो क्रियाशील धार पनि छ, जो कांग्रेसको इतिहास र त्यसको विकासलाई ध्यानमा राख्दै पार्टीलाई युगसुहाउँदो सामूहिक दायित्व को दर्शनमा अगाडि बढाउन चाहन्छन्। उल्लिखित रस्साकस्सीबीच अहिलेको खाँचो भनेको आन्तरिक तथा बाह्य चुनौतीको सामना गर्न सबै धारको संस्थागत समायोजन नै हो। त्यसका लागि भिन्न वैधानिक संरचनाको निर्माण र त्यसअन्तर्गत सामूहिक दायित्व को बाध्यकारी वैधानिक बन्धनको खाँचो हो। चालिसे पूर्वराजदूत हुन्।"
"बीडीसीए क्रिकेटमा कालाशैनी च्याम्पियन, एनसीसी ९ रनले स्तब्ध",बैतडी : बैतडीमा जारी बीडीसिए कप टी ट्वान्टी क्रिकेट प्रतियोगिताको १८ औं संस्करणको उपाधि कालाशैनी क्रिकेट क्लबले हात पारेको छ। सोमबार सम्पन्न फाइनल खेलमा निंगलाशैनी क्रिकेट क्लब (एनसीसी) लाई ९ रनले स्तब्ध पार्दै उपाधि हात पारेको हो। उपाधिसँगै कालाशैनीले ३० हजार पुरस्कार पाएको छ भने उपविजेता एनसीसीले २० हजार पुरस्कार पाएको छ। बुड्डाबाजे क्रिकेट मैदानमा पहिला ब्याटिङ गरेको कालाशैनी १८ ओभर ५ बलमा १०९ रनमा समेटियो। जसमा गोकर्ण चन्दले ३३ तथा सन्तोस चन्दले २० रन जोडे। एनसीसीका सुरेन्द्र बोहरा र दीपेन्द्र ऐरीले समान दुई दुई विकेट हात पारे। ११० रनको लक्ष्य पन्छाएको एनसीसी १ सय रनमा अलआउट भयो। दीपक बोहराले २६ तथा गजेन्द्र बोहराले १८ रन बनाएपनि हार टार्न सकेन। एनसीसीको पारी ध्वस्त पार्ने क्रममा कालाशैनीका जगदीश चन्द र सन्तोष चन्दले समान ३३ विकेट हात पारे। कालाशैनीका सन्तोस चन्द म्यान अफ द फाइनल चुनिए। यसैबीच प्रतियोगिताभर व्यक्तिगत १३७ रन जोड्दै तथा १४ विकेट हात पारेको एनसीसीका दीपेन्द्र बहादुर ऐरी उत्कृष्ट खेलाडी अर्थात म्यान अफ द सिरीज भए। उनले ५ हजार पुरस्कार पाए। एनसीसीकै लागि प्रतियोगिताभर ३१२ रन बनाएका दीपक बोहरा उत्कृष्ट ब्याट्सम्यान भए। कालाशैनीका लागि १७ विकेट हात पारेका सन्तोष चन्द बेस्ट बलर चुनिए। प्रतियोगितामा विजेताउपविजेता टोलीलाई बैतडी जिल्ला क्रिकेट संघका पूर्वअध्यक्ष विनोदबहादुर चन्दलगायतले पुरस्कार वितरण गरेका थिए। बैतडी जिल्ला क्रिकेट संघको आयोजनामा सम्पन्न भएको प्रतिगोगितामा १९ टोली सहभागी रहेका थिए। बीडीसीए कपवाट नै आठौं राष्ट्रिय खेलकुदका लागि जिल्लाबाट क्रिकेट टोलीको छनौट हुने बैतडी जिल्ला क्रिकेट संघका कोषाध्यक्ष खेमराज भट्टले जानकारी दिए।
संघर्षपूर्ण जितले रियल मड्रिडलाई राहत,एजेन्सी : ला लिगामा खराब प्रदर्शनका कारण पछि परिरहेको स्पेनिस पावर हाउस रियल मड्रिड पछिल्ला खेलमार्फत लयमा फर्कने प्रयास गरिरहेको छ । आइतबारको खेलमा सोसाइडड डिपोर्टिभ हुयस्कामाथि १० को जित निकाल्दै अघि बढ्न सफल भएको छ । हुयस्काको घरेलु मैदानमा भएको खेलमा रियलको जित निकै संघर्षपूर्ण रह्यो । ८ औं मिनेटमा ग्यारेथ बेलले गरेको १ गोल नै निर्णायक बन्यो । यसपछिको पूरा समय रियल मड्रिड स्कोर जोगाउनका लागि मात्रै सीमित भयो थप गोल गर्ने सकेन । अंक तालिकाको पुच्छारमा रहेको हुयस्का १५ खेल खेल्दा १ जित र ४ मा बराबरी नतिजा निकालेको छ । यस जितसँगै रियल मड्रिड अंक तालिकामा पनि एक स्थानमाथि उक्लिएको छ । १५ खेलबाट २६ अंक बनाएको रियल पाँचौंबाट चौथो स्थानमा उक्लिएको छ । निकै पछि परेको रियल मड्रिडले पछिल्ला दुई खेलमा जित निकाली दुई स्थान सुधार गरेको हो । छैटौं स्थानमा रहेको रियलले गत हप्ता भ्यालेन्सियालाई २० पराजित गरी पाचांै स्थानमा उक्लिएको थियो । १५ खेलबाटै ३१ अंक बनाएको बार्सिलोना शीर्ष स्थानमा छ । समान खेलबाट २८ अंक रहेका आलाभेज र एथ्लेटिको मड्रिड दोस्रो र तेस्रो स्थानमा छन् ।
सन्दीप अष्ट्रेलियातर्फ,"काठमाडौं : नेपाली राष्ट्रिय टोलीका युवा स्पिनर सन्दीप लामिछाने अष्ट्रेलियाको टी२० क्रिकेट बिग बास लिग (बिबिएल) खेल्न आज अष्ट्रेलिया प्रस्थान गरेका छन्। बिबिएलमा छनोट हुने पहिलो नेपाली खेलाडी सन्दीपले काठमाडौँमा भइरहेको एभरेष्ट प्रिमियर लिग(इपिएल)मा ललितपुर प्याट्रियट्सबाट दुई खेल खेलेर अष्ट्रेलियातर्फ लागेका हुन्। शनिबारको उद्घाटन खेलमा सन्दीपले विराटनगर वारियर्सविरुद्ध दुई तथा आइतबार चितवन टाइगर्सविरुद्ध तीन विकेट लिएका थिए। सन्दीपले अष्ट्रेलियाको मेलबर्न स्टार्स क्लबबाट 'बिग बास' लिग खेल्न लागेका हुन्। बिग बास लिग पुस ४ गतेदेखि सुरु हुँदैछ।बिबिएलभन्दा अगाडि नै बङ्गलादेश प्रिमियर लिग बिपिएलमा अनुबन्ध भइसकेका सन्दीपले बिबिएलको केही खेले खेलेर बङ्गलादेश जाने छन्। लामिछाने बङ्गलादेश र युएइको लिगमा समेत आबद्ध भइसकेका छन्। इण्डियन प्रिमियर लिग (आइपिएल) खेलेपछि विश्वभर चर्चित बनेका सन्दीपले क्यारेबियन प्रिमियर लिग, ग्लोबल टी२० क्यानडा लिग, अफगानिस्तान प्रिमियर लिग र टी२० लिग खेलिसकेका छन्। रासस"

शीर्षक,विवरण
शिक्षित हुनुको पीडा,"भक्तपुरको सल्लाघारीनजिकै पंक्तिकारको नियमित कार्यालय जाने बाटोमा केही वर्षअघि एउटा व्यवसायीले आफ्नो व्यापारको विज्ञापनस्वरूप टाँसेको सूचना यहाँको ठाभा डामापा ईन्छ ले पंक्तिकारलाई सधैं आकर्षित गरिरहन्थ्यो। व्यवसायी र उनका ग्राहकलाई सायद ती शब्दले पिर्दैनथ्यो तर भाषाविद्का लागि त्यो विज्ञापन एक असह्य पीडादायी थियो। उनीहरूको पीडाको कारण थियो उनीहरूले प्राप्त गरेको शिक्षा र आर्जेको ज्ञान। किनकि त्यहाँ लेख्न खोजिएको यहाँ कोठा भाडामा पाइन्छ थियो। चार्ल्स शोभराजले त्रिभुवन विमानस्थलबाट हात्ती छिराइदिन्छु भनेको बेलादेखि अहिलेसम्म एउटै व्यक्तिले ३८ क्विन्टल सुन ओसारेका रहेछन्। बाहिरिएको सुन हराएपछि खोज्ने क्रमले नाटकीय रूप लियो र सामान्य जनसमक्ष जानकारी पुग्यो। एक्सरे यन्त्र जाँच गर्ने तल्लो तहका कर्मचारी र केही सुरक्षाकर्मी समातिए। तीन दशकसम्म केही सामान्य कर्मचारीले तस्करको सुन धमाधम भन्सारबाट छिराएको समाचार पत्याएर जनताले दंग पर्नुपरेको छ। तीस वर्षअघि पनि शोभराजको भनाइको अर्थ निकाल्न सक्ने एउटा सानो वर्ग थियो। तीस वर्षसम्म छिरेका हात्तीको संख्याको अनुमान गर्दा शोभराजको भनाइ सहजै बुझ्न सक्ने वर्गलाई असह्य पीडा हुन्छ। शिक्षित हुनु नै त्यसको मूल कारण हो। निषेधित क्षेत्रमा मोटर कुदाउँदा मन्त्रीलाई एक ठूलै हुलले लामबद्ध भएर जयजयकार गरेको आजको युगमा देखिन्छ। प्रधानन्यायाधीशको लाइनमा रहेको सम्माननीय व्यक्तिले कार्यपालिकाका प्रमुख र व्यवस्थापिकाका सदस्य घरमा हाजिरी लगाएकोलाई स्वाभाविक मान्नेको ठूलै ताँती देख्दा एउटा सानो वर्ग भने लज्जित हुन्छ। स्वतन्त्रतापूर्वक आफ्नो पेसामा लगनशील हुने स्वतन्त्रता विश्वविद्यालयका प्राध्यापकलाई समेत छैन। विभागीय प्रमुख, डिन आदिको नियुक्तिमा राजनीतिक दलका भित्ताभित्तामा टाँसिएका प्राध्यापकलाई प्राथमिकता दिइन्छ। राजनीतिक हस्तक्षेपलाई स्वाभाविक मान्ने र त्यसलाई सगर्व स्वीकार गर्नेको संख्या धेरै भएकाले विश्वविद्यालयमा त्यो जारी छ। त्यो बेठीक हो भन्ने स्वाभिमानी वर्ग सानो छ। अप्राज्ञिक प्रवृत्तिको मुनि आफ्नो प्राज्ञिक स्वतन्त्रता हनन भएको मूकदर्शक भएर हेर्नु उनीहरूका लागि एक अभिशाप हो। त्यो बेठीकलाई बेठीक भन्ने दृढ विश्वासको जननी शिक्षामार्फत उनीहरूले प्राप्त गरेको दक्षता हो। विद्यार्थीलाई राजनीतिमा प्रयोग गर्नु उपयुक्त मान्नेको बहुमत भएकाले विश्वविद्यालयमा राजनीति जारी छ। कलिला बालबालिकालाई आन्दोलन गर्न वा मन्त्रीको स्वागत गर्न सडकमा उतारिन्छ। तिनीहरूको पीडा देख्न सक्ने वर्ग समाजमै सानो छ। माननीयले आफ्नो व्यवसायका हितमा आफैंले कानुन निर्माण गर्नु बेठीक हो भन्ने सानो वर्ग सडकमा संघर्षरत छ। दुर्भाग्य के हो भने त्यो वर्ग सबभन्दा शिक्षित वर्ग हो। सबभन्दा शिक्षित वर्ग नै सबभन्दा अभिशप्त भएको देशले प्रगति गरेको संसारमै उदाहरण छैन। गणतन्त्र आएपश्चात्का कतिपय राजनीतिक घटनाहरू आलोचना गर्न योग्य छन्। दुई ठाउँबाट पराजित भएका व्यक्तिलाई प्रधानमन्त्री बनाइयो। पञ्चायतकालमै पूर्व प्रधानमन्त्री सूर्यबहादुर थापाले मनोनीत माननीयको औचित्यमाथि संसद्मा प्रश्न उठाएका थिए। अहिले पनि सामानुपातिक प्रणालीको अनैतिक प्रयोग भएको छ। राष्ट्रपति कार्यालयसमेत राजनीतिक विवादमा देखिएको छ। संसद्मा कुर्ची तोडफोड गणतन्त्रपश्चात् देख्न पाइयो। तस्करीका घटना सेलाएका छैनन्। २०४६ सालदेखि अहिलेसम्म राजनीतिमा छाएका केही नेताहरूको आर्थिक हैसियत अकासिएको छ। सर्वहारा शब्दको परिभाषा नै दुविधायुक्त देखिएको छ। आर्थिक समृद्धिको नारामा निर्वाचन जितेका प्रधानमन्त्री खड्गप्रसाद ओलीलाई समेत करदाताको ठूलै रकम आफ्नो स्वास्थ्योपचारमा खर्च गरेको आरोप छ। यसको खण्डन वा सोधभर्ना भएको छैन। न्याय माग्दामाग्दै नन्दप्रसाद अधिकारीले ज्यान गुमाए। अहिले पनि न्यायकै खोजीमा रहेकी उनकी पत्नी गंगामायाले न्याय नपाउने तर एक हत्यारालाई छुटाउन भने महाशक्ति लागेको छ। गणतन्त्र, संघीयता, लोकतन्त्र, सत्ता र धन प्राप्त भएपछि पनि परिणाम देखिएन भने जनताले प्रश्न गर्छन्। यसबीच एक समालोचकले सान्दर्भिक ट्विट जनसमक्ष ल्याए। उनले लेखे, राष्ट्रपति आईए फेल, प्रधानमन्त्री एसएलसी फेल, उपराष्ट्रपति टेस्ट फेल र परराष्ट्रमन्त्री नौ कक्षा फेल तर तिनले नै सत्ता चलाउने देश विरलै छन्। उनीहरूको पदको रवाफ र बुद्धिको सर्कस देखाउने ठाउँ उद्घाटन समारोहभन्दा अर्को छैन। उपयोग गर्न नजान्नेका लागि मात्र शक्ति हानिकारक हुन्छ। विद्वान्को आलोचना गरेर, प्रतिभाको अपमान गरेर, धनीको धन लुटेर, असहमतलाई शत्रु मानेर र गरिबी बाँडेर राजनीति हुन्छ तर समृद्ध भइँदैन। ओलीले बौद्धिक वर्गलाई कोट काट्ने मुसाको संज्ञा दिए। ट्विटमा लेखिएका वाक्यहरू असत्य भए तिनको स्पष्टीकरण आवश्यक हुन्छ, नत्र राष्ट्रप्रमुखले आफ्नो आलोचकको आलोचना गर्नु ट्विटमा लेखिएको वाक्यहरूको पुष्टि हो। ओलीका यी अभिव्यक्ति माओवादी दलसँग एकीकरण भएको पूर्वसन्ध्यामा आएको एक अर्थपूर्ण छ। माओले चीनमा बौद्धिक वर्गलाई एक खतरनाक वर्ग भनेर हजारौंको हत्या गरेका थिए। आफ्ना पुर्खाले ४६० बुद्धिजीवीलाई गाडेको तर आफूले ४६ हजार बुद्धिजीवी गाडेको उनले गर्वका साथ उल्लेख गरेको इतिहासमा कैद छ। माओकै अनुयायी पोलपोटले क्याम्बोडियामा आफूसँग असहमत शिक्षित वर्ग वा बुद्धिजीवीको सफाया गरेको तथ्य छ। बौद्धिक वर्गलाई शत्रु मान्ने माओको वनलिप फरवार्ड कार्यक्रमबाट चीनले विशाल क्षति भोग्नुपरेको थियो। माओको पतनपछि चीनले र पोलपोटको पतनपछि क्याम्बोडियाले प्रगति गरेको छ। आशा गरौं, ओलीका अभिव्यक्ति माओवादीसँगको एकीकरणको कारण आएका होइनन्। साक्षरता प्रतिशत बढी भएको क्षेत्रमा विवेकशील साझाले बढी भोट प्राप्त गरेको छ। त्यसैले बौद्धिक वर्गबाट हुन सक्ने खतरा ओलीको भय हो भने ७० वर्षसम्म गरिबी हटाऊ को अभियानमा राजनीति गरेको भारतको इतिहास स्मरणयोग्य छ। भारतमा अदालतले दोषी मानेका अभिनेता सलमान खानलाई जेल हाल्नै नहुने भनेर राजनीतिज्ञहरूसमेतले हालै अनेक कुतर्क राखे। तीन दिनमा उनी जमानतमा छुटे। भारतकै केरला राज्यमा एक आदिवासीलाई दुई सय रुपैयाँबराबरको खाद्यान्न चोरी गरेको अभियोगमा सडकमै पिटेर मारिएको भर्खरै हो। मोटरले कुल्चेर घटनास्थलबाट भागेको अर्को मुद्दामा खानलाई अदालतले चालक खान भएको प्रमाणित गर्न नसकिएको भनेर रिहा गरिदिएको थियो। विधिको शासनको व्यापक उपहास गरिएको त्यो घटनामा धेरैले दीपावली मनाए, थोरैलाई त्यो पीडादायी भयो। त्यो बेठीक थियो भन्ने बौद्धिक वर्ग अझ पनि भारतमा सानो छ। अपराधका कतिपय घटनामा छापाको दबाब भएपछि मात्र सरकारले हस्तक्षेप गर्ने गरेको छ। जेसिकालाल हत्याकाण्ड र निर्भया बलात्कार काण्डहरू यसका उदाहरण हुन्। भारत स्वतन्त्र भएको ७० वर्षमा आज करिब १ करोड ८० लाख भारतीय नागरिक आधुनिक दासको रूपमा जीवनयापन गर्दैछन्, करिब दुई करोड नागरिक सडकमा सुत्छन् र करिब ६ करोड नागरिकको बास फोहोर बस्तीमा छ। सबभन्दा आदरार्थी हुनुपर्ने वर्ग सबभन्दा पीडित भएपछि सक्षमले देश छोडे। गरिबी, धर्म, अन्याय र विभेद नेताहरूका लागि राजनीति गर्ने सजिलो मुद्दाका रूपमा देखिए। ७० वर्षमा भारतले जेएनयूका कन्हैया कुमार, कास्मिरका पृथकतावादी नेताहरू वा आरएसएसका हिन्दु अतिवादीजस्ता हजारौं बोलक्कड नेताहरूको भीड जम्मा गरेको छ। भारतमा इमानदारलाई भन्दा फटाहालाई राजनीति गर्न सजिलो छ। भारतमा दक्ष तालिम प्राप्त युवा, सफल पेसाकर्मी र घनाढ्य व्यापारीले भारत छोडेको उल्लेखनीय तथ्यांक छ। यसको मुख्य कारण हो, क्षमतावान् वर्गको अपमान र तिनले सहनुपर्ने पीडा। तर बिदेसिएका भारतीयको ज्ञान, सीप र उनीहरूको पुँजीको आवश्यकता भएको भारतले महसुस गरिसकेको छ। नेपालको राजनीतिक संरचना भारतसँग व्यापक रूपले मेल खान्छ। भारतको अनुभवबाट सिकेर हामीले समयमै अवसरको उपयोग गर्नु देशको हितमा हुन्छ। करिब १४ प्रतिशत जनता संसारमा असाक्षर छन्। तिनको ९८ प्रतिशत विकासशील देशमा मात्र छन्। साक्षरतासँग जनताको आय जोडिएको हुन्छ। मानिसले गर्ने आयसँग बालमजदुरी, कुपोषण, खुसी, हिंसा आदि जोडिएका हुन्छन्। समृद्धि बलपूर्वक प्राप्त हुँदैन। समृद्धिका लागि नागरिकसँग रोजगारका विभिन्न विकल्प हुन आवश्यक हुन्छ। न्यून प्रतिव्यक्ति आय भएको देशमा राजनीतिक अस्थिरता भएको विश्व घटनाले देखाएको छ। ८० को दशकमा चीनले र ९० को दशकमा भारतले आफ्नो बजार विस्तार गरेर उन्नति गरेको तथ्यांक छ। भूमण्डलीकरणको सर्वाधिक लाभ चीनले लिएको छ। उच्च शिक्षा र रोजगारका लागि बिदेसिएका नेपालीबाट हुन सक्ने लाभ नदेखेका ओलीको मन्त्रिमण्डलका सर्वाधिक चर्चित मन्त्रीले बिदेसिएका नेपालीको अपमान गर्ने गरेका छन्। एप्पल, माइक्रोसफ्ट र गुगलजस्ता बृहत् कम्पनीमा रोजगारप्राप्त नेपाली नागरिकलाई घृणाको दृष्टिले हेर्नु नीच सोच हो। भूमण्डलीकरणको युगमा संकुचित सोच प्रगतिको वाधक हो। आफ्नो क्षमताले मागेअनुरूपको काम नपाएकाले नेपाली सफल चिकित्सक, इन्जिनियर, वैज्ञानिक वा अन्य पेसाकर्मीहरू बिदेसिएका छन्। आफूले आर्जेको दक्षताका कारण नागरिकले देश छोड्नुपर्ने भएपछि त्यो ज्ञान उसका लागि वरदान भयो कि अभिशाप ? त्रुटि ढाकछोप गर्नेे सैद्धान्तिक लाइनका बुद्धिजीवीभन्दा एउटा स्वतन्त्र बुद्धिजीवी असल हुन्छ। आलोचकलाई शत्रु मान्ने स्कुलिङबाट दीक्षित भएका नेताहरूले आफैंलाई परिवर्तन नगरेसम्म उनीहरूबाट परिवर्तन सम्भव हुँदैन। २०१५ सालका बीपी कोइरालापछिका शक्तिशाली नेताका रूपमा जनताले ओलीलाई लिएका छन्। लोकप्रिय प्रधानमन्त्रीले आलोचनालाई एक ऐनाका रूपमा लिनु उत्तम हुन्छ। पाँच वर्ष सरकार मात्र चलाए पनि ओलीले एक इतिहास रच्नेछन्। बौद्धिक वर्ग देशको उन्नतिका लागि चाहिने इन्धन हो। इन्धनले शक्ति दिन्छ। नेतृत्वसँग त्यो शक्तिको बृहत् उपयोग गर्ने क्षमता हुनुपर्छ। उपयोग गर्न नजान्नेका लागि मात्र शक्ति हानिकारक हुन्छ। विद्वान्को आलोचना गरेर, प्रतिभाको अपमान गरेर, धनीको धन लुटेर, असहमतलाई शत्रु मानेर र गरिबी बाँडेर राजनीति हुन्छ तर समृद्ध भइँदैन। भट्ट अमेरिकास्थित टेनिसी स्टेट विश्वविद्यालमा एसोसिएट प्रोफेसर छन्।"
गणतन्त्रको एक दशक,"गणतन्त्रको पूर्वकथा ०६२०६३ को जनआन्दोलनको बलमा नेपालमा लोकतान्त्रिक गणतन्त्र स्थापना भएको हो। त्यो जनआन्दोलन अगाडिसम्म सात राजनीतिक दल र त्यसमा पनि विशेषगरी कांग्रेस र एमालेसँग नागरिक समाजको सौहार्द र सहयोगपूर्ण सम्बन्ध थियो। त्यसको पछाडि कारण थियो। राजा ज्ञानेन्द्रले माघ १९ को घोषणा गरेपछि दलहरू निरिह भए। राजनीतिक दलहरू आन्दोलन उठाउन सकिरहेका थिएनन्। त्यसैबेला २०६२ साउन १० गतेबाट लोकतन्त्र र शान्तिका लागि नागरिक आन्दोलन सुरु भयो। उक्त आन्दोलनले जनपरिचालन र ठूलाठूला आमसभा गर्यो। त्यो नागरिक आन्दोलनमा दलहरूको सहयोग थियो। आफ्नो एजेन्डामा जनता नआउने भएपछि र आफ्नो आमसभामा जनता नआएपछि दलहरूले नागरिक समाजलाई मद्दत गरेका थिए। नेविसंघ, अनेरास्ववियुजस्ता कांग्रेस, एमालेका भ्रातृ संगठनले नागरिक समाजको पर्चा बाँड्थे, मान्छे जुटाउँथे। नागरिक आन्दोलनको पहिलो सभा (साउन २१ गते) मै मैले लोकतान्त्रिक गणतन्त्र घोषणा नहुँदासम्म आन्दोलन वि श्राम नहुने घोषणा गरेको थिएँ। गिरिजाप्रसाद कोइराला, माधव नेपाललगायतका सात दलका नेता दर्शकदीर्घामा हुनुहुन्थ्यो। त्यतिबेला नागरिक आन्दोलनले दलहरूलाई दरबार छोड्न र माओवादीलाई हतियार छोड्न आह्वान गरिरहेको थियो। यो मिलनविन्दुमा ल्याउन नागरिक आन्दोलनले भूमिका खेल्यो। दलहरू नागरिक आन्दोलनको पछाडि लागे किनभने उनीहरूको एजेन्डामा जनता आइदिएनन्। नागरिक आन्दोलनले लोकतान्त्रिक गणतन्त्रको नारा लिएर आन्दोलन चलाएपछि दलहरूले चलाएको संवैधानिक राजतन्त्रको फसल बन्द भयो। दलहरू अनेक नाम गर्दै अगाडि बढे। बाह्रबँुदे सहमति त्यसपछि भयो। तर त्यसमा गणतन्त्रको स्पष्ट भाव छैन। निरंकुश राजतन्त्रको अन्त्य मात्र भनिएको छ। अन्ततः आन्दोलन सफल भयो। वैशाख १२ गतेदेखि सात दलले नागरिक समाजलाई शत्रुजस्तो व्यवहार गरे। त्यसको मुख्य कारण थियो गणतन्त्र। वैशाख १२ गते म जेलबाट छुटेर आएँ। काठमाडौंको चक्रपथबाहिर विजय जुलुस भइरहेको थियो, तर चक्रपथभित्रको काठमाडौंमा केही सभा, जुलुस थिएन। साथीहरूले टुँडिखेलमा सभा आयोजना गरे। घाम डुब्दै गर्दा टुँडिखेलमा सभा भयो। त्यो सभाले सन्देश दियो यो एउटा उपलब्धि हो। शान्ति र मानवअधिकार अब प्राथमिकतामा हुनुपर्छ। लोकतान्त्रिक गणतन्त्र स्थापना नहुँदासम्म हाम्रो आन्दोलन रोकिँदैन। त्यो सभालाई लिएर सात दलका एकजना ठूला नेता रिसाएछन्। कसले भनेर त्यो सभा गरियो भनेर प्रश्न गरेछन्। खासमा नेपाली सेनासँग सात दलले चक्रपथभित्र कार्यक्रम नगर्ने भनेर सम्झौता गरेका रहेछन्। त्यो पछि थाहा भयो। जे होस्, सभा भएपछि सात दललाई लाज लागेर तुरुन्तै दुई दिनपछि सभा गर्ने घोषणा गरे। गणतन्त्रका निम्ति नागरिक आन्दोलनका अगुवाहरूले धेरै हन्डर खप्नुपर्यो। संविधानसभा निर्वाचनको मिति तोक्न पनि ढिलाइ भयो। साह्रै ढिलासुस्ती भएपछि जनता फेरि जागे। कीर्तिपुरमा त मन्त्रीलाई प्रवेश निषेधको घोषणासम्म भयो। तत्कालीन प्रधानमन्त्री केपी शर्मा ओलीसमेत निषेधमा पर्नुभयो। उहाँले नागरिक आन्दोलनका अगुवाहरूलाई समेत गाली गर्न थाल्नुभयो। बयलगाडा चढेर अमेरिका जान्छु भन्नु र गणतन्त्र ल्याउँछु भन्नुउस्तै हो भन्दै उहाँले गणतन्त्रविरुद्धको मोर्चाको नेतृत्व नै गर्न थाल्नुभयो। त्यस्तै गिरिजाप्रसाद कोइरालाले पनि कहिले सेरेमोनियल राजतन्त्र कहिले बेबी किङ भन्न थाल्नुभयो। त्यसैबीच संविधानसभा चुनाव गर्नैपर्ने भयो। चुनावमा जानैपर्ने भएपछि एउटा यक्षप्रश्न खडा भयो, गणतन्त्रको एजेन्डा नबोकी त चुनावमा जान सकिँदैन। के गर्ने ? त्यसकारण कांग्रेसले गणतन्त्रमा जाने निर्णय गर्यो। त्यो ऐतिहासिक घोषणा थियो। त्यसमा गिरिजाप्रसाद कोइरालाको देन छ। त्यसो हुँदाहुँदै पनि संविधानसभा निर्वाचनमा कांग्रेस दोस्रो दल बन्न पुग्यो। त्यसको कारण थियो, टिकट पाएका कांग्रेसका आधाभन्दा बढी उम्मेदवार राजतन्त्रका पक्षपाती थिए। अहिले गणतन्त्रका शासकहरू जनताप्रति नै असहिष्णु हुन थालेका छन्। अपराध प्रमाणित भएकाहरू पनि राजनीतिक आधारमा रिहा हुन थालेका छन्। यो प्रवृत्ति गणतन्त्रको मर्मविपरीत छ। निर्वाचन भयो। नसकेर होस् वा जेसुकै होस्, नेपाली सेनाले सहयोग गरेकाले शान्तिपूर्ण रूपमा गणतन्त्र स्थापना भयो। संसारमा यस्तो विरलै हुन्छ। गणतन्त्रकै निम्ति केही धनजनको क्षति भएको छैन। त्यस्तै राजा ज्ञानेन्द्रले पनि गणतन्त्रको घोषणा भएपछि कुनै असहिष्णुता प्रदर्शन नगरी शान्तिपूर्ण रूपमा दरबार छोडे। त्यसैले सेना र राजा दुवै धन्यवादका पात्र हुन्। सर्वसत्तावादको खतरा गणतन्त्र भनेको जीवनधारा हो। यो नदीजस्तै निरन्तर बहिरहने कञ्चन भएन भने प्रश्न उठ्छ। त्यो प्रश्न नेता वा शासकको व्यवहारले जन्माउँछ। गणतन्त्रले जनताको मनमा छुनुपर्छ। हिजो सामन्तवादी बन्दोबस्तमा राजाहरूको ठस्सा थियो। त्यस्तै ठस्साको अभिलाषाले पोलेकाहरू अहिले गणतन्त्रको सर्वोच्च पदमा पुगेका छन्। यो गणतन्त्रको आदर्श र चरित्रविपरीत छ। गणतन्त्रको राष्ट्रपति पदको वजन एकदमै गह्रुंगो छ। तर त्यो पदमा पुग्नेहरू एकदमै हलुका भए। त्यसैले गणतन्त्रका शासकको प्रवृत्ति र संस्कृतिबीच मेल खाएको देखिएको छैन। गणतन्त्रका राष्ट्रपति सकेसम्म विवादमा आउनै हुँदैन। संविधानले यो परिकल्पना गरेको छैन। गणतन्त्रको सबैभन्दा ठूलो उपलब्धि २०७२ सालमा संविधान घोषणा हुनु र तीनवटै तहको निर्वाचन हुनु हो। जनताले राखेको आफ्नै हातले संविधान लेख्ने चाहना अब पूरा भएको छ। अब यही संविधानमै युग, काल र परिस्थितिअनुसार जेजे आवश्यक पर्छ, त्यो परिवर्तन हुन सक्छ। यो संविधानमा अपरिवर्तनीय भन्ने केही छैन। अपरिवर्तनीय भनेको मौलिक अधिकारमा उल्लिखित आधारभूत अधिकार मात्र हुन्। भर्खरै एकीकृत भएका नेपाल कम्युनिस्ट पार्टीका नेताहरूले जसरी समाजवादउन्मुखसाम्यवादउन्मुख भन्नुभएको छ। त्यो संविधानको मर्मविपरीत छ। लोकतन्त्रका योद्धाहरू सधैंभरि शासनमा हुनुपर्छ भन्ने छैन। उहाँहरू स्वतन्त्रता सेनानी भएर बस्दा हुन्छ। शासन गर्दा अयोग्यता प्रमाणित हुनसक्छ। एकथरी अयोग्य नेताहरूले संक्रमणकालको नाममा लामो समयसम्म आफ्नो अयोग्यता ढाकछोप गर्ने प्रयास गरे। अब समाजवाद, साम्यवाद भनेर सर्वसत्तावाद लाद्न मिल्दैन। विडम्बना अहिले सर्वसत्तावादी चरित्रका लक्षणहरू देखा पर्न थालेका छन्। गणतन्त्रमा न्यायिक सर्वोच्चता हुन्छ। न्यायालयको फैसलाविपरीत जस्केलाबाट अपराधका आधारमा सजाय पाएका मानिसलाई छोड्नु सर्वसत्तावादको अभ्यास हो। जनताले दुईतिहाइ दिएको स्थिर सरकारको निर्माण गरेर विकास र समृद्धितिर जाने हो। समाजवाद र साम्यवाद भनेर अब राजनीतिक गुजारा चल्दैन। आफ्नो योग्यता प्रमाणित गर्न सुशासन कायम गर्नुपर्छ। गणतन्त्रको नेपाली अभ्यास लोकतान्त्रिक गणतन्त्र स्थापनाको सिंगो जस नेपाली जनतालाई जान्छ। एकातिर कांग्रेसलगायतका दल संवैधानिक राजतन्त्र भनिरहेका थिए भने अर्कोतिर माओवादीले जनवादी गणतन्त्रको नारा लगाइरहेको थियो। त्यसबीचबाट लोकतान्त्रिक गणतन्त्र स्थापना गर्नु कष्टसाध्य थियो। नेपाली जनताले त्यो कष्टसाध्य अभिभारा पूरा गरे। कसैकसैले विदेशीले थुपारिदिएको एजेन्डा भन्छन्, तर त्यसो होइन। विदेशी शक्तिहरू लोकतन्त्रप्रति सहमत थिए तर गणतन्त्रप्रति थिएनन्। उनीहरू संवैधानिक राजतन्त्रमै जोड दिन्थे। भारतबाट कर्ण सिंह विशेष प्रतिनिधिका रूपमा आएका थिए। दलहरूसँगको सम्झौतामा २०६३ जेठ ८ गतेको सम्बोधन आएको थियो, तर जनताले त्यसलाई खारेज गरिदिए। त्यो बेला केही वरिष्ठ भारतीय कूटनीतिज्ञले हामीसँग यहाँका नेता केही निर्णय लिनुपरे भीडलाई सोध्न जान्छन् भन्थे। गणतन्त्रसँगै शान्तिप्रक्रिया पनि थियो। शान्तिप्रक्रिया व्यवस्थापन गर्न दलका नेताहरूले महत्वपूर्ण योगदान गरे। त्यसका लागि उनीहरूलाई धन्यवाद दिनैपर्छ। नेपाली गणतन्त्रका पाँचवटा विशेषता छन्ः सहयोगात्मक, सहिष्णु, लोकतान्त्रिक, समावेशी र सहमतीय। सहयोगात्मक भनेको दण्डहीनता होइन। सहयोगात्मक भनेको अभिभावक गणतन्त्र हो। यसले कसैसँग प्रतिशोध राख्दैन। राज्यले सबै समुदायलाई अंकमाल गरेको देखिनुपर्छ। साम्यवादका नाममा सर्वसत्तावाद उदाउने खतरा छ। लोकतान्त्रिक चरित्र हराउँदै गएको छ। अहिले गणतन्त्रका शासकहरू जनताप्रति नै असहिष्णु हुन थालेका छन्। अपराध प्रमाणित भएकाहरू पनि राजनीतिक आधारमा रिहा हुन थालेका छन्। अहिले पार्टीका केन्द्रीय समितिमा ३३ प्रतिशत महिला पनि राखिएका छैनन्। उम्मेदवार छनोटमा पनि समावेशीकरण गरिएन। यो प्रवृत्ति गणतन्त्रको मर्मविपरीत छ। सहमतीय यस अर्थमा, २०६३ पछि नेपाल शान्तिप्रक्रियामा प्रवेश गर्यो। सहमतीय प्रणालीले शान्तिप्रक्रियालाई व्यवस्थित गर्यो। सहमतीयको अर्थ ठूलाठूला निर्णयमा सत्ता पक्षले विपक्षलाई पनि विश्वासमा लिने भन्ने हो। त्यो अहिले भत्किन थालेको छ। दस वर्षको अभ्यासमा जनताको अधिकार जनताकै हातमा पुगेको छ। तथापि एउटा सानो जमात राजतन्त्र पुनर्स्थापना हुनुपर्छ भनेर हिँडेको छ। अर्को एउटा गुट छ, जहिले पनि हिंसाको राजनीति गर्ने। अर्को एउटा गुट छ विखण्डनको कुरा गर्ने। नेपाली लोकतान्त्रिक गणतन्त्रलाई यी तीन शत्रुबाट जोगाउनुपर्छ।"
स्वप्नद्रष्टा सरकारको निरस बजेट,"नेपाल सरकारका अर्थमन्त्री डा युवराज खतिवडाले आगामी आर्थिक वर्ष २०७५०७६ का लागि संघीय सरकारको आम्दानी, खर्च र खर्चको स्रोत व्यवस्थापनको विवरणको रूपमा रु १३ खर्ब १५ अर्ब १६ करोडको बजेट प्रस्तुत गरेका छन्। चालु आर्थिक वर्षको तुलनामा यो बजेटको आकार ठूलो होइन, यसर्थ अर्थशास्त्री अर्थमन्त्री बजेटको आकार निर्धारणमा निकै सतर्क देखिए, तर उनको सतर्कता र सरकारको समृद्धिमुखी सपनाबीच तादात्म्य नदेखिए झैं भान भएको छ। कुल विनियोजित बजेटमध्ये चालु खर्चतर्फ ८ खर्ब ४५ अर्ब ४५ करोड अर्थात् ६४३ प्रतिशत, पुँजीगत खर्चतर्फ ३ खर्ब १४ अर्ब अर्थात् २३९ प्रतिशत र वित्तीय व्यवस्थापन (आन्तरिक तथा बाह्य ऋणको सावाँब्याज भुक्तानी) का लागि १ खर्ब ५६ अर्ब ७२ करोड अर्थात् ११८ प्रतिशत व्यवस्था गरिएको छ। प्रस्तुत बजेटको खर्च बेहोर्ने कोषमध्ये राजस्व संकलनबाट ८ खर्ब ३१ अर्ब ३२ करोड अनुमान गरिएको छ भने बाकीको भर मूलतः आन्तरिक र बाह्य ऋणलाई नै आधार बनाइएको छ। चालु आवमा राजस्व संकलन ७ खर्ब २८ अर्ब ३५ करोड हुने संशोधित अनुमान छ। यसरी आगामी वर्ष झन्डै १५ प्रतिशत राजस्व परिचालन बढ्ने अनुमान बजेटमा गरिएको छ। राजस्व बढोत्तरीका आधारमा कर परिवर्तन र प्रशासनिक सुधारलाई लिइएको छ। आर्थिक सर्वेक्षण भन्छ अर्थतन्त्रमा कृषि क्षेत्रको योगदान २७६ प्रतिशत छ। सरकारी खर्च निरन्तर बढ्न जाँदा कुल बजेट घाटा चालु आर्थिक वर्षमा १०४ प्रतिशत पुग्ने अनुमान छ। विगतका वर्षमा नेपालले पाउँदै गरेको वैदेशिक अनुदानको मात्रा घट्दै गएको छ र ऋण बढ्दै गएको छ। निर्यातको तुलनामा आयात दर उच्च भएकाले व्यापार घाटा बढ्न गएको छ। चालु आवको पछिल्लो ८ महिनामा निर्यात १० प्रतिशत बढ्दा आयात २२१ प्रतिशत बढ्न गएको छ। सोही दरमा आयात बढ्दै जाँदा चालु आवको अन्त्यसम्ममा व्यापार घाटा २१२ प्रतिशत बढ्न गई कुल गार्हस्थ उत्पादनको ३७ प्रतिशत पुग्ने अनुमान छ। विगत केही वर्षदेखि धनात्मक रहेको मुलुकको शोधनान्तर अवस्था अहिले २५ अर्बले ऋणात्मक छ। चालु आर्थिक वर्षमा अर्थतन्त्रको आकार ५९ प्रतिशतले बढ्ने अनुमान छ भने आगामी वर्षका लागि ८ प्रतिशतको लक्ष्य निर्धारण गरिएको छ। यसै वर्ष कृषिको वृद्धिदर २८ प्रतिशत रहेको छ भने गैरकृषितर्फको वृद्धिदर ७१ प्रतिशत हुने प्रक्षेपण गरिएको छ। चालु आर्थिक वर्षमा अर्थतन्त्रको प्राथमिक क्षेत्र (कृषि), द्वितीय क्षेत्र (औद्योगिक) एवं तृतीय क्षेत्र (सेवा) को वृद्धिदर केवल क्रमशः २९ प्रतिशत, ८८ प्रतिशत र ६६ प्रतिशत रहने अनुमान छ। जबकि अघिल्लो वर्ष यो वृद्धिदर क्रमशः ५३ प्रतिशत, १२४ प्रतिशत र ७५ प्रतिशत थियो। आर्थिक क्षेत्रको घट्दोदरको वृद्धिले पनि अनुमानित राजस्व संकलन चुनौतीपूर्ण देखिएको छ। विश्व अर्थतन्त्रमा अर्थतन्त्रको चौथो क्षेत्र (ज्ञान) र पाँचौं क्षेत्र (खेलकुद, मनोरञ्जन) को योगदान बढ्दै गएको सन्दर्भमा हामीले ती क्षेत्रलाई अर्थतन्त्रको अवयवका रूपमा अझै पनि ग्रहण गर्न सकेका छैनौं। प्रविधि, ज्ञान, कला, साहित्य, मनोरञ्जनलाई अहिले कम्तीमा हाम्रो आन्तरिक अर्थतन्त्रको अवयव मानेर ती क्षेत्रलाई पनि आर्थिक क्रियाकलापको दायराभित्र ल्याउने सोच राख्नुपर्छ, तर बजेटमा त्यो देखिएको छैन। बजेटका केही सकारात्मक पहलमध्ये कर प्रणालीको फेरबदल एक हो। अर्थमन्त्रीले आयकरलाई प्रगतिशील तवरबाट रूपान्तरण गरेर न्यूनतम १५ प्रतिशतको सीमालाई १० प्रतिशतमा झारेका छन् भने २० लाखभन्दा बढी आम्दानी गर्नेलाई अतिरिक्त २० प्रतिशत करको व्यवस्था गरी प्रगतिशील कर प्रणाली अवलम्बन गर्ने जमर्को गरेका छन्। यद्यपि ३ लाख ५० हजारभन्दा कम आय हुनेहरूबाट लिइने एक प्रतिशत सामाजिक सुरक्षा करबारे बजेट बोलेको छैन। करयोग्य आयको न्यूनतम थ्रेसहोल्डलाई बढाउनुपथ्र्यो। त्यसैगरी लघु उद्यम व्यवसाय गर्नेहरूलाई पाँच वर्षसम्म आयकरमा छुट र महिलाद्वारा सञ्चालित हुने त्यस्तो व्यवसायमा थप २ वर्ष गरी ७ वर्ष आयकर छुटलाई पनि सकारात्मक मान्नुपर्छ। उत्पादन वृद्धिको खस्किँदो अवस्थासँगै राजस्व वृद्धिको १५ प्रतिशतको लक्ष्य हासिल हुन सकेन भने मुलुकको अर्थ प्रणालीमा गम्भीर संकट उत्पन्न हुन सक्छ। किनकि हाम्रो राजस्व परिचालनले साधारण खर्चसमेत धान्न नसक्ने अवस्था छ। यसरी साधारण खर्चकै लागि ऋण उठाउनुपर्ने परिस्थितिले पुँजीगत खर्चका लागि बजेटको व्यवस्थापन कसरी हुन्छ ? समृद्धिको सपना बोकेको शक्तिशाली सरकारले एक रुपैयाँ पनि पुँजीगत खर्च आफ्नो स्रोतबाट परिचालन गर्ने क्षमता प्रस्तुत गर्न नसक्नु आफैंमा लज्जाको विषय त हुँदै हो, यसबाट समाजवादउन्मुख अर्थतन्त्रको दुहाइ दिने सरकारले उत्तर दिनुपर्छ के मागेरै समाजवाद आउँछ ? बजेटको सबैभन्दा ठूलो ग्याप भनेको विकास र समृद्धिको लक्ष्य निर्धारण गरेको सरकारको न्यून पुँजीगत खर्चको व्यवस्थापन हो। समृद्धिको अभियानका लागि बजेटको आकार पनि अलि बढाएर पुँजीगत खर्च बढाउने र त्यसको स्रोत व्यवस्थापनका लागि केही नयाँ आधार प्रस्तुत गर्न सक्नुपर्दथ्यो। तर अर्थमन्त्रीले नयाँ स्रोत खुट्याउन सकेनन् केवल पुरानै स्रोतलाई मर्मतसम्भार अनि टालटुल गरेर राजस्वको बढोत्तरी अनुमान गरेका छन्। त्यसकारण बजेट नवीन सोचभन्दा पनि पुरानै सत्ता मनोवृत्तिको निरन्तरतालाई टिकाउने किसिमले आएको छ। स्वप्नद्रष्टा को पगरी गुथेको इतिहासकै शक्तिशाली सरकारको बजेट भने निरस देखिएको छ। समाजवादको लक्ष्यले अर्थतन्त्रको पुनर्संरचनाको माग गर्छ, तर बजेटले त्यसलाई सम्बोधन गरेको छैन। विज्ञ अर्थमन्त्रीले बजेट बनाउँदा कम्तीमा साधारण खर्चका लागि कोषको अभाव नहुने गरी बनाउनुपर्ने थियो, तर उनी पनि यहाँ चुकेका छन्। विगतमा सरकारले आफ्नो लोकप्रियताका लागि साधारण खर्चलाई धान्नै नसक्ने गरी बढाउने संस्कार बसायो, जसले दीर्घकालीन आर्थिक उछृंखलताको वीजारोपण गरेको छ। नागरिकलाई काम र रोजगार सिर्जना गर्ने, स्वास्थ्य र शिक्षाको विकास, दिगो र फराकिलो आर्थिक वृद्धि एवं समन्यायिक वितरण प्रणाली, आधुनिक भौतिक संरचनाहरूको निर्माण, पूर्वाधारको विकास, भूकम्प र बाढीबाट क्षतिग्रस्त संरचनाहरूको पुनर्निर्माण, सार्वजनिक सेवा प्रवाहमा गुणस्तर बढाउने प्राथमिकता तोकिएको बजेटमा तदनुसार आशालाग्दो गरी कार्यसम्पादनको प्रभावकारी व्यवस्था भने देखिएको छैन। प्रधानमन्त्री रोजगार कार्यक्रम घोषणा गरेका अर्थमन्त्रीले संगठित रोजगार सिर्जना गर्ने आधार भने प्रस्तुत गरेका छैनन्। जहिल्यै सरकारले बेरोजगार युवालक्षित कार्यक्रम घोषणा गरिरहने अनि युवा बेरोजगार भइरहने विरोधाभासको अन्त्य यसपटक पनि हुने देखिँदैन। यसपटक सरकारले सहुलियत ब्याजदरमा शैक्षिक प्रमाणपत्र धितो राखेर ७ लाखसम्म ऋणको घोषणा गरेको छ र यसबाट युवा स्वरोजगार बढ्ने आशा गरेको छ। तर यहाँ समस्या पुँजी हो वा रोजगार भन्ने अझै निक्र्योल भएको छैन। सबै युवा स्वरोजगारउन्मुख हुन्छन् भन्ने छैन र त्यस्तो हुँदैन पनि। कतिपय मान्छे जोखिमपूर्ण व्यवसायभन्दा सहज जीवनयापनका लागि नियमित आम्दानी हुने रोजगार गर्न रुचाउँछ। त्यस्तो व्यक्तिलाई सरकारले ऋण दिन्छु भन्नु समस्याको समाधान नहुन सक्छ। यसर्थ, उद्यमी युवालाई ऋण आवश्यक छ भने रोजगार खोज्ने युवालाई सरकारले पर्याप्त मात्रामा संस्थागत रूपले रोजगार नै दिन सक्नुपर्छ। खोइ सरकारले प्रधानमन्त्री रोजगार कार्यक्रमअन्तर्गत कति युवालाई कहाँ र कति समयका लागि रोजगार उपलब्ध गराउने हो ? बजेटमा यसको स्पष्ट खाका आउन सकेको छैन। त्यसकारण यसपटक सरकारले घोषणा गरेको शैक्षिक प्रमाणपत्र धितो राखेर दिने भनेको ऋणको हालत पनि विगतमा युवा स्वरोजगार कार्यक्रमको जस्तै नहोला भन्न सकिन्न। सरकारले तय गरेको समाजवादको गन्तव्यमा पुग्ने मुख्य आधार भनेको उत्पादन वृद्धि नै हो। तर सरकारले उत्पादन वृद्धिका लागि कुनै ठोस योजना प्रस्तुत गर्न सकेको छैन। विकासमुखी कहलिएको बजेटमा धेरै आयोजना प्रस्तावित गरिएको छ, तर ती सबै कार्यान्वयन हुने सम्भावना देखिँदैन। समाजवादको प्रस्थान विन्दुका रूपमा परिभाषित गरिएको बजेट वक्तव्यमा अर्थमन्त्रीले अधिकांश पुराना विकासका कार्यक्रमलाई निरन्तरता दिने, केही आर्थिक सुधारका पहल गर्ने, प्रशासनिक एवं कर प्रणालीमा सुधार गर्नेबाहेक ठोसरूपमा मुलुकको अर्थतन्त्रले धान्न सक्ने परियोजनाको ठोस प्रस्ताव गरेका छैनन्। विज्ञ अर्थमन्त्रीले बजेट प्रस्तुत गर्दा निकै हदसम्म सतर्क भएका छन्। सायद विगतमा बजेट कार्यान्वयनको चुनौतीलाई नजिकबाट नियालेका उनले बजेटमा धेरै महŒवाकांक्षा देखाएका छैनन्, जसलाई सकारात्मक संयमता मान्न सकिन्छ। प्रत्येक निर्वाचन क्षेत्रमा ४ करोड बजेट छुट्ट्याएर उनले वितरणमुखी बजेटको विरासतलाई तोड्न सकेनन्। सायद बजेट पारित गराउनका लागि सजिलो उपायको रूपमा यो अस्त्र प्रयोग भएको पनि हुनसक्छ। समृद्धिमा पुग्ने आधारका रूपमा उच्च आर्थिक वृद्धि र न्यायोचित वितरणलाई आधार मान्नु मूलतः सही छ। यद्यपि बजेटको सिद्धान्तमा उत्पादन वृद्धिसँगै दिगो विकास र नागरिकको आत्मिक सन्तुष्टि अर्थात् खुसी सूचकांकलाई समेट्न सकेको छैन। बजेट वक्तव्यमा नागरिकका लागि मर्यादित काम, न्यूनतम खाद्यसुरक्षा, आधारभूत शिक्षास्वास्थ्यको सुविधा, स्वच्छ खानेपानी र सुरक्षित आवासजस्ता अत्यावश्यक आवश्यकताको सहज परिपूर्तिलाई समाजवादतर्फको प्रस्थान विन्दुका रूपमा परिकल्पना त गरेको छ, तर आम नागरिकलाई यी चिजहरू कसरी सहज र सर्वसुलभ रूपमा प्रदान गर्न सकिन्छ भन्नेमा भने बजेट मौन देखिन्छ। यसबाट पनि बजेटको उद्देश्य र कार्यक्रमबीच तादत्म्य मिल्न नसकेको देखिन्छ। सरकारको समृद्ध नेपाल, खुसी नेपाली नारालाई कार्यान्वयन गर्ने बजेटले सबैको मुहारमा मुस्कान भर्न सक्ला त ? यो भने बजेटको कार्यान्वयन र सरकारका आगामी कदमले नै पुष्टि गर्नेछ। यद्यपि स्वप्नद्रष्टा को पगरी गुथेको इतिहासकै शक्तिशाली सरकारको बजेट भने निरस देखिएको छ। समाजवादको लक्ष्यले अर्थतन्त्रको पुनर्संरचनाको माग गर्छ, तर बजेटले त्यसलाई सम्बोधन गरेको छैन। सारमा बजेटले समाजवादी बजार अर्थतन्त्रको अवयव खुट्याउन सकेको छैन। ट्विटर :"
संक्रमणकालीन न्याय,"नेपालमा राजनीतिक संक्रमणकालको पहिलो र महत्वपूर्ण शान्तिको चरण पार भइसकेको छ। नेपाल सरकार र विद्रोही माओवादीबीच २०६३ साल मंसिर ५ गते विस्तृत शान्तिसम्झौता सम्पन्न भएको छ। सम्झौतासमेत समाविष्ट अन्तरिम संविधान २०६३, माओवादी सेना समायोजन, आन्तरिम संविधानबमोजिम गठन भएको संविधानसभाबाट २०७२ सालमा नेपालको संविधान जारी भइसकेको छ। संविधानबमोजिम तीनवटै तहमा निर्वाचन सम्पन्न भएका छन्। तीनवटै तहको निर्वाचनताका सरकार र संसद्मा विद्रोही दलको सम्मानजनक उपस्थिति रही निर्वाचनमा उसको गहकिलो प्रतिनिधित्व रहनुले देशमा अब शान्ति र स्थायित्व कायम हुनेमा सबै आशावादी देखिएका छन्। यद्यपि विस्तृत शान्तिसम्झौता एवं अन्तरिम संविधानले समेत निर्दिष्ट गरेको स्थायी शान्तिका लागि अत्यावश्यक द्वन्द्वकालीन हिंसा एवं गम्भीर मानव अधिकार उल्लंघनका दोषी हालसम्म पनि कारबाहीको दायरामा आएका छैनन्। कारबाहीको दायरामा ल्याइएका घटना पनि राजनीतिक दबाबले अन्तिम टुंगोमा पुग्न सकेको छैन। कृष्णप्रसाद अधिकारी र मैना सुनारको हत्या मुद्दा यसको ज्वलन्त उदाहरण हुन्। संक्रमणकालीन न्यायको सिद्धान्त द्वन्द्वको समयमा मानवअधिकार उल्लंघनकर्ता एवं अपराधमा संलग्न दोषीलाई कारबाही नभएसम्म दिगो शान्तिको परिकल्पना सम्भव छैन भन्ने नै हो। यसका केही झलक तीनवटै निर्वाचनमा भएका केही घटनामा देखिइसकेको छ। द्वन्द्वकालीन घटनाको छानबिन गरी कारबाही गर्न बेपत्ता पारिएका व्यक्ति छानबिन, सत्य निरूपण तथा मेलमिलाप आयोग ऐन २०७१ जारी भएको छ। सो ऐनको व्यवस्थाबमोजिम बेपत्ता पारिएका व्यक्तिको छानबिन आयोग र सत्य निरूपण तथा मेलमिलाप आयोग स्थापना भई कार्यरत छन्। सत्य निरूपण तथा मेलमिलाप आयोगमा पटकपटक गरी ६१,६१५ र बेपत्ता पारिएका व्यक्तिको छानबिन आयोगमा ३,१३८ वटा उजुरी परेका छन्। तर आयोगले पीडितले राहत महसुस हुने किसिमले कुनै कामकारबाही गर्न सकेका छैनन्। नेपालमा संक्रमणकालीन न्यायका अवरोध राजनीतिक सत्य निरोपण तथा मेलमिलाप आयोगले द्वन्द्वकालीन घटनाको छानबिन र कारबाही गर्न घटनालाई समूहगत रूपमा विभाजन गरी गर्ने भने पनि प्राप्त उजुरीमध्ये कस्ता उजुरीलाई प्राथमिकीकरणका आधारमा गर्ने भन्ने विषयमा दलहरूबीच भद्र सहमति हुन नसक्नु। द्वन्द्वमा प्रत्यक्षरूपले संलग्न राजनीतिक दल र अन्य दलमा आफ्नो राजनीतिक अभीष्ट पूरा गर्न राजनीतिको आवरणमा गरिएको र गरिने हत्या, हिंसाजस्ता अत्याचारलाई कानुन, आचार, नीति, मानव अधिकार उल्लंघनका घटनाभन्दा माथि राख्ने प्रयत्न गर्नु। दलमा भविष्यमा पनि हिंसा र बल प्रयोगलाई आफ्नो साधनका रूपमा प्रयोग गरिरहने सोच रहनु। राज्यसत्तामा बस्नेले मुलुकलाई लोकतान्त्रिक प्रक्रियाबाट सञ्चालन गर्न नखोज्नु। प्रचलित कानुन एवं अन्तर्राष्ट्रिय मानव अधिकार कानुनले अपराध भनी परिभाषित घटनाका दोषीलाई उन्मुक्ति दिनु एवं दिने प्रयत्न गर्नु। संक्रमणकालीन न्यायलाई सत्ता प्राप्तिको दाउपेचका रूपमा लिइयो र यसैको आवरणमा न्यायपालिकाको स्वतन्त्रता कमजोर एवं संकुचित गर्ने प्रयास हुन्। नीतिगतसंरचनागत संक्रमणकालीन न्यायका लागि आयोग बने पनि स्वतन्त्रापूर्वक काम गर्न आवश्यक कानुन, बजेट र कर्मचारी व्यवस्था हुन सकेको छैन। द्वन्द्वकालका अदालतमा विचाराधीन मुद्दासमेत आयोगहरूबाट टुंग्याउने नाममा न्यायिक प्रक्रियामै प्रत्यक्षपरोक्ष अवरोध भएका छन्। आयोगका सचिवको छिटोछिटो सरुवा हुने गरेको र आयोगका सदस्यको पेसागत दक्षतामा कमी र राजनीतिक रूपमा विभाजित देखिन्छन्। सम्मानित सर्वोच्च अदालतबाट संक्रमणकालीन न्यायसम्बन्धी आदेशबमोजिम कानुन बनाउने र संशोधन गर्ने काम भएका छैनन्। द्वन्द्वकालमा भएका घटनाका दोषीलाई विशेष अदालत वा साधारण अदालत कुनबाट कारबाही गर्ने भन्ने नीतिगत अस्पष्टता कायमै छ। द्वन्द्वकालका घटनाका पीडित बालबालिका, दलित, महिला, अपांगजस्ता वर्गको हकहित संरक्षण र पुनस्र्थापनाको ठोस कार्ययोजना सार्वजनिक छैन। वर्तमानमा संक्रमणकालीन न्याय तत्कालीन विद्रोही माओवादीको मागअनुरूप गठित संविधानसभाले बनाएको संविधानबमोजिम तीनै तहको निर्वाचन सम्पन्न भई तत्कालीन विद्रोही पक्षको सरकारमा सार्थक उपस्थिति छ। माओवादी केन्द्र र एमालेबीच पार्टी एकीकरण गर्ने सहमति भई प्रदेशसभा र केन्द्रीय संसद्को चुनावमा तालमेलसमेत भई प्रदेश २ बाहेकको नेतृत्वमा ती राजनीतिक दलको सरकार बनेको छ। विस्तृत शान्तिसम्झौता एवं स्थानीय चुनावसम्म कायम रहेको द्वन्द्वकालीन सत्ताप्रतिपक्षविद्रोही रहेको त्रिपक्षीय शक्ति सन्तुलन दुई पक्षमा रूपान्तरण हुनाले द्वन्द्वकालीन पीडिले न्याय नपाउने अवस्था छ। अर्कोतर्फ नेपाल पक्ष भएका मानवअधिकारसम्बन्धी अन्तर्राष्ट्रिय कानुनबाट सिर्जित दायित्व पालना गर्नेक्रममा आगामी भदौ १ गतेदेखि नेपालमा लागू हुने मुलुकी अपराध संहिता ऐन २०७४ (यातना, जाति हत्या, व्यक्ति बेपत्ता पार्ने, गोपनीयतासँग सम्बन्धित कसुर आदिले समाविष्ट गरिएको सन्दर्भमा द्वन्द्वकालीन घटनालाई समेत उल्लिखित संवैधानिक एवं कानुनी प्रावधान प्रतिकूल नहुने किसिमले सम्बोधन गर्नुको विकल्प छैन। माथि उल्लिखित शक्ति सन्तुलनका कारण संविधान र कानुनविपरीत हुने गरी संक्रमणकालीन न्याय प्रदान गर्ने जमर्को गरिएमा नेपालको लोकतन्त्रीकरण र कानुनी शासनमा ठूलो धब्बा लाग्नुका साथै यसबाट अतिवादी निरंकुश तत्वले टाउको उठाउने सम्भावना छ। त्यस्तो तत्वले द्वन्द्वकालीन घटनालाई सिरानी हाली विपक्षीसँग रिसइबी साँध्ने खतरा पनि रहिरहने देखिन्छ। हाल आएर विद्रोहीसमेत संलग्न करिब दुईतिहाइ बहुमतको संघीय सरकारले बेपत्ता पारिएको व्यक्तिको छानबिन, सत्य निरूपण तथा मेलमिलाप आयोग ऐन २०७१ संशोधन गर्ने भन्ने समाचार प्रकाशित छ। उक्त संशोधन सम्मानित सर्वोच्च अदालतले सुमन अधिकारीसमेत विरुद्ध नेपाल सरकार (नेकाप २०७१, अंक १२, निनं ९३०३, पृष्ठ २०६९) अनुरूप हुनुपर्छ। वर्तमान शक्ति सन्तुलनको अवस्थामा उक्त संशोधन सम्मानित सर्वोच्च अदालतको आदेशविपरीत द्वन्द्वकालका घटनाका दोषीलाई नाममात्रको कारबाही गरी उन्मुक्ति दिने सोचले आउन सक्ने सम्भावना रहेको र यसबाट पीडितले न्याय नपाउने अवस्था आउनुका साथै नेपालको अन्तर्राष्ट्रिय छवि बिग्रने सक्छ। साथै उन्मुक्ति पाउने दोषीले हाल बंगलादेशको स्वतन्त्रता आन्दोलनका दोषीले भोग्नुपरेको नियति भोग्नुपर्ने र विश्वव्यापी क्षेत्राधिकारअन्तर्गत अन्य देशबाट कारबाही हुने त्रासमा बस्नुपर्ने हुन्छ। निष्कर्ष र सुझाव हत्या, यातना, बलात्कार, बाल सैन्यलगायतका गम्भीर मानवअधिकार उल्लंघनका घटनामा प्रत्यक्ष संलग्न दोषीलाई कारबाही गर्न न्यूनतम राजनीतिक सहमति हुन आवश्यक छ। दुवै आयोगलाई चाहिने बजेट, जनशक्ति सरकारले पर्याप्त उपलब्ध गराउनुपर्छ। तात्कालीन अवस्थामा प्रचलित कानुनबाट सम्बोधन नहुने र सामान्य अदालतको क्षेत्राधिकारभित्र नपर्ने विषयमा विशेष अदालत गठन गरी पीडितलाई न्याय दिनुपर्ने। अदालतबाट दोषी ठहर गरेपछि पीडितको पूर्ण मञ्जुरीमा मात्र दण्ड, जरिबाना माफी मिनाहा हुनुपर्छ। सर्वोच्चको आदेशबमोजिम ऐन संशोधन गर्नुका साथै थप कानुन बनाउनुपर्छ। द्वन्द्वकालमा कब्जामा लिइएको सम्पत्ति पूर्णरूपमा सम्बन्धित मालिकलाई फिर्ता हुनुपर्छ। द्वन्द्वकालका घटनाबाट पीडित दलित, महिला, बालबालिका, बालसेना, अपांगजस्ता वर्गको हकहित संरक्षण र पुनस्र्थापनाका लागि ठोस कार्ययोजना आवश्यक छ। गंगामाया अधिकारीजस्ता न्यायका याचक द्वन्द्वपीडितले दिएको जाहेरीबाट हालसम्म अदालतमा विचाराधीन मुद्दाको शीघ्र कारबाही र किनारा लगाउनुपर्छ। नेपालमा द्वन्द्व पुनः नदोहोरियोस् भन्नाका लागि सोको त्रासदी सम्झाउने किसिमले विद्यालय पाठ्यक्रम बनाउने, स्मारक, संग्रहालय बनाउनेजस्ता योजना आवश्यक छन्। अर्याल नेपाल मानव अधिकार संगठनका अध्यक्ष हुन्।"
सन्दीपको टोली विश्व११ टस जितेर पहिले बलिङमा,"काठमाडौँ: बेलायतको लड्स क्रिकेट मैदानमा केहीबेरपछि हुन लागेको च्यारिटी म्याचमा नेपाली लेग स्पिनर सन्दीप लामिछाने रहेको विश्व११ ले टस जितेर पहिले बलिङको निर्णय लिएको छ । क्यारेबियन मुलुकहरूमा आँधीले भत्काएका क्रिकेट स्टेडियम पुनर्निर्माणका लागि हुन लागेको म्याचमा वेस्ट इन्डिजको टोलीले पहिले ब्याटिङको निम्ता पाएको छ । अाइसीसीले यस खेललार्इ टी२० अन्तराष्ट्रियको मान्यता दिएको छ। सन्दीपको यो पहिलो टी२० अन्तराष्ट्रिय खेल पनि हो। वेस्टइन्डिज पहिले ब्याटिङमा उत्रिने भएपछि नेपाली स्पिनर सन्दीपले पनि पहिलो पारीमै बलिङ गर्न पाउने भएका छन् । टसपछि बोल्दै विश्व ११ का कप्तान शाहिद अफ्रिदीले यो खेलको एउटा टिमको सदस्य हुन पाएकोमा गर्ब महसस भएको बताएका छन् । विश्व ११ मा सन्दीपसँगै ल्युक रोन्ची, सोएब मलिक, साम विलिङ्स, दिनेश कार्तिक, मिचेल म्याकलेनाघन, थिसरा परेरा, रासिद खान, टायमल मिल्स, आदिल रसिद, मोहम्मद सामी, टम कुरानलगायत छन्। यो टिममा सन्दीप सबैभन्दा कान्छा क्रिकेटर हुन्। वेस्ट इन्डिजको टिमको कप्तानी कार्लोस ब्राथवेटले गरेका छन्। उनको टिममा क्रिस गेल, एभिन लुइस, आन्द्रे फ्लेचर, रोमम्यान पोवेल, मार्लोन सामुयल्स, दिनेश रामदिन, स्यामुयल बद्री, एस्ले नर्स, आन्द्रे रसेल, रायद इमरिट, किमो पउल र केस्रिक विलियम्स रहेका छन्।यो खेल आँधीका कारण भत्किएको रंगशाला निर्माणका लागि खेल हुन लागेको हो। खेल बिहीबार राति १०:४५ बजे सुरु हुँदैछ । १७ वर्षको कलिलो उमेरका नेपाली क्रिकेटर लामिछाने क्रिकेटमा परिचित भएको चार बर्ष पनि पुगेको छैन। छोटो अवधिमै उनले आफ्नो क्रिकेट करियरमा एकपछि अर्को आयाम थप्न सफल भएका छन्। लगातार सफलताको शिखर चढिरहेका सन्दीप टीट्वेन्टी विश्व कप च्याम्पियन टोली वेष्ट इन्डिजविरुद्ध मैत्रीपुर्ण खेलका लागि विश्व११ टोलीमा समावेश भएका हुन। यो अवसर नेपाल जस्तो एसोसिएट राष्ट्रका खेलाडीलाई बिरलै प्राप्त हुन्छ। अन्तर्राष्ट्रिय क्रिकेट काउन्सिल (आईसिसी) ले आज इङ्ल्यान्डसको ऐतिहासिक लर्ड्स मैदानमा हुने खेलका लागि विश्व११ टोलीमा सन्दीपलाई छनोट गरेको हो। विश्व११ टोलीले वेष्ट इन्डिजविरुद्ध गत वर्ष आएको आँधिले भत्किएको स्टेडियम पूर्ननिर्माणका लागि च्यारीटी खेल हुन लागेको हो। आइसीसीले उक्त टोलीमा सन्दीपलाई समावेश गर्नु नेपाली क्रिकेटका लागि समेत ठूलो अवसर भएको क्रिकेट पण्डितको भनाइ छ।"
"वेस्टइन्डिजविरुद्ध सन्दीपको पहिलो ओभर, १२ रन दिए","काठमाडौँः वेस्टइन्डिजविरुद्धको च्यारिटी टी २० म्याचका क्रममा विश्व ११ बाट नेपाली स्पिनर सन्दीप लामिछाने बलिङमा आएका छन् । वेस्टइन्डिजले क्रिस गेल, एभिन लेविस र फ्लेचरको विकेट गुमाइसकेपछि सन्दीप बलिङमा आएका हुन् । उनलाई १३ औँ ओभरमा बलिङमा उतारिएको हो । सन्दीपले आफ्नो पहिलो ओभरमा १२ रन खर्चिएका छन् । उनको चौथो बलमा स्यामुएलले छक्का हानेका छन् । क्यारेबियन क्षेत्रमा आँधीले भत्काएका क्रिकेट स्टेडियम निर्माणका लागि भएको च्यारिटी टी २० म्याचका क्रममा वेस्टइन्डिजका फ्लेचरलाई साहिद अफ्रिदीले आउट गरेका छन् । त्यसअघि क्रिस गेल सस्तैमा आउट भएका थिए । उनलाई विश्व ११ का सेयब मल्लिकले १०१ ओभरमा स्टम्पिङ्ग गर्दै पेभेलियन पठाएका हुन् । आउट हुँदासम्म गेलले २८ बलमा केबल १८ रन मात्रै बनाएका थिए । यसअघि अफगानी खेलाडी रसिद खानले अर्का ओपनर एभिन लेविसलाई २६ बलमा ५८ रन बनाएको अवस्थामा पेभेलियन पठाएका थिए । उनले ५ चौका र ५ छक्का पनि हाने । नेपालका स्पिनर सन्दीप लामिछानेले भने अहिलेसम्म बलिङको अवसर पाएका छैनन् । क्यारेबियन मुलुकमा आँधीले भत्काएको क्रिकेट स्टेडियम बनाउने सहयोग जुटाउन बेलायतको लर्ड्समा आईसीसीले यो म्याच खेलाएको हो ।"
नुवाकोट र चितवन भिड्दै,"नुवाकोट : जिल्लाकै सर्वाधिक पुरस्कार राशिको प्रथम नुवाकोट गोल्डकप फुटबल प्रतियोगिताको तयारी पूरा भएको छ। जिल्ला खेलकुद विकास समिति र नुवाकोट जिल्ला फुटबल संघको संयुक्त आयोजनामा बिहीबारदेखि सुरु हुने प्रतियोगिताको उद्घाटन खेलमा घरेलु टिम नुवाकोट११ र चितवन११ बीच प्रतिस्पर्धा हुने भएको छ। नुवाकोट आदर्श बहुमुखी क्याम्पस बट्टारको खेलमैदानमा हुने गोल्डकपका लागि खेलमैदान मर्मतको काम सम्पन्न भएको पआयोजक जिल्ला खेलकुद विकास समितिका अध्यक्ष वुद्धिबहादुर प्रधानले जानकारी दिए। प्रतियोगितामा नुवाकोटले एक नाइजेरियन खेलाडी सोलेलाई भित्र्याएको जनाएको छ। जेठ २६ गतेसम्म हुने प्रतियोगितामा ए डिभिजन क्लब, विभागीय टोलीसहित १० टोलीको सहभागिता रहेको छ। प्रतियोगितामा नुवाकोट, काठमाडौं, कास्की, रुपन्देही, एपीएफ, चितवन, फ्रेण्ड्स, मदन भण्डारी स्पोर्ट्स एकेडेमी, थ्रीस्टार र नेपाल पुलिस क्लबको सहभागिता रहने छ। प्रतियोगिताको विजेताले पाँच लाख पुरस्कार प्राप्त गर्ने छन्। यसैगरी उपविजेताले तीन लाख रुपैयाँ पाउने छन्। प्रतियोगिता सञ्चालन गर्न कुल ५४ लाख २७ हजार रुपैयाँ लाग्ने अध्यक्ष बुद्धिबहादुर प्रधानले बताए।"
जिनेदिन जिदानले रियल मड्रिडबाट राजीनामा दिए,काठमाडौँः स्पेनिस फुटबल क्लब रियल मड्रिडको म्यानेजर पदबाट प्रसिद्ध फ्रान्सेली फुटबलर जिनेदिन जिदानले राजीनामा दिएका छन् । पाँच वर्षका लागि क्लबको म्यानेजरको सम्झौता गरेका जिदानले अढाई वर्ष नबित्दै बिहीबार अपरान्ह अचानक पत्रकार सम्मेलन गरेर म्यानेजरबाट अलग्गिने घोषणा गरेका हुन् । पत्रकार सम्मेलनका क्रममा ४५ वर्षीय फ्रान्सेली सफल फुटबलर जिदानले आफ्ना लागि रियल मड्रिड छाड्ने सही समय भएको बताएका छन् । फ्रान्सलाई विश्वकप जिताएर सफल फुटबल खेलाडी बनेका उनले मड्रिडलाई लगातार तीन सिजन च्याम्पियन्स लिगको उपाधि दिलाउँदै प्रशिक्षकका रुपमा पनि सफल भएका थिए । जिदानले अढाई वर्ष कार्यकाल बाँकी रहँदै म्यानेजरबाट अलग्गिने घोषणा गरेका हुन् । लगातार तीन सिजन युरोपेली च्याम्पियन्स लिगको उपाधि दिलाएपछि जिदानले आकष्मिकरुपमा रियल मड्रिड छाडेका हुन् ।
आज सन्दीप लामिछाने लड्समा वेस्ट इन्डिजविरुद्ध खेल्दै,"काठमाडौं : चर्चित नेपाली क्रिकेटर सन्दीप लामिछाने बिहीबार राति क्रिकेटको मक्का मानिने लड्समा खेल्दै छन्। इण्डियन प्रिमियर लिग (आईपीएल)मा उत्कृष्ट प्रदर्शन गरेर चर्चामा रहेका नेपाली क्रिकेटर लामिछानेले विश्व ११ को तर्फबाट लड्डसमा वेस्ट इन्डिजविरुद्ध खेल्न लागेका हुन्। सन्दीपले खेल्ने टिम विश्व ११ को कप्तान शाहिद अफ्रिदी हुन्। विश्व ११ मा सन्दीपसँगै ल्युक रोन्ची, सोएब मलिक, साम विलिङ्स, दिनेश कार्तिक, मिचेल म्याकलेनाघन, थिसरा परेरा, रासिद खान, टायमल मिल्स, आदिल रसिद, मोहम्मद सामी, टम कुरानलगायत छन्। यो टिममा सन्दीप सबैभन्दा कान्छा क्रिकेटर हुन्। वेस्ट इन्डिजको टिमको कप्तानी कार्लोस ब्राथवेटले गरेका छन्। उनको टिममा क्रिस गेल, एभिन लुइस, आन्द्रे फ्लेचर, रोमम्यान पोवेल, मार्लोन सामुयल्स, दिनेश रामदिन, स्यामुयल बद्री, एस्ले नर्स, आन्द्रे रसेल, रायद इमरिट, किमो पउल र केस्रिक विलियम्स रहेका छन्।यो खेल आँधीका कारण भत्किएको रंगशाला निर्माणका लागि खेल हुन लागेको हो। खेल बिहीबार राति १०:४५ बजे सुरु हुँदैछ । १७ वर्षको कलिलो उमेरका नेपाली क्रिकेटर लामिछाने क्रिकेटमा परिचित भएको चार बर्ष पनि पुगेको छैन। छोटो अवधिमै उनले आफ्नो क्रिकेट करियरमा एकपछि अर्को आयाम थप्न सफल भएका छन्। लगातार सफलताको शिखर चढिरहेका सन्दीप टीट्वेन्टी विश्व कप च्याम्पियन टोली वेष्ट इन्डिजविरुद्ध मैत्रीपुर्ण खेलका लागि विश्व११ टोलीमा समावेश भएका हुन। यो अवसर नेपाल जस्तो एसोसिएट राष्ट्रका खेलाडीलाई बिरलै प्राप्त हुन्छ। अन्तर्राष्ट्रिय क्रिकेट काउन्सिल (आईसिसी) ले आज इङ्ल्यान्डसको ऐतिहासिक लर्ड्स मैदानमा हुने खेलका लागि विश्व११ टोलीमा सन्दीपलाई छनोट गरेको हो। विश्व११ टोलीले वेष्ट इन्डिजविरुद्ध गत वर्ष आएको आँधिले भत्किएको स्टेडियम पूर्ननिर्माणका लागि च्यारीटी खेल हुन लागेको हो। आइसीसीले उक्त टोलीमा सन्दीपलाई समावेश गर्नु नेपाली क्रिकेटका लागि समेत ठूलो अवसर भएको क्रिकेट पण्डितको भनाइ छ।"
वेस्टइन्डिजले विश्व ११ लाई दियो २०० रनको चुनौती,काठमाडौँः बेलायतको लर्ड्स स्टेडियममा भएको विश्व ११ विरुद्धको च्यारिटी टी २० म्याचका क्रममा वेस्टइन्डिजले २०० रनको चुनौती दिएको छ । टस हारेर पहिले ब्याटिङको निम्तो पाएको वेस्टइन्डिजले एभिन लेविसको सर्वाधिक ५८ रनको मद्दतमा पुरै अाेभर खेल्दै ११९ रनको गतिलो स्कोर खडा गरेको हो । ओपनर लेविसले अफगानी खेलाडी रसिद खानबाट आउट हुनुअघि २६ बलमा ५८ रन बनाएका थिए । उनले ५ चौका र ५ छक्का पनि हाने । त्यसैगरी वेस्टइन्डिजका लागि दिनेश रामदिनले ४४ र स्यामुएल्सले ४३ रनको योगदान दिए । आन्द्रे रसेलले २१ र क्रिस गेलले १८ रन मात्रै जोड्न सके। विश्व ११ का लागि रसिद खानले ४ ओभर बलिङ गर्दै २ विकेट लिए । त्यसैगरी अन्य ११ विकेट सोयब मल्लिक र साहिद अफ्रिदीको नाममा रह्यो । नेपालका लेग स्पिनर सन्दीप लामिछानेले केबल १ ओभर मात्रै बलिङ गर्न पाए । १३ औँ ओभरमा बलिङ गरेका उनले विकेट लिन भने सकेनन् ।
गिल्फी सिगुर्डसन (आइसल्यान्ड) : प्रभाव पार्न सक्ने खेलाडी,"आइसल्यान्डको पछिल्लो सफलतामा मुख्य खेलाडी गिल्फी सिगुर्डसनले महŒवपूर्ण भूमिका निर्वाह गर्दै आएका छन् । आक्रामक मिडफिल्डरको भूमिकामा खेल्ने उनी रुस विश्वकपमा पनि आइसल्यान्डको महŒवपूर्ण खेलाडी रहने पक्का छ । सिगुर्डसन यस्ता खेलाडी हुन्, जसले मिडफिल्डबाट आफ्ना स्ट्राइकरलाई निरन्तर गोलको अवसर सिर्जना गर्दै आएका छन् । उनी आफंै पनि गोल गर्न सक्षम छन् । आइसल्यान्डले सन् २०१६ को युरोकपको छनोट चरण पार गर्दै प्रतियोगितामा क्वार्टरफाइनलसम्मको यात्रा तय गर्दा पनि सिगुर्डसनको भूमिका महŒवपूर्ण थियो । यसैगरी आइसल्यान्डलाई रुस विश्वकपमा छनोट गराउन पनि उनै सिगुर्डसनले मिडफिल्डबाट स्ट्राइकरलाई पर्याप्त अवसर सिर्जना गराएका थिए । यसका अतिरिक्त उनी आफैंले पनि गोल गरेर टोलीको सफलतामा महŒवपूर्ण योगदान पुयाएका थिए । युरो कप२०१६ को छनोटमा आइसल्यान्डका लागि महŒवपूर्ण मानिएको नेदरल्यान्ड्सविरुद्धको पहिलो लेग खेलमा २० र दोस्रो लेग खेलमा १० को जित हात पार्दा सबै गोल सिगुर्डसनले नै गरेका थिए । सोही खेलपछि आइसल्यान्डको युरोकप छनोट सहज बनेको थियो । इङ्लिस क्लब एभर्टनबाट व्यावसायिक फुटबल खेल्ने २८ वर्षीय सिगुर्डसनले त्यसपछि युरोकपमा टोलीलाई क्वार्टरफाइनलसम्म पुयाउन सशक्त प्रदर्शन गरेका थिए । सिगुर्डसनले आइसल्यान्डलाई विश्वकपमा छनोट गराउने क्रममा चार गोल गरेका थिए भने थप चार गोलका लागि आफ्ना स्ट्राइकरलाई अवसर पनि सिर्जना गरिदिएका थिए । सन् २०१० मा एन्डोराविरुद्धको खेलमा आइसल्यान्डले ४० को जित हात पार्दा सिगुर्डसनले राष्ट्रिय टोलीबाट डेब्यु गरेका थिए । सो खेलमा पनि दोस्रो गोलका लागि उनले फ्रिकिकमार्फत अवसर सिर्जना गरिदिएका थिए । आइसल्यान्डको राष्ट्रिय टोलीबाट हालसम्म ५५ खेल खेलेका सिगुर्डसनले १८ गोल गरेका छन् । मिडफिल्डको भूमिकासहित टोलीका लागि आवश्यक परेको अवस्थामा गोल गर्न सक्नु उनको बलियो पक्ष हो । रुस विश्वकपमा उनको टोली आइसल्यान्डले पहिलो पटक आफ्नो चुनौती प्रस्तुत गर्दा उनै सिगुर्डसनको खेल हेर्न लायकको हुनेछ ।"
मेसीको ह्याट्रिक,"बुयनस आयर्स : विश्वकपको उपाधि दाबेदार मानिएको अर्जेन्टिनाले बुधबार बिहान खेलिएको अभ्यास खेलमा हाइटीलाई ४० गोलको फराकिलोअन्तरले हराएको छ । पाहुना टोलीमाथि रवाफिलो खेल खेलेको अर्जेन्टिनाको जितमा लियोन मेसीले ह्याट्रिक गरेका थिए । अर्को गोल सर्जियो एग्वेरोले थपे । १७औं मिनेटमा पेनाल्टीमार्फत सुरुवाती गोल गरेको अर्जेन्टिनाले दोस्रो हाफमा तीन गोल थपेको थियो । मेसीले १७औं मिनेटमा पाएको पेनाल्टी प्रहारको अवसरलाई सदुपयोग गरेका थिए । मेसीको पहिलो हेड प्रहारमा डीबक्सभित्र रहेका हइटीका जोनी प्लेसिडले ह्यान्ड गरेपछि रेफ्रीले अर्जेन्टिनालाई पेनाल्टीको मौका दिएका थिए । त्यसपछि मेसीले दोस्रो हाफमा लगातार दुई गोल थपे । उनले ५८औं र ६६औं मिनेटमा गोल गर्दै ह्याट्रिक पूरा गरेका थिए । ६९औं मिनेटमा एग्वेरोले अर्को गोल थप्दै टोलीलाई फराकिलो जित दिलाए । खेलभर अर्जेन्टिनाको दबाब झेलेको हइटीले गोल गर्न लायक अवसर बनाउन सकेन । आगामी विश्वकपको समूह डी मा रहेको अर्जेन्टिनाले जुन १६ तारिखमा आइसल्यान्डसँग पहिलो खेल खेल्नेछ । उक्त समूहमा अर्जेन्टिना र आइसल्यान्डसँगै कोस्टारिका र नाइजेरिया पनि छन् । बुधबार बिहान नै खेलिएको अर्को खेलमा पेरुले स्कटल्यान्डलाई २० गोलले हरायो । रुस विश्वकपको समूह सी मा रहेको पेरुले अहिले विशेष तयारी गरिरहेको छ । घरेलु मैदानमा खेलिएको खेलमा पेरुका लागि क्रिस्टियन क्युभाले ३७औं मिनेटमा पेनाल्टीमार्फत सुरुवाती गोल गरे । दोस्रो गोल ४७औं मिनेटमा इफर्सन फरफानले थपेका थिए । पेरुको समूहमा फ्रान्स, अस्ट्रेलिया र डेनमार्क रहेका छन् । पेरुले जुन १६ तारिखमा डेनमार्कसँग पहिलो खेल खेल्नेछ । यसैगरी अर्को मैत्रीपूर्ण खेलमा पानामा र उत्तरी आयरल्यान्डले गोलरहित बराबरी खेले । पानामाले रुस विश्वकपमा समूह जी बाट प्रतिस्पर्धा गर्दैछ । उक्त समूहमा इङ्ल्यान्ड, ट्युनिसिया र बेल्जियम परेका छन् ।"
सानो देशको ठूलो चुनाैती,"रेक्जाभिक : युरोपेली राष्ट्र आइसल्यान्डले पहिलो पटक विश्वकप फुटबलमा सहभागिता जनाउँदै छ। आइसल्यान्डले आगामी जुन १६ मा लियोनल मेसीको टोली अर्जेन्टिनासँग खेल्दै फुटबलको सबैभन्दा ठूलो प्रतियोगिता विश्वकपमा डेब्यु गर्नेछ। आइसल्यान्ड विश्वकप खेल्ने यस्तो टोली बनेको छ, जसले आफूसँगै कयौं कीर्तिमान पनि लिएर आएको छ। आइसल्यान्ड जनसंख्याको हिसाबले हालसम्म विश्वकपमा सहभागी हुने सबैभन्दा सानो राष्ट्र हो। अर्जेन्टिनाविरुद्ध डेब्यु खेलसँगै आइसल्यान्डको नाममा यो कीर्तिमान दरिन पुग्नेछ। सन् १९४६ यता फिफाको आधिकारिक प्रतियोगिता खेल्न थाले पनि आइसल्यान्डले निकै पछि मात्रै ठूला अन्तर्राष्ट्रिय प्रतियोगितामा आफ्नो सशक्त उपस्थिति जनाउन थालेको हो। आइसल्यान्डले दुई वर्षअघि सन् २०१६ मा फ्रान्समा भएको युरोकप फुटबल पनि खेलेको थियो। आइसल्यान्डले आफ्नो फुटबल इतिहासमा कुनै पनि ठूलो अन्तर्राष्ट्रिय प्रतियोगिताका लागि छनोट भएको र खेलेको त्यो नै पहिलो अवसर थियो। त्यतिबेला पनि आइसल्यान्ड युरोकपका लागि छनोट हुने र खेल्ने सबैभन्दा सानो (जनसंख्याको हिसाबले) देश थियो। यही सानो देशले आगामी जुन १४ तारिखदेखि रुसमा सुरु हुने विश्वकपमा ठूला देशहरूलाई ठूलै चुनौती प्रस्तुत गर्दैछ। आइसल्यान्डको यो चुनौती कुनै पनि देशका लागि सहज भने पक्कै हुने छैन। आइसल्यान्डले पहिलो पटक ठूलो प्रतियोगितामा सहभागिता जनाए पनि उच्चस्तरको प्रदर्शन गर्दै आएको छ। आइसल्यान्डले गत युरोकपमा उपाधिको दाबेदार मानिएका ठूला टोलीहरूलाई गतिलो चुनौती मात्रै दिएको थिएन, कतिपय टोलीलाई त पराजयको स्वाद पनि चखाएको थियो। युरोकप२०१६ को छनोट प्रतियोगितामै नेदरल्यान्ड्सजस्तो बलियो टोलीलाई दुवै लेग खेलमा पराजित गरेको आइसल्यान्डले त्यसपछि पनि सशक्त प्रदर्शन गर्यो। युरोकपको क्वार्टरफाइनलसम्मको यात्रा तय गरेको आइसल्यान्डले प्रिक्वार्टरफाइनलमा इङ्ल्यान्डलाई नै पराजित गरेको थियो। क्वार्टरफाइनलमा भने आयोजक फ्रान्ससँग ५२ गोलले पराजित भएपछि आइसल्यान्ड त्यसभन्दा अगाडि बढ्न सकेन। यद्यपि युरोकपको पहिलो सहभागितामै आइसल्यान्डले आफू ठूला प्रतियोगिताका लागि तयार रहेको सन्देश भने दिएको थियो। आइसल्यान्डको त्यही प्रदर्शनबाट रुस विश्वकपमा पनि आयसल्यान्डले बलिया प्रतिद्वन्द्वीहरूलाई गतिलो चुनौती दिने अनुमान गर्न सकिन्छ। आइसल्यान्डले युरोकपपछि खेलेको २१ मध्ये १२ खेलमा जित हात पारेको छ। केवल सात खेलमा पराजय व्यहोरेको आइसल्यान्डले दुई खेलमा भने बराबरीको नतिजा निकालेको छ। आइसल्यान्डले सन् २०१८ मा पनि आफ्नो उत्कृष्ट प्रदर्शनलाई निरन्तरता दिएको छ। सन् २०१८ मा खेलिएको चारमध्ये दुई खेलमा जित हात पारेको आइसल्यान्ड दुई खेलमा भने पराजित भएको छ। आइसल्यान्डले गत जनवरीको दोस्रो साता इन्डोनेसियाविरुद्ध खेलेको दुईवटा मैत्रीपूर्ण खेलमध्ये पहिलोमा ६० र दोस्रोमा ३१ गोलको जित निकालेको थियो। यसैगरी गत मार्चमा मेक्सिकोसँग खेलेको खेलमा ३० र पेरुसँग खेलेको खेलमा ३१ गोलको हार भोगेको थियो। यतिबेला आइसल्यान्ड आफ्नो पहिलो विश्वकप सहभागितालाई यादगार बनाउने अन्तिम तयारीमा व्यस्त छ। आइसल्यान्ड विश्वकपमा पनि युरोकपको जस्तै प्रदर्शन दोहोर्याउने योजनामा छ। आइसल्यान्डको प्रारम्भिक टोली गोलरक्षक: हानेस थोर हाल्डोर्सन (र्यान्डर्स ), रुनार एलेक्स रुनार्सन (नोर्जेल्यान्ड) र फ्रेडरिक स्चार्म (रोसकिल्ड)। रक्षक: कारी अर्नासन (एबर्डिन), एरी फ्रेयर स्कुलासन (लोकरेन), बिर्किर मार साइभर्सन (भालुर), स्भेरिर इन्गी इन्गासन (रोस्तोभ), होर्डर माग्नुसन (ब्रिस्टोल सिटी), होमर आइजोल्फसन (लेभस्की सोफिया) र राग्नर सिगुर्डसन (रोस्तोभ)। मिडफिल्डर: जोहन बर्ग गुडमन्डसन (बर्नली), बिर्किर बिजार्नासन (एस्टन भिल्ला), आर्नर इनग्भी ट्राउस्टासन (माल्मो), इमिल हाल्फ्रेडसन (उडिनेस), गिल्फी सिगुर्डसन (एभर्टन), ओलाफुर इन्गी स्कुलासन (काराबुकस्पोर), रुरिक गिस्लासन (सन्धउसेन), स्यामुएल फ्रिडजोन्सन (भालेरेन्गा) र एरोन गुनर्सन (कार्डिफ सिटी)। स्ट्राइकर: अल्फ्रेड फिनबोगासन (अग्सबर्ग), बिजोर्न बर्गम्यान सिगुर्डसन (रोस्तोभ), जोन डाडी बोडभर्सन (रिडिङ) र अल्बर्ट गुडमन्डसन (पीएसभी)। प्रशिक्षक: हेमिर हलग्रिमसन। आइसल्यान्डको खेल जुन १६: अर्जेन्टिनाविरुद्ध जुन २२: नाइजेरियाविरुद्ध जुन २६: क्रोएसिाविरुद्ध आइसल्यान्ड विश्वकप सहभागिता: पहिलो उपाधि: छैन फिफा वरीयता: २२"
प्रधानमन्त्री कप राष्ट्रिय क्रिकेट : प्रदेश ४ को पहिलो जित,"काठमाडौं : हरिबहादुर चौहानले ब्याटिङ र बलिङमा उत्कृष्ट प्रदर्शन गरेपछि प्रधानमन्त्री कप एकदिवसीय राष्ट्रिय क्रिकेट प्रतियोगितामा प्रदेश ४ ले जित हात पारेको छ। कीर्तिपुरस्थित त्रिवि क्रिकेट मैदानमा भएको खेलमा प्रदेश ४ ले प्रदेश १ लाई एक सय २९ रनले हरायो। राष्ट्रिय खेलकुद परिषद्को आयोजनामा जारी प्रतियोगितामा प्रदेश ४ ले पहिलो जित हात पारेको हो। यसअघि पहिलो खेलमा एपीएफसँग पाँच विकेट पराजित भएको प्रदेश ४ दोस्रो खेलमा प्रदेश २ सँग ६७ रनले पराजित भएको थियो। टस जितेर पहिले ब्याटिङ गरेको प्रदेश ४ ले मध्यक्रमका ब्याट्सम्यान हरिबहादुर चौहानको शतकीय योगदानमा निर्धारित ५० ओभरको ओभरमा सात विकेट गुमाएर तीन सय १० रनको विशाल योगफल खडा गरेको थियो। चौथो नम्बरमा ब्याटिङ गर्न मैदान प्रवेश गरेका चौहानले एक सय १५ बल खेल्दै १०० रन बनाए। प्रतियोगितामा शतक प्रहार गर्ने उनी पहिलो खेलाडी हुन्। यसअघि एपीएफविरुद्धको खेलमा पनि चौहानले ५७ रनको अर्धशतकीय पाली खेलेका थिए। चौहानले छैटौं विकेटका लागि सुमन घिमिरेसँग मिलेर एक सय ३६ रनको शतकीय साझेदारी गरेपछि प्रदेश ४ ले विशाल योगफल खडा गरेको थियो। घिमिरेले पनि विस्फोटक ब्याटिङ गर्दै ५३ बलमा ६ छक्का र ६ चौकाको सहयोगमा ८३ रनको बनाए। प्रदेश १ का पुष्प थापा र सन्दीप ढुंगानाले दुईदुई विकेट लिए। तीन सय ११ रनको लक्ष्य पछ्याएको १ नम्वर प्रदेश ३५ ओभरमा एक सय ८१ रनमै समेटियो। प्रदेश १ का लागि ओपनर सन्दीप ढुंगानाले ७१ रनको अर्धशतकीय पाली खेले पनि अन्य ब्याट्सम्यानले उनलाई साथ दिन नसक्दा पराजय बेहोर्नु पयो। प्रदेश १ का मिनास थापाले १९, राजन मगरले १०, फिर्दोस अन्सारीले १३ तथा श्रवण यादवले अविजित १९ रन बनाए। प्रदेश ४ का हरिबहादुर चौहानले ह्याट्रिकसहित चार तथा विपिन खत्री र राजु गुरुङले दुईदुई विकेट लिए। हरिले प्रदेश १ का अन्तिम तीन ब्याट्सम्यानलाई पेभेलियनको बाटो देखाएका थिए। ३४४ ओभरमा फिर्दोस अन्सारीलाई क्याचआउट गराएका उनले ३४५ ओभरमा मनोज तामाङलाई एलबीडब्लू धरापमा पारे। ओभरको अन्तिम बलमा उनले प्रदेश १ का अन्तिम ब्याट्सम्यान अभ्यास तिमल्सिनालाई बोल्ड गर्दै ह्याट्रिक पूरा गरे। अलराउन्ड प्रदर्शन गरेका चौहान खेलको म्यान अफ दी म्याच चुनिए। प्रतियोगिताअन्तर्गत बुधबार मुलपानी मैदानमा तय भएको प्रदेश ५ र प्रदेश ७ बीचको खेल भने वर्षाका कारण रद्द भएको छ। बुधबार बिहान परेको वर्षाका कारण खेल निर्धारित समयभन्दा करिव दुई घण्टा ढिला सुरु भएको थियो। ३८ ओभरमा झारिएको खेलमा प्रदेश ७ ले टस जितेर पहिले ब्याटिङको निर्णय गरेको थियो। प्रदेश ७ ले ८ ओभर खेलेर दुई विकेटको क्षतिमा १९ रन बनाउँदा पुनः वर्षा भएपछि खेल रोकिएको थियो। प्रदेश ७ का कप्तान सुरेन्द्र चन्द दुई रनमा रन आउट भए। अर्का ब्याट्सम्यान सञ्जु दमाईको विकेट प्रदेश ५ का कप्तान शक्ति गौचनले लिएका थिए। भारी वर्षाका कारण मैदानमा पानी जमेपछि खेल रद्द गरिएको थियो। खेल नभएपछि दुवै टोलीले एकएक अंक बाँडेका छन्। ०००"
विश्वकप खेलाइने रंगशाला रोस्तोभ एरिना,"रुसमा आगामी जुन १४ तारिखमा सुरु हुने विश्वकप फुटबललाई ध्यानमा राखी तयार पारिएको नयाँ रंगशाला हो, रोस्तोभ एरिना। यसलाई रसियन प्रिमियर लिग क्लब एफसी रोस्तोभले घरेलु मैदानका रूपमा प्रयोग गर्नेछ। आगामी विश्वकपका लागि रोस्तोभ एरिनाको दर्शक क्षमता ४५ हजार रहनेछ। विश्वकपपछि भने यो रंगशालाको दर्शक क्षमता घटाएर ३७ हजार आठ सय ६८ बनाइनेछ। रुस विश्वकपका लागि चार वर्ष लगाएर यो रंगशाला तयार पारिएको हो। सन् २०१४ मा सुरु भएको यो रंगशालाको निर्माणकार्य सन् २०१८ मा सम्पन्न भएको हो। यो रंगशालाको शिलान्यास भने सन् २०१३ को जुनमै गरिएको थियो। आगामी विश्वकपका लागि यो रंगशालामा राखिएको दर्शक बस्ने सिट अस्थायी प्रकृतिको मात्र भएको आयोजकले जनाएको छ। आगामी विश्वकपमा यो रंगशालामा पाँचवटा खेल खेलाइने कार्यक्रम छ। समूहगत चरणमा पाँच पटकको विश्वकप विजेता ब्राजिल र स्विट्जरल्यान्ड (जुन १७) तथा दुई पटकको विजेता उरुग्वे र साउदी अरेबिया (जुन २०) बीचको खेल यो रंगशालामा खेलाइनेछ। यसैगरी समूहगत चरणमै एसियाली राष्ट्र दक्षिण कोरिया र मेक्सिको (जुन २३) तथा नवप्रवेशी आइसल्यान्ड र क्रोएसिया (जुन २६) बीचको खेल पनि यही रंगशालामा हुनेछ। जुलाई २ तारिखमा अन्तिम १६ टोलीबीचको एउटा खेल पनि यो रंगशालामा खेलाइनेछ।"

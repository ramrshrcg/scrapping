शीर्षक,विवरण
बाह्य लगानीका आधारभूत सर्त,"विकासशील देशको आधुुनिक विकासका सन्दर्भमा वैदेशिक लगानी एक अघोषित तर अनिवार्य तत्व नै हो। हालै जारी भएको नेपाल सरकारको बजेटले पनि यसको महत्व उजागर गरेको छ। पुँजी नभई विकास नहुने तर आफूसँग नहुने भएपछि देशहरू वैदेशिक लगानीमा आश्रित हुुने क्रम बढ्दो छ। पछिल्लो समयमा अफ्रिका महादेश यसको उदाहरण बनेको छ। आफूसँग पुँजी नहुुँदा अरू पनि विकल्प छन्। जस्तै सहयोग माग्ने वा ऋण खोज्ने तर यी विकल्पका आफ्नै व्यवस्थापकीय झन्झट छन्। त्यसबाहेक वैदेशिक लगानीसँग प्रविधि र व्यवस्थापकीय कौशल पनि आउने भएकाले यसको विशेष महत्व छ। व्यवस्थापकीय कौशलभित्र बजारको व्यवस्थापनसमेत पर्दछ। यसका केही दुुर्गुुण पनि छन्, तर आज ती चर्चामा छैनन् विभिन्न कारणले। वैदेशिक लगानीका फाइदा विश्वस्तरमै बहस गरेरै स्थापित भएका छन्। त्यसैले पनि यसको महत्व हरेकजसो देशको आधुुनिक अर्थतन्त्रमा छ। वैदेशिक लगानी चाहँदैमा कुनै पनि देशमा आउने भने होइन। त्यसरी आउने भए अफ्रिका यति लामो समयसम्म अविकसित रहनुपर्ने थिएन। लगानीकर्ताले विश्वास गर्ने आधार बन्नुु नै नेपालजस्तो देशका लागि ठूलो चुुनौती हो। लगानीकर्ताको विश्वासमा पर्न नसक्नुको मुख्य कारण हाम्रा विद्यमान कानुन र हाम्रो काम गर्ने शैली हो। हाम्रोमा नीतिगत अस्थिरता अत्यन्तै धेरै छन्। त्यस्तै लगानीकर्ताले खोज्ने पूर्वाधारलगायतका पूर्वसर्तहरूको विकास गर्नैपर्ने अवस्था छ। यहाँ वैदेशिक लगानीका मूलभूत पूर्व सर्तबारे संक्षिप्त चर्चा गरिएको छ। सस्तो श्रम उत्पादनका साधनमध्ये धेरै हिसाबले महत्व राख्ने श्रमले वस्तुु वा सेवा उत्पादनको लागतमा महत्वपूर्ण हिस्सा ओगट्छ। सस्तो श्रमशक्ति पाउँदा लगानीकर्ताको नाफाको हिस्सा बढी हुुने हुुनाले उनीहरू लगानी गर्न आकर्षित हुुन्छन्। अरू पनि धेरै कारण छन् तर मूलतः यही कारणले पूर्वीएसियाका देशहरूमा वैदेशिक लगानी भित्रिएको हो। यसैले गर्दा उनीहरूले औद्योगिक उत्पादनमा पछिल्ला चार दशकमा ठूलै फट्को मारे। त्यो उपलब्धि पूर्वी एसियाको चमत्कार को नामले प्रसिद्ध पनि छ। यही शृंखलाको पछिल्लो कडीका रूपमा भियतनाम र इन्डोनेसिया जोडिएका छन्। विभिन्न कारणले हाम्रो श्रमको लागत छिमेकी देशहरूको तुुलनामा धेरै सस्तोे छैन, तर थोरै मेहनत गर्दा हुुन सक्छ। मूलतः प्राविधिक शिक्षाको अभावले यसो भएको हो। उनीहरूको उत्पादकत्व हाम्रा छिमेकीहरूको भन्दा बढी होइन, बरु कम छ। हाम्रोमा ट्रड युनियनवाद हावी छ भन्ने त्रास विदेशका लगानीकर्तालाई पनि छ। उनीहरूलाई यो त्रासबाट मुुक्त गराउनुुपर्नेछ भने अर्कोतिर हाम्रो जनशक्तिलाई लगानीकर्ताले चाहने अथवा उत्पादनमा प्रत्यक्ष योगदान दिन सक्ने बनाउन आवश्यक छ। काम गर्न सक्ने उमेरको ठूलो हिस्सासहितको जनसंख्या त हामीसँग छ तर त्यसबाट फाइदा लिन यो जनसंख्यालाई अर्धदक्ष र दक्ष जनशक्तिमा रूपान्तरण गर्न आवश्यक छ। यसतर्फ जति सक्दो छिटो ध्यान दिन सकिन्छ, उति छिटो वैदेशिक लगानीका लागि एउटा आधार तयार हुुनेछ। यो सम्भव छ भन्ने बुुझेर नै सरकारले अबका कदम चालोस्। ठूलो बजार जनसंख्या ठूलो भएका देश पनि वैदेशिक लगानीका आकर्षक देश हुुन्। त्यसमाथि जनसंख्याको ठूलो हिस्सासँग राम्रो क्रयशक्ति छ भने त्यस्ता देश वैदेशिक लगानीका प्राथमिकतामा पर्छन् नै। खासगरी भारतमा आएको वैदेशिक लगानी भारतबाट निर्यात बढाउनेभन्दा पनि त्यहाँको आन्तरिक बजारलाई मध्यनजर गरेर आएका छन् भन्ने गरिन्छ। जबकि ठूलो जनसंख्या भए पनि चीनमा आएको वैदेशिक लगानी त्यहाँबाट निर्यात गर्ने लक्ष्यले भित्रिएका छन्। यस आधारमा हेर्दा नेपालसँग राम्रो सम्भावना छ, आफैं पनि जनसंख्याको हिसाबले हाम्रो देश सानो होइन। छिमेकमा रहेका दुुई ठूला देशको बजारहरू पनि हाम्रो समीपमै छन् तर त्यसका लागि हामीले दिगो पूर्वाधारको विकासमा जोड दिएर छिट्टै केही गर्दैछ भन्ने विश्वास दिलाउनुु आवश्यक छ। चीनकोे बेल्ट एन्ड रोड इनिसिएटिभजस्ता मेघा प्रोजेक्टले पनि नेपालको कनेक्टिभिटीमा केही सकारात्मक प्रभाव ल्याउलान् नै। तर हामीले आन्तरिकरूपमै धेरै गर्नुुपर्नेछ। व्यापार सहजीकरणका लागि चाहिने यावत् पूर्वाधारमा एकैपटक सुुधारका संकेत देखिने गरी काम गर्नुु आवश्यक छ। यतिले मात्र पनि अहिलेको अन्तर्राष्ट्रिय व्यापार नचल्ने अवस्था देखिँदैछन्। त्यस्ता समस्यालाई समाधान गर्न सरकारले व्यापार कूटनीतिलाई आफ्नो कूटनीतिको अंग बनाउनुु आवश्यक देखिन्छ, जसबाट अन्तर्राष्ट्रिय बजारमा नेपालको उत्पादनले सहज पहुँच स्थापना गर्न सक्नेछ। परिणामतः वैदेशिक लगानी भित्र्याउन यो एउटा आधार बन्नेछ। सुुशासन सुुशासन र नीतिको दिशाको एक खालको निश्चितता हुुँदा लगानीकर्ताले बनाउने योजना र रणनीतिले सफलता पाउने सम्भावना बढी हुुन्छ। त्यही कारण लगानीकर्ता त्यस्ता ठाउँलाई प्राथमिकतामा राख्न चाहन्छन्। पछिल्लो समय भियतनाम त्यसको उदाहरण बनेको छ। गएको दशकसम्म पनि भारतभन्दा चीन लगानीकर्ताको प्राथमिकतामा पर्नुुको मूल कारण यही हो। यो क्रम आज पनि रोकिएको छैन। अहिले पनि भारतमा उद्योग खोलेर सञ्चालनमा ल्याउने समयभन्दा चीनमा उद्योग खोलेर सञ्चालनमा ल्याउने समयको बीचमा ठूलो अन्तर छ। सरकारले व्यापार कूटनीतिलाई आफ्नो कूटनीतिको अंग बनाउनुु आवश्यक देखिन्छ, जसबाट अन्तर्राष्ट्रिय बजारमा नेपालको उत्पादनले सहज पहुँच स्थापना गर्न सक्नेछ। हामी विगत लामो समयदेखि राजनीतिक अस्थिरताबाट उत्पन्न भएको कुुशासनको चक्रमै फसेका छौं। बारम्बार यो भनेर वा कुुनै एउटा कामले मात्र यसको स्तर सुुधारिँदैन। अरूको विश्वास लिनु भोट पाएजस्तो होइन, न त यो एउटै भाषणबाट चर्चामा आएजस्तै हो। समग्र र शृंखलाबद्ध सुुधारात्मक कामको समग्र परिणाम नै सुुशासनको स्तर सुुधार्ने उपाय हो। यसका लागि आवश्यक अनुुगमनको संयन्त्र अपरिहार्य छ। देशमा कसैले नगर्नुुपर्ने काम गरेको आधा घन्टाभित्र कानुनी प्रक्रियामा ल्याउने संस्थाको अभाव छ। त्यस खालको संस्थाले काम गर्दा राज्यप्रति विश्वासको वातावरण बढ्नेछ, स्वदेश वा विदेशको लगानी परिचालित हुुनेछ। प्राकृतिक साधनस्रोत वैदेशिक लगानी भित्र्याउने अर्को आधार प्राकृतिक साधन स्रोतहरूको उपलब्धता हो। ती साधनहरूको दोहन गरेर नाफा कमाउने लक्ष्यका साथ वैदेशिक लगानी भित्रन्छन्। पछिल्ला वर्षमा अफ्रिकाका देशहरू यस आधारमा वैदेशिक लगानी भित्र्याउने देश हुुन्। त्यहाँ उपलब्ध कृषि उपज र विभिन्न प्रकारका खनिजजन्य र पेट्रोलियम पदार्थका स्रोतहरूको दोहन गर्ने हिसाबले भारत, चीन र विकासशील देशहरूबाटै पनि थुुप्रै वैदेशिक लगानी भित्रिएका छन्। हामीले वर्षौंदेखि नेपाल प्राकृतिक साधनमा धनी छ भनेर भन्दै आएका छौं, छ पनि। तर त्यसको उचित प्रयोग गर्न भने चुुकेका छौं। प्रकृति, पर्यावरण, हावापानी आदिलाई कुुनै नकारात्मक असर नपार्ने गरी तिनीहरूको दोहन राष्ट्रिय अर्थतन्त्रका पक्षमा गर्न सकिन्छ। प्रधानमन्त्री ओलीको अघिल्लो कार्यकालमा प्राकृतिक ग्याँस, फलाम, युरेनियमजस्ता खनिज पदार्थ र हावाबाट निकालिने विद्युत्बारे रामै्र प्रयत्न भएका थिए। समय अभावमा ती प्रयासले परिपक्व स्वरूप लिन पाएनन्। अहिले उनी अनुकूल अवस्थामा छन्। सम्बन्धित मन्त्री र नीतिनिर्माताहरूले पहल गर्दा वैदेशिक लगानीका लागि यो एउटा महत्वपूर्ण आधार हुुन सक्छ। हामीले हाम्रो घना जंगलको व्यवस्थापनको सन्दर्भमा इन्डोनेसियाको अनुभव हाम्रो लागि महत्वपूर्ण बन्न सक्छ। प्राकृतिक सम्पदाका रूपमा रहेको जंगलबाटै पनि कसरी दीर्घकालीन आय गर्ने भन्ने सवालमा ध्यान पुुगोस्। हामीले उपलब्ध जमिनको व्यवस्थापनबाट आम्दानी गर्नेबारे त सोचेकै छैनौं। चन्द्रागिरि जस्ता टाकुुरा त दसौं हजार हाम्रा पर्यटकीय स्थल बन्न सक्छन्। आबादी, कृषि जमिनबाहेक पनि हामीसँग थुुप्रै भूमि बाँकी छन्, त्यो भूमिको उचित सदुुपयोग गर्ने नीति अवलम्बन गर्दा पनि मनग्गे विदेशी लगानीका लागि आधार तयार हुुनेछन्, भित्रने सम्भावना छ। यीबाहेक अरू पनि हाम्रा निम्ति वैदेशिक लगानीका आधार हुुन सक्छन्। अनुुसन्धानले प्रस्ट्याउने वातावरण बने राम्रै होला। माथि उल्लिखितमध्ये थोरैमा पनि कुुनै एकमा विश्वमै गणनायोग्य नभएसम्म उल्लेखनीय परिणाममा वैदेशिक लगानी भित्रिन सजिलो छैन। हुुँदा र सक्दा यस्ता धेरै आधार बनाउन सके वैदेशिक लगानी आकर्षित हुनेछ। भारत र चीन दुुवै छिमेकी देश विकासको बाटोमा धेरै अगाडि बढेका छन्। उनीहरूको समृद्धिबाट आउने बहावलाई कसरी नेपालमा भित्र्याउने भन्ने पनि नीतिनिर्माताको चासोको विषय बन्नुपर्छ। त्यसका लागि पनि सरकारको एक्लो लगानीभन्दा आन्तरिक निजी लगानी परिचालन गर्ने र बाह्य लगानी भित्र्याउने योजना र आधार बनाउनुु अपरिहार्य छ।"
बिहे नगरी आमा बन्ने विधेयक कसका लागि ?,"आज एउटा अनलाइनमा एउटै प्रसंगको दुइटा आलेख पढ्ने अवसर पाएँ। पाटन जिल्ला अदालतका अधिकृत मुना पौडेलको के कुमारी आमा बेठीक हुन् ? र राधिका सापकोटाको यसकारण विवाह नगरी आमा बन्न पाउनुपर्छ। दुवै लेख सशक्त र समयसान्दर्भिक भएकोमा दुवै लेखिका धन्यवादका पात्र हुनुहुन्छ। राधिकाजीले आफ्नो लेखमा अहिले आमा बन्नका लागि विवाह गर्नुनपर्ने विधेयक तयार हुन लागेको चर्चा भइरहँदा सामाजिक सञ्जालमा यसको ठूलो बहस भइरहेको, जसमा अधिकांश पुरुष यसको विपक्षमा र केही महिला यसको पक्षमा र केही महिलापुरुष मौन रहेर यसलाई सामाजिक सञ्जालमा सेयर मात्र गरिरहेको उल्लेख गरिरहेका छन्। एक नेपाली नागरिक, त्यसमा पनि एक महिला भएको नाताले उल्लिखित लेखहरू पढेपछि मनमा अनेक प्रश्न खेल्न थालेका छन् के अब आगामी दिनमा यस विधेयकले नेपाल सरकारका प्रतिनिधिले सोचेअनुसार महिलाको जीवनमा साँच्चै फड्को मार्ला त ? के अब आगामी दिनमा कुमारी आमा तथा उनीहरूले जन्माएका सन्तानहरूले समाजमा सम्मानका साथ शिर ठाडो पारी अन्य महिला र बच्चाले सरह सरकार र समाजबाट उपलब्ध सम्पूर्ण अधिकारसहित हाँसीखुसी जीवन जिउन पाउलान् त ? मैले आफ्नो जिज्ञासा मेट्न आजै मेरो वरपर, आफन्त र साथीभाइसित विवाहपूर्व आमा बन्न पाउने अधिकारबारे उनीहरूको धारणा बुझ्न खोजेँ। कसैबाट पनि मैले सकारात्मक जवाफ पाउन सकिनँ। मलाई विश्वास छ, यो विषयमा देशमा सर्वेक्षण गरी हाले पनि अधिकांशको जवाफ, मैले पाएको जवाफभन्दा धेरै भिन्न हुने छैनन्। विवाहपूर्व गर्भधारण र सन्तान जन्माउने भन्नासाथ अझै पनि अधिकांश नेपाली नाक खुम्च्याउने, जिब्रो टोक्ने र सरकारसित आक्रोश पोख्ने नै हुनेछन्। विवाह नगरी आमा बन्ने अधिकार आवश्यक हुने र ठान्ने वर्ग भन्नासाथ आम नेपाली नागरिकको मानसपटलमा राधिकाजीले उल्लेख गर्नुभएको जस्तो धेरै पढेलेखेका, आत्मनिर्भर, अत्याधुनिक, विवाह बन्धनबाट मुक्त हुन चाहने महिलाको छवि आउँदो रहेछ। उहाँ स्वयंले पनि त्यस्तै महिलाको अधिकारको पक्षमा लेख्नुभएको छ, एउटी महिला आफू सक्षम छ, उसलाई विवाह गरेर पारिवारिक बन्धनमा बस्नु छैन, तर उनी आमा बनेर एउटा नागरिकका रूपमा यो राष्ट्रका लागि योगदान दिन चाहन्छिन् भने त्यो कुरालाई स्वीकार गर्न किन गाह्रो ? न्यून संख्यामा रहेका सशक्त महिलाका पक्षमा आवाज उठाइरहँदा आफ्नो धर्म, संस्कृति र संस्कारलाई अत्यन्त श्रद्धा र सम्मानका साथ अँगाल्दै आइरहेका देशको ठूलो जमात नेपालीको भावनालाई निर्ममताका साथ कुल्चिरहेको अनुभव गर्दैछु म। यो देशमा मात्र होइन, विदेश र विश्वमै पनि विवाहलाई जीवनको महत्वपूर्ण कर्मकाण्डमध्येको एक मान्ने जमातको कमी छैन। विवाह नगरी बच्चा पाउने कानुन बनाउनेले यसको जगेर्ना गर्ने संयन्त्र निर्माण र प्रभावकारी कार्यान्वयनतर्फ पनि सचेत हुन जरुरी छ। म आफैं पनि या मेरो जोडीले नै यसलाई उच्चकोटीमा राखेर प्रेम, विवाह र यौनलाई फरकफरक स्थानमा राखेर जीवनको गाडी अगाडि बढाइरहेको छ। हामीले प्रेमलाई ईश्वरकै स्वरूप सम्झेर प्रेम गर्यौं। हाम्रो प्रेम तीन वर्षसम्म चल्यो, तर हामीले प्रेमको सीमा कहिल्यै पार गरेनौं। आज त्यो एउटा एकादेशको कथा भइसकेको छ, तथापि आज पनि म त्यसको उत्तिकै सम्मान गर्छु। मलाई विश्वास छ, तीन दशकपछि पनि हाम्रो प्रेम त्यत्तिकै पवित्र, निश्चल र एकआपसप्रति त्यत्तिकै सम्मान हुनुको कारणको पछाडि हामीले विवाह र यौनलाई छुट्टाछुट्टै राखेर प्रेम गरेकैले हो भन्ने लाग्छ। तर यसको अर्थ यो विल्कुल होइन, सबै प्रेमीप्रेमिका हाम्रो बाटोमै हिँडून् अथवा हाम्रै विचारको अनुशरण गरून्। तीन दशकको कालखण्ड छोटो समय होइन। यस अन्तरालमा विश्वलगायत नेपालमा पनि मान्छेको जीवन, रंगढंग, सोच तथा व्यवहारमा धेरै परिवर्तन आइसकेको छ। साँच्चै भनौं भने आजभोलि प्रेमीप्रेमिकाके सोच्छन् भन्ने पंक्तिकारलाई पनि जानकारी छैन। म यो विधेयकको पूर्ण विरोधी होइन। मलाई थाहा छ, मैले यसो गरेको खण्डमा हाम्रा हजारौं निर्दोष, अज्ञान छोरीबेटीहरूको श्राप लाग्नेछ। मैले यो जीवनमा आफ्ना देशका ६५ जिल्लाका दुर्गम गाउँ घुमेकोको छु। त्यहाँका महिलाको दुःखपीडासित आत्मसात गरेर बाँचेकी छु। आमाबुबा स्वयं छोरीहरूलाई वेश्यालयमा पठाउने गाउँमा पुगेकी छु। अनि पति स्वयंले पत्नीलाई वेश्यालयमा पुर्याई आफू कान्छीसँग जेठीको कमाइमा मोज गरेर बस्ने लोग्नेमान्छेको घरमा वास बसेर आएकी पनि छु। म आफ्ना सन्तानका जननीलाई घरमा पालेका गाईवस्तुसम्म पनि नठान्ने समाजमा महिनौं बसेर आएकी छु। अनि जहाँ कुनै केटासित प्रेम गरेर उससित भागेर आफ्नो जीवन बिताउनु नै जीवनको सबभन्दा सुख हो भन्ठान्ने किशोरी तथा युवतीसित संगत गरेर आएकी पनि छु। यसबाहेक सोझासीधा, अबोध, अज्ञान, निर्दोष किशोरी र युवतीलाई मायाजालमा फसाएर उनको अस्मिता लुटेर भाग्ने ब्वाँसाहरू पनि मैले टनै देखेकी छु। समयले धेरै कोल्टो फेरिसक्यो। तर परिस्थिति जहाँको त्यहीं नै छ। अझ अहिलेको अवस्था झन् भयावह देख्दैछु। उहिले किशोरी र युवती मात्र बद्मास र फटाहाहरूको मायाजालमा पर्थे। सहमतिमै सहवास हुन्थ्यो र गर्भवती हुन्थे। तर हिजोआज त बालिकासमेत नछोड्ने समय आइसकेको छ यहाँ। गएको वैशाख २० गते सिन्धुलीबाट सर्लाहीको हरिवनमा दिदीको घरमा आएकी १३ वर्षकी बालिकालाई घर पुर्याइदिने बहानामा रौतहटमा ल्याएर दुईजना केटाले बलात्कार गरेको र ती बालिका अनुसन्धानका क्रममा गर्भवती भएको पुष्टि भएको छ। अहिले बलात्कार र सामूहिक बलात्कारको समाचार त आम भइसकेको छ। तर दुःखको कुरा, यस्तो परिस्थिति देख्नेहरूको मानसिकता उहिलेदेखि अहिलेसम्म पनि खासै फरक भएको छैन। अझै पनि बद्मास र फटाहा मान्छेको प्रेमजालमा परेर कोही गर्भवती भएर अलपत्र परेका छन्। कठै यिनीहरूको अधिकारका लागि हामी जुट्नुपर्छ भन्नेहरूभन्दा पनि उनीलाई छाडा, चरित्रहीन, उत्ताउली, नखरमाउली भन्नेहरूको हुल नै बग्रेल्ती भेटिन्छन्। महिलाले छुट नदिई पुरुषले त्यस्तो हर्कत गर्ने हिम्मत कसरी जुटाउन सक्छ भन्नेको जमात नै बढी हुन्छ यो समाजमा। त्यसैले त त्यस्तो बद्नामीबाट डराएर कि महिला आफ्नो गाउँठाउँबाट पलायन हुन्छन् कि त आत्महत्या गर्छन् कि भने आफूले जन्माएका सन्तानको नै हत्या गर्न पुग्छन्। देशका जेलहरूमा सजाय भोगिरहेका कुमारी आमाहरू यसका ठोस प्रमाण हुन्। यसैले पनि नेपालमा यो विधेयक लागू हुनुपर्ने देखिन्छ। एउट भनाइ छ बरु सयजना अपराधी छुटून्, तर एक पनि निर्दोषले सजाय भोग्नु नपरोस्। महिलाको अधिकारले महिलाकै जीवन अझ कठिन र जटिल नबनून्। अहिले फेरि बालबालिकाको हकहित, सुरक्षा र संरक्षणका थुप्रै नीति कार्यविधि बनेका छन्। पिताको मायाविना एक बच्चाले आफ्नो सम्पूर्ण अधिकार प्राप्त भएको ठान्छन् कि ठान्दैनन् ? यसबारे पनि ध्यान जान जरुरी छ। विवाह नगरी बच्चा पाउने कानुन बनाउनेले यसको जगेर्ना गर्ने संयन्त्र निर्माण र प्रभावकारी कार्यान्वयनतर्फ पनि सचेत हुन जरुरी छ।"
बजेटले नदेखेको कला संघर्ष,"भर्खरै आएको बजेट भाषणमार्फत कला, साहित्य र संस्कृतिलाई एकै थलोबाट विकास गर्न खोज्ने सरकारको निर्णय सार्वजनिक भएको छ, जुन कुरा सर्वग्राह्य छैन। आआफ्नै क्षेत्रविशेषबाट, आआफ्नै कानुनी ढंग, निर्णय र कार्यविधिले विकास गर्न चाहेका र गर्दै आएका विधाहरूलाई यो सरकारी निर्णय ज्यादै अपाच्य भएको छ। यस निर्णयले कुनै बेला साहित्य विधामा गाभिएर सञ्चालित भएका ललितकला प्रज्ञा प्रतिष्ठान, नाट्य संगीत प्रज्ञा प्रतिष्ठानहरू पुरानै ढाँचामा पुनरावृत्ति हुने देखिन्छन्। यस क्षेत्रलाई सरकारको पुनः एकै छातामुनिबाट विकास र विस्तार गर्ने योजना हिजोका दिनमा कति परिमाणमुखी भयो र भविष्यमा हुन्छ भन्ने कुरा समयकालले नै देखाइसकेको छ। सम्बन्धित क्षेत्रमा अहिले आएको सरकारको यस्तो पुनर्उत्थानवादी निर्णय र मानसिकताको चारैतिरबाट निन्दा सुनिँदै गर्दा विशेषतः ललितकला प्रज्ञा प्रतिष्ठान धेरै मारमा परेको देखिन्छ। आफ्नो छुट्टै प्रज्ञा प्रतिष्ठान गठन गर्ने सन्दर्भमा यसले खेलेको भूमिका, संघर्ष, इतिहास र कथा मर्मस्पर्शी छ, जसलाई सरकारी पक्षले हेक्का राख्न जरुरी छ। ललितकला प्रज्ञा प्रतिष्ठान कला विकासका निम्ति सरकारी स्तरबाट स्थापना गरिएको एक मात्र पहिलो र स्वायत्त संस्था हो। ललितकला प्रज्ञा प्रतिष्ठान ऐन २०६४ पारित भई लामो समयदेखि गठन हुने क्रममा अल्झिँदै आएको यसलाई एमाले नेता माधवकुमार नेपालको संयोजकत्वमा बनेको सरकारले गतिशील बनाएर ठूलो गुन लगाएको थियो। किनकि स्वायत्त संस्थाको उदयमा नै नेपाली ललितकलाको क्षेत्र विकसित, सुदृढ र सशक्त बन्दछ र सधैं खुम्चिएर बसेका कलाकारको हकहित तथा भविष्य सुनिश्चित हुन्छ भन्ने धारणा रहिआएको छ। तर वर्तमान सरकारको यस किसिमको निर्णयले कला र कलाकारको भविष्य कस्तो हुन्छ ? कलाकारमाझ प्रश्न उठ्न थालिसकेको छ। लामो संघर्षपश्चात् प्राप्त उपलब्धि अकस्मात तुहाउनु दुःखको कुरो हो। कलाको संस्थागत विकासको संघर्ष, उपलब्धिको इतिहास खोतल्ने हो भने नेपाली कला इतिहासमा कलाकारको प्रज्ञा प्रतिष्ठान स्थापनाको आवाज तीन दशकदेखि उठ्दै आएको हो। चित्रकार चन्द्रमानसिंह मास्केको अध्यक्षतामा एकेडेमी स्थापनार्थ समिति को स्थापना भएयता प्रज्ञा प्रतिष्ठानको माग चर्किएको थियो। जुन समितिले २०४२ सालमा एक्सन कमिटीको रूप धारण गरेको थियो। कमिटीले २०४६ सालको जनआन्दोलनपश्चात् प्रतिष्ठानको विधान मस्यौदालाई तत्कालीन संस्कृति मन्त्रालयसम्म पुर्याएर झारा टार्ने काम मात्र गर्न सक्यो, सफलताको चुचुरोमा पुर्याउन सकेन। त्यतिबेला मस्यौदा अघि बढ्न नसक्नुको प्रमुख कारण केही अगुवा कलाकारको पदीय मोह थियो। जुन मोहमा फसेर केही कलाकार पुरानो प्रज्ञा प्रतिष्ठानमा प्राज्ञका रूपमा जाने सम्झौता गरे। बाह्रबर्से बहुदलीय अस्थिर राष्ट्रिय राजनीतिमा चुपचाप बसे। यो कारणले पनि लामो समयसम्म कलाकारको मूल मुद्दालाई गौण बनायो। यसबीच कलाकारहरूको संघर्ष र भावनालाई तिलाञ्जली दिएर उत्तम नेपाली, शशि शाह, विजय थापा र ठाकुरप्रसाद मैनाली पुरानो भाषा साहित्य प्रज्ञा प्रतिष्ठानमा गएर कलाको विभागीय प्राज्ञ पदमा आसीन भइरहे। पछि जब २०६२६३ सालको आन्दोलन चक्र्यो। चारैतिरबाट फैलिएको आन्दोलनको प्रभावले पुरानो साहित्यिक प्रज्ञा प्रतिष्ठान विघटन गरायो। साहित्यिक प्रज्ञा प्रतिष्ठानमा कला क्षेत्रको प्रतिनिधित्व गर्दै आएका पछिल्ला प्राज्ञ ठाकुरप्रसाद मैनालीले तुरुन्त राजीनामा दिए। जनआन्दोलनपश्चात् जागेको आन्दोलित कलाकर्मी वेग र त्यसबाट प्राप्त सकारात्मक प्रतिफलले राज्यमा भाषासाहित्य, नाट्यसंगीत र ललितकलाको स्वायत्त तीन छुट्टाछुट्टै एकेडेमी स्थापना हुने निश्चित भई ललितकला प्रज्ञा प्रतिष्ठान गठनको कानुन बन्न सकेको थियो। साथै तत्कालका लागि स्थान (नक्सालमा अवस्थित नेपाल ललितकला संस्थान नाफाको भवन र यसको निजी जग्गाजमिन र सम्पत्ति प्रयोगमा आउने) समेत निश्चित गरियो। तथापि त्यतिबेला पनि प्रज्ञा प्रतिष्ठानको गठन भने हुन सकेन। तैपनि कलाकार पछि हटेनन्। आवाज उठिरहे। कलाकारहरूको निरन्तरको अथक प्रयासपछि अन्ततोगत्वा सरकारले घुँडा टेक्नुपर्यो। उसले कलाकारको अधुरो काम पूरा गर्नु नै पर्यो। कला प्रज्ञा प्रतिष्ठानको गठन भएरै छोड्यो। कला प्रज्ञा प्रतिष्ठानले स्थापनाकालदेखि नै राष्ट्रभरिका कलाकार समेट्दै कला गतिविधि, कला कार्यशाला, प्रदर्शनी, पुस्तक प्रकाशन, अनुसन्धान तथा अन्तर्राष्ट्रिय कला गतिविधि गर्दै आइरहेको जगजाहेर छ। अहिलेसम्म लगभग दुई कार्यकाल किरण मानन्धर र रागिनी कार्यकाल पूरा गरिसकेको प्रज्ञा प्रतिष्ठानले आफ्नो संरचना चुस्तदुरुस्त पार्ने कामलगायत कला क्षेत्रको विकासका निम्ति कतिपय उल्लेखनीय काम गरेर देखाइसकेको छ। स्थापनाकालदेखि नै यसले राष्ट्रभरिका कलाकार समेट्दै कला गतिविधि, कला कार्यशाला, प्रदर्शनी, पुस्तक प्रकाशन, अनुसन्धान तथा अन्तर्राष्ट्रिय कला गतिविधि गर्दै आइरहेको जगजाहेर छ। वास्तवमा कला क्षेत्रको विकास, विस्तार र अन्तर्राष्ट्रिय स्तरमा कला समन्वय गर्नका लागि ललितकला प्रज्ञा प्रतिष्ठान नेपालकै निम्ति एक अपरिहार्य र गौरवशाली संस्था हो। आफू छुट्टै रहँदा नै यसले सम्पूर्ण कलाकारको श्रीवृद्धि गर्छ। राष्ट्रिय कला धरोहरको पहिचानमा उचाइ थप्छ भन्ने कुरा सरकारी क्षेत्रले बुझ्न जरुरी छ र कलाकारको यो संस्थागत उपलब्धि सजिलै हासिल भएको होइन भन्ने बुझ्न पनि जरुरी छ। कलाकार भन्छन्, लामो संघर्ष र त्यागले प्राप्त भएको हाम्रो उपलब्धिलाई मैदान बनाउने प्रयत्न नगरियोस्। कला क्षेत्रको संस्थागत विकास प्रक्रियालाई अझ पर पुगेर हेर्ने हो भने हिजोका दिनमा २०४६ सालको जनआन्दोलनको उपलब्धिबाट प्राप्त तीन छुट्टाछुट्टै एकेडेमी स्थापना हुने भन्ने प्रक्रियाको विधान मस्यौदा लोकतन्त्र बहालपश्चात् परिमार्जित हुँदै एकेडेमी बन्ने तरखरमा पुगेको देखिन्छ। त्यसबेला विधान मस्यौदा प्रक्रिया सदनसम्मको अवस्थामा २०४६ सालको सीमित प्रजातन्त्रपश्चात् पूर्वप्रधानमन्त्री कृष्णप्रसाद भट्टराईको कार्यकालमा नै पुगिसकेको थियो। तर समयमा बाह्रबर्से राजनीतिक अस्थिरताले त्यसमा जीवन भर्न भने सकेको थिएन। प्रस्ताव सदनमै विचाराधीन अवस्थामा टुंगिएको थियो। दोस्रो जनआन्दोलनपश्चात्को राजनीतिक अवस्था पहिलेको जस्तो नभएकाले पनि आज कलाकारको मागले साकार रूप प्राप्त गर्न सकेको हो। वास्तवमा पछिल्लो लोकतान्त्रिक व्यवस्थामा कलाकारको मागले सकारात्मक सम्बोधन नपाई सुखै पाएन। किनकि लोकतान्त्रिक जनआन्दोलनमा ललितकला लोकतान्त्रिक अभियानका कलाकारले राष्ट्रिय राजनीतिक परिवर्तनमा महत्वपूर्ण भूमिका निर्वाह गरेका थिए। काठमाडौंका थुप्रै स्थानमा थुप्रै कलात्मक क्रान्तिकारी गतिविधि गरेका थिए। त्यसताका कलाकारको यस्तो सहकार्यले जनआन्दोलनलाई बल मिलेको थियो। आन्दोलनका क्रममा ललितकलातर्फ थुप्रै कलाकार घाइते र एक परम्परागत चित्रकार अनिलकुमार लामा सहिदसमेत भएका थिए। जसको पारितोषिकमा र लामो संघर्षका कारण लोकतान्त्रिक सरकारले कलाकारलाई स्वायत्त कला प्रज्ञा प्रतिष्ठान दिएको थियो। कलाकार राजा वीरेन्द्रको अध्यक्षतामा २०२२ सालमा सम्पूर्ण कला र कलाकार विकास र विस्तार गर्ने उद्देश्यमा स्थापित नेपाल ललितकला संस्थान (नाफा) र यसको इतिहासलाई हृदयंगम गर्दै नेपाल ललितकला प्रज्ञा प्रतिष्ठान गठन गरेको हो, जुन संस्थालाई २०३४ सालमा पुरानो साहित्यिक प्रज्ञाप्रतिष्ठानमा गाभिएको थियो। कला क्षेत्रमा त्यही समयदेखि आन्तरिक द्वन्द्व र छुट्टै कला प्रज्ञा प्रतिष्ठानको आवश्यकताको माग र प्राप्तिको आन्दोलन चर्किंदै आएर थियो, जसले ६२६३ पश्चात् सफलता हासिल गरेको थियो। अहिले सरकारी बजेट भाषणमार्फत प्रतिष्ठानमाथि खनिएको निर्णयले कलाकारमा पुनः निराशा जन्माइरहेको छ। अन्ततः सरकारले यस विषयमा एकपटक पुनरावलोकन गर्नुपर्छ कि ?"
ट्रम्पकिम वार्ता र चीन,"गत अप्रिल २७ मा उत्तर कोरियाली नेता किम जोङ उन र दक्षिण कोरियाली राष्ट्रपति मुन जे इनबीच सम्पन्न पनमुन्जम शिखर वार्ताले युद्धको त्रासमा बाँचेका दुई कोरियाली जनतामा शान्तिको आशा पलाएको थियो। परमाणु अस्त्रमुक्त कोरियाली प्रायद्वीपका लागि दुई नेताले व्यक्त गरेका प्रतिबद्धताले विश्वभर चर्चा पायो। वार्तापश्चात् दक्षिण कोरियाली राष्ट्रपति मुन जे इनको लोकप्रियता ह्वात्तै बढ्यो भने वार्ताको जस पाएका अमेरिकी राष्ट्रपति डोनाल्ड ट्रम्प निकै हौसिए। ट्रम्प र किमबीच जुन १२ मा सिंगापुरमा हुने भनिएको वार्ताका लागि पनि उत्तर कोरियाली र अमेरिकी अधिकारीबीच सीधा सम्पर्क हुन थाल्यो। यसैबीच सद्भावना संकेतस्वरूप उत्तर कोरियाले बन्दी बनाएका तीनजना अमेरिकी नागरिकलाई रिहा गर्यो। बाहिरबाट सबै ठीक देखिए पनि मे २४ मा फरक खालका दुई खबर सञ्चारमाध्यममा आए। पहिलो उत्तर कोरियाले विदेशी पत्रकारको समुपस्थितिमा पुंगेरीस्थित आफ्नो परमाणु अस्त्र परीक्षण स्थल नष्ट गरेको र दोस्रो अमेरिकी राष्ट्रपति डोनाल्ड ट्रम्पले आफू र किमबीच सिंगापुरमा हुने भनिएको वार्ता रद्द भएको घोषणाको खबर। केही घन्टाको फरकमा आएका यी दुई खबरमध्ये पहिलो अपेक्षित र दोस्रो अनपेक्षित थियो। उत्तर कोरियाले व्यक्त गरेको रिस र खुला वैरभावपूर्ण व्यवहारले वार्ता रद्द गर्नुपरेको भन्दै ट्रम्पले किमलाई पत्र लेखे। ट्रम्पको पत्रमा केही धम्कीका भाषा पनि थिए भने वार्ताका लागि ढोका खुला गरिएको थियो। वार्ता प्रक्रियामा गतिरोध आउनुका कारण केही सातायता उत्तर कोरियामा आएको बदलाब भएको ह्वाइट हाउसले बताएको थियो। यसअघि उत्तर कोरियाले दक्षिण कोरिया र अमेरिकाले जारी गरेको संयुक्त सैन्य अभ्यासप्रति असन्तुष्टि जनाउँदै मे १६ मा उत्तर र दक्षिण कोरियाली उच्च अधिकारीबीच हुने भनिएको वार्ता एकतर्फ ढंगले रद्द गर्दै ट्रम्प र किमबीच हुने शिखर वार्ता पनि रद्द हुन सक्ने चेतावनी दिएको थियो। अमेरिकी राष्ट्रपतिका राष्ट्रिय सुरक्षा सल्लाहकार जोन बोल्टनले अघि सारेको लिबिया मोडेलको परमाणु निशस्त्रीकरण र उपराष्ट्रपति माइक पेन्सले किमले डोनाल्ड ट्रम्पसँग खेल्ने चेस्टा गरेमा उनले गल्ती गर्नेछन् भनी दिएको चेतावनीले वार्ताको वातावरण बिग्रिएको उत्तर कोरियाली अधिकारीले बताएका थिए। तर अमेरिकी राष्ट्रपति ट्रम्पले भने चिनियाँ राष्ट्रपति सी जिनपिङसँगको दोस्रो भेटपछि किम बदलिएका भन्दै चिनियाँ राष्ट्रपतिलाई विश्वस्तरीय पोकर खेलाडी भएको आरोप लगाएका थिए। जुन १२ मा हुने भनिएको शिखर वार्ता रद्द गरिएकोमा दुःख व्यक्त गर्दै अमेरिकाले चाहेको कुनै पनि बेला कुनै पनि ठाउँमा आफूहरू वार्ता गर्न तयार रहेको प्रतिक्रिया उत्तर कोरियाले दियो। यसैबीच मे २६ मा दक्षिण कोरियाली राष्ट्रपति मुन र उत्तर कोरियाली नेता किमबीच पनमुन्जममा दोस्रोपटक आकस्मिक भेटवार्ता भयो। किम र मुनको वार्तापश्चात् सकारात्मक वातावरण बनेपछि ट्रम्प र किमबीचको वार्ता व्यवस्थापनका लागि अमेरिकी उच्च अधिकारी उत्तर कोरियामा प्रस्थान गरे भने किमपछिका दोस्रो शक्तिशाली नेता किम योङ चोल अमेरिकी विदेशमन्त्री माइक पम्पेओसँग वार्ता गर्न अमेरिका पुगे। यसै अवसरमा किमद्वारा राष्ट्रपति ट्रम्पलाई लेखिएको व्यक्तिगत पत्र लिएर ट्रम्पलाई भेट्न ह्वाइट हाउस छिरे। एक सातामा विकसित विभिन्न उत्तरचढावबीच ट्रम्प र किमबीचको वार्ता पूर्वनिर्धारित मिति जुन १२ मा सिंगापुरमा हुने पक्का भएको छ। उत्तर कोरिया र अमेरिकाबीचको वार्ताको मुख्य खेलाडी चीन नै हो। उत्तर कोरियालाई आवश्यक पर्ने सामग्रीको ९० प्रतिशत आपूर्ति गर्ने चीनले संयुक्त राष्ट्रसंघको प्रतिबन्धलाई कडाइका साथ लागू गरिदिएपछि नै उत्तर कोरिया वार्तामा आउन बाध्य भएको हो। चीन परमाणु अस्त्ररहित तथा अमेरिकी सेनाविहीन कोरियन प्रायद्वीप चाहन्छ। वार्तामा आफूलाई बाइपास गरिएको अनुभूति र वार्ताअघि किमले देखाएको लचकताले चीन झस्किएको अनुमान गर्न सकिन्छ। किमले अमेरिकासँग गर्ने कुनै पनि सहमति र सम्झौता चीनका लागि आफ्नो सुरक्षा सरोकारको विषय भएकाले राष्ट्रपति सीले नेता किमलाई दोस्रोपटक भेटका हुन्, जुन भेट अप्रत्याशित थियो। उत्तर कोरिया मामलामा चीनले अमेरिकालाई सघाएको पनि छ, तर त्यसको बदलामा सामरिक र व्यापारिक बार्गेनिङ पनि गरिरहेको छ। निर्वाचनअघि चीनविरुद्ध आक्रामक ढंगले प्रस्तुत भएका अमेरिकी राष्ट्रपति डोनाल्ड ट्रम्प उत्तर कोरियाली परमाणु कार्यक्रम अन्त्यका लागि चीनविरुद्ध नरम भए भने चिनियाँ राष्ट्रपति सीसँग असल सम्बन्ध कायम गरे। उनले विवादित साउथ चाइना सागरमा मानवनिर्मित टापुमा भइरहेको चिनियाँ गतिविधिमा पनि मौनता देखाए। तर विगत केही सातायता अमेरिका चीनको परम्परागत दोहोरो भूमिकाप्रति सशंकित भएको देखिन्छ। तीन सय ७५ अर्ब डलरबराबरको व्यापार घाटा कम गर्न १३ सय चिनियाँ सामग्रीमा २५ प्रतिशत भन्सार शुल्क लगाउने अमेरिकी निर्णयले दुई देशबीच अघोषित व्यापार युद्ध सुरु भएको छ। समाधानका लागि दुईपक्षीय वार्ता जारी छ, तर निष्कर्षमा पुग्न सकेको छैन। यसैबीच चीनले मे १३ मा आफैंले निर्माण गरेको दोस्रो विमानवाहक युद्धपोत सञ्चालनमा ल्यायो। मे २६ मा साउथ चाइना सागरको विवादित मानवनिर्मित टापुमा परमाणु अस्त्रसहितको लामो दूरीमा मार हान्न सक्ने बमवर्षक विमानको उडान र अवतरण अभ्यास गर्यो। विवादित टापुमा चीनले सञ्चालन गरको गतिविधिको विरोध गर्दै त्यसको भोलिपल्ट मे २७ मा मिसाइल क्रुजरसहितको दुई अमेरिकी युद्धपोतले उक्त टापुदेखि १२ माइलको दूरीमा गस्ती गरे। अमेरिकी युद्धपोतको गस्तीलाई चिनियाँ विदेश मन्त्रालयले अमेरिकाले चिनियाँ सम्प्रभुत्वको उल्लंघन गरेर उत्तेजना बढाएको भन्दै कडा शब्दमा विरोध गर्यो। ट्रम्प र किम वार्तामा के बोल्नेछन् ? उनीहरू वार्तामा बसिरहँदा चिनियाँ राष्ट्रपति सीले के सोच्नेछन्, त्यो आफैंमा रोमाञ्चित परिदृश्य हुनेछ। वार्ताको नतिजा सकारात्मक होस् या नकारात्मक होस्, त्यसले विश्व भूराजनीतिमा प्रत्यक्ष प्रभाव पार्ने भएकाले जुन १२ लाई विश्वले व्यग्र प्रतीक्षा गर्नेछ। भियतनाम, मलेसिया, इन्डोनेसिया, सिंगापुर तथा फिलिपिन्सले समेत दाबी गरेको साउथ चाइना सागरको विवादित टापुमा चीनले प्रदर्शन गरेको सैन्य सामथ्र्यलाई हेक्का राख्दै अमेरिकी रक्षा मन्त्रालय पेन्टागनले मे ३० मा एसिया प्यासिफिक कमान्डलाई इन्डोप्यासिफिक कमान्ड नाम दिएर नयाँ नेतृत्वसहित परिवर्तन गर्यो। नयाँ नाम घोषणा कार्यक्रममा बोल्दै अमेरिकी रक्षामन्त्री जेम्स म्याटिसले बलिउडदेखि हलिउड, पेनगुइनदेखि पोलार वियरसम्म फैलिएको यो इन्डोप्यासिफिक कमान्डले अमेरिकाको राष्ट्रिय सुरक्षा रणनीतिअनुसार महत्वपूर्ण भूमिका खेल्ने बताएका थिए। रणनीतिक महत्वको इन्डो प्यासिफिक कमान्ड प्रशान्त महासागर र हिन्द महासागरबीचको कनेक्टिभिटी मात्र नभएर भारतको सैन्य क्षमताको कदर, अमेरिकी गठबन्धनमा भारतलाई औपचारिक निम्तो र हिन्द प्रशान्त महासगारमा अर्को नेटोको विधिवत् सुरुवात हो। एटलान्टिक महासागरीय क्षेत्रमा खडा गरिएको नेटो रूस लक्षित थियो भने हिन्द प्रशान्त महासागरीय क्षेत्रीय गठबन्धन चीनलक्षित छ। साउथ चाइना सागरमा चीनले आक्रामक ढंगले बढाएको सैन्य गतिविधिलाई पेन्टागनले गम्भीर ढंगले लिएको अमेरिकी सुरक्षा अधिकारीको पछिल्ला अभिव्यक्तिबाट पनि प्रस्ट हुन्छ। एसिया प्यासिफिक कमान्डको नेतृत्व सम्हाल्दै आएका र भर्खरै अवकाश प्राप्त एडमिरल जनरल ह्यारी वि ह्यारिसले उत्तर कोरिया तत्कालीन खतरा भए पनि चीन अमेरिकाका लागि दीर्घकालीन चुनौती भएको भन्दै शीतयुद्धको अन्त्यपश्चात् हालसम्मको २७ वर्ष लामो वि श्राम अन्त्य भएको र महाशक्तिबीचको प्रतिस्पर्धा फर्किएकाले सचेत हुनुपर्ने बताएका थिए। यसैबीच जुन १ देखि ३ सम्म इन्टरनेसनल इन्स्टिच्युट अफ स्ट्राटेजिक स्टडिजले सिंगापुरमा आयोजना गरेको एसिया सुरक्षा शिखर सम्मेलनमा बोल्दै रक्षामन्त्री जेम्स म्याटिसले अमेरिका हिन्द प्रशान्त महासागरमा रहन आएको भन्दै उसले यस क्षेत्रमा खेल्दै आएको भूमिकालाई जारी राख्ने बताए। उनले चीनले साउथ चाइना सागरको मानवनिर्मित टापुमा सैन्यकरण गरेर त्यस क्षेत्रका अन्य राष्ट्रलाई भयभीत पार्न लागेको आरोप लगाए। चीनको मानवनिर्मित टापु खसाउने अमेरिकी क्षमताका बारेमा पत्रकारद्वारा सोधिएको प्रश्नमा अर्का अमेरिकी सुरक्षा अधिकारी लेफ्टिनेन्ट जनरल केनेथ मेकान्जीले पश्चिमी प्रशान्त महासागरका थुप्रै साना टापु खसालेको अनुभव अमेरिकी सेनासँग रहेको बताएका थिए। रक्षामन्त्रीलगायत सैनिक उच्च पदस्थबाट आएका अभिव्यक्तिको चीनले कडा शब्दमा विरोध गरेको छ। अमेरिकी अधिकारीको भनाइको खण्डन गर्दै चिनियाँ सैनिक जनरल हे लिईले साउथ चाइना सागर सम्बन्धमा अन्य देशबाट आउने गैरजिम्मेवारीपूर्ण टिप्पणी चीनलाई स्वीकार्य नहुने बताएका थिए। शीतयुद्धको अन्त्यपश्चात् विश्वमा अमेरिकी प्रभुत्वको एकध्रुवीय नेतृत्व स्थापित भएपश्चात् त्यसलाई निरन्तरता दिन उसले ग्रान्ड स्ट्राटेजी अफ प्राइमेसी अर्थात् प्रधानताको महारणनीतिलाई आफ्नो प्रमुख विदेश नीतिका रूपमा अख्तियार गर्यो। सैनिक सर्वोच्चता कायम गर्ने, गठबन्धनलाई मजबुत बनाउने र आश्वस्त गर्ने, अमेरिकी डिजाइनको संस्था र बजारमार्फत अन्य राष्ट्रलाई गठबन्धनमा सामेल गराउने र परमाणु अस्त्र विस्तारमा रोक लगाउने यस रणनीतिका विशेषता हुन्। ग्रान्ड स्ट्राटेजीको परम्परागत रणनीतिअन्तर्गत नै अमेरिकाले आफ्नो प्रभाव विश्वव्यापी बनाउँदै आएको छ। लगभग तीन दशक बेदखल बन्दै आएको उसको रणनीतिमा केही वर्षयता चीन चुनौतीको रूपमा खडा भएको छ। अमेरिका पहिलो नीतिका पक्षधर राष्ट्रपति डोनाल्ड ट्रम्प परम्परागत रणनीतिविरुद्ध जाने हुन् कि भन्ने धेरैलाई चिन्ता थियो, तर ग्रान्ड स्ट्राटेजीका पक्षधर उपराष्ट्रपति माइक पेन्स, रक्षमन्त्री जेम्स म्याटिस, पूर्वसुरक्षा सल्लाहकार एचआर म्याकमास्टर तथा चिफ अफ स्टाफ जोन केली आदिको सक्रियतामा ट्रम्प प्रशासनले परम्परागत रणनीतिलाई नै थप मजबुत बनायो। अमेरिकी रक्षा मन्त्रालय पेन्टागनले २०१८ का लागि सार्वजनिक गरेको राष्ट्रिय सुरक्षा रणनीतिमा चीनलाई प्रमुख रणनीतिक प्रतिस्पर्धीका रूपमा हेरिएको छ। सैन्य क्षमतालाई व्यापक अभिवृद्धि गर्ने, हिन्द प्रशान्त क्षेत्रमा गठबन्धन विस्तार गर्ने, ट्रान्स एटलान्टिक नेटो गठबन्धनलाई मजबुत बनाउने, मध्यपूर्वमा दीर्घकालीन स्थायी गठबन्धन निर्माण गर्ने र पश्चिमी गोलाद्र्धमा आफ्नो वर्चश्व कायम राख्ने योजना उसका रणनीतिमा समावेश गरिएका छन्। हिन्द प्रशान्त क्षेत्र अमेरिकाका लागि सबैभन्दा महत्वपूर्ण भूराजनीतिक महत्वको क्षेत्र हो। त्यसैले यस क्षेत्रलाई उसले उच्च प्राथमिकतामा राखेको छ। कोरियन प्रायद्वीपमा जारी समस्या उसको महत्वपूर्ण रणनीतिक क्षेत्रको एउटा हिस्सा हो। आर्थिक हिसाबले पहिलो र दोस्रो सैन्य सामथ्र्यको हिसाबले पहिलो र तेस्रो वरियतामा रहेका शक्ति राष्ट्र चीन र अमेरिकाबीचमा व्यापारिक र भूराजनीतिक दाउपेच चलिरहेका बेला ट्रम्प र किमका बीचमा जुन १२ मा शिखर वार्ता हुँदैछ। वार्ता नजिकिँदै गर्दा अमेरिकी गुप्तचर संस्था सीआईएले उत्तर कोरियाले तत्काल परमाणु अस्त्र निशस्त्रीकरण गर्छ भन्नेमा शंका व्यक्त गरेको छ भने राष्ट्रपति ट्रम्पले पनि एउटै वार्तामा सबै कुरा नहुन पनि सक्छन्, अरू वार्ता पनि हुन सक्ने संकेत गरेका छन्। यद्यपि उनी यो वार्ताप्रति उत्साहित र आशावादी देखिन्छन्। पूर्ण, प्रमाणित र अपरिवर्तनीय परमाणु निशस्त्रीकरण अमेरिकी एजेन्डा हो। त्यो एजेन्डालाई परिणाममुखी बनाउन ट्रम्पले गाँजर र छडीको नीति अपनाउनेछन्। किम परमाणु अस्त्र निशस्त्रीकरणका लागि सकारात्मक भएमा ट्रम्पले उत्तर कोरियाको समृद्धि, आर्थिक विकास र किमको पूर्ण सुरक्षाको प्रतिबद्धता व्यक्त गर्नेछन। त्यसतर्फ वार्ताले सकारात्मक मोड लिएन भने उत्तर कोरियाविरुद्ध थप प्रतिबन्ध र सैन्यबलको विकल्प प्रस्तुत गर्नेछन्। किमले कुन विकल्प रोज्नेछन् ? साहसिक निर्णय गरेर निशस्त्रीकरणको बाटो रोज्नेछन् या आफ्ना बुबा र हजुरबुबाले जस्तो आफ्नो परमाणु कार्यक्रमलाई पश्चिमाहरूसँग बार्गेनिङ गर्ने माध्यमका रूपमा निरन्तरता दिनेछन्, जुन १२ ले नै बताउनेछ। ट्रम्प र किम वार्तामा के बोल्नेछन् ? उनीहरू वार्तामा बसिरहँदा चिनियाँ राष्ट्रपति सीले के सोच्नेछन्, त्यो आफैंमा रोमाञ्चित परिदृश्य हुनेछ। वार्ताको नतिजा सकारात्मक होस् या नकारात्मक होस्, त्यसले विश्व भूराजनीतिमा प्रत्यक्ष प्रभाव पार्ने भएकाले जुन १२ लाई विश्वले व्यग्र प्रतीक्षा गर्नेछ।"
विश्वकप रोचक : यी हुन् ब्राजिलका कीर्तिमान,"विश्वकप फुटबलको इतिहासमा ब्राजिलको नामसँग थुप्रै कीर्तिमान जोडिएका छन्। जुन १४ देखि रुसमा विश्वकपको २१औं संस्करण आयोजना हुँदैछ। यी २१ वटै संस्करणमा सहभागिता जनाउने ब्राजिल एकमात्र राष्ट्र हो। यसैगरी हालसम्म सर्वाधिक पाँचपटक विश्वकप जित्ने कीर्तिमान पनि ब्राजिलकै नाममा छ। चारवटा फरक महादेशमा विश्वकप जित्ने एकमात्र राष्ट्र पनि ब्राजिल नै हो। ब्राजिलले सन् १९५८ मा युरोप, १९६२ मा दक्षिण अमेरिका, सन् १९७० र सन् १९९४ मा उत्तर अमेरिका तथा सन् २००२ मा एसियामा विश्वकप जितेका थियो। यसैगरी युरोपमा विश्वकपको उपाधि जित्ने एकमात्र दक्षिण अमेरिकी राष्ट्र पनि ब्राजिल नै हो। विश्वकपको इतिहासमा सर्वाधिक खेल जित्ने कीर्तिमान पनि ब्राजिलकै नाममा छ। ब्राजिलले हालसम्म विश्वकपमा ६७ खेल जितेको छ। विश्वकपको इतिहासमा लगातार सर्वाधिक खेल जित्ने राष्ट्र पनि ब्राजिल नै हो। ब्राजिलले सन् २००२ मा जापान र दक्षिण कोरियामा भएको विश्वकपमा लगातार सात खेल जित्दै उपाधि हात पारेको थियो। त्यसअघि पनि उक्त कीर्तिमान ब्राजिलकै नाममा थियो। ब्राजिलले सन् १९७० को विश्वकपमा लगातार ६ खेल जित्दै कीर्तिमान बनाएको थियो। यसैगरी पहिलोपटक तीनवटा विश्वकप जित्दै ट्रफी घर लैजाने राष्ट्र पनि ब्राजिल नै हो। यद्यपि, उक्त ट्रफी सन् १९८३ को डिसेम्बरमा ब्राजिलबाटै चोरी भएको थियो। चोरी भएको उक्त ट्रफी खोज्ने निकै प्रयास गरिए पनि फेला पर्न सकेन।"
ग्रासनोटको विश्लेषण : विश्वकप जित्ने सम्भावना कसको कति ?,"न्युयोर्क : ६ दिनपछि रुसमा विश्वकप फुटबलको २१औं संस्करण सुरु हुँदै छ। यद्यपि संसारभरका फुटबलप्रेमीबीच आगामी विश्वकपको उपाधि कसले जित्ला भन्ने विषयमा तर्कवितर्क निकै अघिदेखि सुरु भइसकेको छ। विश्वभरका फुटबलप्रेमी आआफ्नो रोजाइको टोलीको जर्सी लगाएर हिँड्न सुरु गरेको पनि लामै समय बितिसकेको छ। समग्रमा भन्नुपर्दा संसारभरिका खेलकुदप्रेमीलाई यतिबेला विश्वकपको ज्वरोले मज्जैले तताएको छ। यसै क्रममा खेलकुद र मनोरञ्जनको क्षेत्रमा सक्रिय एक चर्चित अमेरिकी संस्था ग्रासनोटले आगामी विश्वकपमा सहभागी टोलीहरूको विभिन्न पक्षको विश्लेषणपछि आफूले गरेको एउटा अध्ययनको नतिजा सार्वजनिक गरेको छ। उक्त संस्थाको विश्लेषणलाई पत्याउने हो भने रूसमा आयोजना हुने विश्वकप फुटबलको उपाधि ब्राजिलले जित्नेछ। उक्त संस्थाले गरेको विश्लेषणको नतिजा छ, विश्वकपको फाइनलमा ब्राजिल र स्पेन भिड्नेछन्। तर उपाधि भिडन्तमा ब्राजिलले स्पेनलाई हराउँदै छैटौं पटक उपाधि चुम्नेछ। आगामी विश्वकपमा सहभागी ३२ वटै टोलीको यसअघिको प्रदर्शन, विश्व फुटबल महासंघ (फिफा)ले सार्वजनिक गरेको वरीयता, विभिन्न टोलीमा सहभागी खेलाडीको क्षमता, फुटबल विश्लेषकको धारणाजस्ता विषयलाई आधार बनाएर यस्तो निष्कर्ष निकालिएको ग्रेसनोटको दाबी छ। उक्त संस्थाले यसअघि पनि विश्वकपलगायत विभिन्न ठूला प्रतियोगिताको विश्लेषण र पूर्वानुमान गरेको थियो, जुन धेरै हदसम्म मिल्दै पनि आएको छ। आगामी विश्वकपको विश्लेषणका लागि इलो प्रविधिलाई प्रयोगमा ल्याइएको सो संस्थाले जनाएको छ। यो प्रविधि खासगरी बुद्धिचाल खेलाडीको वास्तविक क्षमता पत्ता लगाउन प्रयोग गरिन्छ। अमेरिकी बेसबल टोलीको क्षमता र वरीयता निर्धारण गर्न पनि यो प्रविधि प्रयोग गरिन्छ। रुस विश्वकपको विश्लेषण गर्ने संस्थाका सिमोन ग्लेभका अनुसार ब्राजिलले छैटौं पटक विश्वकप जित्ने सम्भावना २१ प्रतिशतभन्दा बढी देखिएको छ। ब्राजिलपछि स्पेन, जर्मनी र अर्जेन्टिनाको सम्भावना देखिएको छ। स्पेनको सम्भावना १० प्रतिशत देखिएको छ भने जर्मनी र अर्जेन्टिनाको सम्भावना आठआठ प्रतिशत देखिएको छ। ब्राजिल र स्पेनको सम्भावना बलियो देखिएको छ। तर फाइनलमा ब्राजिलले स्पेनलाई हराउनेछ, अन्तर्राष्ट्रिय समाचार संस्था एपीसँगको कुराकानीमा ग्लेभनले भनेका छन्। उक्त संस्थाका अनुसार, समूह ए बाट उरुग्वे (७७ प्रतिशत सम्भावना) विजेता र रुस (६० प्रतिशत) उपविजेता, समूह बीबाट स्पेन (७६ प्रतिशत) विजेता र पोर्चुगल (५८ प्रतिशत) उपविजेता, समूह सीबाट फ्रान्स (६९ प्रतिशत) विजेता र पेरु (६८ प्रतिशत) उपविजेता, समूह डीबाट अर्जेन्टिना (८२ प्रतिशत) विजेता र क्रोएसिया (५७ प्रतिशत) उपविजेता, समूह ईबाट ब्राजिल (९० प्रतिशत) विजेता र स्विट्जरल्यान्ड (५१ प्रतिशत) उपविजेता, समूह एफबाट जर्मनी (७९ प्रतिशत) विजेता र मेक्सिको (६० प्रतिशत) उपविजेता, समूह जीबाट इङ्ल्यान्ड (७१ प्रतिशत) विजेता र बेल्जियम (७१ प्रतिशत) उपविजेता तथा समूह एचबाट कोलम्बिया (७७ प्रतिशत) विजेता र पोल्यान्ड (५० प्रतिशत) उपविजेताका रूपमा प्रतियोगिताको दोस्रो चरणमा प्रवेश गर्नेछन्। ब्राजिल, स्पेन, जर्मनी र अर्जेन्टिना प्रतियोगिताको सेमिफाइनलमा पुग्ने संस्थाको दाबी छ। सेमिफाइनलमा ब्रजिलले अर्जेन्टिनालाई र स्पेनले जर्मनीलाई हराउनेछ। समूह एबाट इजिप्टको ३६ र साउदी अरेबियाको २७ प्रतिशत दोस्रो चरणमा पुग्ने सम्भावना देखाइएको छ। यसैगरी समूह बीबाट इरानको ३५ र मोरक्कोको ३०, समूह सीबाट डेनमार्कको ३५ र अस्ट्रेलियाको २७, समूह डीबाट आइसल्यान्डको ३५ र नाइजेरियाको २७, ईबाट कोस्टा रिकाको ३१ र सर्बियाको २८, समूह एफबाट स्विडेनको ३४ र दक्षिण कोरियाको २७, समूह जीबाट ट्युनिसियाको ३२ र पानामाकोे २६ तथा समूह एचबाट सेनेगलको ४५ र जापानको २९ प्रतिशत दोस्रो चरणमा पुग्ने सम्भावना देखाइएको छ। यसैगरी इङ्ल्यान्ड, पोर्चुगल र बेल्जियमको विश्वकप जित्ने सम्भावना केवल चार प्रतिशत देखाइएको छ भने कोलम्बिया र पेरुको पाँच प्रतिशत सम्भावना देखाइएको छ। फ्रान्सले विश्वकप जित्ने सम्भावना भने ६ प्रतिशत देखाइएको छ। विश्वकपको २०औं संस्करणसम्म केवल आठ राष्ट्रले विश्वकपको उपाधि जित्न सकेका छन्। आगामी विश्वकपमा पनि नयाँ टोलीले उपाधि जित्ने सम्भावना केवल चार प्रतिशत मात्र रहेको देखाइएको छ।"
सलाहमाथि निर्भर इजिप्ट,"कायरो : इजिप्ट २८ वर्षपछि फेरि विश्वकप फुटबलमा फर्किएको छ । इजिप्टको यो विश्वकप फड्कोले फुटबलको सबैभन्दा ठूलो प्रतियोगितामा मोहम्मद सलाहको उदय र इजिप्सियन फुटबलले पाएको पुनर्जीवनको प्रतिनिधित्व गरेको छ । इजिप्टको घरेलु फुटबलले सन् २०१२ को मध्यतिर ठूलो दुर्घटनामा बेहोयो । घरेलु फुटबलको एक प्रतिस्पर्धाका क्रममा स्टेडियमभित्रै झडप हँुदा ७४ समर्थकको मृत्यु भयो । त्यससँगै सरकारले फुटबलमाथि दुई वर्षको प्रतिबन्ध लगायो । सोही समयतिर राष्ट्रिय टोलीबाट डेब्यु गरेका सलाहलाई पनि त्यो निर्णयले ठूलो असर गयो । यद्यपि स्विट्जरल्यान्डको क्लब एफसी बासेलले इजिप्टमा गरेको एक मैत्रीपूर्ण खेलपछि सलाहलाई आफूसँगै अनुबन्ध गर्ने निर्णय गयो । त्यो निर्णयपछि सलाह इजिप्टको मात्रै होइन, युरोपेली क्लब फुटबलकै सशक्त खेलाडीका रूपमा उदाए । सलाह बासेलपछि इङ्लिस क्लब चेल्सी, इटालियन क्लब फियोरेन्टिना, एएस रोमा हुँदै अहिले लिभरपुलका मुख्य खेलाडीका रूपमा स्थापित छन् । दुई वर्षको घरेलु प्रतिबन्धपछि फर्किएको इजिप्टको फुटबल अहिले सलाहकै उत्कृष्ट प्रदर्शनमा झन्डै तीन दशकपछि विश्वकप फुटबलमा पुगेको छ । इजिप्टले आगामी जुन १५ मा उरुग्वेविरुद्ध खेल्दै रुस विश्वकपमा आफ्नो यात्रा सुरु गर्दा अन्तर्राष्ट्रिय फुटबलले इजिप्सियन फुटबलले पाएको पुनर्जीवनको कथाको खुलेर प्रशंसा गर्नेछ । यद्यपि त्यसले इजिप्ट र सलाहमाथि अझ राम्रो प्रदर्शन गर्नुपर्ने दबाब पनि थप्नेछ । विश्वकपमा इजिप्टको इतिहास भने राम्रो छैन । यसअघिका दुई विश्वकपमा इजिप्टले एउटा पनि खेल जित्न सकेको छैन । इजिप्ट यस्तो टोली पनि हो, जसले अफ्रिकी महादेशमा हात पारेकोमध्ये थोरै प्रतिशत पनि सफलतालाई विश्वकप फुटबलमा दोहोयाउन सकेको छैन । इजिप्ट अफ्रिकी कप अफ नेसन्सको सर्वाधिक उपाधि जित्ने टोली हो । इजिप्टले अहिलेसम्म सातपटक यो उपाधि जितेको छ । त्यसैले रुसमा सलाह र उनको नेतृत्वमा रहने टोलीमाथि इजिप्टलाई पहिलो जित दिलाउने र सम्भव भएसम्म उपाधितर्फको बाटोमा अघि बढाउने जिम्मेवारी रहनेछ । यद्यपि पछिल्लो मैत्रीपूर्ण खेल र महŒवपूर्ण खेलाडी सलाहको चोटले इजिप्टमाथि केही दबाब भने थपेको छ । च्याम्पियन्स लिग फाइनलमा रियल म्याड्रिडविरुद्ध खेल्ने क्रममा चोटग्रस्त बनेका सलाहले उरुग्वेविरुद्धको पहिलो खेल गुमाउने भएका छन् । त्यसमाथि यो वर्ष खेलेका चार मैत्रीपूर्ण खेलमा इजिप्ट जितविहीन छ । इजिप्टले पोर्चुगल र ग्रिससँग पराजय बेहोरेको छ भने कुवेत र कोलम्बियासँग बराबरी खेलेको छ । इजिप्टको टोली गोलरक्षक: इसाम इल हादरी (अल तावन एफसी), सेरिफ इकरामी (अल अस्ली एससी) र मोहमद इलनेनावी (अल अस्ली एससी) रक्षक: अली गाबर (वेस्ट ब्रोमविच), अहमेद इलमोहामादी (एस्टन भिल्ला), अहमेद हेगाजी (वेस्ट ब्रोमविच), अहमेद फतही (अल अहली), यमन असरफ (अल अहली), मोहम्मद अब्देलसाफी (अल फतेह), महमद हाम्दी (जमालेक) र समिर साद (अल अहली) मिडफिल्डर: ओमार गाबर (लस एन्जेलस), साम मोर्सी (विगन एथलेटिक), तारेक हामेद (जमालेक), मोहम्मद इलनेनी (आर्सनल), अब्दल्ला सइद (कुवपिवन पीएस) र ट्रजेगुइस्ट (कासिमपासा एसके) स्ट्राइकर: मर्वान मोहसेन (अल अहली), मोहमद सलाह (लिभरपुल), कहरवा (अल इत्तिहाद), रमदान सोभी (स्टोक सिटी), सिकबाल (अल रइद) र अमर वार्दा (अट्रोमिटोस) प्रशिक्षक: हेक्टोर कुपर इजिप्टको खेल समूह ए जुन १५: उरुग्वेविरुद्ध जुन १९: रुसविरुद्ध जुन २५: साउदीविरुद्घ इजिप्ट विश्वकप सहभागिता: दोस्रोपटक उपलब्धि: समूहगत चरण फिफा वरीयता: ४६"
सर्लाहीलाई हराउँदै जावालखेल विजयी,मलंगवा : लालबन्दी गोल्डकप फुटबल प्रतियोगिताको पहिलो दिन जावलाखेल युथ क्लब ललितपुर सर्लाहीमाथि टाइब्रेकरमा ४५ गोल अन्तरले विजयी भएको छ। समय अभावका कारण ७० मिनेटको खेल ११ को बराबरीमा सकिएपछि खेल ट्राइबे्रकरमा पुगेको थियो। खेलको पहिलो हाफको ३२ औं मिनेटमा सर्लाही तर्फबाट सनी चौधरीले गोली गर्दै अग्रता दिलाए पनि दोस्रो हाफको ५ औं मिनेटमा जावलाखेल युथ क्लबका सोलोले डिबक्स बाहिरबाट प्रहार गरेको बल गोल भएपछि खेल बराबरीमा सकिएको थियो। पहिलो हाफमा सर्लाहीले गोल गरेपछि जावलाखेल दबाबमा देखिएको थियो। दोस्रो हाफको खेलमा सर्लाहीले सुरुदेखि नै रक्षात्मक खेल देखाए पनि डिबक्स भन्दा केही मिटरको दुरीमा फलबाट पाएको फ्रि किकलाई जावलाखेलका सोलोले गोल गरेपछि खेल बराबरीमा सकिएको थियो। ट्राइबे्रकरमा पहिलो ४ ओटा बल दुबै टिमले गोलमा परिणत गरेपनि सर्लाहीको तर्फबाट सनीले प्रहार गरेको अन्तिम बललाई जावलाखेलका गोल किपर अजय थापाले रक्षा गरेपछि जावलाखेल खेलमा बाट अन्तिम बल प्रहार गर्न आएका जावलाखेलका सोलोले गोल गरेपछि जावलाखेल विजयी बनेको हो। शुक्रवारको खेल भारतका सिक्कमी ११ र सशस्त्र प्रहरीका एपी एफबीच हुने छ। प्रतियोगिता प्रदेश २ कै सर्वाधिक धनराशीको प्रतियोगिता हो।
"ब्राजिलले विश्वकप जित्ने दाबी, कसको कति सम्भावना ?","एजेन्सीन्युयोर्कः ६ दिनपछि रुसमा विश्वकप फुटबलको २१औं संस्करण सुरु हुँदै छ । यद्यपि संसारभरका फुटबलप्रेमीबीच आगामी विश्वकपको उपाधि कसले जित्ला भन्ने विषयमा तर्कवितर्क निकै अघिदेखि सुरु भइसकेको छ । विश्वभरका फुटबलप्रेमी आआफ्नो रोजाइको टोलीको जर्सी लगाएर हिँड्न सुरु गरेको पनि लामै समय बितिसकेको छ । समग्रमा भन्नुपर्दा संसारभरिका खेलकुदप्रेमीलाई यतिबेला विश्वकपको ज्वरोले मज्जैले तताएको छ । यसै क्रममा खेलकुद र मनोरञ्जनको क्षेत्रमा सक्रिय एक चर्चित अमेरिकी संस्था ग्रासनोटले आगामी विश्वकपमा सहभागी टोलीहरूको विभिन्न पक्षको विश्लेषणपछि आफूले गरेको एउटा अध्ययनको नतिजा सार्वजनिक गरेको छ । उक्त संस्थाको विश्लेषणलाई पत्याउने हो भने रूसमा आयोजना हुने विश्वकप फुटबलको उपाधि ब्राजिलले जित्नेछ । उक्त संस्थाले गरेको विश्लेषणको नतिजा छ, विश्वकपको फाइनलमा ब्राजिल र स्पेन भिड्नेछन् । तर उपाधि भिडन्तमा ब्राजिलले स्पेनलाई हराउँदै छैटौं पटक उपाधि चुम्नेछ । आगामी विश्वकपमा सहभागी ३२ वटै टोलीको यसअघिको प्रदर्शन, विश्व फुटबल महासंघ (फिफा)ले सार्वजनिक गरेको वरीयता, विभिन्न टोलीमा सहभागी खेलाडीको क्षमता, फुटबल विश्लेषकको धारणाजस्ता विषयलाई आधार बनाएर यस्तो निष्कर्ष निकालिएको ग्रेसनोटको दाबी छ । उक्त संस्थाले यसअघि पनि विश्वकपलगायत विभिन्न ठूला प्रतियोगिताको विश्लेषण र पूर्वानुमान गरेको थियो, जुन धेरै हदसम्म मिल्दै पनि आएको छ । आगामी विश्वकपको विश्लेषणका लागि इलो प्रविधिलाई प्रयोगमा ल्याइएको सो संस्थाले जनाएको छ । यो प्रविधि खासगरी बुद्धिचाल खेलाडीको वास्तविक क्षमता पत्ता लगाउन प्रयोग गरिन्छ । अमेरिकी बेसबल टोलीको क्षमता र वरीयता निर्धारण गर्न पनि यो प्रविधि प्रयोग गरिन्छ । रुस विश्वकपको विश्लेषण गर्ने संस्थाका सिमोन ग्लेभका अनुसार ब्राजिलले छैटौं पटक विश्वकप जित्ने सम्भावना २१ प्रतिशतभन्दा बढी देखिएको छ । ब्राजिलपछि स्पेन, जर्मनी र अर्जेन्टिनाको सम्भावना देखिएको छ । स्पेनको सम्भावना १० प्रतिशत देखिएको छ भने जर्मनी र अर्जेन्टिनाको सम्भावना आठआठ प्रतिशत देखिएको छ । ब्राजिल र स्पेनको सम्भावना बलियो देखिएको छ । तर फाइनलमा ब्राजिलले स्पेनलाई हराउनेछ, अन्तर्राष्ट्रिय समाचार संस्था एपीसँगको कुराकानीमा ग्लेभनले भनेका छन् । उक्त संस्थाका अनुसार, समूह ए बाट उरुग्वे (७७ प्रतिशत सम्भावना) विजेता र रुस (६० प्रतिशत) उपविजेता, समूह बीबाट स्पेन (७६ प्रतिशत) विजेता र पोर्चुगल (५८ प्रतिशत) उपविजेता, समूह सीबाट फ्रान्स (६९ प्रतिशत) विजेता र पेरु (६८ प्रतिशत) उपविजेता, समूह डीबाट अर्जेन्टिना (८२ प्रतिशत) विजेता र क्रोएसिया (५७ प्रतिशत) उपविजेता, समूह ईबाट ब्राजिल (९० प्रतिशत) विजेता र स्विट्जरल्यान्ड (५१ प्रतिशत) उपविजेता, समूह एफबाट जर्मनी (७९ प्रतिशत) विजेता र मेक्सिको (६० प्रतिशत) उपविजेता, समूह जीबाट इङ्ल्यान्ड (७१ प्रतिशत) विजेता र बेल्जियम (७१ प्रतिशत) उपविजेता तथा समूह एचबाट कोलम्बिया (७७ प्रतिशत) विजेता र पोल्यान्ड (५० प्रतिशत) उपविजेताका रूपमा प्रतियोगिताको दोस्रो चरणमा प्रवेश गर्नेछन् । ब्राजिल, स्पेन, जर्मनी र अर्जेन्टिना प्रतियोगिताको सेमिफाइनलमा पुग्ने संस्थाको दाबी छ । सेमिफाइनलमा ब्रजिलले अर्जेन्टिनालाई र स्पेनले जर्मनीलाई हराउनेछ । समूह एबाट इजिप्टको ३६ र साउदी अरेबियाको २७ प्रतिशत दोस्रो चरणमा पुग्ने सम्भावना देखाइएको छ । यसैगरी समूह बीबाट इरानको ३५ र मोरक्कोको ३०, समूह सीबाट डेनमार्कको ३५ र अस्ट्रेलियाको २७, समूह डीबाट आइसल्यान्डको ३५ र नाइजेरियाको २७, ईबाट कोस्टा रिकाको ३१ र सर्बियाको २८, समूह एफबाट स्विडेनको ३४ र दक्षिण कोरियाको २७, समूह जीबाट ट्युनिसियाको ३२ र पानामाकोे २६ तथा समूह एचबाट सेनेगलको ४५ र जापानको २९ प्रतिशत दोस्रो चरणमा पुग्ने सम्भावना देखाइएको छ । यसैगरी इङ्ल्यान्ड, पोर्चुगल र बेल्जियमको विश्वकप जित्ने सम्भावना केवल चार प्रतिशत देखाइएको छ भने कोलम्बिया र पेरुको पाँच प्रतिशत सम्भावना देखाइएको छ । फ्रान्सले विश्वकप जित्ने सम्भावना भने ६ प्रतिशत देखाइएको छ । विश्वकपको २०औं संस्करणसम्म केवल आठ राष्ट्रले विश्वकपको उपाधि जित्न सकेका छन् । आगामी विश्वकपमा पनि नयाँ टोलीले उपाधि जित्ने सम्भावना केवल चार प्रतिशत मात्र रहेको देखाइएको छ । विश्वकप जित्ने कसको कति सम्भावना ? विश्वकप जित्ने कसको कति सम्भावना ? ब्राजिल : २१ प्रतिशत स्पेन : १० प्रतिशत जर्मनी : ८ प्रतिशत अर्जेन्टिना : ८ प्रतिशत फ्रान्स : ६ प्रतिशत कोलम्बिया : ५ प्रतिशत पेरु : ५ प्रतिशत इङ्ल्यान्ड : ४ प्रतिशत बेल्जियम : ४ प्रतिशत पोर्चुगल : ४ प्रतिशत सेमिफाइनलदेखि अनुमान (१) ब्राजिल, स्पेन, जर्मनी र अर्जेन्टिना सेमिफाइनलमा पुग्ने । (२) सेमिफाइनलमा ब्राजिलले अर्जेन्टिनालाई हराउने । (३) अर्को सेमिफाइनलमा स्पेनले जर्मनीलाई हराउने । (४) फाइनलमा ब्राजिलले स्पेनलाई हराउने । दोस्रो चरण पुग्ने अनुमान (प्रतिशतमा) समूह ए : उरुग्वे (७७), रुस (६०), इजिप्ट (३६) र साउदी अरेबिया (२७) । समूह बी : स्पेन (७६), पोर्चुगल (५८, इरान (३५ र मोरक्को (३०) । समूह सी : फ्रान्स (६९, पेरु (६८, डेनमार्क (३५) र अस्ट्रेलिया (२७) । समूह डी : अर्जेन्टिना (८२), क्रोएसिया (५७), आइसल्यान्ड (३५) र नाइजेरिया (२७) । समूह ई : ब्राजिल (९०), स्विट्जरल्यान्ड (५१), सर्बिया (३१) र कोस्टा रिका (२८) । समूह एफ : जर्मनी (७९, मेक्सिको (६०, स्विडेन (३४) र दक्षिण कोरिया (२७) । समूह जी : इङ्ल्यान्ड (७१), बेल्जियम (७१), ट्युनिसिया (३२) र पानामा (२६) । समूह एच : कोलम्बिया (७७), पोल्यान्ड (५०), सेनेगल (४५) र जापान (२९) ।"
म्याच फिक्सिङ: फुटबलर सागर थापासहित ६ जनालाई सफाइ,"काठमाडौं : बहुचर्चित म्याच फिक्सिङ प्रकरणमा मुछिएका ६ फुटबलरलाई विशेष अदालतले सफाइ दिएको छ। विशेष अदालतले बिहीबार म्याच फिक्सिङमा संलग्न भएको आरोप लागेका खेलाडीलाई राष्ट्रिय विप्लवको कसुर नदेखिएको भन्दै सफाइ दिएको हो। विशेष अदालतका न्यायाधीश बाबुराम रेग्मी अध्यक्ष रहेको बेन्चले म्याच मिक्सिङमा मुछिएका खेलाडीलाई सफाइ दिएको विशेष अदालतका प्रवक्ता नरेन्द्रकेशसरी पोखरेलले जानकारी दिए। बाबुराम रेग्मी अध्यक्ष रहेको बेन्चमा प्रमोदकुमार श्रेष्ठ वैद्य र नारायणप्रसाद पोखरेल सदस्य थिए। प्रतिवादीहरुले राज्यविरुद्धको अपराध र सजाय ऐन २०४६ दफा ३ अन्तर्गतग, राष्ट्रिय विप्लवको कसुर गरेको नदेखिएको हुँदा सोही दफा ३ (१) बमोजिम सजाय गरी पाउँ भन्ने आरोप दाबी पुग्न सक्दैन, फैसलाबारे जानकारी दिँदै प्रवक्ता पोखरेलले भने, प्रतिवादीले आरोप दाबीबाट सफाइ पाउने छन्। विशेषबाट सफाइ पाउनेमा नेपाली राष्ट्रिय फुटबल टिमका तत्काली कप्तान सागर थापा, विकाससिंह क्षेत्री, रितेश थापा, सन्दीप राई सँगै प्रशिक्षक अन्जन केसी र फिजियोथेरापिस्ट डेजिव थापा रहेका छन्। प्रहरीले अफगानिस्तान र बांग्लादेशसँगको खेलमा म्याच फिक्सिङ को आरोपमा राष्ट्रिय फुटबल टोलीका तत्कालीन कप्तान थापासहित ६ जनालाई पक्राउ गरेर मुद्दा चलाएको थियो। उनीहरुविरुद्ध म्याच फिक्सिङको आरोपमा २०७२ कात्तिक २२ गते मुद्दा दर्ता भएको थियो। त्यत्तिबेला आईजीपी सर्वेन्द्र खनाल अपराध अनुसन्धान महाशाकाका प्रमुख थिए। पक्राउ परेका सबैलाई विश्व फुटबल महासंघ (फिफा) ले आजीवन प्रतिबन्ध लगाइसकेको छ।"

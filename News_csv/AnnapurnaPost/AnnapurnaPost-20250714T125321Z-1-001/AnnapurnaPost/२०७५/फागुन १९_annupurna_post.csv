शीर्षक,विवरण
गोर्बाचेभको पाँच वर्ष नेपालमा ?,"मिखायल सर्गेयभिच गोर्बाचेभ अझै पनि जिउँदै छन्। तर उनी विश्व चित्रबाट ओझेलमा परेका छन्। गोर्बाचेभ एक महान् नेता मात्र होइन, एक साह्रै विवादित नेता मानिन्छन्। उनी संसारको शीतयुद्ध अन्त्य गर्ने अग्रगामी नेता मानिन्छन्। तर उनीमाथि सोभियत युनियनजस्तो एउटा सुपर पावरलाई टुक्रा टुक्रा पारेको दोषारोपण पनि गरिन्छ। यस मानेमा उनी माथि देशद्रोह गरेको भनेर पनि लाञ्छना लगाइन्छ। त्योभन्दा ठूलो आरोप उनीमाथि कम्युनिस्ट भएर कम्युनिज्मको नाश गरेको आरोप पनि लगाइन्छ। हुन पनि पहिलो विश्वयुद्धपछि विश्वमा कम्युनिज्मको एउटा बलियो धार बनाएको र अति शक्तिशाली राष्ट्रमा गनिएको सोभियत युनियन गोर्बाचेभको कारणले विश्व नक्साबाट नै गायब भयो। ७० वर्षको ठूलो मेहनत र उपलब्धि मेटिएर गयो। त्यसले गर्दा उनीलाई तेस्रो विश्वयुद्धबाट संसारलाई बचाएको श्रेय दिइन्छ। तर आज जुन प्रकारले रूस पुनः आफ्नो हराएको गौरव र शक्ति हासिल गर्न उत्प्रेरित भएको छ। त्यो देख्दा गोर्बाचेभले रूसको मणि नै हराएको भान हुन्छ। गोर्बाचेभ असलमा सोभियन युनियनको शक्ति केन्द्रमा ५ वर्ष जति रहेका थिए। तर यही समयावधिमा संसारमा अरूले गर्न नसकेको परिवर्तन ल्याइदिए। यी ५ पाँच वर्ष चलायमान र परिवर्तनकारी भएका थिए। उनी १९८५ मा सोभियत कम्युनिस्ट पार्टीको जनरल सेक्रेटरी चुनिएका थिए। त्यसपछि उनले पाँच वर्षसम्म यस्ता ऐतिहासिक काम गरे कि संसारको राजनीतिक नक्सा नै बदलिदिए। उनी एक सच्चा कम्युनिस्ट नै थिए। उनले कहिले पनि कम्युनिस्ट पार्टीको अनुशासन तोडेनन्। उनी १९७८ मा स्टाभरोपोल भन्ने ठाउँबाट मस्कोमा सरेका थिए। सुरुमा उनी एक साधारण कृषि विशेषज्ञ पदमा सरुवा भएका थिए। तर ७ वर्षको बीचमा उनी सोभियत कम्युनिस्ट पार्टीको जनरल सेक्रेटरी हुन पुगे। सोभियत युनियनमा जस्तो नेपालमा सबभन्दा शक्तिशाली शासक प्रधानमन्त्री ओली निस्केका छन्। गोर्बाचेभको राजनीतिक पकडजस्तै ओलीको पकड देखिएको छ। ५ वर्षका लागि उनको एकाधिकार रहने देखिएको छ। प्रधानमन्त्रीको पहिलो वर्षले आउँदा वर्षहरूको झलक पनि देखाउन थालेको छ। सन् १९६६ देखि वाम राजनीतिमा सहभागी भएका ओली सन् १९७० मा नेपाल कम्युनिस्ट पार्टीको सदस्य भएका थिए। झापाली राजनीतिमा सक्रिय ओली सन् १९७३ मा झापा हत्याकाण्डमा समातिए र १४ वर्ष लगातार जेल परे। नेपालमा प्रजातान्त्रिक पद्धति पुनः सुरु हुनु केही वर्षअगाडि उनी छुटे। त्यसपछि उनी नेपाल कम्युनिस्ट पार्टीको केन्द्रीय सदस्य बने र केन्द्रीय राजनीतिमै सक्रिय भए। करिब २५ वर्षपछि उनी पहिलोपटक प्रधानमन्त्री बने। त्यो समय कठिन थियो र देशले भारतीय नाकाबन्दी भोगिरहेको थियो। सो नखुल्दासम्म भारतको भ्रमणमा नजाने दृढता प्रकट गरे र त्यसमा अडिग रहे। यसै सम्बन्धमा राष्ट्रिय सम्मानलाई उच्च राखेकाले उनलाई निर्वाचनमा दुईतिहाइको समर्थन प्राप्त भयो र दोस्रोपटक एक शक्तिशाली प्रधानमन्त्री बन्न पुगे। गोर्बाचेभकोे चाँडो उत्थानमा दुइटा कारण थिए। एक, मस्कोको नेतृत्व वर्गमा सबै जसो बूढा र क्षीण अवस्थामा पुगेका थिए। लियोनिड ब्रेजनेभ केही वर्षको बिमारीपछि सन् १९८२ मा परलोक भए। उनका अनुयायी युरी आन्द्रोपोभ र कन्सटानटिन चेर्नेङ्को स्वास्थ्य पनि कमजोर अवस्थामा थियो। त्यसबाट गोर्बाचेभका लागि माथि उक्लने बाटो खुल्यो। दोस्रो, सोभियत युनियनको शक्ति केन्द्र क्रेमलिनमा गोर्बाचेभका बलिया हितैषी थिए। उनीहरूको बल र समर्थनबाट उनले जनरल सेक्रेटरीको पद हासिल गर्न सके। सो पद पाउन उनले आफूभन्दा धेरै अनुभवी र स्थापित व्यक्तित्वलाई पछाडि पार्नुपरेको थियो। उनी एक चल्तापुर्जा र आकर्षक नेताको रूपमा देखा परे र अग्रगामी राजनीतिक र आर्थिक सुधार गर्न अघि सरे। कतै पाँच वर्षपछि हाम्रो देशको गति पनि सोभियत संघको जस्तो भताभुंग त हुने होइन ? प्रजातन्त्रको नाउँमा चलिरहेको कम्युनिस्ट शासनले देशको गति सोभियत संघमा जस्तो बिग्रिने त होइन ? ओलीको उत्थान पनि यस्तै पृष्ठभूमिमा भएको देखिन्छ। मनमोहन अधिकारी चाँडै स्वर्गारोहण भए। मदन भण्डारीको अकालमै मृत्यु भयो। माधवकुमार नेपालले निर्वाचनमा हारेकोमा पार्टी नेतृत्वबाट राजीनामा दिए। आखिरमा झलनाथ खनाललाई हराउन सफल भए। यसमा सबभन्दा ठुलो भूमिका उनकै सहयोगी वामदेव गौतमको थियो। उनी सन् २००९ को एमालेको आठौं महाधिवेशनमा झलनाथ खनालबाट अध्यक्ष पदमा चुनाव हारेका थिए। तर सन् २०१४ मा सम्पन्न नवौं महाधिवेशनमा अध्यक्ष हुन सफल भएका थिए। यसबीचमा उनीले गौतमसँग साँठगाँठ मिलाएका थिए। गौतमले कतिपय सार्वजनिक अन्तर्वार्तामा सो तथ्यको खुलासा गरेका छन्। उनले नै ओलीलाई एमालेको अध्यक्ष बनाएको, पार्टीको संसदीय नेता बनाएको र प्रधानमन्त्रीसमेत बनाउन सफल भएको दावा गरेका छन्। गौतमलाई एउटा उपचुनावमा लड्ने मौकाबाट पन्छिनुपरेको र त्यसमा सबभन्दा ठूलो हात ओलीको रहेको पनि सबैले सुनिसकेका छन्। राजनीतिमा तल माथि परिरहनु स्वाभाविक मानिन्छ। तर जसरी ओली ५ वर्षका लागि सबभन्दा बलवान् नेताका रूपमा देखा परेका छन्। त्यसले गोर्बाचेभको झल्को दिएको छ। गोर्बाचेभको सुधार दुई शब्दमा केन्द्रित थियो। पेरेस्ट्रोईका जसको माने पुनर्निर्माण या पुनर्संगठन र ग्लासनोस्ट जसको माने खुलापना थियो। पहिलो सुधारअन्तर्गत उनले केन्द्रीकृत सोभियत व्यवस्थालाई अरू दक्ष बनाउन कोसिस गरेका थिए भने जनताको समर्थन जुटाउन उनले क्रमशः राष्ट्रिय समस्याबारे खुला विवाद चलाउन थाले। उनले प्रेस स्वतन्त्रता दिए। उनले राजनीतिक कैदीहरूलाई छाडिदिए। विरोधीको कुरा सुन्न थाले। स्वतन्त्र व्यक्तिहरूलाई सरकारी काममा लगाए। तर यी छुट दिँदा पनि कम्युनिस्ट व्यवस्थामा जकडिएको सोभियत आनीबानी बदलिएन। सबै उत्पादनका साधन राज्यकै नियन्त्रणमा थिए, जसले गर्दा कुनै पनि व्यक्तिगत पहलको कदर भएन। कारखानाका व्यवस्थापक र भ्रष्ट कर्मचारी, जसले पुरानो व्यवस्थाबाट निजी फाइदा उठाइरहेका थिए, ले नयाँ व्यवस्थामा कुनै परिवर्तन गर्न दिएनन्। आर्थिक अवस्था खस्किँदै गयो तर ती सबै झूटा तथ्यांक र प्रगति देखाएर लुकाउने काम भयो। असलमा गोर्बाचेभले सोभियत संघका ती वस्तु परिवर्तन गर्न प्रयत्न गरे, जुन अपरिवर्तनीय भएका थिए। फलस्वरूप सन् १९९१ मा उनलाई पदच्युत गर्ने षड्यन्त्र नै भयो। त्यसबेला उनी क्रिमियामा ३४ दिन थुनिए। षड्यन्त्र असफल भयो। उनी मास्को फर्किए। तर त्यहाँको वातावरण अर्कै भइसकेको थियो। यसै क्रममा उनले राजीनामा दिए। यसैबेला सोभियत संघका १५ वटा प्रान्त स्वतन्त्र भए। सोभियत संघ खाली रूसमा मात्र सीमित रह्यो। यसै पृष्ठभूमिमा आजको रूस खडा भएको हो। हुन त नेपालका कम्युनिस्ट सुरुदेखि नै प्रजातन्त्रका लागि लड्दै आएका हुन् तर उनीहरूका सोचाइ र काम गराइ अर्कै प्रकारको हुने गरेको पाइएको छ। समृद्धिको नाउँमा तथ्यांकभन्दा मिथ्यांक बाहिर आउन थालेको छ। यसले गर्दा प्रधानमन्त्रीले संसद्को सामना गर्न सकेनन्। प्रधानमन्त्री आफैंले भ्रष्टाचार गर्दिन भने पनि उनको प्रशासनमा यो व्याप्त छ भन्ने उनलाई पनि राम्ररी थाहा छ। निर्मला काण्डले कुनै निकास पाउला भनेर आशा गर्ने ठाउँ छैन। वाइडबडी काण्ड पनि त्यसै बिलाउने दिशातिर मोडिएको छ। ठूलासाना ठेक्का अलपत्र परेका छन्। जनता अगाडि प्रतिज्ञा गरेका विषय सरकारले बिर्सिएर गएका छन्। डा गोविन्द केसीको कुरा सुन्न पनि छाडिएको छ। कतै सोभियत युनियनमा गोर्बाचेभले पाँच वर्षसम्म सुधार गर्ने प्रयत्न गरेजस्तै नेपालमा गर्न लागिएका सुधार पनि एकातिर पर्ने हुन् कि भन्ने आशंका लाग्छ। कतै पाँच वर्षपछि हाम्रो देशको गति पनि सोभियत संघको जस्तो भताभुंग त हुने होइन भन्ने डर लाग्छ। कतै प्रजातन्त्रको नाउँमा चलिरहेको कम्युनिस्ट शासनले देशको गति सोभियत संघमा जस्तो बिग्रिने त होइन भन्ने संकेत देखिन थालेको छ।"
आयोडिन र थाइराइड रोगको सम्बन्ध,"नेपाल सरकारले दुईदसक अघिदेखि नेपालमा आयोडिनको कमीबाट हुने रोग उन्मूलन गर्न दुई बालबालिकाको चिन्ह भएको आयोडिनयुक्त नुन प्रयोग गर्न सबै गृहिणीलाई सल्लाह दिँदै आएको छ। प्रत्येक वर्षको फेब्रुअरी महिनामा आयोडिनयुक्त नुन नै प्रयोग गरौं भनी विभिन्न जनचेतनामूलक कार्यक्रम गरिँदै आइएको छ। थाइराइड रोग भन्नाले गलगाँड (थाइराइड ग्रन्थी ठूलो हुने ) हाइपोथाइराइडिज्म (थाइराइड हर्मोन कम बन्ने ) हाइपरथाइराइडिज्म (थाइराइड हर्मोन बढी बन्ने) र थाइराइड क्यान्सर भन्ने जनाउँछ। यी रोगमा सबैभन्दा बढी देखिने हाइपोथाइराइडिज्म नै हो। सामान्यतयः जनमानसमा थाइराइड रोग भन्नाले हाइपोथाइराइडिज्म भनेर बुझिन्छ। आयोडिन एक यस्तो खनिज पदार्थ हो जुन थाइराइड हर्माेन बन्न चाहिन्छ। हाम्रो शरीरले आयोडिन आफैंले बनाउन नसक्ने हुनाले यो आयोडिन हामीले खानाबाट नै पूर्ति गर्दछौं। आयोडिन प्राकृतिक रूपमा समुद्र र माटोमा पाइन्छ। तर हाम्रो देशमा समुद्र छैन र हरेक वर्ष बर्खायाममा बाढीले हाम्रो माटोको आयोडिन बगाएर लैजाने हुनाले हामीले खाने खानाबाट यसको पूर्ति हुन सक्दैन। त्यसैले नेपालमा केही दशकअघि आयोडिनको कमीबाट हुने रोगको प्रकोप बिकराल नै थियो। हाम्रो शरीरलाई दैनिक एक सय ५० माइक्रोग्राम आयोडिन आवश्यक पर्छ। हाम्रो शरीरमा आयोडिन कमी भएमा थाइराइड ग्रन्थी ठूलो भई गलगाँड आउने, थाइराइड हर्मोन कम भई हाइपोथाइराइडिज्म हुने र गर्भ अवस्थामा आयोडिन कमी भएमा सुस्त मनस्थितिको बच्चा जन्मिने जस्ता रोग निम्त्याउँछ। विश्व स्वास्थ्य संगठनको तथ्यांकअनुसार सन् १९७९ मा नेपालमा करिब आधा जनसंख्यामा गलगाँड थियो। विश्व स्वास्थ्य संगठनले सामान्यतयः कुनै पनि देश वा स्थानको आयोडिनको पोषण स्थिति थाहा पाउन त्यस स्थानको विद्यालय जाने बालबालिकाकोे पिसाबमा आयोडिनको मात्रा जाँच गर्दा यदि सय माइक्रोग्राम प्रतिलिटरभन्दा कम भएमा आयोडिनको कमी, सयदेखि एक सय ९९ माइक्रोग्राम प्रतिलिटर भएमा पर्याप्त, दुई सयदेखि दुई सय ९९ माइक्रोग्राम प्रतिलिटर भएमा अलिक बढी र तीन सयभन्दा माथि भएमा अत्यधिक भनी मूल्यांकन गरेको छ। सन् १९९८ को सरकारी तथ्यांकअनुसार नेपालमा विद्यालय जाने बालबालिकामा करिब ४०५ प्रतिशतमा गलगाँड र करिब ३५एक प्रतिशतमा पिसाबमा आयोडिनको कमी देखिएको थियो। नेपाल सरकारले यी कुरालाई मनन गरी २०५५ सालमा नेपालभरि दुई बालबालिका चिन्ह भएको आयोडिनयुक्त नुन मात्र प्रयोग गर्ने निर्णय गरेको थियो। यो निर्णय कार्यान्वयन भएपछि सन् २००७ को सरकारी तथ्यांकले नेपालमा बालबालिकाको पिसाबमा आयोडिनको मात्रा २०२ माइक्रोग्राम प्रतिलिटर भएको देखायो, जुन विश्व स्वास्थ्य संगठनको मूल्यांकनअन्तर्गत अलि बढी हो। स्वास्थ्य संगठनको सल्लाहबमोजिम दैनिक सेवन गर्ने आयोडिनयुक्त नुनको मात्रामा कमी ल्याई पाँच ग्राम प्रतिदिनमा सीमित गरी थाइराइड रोगको प्रकोपबाट बच्ने कि ? सन् २०११ मा नेपाल सरकारले गरेको अर्को अध्ययनमा पाँच प्रतिशतभन्दा बढी घरमा आयोडिनयुक्त नुनको प्रयोग भएको पाइयो। त्यसैगरी सन् २०१६ को नेपाल सरकारको तथ्यांकअनुसार मध्यमाञ्चल विकास क्षेत्रको ६ देखि ९ वर्षका बालबालिकाको पिसाबमा आयोडिनको मात्रा ३८७९ माइक्रोग्राम प्रतिलिटर देखियो। नेपालका ६ देखि ९ वर्षका बालबालिकामा यो मात्रा ३१४१ देखियो। यसैगरी गर्भवती महिलामा यो २४१३ देखियो भने १५ देखि ४९ वर्षको महिलामा यो २८६२ देखियो जुन विश्व स्वास्थ्य संगठनको मापदण्डअनुसार अत्यधिक वा अलिक बढी हो। हामी अहिले दुई तीन दसकअघि आयोडिनको कमी भएको देशबाट आयोडिन अलिक बढी वा अत्यधिक भएको देशमा पुग्यौं। तर नेपाल सरकारको कुनै आधिकारिक तथ्यांक नभए पनि नेपालमा थाइराइड रोगका बिरामीको संख्यामा कमी भएको देखिएको छैन। बरु झनै बढिरहेको पाइएको छ। जुन सोच्नुपर्ने विषय हो। विश्वका अन्य देशमा गरिएको विभिन्न अध्ययन अनुसन्धानले के देखाएको छ भने विश्व स्वास्थ्य संगठनको मापदण्डअनुसार पिसाबमा आयोडिनको मात्रा सय माइक्रोग्राम प्रतिलिटरको हाराहारीमा हुँदा त्यस जनसंख्यामा थाइराइड रोगको प्रकोप सबैभन्दा कम देखिन्छ भने यदि कुनै जनसंख्यामा पिसाबमा आयोडिनको मात्रा यो भन्दा कम भएमा गलगाँड र हाइपोथाइराइडिज्म रोगको प्रकोप बढ्दै जान्छ। कुनै जनसंख्यामा आयोडिनको मात्रा बढी भएमा पनि त्यसले थाइराइडको अटोइम्मुनिटी बढाइ हाइपोथाइराइडिज्म हुने (अटोइम्मुनिटीलेथाइराइडको कोशिकालाई मारेर थाइराइड हर्मोन कम बन्ने हुन्छ), गलगाँड आउने र हाइपरथाइरोएडिज्म (आयोडिन धेरै हुँुदा थाइराइड होर्मोन धेरै बन्ने) गराउँछ भने थाइराइड क्यान्सरको प्रकोप पनि बढाउँछ। चीनमा गरिएको एक अध्ययनले के देखाएको छ भने आयोडिनको कमी भएको क्षेत्रमा यदि केही वर्षपछि गएर आयोडिनको मात्रा बढी हुन गएमा त्यस क्षेत्रमा थाइराइडको अटोइम्मुनिटी बढ्न गई हाइपोथाइरोएडिज्मका बिरामीको संख्या बढ्छ। त्यस्तै ग्रिसमा गरिएको एक अध्ययनमा आयोडिनको कमी हुने समस्या उन्मूलन गरिएपछि स्कुले बालबालिकामा थाइराइडको अटोइम्मुनिटी तीनगुणाले बढ्यो र यो थाइराइडको अटोइम्मुनिटी नै भविष्यमा गएर हाइपोथाइरोएडिज्म हुने, गलगाँड हुने प्रमुख कारण हो। जापानमा गरिएको अर्को अध्ययनले पनि आयोडिनको मात्रा बढी भएको सहरमा, आयोडिनको मात्रा पर्याप्त भएको सहरमा भन्दा थाइराइड रोगको प्रकोप बढी देखियो। त्यसैले हरेक देशले तीनदेखि पाँच वर्षको समयमा आफ्नो जनसंख्याको आयोडिनको मात्रा जाँचगरी त्यसैअनुसार आफ्नो नीतिमा परिवर्तन गर्छ। त्यसैले चीन सरकारले १९९४ मा आयोडिनयुक्त नुनको मात्र प्रयोग गर्ने नीति लागू गर्दा एक केजी नुनमा ५० मिलीग्राम आयोडिनको मात्रा प्रयोग गरेको थियो भने पछि गएर पिसाबमा आयोडिनको मात्राअनुसार सन् २००० मा यो मात्रा घटाएर ३० देखि ५० मिलीग्राममा परिणत गर्यो। यसैगरी फेरि सन् २०१० मा यो मात्रा घटाएर २० देखि ३० मिलीग्राम आयोडिन प्रतिकेजीमा परिणत गरेको छ। ब्राजिल सरकारले पनि आयोडिनयुक्त नुनको मात्र प्रयोग गर्ने नीति लागू गर्दा एक केजी नुनमा ४० देखि ६० मिलीग्राम आयोडिनको मात्रा प्रयोग गरेको थियो भने पछि गएर पिसाबमा आयोडिनको मात्राअनुसार सन् २००३ र सन् २०१३ मा गरी दुईपटक परिवर्तन गरी हाल १५ देखि ४५ मिलीग्राम आयोडिन प्रतिकेजीमा कायम गरेको छ। नेपाल सरकारले पनि २०५५ सालमा आयोडिनयुक्त नुन मात्र प्रयोग गर्ने नीति लागू गर्दा के मान्यता निश्चित मान्यता राखेको थियो। कारखानामा एक केजी नुनमा ५० मिली ग्राम आयोडिनको प्रयोग गर्दा सो नुन ढुवानी गरी पसलपसलमा पुग्दा त्यसमा भएकोे आयोडिनको केही मात्रा नष्ट भई कम्तिमा पनि ३० मिलीग्राम जति आयोडिन बाँकी रहने र यही नुन घरघरसम्म पुग्दा कम्तिमा पनि १५ मिलीग्राम आयोडिन बाँकी हुनेछ। त्यसबेला नेपाली नागरिकले प्रत्येक दिन करिब १० ग्राम नुनको सेवन गर्ने हिसाबले प्रत्येक नागरिकलाई दैनिक चाहिने १५० मिलीग्रामको आयोडिनको मात्रा पुग्छ। सन् २०१६ को नेपाल सरकारको तथ्यांकअनुसार नेपालमा आयोडिनको कमी कुनै पनि क्षेत्रमा छैन र त्यही अध्ययनलाई आधार मान्ने हो भने नेपालमा ६ देखि ९ वर्षका बालबालिकामा आयोडिनको मात्रा अत्यधिक छ र गर्भवती महिलामा पनि आयोडिनको मात्रा अलिक बढी छ। यही अध्ययनमा घरघरमा पुगी नुनमा आयोडिनको मात्रा जाँच गर्दा ४४२ मिलीग्राम प्रतिकेजी देखियो। त्यसैले नेपाल सरकारले पनि यससम्बन्धी अध्ययन अनुसन्धान गरेर यो दुई दशक पुरानो नीतिलाई पूर्ण मूल्यांकन गर्ने पो हो कि ? त्यसबेलासम्म हामी नेपालीले विश्व स्वास्थ्य संगठनको सल्लाहबमोजिम दैनिक सेवन गर्ने आयोडिनयुक्त नुनको मात्रामा कमी ल्याई ५ ग्राम प्रतिदिनमा सीमित गरी थाइराइड रोगको प्रकोपबाट बच्ने कि ? पोखरेल ललितपुरस्थित अल्का अस्पतालका मधुमेह,थाइराइड तथा हर्मोनरोग विशेषज्ञ हुन्।"
स्वतन्त्र प्रेसमाथि झुन्डिएको सरकारी तरबार,"संविधान, लोकतन्त्र, कानुनी राज, स्वतन्त्र प्रेस ओठेभक्तिका अलंकार होइनन्, निष्ठापूर्ण परिपालनाका एजेन्डा हुन्। लोकतन्त्रको सार्थकता त्यहाँका सञ्चारमाध्यमको अकुण्ठित स्वतन्त्रता र निष्पक्षतापूर्ण व्यवहारले निर्धारण गर्छ। त्यस्तो स्वतन्त्रता, जसले व्यक्ति, समाज र समग्र राष्ट्रको हितलाई केन्द्रविन्दु बनाउँछ। लोकतन्त्रमा विचार नै शक्तिको स्रोतका रूपमा सर्वोपरि हुन्छ। अधिनायकवादी शासनका लागि पनि सञ्चारमाध्यमको जरुरत पर्छ तर त्यस्तो शासनले सञ्चारमाध्यमलाई स्वतन्त्र र निष्पक्ष हुन दिँदैन। शासनको एकोहोरो पक्षपातीमात्रै बनाउँछ। यो शाश्वत मान्यताको कसीमा वर्तमान सरकारको सूचना तथा सञ्चार नीति र हालै प्रस्तुत गरिएको सूचना प्रविधिका सम्बन्धमा व्यवस्था गर्न बनेको विधेयक बारे विश्लेषण तथा मूल्यांकन गर्नु जरुरी छ। गत माघको सुरुमा स्विट्जरल्यान्डको डाभोसमा आयोजित विश्व आर्थिक मञ्चको वार्षिक सम्मेलनमा नेपालको नेतृत्व गर्दै सहभागी हुन गएका प्रधानमन्त्री केपी ओलीलाई इंगित गर्दै अमेरिकी दैनिक द न्युयोर्क टाइम्स का प्रकाशक आर्थर ग्रेग सल्ज्बर्गरले सम्मेलनकै एक परिसंवाद कार्यक्रममा टिप्पणी गरेका थिए, तपाईंको देशमा प्रेस स्वतन्त्रताविरोधी कानुन पारित गरिएको छ। नयाँ कानुनले समाचार संकलनलाई एकदमै औपचारिक (फर्मलाइज) बनाएको छ। व्यक्तिगत सूचना प्रकाशन गर्न अनुमति लिनुपर्ने नियम बनाइएको छ र सरकारी अधिकारीलाई आलोचना गर्न केही हदसम्म प्रतिबन्ध लगाइएको छ। न्युयोर्क टाइम्सका प्रकाशकले गलत टिप्पणी गरेका थिएनन्। प्रधानमन्त्रीले त्यहाँ दिएको जवाफको अब औचित्य रहेन, किनकि उक्त टिप्पणीलाई पुष्टि गर्ने ढंगबाट सरकारले हालै सूचना प्रविधिका सम्बन्धमा व्यवस्था गर्न बनेको विधेयक संसदीय समितिमा प्रस्तुत भइसकेको छ। विधेयकको दफा ९६ अनुसार ५० हजारदेखि १५ लाख रुपैयाँ जरिबाना वा ५ वर्षसम्म जेल वा दुवै गरी २८ प्रकारका दण्ड सजाय तोकिएको, विद्युतीय माध्यम चलाउन निजी जोडी साँचो सिर्जना गर्नुपर्ने (दफा ४४), सरकारी निकायले कुनै पनि बेला सो साँचो जफत गर्नसक्ने (दफा ४७), सामाजिक सञ्जाल चलाउन पनि स्वीकृति लिनुपर्ने (दफा ९१) जस्ता प्रावधानले सञ्चार प्रणालीको विकास होइन, सरकारको लगाममा राख्ने नियत लिएको प्रष्ट छ। यहाँसम्म कि व्यंग्यचित्र (कार्टुन) बनाए पनि यस विधेयकले दण्डित गर्न सक्ने देखिन्छ। विधिशास्त्रको सिद्धान्तअनुसार स्वविवेकीय वा तजबिजी अधिकार यति असीमित राख्नु न्यायको सिद्धान्तविपरीत त हुँदै हो, सौदावाजीका लागि ठाउँ राखिएको स्वतः प्रष्ट छ। संविधानको सदाशय बर्खिलाप हुने यस्ता दण्ड सजायका तजबिजी प्रावधानरूपी तरबार (डेमोकल्स स्वर्ड) देखाएर प्रेसलाई राज्यको चौथो अंग होइन, राज्यसत्ताको दास बनाउन खोजिएको छ। यसले न्यायिक बेथिति र भ्रष्टाचार ल्याउँछ। उक्त विधेयकले कस्ता सामग्री र प्रस्तोतालाई दमन गर्नेछ भन्ने प्रष्ट हुन भ्रष्टाचारविरुद्ध लोकगायक पशुपति शर्माको पछिल्लो एउटा चर्चित गीतलाई सरकारी पक्षले दबाब र त्रासका भरमा यु ट्युबमार्फत सार्वजनिक गर्नबाट हटाएको घटनाबाटै बुझिन्छ। भ्रष्टाचारलाई जसरी भएपनि रोक्ने प्रधानमन्त्रीको सदाशय हो भने उक्त गीतलाई प्रधानमन्त्रीले कठोर कदमका लागि परिणामदायी आड बनाउन सक्नुहुन्थ्यो। भ्रष्टाचार हुन नदिने उहाँका वचन प्रतिबद्धताका लागि नभएर लोकाचारका लागिमात्र रहेछन् भन्ने वास्तविकता उक्त गीतलाई प्रधानमन्त्रीले नै आपत्तिजनक मानेकोबाटै छर्लंग भयो। कम्युनिस्ट अधिनायकवादी शासनको एक प्रमुख विशेषता सञ्चारमाध्यमलाई निष्पक्ष र स्वतन्त्र हुन नदिनु हो। मेरो आसय स्वतन्त्र सञ्चारमाध्यमको अर्थ सीमारहित स्वतन्त्रता कदापि होइन। निश्चित आचारसंहिता, व्यावसायिक धर्म र मानवीय जिम्मेवारी सञ्चारमाध्यमसँग सदैव आउने अनिवार्य पक्ष हुन्। नागरिकको मानहानि वा चरित्रहत्या लोकतन्त्रको दुरुपयोग हो। यसप्रति सञ्चारमाध्यमको स्वःस्फूर्त जिम्मेवारी र उत्तरदायित्व आउँछ। समाजका असहाय, अशक्त, वृद्धवृद्धा, महिला तथा बालबालिका, बिमारीप्रति सरकार र नागरिक समाजको सहयोगात्मक चासो जगाइदिनु आधुनिक युगमा सञ्चारमाध्यम हुनुको सार्थकता हो। सरकारले दुईतिहाइ मतको शक्ति, प्रभाव, गरिमा र जिम्मेवारीभन्दा निरंकुशता र अहंकारमात्र बोकेको छ। विवेक र बुद्धिमत्ताले काम गर्नुपर्नेमा दम्भ र अहंकारले सरकारलाई अन्धो बनाएको छ। अराजकता, भ्रम, मिथ्या प्रचारवाजी, आक्षेपयुक्त प्रपोगण्डा र घृणा ओकल्ने खालको वैचारिक बेथिति, विचारका नाममा उत्तेजना फैलाउने प्रवृत्तिको बोलवाला बढ्ने जोखिमप्रति व्यावसायिक इमानदारी र चनाखोपन अपनाउनुपर्छ। पत्रकारिता जस्तो सम्मानित व्यवसायमा लागेकाहरूबाट लोकतन्त्रको सुदृढीकरण, राजनीतिको शुद्धीकरण, भ्रष्टाचारविरुद्धको अभियान र सुशासनको प्रयोजनमा पत्रकारितालाई मर्यादित, साखयुक्त र यथार्थवादी बनाउनु उत्तिकै जरुरी हुन्छ। यसका लागि मानहानि तथा क्षतिपूर्ति ऐनलगायतका विभिन्न उपचारात्मक प्रावधान छन्, आचारसंहिताहरू छन्। यसमा आवश्यकताअनुसार समयसापेक्ष सुधार गर्दै जान सकिन्छ। व्यावसायिक निष्ठा भएका शिक्षित, योग्य र जिम्मेवार पत्रकारहरू तयार भएका छन्। उहाँहरूमाथि सरकारले भरोसा गर्न सक्नुपर्छ। सञ्चार र सूचनाका धेरै प्रकार र प्रविधि प्रचलित भएकोले यसको नियमन तथा सहजीकरण गर्नु आवश्यक छ। समाचारबाट हुने नाजायज लाभ, सनसनी, सतही, अन्तर्भेदी, गलत र उत्तेजक तत्त्वले गर्दा सर्वसाधारणमा पर्नजाने नकारात्मक असरबाट सञ्चारमाध्यम जिम्मेवार बन्नैपर्छ। त्यस दिशामा सुधार र विकासका लक्षण देखिएका पनि छन्। तर नेपाली सञ्चारमाध्यमले नेपाल कम्युनिस्ट पार्टीको सरकारबाट सधंै आशंका र अविश्वासजन्य दमनकारी रवैया भोग्दै आएको छ। प्रेससम्बन्धी विभिन्न अन्तर्राष्ट्रिय आधिकारिक संघसंस्थाहरूले यस सम्बन्धमा टिप्पणी गर्दै आएका छन्। नेपाल पत्रकार महासंघ, नेपाल प्रेस युनियन, प्रेस चौतारी, फ्रिडम फोरम नेपाल र अन्तर्राष्ट्रिय पत्रकार महासंघ (आईएफजे) ले यसरी शृंखलाबद्ध रूपमा स्वतन्त्र प्रेसमाथिको नियन्त्रणका विरुद्ध आपत्ति तथा गम्भीर चिन्ता व्यक्त गरिसकेका छन्। २०६८ माघतिरै तत्कालीन माओवादीको नेताका हैसियतमा प्रधानमन्त्री भएका डा बाबुराम भट्टराईको कार्यकालमा सूचनाको हकसम्बन्धी ऐन २०६४ को अपव्याख्या गर्दै १४० प्रकारका सूचना गोप्य राख्न सरकारी कार्यालयहरूलाई लिखित परिपत्र जारी गरिएको थियो। पत्रकारलाई संविधानले निषेध गरेकाबाहेक राज्यबाट सबै सूचनाको हक मौलिक अधिकार हो। मुलुकको सार्वभौमसत्ता, राष्ट्रिय सुरक्षा, सार्वजनिक शान्ति सुव्यवस्था, अन्तर्राष्ट्रिय सम्बन्धमा खलल पार्ने, साम्प्रदायिक सद्भाव भड्काउने, व्यक्तिगत गोपनीयतासम्बन्धी केही विषयमात्र गोप्य सूचनाको वर्गीकरणमा राखिएको छ। तर नागरिकले सुसूचित हुन पाउने संविधानप्रदत्त हकलाईसमेत बन्देज लाग्ने गरी कुण्ठित गर्न पाइँदैन। आज यही प्रवृत्तिको नयाँ संस्करण देखापरेको छ। प्रेसका विरुद्ध प्रधानमन्त्रीको कटाक्ष, आक्रोश र नकारात्मक रवैयाको पारो निरन्तर चढिरहेको देखिन्छ। आमजनता, राज्यका अंग, राजनीतिक दल र सञ्चारमाध्यममा पारस्परिक अस्तित्व र भूमिकाको विभिन्नता हुन्छ, तर यी सबै राज्यप्रणालीका अभिन्न अंग हुन्। यसै विभिन्नतामा अभिन्नताबाट नै मुलुकलाई राष्ट्रिय एकता र सुशासनको मार्गमा गति दिन सकिन्छ। तर राजनीतिक सत्ता बन्दुकको नालबाट निस्कन्छ भन्ने मान्यताबाट निर्देशित सरकारका लागि सबभन्दा स्वीकार नगरिने कठोर अवधारणा होराजनीतिक विपक्षी, स्वतन्त्र न्यायपालिका र स्वतन्त्र प्रेस। यसको ठीक विपरीत लोकतन्त्रको आधारभूत मान्यता हो, आपूभन्दा फरक विचार भएकाहरूको सामूहिक सहअस्तित्व वा वैधानिक विपक्षीको कानुनी अस्तित्व। यस अर्थमा अधिनायकवादी शासन र लोकतान्त्रिक प्रणालीमा आकाशपातालको फरक त छँदैछ, राज्यव्यवस्थाको सन्दर्भमा सञ्चारमाध्यमको भूमिकाबारेका मान्यतामा पनि त्यति नै भिन्नता भएको स्पष्टै छ। लोकतान्त्रिक व्यवस्थामा सञ्चारमाध्यमले विपक्षीको अस्तित्व र सरकारका गलत कार्यलाई बढ्ता आलोकित गरिरहेको हुन्छ। किनकि सत्य अल्पमतमा पनि हुन्छ भन्ने मान्यतामा लोकतन्त्र चलेको हुन्छ। राज्यको मात्र होइन नागरिकको पनि गोपनीयता उत्तिकै महत्त्वपूर्ण हुन्छ। राजीव गान्धी भारतका प्रधानमन्त्री हुँदा १९८७ मा डाक विधेयकअनुरूप सरकारलाई आशंका लागेमा जोसुकै नागरिकका हुलाकपत्र खोलेर हेर्न पाउने नियमको कसरत हुँदा राष्ट्रपति ज्ञानी जैल सिंहले पकेट भिटो उपयोग गरी उक्त विधेयक रोक्नुभएको थियो। राष्ट्रपतिबाट प्रमाणीकरण नगरिएको त्यो विधेयक आजसम्म पेन्डिङमै छ। सरकारले हालै संसद्मा प्रस्तुत गरेको उक्त विधेयकले लोकतन्त्रअनुरूपको सूचना प्रविधि तथा सञ्चारमाध्यमलाई सुव्यवस्थित गर्ने होइन, लोकतन्त्रका नाममा सञ्चारमाध्यमलाई सरकारको खटन र निगाहमा राख्ने एकदलीय अधिनायकवादी चरित्र प्रस्तुत गरेको छ। सरकारको प्रेस नीति र नियतबारे स्वदेशी विदेशी सबै सरोकारवालाहरू निःसन्देह रूपमा जानकार भइसकेका छन्। लोकतन्त्रलाई जनताकेन्द्रित हुनबाट खोसेर जनवादी केन्द्रियता को नाममा तानाशाही नियन्त्रणमा राख्ने क्रमको यो पछिल्लो संवेदनशील प्रकरण हो। बहुदलीय संवैधानिक लोकतन्त्रको गर्भबाट एकदलीय अधिनायकवादी चरित्रको अवैध सन्तान जन्म हुने खतराका लागि यो ज्वलन्त उदाहरण हो। सरकारले दुईतिहाइ मतको शक्ति, प्रभाव, गरिमा र जिम्मेवारीभन्दा निरंकुशता र अहंकारमात्र बोकेको छ। आफ्नै थान्को र मर्यादा सरकारले छोडेको छ। विवेक र बुद्धिमत्ताले काम गर्नुपर्नेमा दम्भ र अहंकारले सरकारलाई अन्धो बनाएको छ। संविधान, लोकतन्त्र, कानुनी राज, स्वतन्त्र प्रेस ओठेभक्तिका अलंकार होइनन्, निष्ठापूर्ण परिपालनाका एजेन्डा हुन्। तर यस्ता पहलुहरूलाई सरकारले पाएसम्म आफ्ना निहित स्वार्थका औजार बनाउने, नसके यिनका विरुद्ध जबरजस्ती गर्ने नियत लिएको छ। सञ्चारमाध्यमलाई सुर्कनी कस्ने सरकारको यस्तो नियत र कसरतका विरुद्ध स्वतन्त्रताप्रेमी र स्वाभिमानी सञ्चारजगत् र संसद् स्वयं गम्भीरतापूर्वक जागरुक हुनु अनिवार्य छ। केसी नेपाली कांग्रेसका केन्द्रीय सदस्य हुन्।"
संघीय नेपालमा साझा शासन,"के साँच्चिकै अहिलेको संघीय नेपालको राष्ट्रियसभा हिजोको एकात्मक राज्यको राष्ट्रियसभाभन्दा फरक छ त ? संघीयताको शास्वत नियम भनेको प्रदेशमा स्वायत्त शासन र केन्द्रमा साझाशासन हो। संघीय संविधान कार्यान्वयनको प्रारम्भिक चरणमा प्रादेशिक स्वायत्तताको विषय गम्भीर रूपमा उठेको छ। तर संघीय संरचनाको अर्को महत्त्वपूर्ण पाटो केन्द्रमा साझाशासन तर्फ यथोचित ध्यान दिएको देखिँदैन। अर्थपूर्ण साझाशासन प्रादेशिक स्वायत्तताको परिपूरक तत्त्व हो भने मान्यताको साथ यहाँ संघीय नेपालमा साझा शासनको अवस्थितिलाई उजागर गर्न खोजिएको हो। संवैधानिक प्रावधान संघीयता भनेकै साझाशासन हो भने कुरालाई मूर्तरूप दिने काम संविधानको दुइटा प्रावधानले गर्छ। एक, अनुसूची ७ र ९ मा उल्लिखित साझा अधिकार सूची र अर्को माथिल्लो सदनका रूपमा रहेको राष्ट्रियसभा, त्यसको गठनविधि र कार्यक्षेत्र। जहाँसम्म साझा अधिकार क्षेत्रको बाटोबाट साझाशासनको मर्मलाई अगाडि बढाउने विषय छ त्यसमा जोखिम छ, खास गरेर तल्लो तहको सरकारको स्वायत्तताको सन्दर्भमा। किनभने तीन तहको संघीय नेपालमा साझा सूचीमा उल्लिखित विषयमा माथिल्लो तहको सरकार हावी हुन्छ। अर्थात अनुसूची ७ मा उल्लिखित विषयमा केन्द्रीय सरकार र प्रादेशिक सरकारले बनाएको ऐन कानुन बाझिएमा केन्द्रको मान्य हुन्छ र प्रदेशको खारेज हुन्छ। त्यस्तै अनुसूची ९ मा उल्लिखित विषयमा स्थानीय सरकारले बनाएको नीति नियम प्रदेश वा केन्द्रको नीतिनियमसँग बाझिएमा ती प्रयोजनहीन हुन्छन्। तसर्थ साझाशासनलाई स्थापित गर्ने काम केन्द्रीय व्यवस्थापिकाको माथिल्लो सदनले गरेको हुन्छ। वालिग मतदाताबाट प्रत्यक्षरूपमा निर्वाचित हुने प्रतिनिधिसभा जनताको सदन हो भने प्रदेशका निर्वाचित पदाधिकारीबाट चुनिने राष्ट्रियसभा प्रदेशको प्रतिनिधित्व गर्ने संस्था हो। तसर्थ संघीय व्यवस्था अपनाइएका देशहरूमा केन्द्रीय व्यवस्थापिका दुई सदनात्मक हुन्छ। अपवादमा कोमोरस, माइक्रोेनेसिया, सेन्तकिट्स र नेभिस, सर्विया र मोन्टेनेग्रो, संयुक्त अरब इमिरेट्स र भेनेजुयला हुन् जसले संघीय व्यवस्था अपनाए पनि केन्द्रमा एक सदनात्मक पद्धति अपनाएका छन्। स्मरणीय के छ भने भेनेजुयलाबाहेक उल्लिखित संघीय देशहरू जनसंख्या र भूगोलको हिसाबले धेरै साना देश हुन्। सामान्यतः संघीय देशको केन्द्रीय व्यवस्थापिका दुई सदनात्मक नै हुन्छ। संघीय नेपालको केन्द्रीय व्यवस्थापिकाको माथिल्लो सदन विगतको एकात्मक नेपालको माथिल्लो सदनभन्दा फरक हुनुपर्छ। यो निचोड पहिलो संविधानसभाको कार्यकालमा अनौपचारिक फोरमको रूपमा रहेको अन्तर्दलीय संवाद संयन्त्रको हो। यस संयन्त्रका केही व्यक्ति दोस्रो संविधानसभाबाट पारित नयाँ संविधानको अन्तिम मस्यौदा लेखनसम्ममा संलग्न भएका थिए भने केही अहिले संविधान कार्यान्वयन गर्ने क्षेत्रमा महत्त्वपूर्ण पदाधिकारीका रूपमा कार्यरत छन्। के साँच्चिकै अहिलेको संघीय नेपालको राष्ट्रियसभा हिजोको एकात्मक राज्यको राष्ट्रियसभाभन्दा फरक छ त ? बनोट गठनविधिको कोणबाट हेर्दा निःसन्देह संघीय नेपालको राष्ट्रियसभा पहिलेको माथिल्लो सदनभन्दा भिन्न छ। २०४७ को संविधानअनुसार एकात्मक नेपाली राज्यको राष्ट्रियसभाका बहुसंख्यक सभासद् (कुल ६० सदस्यमा ३५) प्रतिनिधिसभाबाट निर्वाचित हुन्थे र बाँकी २५ मध्ये स्थानीय सरकारका पदाधिकारीबाट १५ निर्वाचित हुन्थे भने १० राजाबाट मनोनीत। तर अहिलेको ५९ सदस्यीय राष्ट्रियसभा सदस्यमध्ये ५६ जना (हरेक प्रदेशबाट ३ महिला, १ दलित र १ अल्पसंख्यक वा अपांग गरी ८ जना) सम्बन्धित प्रदेशको प्रदेशसभा सदस्य र स्थानीय सरकारका निर्वाचित पदाधिकारी सम्मिलित निर्वाचक मण्डलबाट निर्वाचित हुन्छन्। बाँकी तीनजना राष्ट्रपतिबाट मनोनीत हुन्छन् र त्यसमा एक महिला अनिवार्य हुने व्यवस्था छ। प्रादेशिक व्यवस्थापिका र सम्बन्धित प्रदेशबाट राष्ट्रियसभामा प्रतिनिधित्व गर्ने सदस्यबीच नियमित र आवधिक रूपमा बैठक र छलफल गर्ने पद्धति बसाल्न सके यसबाट ठूलो ऊर्जा प्राप्त गर्न सकिन्छ। पहिलेको राष्ट्रियसभाका बहुसंख्यक सदस्यका जननी प्रतिनिधिसभा थियो। फलतः यसको अस्तित्व तल्लो सदनको छायाजस्तो थियो। तर अहिलेको राष्ट्रियसभाका अधिकांश सदस्य (९५ प्रतिशत) प्रदेशबाट निर्वाचित हुन्छ। तसर्थ संघीय नेपालको राष्ट्रियसभा तल्लो सदन अर्थात प्रतिनिधिसभाको प्रतिछाया होइन किनभने बनोटको हिसाबले यो प्रदेश र स्थानीय सरकारको प्रतिनिधित्व गर्ने संस्था हो। राष्ट्रियसभाको गठनविधि हिजोको एकात्मक र आजको संघात्मक व्यवस्थामा फरक प्रकृतिको भएकाले यसको कार्यक्षेत्र पनि स्वाभावैले भिन्न हुनुपर्ने हो, तर यथार्थ भिन्नै छ। कार्यक्षेत्र व्यवस्था एकात्मक होस् या संघात्मक दुई सदनात्मक व्यवस्थापिकाका तल्लो र माथिल्लो दुवै सदन विधि निर्माणमा संलग्न हुन्छ। इथियोपिया अपवाद हुन्। जहाँको माथिल्लो सदन विधि निर्माणमा सहभागी त हुँदैन तर दुइटा विषयमा संविधानको पुनरावलोकन र आर्थिक समानीकरणमा यसले निर्णायक भूमिका खेल्छ। सामान्यतः एकात्मक व्यवस्थामा भन्दा संघीय व्यवस्थामा माथिलो सदनको भूमिका र कार्यक्षेत्र विस्तृत हुन्छ। विकसित संघीय देश अमेरिका, अस्टेलिया, क्यानडा, जर्मनी, स्विजरल्यान्ड आदिको अभ्यास हेर्ने हो भने त्यहाँका माथिलो सदनले विधि निर्माणको अतिरिक्त अन्य क्षेत्र (जस्तै राजनीतिक नियुक्ति, संविधान संशोधन, प्रादेशिक अधिकारको संरक्षण, प्राकृतिक स्रोतको वितरण, आर्थिक समानीकरण, जातिगत भाषा, सांस्कृतिक र सामूहिक अधिकार, बैदेशिक सम्बन्ध आदि) मा पनि महत्त्वपूर्ण र निर्णायक भूमिका खेल्छ। तर यी कुरा नेपालको सन्दर्भमा लागू हुने देखिँदैन। किनभने संघीय नेपालको राष्ट्रियसभाको भूमिकालाई पहिलेको एकात्मक व्यवस्थाको माथिल्लो सदन जस्तै विधि निर्माणमा सीमित गरिएको छ। त्यसमा पनि यो सदनको भूमिका निर्णायक हुन सक्दैन। बढीमा अहिलेको राष्ट्रियसभाले के गर्न सक्छ भने तल्लो सदन अर्थात प्रतिनिधिसभाबाट पारित विधेयकमा संशोधन गर्न सुझाव दिन सक्छ या त्यसलाई अस्वीकार गर्न सक्छ। तर राष्ट्रियसभाको निर्णय मान्न प्रतिनिधिसभा वाध्यकारी हुँदैन। राष्ट्रियसभाको गौण भूमिकालाई स्थापित गर्न यस सम्बन्धमा २०४७ को संविधानको प्रावधानलाई अहिलेको संविधानमा जस्ताको त्यस्तै सारेको छ (हेर्नुस तालिका), फरक एक शब्दमा छ, हिजो श्री ५ लेखेको ठाउँमा अहिले राष्ट्रपति। राष्ट्रियसभा कमजोर राष्ट्रियसभाबाट बलियो साझाशासन अपेक्षा गर्न सकिँदैन। यस विषयमा तत्कालै आमूल परिवर्तन हुने सम्भावना पनि देखिँदैन। तर क्रमशः साझाशासनका दायरा बढाएर प्रादेशिक स्वायत्तता र स्थानीय स्वशासनलाई संरक्षण गर्न सकिन्छ। यसका लागि सर्वप्रथम के स्वीकार्नुपर्छ कि राष्ट्रियसभा भनेको केन्द्रीय व्यवस्थापिकाको एक अंगमात्र होइन यो प्रदेश र स्थानीय सरकारको प्रतिनिधित्व गर्ने संस्था पनि हो। यसले राष्ट्रिय नीति र प्रदेशको हितबीच संयोजनकारी भूमिका खेल्नुपर्छ। प्रादेशिक व्यवस्थापिका र सम्बन्धित प्रदेशबाट राष्ट्रियसभामा प्रतिनिधित्व गर्ने सदस्यबीच नियमित र आवधिक रूपमा बैठक र छलफल गर्ने पद्धति बसाल्न सके यसबाट ठूलो ऊर्जा प्राप्त गर्न सकिन्छ। साथै राष्ट्रियसभाका अध्यक्षको रुलिङबाट होस् या यो सदनको नियमावली या अन्य विधिबाट एउटा थिति बसाल्नुपर्यो। त्यो के भने प्रदेश वा स्थानीय सरकारसँग सम्बन्धित विधेयकको उत्पत्ति माथिलो सदनबाटै होस्। अहिलेको सन्दर्भमा यस्तो व्यवस्था मात्र गर्न सके पनि त्यसलाई एक महत्त्वपूर्ण उपलब्धि मान सकिन्छ।"
कर्णाली प्रदेश प्रिमियर लिग सिजनटु बैशाखमा,"सुर्खेतः कर्णाली प्रदेशको सर्वाधिक राशीको कर्णाली प्रदेश प्रिमियर लिग बैशाखमा हुने भएको छ। कर्णाली क्रिकेट एकेडेमीको आयोजनामा केपीएलको सिजनटु, टी२० क्रिकेट प्रतियोगिता बैशाखमा वीरेन्द्रनगरमा हुने भएको हो। सिजन एक सफलतापूर्वक सम्पन्न भएपछि य सवर्ष पनि प्रतियोगिताको निरन्तरता दिइएको एकेडेमीका अध्यक्ष जीवन शाहीले जानकारी दिए। आइतबार प्रतियोगिताको मिति सार्वजनिक गर्दै एकेडेमीले पहिलेको भन्दै पुरस्कार राशी र सहभागी टिमहरुको संख्यासमेत वृद्धि हुने जनाएको छ। बैशाख १२ देखि २१ गतेसम्म वीरेन्द्रनगर रंगशालामा प्रतियोगिता संचालन हुनेछ। कर्णालीमा स्तरिय खेलाडी उत्पादन गर्ने लक्ष्यका साथ आयोजना गरिएको यो प्रतियोगिता अहिलेसम्मकै सर्वाधिक राशीको हो । प्रतियोगितामा १० वटा टिमको सहभागीता रहने टुंगो लागेको प्रिमियर लिगका संयोजक रेशम शाहीले जानकारी दिए। कुल ६० लाख खर्च अनुमान गरिएको प्रतियोगितामा तीनवटा विभागिय टिम, एउटा घरेलु टोली र अन्य राष्ट्रिय स्तरका क्लबहरुको सहभागिता रहने शाहीले बताए। यसपटकको प्रतियोगितालाई बढी आकर्षक बनाउन प्रत्येक टिममा दुईजना विदेशी खेलाडीलाई समेत समावेश गराउन पाइने भएको छ। गत वर्ष स्टेडियम नहुँदा फुटबल ग्राउन्डमा खेलाइएको प्रतियोगिता यसवर्ष पनि सोही वीरेन्द्रनगर रंगशालामै हुनेछ। सिजन एकमा प्रथम हुनेलाई तीन लाख रुपैयाँ पुरस्कार राखिएको थियो। तर यस वर्षको प्रतियोगितामा पुरस्कारको राशी बढ्ने आयोजकले जनाएको छ।यस प्रतियोगितापछि एकेडमीले विद्यालयस्तरबाट नै खेलाडी उत्पादन गर्न विद्यालयस्तरिय प्रतियोगिता पनि आयोजना गरिने जानकारी दिएको छ।"
"१३औं सागको नयाँ मिति घोषणा, आगामी डिसेम्बर १ देखि १० सम्म","काठमाडौं : नेपालमा आयोजना हुने भनिएको १३औं दक्षिण एसियाली खेलकुद (साग) को नयाँ मिति घोषणा गरिएको छ । नयाँ घोषित मिति अनुसार अब १३औं साग सन् २०१९ को डिसेम्बर १ देखि १० तारिखसम्म नेपालमै आयोजना हुनेछ । थाइल्यान्डको राजधानी बैंककमा शनिबार अबेर सम्पन्न दक्षिण एसियाली ओलम्पिक काउन्सिलको बैठकले १३औं सागको नयाँ मिति तय गरेको हो । हाल बैंककमा ओलम्पिक काउन्सिल अफ एसिया (ओसीए) को बैठक भइरहेको छ । सोही अवसर पारेर आइतबार दक्षिण एसियाली ओलम्पिक काउन्सिलको बैठक पनि बसेको हो । नेपालले आयोजनाको जिम्मेबारी लिएयता १३औं सागको मिति तेस्रो पटक सारिएको हो । सरकारले समयमै बजेट उपलब्ध नगराउँदा भौतिक पूर्वाधार निर्माणमा ढिलाइ भएको कारण देखाउँदै नुवाकोटको ककनीमा सम्पन्न राष्ट्रिय खेलकुद परिषद् (राखेप) को बोर्ड बैठकले १३औं सागको मिति सार्ने निर्णय गरेको थियो । सोही अनुरुप नेपाल ओलम्पिक कमिटी (एनओसी) मार्फत उक्त प्रस्ताव दक्षिण एसियाली ओलम्पिक काउन्सिलमा पठाइएको थियो । राखेपले आगामी सेप्टेमबरमा सागको नयाँ मिति प्रस्ताव गरे पनि दक्षिण एसियाली ओलम्पिक काउन्सिलको बैठकले भने डिसेम्बरमा आयोजना गर्ने गरी नयाँ मिति तोकेको हो । सन् २०१६ को फेब्रुअरी ५ देखि १६ तारिखसम्म भारतको गुवाहाटी र सिलोङमा सम्पन्न १२औं सागको समापन समारोहमा १३औं साग आयोजनाका लागि नेपाललाई झण्डा हस्तान्तरण गरिएको थियो । सोही अनुशार नेपालले सन् २०१८ मै १३औं साग आयोजना गर्नुपर्ने थियो । तर, उक्त समयमा प्रतियोगिता आयोजना हुन सकेन । साग आयोजना हुन नसक्नुको कारण भौतिक पूर्वाधार निर्माणमा भएको ढिलाइलाई देखाइएको थियो । त्यसपछि काठमाडौंमा बसेको दक्षिण एसियाली ओलम्पिक काउन्सिलको बैठकले सन् २०१९ को मार्चमा प्रतियोगिता आयोजना गर्ने गरी अर्को मिति घोषणा गरेको थियो । दोस्रो पटक तोकिएको समयमा पनि प्रतियोगिता आयोजना हुन नसक्ने भएपछि आइतबार डिसेम्बरको नयाँ मिति घोषणा गरिएको हो । देशको प्रतिष्ठासँग जोडिएको साग आयोजनामा ढिलासुस्ती भएपछि दुई साताअघि संघीय संसदको शिक्षा तथा स्वास्थ्य समितिले पनि यसप्रति गम्भिर चासो ब्यक्त गरेको थियो । संसदीय समितिको छलफलमा सहभागी अधिकांश खेल पदाधिकारीले सरकारको ठोस प्रतिबद्धता बिना १३औं साग आयोजना हुन नसक्ने बताएका थिए । छलफल कार्यक्रममा नेपाल ओलम्पिक कमिटीका अध्यक्ष जीवनराम श्रेष्ठले नयाँ घोषित मितिमा पनि आयोजना गर्न नसकिए नेपालमा १३औं साग हुने सम्भावना कम रहेको दाबी गरेका थिए । अहिलेदेखि नै गम्भीरतापूर्वक काम थालिएन भने भौतिक पूर्वाधार मात्र निर्माण गरेर पनि नयाँ मितिमा १३औं साग आयोजना हुन सक्दैन, श्रेष्ठले भनेका थिए, त्यसैले हामी १३औं साग आयोजना गर्न सक्दैनौं भने अहिले अरूलाई छाडेर पछि अर्को संस्करण आयोजना गर्दा पनि हुन्छ । तर, पटकपटक समय तोकेर प्रतियोगिता आयोजना गर्न नसक्दा अन्तर्राष्ट्रिय रूपमा राम्रो सन्देश जाँदैन । सांसदसमेत रहेका एनओसी अध्यक्ष श्रेष्ठले सन् २०१९ भित्र हुन नसके १३औं साग नेपालमा आयोजना हुने सम्भावना निकै कम रहेको धारणा पनि व्यक्त गरेका थिए । उनको भनाइलाई आधार मान्दा १३औं साग आयोजनाका लागि दक्षिण एसियाली ओलम्पिक काउन्सिलले तोकेको नयाँ मिति नेपालका लागि अन्तिम समयसीमा हो ।"
चौथो झापा गोल्डकप : एपीएफको कठिन जित,बिर्तामोड : विभागीय टोली शसस्त्रको एपीएफ क्लब बिर्तामोडमा जारी चौथो झापा गोल्डकपको क्वार्टरफाइनलमा प्रवेश गरेको छ । आइतबार बिर्तामोडस्थित डोमालाल राजवंशी रंगशालामा भएको खेलमा मोरङ ११ एफसीलाई १० गोलअन्तरले पराजित गर्दै एपीएफले संर्घषपूर्ण जित दर्ता गरेको हो । निक्कै प्रतिस्पर्धात्मक खेलमा एपीएफले पहिलो हाफमा गरेको गोलनै निर्णायक बन्यो । पहिलो हाफको इन्जूरी समयमा एपीएफका हरी कार्कीले गोल गरेका हुन् । खेलमा एपीएफले मोरङबाट खेल्ने खेलाडीका बिरुद्ध आयोजक समक्ष पोटेक्स अपिल गरेपछि खेल २३ मिनेटसम्म रोकिएको थियो । खेलमा निर्णायक गोल गर्ने एपीएफका हरी कार्की म्यान अफ द म्याच घोषित भए । उनले नगद १५ हजार रुपैयाँ प्राप्त गरे । यसैबीच सोमबार आयोजक झापा ११ र हङकङ नेप्लिज एकाडेमीबीच खेल हुने आयोजकले जनाएको छ ।
झापा गोल्डकपका खेलाडीको दुर्घटना बिमा,"बिर्तामोड : झापा गोल्डकपमा सहभागी हुने खेलाडीको दुर्घटना बिमा गरिएको छ। आयोजक झापा गोल्डकप र प्रिमियर इन्सुरेन्स कम्पनी नेपालबीच खेलाडी तथा अफिसियलको दुर्घटना बिमाबारे सम्झौता भएको हो। सम्झौता अनुसार प्रत्येक खेलाडी तथा अफिसियलका लागि ५ लाखका दरले बीमा गरिएको आयोजकले जनाएको छ। प्रिमियर इन्सुरेन्सका तर्फबाट प्रदेश प्रमुख ठाकुर उप्रेती (सन्तोष) र आयोजकका तर्फबाट महासचिव तथा सचिवालय संयोजक गजेन्द्र पौड्यालबीच दुर्घटना बिमासम्बन्धी सम्झौता भएको हो। प्रतियोगिता अवधिभर २२० जना खेलाडीको दुर्घटना बिमा गरिएको छ। सम्झौतामा कम्तिमा एक लाख रुपैयाँ गोल्डकपलाई स्पोन्सर गर्ने सहमति भएको छ। त्यस्तै, एक लाखभन्दा बढी भएमा जुन बढी हुन्छ त्यसको ५० प्रतिशत स्पोन्सरस्वरुप प्रिमियरले आयोजकलाई बुझाउने सहमति भएको सचिवालयले जनाएको छ।"
क्रिकेट रंगशालाका लागि खुत्रुकेमा एकै दिन २२ लाख,"महोत्तरी : गौतम बुद्ध अन्तर्राष्ट्रिय क्रिकेट रंगशाला निर्माण घोषणा गरेर अर्थिक संकलनमा लागेको धुर्मुससुन्तली फाउन्डेसनलाई २२ लाखभन्दा बढी रुपैयाँ सहयोग जुटेको छ । सहयोग जुटाउन देश दौडाहा अभियानमा लागेको फाउन्डेसनलाई नेपाल होटल तथा पर्यटन व्यवसायी महासंघ प्रदेश २ को संयोजनमा उक्त सहयोग प्रदान गरिएको हो । नेपाल होटल तथा पर्यटन व्यवसायी महासंघ प्रदेश २ ले रंगशाला निर्माणार्थ महोत्तरीको बर्दिबासमा घोषणा गरिएको खुत्रुके महाभियान क्रममा सहयोगी हातहरूले खुलेरै आर्थिक सहयोग गरेका छन् । सीताराम कट्टेल (धुर्मुस)ले आफ्नो तर्फबाट एक हजार रुपैयाँ खुत्रुकेमा खसालेर खुत्रुके महाभियान सुरु गरेका थिए । खेलले नेपालको अन्तर्राष्ट्रियस्तरमा पहिचान दिलाएकाले रंगशाला निर्माणमा सहयोग गर्न धुर्मुसले सहयोगी मनहरूलाई अपिल गरेका छन् । सहयोगी मनहरूबाट मागेरै चार वटा बस्ती ठड्याएँ, धुर्मुसले भने, अन्तिम पटक सहयोग माग्दै छु, रंगशाला बनाउन, अब कहिल्यै माग्दिनँ । चितवनको रामपुरमा तीन अर्ब लगानीमा बन्न लागेको रंगशाला दुई वर्षमा निर्माण भइसक्ने बताइएको छ । दुई वर्षअघि एकीकृत नमुना मुसहर बस्तीका अध्यक्ष विल्टु मुसहर र उनका भाइ मञ्जले पाँचपाँच हजार रुपैयाँ सहयोग गरेका छन् । चन्दा संकलन गरेर उनीहरूको बस्ती निर्माण गरिदिएका धुर्मुससुन्तलीलाई धन्यवाद दिँदै रंगशाला निर्माणमा उनीहरूले सहयोग गरेका हुन् । अन्नपूर्ण पोस्ट् जनकपुर ब्युरोका रिपोर्टर राजकरण महतोले रंगशाला निर्माणका लागि आफ्नो एक महिनाको तलब बापतको २३ हजार पाँच सय रुपैयाँ प्रदान गरेका छन् । एकीकृत नमुना मुसहर बस्ती बर्दिबास महोत्तरीको निर्माण संयोजन गरेका उनी रंगशाला निर्माणमा पनि धुर्मुसलाई सघाएका छन् । नेपाल होटल तथा पर्यटन व्यवसायी महासंघ प्रदेश २ का अध्यक्ष हीरा गौतमले प्रदेश २ का आठ वटै जिल्लामा सञ्चालित होटल रंगशाला निर्माणका लागि सहयोगार्थ खुत्रुके अभियानकै रूपमा खुत्रुके राखिने बताए ।"
"गेलको अर्काे विस्फोटक ब्याटिङ, एकै श्रृंखलामा ४२४ रन","सेन्ट लुसियास् : इङ्ल्यान्ड र वेस्ट इन्डिजबीचको पाँच खेलको एकदिवसीय अन्तर्राष्ट्रिय क्रिकेट शृंखला २२ को बराबरीमा सकिएको छ । वेस्ट इन्डिजले शनिबार राति खेलिएको पाँचौं तथा अन्तिम खेलमा भ्रमणकारी टोली इङ्ल्यान्डलाई ७ विकेटले हराएपछि शृंखला बराबरीमा सकिएको हो । २५ फेब्रुवरीका लागि तय भएको तेस्रो एकदिवसीय श्रृंखला भने वर्षाका कारण रोकिएको थियो । टस हारी पहिले ब्याटिङको निम्तो पाएको इङ्ल्यान्डले २८१ ओभरमै अलआउट हुनुअघि ११३ रनमात्र बनाउन सक्यो। सेन्ट लुसियाको बाउन्सी पिचमा इङ्ल्यान्डका कुनै पनि ब्याट्सम्यान चल्न सकेनन् । इङ्ल्यान्डका लागि क्यारेबियन बलर ओसेन थोमस सबैभन्दा घातक बने । उनले ५१ ओभरमा २१ रन खर्चिएर पाँच विकेट लिए । १११ रन बनाउँदा छैटौं विकेटकोरुपमा मोइन अलीलाई गुमाएको इङ्ल्यान्डले थप २ रन जोड्दा बाँकी ४ विकेट गुमाएको थियो । इङ्ल्यान्डले वेस्ट इन्डिजविरुद्घको एकदिवसीय खेलमा बनाएको यो सबैभन्दा कम योगफल हो । जवाफी ब्याटिङमा ओर्लिएको वेस्ट इन्डिजले १२१ ओभरमै केवल तीन विकेट गुमाएर एक सय १५ रन बनाउँदै विजयलक्ष्य पार गरेको थियो । वेस्ट इन्डिजको जितमा ओपनर ब्याट्सम्यान क्रिस गेल एक्लैले ७७ रनको योगदान गरे । प्रारम्भदेखि नै आक्रामक रुपमा प्रस्तुत भएका गेलले केवल २७ बलको सामना गरी ९ छक्का र ४ प्रहार गरेका थिए । इङ्ल्यान्डविरुद्धको यस एकदिवसीय श्रृंखलाका ४ खेलमा गेलले २ अर्धशतक र २ शतक गरी ४२४ रन एकदिवसीय अन्तराष्ट्रिय क्रिकेटका लागि आफ्नो नाममा दर्ज गराउन सफल भए । श्रृंखलाको पहिलो खेलमा १३५, दोस्रोमा ५० रन बनाएको उनले चौथो खेलमा १६२ रन बनाए । गेलले एकदिवसीय क्रिकेटबाट सन्न्यास लिनुअघि घरेलु मैदानमा खेलेको यो अन्तिम खेल पनि हो । यसै वर्ष हुने एकदिवसीय विश्वकपपछि अन्तराष्ट्रिय क्रिकेटबाट सन्यास लिने घोषणा गरिसकेका छन् ।"
बार्सिलोनासँग फेरि हार्यो रियल म्याड्रिड,"म्याड्रिड : स्पेनिस ला लिगा फुटबलको आइतबार बिहान खेलिएको खेलमा लिग लिडर बार्सिलोनाले आफ्नो चिर प्रतिद्वन्द्वी रियल म्याड्रिडलाई उसैको मैदानमा १० गोलले हराएको छ । यसअघि गत बुधबार भएको कोपा डेल रेको सेमिफाइनलको दोस्रो लेग खेलमा पनि बार्सिलोनाले रियल म्याड्रिडलाई ३० गोलले हराएको थियो । उक्त हारसँगै रियल म्याड्रिड उपाधि होडबाट बाहिरिएको थियो । आइतबार बिहान भएको एल क्लासिको भिडन्तपछि बार्सिलोनाले लिग तालिकामा आफ्नो निकट्तम प्रतिद्वन्द्वी एट्लेटिको म्याड्रिडसँग १० अंकको अग्रता लिएको छ । बार्सिलोनाको जितमा खेलको २६औं मिनेटमा क्रोएसियन मिडफिल्डर इभान राकिटिचले निर्णायक गोल गरे । उक्त हारसँगै यो सिजन ला लिगाको उपाधि चुम्ने रियल म्याड्रिडको सपना पनि निकै क्षीण बनेको छ । हालसम्म २६ खेल खेलेको बार्सिलोनाले आफ्नो अंक ६० पुयाएको छ । दोस्रो स्थानमा आसिन एट्लेटिको म्याड्रिडले २५ खेलबाट ५० अंक जोडेको छ । रियल म्याड्रिड भने २६ खेलबाट ४८ अंक बटुल्दै तेस्रो स्थानमा आसिन छ । यसैगरी २६ खेलबाट ४० अंक जोडेको आल्भेस चौथो, २५ खेलबाट ३९ अंक बटुलेको गेटाफे पाँचौं र २६ खेलबाट ३७ अंक जोडेको सेभिया छैटौं स्थानमा छन् । एट्लेटिको म्याड्रिडले आइतबार साँझ खेलिने खेलमा रियल सोसिएडाडलाई हराएमा बार्सिलोनासँगको दुरी सात अंकमा झर्नेछ । साविक विजेता बार्सिलोनाले जारी सिजनको घरेलु लिगमा पनि १८ जित हात पारिसकेको छ । ६ खेल बराबरीमा सकिएको छ भने दुई खेलमा बार्सिलोना पराजित भएको छ । रियल म्याड्रिडले घरेलु मैदानमा भोगेको यो लगातार तेस्रो हार हो । अब रियल म्याड्रिडले आगामी मंगलबार आयाक्ससँग च्याम्पियन्स लिग खेल्ने कार्यक्रम छ । यसअघि शनिबार राति खेलिएको खेलमा एसडी हुएस्काले सेभियालाई आफ्नो मैदानमा २१ गोलले हराएको थियो । डेपोर्टिभो आल्भेसले पनि भिल्लारियललाई उसैको मैदानमा २१ गोलले पाखा लगाएको थियो । स्पान्योलले भने घरेलु मैदानको फाइदा उठाउँदै रियल भालाडोलिडमाथि ३१ गोलको जित हासिल गयो ।"
"म्यानचेस्टर सिटी पहिलो स्थानमा, पछि पर्यो लिभरपुल","लन्डन : इङ्लिस प्रिमियर लिग उपाधिका लागि दुई महारथी म्यानचेस्टर सिटी र लिभरपुलबीचको होडबाजी कायमै छ। गत बिहीबारमात्र वाट्फोर्डलाई ५० गोलले हराउँदै तालिकाको पहिलो स्थानमा उक्लिएको लिभरपुल शनिबार रातिको नतिजापछि पुनः दोस्रो स्थानमा झरेको छ। म्यानचेस्टर सिटी शनिबार राति भएको खेलमा बर्नमाउथलाई उसैको मैदानमा १० गोलले हराउँदै तालिकाको पहिलो स्थानमा उक्लिएको हो। यद्दपि, लिभरपुलले म्यानचेस्टर सिटीभन्दा एक खेल कम खेलेको छ। बर्नमाउथविरुद्घको खेलमा म्यानचेस्टर सिटीका लागि रियाद माहरेजले ५५औं मिनेटमा निर्णायक गोल गरे। हालसम्म २९ खेल खेलेको म्यानचेस्टर सिटीले ७१ अंक बटुलेको छ। दोस्रो स्थानमा आसिन लिभरपुलले भने २८ खेलबाट ६९ अंक जोडेको छ। तेस्रो स्थानमा आसिन टोट्टनहामको २९ खेलबाट ६१ अंक छ। टोट्टनहाम भने आफ्नो पछिल्लो खेलमा घरेलु मैदानमै आर्सनलसँग ११ गोलको बराबरीमा रोकियो। खेलको १६औं मिनेटमा आर्सनलका लागि एरोन रामसीले पहिलो गोल गरेका थिए। ७४औं मिनेटमा टोट्टनहामका लागि ह्यारी केनले पेनाल्टीमार्फत जवाफी गोल फर्काएका थिए। तालिकाको चौथो स्थानमा आसिन म्यानचेस्टर युनाइटेडको २९ खेलबाट ५८ अंक छ। म्यानचेस्टर युनाइटेडले आफ्नो पछिल्लो खेलमा घरेलु मैदानको फाइदा उठाउँदै साउथ ह्याम्पटनमाथि ३२ गोलको प्रतिस्पर्धात्मक जित हासिल गर्यो। म्यानचेस्टर युनाइटेडका लागि रोमुलु लुकाकुले दुई र आन्द्रेस पेरेइराले एक गोलको योगदान गरे।"
फेडेररलाई एक सयौं एटीपी टुर उपाधि,"दुबई : दुबई टेनिस च्याम्पियनसिपको उपाधि स्विट्जरल्यान्डका प्रभावशाली खेलाडी रोजर फेडेररले जितेका छन्। यो उपाधिसँगै फेडेररले एक सयौं एटीपी टुर उपाधिको कोशेढुंगा पनि पार गरेका छन्। ३७ वर्षीय फेडेररले पहिलो एटीपी टुर उपाधि जितेको ६ हजार ६ सय दिनपछि एक सयौं उपाधिको कोशेढुंगा पार गरेका हुन्। उनले सन् २००१ को फेब्रअरी ४ तारिखमा इटालीको मिलानमा आफ्नो खेल जीवनको पहिलो एटीपी टुर उपाधि जितेका थिए। त्यतिबेला उनले फाइनलमा फ्रान्सका युलियन बुटरलाई हराएका थिए। फेडेररले दुबई टेनिस च्याम्पियनसिपको फाइनलमा ग्रिसका स्टेफानोस सिसिपसलाई ६४, ६४ को सोझो सेटमा पराजित गरे। फेडेररले हालसम्म २० पटक ग्रान्डस्लाम प्रतियोगिताको उपाधि पनि चुमिसकेका छन्। उनले हालसम्म ६ पटक अस्ट्रेलियन ओपन, एक पटक फ्रेन्च ओपन, आठ पटक विम्बल्डन र पाँच पटक यूएस ओपनको उपाधि जितेका छन्। मेरो सपना पुरा भएको छ। मेरा लागि सबैभन्दा खुसीको दिन हो, दुबई टेनिस च्याम्पियनसिपको उपाधि चुमेपछि उनले भने। उनी सोमबार एटीपी बरियताको चौथो नम्बरमा उक्लने छन्। फेडेरर एक सयौं एटीपी टुर उपाधि जित्ने विश्वकै दोस्रो खेलाडी हुन्। यसअघि सन् १९८३ मा अमेरिकाका जिमी कोनर्सले यस्तो उपलब्धि हासिल गरेका थिए। मैले पहिलो एटीपी टुर उपाधि जित्दा स्टेफानोस जन्मिएका थिए वा थिइनन् मलाई थाहा छैन। तर, विश्व टेनिसमा उनको भविष्य उज्ज्वल छ, फेडेररले स्टेफानोसको प्रशंसा गरेका छन्। स्टेफानोस सन् १९९८ को अगस्तमा जन्मिएका हुन्।"
"एमबाप्पेले जिताए पीएसजीलाई, फ्रेन्च लिग तालिकामा एकलौटी राज",पेरिस : फ्रेन्च लिग फुटबलको शनिबार राति भएको खेलमा पेरिस सेन्ट जर्मन (पीएसजी) ले कायनलाई उसैको मैदानमा २१ गोलले हराएको छ। फ्रेन्च लिग तालिकामा लामो समयदेखि एकलौटी राज गर्दै आएको पीएसजीका लागि दुबै गोल केलियन एमबाप्पेले गरे। पहिलो हाफ गोलरहित बराबरीमा सकिएको उक्त खेलको ५६ औं मिनेटमा कासिमिर निन्गाले घरेलु टोलीका लागि पहिलो गोल गरेका थिए। त्यसको तीन मिनेटपछि नै फ्रान्सेली स्ट्राइकर एमबाप्पेले पेनाल्टीमार्फत जवाफी गोल गर्दै खेललाई ११ को बराबरीमा ल्याए। निर्धारित समयको खेल सकिनुभन्दा तीन मिनेटअघि एमबाप्पेले नै अर्को गोल थप्दै पीएसजीलाई जित दिलाएका हुन्। पछिल्लो समय लयमा देखिएका एमबाप्पेले जारी सिजनको घरेलु लिगमा गरेको यो २० औं गोल हो। जितसँगै पीएसजीले तालिकामा आफ्नो निकट्तम प्रतिद्वन्द्वीसँग २० अंकको स्पष्ट अग्रता लिएको छ। पीएसजीले २६ खेलबाट ७१ अंक बटुलेको छ। तालिकाको दोस्रो स्थानमा आसिन लिलीको समान खेलबाट ५१ अंक छ। च्याम्पियन्स लिगको प्रिक्वार्टरफाइनल खेलअघि हासिल गरेको यो जितले पीएसजीको मनोबल पनि बढाएको छ। पीएसजीले आगामी बुधबार च्याम्पियन्स लिगमा बलियो इङ्लिस क्लब म्यानचेस्टर युनाइटेडको सामना गर्दैछ।

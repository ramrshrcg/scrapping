शीर्षक,विवरण
नेकपामा रामचन्द्र संस्करण,"नेपाल कम्युनिस्ट पार्टी नेतृत्वभित्र राजनीतिक हँडलोको खिचडी पाक्दैछ। केही वर्षअघि यस्तै हुँडलो नेपाली कांग्रेसमा पनि सुम्लिएर आएको थियो। त्यस हुँडलोको झन्डा हालसम्म पनि कांग्रेसका रामचन्द्र पौडेलले बोकिरहेका छन्। यता दुई ठूला कम्युनिस्ट पार्टी (नेकपा एमाले र नेकपा माओवादी) एक भए। नाम जुराए नेपाल कम्युनिस्ट पार्टी (नेकपा)। कम्युनिस्ट पार्टी दुईबाट एकै भए तर यी दुई पाटाका कम्युनिस्ट भने एक हुन सकेनन्। अझै एक भएका छैनन्। यो एक हुन असजिलो मान्ने कम्युनिस्टहरूको नेतृत्व भने नेकपाका तेस्रो वरिष्ठ नेता पूर्वप्रधानमन्त्री, पूर्वएमाले चिफ माधवकुमार नेपालले गरेका छन्। एमाले र माओवादी पार्टीको नालीबेली थाहा पाउने कम्युनिस्टहरू भने नयाँ नेकपाको दुईमुखे चुलोको आगो सितिमिति निभ्दैन भन्न थालेका छन्। त्यसो त दुईजना अध्यक्ष छन् नेकपामा केपी ओली र पुष्पकमल दाहाल प्रचण्ड। यी दुवै अध्यक्ष नेपथ्यमा त प्रायः घारघारघुरघुर गरि नै रहन्छन् क्यार। कहिलेकहिले त बाहिर पनि ङ्यार ङ्यार ङुर ङुर गर्छन्। यी दुईबीच गोप्य सहमति भएको सत्ता नेतृत्व कसरी व्यवस्थित गर्ने भन्ने सम्झौता खाँटी रूपमा सार्वजनिक भएको छैन। तर यसलाई राजनीतिक भाषामा भद्र सहमति भन्ने गरिन्छ। भद्र सहमति भने अपवादमा बाहेक कार्यान्वयन हँदैन। यसपटक भने क्रमभंग भई कार्यान्वयन भइहाल्छ कि ? पर्खौं। राजनीतिक दलका अन्तर्य नेपालको राजनीतिक पात्रो पल्टाउँदा सानादेखि ठूलासम्म राजनीतिक पार्टीका विगत यस्तैयस्तै छ। विश्वेश्वरप्रसाद र मातृकाप्रसाद कोइरालाबीचको विवादले प्रजातन्त्र कमजोर पायो। राजालाई जंगबहादुर बन्ने पृष्ठभूमि तयार गयो। त्यसपछि कांग्रेसको अन्तर्यमा यो फुटको वीज जीवितै रह्यो। कहिले टुसाउन र कहिले सुषुप्तावस्थामा बस्न लाग्यो। तर २०४६ को जनआन्दोलनपछि कृष्णप्रसाद भट्टराई र गिरिजाप्रसाद कोइरालाबीचको अन्तद्र्वन्द्व झांगिएर आयो र चर्कै रूपमा देखा पयो। कृष्णप्रसाद पाखा लागे। गणेशमान सिंहसमेत कांग्रेसमा नअटाई क्वाँक्वाँ रुँदै नेपाली कांग्रेसबाट बाहिरिए। अब कांग्रेसभित्रको असन्तुष्ट पक्षको झन्डा शेरबहादुर देउवाले बोके। कांग्रेसको बीचमा प्रजातान्त्रिक घुसाएर अर्को पार्टी नै चलाए। त्यसैका आडमा दुईतीनपटक प्रधानमन्त्रीसमेत भए देउवा। कांग्रेसभित्रको असन्तुष्ट पक्षको झन्डा अब रामचन्द्र पौडेलले बोकेका छन्। पौडेलले बोकेको यो झन्डा अब कोइराला वंशले उचाल्ने परिपञ्च रच्न खोजिँदैछ। यस दंगलमा वर्तमानमा शशांक कोइराला, शेखर कोइराला र सुजाता कोइराला उत्रिएका छन्। यी कोइरालात्रयले धेरैपटक एउटै भान्सामा पकाएको खाना खाइ पनि सके। कोइरालाको रगत हो। कहिले रसायन मिल्छ, कहिले मिल्दैन। तीनैजना महत्वाकांक्षी त छँदैछन्। फुट्ने र एक हुने चरित्रै हो अब पसौं नेकपातिर। नेपालको राजनीति सेवा क्षेत्रबाट कमाउ क्षेत्रतिर जान रौस्यो। कमाउनका लागि पद नै चाहिने भो। कमाउने पद धेरै हँदैनन्। थोरै पदमा धेरै मान्छे अटाउन सहज हँदैन। अनि असन्तुष्टि पैदा हुन लाग्यो। असन्तुष्टिको व्यवस्थापन नै नेपालको राजनीतिमा समयसमयमा चुनौती भएर आएका छन्। दुइटा ठूला दल एक हुँदा नेतृत्वलाई मिलाउन मुस्किल पर्नु अस्वाभाविक भएन। नेपालमा राजनीतिक पार्टीहरू बलिया नहुनु यही एउटा मूल कारण हो। यसपटक यसरी असन्तुष्टिको झन्डोत्तोलन गर्ने प्रमुख भए माधवकुमार नेपाल। त्यसो त नेकपाका जुन पक्षको पनि पूर्ववृत्त केलाउने हो भने असन्तुष्टिको यो झन्डा कहिले कसले त कहिले कसले बोकेको पाइन्छ। केपी ओली पार्टी प्रमुख भएपछि माधव नेपाललाई त्यो पचाउन सहज भएको थिएन। झन् दुई कम्युनिस्ट पार्टी एक भएपछि त माधवजीलाई निकै झट्का लागेको छ। माधव नेपाल पार्टी प्रमुखमा निर्वाचित हुँदा केपी नै असन्तुष्ट थिए भने झलनाथ प्रमुख निर्वाचित हुँदा केपी सन्तुष्ट थिएनन्। केपी पार्टी प्रमुख हुँदा माधवजी सन्तुष्ट थिएनन् मात्र हो र पूर्ण असन्तुष्ट थिए। यो नेपाली राजनीतिक चरित्र नै हो माथिल्लो पद पायो सन्तुष्ट, पाएन असन्तुष्ट। गैरवामपन्थी पार्टीका नेतामा त यो प्रवृत्ति आमरूपमा राजनीतिक आन्दोलनको झन्डै प्रारम्भिक कालदेखि नै पाइन्थ्यो। यो सरुवा रोगका रूपमा वामपन्थी पार्टीमा पनि नराम्रो रूपमा फैलियो। मुस्किलले एकाध पार्टी अपवादमा पर्थे। कांग्रेस धेरैपटक फुटेको छ। २०१५ सालअघि पनि। केदारमान व्यथितहरू, बालचन्द्र शर्माहरू, टेकबहादुर पन्थीहरू र कैलाशराम श्रेष्ठहरू बेलाबखत पार्टी फुटाउने वामपन्थी कांग्रेस पनि भन्ने। पार्टी विभाजन गरेको प्रतिफल कहिल्यै प्राप्त नहुने। फेरि पार्टी एक हुने नेपालका राजनीतिक दलहरूको चरित्र नै हो। कामधेनुको रूपान्तरण एकपटक एमाले ठूलो रूपमै फुट्यो। पार्टी (माउपार्टी) फुटेपछि उसका यावत् भ्रातृ र भगिनी संस्थाहरू पनि फुटे। साहित्य सन्ध्या नामको एउटा वामपन्थी चिन्तक संस्था थियोे त्यो पनि फुटेर दुईवटा साहित्य सन्ध्या भए। साहित्य प्रातः वा बिहानी साहित्य नाम राख्ने पनि प्रयास गरिएन। नेपालका राजनीतिक दलको हैसियत नै यस्तो रोमाञ्चक। एमाले फुटेर नेकपा मालेबाट प्रतिनिधिसभामा एकजनाले पनि नजितेपछि वामदेव नेतृत्वमा एकथरी माले माउ पार्टीमा विलय भए। सीपी मैनालीले भने मालेको नाममा धुनी जगाइरहेकै छन्। थ्रेसहोल्ड नलागुञ्जेल सीपी मैनाली दम्पतीलाई माले कामधेनु नै भएको थियो। बूढाबूढी नै समानुपातिकमा पर्थे, मन्त्री, उपप्रधानमन्त्री हुन्थे। सायद कमाउँथे पनि। थ्रेसहोल्ड लागू भएपछि कामधेनु बूढो भैंसीको रूपमा बदलियो। यी सम्पूर्ण घटनामा माधवकुमार नेपाल, वामदेव गौतम, झलनाथ खनाल, केपी ओली दूधको साक्षी बिरालो छन्। केपी ओली पार्टी प्रमुख भएपछि माधव नेपाललाई त्यो पचाउन सहज भएको थिएन। झन् दुई कम्युनिस्ट पार्टी एक भएपछि त माधवजीलाई निकै झट्का लागेको छ। आधा सच्चिने व्यक्तित्व नेपालको राजनीतिमा अहिले नयाँनयाँ टिम बन्दैछन्। यो नयाँ अभ्यासमा कुन खेलाडी पात्र कुन टिमसँग कुनकुन सर्तमा अनुबन्धित हुन्छन्, भविष्यवाणी सम्भव छैन। यता पिताजी कृष्णप्रसाद कोइरालाका तेस्रो पुस्ताका कोइरालात्रय एक भए भने एकपटक प्रधानमन्त्री भई सिंहदरबारमा फोटो झुन्ड्याउन १७ पटकसम्म प्रत्याशी बनेका कांग्रेस नेता रामचन्द्र पौडेल फेरि देउवाको शरणागत हुनुको विकल्प देखिँदैन। यसरी शरणमा आउँदा कांग्रेस प्रजातान्त्रिकमा आउन ठीक परेका रामचन्द्र पौडेल गिरिजाकै मोहजालमा पसी संस्थापनमै रहेको केही वर्षअघिको घटना सम्झन्छन्। नेकपामा माधव नेपालको जुन नयाँ चुरीफुरी छ, त्यसको कसरी सम्बोधन गर्छन् पार्टी अध्यक्ष ओलीले। अहिले काठमाडौं र कोस्टारिकाका माटोमा जुन दृश्यांकन भइरहेका छन्, ती त व्यंग्यवाण मात्र भएका छन्। माधव नेपालले हालै आयोजना गरेको नेकपाको केन्द्रीय सचिवालय र स्थायी समिति सदस्यको भेलामा ४५ जनामा २३ जना जम्मा हुनु भनेको ठट्टा होइन भन्ने लाग्छ। नेकपाका अर्का अध्यक्ष प्रचण्डले माधव नेपालसँग टेलिफोनमा कुरा गरी मुख मिलाएजस्तो लाग्छ। वामदेव गौतमलाई संघीय संसद्मा सांसद बनाउने खेल पनि गह्रुँगो भयो क्यार। माधवकुमार नेपाल आफ्ना लागि समयको प्रयोग गर्न सिपालु मान्छे। ज्ञानेन्द्र राजा भएको बेला २०६१ जेठमा शेरबहादुर देउवाको प्रधानमन्त्रीत्वमा गठित सरकारमा एमाले सम्मिलित हुँदा प्रतिगमन आधा सच्चियो भन्नेजस्ता कुरा सार्वजनिक गर्न कुशल मात्र हो र लाज पनि नमान्ने व्यक्तित्व हो माधव नेपालको। कस्तो दण्ड बैठक ? विद्यमानमा स्टेजमा दुई खेलाडीको दण्ड बैठक मञ्चन हुँदैछ बौद्धिक शैलीमा। माधव नेपाल देश डुब्दैछ, कसले बचाउने ? भन्ने चिन्ता सार्वजनिक गर्दैछन् यता भने उता प्रधानमन्त्री तथा नेकपा अध्यक्ष केपी ओली नेपाल डुब्न लागेको होइन बरु माधव नेपाल पो डुब्न लागेको पो हो कि ? भन्ने जस्ता वंग्यवाण प्रयोग हुने वाक्युद्ध भइरहेको छ। प्रधानमन्त्री ओली अमेरिकाबाट र माधव नेपाल चीनबाट फर्केपछि असली परिदृश्य अवश्य मञ्चन होला। दुवै खेलाडी सिकारु छैनन्, काँचा छैनन्। मुलुक असरल्ल छ। बजार भाउ बढेर जनता रुष्ट छन्। सरकारले यसपालिको दसैंमा उपहार चिनी युद्ध र बस भाडावृद्धि दियो जनतालाई। उपहार त उपहार तर तीतो विषाक्त। माधव नेपालको अहिलेको कदम केलाउँदा उहाँ (माधवजी) नेपाली कांग्रेसमा रामचन्द्र पौडेल संस्करण नेपाल कम्युनिस्ट पार्टीमा स्थापना गर्न खोज्दैछन् जस्तो लाग्छ। माधवजीको यो रामचन्द्र संस्करण उखान, टुक्का र हास्यव्यंग्यले मात्र पन्छिन्छ जस्तो लाग्दैन। केही कालदेखिको नेकपा र माधव नेपाल तथा केपी ओली र पुष्पकमल दाहाल पढ्दा हाम्रा माधवकुमार नेकपामा नेपाली कांग्रेसका रामचन्द्र पौडेल संस्करण झैं नयाँ माकुने संस्करणको रूपमा स्थापित हुने त हैनन् जस्तै लाग्छ।"
गान्धी र नेहरूको राज्य चिन्तन,"भारतीय स्वतन्त्रता आन्दोलनलाई भारतीय जनताले प्राप्त गरेको महान् उपलब्धिका रूपमा व्यक्त गर्न सकिन्छ। सबै क्रान्तिकारी आन्दोलनजस्तै यो आन्दोलन पनि तत्कालीन बेलायती सरकारका नीति र निर्णयको विरोधमा सामान्य गुनासाबाट सुरु भएको थियो। सुरुमा न यो आन्दोलन सरकारको प्रत्यक्ष विरोधमा थियो न त यससँग औपनिवेशिक शासन अन्त्य गरेर कस्तो भारत निर्माण गर्ने कुनै परिकल्पना नै थियो। उन्नाइसौं शताब्दीको अन्त्यसँगै भारतीय राष्ट्रवादीहरूले बेलायती शासनको आलोचनामा गहकिला सामग्री प्रकाशन गर्न थाले। सन् १९०१ मा भारतीय राष्ट्रवादका पितामह मानिने दादाभाइ नौरोजीको पोभर्टी एन्ड अनब्रिटिस रुल इन इन्डिया पुस्तक प्रकाशन भयो। यो उनले ३० वर्षसम्म लेखेका लेखको संकलन थियो। आरसी दत्तले इकोनोमिक ब्रिटिस रुल इन इन्डिया पुस्तकका दुई भाग क्रमशः सन् १९०१ र १९०३ मा प्रकाशन गरे। सन् १९०३ मै जी सुब्रमण्य अड्ढयरको इकोनोमिक आस्पेक्ट्स अफ ब्रिटिस रुल प्रकाशन भयो। यी सबै पुस्तकमा बेलायती शासनले लादेका अत्यधिक कर र बलजफ्ती भारतीय बजार कब्जाको बयान गरेर उपनिवेशवादको कडा आलोचना गरिएको थियो। तर यी सबै रचनामा सुधारका केही उपायभन्दा माथि उठेर स्वतन्त्र भारतको कल्पना भने गरिएको थिएन। आरसी दत्तले आफ्नो त्यस्तो मनसाय नभएको उल्लेख नै गरेका छन्। उदाहरणका लागि, इकोनोमिक हिस्ट्री अफ ब्रिटिस रुल को पहिलो खण्डमा उनले लेखेका छन्, भारतीय जनता आमूल परिवर्तन र क्रान्ति चाहँदैनन्। उनीहरू पहिल्यै स्थापित व्यवस्थामै रहेर काम गर्न रुचाउँछन्। यसबाट के प्रतीत हुन्छ भने उनी बृहत् भारतीय सहकार्यसहितको सुधारिएको बेलायती शासन मात्र चाहन्थे। त्यसो त त्यसअघि नै भारतीय सैन्य राष्ट्रवादीका ठूला नेता बाल गंगाधर तिलकले स्वराज वा स्वशासनबारे चर्चा गरिसकेका थिए। तर उनले पनि त्यो स्वशासनको कुनै प्रारूप कल्पना गरेका थिएनन्। भारतीयहरूले आफ्नो हातमा शासन आएपछि त्यसको निधो गर्ने उनको तर्क थियो। सामाजिक सुधारका सन्दर्भमा के भन्न सकिन्छ भने कम्तीमा उनले विदेशी शासन अस्वीकार गरेका थिए। यो पृष्ठभूमिमा महात्मा गान्धीले सन् १९०९ मा बेलायतबाट दक्षिण अफ्रिका जाँदा जहाजमै तयार गरेको स्वतन्त्र भारतको परिकल्पना उल्लेखनीय कार्य हो। यो परिकल्पना उनले तयार पारेको पुस्तक हिन्द स्वराज मा व्यक्त छ। यसको मूल पाठ वार्ता शैलीमा लेखिएको छ, जहाँ सम्पादक (गान्धीजी आफैं) र काल्पनिक पाठक ले कुराकानी गर्छन्। गान्धीजीले दक्षिण अफ्रिकाली भारतीयहरूको संघर्षको नेतृत्व गर्दा अवलम्बन गरेको संघर्ष विधिको सिद्धान्त भारतमा लागू हुन्छ या हुँदैन, चिन्तन गर्नु स्वाभाविक थियो। तर उनका लागि अझ बढी महत्वपूर्ण प्रश्न भने दक्षिण अफ्रिकासँग असम्बन्धित थियो। प्रश्न थियो, यो (शान्तिपूर्ण) तरिकाबाट चलाइएको राष्ट्रिय मुक्ति संघर्षको सफलतापछि स्थापित हुने भारत कस्तो हुनेछ ? स्वराज वा स्वशासन कस्तो हुनेछ? गान्धी साध्य र साधन आपसमा अन्तरसम्बन्धित हुन्छन् भन्ने ठान्थे। सशस्त्र संघर्ष गरिरहेका समूह सफल भए उनीहरू आफ्नै जनतामा शक्ति लाद्न बलकै प्रयोग गर्नेछन् भन्ने उनको ठम्याइ थियो। अर्कोतर्प मध्यमार्गीहरूले चलाइरहेका मागपत्र आन्दोलनहरूले केही नतिजा दिइरहेको थिएन किनभने उनीहरूको याचनाले बेलायती शासकहरूमा कुनै प्रभाव नै पर्दैनथ्यो। त्यसैले कानुनको शान्तिपूर्ण अवज्ञा गर्ने निष्क्रिय प्रतिरोध वा सत्याग्रह एकमात्र विकल्प बन्न पुग्यो। नैतिक नेताको एउटा आह्वानमै यस्तो आन्दोलन सफल हुन्थ्यो। सत्याग्रह आन्दोलनका रूपमा स्थापित हुन थालेपछि गान्धीले यस्तो तरिकाबाट प्राप्त हुने सफलता कस्तो हुनुपर्छ विचार गर्न थाले। कैयौं भारतीय राष्ट्रवादीहरू एउटा औद्योगिक देशका रूपमा भारतको संवैधानिक विकास गर्ने चाहना व्यक्त गर्थे। गान्धी भने यो परिकल्पनाविरुद्ध थिए। अंग्रेजबिना अंग्रेजी शासन चल्दैन भन्ने उनको मान्यता थियो। उनले बेलायतका तत्कालीन राजनीतिक र प्रशासनिक संस्थाहरू तथा सभ्यता को अन्धकारपूर्ण तस्बिर प्रस्तुत गरे। साथै उनले बेलायतको संसदीय प्रणाली, समाज, संस्कृति र खासगरी औद्योगिक तरिका अस्वीकार गरे। गान्धीमा यस्तो चिन्तनको विकास हुनुमा लियो टोल्सटोय र जन रस्किनका विचारको प्रभावले काम गरेको थियो। दक्षिण अफ्रिकामा उनले यी लेखकलाई प्रशस्त पढेका थिए। मध्यमार्गीहरू (र अधिंकाश उग्रपन्थी) को ठ्याक्कै विपरीत उनले रेलमार्गहरूको विकासले अर्थसामाजिक परिवेशमा पार्ने ध्वंसकारी असरको विरोध गरे। साथै वकिल र डाक्टरहरूले अंगीकार गरेको अभ्यासले भारतीय संस्कृति र स्वास्थ्य क्षेत्रमा पारेको असरको पनि उनले विरोध गरे। गान्धीका विचारमा संसारका उत्तम सभ्यतामध्ये पूर्वआधुनिक भारत एउटा थियो। उनको विचारमा धेरै लेखकहरूले देखाएजस्तै भारतले अरूबाट सिक्नुपर्ने केही पनि छैन। गान्धीका यस्ता विचारले अहिलेका आरएसएस (राष्ट्रिय स्वंयसेवक संघहिन्दुत्ववादी संगठन) का प्रचारकहरूलाई खुसी बनाउन सक्छ। तर के बुझ्न जरुरी छ भने गान्धीले बुझ्ने भारत र आरएसएसले बुझ्ने भारत फरक छ। गान्धीको भारतमा एउटै मात्र धर्मको कुनै स्थान थिएन। उनको भारतमा सबै धार्मिक समुदाय एकतामा बाँच्नुपथ्र्यो। मुसलमानहरूलाई दिइएको विशेष छुटमा हिन्दुले असन्तोष प्रकट गर्नु हुँदैनथ्यो। तर गान्धीको चिन्ता अरू नै थियो। उनले परिकल्पना गरेको भारतमा कुनै पनि मेसिन थिएन, सबै काम साधारण औजारको सहायतामा गरिन्थ्यो। त्यहाँ आधुनिक (खासगरी अंग्रेजी) शिक्षा हुँदैनथ्यो बरु परम्परागत ग्रामीण विद्यालय हुन्थे। खासगरी कोलाहलयुक्त सहरको साटो साधारण जीवनशैलीयुक्त गाउँ हुन्थे। कुनै पनि सामाजिक सुधारको खाँचो पर्दैनथ्यो। उनका दुई वाक्य पढ्दा त समानताको आधुनिक चिन्तनविपरीत उनी जातीय व्यवस्थाको समर्थन नजिक थिए जस्तो देखिन्छ। उनको दाबी थियो, हाम्रोमा जीवन नै नष्ट गर्ने प्रतिस्पर्धा थिएन। हरेकले आफ्नै पेसा र व्यापार गथ्र्यो र त्यसबापत पैसा लिन्थ्यो। उनका चिन्तनमा भारतमा रहेका महिला शोषण गर्ने प्रथाहरू (सती, विधवा, बोक्सी) विरुद्ध एक शब्द पनि पाइँदैन बरू उनी परम्परागत समाजमा महिलाको स्थानको प्रशंसा गर्थे। गान्धीको राज्य कल्पनामा लोकतन्त्रको कुनै स्थान थिएन। खासगरी लोकतन्त्रमा हुने निर्वाचन पद्धतिको उनी विरोधी थिए। उनले बेलायतको संसदीय प्रणालीको विरोध गरेका थिए। उनी भारतमा पनि त्यस्तै व्यवस्था निर्माण गर्ने परिकल्पनाविरुद्ध थिए। त्यसैले उनको चिन्तनमा बालिग मताधिकार र महिलाको मतदान अधिकारबारे कुनै चर्चा पाइँदैन। उनका विचारमा समाजका प्रबुद्ध नेतृत्वले सम्झाइबुझाइ समाज अघि बढाउनेछन्। गान्धीका विचार अध्ययन गर्दा यस्तो लाग्छ भारतीयको शोषण नगर्ने, गलत व्यवहार नगर्ने र भारतीयको सही सल्लाह मान्न सहमत भए उनी अंग्रेजहरूलाई नै शासन जारी राख्न दिन पनि तयार थिए। हिन्द स्वराज को गुजराती संस्करण सन् १९०९ मा र उनी आफैल ले गरेको अंग्रेजी अनुवाद सन् १९१० मा दक्षिण अफ्रिकामै प्रकाशित भयो। सन् १९१२ मा गान्धीले आफ्नो गुरु मान्ने मध्यमार्गी नेता गोपालकृष्ण गोखले दक्षिण अफ्रिका पुगेका बेला यो पुस्तक पढे। उनले उक्त पुस्तकमा प्रस्तुत विचार निकै कच्चा र हडबडीमा निर्माण गरिएको भन्दै अस्वीकार गरे। उनले गान्धीसँग त्यस्तो परिकल्पना त्याग्ने आग्रह पनि गरे तर त्यस्तो भएन। हिन्द स्वराज को अंग्रेजी संस्करण सन् १९१९ मा भारतमा पहिलोपटक प्रकाशित भयो। सन् १९२१ मा यसको हिन्दी संस्करण पनि प्रकाशित भयो जबकि सन् १९३८ सम्म यसमाथि बेलायती प्रतिबन्ध कायमै थियो। आफ्नो अन्तिम समयसम्म पनि गान्धीले उक्त पुस्तकमा परिकल्पना गरेको विचारमै अडिइरहने प्रयास गरे। यद्यपि सन् १९३३ मा उनले उक्त पुस्तक लेखेपश्चात् किताबका विचारमध्ये धेरै अस्वीकार गरेको र धेरै नयाँ विषय सिकेको स्विकारेका थिए। गान्धीले सायद हिन्द स्वराज को आदर्श भारत र वास्तविक भारतबीचको खाडल नजरअन्दाज गरेका थिए किनभने त्यो खाडल निकै फराकिलो थियो। पछि यही अन्तर बुझ्ने सन्दर्भमा गान्धीले गरिबीको मुद्दा उठाए। अहिंसाको झन्डामुनि गरिब जनताका निम्ति लडे। वास्तवमा उनी त्यो जनसमुदायलाई आफ्नो संघर्षतर्प आकर्षित गरिरहेका थिए, जसको वास्तविक दिशा उनले कल्पना गरेको नैतिक उचाइको समाजभन्दा फरक थियो। वास्तवमा त्यो जनसमुदाय स्वतन्त्र भारतमा भौतिक सुखसुविधा प्राप्त हुन्छ भन्ने आशाले संघर्षमा सहभागी भएको थियो। तर गान्धीको परिकल्पना भने गरिबी पूजा गर्ने शुद्धतावादी समाज थियो। गान्धीको आदर्श र जनताको आकांक्षाबीचको यो खाडलले जवाहरलाल नेहरूको वैकल्पिक परिकल्पनालाई स्थान दियो। गान्धीसँग नेहरूको सधैं विशेष सम्बन्ध रह्यो। सन् १९२० मा राजनीतिमा संलग्न हुन थालेदेखि नै उनी सधैं गान्धीको समर्थनमा उभिए। गान्धीप्रति नेहरूको गहिरो श्रद्धाभाव उनको पुस्तक ग्लिम्प्सेज अफ वल्र्ड हिस्ट्री मा पनि पाइन्छ। उक्त पुस्तकमा उनले गान्धीलाई गरिबका मुक्तिदाताको रूपमा लेनिनकै समकक्ष राखेका छन्। यति हुँदाहुँदै पनि नेहरू गान्धीको विश्व दृष्टिकोणको कडा आलोचक थिए। सन् १९३४ मा प्रकाशित ग्लिम्प्सेज अफ वल्र्ड हिस्ट्री, सन् १९३६ मा प्रकाशित एन अटोबायोग्राफी लगायत सन् १९२० देखिका उनका लेख र मन्तव्यमा प्रस्तुत भारत गान्धीको भन्दा ठ्याक्कै उल्टो छ। गान्धीले कल्पना गरेको नैतिक र धर्मनिरपेक्ष ग्रामीण जीवन र अर्थतन्त्रसहितको भारत नेहरूको आदर्श समाजवाद, प्रजातन्त्र र विज्ञानभन्दा ठ्याक्कै उल्टो थियो। आधुनिक भारत निर्माण गर्ने क्रममा दुवैले आफ्ना अडानमा सम्झौता गरे। नेहरू र गान्धीको उद्गम नै फरक छ। गान्धीले बारम्बार धर्ममा जोड दिएका छन्। उनी आफैले रिलिजन मा अनुवाद गरेको धर्मलाई सन्दर्भका आधारमा हिन्दुवाद, नैतिकता वा परम्पराका रूपमा बुझ्न सकिन्छ। नेहरूका लागि भने धर्म प्रस्थान विन्दु होइन। उनी ईश्वर र मृत्युपछिको जीवनसम्बन्धी सबैखाले विश्वास अस्वीकार गर्थे। त्यसबाट पनि अघि बढेर उनी भन्थे, कारणलाई विश्वासभन्दा कमजोर ठान्न नमान्ने व्यक्ति नै नास्तिक हो भने हामीसँग सकेसम्म धेरै नास्तिक हुनु उत्तम हुन्छ। गान्धीले भारत र भारतको प्राचीन संस्कृतिलाई सर्वाधिक महत्व दिएका थिए। त्यसविपरीत नेहरू भने एक राष्ट्रप्रतिको आस्थामा असहमति राख्थे। उनका विचारमा औपनिवेशिक शक्तिविरुद्ध संघर्षरत समयमा मात्र राष्ट्रवाद उचित हुनसक्छ, अरूबेला यो सान्दर्भिक हुँदैन। गान्धी टोल्सटोय र रस्किनबाट प्रभावित थिए भने नेहरूको आशाको स्रोत माक्र्स, लेनिन र समाजवाद थियो। त्यसैले गान्धीको विपरीत नेहरूको दृष्टिकोण भारतको परम्परागत सामाजिक व्यवस्थाअनुरूप थिएन। उनी समाजवादको खुला समर्थन गर्थे। सन् १९३० डिसेम्बरमा कांग्रेस अध्यक्षका रूपमा दिएको मन्तव्यमा उनले समाजवादबारे चर्चा गरेका थिए। उनी भारतलाई जमिनदार र भूमिपतिबाट मुक्त गरी पुँजीवादबिनै औद्योगिक देशका रूपमा स्थापित गर्न चाहन्थे। गान्धीको विपरीत उनी भारतको परम्परागत शिक्षालाई बेकामे ठान्थे, बरु विज्ञानको प्रसारमा जोड दिन्थे। उनले पटकपटक वैज्ञानिक चिन्तन हुनुपर्नेमा जोड दिएका थिए। गान्धीले संसदीय लोकतन्त्र खारेज गरेका थिए तर नेहरू बालिग मताधिकार र लोकतान्त्रिक समाजको हिमायती थिए। बजार र राज्यको भूमिकाबारे गान्धीका खासै उल्लेखनीय विचार भेटिँदैनन्। नेहरू भने अर्थतन्त्रलाई बजारका हातमा छाड्न नहुनेमा विश्वास गर्थे। राज्यले योजनाबद्ध आर्थिक विकास गर्नुपर्ने उनको धारणा थियो। उनको यो विचार सोभियत संघको योजनाबद्ध विकास प्रणालीबाट प्रभावित थियो। आफ्नो आत्मसंस्मरणमा नेहरूले स्वतन्त्रताप्रति प्रतिबद्ध कांग्रेस पार्टीले समाजवादी कार्यक्रम आत्मसात गर्ने आशा गर्न नसकिने उल्लेख गरेका छन्। तथापि स्वतन्त्र भएपछि बन्ने भारत कस्तो हुन्छ भन्ने केही न केही चित्र प्रस्तुत गर्नैपर्ने थियो। साथै स्वतन्त्र भारतले अंगीकार गर्ने राजनीतिक, आर्थिक र सामाजिक नीतिको प्रारूप पनि प्रस्तुत गर्नुपर्ने थियो। सन् १९३१ मार्च २९ देखि ३१ सम्म कराँचीमा सम्पन्न अधिवेशनमा नेहरूले आधारभूत अधिकारहरू को प्रस्तावमा त्यस्तो प्रारूप प्रस्तुत गरे। उक्त प्रस्तावमा बालिग मताधिकार, महिला र पुरुषबीच समानता, जातीय विभेद अन्त्य र धार्मिक रूपमा तटस्थ राज्य रहने परिकल्पना गरिएको थियो। कृषि सम्बन्धमा यसले जमिनदारी उन्मूलनको माग गरेको थिएन तर कुत घटाउने प्रस्ताव गरेको थियो। त्यस्तै पुँजीवाद अन्त्यको परिकल्पना पनि थिएन, बरु ठूला उद्योग, कलकारखाना, सेवा, खानी, रेलमार्ग, खानेपानी, पानीजहाज र सार्वजनिक सवारीका अन्य साधनमा राज्यको नियन्त्रण रहने कल्पना गरिएको थियो। नेहरूले आफ्नो आत्मसंस्मरणमा भनेजस्तै यो समाजवादी कार्यक्रम थिएन बरु पुँजीवादी व्यवस्थाबाटै पूरा गर्ने परिकल्पना थियो। खासमा भन्ने हो भने नेहरूको यो प्रस्ताव भारतबारे गान्धीको परिकल्पनाको प्रतिवाद थियो। गान्धीले यो प्रस्तावनालाई निःसर्त स्वीकार गरे। उनको स्वीकारोक्तिलाई उदारवादी राजनीतिशास्त्री सर तेजबहादुर सप्रुले नेहरूसँगको सहकार्यका लागि गान्धीले तिरेको सबैभन्दा महँगो मूल्य भनेका छन्। तर वास्तवमै गान्धीले यस्तो भारतको आवश्यकताबोध गरिसकेका थिए। खासगरी सन् १९३० देखि १९३१ सम्म चलेको भद्र अवज्ञा आन्दोलनमा विपन्न वर्गको ठूलो सहभागिताले उनलाई त्यो बोध गराएको थियो। सुखी जीवनका लागि नै उक्त वर्ग भारतको स्वतन्त्रता आन्दोलनमा सहभागी भएको थियो। कराँचीमा पारित प्रतिबद्धताले कांग्रेस पार्टीको कार्यक्रम निर्धारण गर्न विषय प्रदान गर्यो। यो मामिलामा गान्धीले देखाएको लचकताले उनी आफ्नो परिकल्पनाबाट साँच्चै नै मोडिएको भनेर बताउँदैन। हो, हिन्द स्वराज मा ध्यान नदिएको जातीय विभेद र नारी शोषणविरुद्ध गान्धी उभिन थालेका थिए। तर ग्रामीण जीवनको महिमागान र मेसिन एवं आधुनिक विज्ञानप्रतिको अविश्वास भने उस्तै थियो। सन् १९४१ मा उनले तयार पारेको कन्स्ट्रक्टिभ प्रोग्राम मा हिन्द स्वराज कै प्रतिबिम्ब पाइन्छ। हिन्द स्वराज मा जस्तै यसमा पनि साम्प्रदायिक एकता मा जोड दिइएको थियो। यत्ति हो, यहाँसम्म आइपुग्दा दलित वर्ग र महिलाको उत्थान अब मुख्य विषय बन्न पुगेको थियो। यसबाहेक यो कार्यक्रममा गान्धी हिन्द स्वराज बाट टाढिएको कुनै संकेत पाइँदैन। धनी वर्ग र करोडौं भोकाबीच खाडल भएको बोध भएपछि पनि उनले समाजवाद र भूमिसुधारबारे कुनै चर्चा गरेनन्। सन् १९४७ मा एउटा मन्तव्यमा गान्धीले भनेका थिए, मेसिनले आर्थिक प्रगतिमा बहुमूल्य योगदान दिनसक्छ तर केवल केही पुँजीपतिले आम जनताको हित बेवास्ता गरेर मेसिनबाट लाभ लिइरहेका छन्। यस्तो ठहरपछि पनि मजदुरहरूको संरक्षण गर्न उनी पुँजीपतिहरूकै साथ चाहन्थे। न त उनले उद्योगहरू राज्यलाई सुम्पने समाजवादबारे नै केही चिन्तन गरे। आफ्नो आत्मकथामा नेहरूले स्वीकार गरेका छन्, सुरुमा उनले गान्धीलाई समाजवादी दिशातिर लैजाने आशा राखेका थिए। तर सन् १९३५ मा पुग्दा उनलाई गान्धीको आदर्श र समाजवादी उद्देश्यबीच आधारभूत रूपमै अन्तर छ। यसपछि गान्धीका मन्तव्यहरूमा पनि समाजवादको कुनै संकेत पाइँदैन। गान्धीको राज्य कल्पनामा लोकतन्त्रको कुनै स्थान थिएन। खासगरी लोकतन्त्रमा हुने निर्वाचन पद्धतिको उनी विरोधी थिए। उनले बेलायतको संसदीय प्रणालीको विरोध गरेका थिए। अर्कोतर्प सन् १९४५ मा प्रकाशित नेहरूको डिस्कभरी अफ इन्डिया पढ्दा उनमा पनि गान्धीको जस्तै विचार केही न केही मात्रामा रहेको पाइन्छ। पुस्तकमा उनले एउटा राष्ट्रका रूपमा भारतको महिमागान गरेका छन्। हाम्रो जाति अघि बढाउने ती आदर्श हामी कसरी बिर्सन सक्छौं ? किताबमा नेहरूले प्रश्न गरेका छन्। उनको यो प्रश्न आपैंमा हिन्द स्वराज को प्रतिबिम्ब हो। अझ अघि बढेर उनी लेख्छन्, धर्मले मानवता विकासमा ठूलो योगदान पुयाएको छ। के उनी गान्धीकै धर्मतिर फर्किरहेका थिए ? नेहरूले अब पुनर्जन्मको सिद्धान्तमा पनि केही तर्क भेट्न थालेका थिए। उनी केही मात्रामा अद्वैतवादको प्रशंसा गर्ने पनि भएका थिए। डिस्कभरी अफ इन्डिया मा धर्म र आत्माबारे पाइने यस्ता केही मान्यता हुँदाहुँदै भविष्यमा लोकतान्त्रिक व्यवस्थाअन्तर्गतको समाजवादी भारतप्रति उनको व्यक्तिगत प्रतिबद्धता कहिल्यै कमजोर भएन। सन् १९४८ जनवरी ३० मा नाथुराम गोड्सेले गान्धीको हत्या गरेपछि नेहरूले भनेका थिए, हाम्रो आँखाको ज्योति गुम्यो। वास्तवमै गान्धीको परिकल्पना अघि बढाउने उत्तराधिकारी कोही थिएन। गान्धीबारे पहिल्यै टिप्पणी गर्ने क्रममा एकपटक नेहरूले भनेका थिए, गान्धी मानसिक दबाबको तरिका प्रयोग गर्छन् त्यसैले उनका केही अनुयायी मानसिक रूपमा कमजोर महसुस गर्छन्। सुन्दा कठोरजस्तो लाग्ने यो टिप्पणी अन्ततः दूरदर्शी साबित भयो। गान्धीको हत्यापछि उनका विचार सिर्जनशील तरिकाले अघि बढाउने अत्यन्त थोरै व्यक्ति मात्र बाँकी रहे। प्रधानमन्त्रीका रूपमा नेहरूको सत्रबर्से कार्यकाल (सन् १९४७६४) को अन्त्यतिर मात्र कांग्रेसले समाजवादी शैलीको समाज लाई आफ्नो उद्देश्य स्वीकार गयो। सन् १९५५ मा सम्पन्न कांग्रेसको अवादी सेसनले उक्त निर्णय गरेको थियो। सन् १९५८ मा नेहरूले प्रजातन्त्र र समाजवादप्रति आफ्नो प्रतिबद्धता फेरि दोहोयाए। सोही वर्ष प्रकाशित आधारभूत सिद्धान्त दस्ताबेजमा उनले प्रजातन्त्र र समाजवाद गन्तव्य नभए पनि गन्तव्यसम्म पुग्ने माध्यम भएको उल्लेख गरे। लगत्तै उनले सार्वजनिक क्षेत्रको निर्माणमा जोड दिए। कृषिमा केही सुधार गरे। वैज्ञानिक शिक्षा र योजनाबद्ध विकासमा जोड दिए। गान्धी र नेहरूका आदर्श राज्यको परिकल्पनाबारे चर्चा गरिरहँदा हामीले के ध्यान दिनुपर्छ भने अन्तर्वस्तुमा धेरै फरक हुँदाहुँदै पनि दुवैका आदर्शमा केही समानता थिए। दुवैले धनी र शक्तिशालीको स्वार्थमा धेरै ध्यान नदिई गरिब र वञ्चितीकरणमा परेका वर्ग समुदायको सेवा गर्ने इमानदार आग्रह राख्थे। यी दुई महान् चिन्तकका लागिभन्दा पनि हाम्रा लागि दुःखको कुरा के हो भने कर्पोरेटतन्त्रसँग झुकेको र संकीर्ण राष्ट्रवादको झन्डा बोकेको देशमा आदर्शहरू हराइसकेका छन्। (भारतीय स्वतन्त्रता संग्रामका नायक महात्मा गान्धी भारतीय सीमाभित्र कैद भएनन्। अहिंसाका पुजारी उनका विचार अहिले संसारभर प्रसार भएका छन्। सोही आन्दोलनका अर्का नायक जवाहरलाल नेहरू पनि आन्दोलनका एक उदाहरणीय व्यक्तित्व बने। यी दुवै नेताले कल्पना गरेको स्वतन्त्र भारत कस्तो थियो ? अलिगढ मुस्लिम विश्वविद्यालयमा इतिहासका प्रोफेसर इमिरेट्स इरफान हबिबले दुवै नेताको राज्य परिकल्पनाको तुलना गरेका छन्। प्रतिगमनविरोधी आन्दोलन र सशस्त्र संघर्षबाट लोकतान्त्रिक गणतन्त्र नेपाल निर्माण भइरहँदा अत्यन्त न्यून बहस भएको परिप्रेक्ष्यमा यो लेखले हाम्रा परिकल्पनाबारे घोत्लिन सघाउ पुयाउनेछ। गान्धीको १५०औं जन्मजयन्तीको अवसरमा आउटलुक म्यागजिनको २०१७ अगस्ट २१ को अंकमा प्रकाशित लेखको अनुवाद।) अनुवाद: लक्ष्मण श्रेष्ठ"
जीवन जानेपछि मात्र मृत्यु जानिन्छ,"तिब्बतमा मारपा नाम गरेका एकजना फकिर थिए। एकजना सज्जन उनीकहाँ पुगेछन् र सोधेछन् गुरु, मलाई जीवन र मृत्युका बारेमा केही बताइदिनुपर्यो। फकिर हाँस्छन् र भन्छन्, जीवन के हो सोध म बताउन सक्छु किनकि म नै जीवन हुँ, मैले जीवन जिइरहेको छु। मृत्यु मैले भोगेको छैन, मृत्युसँग मेरो कुनै परिचय पनि छैन, त्यसैले बताउन सक्दिनँ। सायद जसले मृत्युवरण गरिसक्यो उसैले मात्र बताउन सक्छ होला मृत्यु के हो। भर्खरै मात्र राष्ट्रकवि माधवप्रसाद घिमिरेले आफ्नो एक सयऔं वर्षको जन्मोत्सव मनाउने सुअवसर मिलेको देख्दा सबैका मनमा एउटा उत्साह, श्रद्धा र जीवनप्रतिको प्रेम र सिर्जनात्मक ऊर्जाको महसुस भइरहेको छ। मानिस सबैभन्दा डराउने क्षण भनेको सायद मृत्यु नै हो किनकि अस्तित्वको कृपास्वरूप, प्रेमपूर्ण प्राप्त गरेको जीवनलाई नबुझी, नजानी, नभोगी कोही पनि मृत्यु चाहँदैन यद्यपि मृत्यु शाश्वत सत्य हो। तर ओशो भन्नुहुन्छ, जीवन के हो नजानी मृत्युसँग डराउनुको अर्थ छैन। जीवन के हो र मृत्यु कसरी आउँछ त्यसको चिन्ता गर्नुभन्दा जीवन कसरी जिउने, जीवनमा प्राप्त अवसर र प्रेमलाई कसरी भोग्ने, जीवनलाई कसरी सिर्जनशील बनाउने त्यो जान्न सक्नु महŒवपूर्ण हो। राष्ट्रकविले सय वर्षको स्वस्थ आयु प्राप्त गर्नुको पछाडि उहाँको निरन्तर सिर्जनशीलता, आत्मविश्वास, सकारात्मक सोच र अन्तज्र्ञान नै हो। मानव शरीर एउटा वीज हो, भित्रबाट जीवन चेतना र आत्माको अंकुरण हुन सुरु गरेपछि वीजबाट वृक्ष बन्छ मानिस। समग्रता, सजगता, आन्तरिक ऊर्जाको अनुभूति र प्रस्फुटन नै जीवन हो। जीवित रहेर पनि जीवन के हो भन्ने प्रश्न उठ्नु त अज्ञानताको रूप मात्र हो। जीवनसँग परिचित हुन नसक्ने र जीवनको लक्ष्य थाहा नपाउने व्यक्ति मृत्युसँग डराउँछ, अन्यथा जीवनबाट वि श्राम लिनु मात्र हो मृत्यु, कुनै भयभीत घटना होइन। जीवनमा सकारात्मक काम गर्न सकिएन, जीवन ऊर्जालाई जान्न र प्रयोगमा ल्याउन सकिएन भने मानिसलाई पश्चात्ताप लाग्छ। प्रत्येक क्षण चलिरहेको श्वास, आन्तरिक ऊर्जा, आन्तरिक शान्ति, आनन्द र प्रेम नै जीवन हो। जीवनसँग अपरिचित रहनुपर्यो भने व्यक्ति मृत्युको भयमा पुग्छ। मानिस मृत्यु होइन, अमृत हो। समस्त जीवन नै अमृत हो भन्यो भने पत्याउन गाह्रो मान्छ किनकि अमृत के हो मानिसले जान्न खोजेको छैन। अमृतरूपी तत्व केमा छिपेको छ, त्यसलाई कसरी उजागर गर्ने दिशातर्फ अपरिचित रहेकै कारण मृत्युसँग डर लाग्छ। त्यसैले जीवन के हो जान्न सक्यो भने मृत्युको प्रश्न उठ्दैन। गहिरो निद्रामा पुग्नु, प्राणशक्ति सचेतन नभएर अचेतन अवस्थामा पुग्नु र जीवनप्रतिको बेहोसी नै मृत्यु हो। जुन दिन जीवनप्रति बेहोस र अचेत भइन्छ, त्यही दिन मृत्यु घट्छ किनकि जीवन र मृत्यु साथसाथ रहन सक्दैन। त्यसैले जीवन के हो भनेर प्रश्न गर्नुको साटो म को हुँ भनेर जान्ने कोसिस गयो भने उसको जीवनका हरेक क्रियाकलाप अमृतमय बन्छन्। व्यक्ति आफ्नो आन्तरिक सत्तासँग परिचित हुन पुग्छ। व्यक्ति प्रकाशसँग खुसी हुन्छ भने अन्धकारसँग डराउँछ। ठीक यही तरिका हो यदि जीवनलाई प्रकाशमय बनाउन सक्यो भने अन्धकार र डरको प्रश्न नै उठ्दैन। कुनै गाउँमा सम्राटको शोभायात्रा निस्किरहेको बेलामा एकजना मध्यपान गरेको व्यक्तिले सम्राटमाथि ढुंगा बर्साउँछन्, अपशब्द बोल्छन् र गालीगलौजमा उत्रन्छन्। सम्राटका सैनिकले ती व्यक्तिलाई पक्रेर थुनामा राख्छन्। जब व्यक्ति सम्राटलाई गाली गर्न सुरु गर्दछन् तब सम्राट खित्का छोडेर हाँस्न थाल्छन्। सैनिकहरू आश्चर्यमा पर्छन् र सोध्छन्, महाराज, यो व्यक्तिले तपाईंलाई गाली गरिरहेको छ तर तपाईं हाँसिरहनु भएको छ ? सम्राट भन्छन्किनकि मैले के गरिरहेको छु भन्ने कुरा यो व्यक्तिलाई थाहा छैन, ऊ नशामा छ, बेहोसी छ। भोलिपल्ट बिहानै ती व्यक्तिलाई सम्राटछेउमा हाजिर गराइन्छ। सम्राट सोध्छन् हिजो तिमीले मलाई धेरै गाली गर्यौ, अपशब्द बोल्यौ कारण के थियो ? ती व्यक्ति सम्राटप्रति शिर निहुराउँदै भन्छन्, महाराज, मैले त्यसो गरें ? यसको कारण अरू केही होइन बेहोसी, मेरो नशा हो सम्राट ! मैले के बोलें, के गरें केही याद छैन किनकि म बेहोस थिएँ। यी व्यक्ति झैं सबै मानिस इमानदार हुन सक्ने हो भने आफ्नो बेहोसीप्रति जागृत हुन सकिन्छ। मानिसहरू बोलिरहेछन्, प्रेम गरिरहेछन् या घृणा गरिरहेछन्, युद्ध गरिरहेछन् त अधिकारका निम्ति आवाज उठाइरहेछन् तर सब बेहोसीमा गरिरहेछन्। के गर्दैछौं र के बोल्दैछौं भन्ने थाहै नपाई गरिरहेछन्। त्यसो नहुँदो हो त समृद्धि र शान्तिका लागि युद्ध लड्नुपर्ने आवश्यकता थिएन। जन्मदेखि मृत्युसम्म दुःख, पीडा र चिन्ताका कथा बनाएर बस्नेले कसरी जीवनको महत्व बुझ्न सक्छ ? कसरी जीवनलाई भोग्न जान्दछ ? जीवनलाई जान, भोग, प्रेम गर भनेर चेत गराउने व्यक्तिप्रति समेत यो समाजमा आशंका पैदा हुन्छ किनकि हजारौंमा एकदुई व्यक्तिले मात्र निदाएको व्यक्तिलाई जगाएर सुन्दर जीवन र सुन्दर संसारमा विचरण गर्न सिकाउँछ। त्यसैको बोध भएर होला, एकजना अंग्रेज विद्वान् कैनेथवाकरले आफ्नो किताबमा फकिर गुरजिएफप्रति समर्पित गर्दै लेखेका थिए मेरो निद्रा तोड्ने र मलाई जागृत गराउने गुरजिएफप्रति समर्पित। जीवनप्रतिको जागरण, सिर्जनशीलता, आन्तरिक अनुभूति, अन्तर्चेतना र समझ नै जीवन हो भन्ने बोध गर्नु जीवनलाई जान्नु हो। शरीररूपी वीजलाई वृक्षमा परिणत गर्नु जीवनको लक्ष्य हो भन्ने जानेको क्षणमा मात्र व्यक्तिले आफूमा पूर्णताको अनुभूति पाउन सक्छ। जीवनका सफलता र फैलावट बाहिर देखिन्छन् भने जागरणभित्र अनुभूतिमा मात्र हुन्छ। एउटा वृक्षको सफलता उसको जरासँग जोडिएको हुन्छ। जरादेखि मलजल पाएर मात्र वृक्षले फल दिन सक्छ। व्यक्तिको ध्यान सीधै फलमा जान्छ, जरामा जाँदैन। अदृश्य जरामा वृक्षको शक्ति र गुण लुकेको हुन्छ। मानवरूपी जीवनमा पनि बाहिरी सफलता र आन्तरिक गुण के हो बोध गर्न सकेको क्षणमा मात्र जीवन धन्य लाग्छ। जब जीवन धन्य लाग्छ, जिउनुको आनन्द आउँछ तब मृत्यु पनि सजिलै स्वीकार हुन्छ। शरीर मरे पनि आत्मा जीवित रहन्छ भन्ने जुन बाहिरी ज्ञान सबैमा छ त्यो आत्माको अर्थ हो अमृत। जान्नेवाला, जो सधैं जीवित छ, शाश्वत सत्यको रूपमा स्थापित छ। बोध, सत्य, जे छ त्यही, कुनै कथा जोडिएको छैन यही नै अमृततत्व हो। जीवन जिउने कला जान्नेले मात्र मृत्युको कला पनि जान्न सक्छ। शाश्वत सत्य मृत्युको कला नजान्ने, जान्न नचाहनेलाई मात्र मृत्युसँग डर लाग्छ। मृत्युसँग डराउनुअगाडि जीवन सिर्जनशीलताका साथ जिउनु महत्वपूर्ण पक्ष हो।"
पारस र सन्दीपको उत्कृष्ट प्रदर्शन,विश्वकप छनोट क्रिकेट काठमाडौं : कप्तान पारस खड्का र सन्दीप छामिछानेले उत्कृष्ट प्रदर्शन गर्दा सन् २०२० मा अष्ट्रेलियामा आयोजना हुने अन्तर्राष्ट्रिय क्रिकेट काउन्सिल (आईसीसी) टीट्वेन्टी विश्वकपअन्तर्गत पहिलो चरणको एसियाली छनोट प्रतियोगितामा नेपालले सहज जित हात पारेको छ। शनिबार भएको आफ्नो दोस्रो खेलमा नेपालले आयोजक मलेसियालाई आठ विकेटले पराजित गर्यो। लगातार दोस्रो जितसँगै नेपाल सात टोली सम्मिलित प्रतियोगिताको अंक तालिकाको दोस्रो स्थानमा पुगेको छ। समान अंकका बाबजुद रन रेटका आधारमा सिंगापुर शीर्ष स्थानमा छ। मलेसियाको वायुमास ओभल मैदानमा बलिङतर्फ सन्दीप एक्लैले पाँच विकेट तथा ब्याटिङतर्फ कप्तान पारसले अर्धशतकीय पालि खेल्दा नेपालले आयोजक टोलीविरुद्ध सहज जित हात पारेको हो। टस जिती पहिले ब्याटिङका लागि आएको मलेसियालाई नेपालले १९३ ओभरमा एक सय रनको सहज योगफलमै समेटेको थियो। जवाफमा नेपालले १२४ ओभरमा दुई विकेट खर्चंदै जित निश्चित गरेको हो। एक सय एक रनको सामान्य लक्ष्य पछ्याउने क्रममा नेपालले गतिलो सुरुआत भने गर्न सकेन। प्रारम्भिक ब्याट्सम्यान अनिल शाह ६ बलमा एक रन जोड्दा विकेट पछाडि क्याचआउट हुन पुगे भने अर्का प्रारम्भिक ब्याट्सम्यान विनोद भण्डारी पनि १२ बलमा १२ रन जोड्दै आउट हुन पुगे। त्यसपछि क्रिजमा छिरेका कप्तान पारस र उपकप्तान ज्ञानेन्द्र मल्लको जोडीले नेपाललाई जिततर्फ अग्रसर गराएका हुन्। पारसले ३७ बलमा अविजित ५२ रनको योगदान दिए। यस्तै ज्ञानेन्द्रले २४ बलमा अविजित २७ रन जोडे। यी दुई ब्याट्सम्यानले नेपालको जितमा तेस्रो विकेटका लागि ६९ रनको साझेदारी गरेका थिए। पारसले आफ्नो पालिमा दुई छक्का र पाँच चौका प्रहार गर्दा ज्ञानेन्द्रले एक छक्का र दुई चौका प्रहार गरे। त्यसअघि सन्दीप एक्लैले पाँच विकेट लिँदा मलेसिया सस्तो योगफलमा समेटिन पुगेको थियो। चार ओभर बलिङ गरेका सन्दीपले २० रन खर्चिएका थिए। यही प्रदर्शनमा सन्दीप म्यान अफ दी म्याचसमेत चुनिए। उनी प्रतियोगिताको पहिलो खेलमा नेपालले म्यानमारलाई आठ विकेटले पराजित गर्दा पनि म्यान अफ दी म्याच चुनिएका थिए। सन्दीपबाहेक सोमपाल कामीले तीन तथा पारसले एक विकेट लिएका थिए। मलेसियाका लागि विकेट किपर ब्याट्सम्यान सफिक सरिफले ३७ बलमा ४९ रन जोडे। यद्यपि अन्य खेलाडी सन्दीपको बलिङमा टिक्न नसक्दा मलेसिया सहज योगफलमा रोकिन पुगेको थियो। सेयद अजिजले थप १३ रन जोड्दा मलेसियाका अन्य कुनै पनि खेलाडीले दोहोरो संख्यामा रन जोड्न सकेनन्। मलेसियाका तीन ब्याट्सम्यान शून्य रनमा आउट भएका थिए। बलिङतर्फ मलेसियाका बलर पवनदीप सिंह र सेयद अजिजले नेपालको एकएक विकेट लिए। प्रतियोगितामा मलेसियाको यो पहिलो पराजय हो। पहिलो खेलमा भुटानलाई ६७ रनले पराजित गरेको मलेसियाले दोस्रो खेल भने वर्षाका कारण पूरा हुन नपाउँदा थाइल्यान्डसँग एकएक अंक बाँडेको थियो। प्रतियोगिताअन्तर्गत नेपालले आफ्नो तेस्रो खेलमा आइतबार थाइल्यान्डसँग प्रतिस्पर्धा गर्नेछ।
मिलनलाई धर्मश्री उपाधि,"काठमाडौं : नेपाल व्यायाम मन्दिरका मिलन सिजापतीले १५औं धर्म श्रीको उपाधि जितेका छन्। शनिबार भएको अन्तिम चरणको प्रतिस्पर्धामा १३औं धर्म श्री विजेता तथा ५०औं एसियन च्याम्पियनसिपका स्वर्ण पदकधारी महेश्वर महर्जनललाई पछि पार्दै उपाधि जितेका हुन्। ८० केजीमाथिको तौलमा प्रतिस्पर्धा गरेका सिजापतीले नगद पाँच लाख प्राप्त गरे। दोस्रो भएका महेश्वरले नगद दुई लाख पाए। नेपाल व्यायाम मन्दिरका रामबहादुर दाहाल तेस्रो भए। उनले नगद एक लाख प्राप्त गरे। नेपाल व्यायाम मन्दिरद्वारा आयोजित प्रतियोगितामा प्रवेश श्रेष्ठ चौथो हुँदै ९० हजार प्राप्त गरे। पाँचौं स्थानमा रहेका व्यायाम मन्दिरका सञ्जीव श्रेष्ठले ८० हजार पाए। तौल समूहका पहिलो हुनेले धर्म श्रीका लागि प्रतिस्पर्धा गरेका थिए। यसैगरी दोस्रो तथा तेस्रो हुनेले क्रमशः ३० र २० हजार रुपैयाँ पाए। विजयी खेलाडीलाई उपराष्ट्रपति नन्दबहादुर पुन, पूर्वरक्षामन्त्री भीमसेनदास प्रधानलगायतले पुरस्कार प्रदान गरे।"
बंगबन्धु गोल्डकपको साविक विजेता नेपाल : समूह चरणबाटै बाहिरियो,काठमाडौं : साविक विजेता नेपाल बंगलादेशमा जारी बंगबन्धु गोल्डकप फुटबल प्रतियोगिताको समूहगत चरणबाटै बाहिरिएको छ। समूहगत चरणको अन्तिम खेलमा बलियो प्रतिद्वन्द्वी प्यालेस्टाइनसँग १० गोलले पराजित भएपछि नेपाल समूहगत चरणबाटै घर फर्किएको हो। आफ्नो पहिलो खेलमा ताजकिस्तानसँग २० गोलले पराजित भएको नेपाल समूहमा अंकविहीन हुँदै घर फर्कियो। शनिबार नेपाल र प्यालेस्टाइनले पहिलो हाफ गोलरहित बराबरी खेलेका थिए। दोस्रो हाफको ७०औं मिनेटमा प्यालेस्टाइनका खालिद सलिमले निर्णायक गोल गरे। उनले आकर्षक हेड गोल गर्दै टोलीलाई अग्रता दिलाएका थिए। पहिलो गोल खाएपछि प्यालेस्टाइनको पोस्टमा लगातार आक्रमण बुने पनि नेपालले गोल गर्न सकेन्। बंगबन्धु गोल्डकपमा नेपाल समूह एमा रहेको थियो। नेपालको समूहमा प्यालेस्टाइन र ताजकिस्तान थिए। यस समूहबाट प्यालेस्टाइन समूह विजेता र ताजकिस्तान उपविजेता हुँदै सेमिफाइनलमा पुगेका छन्। यसैगरी समूह बीबाट फिलिपिन्स र आयोजक बंगलादेशले अन्तिम चारमा स्थान बनाएका छन्। सन् २०१६ मा उपाधि जित्दा पाउनुपर्ने पुरस्कार रकममध्ये २५ हजार डलर बंगलादेश फुटबल संघले दिन ढिला गरेपछि निकै छोटो तयारीमा नेपाल प्रतियोगिता खेल्न गएको थियो।
सन्दीप र सोमपाल चम्किएपछि मलेसिया १०० रनमै समेटियो,काठमाडौं : सन् २०२० मा अस्ट्रेलियामा आयोजना हुने टीट्वेन्टी विश्वकप क्रिकेटअन्तर्गत पहिलो चरणको एसियाली छनोट प्रतियोगिताको आफ्नो दोस्रो खेलमा नेपाल अहिले आयोजक मलेसियासँग प्रतिस्पर्धा गर्दैछ । मलेसियाको क्वालालम्पुरस्थित वायुमास ओभलमा जारी खेलमा मलेसियाले नेपाललाई जितका लागि १०१ रनको लक्ष्य दिएको छ। टस जितेर पहिले ब्याटिङ रोजेको मेलेसियाले १९३ ओभरमा सबै विकेट गुमाउँदै १०० रन बनायो । नेपालका लागि सन्दीप लामिछानेले ५ विकेट लिए भने सोमपाल कामीले ३ र कप्तान पारस खड्काले १ विकेट लिए । मलेसियाका लागि शाफिक शरिफले ४९ र सायद अजिजले १३ रन बनाए पनि अन्य ब्याट्सम्यानले दोहोरो अंकको स्कोर गर्न सकेनन् । मलेसियाका तीन ब्याट्म्यान शुन्य रनमै आउट भए । राम्रो ओपनिङ गरेको मलेसियाको ४४ ओभरमा ३० रन हुँदा सन्दीपले पहिलो र ६४ ओभरमा ३६ रन हुँदा दोस्रो विकेट लिएका थिए । १२ औं ओभरमा ७५ रन हुँदा सोमपाल कामीले लगातार तेस्रो र चौथो विकेट झारेपछि मलेसियाकाका कुनै ब्याट्सम्यानले राम्रो पार्टनसिफ गर्न सकेनन । प्रतियोगितामा यी दुवै टोली अहिलेसम्म अपराजित छन् । नेपालले आफ्नो पहिलो खेलमा म्यानमारलाई आठ विकेटले पराजित गर्दा मलेसियाले भने पहिलो खेलमा भुटानलाई ६७ रनले पराजित गरेको थियो । बिहीबारको खेल भने वर्षाका कारण पूरा हुन नपाउँदा मलेसियाले थाइल्यान्डसँग एकएक अंक बाँडेको थियो । नेपालले २० ओभरको क्रिकेटमा मलेसियासँग लामो समयपछि खेल्न लागेको हो । सन् २०१३ मा काठमाडौंमै भएको एसियाली क्रिकेट काउन्सिल (एसीसी) टीट्वेन्टी कपअन्तर्गत समूहगत चरणको खेलमा प्रतिस्पर्धा गरेयता नेपालले २० ओभरको खेलमा मलेसियासँग पहिलो पटक खेलेकाे हो। सो खेलमा नेपाल १९ रनले विजयी बनेको थियो ।
मलेसियाविरुद्ध नेपाल ८ विकेटले विजयी,काडमाडौं : सन् २०२० मा अस्ट्रेलियामा आयोजना हुने टीट्वेन्टी विश्वकप क्रिकेट अन्तर्गत पहिलो चरणको एसियाली छनोट प्रतियोगिताको आफ्नो दोस्रो खेलमा नेपालले आयोजक मलेसियामाथि ८ विकेटको जित निकिालेको छ। मलेसियाले दिएको १०१ रनको लक्ष्य नेपालले १२४ ओभरमा २ विकेट गुमाएर पूरा गर्यो। क्वालालम्पुरस्थित वायुमास ओभलमा भएको खेलमा मलेसियाले टस जितेर पहिले ब्याटिङ रोजेको थियो। पहिले ब्याटिङ गरेको मेलेसियाले १९३ ओभरमा सबै विकेट गुमाउँदै १०० रन बनायो। नेपाललाई जित दिलाउँने क्रममा कप्तान पारस खड्काले र उपकप्तान ज्ञानेन्द्र मल्लले उत्कृष्ट प्रदर्शन गरे। ३७ बलमा ५२ रन बनाएका पारसले २ छक्का र ५ चौका प्रहार गरे। पारसलाई राम्र साथ दिएका ज्ञानेन्द्रले २४ बलमा १ छक्का र २ चौकासहित २७ रन बनाए। १०१ रनको सामान्य लक्ष्य पछ्याएको नेपालको सुरुवात खराब रह्यो। दोस्रो ओभरमा नै ६ बल खेलेका अनिलकुमार शाह १ रनमा आउट भए। नेपालको स्कोर २ रन मात्रै थियो। तेस्रो नम्बरमा कप्तान खड्का ब्याटिङ गर्न आए। छैटौं ओभरमा स्कोर ३२ रन हुँदा १२ बलमा १२ रन बनाएर विनोद भण्डारी पेभिलियन फर्किएर। त्यसपछि आएका ज्ञानेन्द्र मल्ल र क्रिजमा रहेका पारसले ६९ रनको साझेदारी गर्दै नेपाललाई सहज जित दिलाए। बलिङतर्फ पनि नेपालको प्रदर्शन उत्कृष्ट रहयो। नेपालका लागि सन्दीप लामिछानेले ५ विकेट लिए भने सोमपाल कामीले ३ र कप्तान पारस खड्काले १ विकेट लिए। मलेसियाका लागि शाफिक शरिफले ४९ र सायद अजिजले १३ रन बनाए पनि अन्य ब्याट्सम्यानले दोहोरो अंकको स्कोर गर्न सकेनन्। मलेसियाका तीन ब्याट्म्यान शुन्य रनमै आउट भए। राम्रो ओपनिङ गरेको मलेसियाको ४४ ओभरमा ३० रन हुँदा सन्दीपले पहिलो र ६४ ओभरमा ३६ रन हुँदा दोस्रो विकेट लिएका थिए। १२ औं ओभरमा ७५ रन हुँदा सोमपाल कामीले लगातार तेस्रो र चौथो विकेट झारेपछि मलेसियाकाका कुनै ब्याट्सम्यानले राम्रो पार्टनसिफ गर्न सकेनन् । पहिलो खेलमा म्यानमारमाथि पनि ८ विकेटको जित निकालेको नेपालले आइतबार थाइल्याण्डसँग खेल्दैछ। सन्दीप र सोमपाल चम्किएपछि मलेसिया १०० रनमै समेटियो
"आज प्यालेस्टाइनविरुद्ध खेल्दै, दबाबमा नेपाल","काठमाडौं : बंगबन्धु गोल्डकप फुटबल प्रतियोगिताअन्तर्गत शनिबार समूहगत चरणको आफ्नो अन्तिम खेलमा प्यालेस्टाइनविरुद्ध मैदानमा उत्रँदा नेपालले मुस्किल चुनौतीको महसुस गर्नेछ । किनभने प्यालेस्टाइनविरुद्धको यही खेलसँग प्रतियोगितामा नेपालको भविष्य जोडिएको छ । साबिक विजेता नेपाललाई सेमिफाइनल यात्रा तय गर्न कुनै पनि अवस्थामा प्यालेस्टाइनलाई पराजित गर्नुपर्ने बाध्यता छ । बराबरी वा पराजयको नतिजाले प्रतियोगितामा नेपालको यात्रा समूहगत चरणमै रोकिने निश्चित छ । यद्यपि शनिबारको खेल अघि प्यालेस्टाइन आफूविरुद्धको विगत र जारी प्रतियोगिताको प्रदर्शनका आधारमा नेपालका लागि निक्कै कठिन प्रतिद्वन्द्वी देखिएको छ । समूह एमा प्यालेस्टाइनसँगै ताजकिस्तानले तीनतीन अंक बटुलिसकेका छन् । आफ्नो पहिलो खेलमा ताजकिस्तानसँग २० गोलले पराजित भएको नेपाल समूहमा अंकविहीन छ । बिहीबार भएको खेलमा उही ताजकिस्तानलाई २० गोलले पराजित गर्दै प्यालेस्टाइनले महŒवपूर्ण तीन अंक जोडेको हो । त्यसैले पनि शनिबार निर्णायक खेलमा बलियो प्यालेस्टाइनलाई पराजित गर्दै प्रतियोगितामा उपाधि रक्षा गर्ने अभियानलाई जीवित राख्न नेपाललाई निकै मेहनत गर्नुपर्ने देखिएको छ । सन् २०१६ मा उपाधि जित्दा पाउनुपर्ने पुरस्कार रकममध्ये २५ हजार डलर बंगलादेश फुटबल संघले दिन ढिला गरेपछि निक्कै छोटो तयारीमा प्रतियोगिता खेल्न गएको नेपाल ताजकिस्तानसँगको खेलमा नै कमजोर देखिएको थियो । त्यसका साथै जारी प्रतियोगितामा प्यालेस्टाइनले सशक्त प्रदर्शन गरिरहेको छ भने विगतको नतिजाले समेत नेपाललाई कमजोर प्रतिद्वन्द्वीको रूपमा प्रस्तुत गरेको छ । नेपालले यसअघि एसियाली फुटबल महासंघ (एएफसी) च्यालेन्ज कपअन्तर्गतका खेलहरूमा प्यालेस्टाइनसँग तीन पटक काठमाडौंमै प्रतिस्पर्धा गरेको छ । यद्यपि यी तीनै खेलमा नेपाल प्यालेस्टाइनसँग जित निकाल्न असफल रहँदै आएको छ । नेपालले सन् २००९ र सन् २०१४ मा एएफसी च्यालेन्च कपको छनोट प्रतियोगितामा प्यालेस्टाइनसँग प्रतिस्पर्धा गर्दा दुवै पटक गोलरहित बराबरीको नतिजा निकालेको थियो । यद्यपि सन् २०१२ मा च्यालेन्ज कपको अन्तिम चरणको प्रतियोगितामै प्रतिस्पर्धा गर्दा भने नेपाल प्यालेस्टाइनसँग २० गोलले पराजित भएको थियो । आफ्नो खराब इतिहासलाई मेटाउन मात्रै हैन, प्रतियोगितामा उपाधि रक्षाको अभियानलाई जारी राख्न पनि अन्तर्राष्ट्रिय फुटबल महासंघ (फिफा) को वरीयतामा आफूभन्दा ४० स्थान माथि रहेको प्यालेस्टाइन (१००) विरुद्ध नेपाललाई सशक्त प्रदर्शन गर्न आवश्यक देखिएको छ ।"

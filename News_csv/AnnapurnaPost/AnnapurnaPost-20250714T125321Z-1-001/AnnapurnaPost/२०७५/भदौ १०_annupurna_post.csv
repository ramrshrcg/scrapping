शीर्षक,विवरण
नेताहरूको भाग्यरेखा,"प्रधानमन्त्री केपी शर्मा ओली एक चतुर राजनीतिज्ञ हुन् भनेर सबैले मानिसकेका छन्। उनले नयाँ संविधान जारी भएपश्चात्को निर्वाचनमा ठूलो सफलता हासिल गरे र कालान्तरमा संसद्मा दुईतिहाइ बहुमत ल्याए। यति धेरै समर्थन र बल कसैले पाउला भन्ने कल्पना गरेको थिएन, तर उनले ल्याएर देखाइदिए। भारतसितको कटुता पनि मेटाउन सफल भए। चीनसित पनि इच्छाएबमोजिम समझदारी सम्झौता गरे। अब दुई वर्षसम्म संसद्मा कसैले अविश्वासको प्रस्ताव पनि ल्याउन सक्दैनन्। सम्भवतः पाँच वर्षसम्म उनी प्रधानमन्त्रीको पदमा आसीन रहनेछन्। यसकारण उनी राजा महेन्द्र, जंगबहादुर र पृथ्वीनारायण शाहजस्तो बलियो शासक हुन गएको बयान गरेको सुनिँदैछ। समस्या त्यहाँ छैन। राजनीतिक स्थायित्व, बलियो सरकार, फटाफट विकासको काम, सुशासनको प्रस्ट कार्यान्वयन आदि जनताले खोजेका हुन् र उनले यही गर्छु भनेर प्रतिज्ञा पनि गरेका हुन्। काम नगर्ने तर गरेको छु भनेर घमण्ड गर्दै जाने भएपछि समस्या खडा हुन्छ। उनको कुरा सुन्दा त आजभोलि उनी अहंकारी हुँदै गइरहेजस्तो देखिन्छ। कहीं चाणक्यले भनेजस्तै अहंकारभन्दा ठूलो शत्रु कोही छैन भन्ने कथन उनमा लागू भइरहेको त छैन ? अझ उनको भनाइ सुन्ने हो भने ओली एक कदम अगाडि बढिसकेका छन्। पहिलेपहिले राजा नै सबभन्दा शक्तिशाली हुने हुनाले शासकमा हुनुपर्ने राम्रोनराम्रो चरित्रबारे लेखिएको पाइन्छ। तर आधुनिक समयमा यी कथन आजका शासकलाई लागू हुन्छ। अतः चाणक्यले बताएजस्तो तलको कथन बलिया ठानिएका प्रधानमन्त्री ओलीमाथि लागू भएको देखिन्छ। राजा वेश्या यमश्चाग्निः तस्करो बालयाचकौ। परदुखं न जानन्ति अष्टमो ग्रामकण्टकः।। चाणक्य १७१८। राजा, वेश्या, यमराज, आगो, चोर, बालक, माग्ने, गाउँको फटाहा यी आठले अर्काको पीर बुझ्न सक्दैनन्। पुष्पकमल दाहाल प्रचण्ड को जीवन नाटकीय छ। कहाँ एउटा स्कुल शिक्षक कहाँ एउटा देशको हर्ताकर्ता। कुनै पनि बेला मृत्युवरण गर्ने अवस्था आउन सक्ने कहाँ हजारौंलाई मृत्युको मुखमा धकेल्दै जानुपर्ने। कहाँ हिंसालाई अगाडि बढाउनुपर्ने कहाँ हिंसालाई रोक्न सरकारी पूरा यन्त्रलाई परिचालन गर्नुपर्ने। आतंकवादीको दोष बोक्दै आतंककारीसित नै भिड्नुपर्ने। आजको प्रचण्ड हिजोको प्रचण्डबाट आकाशजमिनजति फरक देखिन्छ। जीवनमा माथि उठ्नु भाग्यशाली नै ठानिन्छ। त्यही स्तरमा बाँचिराख्न सक्नु र नसक्नु पनि भाग्यको खेल नै हो। त्यसमा अनेक प्रकारका अनपेक्षित स्थिति आइपर्नु पनि जीवनको एउटा क्रम नै हो। त्यसकारण उनले अगाडिका दिनमा के ख्याल गर्नुपर्छ भन्ने सम्झना दिने एउटा सूक्ति यस्तो छ। यौवनं धनसम्पत्तिः प्रभुत्वमविवेकिता। एकैकमप्यनर्थाय किमु यत्र चतुष्टयम्।। सुभाषित भाण्डागार। युवावस्था, धनसम्पत्ति, प्रभुत्व र अविवेकशीलतामध्ये एक मात्रले पनि अनर्थ गर्न सक्छ। चारैवटा मिले भने सर्वनाश हुनु निश्चित छ। यसमा वर्णन गरे झैं उनी अपार धनसम्पत्ति, राष्ट्रिय र अन्तर्राष्ट्रिय क्षेत्रमा प्रभाव पार्ने शक्तिका अधिकारी भएका छन्। तर यस सूक्तिमा संकेत गरेजस्तै यिनै शक्ति र विवेकको कमजोरीले आफ्नो नाश पनि हुन सक्ने सम्भावना देखाएको छ। आफ्नो युवावस्थाको कारण उनीमाथि कुनै लाञ्छना नलागेको भए पनि आफ्नो छोराको यौवनावस्थाको दुरुपयोगबाट उनी मुक्त थिएनन्। यी चारवटामध्ये एउटाको पनि दुरुपयोगले मानिसको नाश हुन सक्छ भने चारैवटामा मानिस दोषी ठहरियो भने उसको सर्वनाश नै हुन्छ भन्ने सन्देश दिन खोजेको हो। के यिनै खतरा मनन गर्नु बुद्धिमानी होइन ? काम नगर्ने तर गरेको छु भनेर घमण्ड गर्दै जाने भएपछि समस्या खडा हुन्छ। आजभोलि प्रधानमन्त्री ओली अहंकारी हुँदै गइरहेजस्तो देखिन्छ। कहीं चाणक्यले भनेजस्तै अहंकारभन्दा ठूलो शत्रु कोही छैन भन्ने कथन लागू भइरहेको त छैन ? रामचन्द्र पौडेल एक चर्चित नेता हुन्। यसमा कसैको मतभिन्नता छैन। ऐरेगैरे प्रधानमन्त्री भएको देशमा उनले प्रधानमन्त्री हुन खोज्नु कुनै अस्वाभाविक होइन। वरियताका क्रममा पनि नेपाली कांग्रेसको तर्फबाट प्रधानमन्त्री हुने उनको हक लाग्छ। १६१७ पटक सो पदका लागि संविधानसभामा निर्वाचन लड्दा पनि उनले जित्न सकेनन्। आफ्नै पार्टीको अध्यक्ष हुन पनि उनले धेरै प्रयत्न गरे। त्यसमा पनि सफल हुन सकेनन्। आखिर उनमा के कमजोरी छ, जसले उनलाई प्रधानमन्त्रीबाट वञ्चित गरिरहेको छ। त्यसको निक्र्योल एउटा सूक्तिले गर्न सक्छ। त्यो हो ः प्रसादो निष्फलो यस्य क्रोधश्चापि निरर्थकः। न तं भर्तारमिच्छन्ति षण्ढं पतिमिव स्त्रियः।। विदुर। जो खुसाए पनि केही सपार्न सक्दैन, जो रिसाए पनि केही बिगार्न सक्दैन, त्यस्ता नेतालाई जनताले रुचाउन्नन् जसरी नामर्द लोग्नेसित सुन्दरी रम्दैनन्। गिरिजाप्रसाद कोइरालाको सबभन्दा ठूलो गुण उनले कार्यकर्तालाई दिएको वचन कुनै पनि प्रकारले निभाउने गर्दथे भनेर मानिन्छ। त्यसको ठीक उल्टा रामचन्द्र पौडेलले यस्तो वचन न दिन्थे न पूरा गर्थे भन्ने धारणा पाइन्छ। अर्कोतिर शेरबहादुर देउवाले रिसाएर पार्टी नै फुटाले। तर पौडेलले यस्तो कदम उठाउने कहिले साहस देखाएनन्। पार्टीमा यस्तो साहस र दुस्साहसको महत्व हुने गर्छ। त्यही सन्देश यो सूक्तिले दिने प्रयत्न गरेको छ। त्यसकारण प्रधानमन्त्री हुन उनले गरेको आजसम्मको आफ्नो असफलताको कारण यही सूक्तिमा फेला पार्न सक्छन्। एकपटक फर्केर हेर्दा पूर्वराजा ज्ञानेन्द्रको क्रियाकलाप र त्यसको परिणामलाई राम्ररी दर्शाउने एउटा श्लोेक पाइन्छ। तादृशी जायते बुद्धिव्र्यवसायोपि तादृशः। सहायास्तादृशा एव यादृशी भवितव्यता।। चाणक्य ८६। भविष्यमा जस्तो हुनु छ मानिसको बुद्धि र व्यवहार त्यस्तै हुँदै जान्छ। त्यस्तै किसिमका सहयोगी पनि प्राप्त हुँदै जान्छन्। यसबाट हाम्रो मनमा के भावना जागृत हुन्छ भने कतै राजतन्त्रको अन्त्य हुन गएका कारण यही नियति त होइन। त्यसबेला मानिसले ठानेका थिए कि ज्ञानेन्द्र चलाख छन्, अनुभवी छन् र राजकाज बुझेका छन्। त्यसैले त्यसबेला कमजोर देखिएका दल र माओवादी लडाकुलाई राम्ररी सम्हाल्न सक्छन्। त्यही बेला थियो, जुन बेला जनताले एक प्रकारले राहतको महसुस गरेका थिए। अन्तर्राष्ट्रिय जगत् पनि उनलाई समर्थन नै गरेका थिए। तर उनका वचन र व्यवहार जनहितविपरीत जान थाल्यो। उनले राजतन्त्रलाई बलियो बनाउन कोसिस त गरे, तर जनतालाई चिढाउँदै गए। सूक्तिमा भनेजस्तो उनले आफ्ना सहयोगीका रूपमा धेरै पुराना मानिसलाई लिए। यसले गर्दा मानिसमा आशा पलाउन छोड्यो। आखिर राजनीतिक दल र माओवादी मिलेर राजतन्त्रको विरोधमा आन्दोलन मच्चाए र अन्ततः सो संस्थाको नै अन्त्य गरे। त्यसबेलाको परिस्थिति र राजाको चालामालालार्ई यस सूक्तिले राम्ररी समेटेको छ। यसबाट एउटै सारांश निस्कन्छ कि जस्तो हुनु थियो त्यसैअनुरूप मानिसको बुद्धि, व्यवहार, सहायकको चुनाव हुन जान्छ। यो सूक्तिले ज्ञानेन्द्रलाई ठूलो सान्त्वना दिन सक्छ। जहाँसम्म शेरबहादुर देउवाको कुरा छ, उनी पाँचौंपटक प्रधानमन्त्री हुन्छु भनेर ढुक्क छन्। ज्योतिष विद्वान्ले यस प्रकारको भविष्यवाणी गरिदिएका छन्। त्यसकारण उनले एउटै सूक्तिको स्मरण गर्दै बसे हुन्छ। उनले सम्झिराख्नुपर्ने सूक्ति हो उदयति यदि भानुः पश्चिमे दिग्विभागे। प्रचलति यदि मेरुः शीततां याति वन्हिः।। विकसति यदि पद्मं पर्वताग्रे शिलायां। न हि मिटति नराणां भाविनि कर्मरेखा।। सूर्य पश्चिमबाट उदाए, सुमेरु चले, आगो चिसो भए र ढुंगोमा फुले पनि कर्म रेखा मेटिँदैन।"
वाजपेयीको कद र राजधर्म,"सिंहासनमा आसीन नेता हुन् या राजनीतिमा कदम राख्ने कार्यकर्ता हुन्, उनीहरूले अटल बिहारीबाट धेरै सिक्न सक्छन भारतीय राजनीतिका एक शिखर पुरुष तथा कविको पहिचान बनाएका बाजपेयीको गत साता निधन भयो। उनको निधनमा उनका विपक्षी र विदेशीहरूले पनि शोक व्यक्त गरे। उनको मृत्युले अन्तर्राष्ट्रिय सञ्चारमाध्यममा पनि प्राथमिकता पायो। बाजपेयीले कट्टर हिन्दु पार्टी र संगठनमा रहेर राजनीति गरे। तर उनी भारतका दक्षिणपन्थीबाहेकका खेमामा पनि लोकप्रिय रहे। बाजपेयीको निधनमा भारतीय नागरिकले दलगत स्वार्थ, धार्मिक आस्था, भौगोलिक क्षेत्र र जातीय घेरा नाघेर उनीप्रति सम्मान दिए। हिन्दुत्वको रुझानमा स्थापित कट्टरपन्थी हिन्दु संगठन राष्ट्रिय स्वयं सेवक संघसँग आबद्ध बाजपेयीले कसरी राजनेताको उच्च कद निर्माण गरे त ? आफ्नो राजनीतिक यात्राको अधिकांश समय विपक्षीको भूमिकामा रहेका बाजपेयीले विपक्षी भनेको सरकारविरोधी होइनन् भन्ने मान्यता राख्थे। इन्दिरा गान्धीको शासनकालमा १९७४ मा पहिलोपटक गरिएको पोखरन परमाणु अस्त्र परीक्षणको समय उनीसम्बद्ध आरएसएसले विरोध जनाए पनि उनले खुलेर समर्थन गरेका थिए। त्यसबेला उनको पार्टीबाहिरकाहरू उनलाई सही व्यक्ति गलत पार्टीमा भन्ने गर्थे। सत्ता खेल चलिरहन्छ, सरकार आउँछ, जान्छ, पार्टीहरू बन्छन्, भत्किन्छन् तर देश रहनुपर्छ र लोकतन्त्र सदैव अमर रहनुपर्छ, २८ मे १९९६ मा भारतका तत्कालीन प्रधानमन्त्री अटल बिहारी बाजपेयीले लोकसभामा राजीनामा दिँदै भनेका थिए। सन् १९९६ को आमनिर्वाचनमा १६१ सिट ल्याएर लोकसभामा सबैभन्दा ठूलो दल बनेकोे भारतीय जनता पार्टी (भाजपा) ले बाजपेयीको नेतृत्वमा अल्पमतको सरकार गठन गरेको थियो। तर सरकारका लागि आवश्यक २७२ जना सांसदको समर्थन जुटाउन नसकेपछि बाजपेयीले १३ दिनमै राजीनामा गरेका थिए। तर भाजपाको यो १३ दिने सरकार र संसद्मा बाजपेयीको सम्बोधनले भने भाजपालाई नयाँ पहिचान दियो। समता पार्टी, शिव सेना र हरियाणा विकास पार्टीको मात्र समर्थन प्राप्त हिन्दु कट्टरपन्थी पार्टीका रूपमा परिचित भाजपासँग विस्तारै अन्य दलले पनि गठबन्धन गर्न थाले र १७ दलसम्मिलित नेसनल डेमोक्र्याटिक अलाइल्स (एनडीए) गठन भयो। सन् १९२४ मा मध्यप्रदेशको ग्वालियरमा जन्मिएका बाजपेयी १६ वर्षको उमेरमै बेलायती उपनिवेशविरुद्ध चलेको भारत छोडो आन्दोलनमा संलग्न भएका थिए। उपनिवेशविरुद्धको भारत छोड अभियान मा संलग्न भएका थिए। सन् १९५१ मा भारतीय जनसंघबाट राजनीतिक यात्रा सुरु गरेका उनी पहिलोपटक सन् १९५७ मा लोकसभा सदस्यमा निर्वाचित भएका थिए। सन् १९७७ मा गठित जनता पार्टीले चुनावमा सफलता हासिल गरेपछि बाजपेयी मोरारजी देसाई नेतृत्वको सरकारमा विदेशमन्त्री बने। विदेशमन्त्री पदमा रहँदा उनको छवि स्थापित भयो। सन् १९७९ मा जनता पार्टी विघटन गरेर हिन्दु राष्ट्रवादको जगमा भाजपा गठन गरी त्यसको अध्यक्ष बनेका बाजपेयी तेह्रदिने, तेह्रमहिने र पाँचबर्से गरी जम्मा तीनपटक प्रधानमन्त्री बने र सन् २००५ मा प्रत्यक्ष राजनीतिबाट अवकाश लिए। बाजपेयीले भारतलाई विश्वमा उदाउँदो शक्ति राष्ट्रका रूपमा स्थापित गर्न विविध योजना लागू गराए। देशको आर्थिक विकासका लागि यातायात सञ्जाल जोड्नुपर्ने मान्यताअनुसार उनले कोलकाता, चेन्नाई, मुम्बई र नयाँदिल्ली जोड्ने स्वर्णिम चतुर्भूज सडक परियोजना र प्रधानमन्त्री ग्रामीण सडक योजना अघि बढाए, जसले मुख्य सहर र ग्रामीण भेगसमेत सडक सञ्जालमा जोडिन पुगे। त्यस्तै सबैलाई शिक्षा कार्यक्रममार्फत ६ वर्षदेखि १४ वर्षसम्मका बालबालिकालाई निःशुल्क शिक्षा अभियान उनले सुरु गरेपछि पढाइ बीचैमा छोड्ने बालबालिकाको संख्या ४० प्रतिशतबाट १० प्रतिशतमा झरेको थियो। राजनेता ती हुन्, जो आफ्नो वचन र कर्मले जनताको हृदयमा राज गर्छन्। राजनेताले जनताका मनमा जति गहिरो छाप छोडछन् त्यति नै अग्लो कद बनाउँछन्। बाजपेयीले भारतीय राजनीतिमा अग्लो कद बनाएका छन्। वित्तीय घाटा कम गर्ने र सार्वजनिक बचतमा टेवा पुयाउन उनले वित्तीय उत्तरदायित्व अधिनियम जारी गरे, जसले भारतको कुल ग्राहस्थ उत्पादनमा वृद्धि, मुद्रास्फीतिमा कमी र वैदेशिक मुद्रा सञ्चितीमा उल्लेख्य वृद्धि हासिल गयो र भारतको अर्थतन्त्र बलियो हुँदै गयो। भाजपाको राष्ट्रवादको मर्मविपरीत बाजपेयीले निजीकरणलाई प्र श्रय दिए। टेलिकम नीतिमा सुधार गरे। जसका कारण उनको कार्यकाललाई सञ्चार क्रान्तिको युग पनि मानिन्छ। चीन परमाणु शक्तिसम्पन्न थियो र पाकिस्तान पनि भित्री रूपमा आणविक हतियार विकास गरिरहेको अवस्थामा भारत दबाबमा थियो। त्यसैले बाजपेयीको निर्देशनमा भारतले १९९८ मे ११ देखि १३ सम्म पाँचवटा परमाणु बमको सफल परीक्षण गयो र भारत अन्तर्राष्ट्रिय जगत्मा परमाणु शक्तिसम्पन्न राष्ट्रका रूपमा स्थापित भयो। त्यसपछि अमेरिका, क्यानाडा, जपानसहितले आर्थिक नाकाबन्दीको घोषणा गरे पनि भारतले कूटनीतिक माध्यमबाट आफ्नो आणविक हतियार राष्ट्रिय सुरक्षाका लागि भएको र कसैका लागि पनि खतरा नहुने विश्वस्त पार्न सफल भयो। भारतको कूटनीतिक क्षमताकै कारण आर्थिक प्रतिबन्ध हट्दै गयो। बाजपेयीकै कार्यकालमा अमेरिकी राष्ट्रपति बिल क्लिन्टनले भारतको भ्रमण गरे र अमेरिका र भारतबीचको आपासी सम्बन्ध बलियो हुन पुग्यो। बाजपेयीको कार्यकाल मूलतः पाकिस्तानसँगको तनावबाट परिभाषित बन्यो। तथापि पाकिस्तानसँग सम्बन्ध सुधारका लागि उनले जति साहसिक कदम कसैले उठाउन सकेको छैन। सन् १९९९ मा अभिनेता दिलिपकुमार लेखक तथा गीतकार जावेद अख्तर र क्रिकेटर कपिल देवसहित उनी अमृतसरबाट पाकिस्तानको लाहोरसम्म बसमा पुगे। समकक्षी नवाज सरिफसँग वार्तापछि लाहोर घोषणा जारी गरियो। तर त्यसलगत्तै भएको एक महिना लामो कार्गिल युद्ध र कान्दहार विमान अपहरणजस्ता काण्डले दुई परम्परागत दुस्मनबीचको सम्बन्ध झनै चिसियो। पाकिस्तानसँग सम्बन्ध सुधारका निम्ति बाजपेयीले गरेका प्रयासको पार्टीभित्रै र विपक्षीबाट आलोचना भए पनि त्यसबेलाको उनको प्रयासको अहिले सराहना हुने गरेको छ। बाजपेयीलाई भारतचीन सम्बन्धको आर्किटेक्ट मानिन्छ। सन् १९९८ को परमाणु परीक्षण आफूतिर लक्षित छ भन्ने बुझेको चीनले भारतको परमाणु परीक्षणप्रति आपत्ति जनाएको थियो। चीनको मुडलाई राम्ररी बुझेका बाजपेयीले सम्बन्धलाई सामन्यीकरण गर्न सन् २००३ मा चीन भ्रमण गरे र सीमा समस्या समाधानार्थ संयन्त्र गठन गर्ने सहमति गरे। उनको भ्रमणपछि चीन र भारतबीच आर्थिक, राजनीतिक र सांस्कृतिक सम्बन्धमा व्यापक सुधार आएको मानिन्छ। वर्तमान भारतीय प्रधानमन्त्री मोदीलाई गुजरातबाट दिल्ली ल्याउने पनि बाजपेयी नै हुन्। सन् १९९५ मा मोदीलाई दिल्ली बोलाएर भाजपाको राष्ट्रिय सचिवको जिम्मा दिएका बाजपेयी सन् १९९८ को निर्वाचनमा मोदीले खेलेको भूमिकाबाट ज्यादै प्रभावित थिए। सन् २००१ मा झन्डै २० हजारजनाको ज्यान जाने गरी आएको भूकम्पपछि बाजपेयीले मुख्यमन्त्री पद सम्हाल्न मोदीलाई पुनः गुजरात पठाएका थिए। सन् २००२ को फेब्रुअरी महिनामा एक हजारभन्दा बढीको ज्यान जाने गरी हिन्दुमुस्लिम साम्प्रदायिक दंगा भयो। सो दंगा नियन्त्रण गर्न मोदी असफल भएपछि बाजपेयीले असन्तुष्टि जनाएका थिए। मोदीलाई नै साथमा राखेर पत्रकार सम्मेलन गर्दै बाजपेयीले मोदीले राजधर्म पालन गरेर शासन गर्नुपर्ने सुझाएका थिए। शासकका लागि जनताबीच न जातका आधारमा, न जन्मका आधारमा न त सम्प्रदायका आधारमा नै कुनै विभेद हुन नहुने उनको भनाइ थियो। बाजपेयीको भनाइ सुनेर मलिन भएका मोदीले तत्कालै प्रतिक्रिया दिँदै आफूले पनि बाजपेयीले भनेजस्तै काम गरिरहेको बताएका थिए। बाजपेयी निकट स्रोतका अनुसार गुजरात हिंसापछि बाजपेयी मोदीलाई पदमुक्त गर्न चाहन्थे तर एलके आडवाणीले मोदीलाई बचाएका थिए। भारत रत्नबाट सम्मानित बाजपेयी सुरुमा कम्युनिस्ट विचारधारामा विश्वास राख्थे। पत्रकार थिएँ, म कसरी राजनीतिक नेता बन्न पुगें, मलाई नै थाहा छैन उनी भन्ने गर्थे, म राजनीति छोड्न चाहन्छु तर राजनीतिले मलाई छोड्दैन। चाहेर होस् या नचाहेर, उनले एक सन्त राजनेताको छवि बनाए। सिंहासनमा आसीन नेता हुन् या भर्खरै राजनीतिमा कदम राख्ने कार्यकर्ता हुन्, तिनले बाजपेयीबाट धेरै सिक्न सक्छन्। उनी राजनीतिलाई वचन र कर्ममा उतार्थे। पार्टीको आदर्श र सिद्धान्तभन्दा पनि प्रजातन्त्रको मर्म र भावनालाई महत्व दिन्थे र उनकै शब्दमा राजधर्मलाई पालन गर्ने कोसिस गर्थे। आर्थिक र सामरिक हिसाबले गतिलो फट्को मारेको भारतले मानव विकास सूचाकांकमा अझै उल्लेख्य प्रगति गर्न सकेको छैन। आर्थिक, राजनीतिक र सामाजिक असमानता जताततै छन्। जातीय तथा साम्प्रदायिक दंगा भइरहन्छन्। गरिबी, अशिक्षा र भ्रष्टाचारबाट भारतीय समाज आक्रान्त छ। यी सम्पूर्ण समस्या हुँदाहुँदै पनि भारतीयहरूमा राष्ट्रियताको भावना प्रबल छ। राष्ट्रियता त्यतिबेला बलियो हुन्छ, जतिबेला राजनेताले देश हाँक्छन्। राजनेता ती हुन्, जो आफ्नो वचन र कर्मले जनताको हृदयमा राज गर्छन्। राजनेताले जनताका मनमा जति गहिरो छाप छोड्छन्, त्यति नै अग्लो कद बनाउँछन्। बाजपेयीले भारतीय राजनीतिमा अग्लो र अटल कद बनाएका छन्। उनको यस्तो कद आगामी पुस्ताका नेताका लागि उत्प्रेरणा र आदर्श बन्न सक्छ।"
गलपासो बन्दै संघीयता,"गाउँगाउँमा सिंहदरबार संघीयताको अवधारणा हो। प्रदेश संरचनाले संघीयताको अभ्यासलाई सार्थक रूप दिएको हो। तर अभ्यासकै क्रममा गलत परम्पराको सुरुआत गरिएको छ। संघीय सरकारका प्रधानमन्त्रीले प्रदेशप्रदेशको संसद्मा गएर उपदेश दिन थालेपछि त्यसको मर्ममा ठाडो प्रहार भएको छ। अभ्यासकै क्रममा प्रदेश स्वतन्त्रतामाथि खेल्न थाल्दा त्यसले संघीयताको भविष्यमा प्रश्न उठ्नु स्वाभाविक हो। यसले संघीयता असफल बनाएर आफू सफल हुने प्रधानमन्त्रीको मनसाय स्पष्टै देखिन्छ। यो सिंहदरबारको सिंह बाहिर निस्कन इच्छुक छैन भन्ने संकेत हो। सिंह बाहिर निस्कियो भने दरबार नारायणहिटीजस्तै हुनेछ भन्ने बोध प्रधानमन्त्रीलाई भएको प्रतीत हुन्छ। नारायणहिटीको सामन्ती सिंहलाई बाहिर निकालेर हिन्दु संस्कारको टीका लगाउन वञ्चित गर्ने हो भने देश बन्छ भन्ने दर्शन क्रमशः असफल बन्दैछ। बाहिरिया दर्शन बोकेर हिँड्दा नेपाली धरतीलाई खुसी बनाउन सकिँदो रहेनछ भन्ने बोध नेतृत्व वर्गमा भएको आभास हुन्छ। यति छिटै प्रकट गर्दा लज्जाबोध हुने डर मात्र हो। दुईतिहाइको बलियो सरकार, दलीय संस्कार र क्रियाकलापले यही संकेत गरिरहेको छ। प्रधानमन्त्री स्वयंले भनि नै सके संघीयता महँगो हुन्छ भनेर। मैले त्यतिबेलै भनेको हुँ। त्यसैले त शक्तिरूपी सिंह गाउँ जान इच्छुक छैन। सिंहदरबारको द्रव्यरूपी सिंह भने गाउँगाउँमा पसिसकेको धेरै भयो। संक्रमणको नाममा त्यो तीन दलीय सिंहले राज्यको ढुकुटीमै पहिल्यै प्वाल पारिसकेको हो। त्यो सिंहले दलको नामधारी एकतिहाइलाई धनी बनायो भने दुईतिहाइ गरिबको ढाड भाँच्यो। यो द्रव्यरूपी सिंह को यही प्रकृतिको दादागिरी चलिरहने हो भने संघीय शासन व्यवस्थाको दाहसंस्कार गर्न धेरै समय कुर्नु पर्दैन। संघीयताविरुद्ध षड्यन्त्र भइरहेको भन्नेहरू नै त्यसको मर्ममा प्रहार गरिरहेका छन्। विकासको नाममा विनाशको संस्कृति त गणतन्त्रको नयाँ उपहारमात्र हो। त्यसो त लक्षित वर्गको सम्बोधन हुन नसक्दा संघीयता अभिशाप बन्न थालेको छ। जनताका अधिकार र अपेक्षा बलात्कृत भएका छन्। संघीयताले जनतालाई घरदैलोमै सेवासुविधा पुर्याउँछ भन्ने प्रचार थियो। पत्याइयो पनि। तर जनतालाई फापे दलका नेताकार्यकर्ताका लागि भने फलिफाप भयो। यो कसैको विरोध वा समर्थनले नभई नेतृत्वको कार्यशैली बेढंगी भएरै हो। देशभन्दा पार्टी ठूलो, पार्टीभन्दा नेता ठूलो र नेताभन्दा पनि सत्ता ठूलो जनताभन्दा आफन्त ठूलो भइदिएपछि व्यवस्था कसरी फाप्छ ? सामर्थ्य बुझेर नयाँ व्यवस्था अंगीकार गर्न नसक्दा संघीयता सरकार, राजनीतिक नेतृत्व र देशकै लागि गलपासो बन्दै गएको छ। स्थानीय तहका प्रतिनिधिको बढ्दो द्रव्यमोह थप कारक बन्यो। स्थानीय निकाय छँदा पनि अनियमितता भएकै हो, तर थोरै भए पनि समाज सेवाको भावना थियो। जंगली हात्ती सहर पसेपछि झन् मिलिजुली खाने संस्कार विकास गरियो। व्यवस्था बदलियो तर संस्कार र संस्कृति बदलिएन। अनि संघीयताको अवधारणाले मूर्तरूप पाउने कुरै भएन। यहाँनेर स्मरण गर्नैपर्छ नयाँदिल्लीमा भएको बाह्रबुँदे सहमति तत्कालका लागि अमृतसिद्ध भए पनि दीर्घकालका लागि अभिस्शाप बन्ने खतरा बढ्दै गएको छ। त्यो व्यवस्था नराम्रो भएर नभई व्यवस्थाका सञ्चालक पात्रको नैतिक संस्कार र राजनीतिप्रतिको ज्ञानको अभावमा हो। पछिल्लो समय त संविधान कार्यान्वयनका प्रकृति हेर्दा राजनीतिक नेतृत्व मानसिक रूपमा संघीयताका लागि तयार नभएको स्पष्टै देखिन्छ। केन्द्रीय प्रशासनसमेत संघीयताप्रति उदार छैन। निर्दलीय व्यवस्थामा विकेन्द्रीकरण असफल बनाउन सघाउनेहरूकै घेरामै संघीय सरकार परेको आरोप प्रदेश र स्थानीय सरकारका प्रतिनिधिले त्यसै लगाएका होइनन्। त्यसो त उनीहरू पनि सेवासुविधाकै लागि केन्द्रीय नेतृत्वप्रति अधिकार नदिएको नाममा अनुदार बन्दै गएको लुकाएर लुक्दैन। जनताले तिरेको सबै कर सेवासुविधा र प्रशासनिक खर्चमै खेर गइरहेको छ। जनप्रतिनिधि र प्रशासन जनताको सेवा गर्न चुकेको छ। न कमाइका बाटा सहज छन् न त सेवासुविधा, अनि करको भारी मात्र बोकाइएको छ। जनतालाई कर तिर्न सक्ने हैसियतमा पुर्याउनु राज्यको पहिलो कर्तव्य हो। यसमा राज्य चुकेको छ। विदेशीसँग ऋण मागेर संघीयता चल्दैन। सामर्थ्य बुझेर नयाँ व्यवस्था अंगीकार गर्न नसक्दा संघीयता सरकार, राजनीतिक नेतृत्व र देशकै लागि गलपासो बन्दै गएको छ। मधेसबाट पहाडतिर लाग्दै गरेको एउटा सरकारी दल संघीयता मधेस आन्दोलनको उपज ठान्छ। संघीयतापछि तराईमधेसका जनताले के पाए त ? केही सम्भ्रान्त मधेसीको संघीय र प्रदेशको सत्तामा हालिमुहालीका लागि मात्र थियो त मधेस आन्दोलन ? कहाँ कसको दादागिरी कायम रहने भन्ने द्वन्द्वले न तराईमधेस बन्छ न त हिमाल र पहाड। त्यसैले संघीयता तराईमधेसका लागि पनि देखाउने दाँत मात्र भएको छ। संघीयतामाथि साँच्चिकै खतरा छ भने षड्यन्त्र देख्नेहरूबाटै छ। क्षमता नभएपछि व्यवस्था र पात्र बदलिएर मात्र देशको उन्नति हुँदैन, व्यक्तिभित्रको संस्कार, संस्कृति र आचरणमा पनि परिवर्तन जरुरी छ। पात्र बदल्नकै लागि मात्र व्यवस्था परिवर्तन गरिएको होइन। देशमा आर्थिक अनुशासन कायम राख्न तीनवटा सरकारबीच समन्वय जरुरी हुन्छ। हाम्रोमा अभ्यासको सुरुवातमै खटपट सुरु भइसक्यो। स्थानीय सरकारमा प्रदेशको दादागिरी, प्रदेश सरकारमा संघीय सरकारको दादागिरी र संघीय सरकारमा केही ठालू नेताको दादागिरी कायम रहने हो भने नागरिकको सार्वभौम अधिकार पनि सुरक्षित रहन सक्दैन। हामीले संघीयता चलाउन नसक्ने भयौं भने पनि लोकतन्त्र र दलीय व्यवस्थाको सुरक्षामा भने ध्यान केन्द्रित गर्नुपर्छ। किनकि संघीयताप्रति कसैको पनि उदार भाव देखिन्न। हो, कडा मेहनत र धेरैको ज्यान फालेर ल्याएको व्यवस्था कसरी त्याग्ने भन्ने लज्जाबोध होला, तर देशका लागि बलिदानी दिने सपूतको सपना साकार यो व्यवस्थाबाट हुने छाँटकाँट छैन। यति महँगो व्यवस्था कार्यान्वयनमा देखिएका चुनौती सामना गर्न हामी सक्षम हौंला त ? नागरिक कर तिर्ने क्षमतामा छैनन्, आयात र निर्यातबीचको खाडलले देश खोक्रो भइसकेको छ, विदेशीले ऋण दिएनन् भने जनप्रतिनिधिलाई पाल्ने हाम्रो हैसियत छैन भने कुन मानेमा यो व्यवस्थाले देशको रक्षा गर्ला ? मागेर चलाउने व्यवस्था कतिन्जेल धानिएला ? अनि दिनेले हाम्रो अनुकूल चल्न देला ? हो आयातीत व्यवस्थाले हाम्रो हित हुँदैन त्यसै भनिएको होइन। यहाँनेर चित्रबहादुर केसीलाई स्मरण गर्नैपर्छ। विभाजित होइन सिंगो नेपालमा मात्र सबैको अस्तित्व सुरक्षित हुन्छ भन्ने बेलैमा मनन गरौं।"
पाथीभरा गोल्डकप : ताप्लेजुङको जित,फुङ्लिङ : ताप्लेजुङमा जारी तेस्रो पाथीभरा गोल्डकप फुटबल प्रतियोगिताअन्तर्गत शनिबार भएको खेलमा कर्णसिंह सोनाम स्मृति क्लब ताप्लेजुङ विजयी भएको छ । ए डिभिजनका तथा विदेशी खेलाडीले भरिएको ताप्लेजुङले फिदिम स्पोर्टिङ क्लब पाँचथरलाई ३० गोलले पराजित गरेको हो । ताप्लेजुङको जितमा राजकुमार घिसिङले एक तथा विदेशी खेलाडी फोरे फोरमेनाले दुई गोल गरे । घिसिङले पहिलो हाफको दोस्रो मिनेटमै फ्रिकिकमार्फत गोल गरेका थिए । पपुवा न्युगिनीका फोरमेनाले पहिलो हाफको ४१औं र दोस्रो हाफको ६६औं मिनेटमा गोल गरे । उनी खेलको म्यान अफ दी म्याच पनि बन्न सफल भए । फोरमेनाले नगद पाँच हजार पुरस्कार प्राप्त गरे । प्रतियोगिताअन्तर्गत आइतबार रेडहर्स क्लब इलाम र रेडस्टार क्लब झापाबीच खेल हुने आयोजक लाखेजात्रा खेल सञ्चालन समितिका अध्यक्ष मोती पतङ्वाले जानकारी दिए । प्रतियोगिताको विजेताले तीन लाख नगद पुरस्कार पाउनेछन् । लाखेजात्राको अवसरमा २०२९ सालदेखि प्रत्येक वर्ष फुटबल प्रतियोगिता आयोजना हुँदै आएको छ ।
मेसीको जर्सी जलाउन लगाउने फुटबलरलार्इ एक वर्ष प्रतिबन्ध,जुरिच : अर्जेन्टिनी चर्चित फुटबलर लियोनल मेसीको जर्सी र तस्बिरमा आगो बालेको विरोधमा विश्व फुटबल महासंघ (फिफा)ले प्यालेस्टाइन फुटबल संघका अध्यक्ष जिब्रिल राजोउवलाई एक वर्ष प्रतिबन्धको कारबाही गरेको छ । रुस विश्वकपअघि तय भएको अर्जेन्टिना र इजरायलबीचको मैत्रीखेल रोक्न जिब्रिलले हिंसात्मक गतिविधि अपनाएको भन्दै फिफाले जिब्रिललाई एक वर्ष प्रतिबन्धसहित २० हजार स्विस फ्रांकको जरिवानासमेत गरेको छ । फिफाले मैत्री खेल भाँड्न प्यालेस्टाइनका समर्थकलाई उचालेर मेसीको तस्बिर र जर्सी जलाउन लगाइएको भन्दै उनीमाथि छानबिन गरेको थियो । छानबिनपछि फिफाले जिब्रिलले प्यालेस्टाइनका समर्थकलाई उचालेर फुटबलमा हिंसा फैलाएको ठहर गरेको छ । उक्त घटनापछि जेरुसेलममा तय भएको अर्जेन्टिना र इजरायल बीचको मैत्रीपूर्ण खेल स्थगित भएको थियो। प्यालेस्टाइनले भने इजरायलले मैत्रीपूर्ण खेल जेरुसेलममै खेलाएर राजनीतिक सन्देश दिन खोजिरहेको भन्दै विरोध जनाएको थिए । त्यति बेला अध्यक्ष जिब्रिल आफैंले पनि फिफासँग मैत्रीखेल रोक्न लिखित आग्रह गरेका थिए । जिब्रिलले मैत्रीपूर्ण खेलको विरोध गर्न अरब र मुस्लिम राष्ट्रका फुटबल समर्थकलाई मेसीको जर्सी र तस्बिहरू जलाउन आग्रह गरेको प्रमाण फेला पारेको फिफाको दाबी छ । आफैं फुटबलको जिम्मेवार पदमा रहेर जिब्रिलले फुटबलमा घिनलाग्दो राजनीति घुसाएको समेत फिफाले जनाएको छ ।
"सीपीएलको पाचौं खेलमा सन्दीप महंगा बलर, टोली शीर्ष स्थानमा","काठमाडौं : हाल क्याराबिन प्रिमियर लिग(सीपीएल) खेलिरहेका नेपालका युवा क्रिकेटर सन्दीप लामिछानेले लिगको पाचौं खेलमा खराब प्रदर्शन गरेका छन् । आइतबार बिहान (स्थानीय समय अनुसार शनिबार साँझ) भएको खेलमा सन्दीपले यसअघिको लयलार्इ पछ्याउन सकेनन्। यस अघिका चार खेलमा उत्कृष्ट प्रदर्शन गरेका सन्दीपले यस खेलमा ४ ओभर बलिङ गर्दा ४३ रन दिई कुनै विकेट लिएनन् । आइतबारको खेलमा सन्दीपको टोली सान्ट किट्स एण्ड नेभिज प्याट्रियटले ज्यासोन होल्डरको कप्तानीमा रहेको बारबाडोज त्रिडेन्ट्ससँग प्रतिस्पर्धा गरेको थियो । सन्दीपको खराब प्रदर्शन रहेको यस खेलमा सान्ट किट्स एण्ड नेभिज प्याट्रियटले ६ विकेटको जित निकाल्न सफल भयो । टस हारेर पहिले ब्याटिङको निम्ता पाएको बारबाडोज त्रिडेन्ट्स ले निर्धारित २० ओभरमा ६ विकेट गुमाएर १४७ रन बनाउन सक्यो । सान्ट किट्स एण्ड नेभिज प्याट्रियटले १४८ रनको लक्ष्य १८५ ओभरमा ४ विकेट गुमाएर पूरा गर्यो । यो सँगै सन्दीपको टोली सान्ट किट्स एण्ड नेभिज प्याट्रियटले पाँच खेलमा ३ जित हात पारी लिग तालिकाको शीर्ष स्थानमा उक्लिएको छ। सन्दीपले छैटौं, ९ औं, १२ औं र १६ औं ओभर बलिङ गरेका थिए । उनले क्रमशः ८, ८, १७ र ११ रन दिए। सन्दीप यस खेलमा सान्ट किट्स एण्ड नेभिज प्याट्रियटका लागि सबैभन्दा महंगा बलर सावित भए । यसअघिका ३ खेलमा विकेट ७ विकेट लिएका छन् । सन्दीपले पहिलो खेलमा २, दोस्रो खेलमा १ र तेस्रो खेलमा २ र चौथो खेलमा २ विकेट लिएका थिए । यो पढ्नोस: सीपीएलको चौथो खेलमा सन्दीपले लिए 'गेम चेन्जिङ' विकेट"
सेरेनामाथि लाग्यो पोसाक प्रतिबन्ध,"पेरिस : फ्रान्सेली टेनिस महासंघले अमेरिकन खेलाडी सेरेना विलियम्सलाई आफूले आयोजना गर्ने आगामी प्रतियोगितामा सहभागी हुँदा कालो रङको क्याटसुइट पोसाक प्रयोग गर्न प्रतिबन्ध लगाएको छ। फ्रान्सेली टेनिस महासंघले त्यसको कारण भने खुलाएको छ। सेरेनाले गत मे र जुनमा भएको यो वर्षको फ्रेन्च ओपन ग्रान्डस्लाम टेनिस प्रतियोगिताको दौरान कालो रङको क्याटसुइट पोसाक प्रयोग गरेकी थिइन्। हालै सुत्केरीबाट फर्किएकी सेरेनाले आफ्नो अवस्थाका कारण सहज हुने जनाउँदै सो पोसाक लगाएकी थिइन्। त्यस बेला फ्रान्सेली टेनिस महासंघले पनि सेरेनाको अनुरोधलाई स्वीकार गरेको थियो। यद्यपि महासंघले आफूले आयोजना गर्ने आगामी प्रतियोगितामा सेरेनालाई कालो रङको क्याटसुइट प्रयोग गर्न अनुमति नदिइने निर्णय गरेको छ। फ्रान्सेली टेनिस महासंघका अध्यक्ष बर्नाडर्ड जिउडिसेलीले यो निर्णयबारे सेरेना आफैंलाई पनि जानकारी दिइसकिएको जनाएका छन्। अध्यक्ष जिउडिसेलीले फ्रान्सको टेनिससम्बन्धी एक पत्रिकालाई दिएको अन्तर्वार्तामा भनेका छन्, आगामी प्रतियोगितामा सेरेनाले यो वर्षको फ्रेन्च ओपन टेनिस प्रतियोगितामा सहभागी हुँदा प्रयोग गरेको कालो रङको क्याटसुइट आगामी प्रतियोगितामा प्रयोग गर्न अनुमति दिइनेछैन। अध्यक्ष जिउडिसेलीले आगामी प्रतियोगितामा खेलाडी र पोसाक कम्पनीहरूबाट अग्रिम जानकारी लिएर मात्रै खेलमा लगाउन पाउने पोसाक स्वीकृत गरिने जनाएका छन्। हाल विश्व वरीयताको १७औं स्थानमा रहेकी सेरेना यूएस ओपन ग्रान्डस्लाम टेनिसको तयारीमा जुटेकी छन्। यूएस ओपन सोमबारबाट सुरु हुँदै छ। पूर्व शीर्ष विश्व वरीयताकी खेलाडी सेरेनाले हालसम्म सर्वाधिक २३ ग्रान्डस्लाम जितेकी छन्। हालै आफ्नो पहिलो सन्तानको रूपमा छोरीलाई जन्म दिएकी सेरेना फेरि यसै वर्षबाट कोर्टमा फर्किएकी हुन्।"
एसियाली खेलकुद : कराँतेमा पनि कमजोर प्रदर्शन,"जकार्ता (इन्डोनेसिया) : १८औं एसियाली खेलकुद प्रतियोगितामा तेक्वान्दोको निराशाजनक प्रदर्शनपछि पदकको केही आशा गरिएको कराँतेमा पनि नेपाली खेलाडीले निकै कमजोर प्रदर्शन गरेका छन् । प्रतियोगिताको आठौं दिन शनिबार सुरु भएको कराँतेमा नेपालले पहिलो दिन तीनवटा स्पर्धामा सहभागिता जनायो । एउटा स्पर्धाको प्रारम्भिक चरणबाटै बाहिरिएको नेपाल बाँकी दुई स्पर्धामा भने पदक नजिक पुगेर पनि खेलाडीको कमजोर प्रदर्शनका कारण सफलता हात पार्नबाट चुक्यो । महिला काताको कांश्य पदकका लागि भएको भिडन्तमा नेपालकी चञ्चला दनुवार थाइल्यान्डकी मोन्सिचा तारारातान्कुनसँग ५० अंकले पराजित भइन् । समान स्तरका प्रतिद्वन्द्वी भए पनि चञ्चलाले कांश्य पदकको भिडन्तमा अपेक्षित प्रदर्शन गर्न सकिनन् । त्यसअघि उनी आफ्नो पहिलो खेलमा मकाउकी सोउ सी लामसँग ५० अंकले नै पराजित भएकी थिइन् । तर, उनलाई पहिलो चरणको खेलमा हराउने मकाउकी खेलाडी प्रतियोगिताको फाइनलमा पुगेकीले चञ्चलाले पनि कांश्य पदकका लागि भिडन्त गर्ने अर्को अवसर पाएकी थिइन् । त्यसपछि कांश्य पदकको भिडन्तका लागि आफूलाई योग्य सावित गर्न चञ्चलाले दोस्रो खेलमा उत्तर कोरियाली प्रतिद्वन्द्वी काङ् जी उईलाई प्रतिस्पर्धात्मक भिडन्तबीच ३२ अंकले पराजित गरेकी थिइन् । तेस्रो खेलमा भने थाइल्यान्डकी खेलाडीसँग पराजित भएपछि उनी कांश्य पदकबाट चुक्न पुगिन् । यसरी नेपालले जारी एसियाडमा पहिलो पदक हात पार्ने गतिलो अवसर गुमायो । बक्सिङको पुरुष ६४ केजीमा नेपालका भुपेन्द्र थापा (रातो) र जोर्डनका खेलाडी प्रतिस्पर्धा गर्दै । अन्नपूर्ण यसैगरी महिलातर्फकै कुमुते ६८ केजीमाथिको तौलसमूहमा पनि नेपाल पदकको निकै नजिक पुगेर निराश बन्यो । उक्त स्पर्धाको कांश्य पदकका लागि भएको भिडन्तमा नेपालकी रीता कार्की पाकिस्तानी प्रतिद्वन्द्वी नर्गिससँग ३१ अंकले पराजित हुन पुगिन् । प्रतिद्वन्द्वी खासै प्रभावशाली नभए पनि रीताले गतिलो प्रदर्शन गर्न सकिनन् । त्यसअघि उनी आफ्नो पहिलो खेलमा चीनकी जाओ मेङमेङसँग ३० अंकले पराजित भएकी थिइन् । आफूलाई पहिलो खेलमा हराउने जाओ फाइनलमा पुगेकीले रीताले कांश्य पदकका लागि भिडन्त गर्ने अवसर पाएकी थिइन् । उनले चिनियाँ खेलाडीसँगको जस्तो प्रदर्शन पनि पाकिस्तानी खेलाडीविरुद्घ दोहोयाउन सकिनन् । नेपाली टोलीका प्रशिक्षक दीपक श्रेष्ठले अन्तर्राष्ट्रिय प्रतियोगिताको अनुभवको कमिका कारण रीताले स्तरीय प्रदर्शन गर्न नसकेको प्रतिक्रिया दिए । रीता क्षमतावान खेलाडी हुन् तर, अन्तर्राष्ट्रिय प्रतियोगिताको अनुभव नभएका कारण उनले स्वभाविक प्रदर्शन गर्न सकिनन्, दीपकले भने । दीपकका अनुसार, रीताको यो पहिलो अन्तर्राष्ट्रिय प्रतियोगिता हो । यसैगरी पुरुष कातामा नेपाली खेलाडी पर्शुराम बास्तोला आफ्नो पहिलो खेलमै पराजित भए । उनलाई पहिलो खेलमै कतारका खेलाडी हासिम आदमले ५० अंकले पराजित गरे । जारी एसियाडमा नेपालले कराँतेको आठवटा स्पर्धामा भाग लिएको छ । आइतबार कराँतेले तीनवटा स्पर्धामा भिडन्त गर्नेछ । एसियाली खेलकुदको इतिहासमा नेपाललाई पदक दिलाउने तीनवटा खेलमध्ये कराँते पनि एक हो । कराँतेले हालसम्म नेपाललाई एसियाली खेलकुदमा तीनवटा कांश्य पदक दिलाएको छ । नेपाली धावकले दौड पूरा गरेननएसियाली खेलकुदअन्तर्गत शनिबार भएको एथलेटिक्सको म्याराथन स्पर्धामा नेपाली खेलाडीले बीचैमा दौड छाडेका छन् । पुरुष म्याराथनमा दुईजना नेपाली धावकले भाग लिएकोमा दुवैजना धावकले बीचैमा दौड छाडेका हुन् । नेपाली धावक कृष्णबहादुर बस्नेतले लक्ष्यनजिक पुग्नुभन्दा करिब दुई किलोमिटर पहिले दौड छाडे भने अर्का धावक गोपिचन्द्र पार्कीले ३० किलोमिटर दूरी पार गरेपछि दौड छाडेका थिए । कुल २१ जना धावकको सहभागिता रहेको म्याराथनमा दुई नेपालीसँग अन्य राष्ट्रका चारजना धावकले पनि बीचैमा दौड छाडेका थिए । नेपाली टोलीकी ब्यवस्थापक शान्ती सिंहले इन्डोनेसियाको मौसमका कारण खेलाडीले दौड पूरा गर्न नसकेको बताइन् । यसैगरी एथलेटिक्सका जानकार निलेन्द्र श्रेष्ठले पनि यहाँको मौसमकै कारण खेलाडीले स्वभाविक प्रदर्शन गर्न नसकेको प्रतिक्रिया दिए । गर्मी र आद्रताको कमीका कारण खेलाडीले दौड पूरा गर्न नसकेको उनको तर्क थियो । सुरुमै छिटो दौडँदा खेलाडीको शरीरमा पानीको मात्रा कम भएकाले पनि समस्या देखिएको श्रेष्ठले बताए । ६३९ नम्बरको बिप लगाएर दौडिएका कृष्णबहादुरले अघिल्लो पाँच किलोमिटर दूरी केवल ३४१९ सेकेन्डमा पूरा गरेका थिए । त्यतिबेलासम्म उनी २०औं स्थानमा थिए । यसैगरी १० किलोमिटर दौड पूरा गर्न ५१४२ मिनेट समय खर्चिदै उनी १९औं स्थानमा आए । २० किलोमिटर दौड एक घन्टा १२ मिनेट ५२ सेकेन्डमा पूरा गर्दै उनी १८औं स्थानमा आए । त्यसपछि ३० किलोमिटर एक घन्टा ४३ मिनेट १६ सेकेन्डमा पूरा गर्दै उनी १२औं स्थानमा आएका थिए । दुई घन्टा २३ मिनेट १३ सेकेन्डमा ४० किलोमिटर दूरी पार गरेर दौड छाड्नुअघि उनी १२औं स्थानमा थिए । दुई नेपाली खेलाडीसँगै ब्रुनाई, कजाकस्तान, आयोजक इन्डोनेसिया र माल्दिभ्सका एकएक जना खेलाडीले पनि दौड छाडेका थिए । पुरुष म्याराथनमा निर्धारित दूरी दुई घन्टा १८ मिनेट २२ सेकेन्डमा पार गर्दै जापानका इनाई हिरोतो पहिलो भए । बहराइनका एहसान एलबासी दोस्रो र चीनका दु बुजी तेस्रो भए । यसैगरी एथलेटिक्सकै पुरुष एक सय मिटर दौडमा नेपालका यामसाजन सुनार पनि हिट चरणबाटै बाहिरिएका छन् । हिट तीनको लेन सातबाट प्रतिस्पर्धा गरेका यामसाजन आफ्नो हिटमा आठौं तथा अन्तिम स्थानमा आए । उनले निर्धारित दूरी पार गर्न ११३९ सेकेन्ड समय खर्चिएका थिए । ब्याडमिन्टनमा नङ्सल पराजित १८औं एसियाडको शनिबार भएको ब्याडमिन्टनको दुवै स्पर्धामा नेपाली खेलाडी प्रिक्वार्टरफाइनल खेलमा पराजित भएका छन् । महिला एकलतर्फको प्रिक्वार्टरफाइनलमा नेपालकी नङ्सल तामाङ जापानी खेलाडीसँग पराजित भइन् । उक्त खेलमा जापानकी यामागुची एकेन २१७, २११२ ले विजयी भइन् । शनिबार नै भएको पुरुष डबल्सतर्फको खेलमा पनि नेपाली खेलाडी मलेसियन प्रतिद्वन्द्वीसँग पराजित भए । नेपालका विकाश श्रेष्ठ र नवीन श्रेष्ठको जोडीलाई मलेसियाका सिम गोह र वी ताङको जोडीले २१९, २११२ को सोझो सेटमा पाखा लगायो । बक्सिङमा पनि निराशा १८औं एसियाडको बक्सिङमा पनि शनिबार नेपालका तीनैजना खेलाडीले हार ब्यहोरेका छन् । पुरुषतर्फको लाइट फ्लाइवेट ४६४९ केजी तौलसमूहको प्रारम्भिक चरणमा नेपालका तेजबहादुर देउवालाई लाओसका खाम्फोउभाव खाम्साथोनले १३ ले हराए । यसैगरी पुरुषतर्फकै लाइट वेल्टरवेट ६४ केजी तौलसमूहमा अर्का नेपाली खेलाडी भूपेन्द्र थापा पनि पहिलो चरणमै पराजित भए । उनलाई जोर्डनका ओबाद अल्काबेसले ०४ अंकले पराजित गरे । महिला लाइटवेट ६० केजी तौलसमूहमा नेपालकी पुनम रावल पनि पहिलो चरणमै हार स्वीकार्न बाध्य भइन् । उनलाई चीनकी याङ वेनलुले ०५ ले पाखा लगाइन् । यसैगरी स्पोर्ट क्लाइम्बिङको पुरुष कम्बाइन्ड छनोट चरणमा नेपालका पेम्बा शेर्पा १९औं र प्रनिलमान श्रेष्ठ २०औं स्थानमा रहे । उक्त स्पर्धामा २३ जना खेलाडीको सहभागिता रहेको थियो । सेपाकताक्रो खेलको पुरुष रुगु स्पर्धामा मलेसियाले नेपाललाई २० ले हरायो । अर्को खेलमा दक्षिण कोरियाले नेपाललाई २० ले हरायो । यसैगरी प्याराग्लाइडिङको पुरुष टिम क्रसकन्ट्री स्पर्धाको पहिलो चरणमा नेपाल तेस्रो स्थानमा छ । उक्त स्पर्धामा १० टोली सहभागी छन् । नेपाली टोलीमा विमल अधिकारी, विजय गौतम, सुशील गुरुङ, युकेश गुरुङ र विशाल थापा सहभागी छन् । पुरुषतर्फ इन्डोनेसिया पहिलो र दक्षिण कोरिया दोस्रो स्थानमा आसिन छन् । सोही स्पर्धाको महिलातर्फ भने पहिलो चरणको खेल सकिँदासम्म नेपाल चौथो स्थानमा आसिन छन् । महिलातर्फ पनि १० टोली सहभागी छन् । नेपाली महिला टोलीमा प्रतिभा भुजेल, तृषा तामाङ र सविता तामाङ सहभागी छन् । महिलातर्फ दक्षिण कोरिया पहिलो, जापान दोस्रो र इन्डोनेसिया तेस्रो स्थानमा छन् । यसैगरी पुरुष थ्री बाई थ्री बास्केटबलमा पनि नेपालले दुवै खेलमा हार भोग्यो । पहिलो खेलमा मंगलोलियाले नेपालमाथि २१११ अंकको प्रतिस्पर्धात्मक जित हासिल गयो । दोस्रो खेलमा जापानले नेपाललाई २१४ अंकले पाखा लगायो ।"

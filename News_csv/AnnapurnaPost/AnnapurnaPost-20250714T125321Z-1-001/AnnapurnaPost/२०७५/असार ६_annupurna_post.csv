शीर्षक,विवरण
संविधान र वैदेशिक सहयोग,"नेपालको वर्तमान संविधान तिनै नेपाली जनताका नाममा संविधानसभाबाट पारित भई जारी भएको भन्ने प्रस्तावनामा उल्लेख छ। सार्वभौमसत्तासम्पन्न मुलुकका जनताले नै बनाएको संविधानको धारा १ अनुसार संविधान नेपालको मूल कानुन हो। यसको आसय नेपालले बनाउने कानुन र नीति मात्र होइन, यसका अंग र अवयवबाट गरिने सन्धिसम्झौता पनि संविधानको सीमाभित्र रहेर गरिनुपर्छ। संविधानविपरीत हुने कुनै पनि महासन्धिमा नेपाल पक्ष बन्न सक्दैन। धारा ४८ (ख) अनुसार संविधान र कानुनको पालना गर्नु सबै नेपालीको कर्तव्य हो। अझ सरकारी अधिकारीका सेवासम्बन्धी र अन्य कानुनबमोजिम उनीहरूका अरू पनि कर्तव्य र आचरणका नियम पनि हुन्छन्। नेपालको संविधानको धारा ५६(६) अनुसार नेपालमा संघ, प्रदेश र स्थानीय तीनै तहले कानुनी राज्य, शक्ति पृथकीकरणलगायतका सिद्धान्तको संरक्षण गर्नुपर्छ। संविधानमा अन्यथा व्यवस्था भएमा बाहेक सन्धिसम्झौता गर्ने कार्य विधायिका वा त्यसको सचिवालयको नभई कार्यकारिणीको हो। तर संविधानमा खास सन्धिसम्झौता अनुमोदन सम्मिलन आदि गर्ने जिम्मा विधायिकालाई प्रदान गरिएको भने हुन सक्छ। संविधानको धारा २७९ ले खास सन्धिसम्झौता सम्बन्धमा खास केही अख्तियार विधायिकालाई प्रदान गरेको पनि छ। यो नियन्त्रण र सन्तुलनसम्बन्धी व्यवस्था हो। संविधानमा सन्धिसम्झौता गर्ने अख्तियार विधायिका वा न्यायपालिकालाई दिइएको छैन। संविधानमा यो अख्तियार कार्यकारिणीले विधायिका वा न्यायपालिकालाई प्रत्यायोजन गर्न सक्ने भन्ने लबज पनि भेटिँदैन। नेपाल सन्धि ऐन, २०४७ को दफा २(क) अनुसार अन्तरसरकारी संगठनसँग गरिने सम्झौता पनि सन्धि हो। राष्ट्रसंघ यस्तै संगठन हो। सन्धि ऐनको दफा ३ अनुसार राष्ट्रपति, प्रधानमन्त्री र परराष्ट्रमन्त्रीबाहेक अरूले पूर्णाधिकारविना सन्धिसम्झौता र सोसम्बन्धी काम गर्न सक्दैन। नेपाली राजदूत र प्रतिनिधिमण्डलको नेताले वार्ता र सन्धिको अन्तिम मसौदा र प्रमाणितप्रति स्वीकार गर्न सक्छ। सन्धि ऐनमा विधायिका वा त्यसको अधिकारीले सन्धिसम्झौता गर्न सक्ने कार्य तोकेको देखिँदैन। यस्तै यस ऐनले पनि सन्धिसम्झौता गर्ने अख्तियार प्रत्यायोजन गर्न सकिने व्यवस्था गरेको छैन। तसर्थ नेपालको संविधान र सन्धि ऐनले विधायिका र न्यायपालिकालाई सन्धिसम्झौता गर्ने जिम्मेवारी दिएको देखिँदैन। साथै कार्यकारिणीले सो अख्तियार विधायिका र न्यायपालिकालाई प्रत्यायोजन गर्न सक्ने व्यवस्था गरेको पनि देखिँदैन। संविधानको धारा ५१(घ) (११) नेपालले लिने वैदेशिक सहायतासम्बन्धी विषयको आधारभूत व्यवस्था हो। यसमा वैदेशिक सहायता लिँदा राष्ट्रिय आवश्यकता र प्राथमिकता का आधारमा लिने, वैदेशिक सहायतालाई पारदर्शी बनाउने र वैदेशिक सहायताबाट प्राप्त रकम राष्ट्रिय बजेटमा समाहित गर्ने कुरा उल्लेख छ। तसर्थ यो व्यवस्थाअनुसार राष्ट्रिय आवश्यकता र प्राथमिकताका विषयबाहेकका काममा खर्च गर्ने गरी वैदेशिक सहायता लिनु र राष्ट्रिय बजेटमा समाहित हुने गरी बाहेक त्यस्तो सहायता लिने सम्झौता गर्नु संविधानविपरीत हुन्छ। के यूएनडीपीले संसद् सचिवालय र अदालतलाई उपलब्ध गराउने रकमले यी सर्त पूरा गरेको छ त ? के सो सम्झौतालाई पारदर्शी बनाइएको छ त ? अन्तरसरकारी वित्त व्यवस्था ऐन, २०७४ को दफा १२ ले वैदेशिक अनुदान लिने अधिकार नेपाल सरकार को हुने र यस्तो अनुदान लिँदा देशको समष्टिगत आर्थिक स्थायित्व हुने गरी लिने भनेको छ। यो व्यवस्थाअनुसार नेपाल सरकारबाहेक अरूले र देशको समष्टिगत आर्थिक स्थायित्व हुने गरी बाहेक वैदेशिक अनुदान लिन मिल्दैन। यस्तै यस ऐनको दफा १३ अनुसार राष्ट्रिय प्राथमिकता र आवश्यकता भनेका, भौतिक पूर्वाधार, शिक्षा स्वास्थ्य र मानव विकास, स्वदेशी उत्पादन र उत्पादकत्व वृद्धि, स्वदेशमा रोजगार सिर्जना र क्षमता विकास, विपद् व्यवस्थापन, विज्ञान प्रविधिको विकास र प्रविधि हस्तान्तरण, वातावरण संरक्षण र जलवायु परिवर्तन, सार्वजनिक निजी साझेदारीमा गरिने लगानी र सार्वजनिक, निजी, सहकारी र सामुदायिक क्षेत्रको क्षमता नपुगेमध्ये नेपाल सरकारले निर्धारण गरेका क्षेत्र हुन्। संसद् र न्यायपालिकालाई उपलब्ध गराइएका भनिएका अनुदान वा सहायता यीमध्येका विषयअन्तर्गत पर्ने देखिँदैन। यहाँ प्रयोग भएको क्षमता विकास स्वदेशमा रोजगार सिर्जना सम्बद्ध र श्रमिक र मजदुरसँग सम्बन्धित हो। सभासद्लाई बौद्धिक श्रमिक वा मजदुर ठानी संसद् सचिवालय र न्यायाधीश र न्यायसेवाका अधिकारीलाई त्यस्ता मजदुर ठानी अदालतले वैदेशिक सहायता लिएको भन्न पनि गाह्रो छ। किनकि ती दुवै संवैधानिक अंग कुनै कारखाना वा औद्योगिक प्रतिष्ठान होइनन्। अब संविधान, सन्धि ऐन र अन्तरसरकारी वित्त व्यवस्था ऐनविपरीत विधायिका र न्यायपालिकाका लागि ती अंगका तर्फबाट आफंैले सम्झौता गरी र राष्ट्रिय आवश्यकता र प्राथमिकताबाहेकका विषयमा वैदेशिक सहायता लिन मिल्ने देखिँदैन। नेपाल सरकारले रकम उपलब्ध नगराएको भनी विधायिकाले दाता गुहार्नु स्वयं विधायिकाको अपमान हो। किनकि राज्यको ढुकुटीको साँचो विधायिकामा हुन्छ। राज्यका सबै संस्था (सञ्चित कोषमा व्ययभार हुनेबाहेक) ले पाउने रकमसम्बन्धी कानुन विधायिकाबाटै पारित हुन्छ। संसद्ले पारित गरी छुट्ट्याएको रकम अपुग भए प्रक्रिया पुर्याई रकमान्तर गर्न वा योजना र कार्यक्रमसहित थप रकम माग गर्न सकिन्छ। संसद्को बजेटबारे अर्थमन्त्रीले सभामुखसमेतसँग छुट्टै परामर्श गर्ने चलन हुन्छ। बजेटमा आएको रकम खर्च नगरी दाता खोज्दै कुद्नु स्वयंमा रहस्यमय कार्य पनि हो। यो परनिर्भर मानसिकता पनि हो, नमागी केही हुँदैन भन्ने कुण्ठा पनि हो। यस्तो रकम खर्च गर्दा लचिलोपना बढी हुन सक्छ। विदेश भ्रमण, कार्यपत्र आदिमा ठूलो रकम वा ठूला होटेलमा गोष्ठी, सेमिनार गर्ने खर्चका उपशीर्षक छन् भने यो अलिअलि लालच पनि हो। यस्ता कार्यक्रममा दाताका प्रायोजित बुद्धिजीवी प्रयोग हुने बन्दोबस्ती छ भने यो तिनका लागि कल्याणकारी कार्यक्रम पनि हो। अझ कानुन बनाउँदा उताका एजेन्डा र न्यारेटिभ घुसाउने गुढ समझदारी छ भने यो हस्तक्षेप स्विकारेको पनि हो। अब संविधान, सन्धि ऐन र अन्तरसरकारी वित्त व्यवस्था ऐनविपरीत विधायिका र न्यायपालिकाका लागि ती अंगका तर्फबाट आफंैले सम्झौता गरी र राष्ट्रिय आवश्यकता र प्राथमिकताबाहेकका विषयमा वैदेशिक सहायता लिन मिल्ने देखिँदैन। दातासँग रकम माग गर्दा नेपाल सरकारले रकम उपलब्ध नगराएको भनी भन्नुपर्छ होला। नेपाल सरकारले नै रकम उपलब्ध गराएकोमा दाताले फुर्मासी गर्न पक्कै रकम दिँदैन। दातासँग रकम माग्दा संसद्ले सचिवालयलाई कम रकम छुट्ट्याएको वा नेपाल सरकारले नदिएको भनी विधायिका र कार्यपालिकाकै छवि धमिल्याउनुपर्ने हुन्छ। यसरी राज्यले रकम दिएन भनी छवि र साखमा बट्टा लगाउँदै सहयोग माग्नु प्रशंसनीय कार्य हो भन्न सकिँदैन। यस्तो रकम यूएनडीपीले यतैका दूतावासबाट मागी आफ्ना लागि त्यसबाट केही हिस्सा कटाई उभ्रेको रकम दिएको पनि हुन सक्छ। नेपालमा त्यस्तो देखिएको पनि छ। दूतावासले राष्ट्रिय आवश्यकता र प्राथमिकता क्षेत्रमा बजेटमा समाहित हुने गरी दिन सक्ने रकम यता अन्य विषयमा तानिएको पनि हुन सक्छ। कतिपय दाताले दिने सहयोग रणनीतिक उद्देश्यले दिएको हुन सक्छ र यूएनडीपीजस्तो संस्था दूतावासको रणनीतिक उद्देश्यको हिस्सेदार बन्न मनासिव हुँदैन। यस्ता सहायता रकममा प्रायः विदेशी महँगा परामर्शदाता आउने गर्छन्। ती परामर्शदाताले पाउने रकम नेपाली विज्ञले पाउनेभन्दा निकै धेरै हुन्छ। साथै तिनको आवतजावत र बसोवास खर्च पनि निकै हुन्छ। कानुन निर्माण प्रक्रिया वा सभाको कारबाहीबारे जानकारी दिन परामर्शदाता बोलाउने कार्यक्रम त पक्कै नहोला। यस्तो विषय पनि सम्झौतामा छ भने त्यो पनि कुनै प्रशंसनीय कार्य होइन। नेपालको संविधानमा राष्ट्रिय आवश्यकता र प्राथमिकताबाहेकका विषयमा नेपालले वैदेशिक सहायता लिन नहुने उल्लेख छ। साथै ती प्राथमिकता र आवश्यकताको व्याख्या सम्बद्ध ऐनले गरिसकेको पनि छ। नेपालमा सन्धिसम्झौता कसरी हुने र कसले गर्ने भन्ने स्पष्ट कानुन पनि छ। यस्तो अवस्थामा यूएनडीपीले ती संवैधानिक र कानुनी व्यवस्थाविपरीत सहयोग दिने भन्दै सम्झौता गर्दै हिँड्नु संविधान र कानुनविपरीत हुन्छ। राष्ट्रसंघका नेपालस्थित कर्मचारीहरूले पनि नेपालको कानुन पालना गर्नुपर्ने हुन्छ। राष्ट्रसंघको नेपालस्थित कार्यालयले प्रायः सामाजिक क्षेत्रका नाममा खर्च गर्ने गरेको देखिन्छ। त्यसका केही एजेन्डा छन्। राष्ट्रसंघ आफू खासै समावेशी छैन। तर नेपालमा भने समावेशीको एजेन्डा चलाएको देखिन्छ। कतिपय जातीय संगठनलाई रकम दिने भन्ने आरोप पनि सार्वजनिक भएका छन्। यस्तै नेपालस्थित राष्ट्रसंघका एकाइहरूले आफैंले कार्यक्रम कार्यान्वयन गर्दै आएको पनि भनिन्छ। विपद् व्यवस्थापनका बेलाबाहेक यूएनडीपीले सीधै कार्यक्रम सञ्चालन गर्दै हिँड्नु उपयुक्त हुँदैन। राष्ट्रसंघका स्थानीय कार्यालयले विकसित भनिने र अलि प्रभावशाली देशमा यस्ता कार्यक्रम चलाएका छन् त ? राष्ट्रसंघको स्थानीय कार्यालयले प्रायः पश्चिमा राजदूतसँग बैठक गरी दबाब दिने वा प्रभाव पार्ने प्रयास गरेका विगतमा सार्वजनिक भएका थिए। त्यसमा नेपाल सरकारले प्रतिक्रिया जनाएको कुरा पनि आएका थिए। अनमिन नेपालमा रहेका बेला त्यसका अधिकारी र सल्लाहकारबाट नेपाल सरकार आजित भएको थियो। त्यसलाई फिर्ता गर्न नेपालले निकै प्रयत्न गर्नुपरेको थियो। राष्ट्रसंघका नेपालस्थित कार्यालयले नेपालबारे दिने गरेका प्रतिवेदन वा तिनको लगानीमा स्थानीय संस्थाले तयार गरी बुझाउने प्रतिवेदन कतिपय समयमा नेपालविरुद्धका घृणा सामग्रीसरह हुने गरेको पनि सुनिन्छ। अझ प्रायोजित अवधारणा पत्र तयार गराई नेपालविरुद्ध प्रयोग गर्ने कुरा पनि सुनिन्छ। राष्ट्रसंघका स्थानीय कार्यालयले ठूला र प्रभावशाली देशमा यस्ता प्रतिवेदन यसरी नै तयार गराउँछन् त ? राष्ट्रसंघका स्थानीय एकाइ र त्यहाँ काम गर्ने कर्मचारी पश्चिमा इतिहासकारले लेखेका इतिहास, समाज शास्त्र र मानव शास्त्रका विश्लेषणलाई एकल सत्य मानी नेपालको सामजिक सद्भावविपरीत काम गर्न खटिएका हुँदैनन्। राष्ट्रसंघ पहिले द्वन्द्व बढाउने क्षेत्रमा खर्च गरी पछि द्वन्द्व सुल्झाउन खटिने निकाय होइन। राष्ट्रसंघका कर्मचारी आस्तिक भए आफ्नो विश्वास सम्बद्ध कुराको प्रचार गर्न र प्रभावित गर्न खटिएका प्रचारक होइनन्। राष्ट्रसंघको पदमा बसेर उनीहरूले अरू देशमा आफ्नो मुलुकको एजेन्डामा काम गर्न मिल्दैन। आफू खटिएको मुलुकमा कसैलाई प्राथमिकता दिने नाममा कसैलाई घृणा गर्न पनि मिल्दैन। केही समयअघि निर्वाचन पर्यवेक्षणका नाममा युरोपियन युनियनले जुन कुरा सुनिने गरी भनेको थियो, ती कुरा राष्ट्रसंघले त्यसरी नै सुनिने गरी वा खासखुस गरी भन्न र सुनाउन मिल्दैन। राष्ट्रसंघका स्थानीय एकाइमा काम गर्ने मानिसहरू यहाँको सभ्यता, संस्कृति र परम्परामा हुर्केबढेका व्यक्ति होइनन्। उनीहरू उताका सभ्यता, संस्कृति परम्परासँग परिचित हुनु यथार्थ हो। तसर्थ यताका कुरा उताका कुराबाट विस्थापन गराउन उनीहरू जानीनजानी लाग्न हुँदैन। राष्ट्रसंघको यूएनडीपी मा रहेको डी को अर्थ विकास हो तर यसले नेपालमा भौतिक संरचना विकास मा खर्च गर्न बिर्संदै गएको छ। अब नेपालमा संविधान र ऐनले राष्ट्रिय आवश्यकता र प्राथमिकता तोकेको सन्दर्भमा नेपाललाई सहयोग गर्न राष्ट्रसंघले पनि ती क्षेत्रमा खर्च गर्नुपर्ने हुन्छ। नेपालको संविधान र कानुनले त त्यही भन्छ तर यूएनडीपीले के भन्ने हो थाहै छैन ? के नेपाल सरकार र नेपाली अधिकारीले यसका लागि प्रयास गर्लान् ? कानुनको शासन राष्ट्रसंघ र नेपाल दुवैको एजेन्डा हो तथा दुवै पक्ष संविधान र कानुनको मर्यादामा विश्वास गर्छन् भन्ने मानौं र आशावादी बनौं।"
भ्रष्टाचार नियन्त्रण र राज्य,"गृहमन्त्रालयको कार्यभार सम्हालेलगत्तै नेता रामबहादुर थापाले विमानस्थलबाट टनका टन सुनको तस्करी भइरहेको, मुलुक तस्कर र माफियाले चलाएको भनी दिएको अभिव्यक्तिउपर विभिन्न प्रतिक्रिया उत्पन्न भए। त्यसयता भएका घटना एवं कारबाहीका शृंखलाहरूले उनका अभिव्यक्ति यथार्थमा आधारित भएको पुष्टि हुन त खोज्छ। तर अहिले चालिएका कारबाहीका सम्बन्धमा लहराहरू मात्रै होइन आवश्यक छ भने पहरा पनि तानिनुपर्छ भन्ने अभिव्यक्ति प्रकट भएका छन्। तर कतै यो शृंखला पनि हात्ती आयो फुस्सामा परिणत हुने या फगत नाटकीय पटाक्षेपमा परिणत हुने त होइन ? या यसले उच्च राजनीतिक संलग्नता रहेको भनिएको सुडान घोटाला काण्डको नियति भोग्ने त होइन ? कतै यी प्रकरणले न्यायालय प्रवेश गर्दासम्म स्वयं गृहमन्त्री नै एक्लो र लाचार बन्न पुग्ने त होइनन् ? आशंका पैदा भएका छन्। सुशासन र भ्रष्टाचार नियन्त्रणमा जिम्मेवार उच्च राजनीतिक निकायले आफ्ना प्रतिबद्धता पूरा गराउन त्यही खाले चुस्तदुरुस्त क्षमतावान् एवं इमानदार संयन्त्रको निर्माण गर्नैपर्छ। चीनमा माओले क्रान्तिपश्चात् परिचालन गरेको लालसेना या जनसेनाको सम्भावना अहिले विल्कुलै छैन। अहिलेसम्म स्थापित संयन्त्रलाई नै उपयुक्त र कुशलतापूर्वक परिचालन गर्नुको विकल्प छैन। मुलुकमा भ्रष्टाचारमा छानबिन गर्न, अनुसन्धान गरी दोषीलाई कारबाहीको दायरामा ल्याउन शक्तिशाली संवैधानिकसहितका अन्य निकाय छन्। तर भ्रष्टाचार, घुसखोरी र कुशासनले राज्यका सारा संयन्त्र आक्रान्त छन्। हरेक क्षेत्रमा कमिसनको जालो व्याप्त छ, तर सरकारमा रहेका जिम्मेवार व्यक्तिहरूबाट उल्टो प्रतिप्रश्न उठ्ने गरेको छ कहाँ छ भ्रष्टाचार ? को हो भ्रष्टाचारी ? यहाँ छ भ्रष्टाचार, यो हो भ्रष्टाचारी भनेर देखाइदिएमा सरकारले नियन्त्रणमा लिन्छ। घुस, कमिसन जहाँ पनि चल्छ भन्ने दिव्य वाक्य विगतमा पटकपटक अर्थकै जिम्मेवारी सम्हालेका विद्वत्हरूका मुखारबिन्दबाट प्रकट हुने गरेको हो। वर्तमानमा पनि सरकार प्रमुख एवं सदस्यहरूले आफ्ना अभिव्यक्तिमार्फत भ्रष्टाचारविरुद्ध शून्यसहनशीलता दोहोर्याइरहेकै बेला अख्तियारलाई पनि केही गरिरहेको देखाउनुपर्ने बाध्यताका कारणले केही कर्मचारी केही हजार रुपैयाँसहित पक्राउ परेका समाचार आइरहेका छन्। २०४८ मा पायल चप्पल बजार्दै दरबार प्रवेश गरेकाहरूदेखि वर्षौं भूमिगत जेल र जंगल बसेकाहरू पनि खुला र सत्ताको राजनीतिमा प्रवेश गरेको केही वर्षमै सम्पन्न बनेको अहिलेको यथार्थ हो। नियमित र स्वाभाविक आम्दानीबाट मात्रै के यो सम्भव छ ? सम्भव थियो भने स्वदेशमा बाँच्न कठिन भएर मलेसिया अरब र भारतका सहरमा भौंतारिन बाध्य युवा पनि कुनै न कुनै पार्टी या नेताका कार्यकर्ता थिए, तिनलाई पनि यो सम्पन्न बन्ने गुत्थी सिकाउनुपर्ने। अख्तियारले सार्वजनिक पद धारण गरेकाहरूको जीवनमा अस्वाभाविक परिवर्तन आए कारबाही गर्ने भन्छ, तर मात्रै राजनीति र सरकारी जागिरका भरमा भ्रष्टाचार नगरी कसरी उच्च आर्थिक हैसियत प्राप्त हुन्छ, बंगलाहरू खडा हुन्छन्, छोराछोरी महँगा विद्यालयमा भर्ना हुन्छन्, अनुहार पुष्ट र लालिमाले युक्त हुन्छ र कलेबरहरू प्रत्येक दिन नयाँनयाँ परिधानबाट सुशोभित हुन्छन्। २०४७ सालपछि र अझै २०६२ सालपछि राजनीतिक आडमा भ्रष्टाचार, कमिसन, उर्वर जग्गा प्लटिङ, तस्करी, क्यासिनो काण्डदेखि सार्वजनिक जमिनलगायतका प्राकृतिक सम्पदा दोहनको शृंखला झनै घनिभूत हुन पुगे। वर्तमान गृहमन्त्रीबाट समेत राजनीतिक आडमा ठूलाठूला भ्रष्टाचार भएको भन्ने अभिव्यक्ति उजागर भएकै हुन्। सुडान घोटाला, बीसौं अर्बको एन सेल काण्डजस्ता घटनाबाट मुलुकको साख र अर्थतन्त्रमा परेको नकारात्मक प्रभावबारे धेरै खोतल्न पर्दैन। औषधि, उपकरणलगायतका सार्वजनिक वस्तुहरूको खरिददेखि सडक कर, सार्वजनिक ठेक्कापट्टा आदिलाई पारदर्शी र वैज्ञानिक प्रविधिको दायरामा ल्याउने हो भने राजस्व उठ्ती बढ्नेछ। चाहे ती प्रतिबहस लाख रुपैयाँसम्म फी लिने केही वकिल हुन् या प्रतिमहिना लाखौं कमाउने सीमित संख्यालगायतका देखि अन्य हजारौं चिकित्सक किन नहुन्, सबैलाई विश्वासमै लिएर पनि करोडौं थप राजस्व हासिल हुन सक्छ। निजी शैक्षिक क्षेत्रमा प्रवाहित पचासौं अर्ब रुपैयाँलाई यदि सामान्य कर प्रणालीमा आबद्ध गर्न सके पनि सार्वजनिक शिक्षा क्षेत्रमा भरथेग पुग्न सक्छ। तर हामीकहाँ नियमानुसार पारदर्शी किसिमले कर तिर्न चाहनेहरूलाई उल्टै न्याँक्ने र निरुत्साहित गर्ने प्रवृत्ति छ। दसथरीका करको सट्टा पारदर्शीपूर्वक उत्पत्तिस्थानमै एकपटक लुकाउन नसकिने किसिमले आयअनुसारको कर प्रणालीको व्यवस्थापन गर्न सके दसौं करोडको राजस्वमा थप गर्न सकिन्छ। समृद्धि, रोजगार, लोककल्याण, सामाजिक न्याय, समानताको पूर्वसर्त सुशासनका लागि सक्षम र इमानदार राजनीति नेतृत्व एवं नागरिक सचेतना र जागरुकता अपरिहार्य छ। पार्टीमा संलग्नता या पार्टीनेताको ताबेदारी र संरक्षणमा रहेकालाई जे गरे पनि छुट हुने अन्यचाहिँ सधैं पिल्सिइरहनुपर्ने अनि पक्षपात सहिरहनुपर्ने अवस्थाको अन्त्य नहुँदासम्म सुशासन सम्भव छैन। विगतमा राजनीति र सरकार अस्थिर रहेकाले सत्तामा नरहेको अवस्थामा पनि कुनै पार्टीसँग आबद्ध कर्मचारीमा पनि आफूले ताबेदारी गरेको पार्टीको सरकारलाई कुरेर बस्ने प्रवृत्ति छ। भ्रष्टाचार या तस्करी एकअर्काका लागि परिपूरक बनेका छन्। राजनीतिक नेतृत्व, राष्ट्रसेवक ठानिने कर्मचारी, सुरक्षाकर्मीबीचकै मिलेमतोमा भ्रष्टाचार र तस्करी मौलाएको छ। अन्तर्राष्ट्रिय विमानस्थलदेखि भारतसँगका सीमानाका भन्सार आदि कार्यालयमा पद कायम राख्न सेटिङअनुसार मासिक लेबी बुझाइ माल पास गर्ने प्रवृत्ति छ। गृहमन्त्रीको टनका टनको अभिव्यक्तिले यसैतर्फ संकेत गरेको हुनुपर्छ। अस्थिर सरकारमा गृहको जिम्मेवारी पाउने पार्टी नेताले विमानस्थलबाट सुनको तस्करीको लाइन क्लियर गराउने गरेको समाचार सम्प्रेषित भइरहेकै हुन्। बजेट बनाउँदा नै ठोसरूपमा काम गर्नैपर्ने र काम देखाउनुनपर्ने गरी भागशान्ति गरी खल्ती भर्न मिल्ने शीर्षक राखिने गरिन्छ। त्यसका लागि अख्तियार, महालेखालगायतका जिल्लाका प्रशासकबीच भागबन्डा हुने गर्छ। फलानो उच्च पदका लागि यति करोड बुझाउनुपर्ने रे भन्ने कुरा हल्लामात्रै नभएको प्रतीत हुन्छ। यो सवालमा स्वास्थ्यको अवस्था उदेकलाग्दो छ। करोडौं बुझाएर नियुक्ति लिनेले वा दिलाउनेले कसरी आफ्नो लगानी नउठाइ छोड्छ ? त्यसैले स्वास्थ्यमा राजनीतिक नियुक्ति लिएका केही व्यक्तिहरू ठूलो दबाबमा रहेको समाचार सम्प्रेषित भइरहेको छ। राजनीति पेसा हुनै सक्दैन। तर पारि श्रमिक पाउने जनताबाट निर्वाचित प्रतिनिधिको त कुरै छोडौं पार्टीभित्रको पद प्राप्तिका लागि पनि किन ठूलो आर्थिक चलखेल हुन्छ ? जतिसुकै शक्तिशाली संवैधानिक निकायको व्यवस्था भए पनि राजनीतिक नेतृत्वको प्रतिबद्धताविना भ्रष्टाचार नियन्त्रण र सुशासनको प्रत्याभूत हुने रहेनछ। जननिर्वाचित प्रतिनिधि र सरकारहरू नै भ्रष्टाचारमा डुबेपछि भ्रष्टाचार नियन्त्रण कार्य असम्भव हुने गर्छ। नेपालका राजनीतिक पार्टीहरू चाहे सत्तामा रहेका हुन् या विपक्षमा अन्य कुरामा एकअर्काको आलोचना या विरोधमा उत्रिए पनि भ्रष्टाचारको सवालमा एकअर्काप्रति सहिष्णु या सहयोगी बन्ने गर्छन्। भ्रष्टाचार, कमिसन, राष्ट्रिय सम्पत्तिको व्यक्तिगत हितमा दुरुपयोग एवं अस्वाभाविक सेवासुविधा लिने सवालमा एकअर्काको विरोध गरेको देखिन्न। नेपालमा निष्पक्ष भई भ्रष्टाचार, बेथिति र विसंगति उजागर गर्ने नागरिक आवाजको खडेरी परेको छ। देश गृहयुद्धमा फसेका बेला पनि महँगी कालोबजारी र घुसखोरीविरुद्ध नागरिकहरू सडकमा उत्रने गर्छन्। नेपालमा ००७, ०३६, ०४६ र ०६२ का जनआन्दोलनमा सहभागी हुनुबाहेक अन्य समयमा नेपाली जनता कुम्भकर्ण सुताइमा रहेको प्रतीत हुन्छ। केही वर्षदेखि चिकित्सा शिक्षा सुधारको माग राखी पटकपटक आमरण अनसनमा उत्रेका डा गोविन्द केसी चिकित्सा शिक्षामाथि भ्रष्ट एवं स्वार्थपूर्ण हस्तक्षेप गर्ने र सोही प्रवृत्तिका निर्णय एवं आदेश जारी गर्ने संवैधानिक निकायविरुद्ध पनि नागरिक आन्दोलनमा उत्रिएका हुन्। सत्य र सच्चरित्रताका कारण राजनीति, शैक्षिक मात्रै होइन, न्यायिक क्षेत्र पनि उनले उठाएका सवाललाई सम्बोधन गर्न बाध्य भएको छ। भ्रष्टाचार नै मुलुकको पछौटेपन, गरिबी र असमानताको कारक हो। जनता र राजस्व ठगेर कमाइएको अवैध कालो धन अनुत्पादक क्षेत्रमा छ। त्यसलाई अनुसन्धान गरी कारबाहीको दायरामा ल्याउन र भविष्यमा पनि भ्रष्टलाई सल्बलाउन नदिन छानबिन आयोग गठन गर्नुपर्छ। अनि मात्रै भ्रष्टाचारविरुद्धको शून्यसहनशीलताको प्रतिबद्धता सार्थक बन्न सक्छ। प्रत्येक नागरिकको सम्पत्ति पारदर्शी हुन आवश्यक छ। समग्रमा समृद्धि, रोजगार, लोककल्याण, सामाजिक न्याय, समानताको पूर्वसर्त सुशासनका लागि सक्षम र इमानदार राजनीति नेतृत्व एवं नागरिक सचेतना र जागरुकता अपरिहार्य छ।"
रणनीतिक सम्बन्धका आयाम,"प्रधानमन्त्रीको चीन भ्रमण विशेष छलफलको विषयवस्तु बन्नु स्वाभाविकै हो र यसपटक पनि धेरैलाई यो चासोको विषय बनेको छ। नेपालको चीनसँगको सम्बन्ध, भारतसँग जस्तै एकातिर रणनीति किसिमको रहन्छ भने अर्को नितान्त छिमेकीबीचको सम्बन्ध जस्तो। रणनीतिक सम्बन्धका रूपमा यो महत्वपूर्ण हुन्छ किनकि नेपाल चीन सम्बन्धका विषयवस्तुहरू एकातिर नेपालको भूराजनीतिसँग जोडिएका छन्, अर्कोतिर वर्तमान युगमा कुनै पनि दुई देशबीचका सम्बन्धहरू दुई देशका आवश्यकता र चाहनाद्वारा मात्र निर्देशित हुँदैनन्। अरू थुप्रै कुराबाट निर्देशित हुन जान्छन्। नेपाल र चीन एकअर्कासँग जोडिएका छिमेकी देश हुन्। दुई देशका बीचमा लामो सीमा छ र एउटा लामो ऐतिहासिक र सांस्कृतिक निकटताले पनि दुई देशलाई जोडेको छ। सीमा र सांस्कृतिक आबद्धताले जनस्तरमा सम्बन्धहरू निर्माण भएका छन्। यी दुई देशका मानिसमा व्यापक र नितान्त व्यक्तिगत पारिवारिक सम्पर्कहरू छन्। दुई देशका बीचमा धेरै पुराना व्यापारिक कारोबार पनि जोडिएका छन्। छिमेकीका नाताले नेपाल चीनबीचका सम्बन्धका आफ्नै मौलिकता छन्, जो अरूका चासोको विषय हुँदैनन् र हुनु पनि हुँदैन। प्रधानमन्त्री ओलीको भ्रमणसँग नेपाल चीन सम्बन्धका यी दुवै पक्ष जोडिएका छन्। सन् १९५० ताका चीन एउटा जनगणतन्त्रको रूपमा उदायो। त्यसपछि नेपालचीन सम्बन्ध पनि पुनर्परिभाषाको मोडमा उभिन पुग्यो। त्यसताका नेपालचीन सम्बन्धको रणनीतिक चरित्र वा तत्व पनि बढी उजागर भयो। हामीलाई थाहा छ तत्कालीन प्रधानमन्त्री बीपी कोइरालाले चीनसँगको रणनीतिक सम्बन्धलाई विशेष महत्व दिए। उनले समयको यथार्थ आत्मसात गर्न सकेका थिए, त्यसबेला। नेपालको स्वाधीन अस्तित्वका लागि नेपाल र चीन नजिकिनु आवश्यक थियो। बीपीले चीनसँगको सम्बन्धको रणनीतिक महत्व दुइटा कारणले स्थापित भएको ठहर्याएका थिए। पहिलो, तत्कालीन भारतीय प्रधानमन्त्री नेहरूको नेपालमाथि अधीनपरस्त गलत दृष्टिकोण थियो। नेहरूले त्यसताका नेपालमा लोकतन्त्रका पक्षमा लडिरहेका लोकतान्त्रिक प्रगतिशील शक्तिलाई तेस्रो स्थामा राखी राजा र राणाहरूलाई क्रमशः पहिलो र दोस्रो दर्जाका शक्तिको रूपमा राखे। उनले राणा र राजासँग विशेष सम्बन्ध कायम राखी कुरा गरे। राणा प्रधानमन्त्रीको नेतृत्वमा सरकार गठन गर्न बीपीलाई चेपुवामा पारे। भारतीय राजदूतलाई नेपालको गभर्नर जस्तो बनाए। नेपालका हरेक कुरामा निर्देशन र संलग्नताको वातावरण बनाए। बीपीको आत्मवृत्तान्त पढ्नेका लागि योभन्दा बढी भनिरहनु पर्दैन। बीपीले यिनै कारणले चीनसँग विनाभय सम्बन्ध अगाडि बढाए। यो रणनीतिक निर्णय थियो। इतिहासले देखाएकै र प्रमाणित कुरा के पनि हो भने २००७ सालपूर्व राजा र राणा दुवै चिनियाँ क्रान्तिप्रति असहयोगी तथा सशंकित थिए। चीनमा उदाइरहेको साम्यवादी राजनीतिप्रति उनीहरू पूर्ण विरोधी थिए। तर बीपीको चीनसँग सम्बन्ध राख्ने रणनीति र नयाँ चीनसँगको सम्पर्कले राजा महेन्द्रमा पनि चीनप्रति सकारात्मक उत्सुकता जागेको हो। राजा महेन्द्र पनि यस अर्थमा रणनीतिक कारणले नै चीनसँगको सम्बन्धप्रति सक्रिय भएका हुन्। नेपालचीन सम्बन्धको छिमेकीपनको गतिशक्ति इतिहासमा घनीभूत थियो। सन् ६४० पछाडि सिल्करोडको पूर्वको उत्थान विन्दु होतान मा जब इस्लामिक धर्मीहरूले बलात् कब्जा जमाए र त्यो विन्दुबाट मध्य एसिया हुँदै युरोप जोड्ने सिल्करोड प्रणाली अवरुद्ध भयो, सियानमा राजधानी बनाई शासन गर्ने चिनियाँ सम्राट्हरूले ल्हासा, सिगात्से, केरुङ हुँदै काठमाडौंबाट भारत प्रवेश गर्दै कास्मिर, अफगानिस्तान, इरान हुँदै युरोप जोड्ने सिल्करोड प्रणालीको महत्व देखे। त्यसपछि नै नेपालचीन सम्बन्धको वैभव निर्माण भयो। यो सम्बन्ध छिमेकी व्यापार प्रणालीद्वारा निर्देशित थियो रणनीतिक महत्वको पनि थियो। मगधले नेपालमा कहिल्यै आक्रमण गरेन। सियानबाट सम्राट्ले वाङ सुयानको प्रतिनिधिमण्डल नेपाल र भारत पठाए। यो प्रतिनिधिमण्डलमा आएका विज्ञहरूले नेपालीलाई कागज बनाउन सिकाए। यो प्रतिनिधिमण्डल मगध जाँदा अपमान र यातनाको सिकार भयो र नेपालले मगधमा आक्रमण गरी प्रतिनिधिमण्डलका सदस्यहरूको उद्धार गरी चीन पठाइदियो। नेपाल र चीनका दरबारमा उपहार र प्रतिनिधि पठाउने परम्परा यसपछि विकास भयो। भृकुटीको स्रोङ सेन ग्याम्पोसँग विवाह भयो। नेपाली शैलीका मन्दिरहरू चीनमा लोकप्रिय भए। सियानमा थांका बनाउन नेपाली कलाकारहरू चीन गए। त्यसपछि अरनिकोलगायत थुप्रै कलाकारले चीनमा नेपाललाई चिनाए। सन् ४०० तिरै बुद्धभद्रले सावोलिन मन्दिर निर्माण गरे। अर्थात् नेपाल र चीनको अन्तक्र्रिया घनिष्ट थियो त्यसबेला। यी ऐतिहासिक घटनाको विश्लेषण अहिले चिनियाँ तथा नेपालीविज्ञ इतिहासकारका विषय बनेका छैनन्। चिनियाँविज्ञहरू नेपालचीन सम्बन्धको ऐतिहासिक अध्ययनमा उत्साही देखिँदैनन्। नेपालप्रति उनीहरूको चासो कम छ र नेपालप्रति जानकारी पनि कमजोर छ। उनीहरू दक्षिण एसिया भनेको भारत हो भन्ने सोचाइबाट बढी प्रभावित छन्। चीनमा जता गए पनि बुद्धलाई इन्डियन प्रिन्स भन्ने गरेको पाइन्छ। बुद्धभद्रलाई इन्डियन सेज (गुरु) भनिएको पाइन्छ। समकालीन चिनियाँ विद्वान् पनि नेपालको अस्तित्वलाई भारतसँग जोडेर हेर्छन्। अर्थात् नेपालको सानो आकार धेरैजसो चिनियाँ बुद्धिजीवीलाई अध्ययनको आकर्षण नहुने कारण बनेको हो कि जस्तो लाग्छ। चिनियाँ राजनीतिज्ञहरूले भने नेपालको रणनीतिक महत्व बुझेका छन्। त्यसैले नेपालचीन राजनीतिक सम्बन्ध स्पष्ट छ र राम्रो छ। तर जनस्तरमा सामाजिक, ऐतिहासिक, साहित्यिक क्षेत्रमा सम्बन्ध व्यापक हुन बाँकी छ। यता नेपाली विज्ञहरूको चीनतर्फको आकर्षण मूलतः आतिथ्यतापूर्ण चीन भ्रमण गर्नुमा सीमित रहेको देखिन्छ। प्रत्येक वर्ष हजारौं नेपाली चिनियाँ आथित्यतामा चीन भ्रमण गर्दछन्। फर्किएर आएर कसैले केही कुरा बताउँदैन। नेपालचीन सम्बन्धलाई राम्रो बनाउने भूमिका पनि खेल्दैनन्। फेरि अर्कोपटक चीन भ्रमणको तयारीमा उनीहरू लाग्छन्। चीनले निकै ठूलो खर्च नेपालीलाई चीन घुमाउनमा गरिरहेको छ, तर नेपालचीन सम्बन्धलाई जनस्तरमा विकास गर्न त्यसको भूमिका कति रह्यो भन्ने चिनियाँ सरकारले विश्लेषण गर्नुपर्ने बेला भयो। यो ऐतिहासिक, सामाजिक र आर्थिक पृष्ठभूमिमा नेपाली प्रधानमन्त्रीको यसपटकको भ्रमणलाई विश्लेषण गर्नुपर्छ। नेपाली सञ्चार जगत् यथार्थपरक बन्न सकेको देखिएन। यो कि त आग्रही र कि त पूर्वाग्रही रहेको देखिन्छ। प्रधानमन्त्रीको भ्रमणको रणनीतिक पक्ष नेपाल र चीनको सम्बन्धलाई अब फरक आयाम दिने लक्ष्यसँग जोडिन्छ। (१) अब नेपालले चिनियाँ बन्दरगाहको प्रयोग गर्दै दक्षिणपूर्वी देशहरू जस्तै दक्षिण तथा उत्तर कोरिया, जापान, भियतनाम, सिंगापुरलगायतका देशसँगको व्यापार प्रवर्धन गर्ने कुरा महत्वपूर्ण छ भन्ने प्रधानमन्त्रीले बुझ्नुपर्छ। चिनियाँ भूमिबाट यातायातपारवहन अधिकारलाई नेपालले यसपटकको भ्रमणबाट पूर्णरूपमा स्थापित गर्नुपर्छ। (२) चिनियाँ यातायातसंरचनालाई प्रयोग गर्दै नेपालले पूर्वीचीनका सहरहरूसम्म आफ्नो व्यापारलाई विस्तार गर्न विशेष सुविधा प्राप्त गर्नुपर्छ। (३) ल्हासालाई केन्द्र बनाई पश्चिम चीन र त्यहाँबाट मध्य एसियाको तर्फ व्यापार प्रवर्धन गर्ने लक्ष्यलाई पनि नेपालले प्राथमिकता निर्धारण गर्नुपर्छ। तर यी तीनैवटा लक्ष्य प्राप्तिमा नेपालको व्यापार तथा कर्मचारीतन्त्र प्रणाली समस्याका रूपमा रहेका छन्। नेपाली व्यापारी जगत् सजिलो आम्दानी र कमिसन कमाउने प्रवृत्तिबाट ग्रस्त छ। यसले अहिलेसम्म चीनको लगानी र चीनमा नेपाली व्यापार प्रवर्धनको कुनै दीर्घकालीन योजना बनाएको छैन। यस क्षेत्रमा एकले अर्काको व्यापार धरासायी पार्ने, लगानी दुरुत्साही पार्ने र खुट्टा तान्ने प्रवृत्ति व्यापक छ। सबै मिलेर ठूलाठूला योजना बनाउनेभन्दा सम्भावित प्रोजेक्ट भाँड्ने काममा यो क्षेत्रको ऊर्जा समाप्त भइरहेको छ। नेपाली व्यापार क्षेत्रले अहिलेसम्म बेल्ट एन्ड रोड इनिसिएटिभ कार्यान्वयनको ब्लुप्रिन्ट तयार पारेको छैन। यो क्षेत्र हरेक कुरा सरकारले गरिदेओस् भन्ने ठान्छ। बेल्ट एन्ड रोड इनिसिएटिभ लाई लागू गर्ने, नेपालचीन करिडोर निर्माण गर्ने र सक्षम र गुणस्तरीय कम्पनीहरूको लगानी नेपालमा ल्याउने हो भने सबैभन्दा पहिला नेपालले अकर्मण्य कर्मचारीतन्त्र, भ्रष्टाचार र नातावादराजनीतिवादलाई सम्बोधन गर्नुपर्छ। कर्मतारीतन्त्र देशको विकासप्रति नै वाधा खडा गर्ने गरी अकर्मण्य र निष्क्रिय अवस्थामा छ। चीनसँग थुप्रै सम्झौता भएका छन्। पारवहन सन्धि भएको छ। त्यस सन्धिले नेपालको भूपरिवेष्ठित अन्तर्राष्ट्रिय कानुनको अधिकारलाई मान्यता दिएको छ। यस अधिकारलाई भारतसँगको सन्धिले दुईपक्षीय सहमतिमा मात्र स्थापित गरेको छ। नेपाल र चीनका बीचमा बेल्ट एन्ड रोड इनिसिएटिभको फ्रेमवर्क सम्झौता पनि भएको छ। केरुङकाठमाडौंलुम्बिनी रेल प्रोजेक्ट कार्यान्वयनमा चिनियाँ सर्भे टोलीले काम गरेको छ। तर त्यो टोली नेपाल आउन किन समय लाग्यो ? त्यसलाई नेपाल बोलाउन कहिले पत्र पठायो ? समयमै त्यसतर्फ किन ध्यान दिइएन ? यस सम्बन्धमा देखावटी औपचारिकता भइरहेको छ वा लगनशील भएर काम भइरहेको छ ? यी व्यापक कुरामा पत्रकारले अनुसन्धानात्मक वा खोज पत्रकारिता गरिदिए सबै कुरा बाहिर आउने थिए। निर्भीक भएर भन्ने हो भने नेपालले चिनियाँ लगानी भित्र्याउने र बेल्ट एन्ड रोड इनिसिएटिभको कार्यान्वयनद्वारा चीननेपाल करिडोर निर्माण गर्ने कार्यमा नेपाली कर्मचारीतन्त्र अवरोधका रूपमा रहेको छ। यसभित्र विकृति थुप्रिएका छन्। नेपालको राष्ट्रिय हितविपरीत कार्य गर्ने वरिष्ठ कर्मचारीको तप्का छैन भन्नुपर्ने कारण पनि छैन। कर्मचारीतन्त्रले राष्ट्रको विज्ञता सरकारी काममा प्रयोग हुनै दिँदैनन्। देशमा हरेक किसिमको आधुनिक विज्ञता प्राप्त छ। तर त्यसलाई सरकारी संयन्त्रमा पुग्न प्रतिबन्धजस्तै छ। कर्मचारीतन्त्रभित्र योग्य, गैरराजनीतिक, सक्षम युवा विज्ञहरू छन्, उनीहरूले भूमिका नै पाउँदैनन्। मन्त्रीहरू आफन्त विज्ञहरूबाट घेरिएका छन्। आफन्त विज्ञहरू आफ्नो स्पेस सिर्जना गर्न अरूलाई नजिक आउनै दिँदैनन्। यी प्रवृत्तिकै कारणले नेपालमा चिनियाँ लगानी स्वस्थ र स्वस्फूर्त ढंगबाट प्रवेश गर्न पाइरहेको छैन। यो विषय प्रधानमन्त्रीको पनि चुनौती हो। यी अवरोधलाई सम्बोधन नगरी नेपालचीन आर्थिक सम्बन्ध मजबुत हुन सक्दैन। देशभित्रका यी समस्या चिनियाँ पक्षले सम्बोधन गर्ने कुरा होइनन्। नेपालभित्र रहेको व्यापक भ्रष्टाचारले काम गर्ने, योग्य र सक्षम चिनियाँ कम्पनीहरू नेपालमा लगानी गर्न आउँदैनन् ? नेपालको परिस्थिति नकारात्मक भएकाले नेपालमा खराब चिनियाँ कम्पनीहरूको लगानी बढ्न सक्ने खतरा पनि रहन्छ। यसको तात्पर्य के हो भने बेल्ट एन्ड रोड इनिसिएटिभ लाई लागू गर्ने, नेपालचीन करिडोर निर्माण गर्ने र सक्षम र गुणस्तरीय कम्पनीहरूको लगानी नेपालमा ल्याउने हो भने सबैभन्दा पहिला नेपालले अकर्मण्य कर्मचारीतन्त्र, भ्रष्टाचार र नातावादराजनीतिवादलाई सम्बोधन गर्नुपर्छ। यिनै सरोकारहरू चिनियाँ लगानीकर्ता र चिनियाँ सरकारका सरोकार हुन्। प्रधानमन्त्रीले चिनियाँ पक्षलाई आश्वस्त पार्नुपर्ने चुनौती ठूलो छ। आशा गरौंउहाँले यी अन्तर्निहित गतिशक्तिलाई राम्रोसँग बुझनुभएको छ र यिनीहरूको सम्बोधन गर्नुहुन्छ। जुन गति र आयाममा नेपालले आफ्नो विकासलाई अगाडि बढाउनुपर्ने आवश्यकता छ, त्यसका लागि प्रधानमन्त्रीले नेपालले अवलम्बन गर्ने नीतिगत सुधारका पक्षहरूलाई खुलेर राख्नुपर्छ। अहिले नेपालको तत्काल आवश्यकता विकास प्राधिकरण को स्थापना गर्नु हो। राष्ट्रले राष्ट्रिय गौरवका रूपमा घोषणा गरेका आयोजनाहरू कार्यान्वयन गर्ने शक्तिशाली विकास प्राधिकरणको स्थापना ऐनबाट हुनुपर्छ। यस प्राधिकरणले राष्ट्रिय निर्माण कम्पनी को स्थापना गरी नेपाली सेना, सशस्त्र प्रहरी, सडक विभाग, विद्युत् प्राधिकरण, हवाई उड्डयन प्राधिकरण र नेपाल टेलिकमलाई यस निर्माण कम्पनीसँग जोड्नु आवश्यक छ। यस किसिमको संयन्त्र निर्माण नगरी चीनसँग बिप्पा सम्झौता नगरी चिनियाँ लगानी नेपालमा प्रभावकारी ढंगबाट आउँदैन। यस चुनौतीलाई यसपटक प्रधानमन्त्रीले सम्बोधन गर्न सक्नुपर्छ। यस किसिमको अवस्था सिर्जना हुने विषयमा चिनियाँ पक्षलाई आश्वासन पार्दै, चिनियाँ राष्ट्रपति सी जिनपिङको भ्रमण सुनिश्चित गर्न सक्नु प्रधानमन्त्रीको भ्रमणको रणनीतिक पक्ष हो। तर यो राजनीतिक होइन आर्थिक विकासको रणनीति हो। साथसाथै एउटा अर्को पनि महत्वपूर्ण पक्ष छ। संविधान जारी हुनै नदिने र संविधान जारी भएपछि यसको संशोधनलाई बहाना बनाएर नेपालमा द्वन्द्वलाई निरन्तरता दिने तत्व सक्रिय छ। त्यसका काँधमा बसेर नेपाललाई टुक्र्याउने सपना पाल्ने एउटा अर्को तत्व पनि सक्रिय छ र यसलाई पश्चिमी संस्थाहरूले व्यापक रूपमा मलजल गरिरहेका छन्। पश्चिमी संस्थाको प्रभावमा रहेको एउटा भारतीय थिंकट्यांक पनि यसमा सक्रिय छ। यी तत्वहरूको टार्जेट चीन र भारत दुवै हुन्। प्रधानमन्त्रीले नेपालको यस जटिलतालाई चिनियाँ समकक्षीसमक्ष प्रस्ट पार्नुपर्छ। नेपालले चीन र भारत दुवैको दृष्टिकोण यस सम्बन्धमा प्रस्ट पार्न सक्नुपर्छ। यो विषय प्रधानमन्त्रीको भ्रमणको राजनीतिक रणनीति हुनुपर्छ। अहिलेसम्म नेपाल यसमा असफल रहेको छ। यता पछिल्ला दिनमा नेपालचीन सम्बन्ध सेलाएको हल्ला पनि आएका छन्। तर योे यथार्थ होइन। तर नेपाली कूटनीतिक कर्मचारीतन्त्र प्रभावकारी नदेखिएको भने सत्य हो। परराष्ट्र मन्त्रालयले राष्ट्रिय जनमत तयार पार्न छलफल चलाउनुपर्थ्यो। सञ्चार जगत्लाई एउटा दृष्टिकोण दिई छलफल चलाउनुपर्ने थियो। भारत र चीनसँगका सम्बन्धको आगामी आयामको प्रारूप तयार पार्नुपथ्र्यो। नेपालमा बसी नानाथरीका विकृति निर्माण गर्नेहरूप्रतिको दृष्टिकोण पनि प्रस्ट हुनुपथ्र्यो। नेपालमा बसेर भारतको हिन्दु संस्कृतिविरुद्ध षड्यन्त्र गर्नेहरू र चीनविरुद्ध सुरक्षामा आघात सिर्जना गर्नेहरू सक्रिय रहेको हाम्रा नेताहरूलाई थाहा नहोला, तर चीन र भारतलाई अवश्य थाहा छ। भारतलाई भ्रमित पारिएको होला, तर चीन भ्रमित छैन। नेपालभित्रका यी गतिविधिलाई चीनले हेरिरहेकै छ। तर नेपालमा संवेदनशीलता एकदमै कम छ। तर एउटा कुरा के निश्चित हो भने चीनले नेपालसँगको सम्बन्धलाई बेवास्ता गर्दैन। तसर्थ नेपाल चीन सम्बन्धमा शंका गर्नुपर्ने अवस्था छैन। यी सबै पक्षमा यसपटकका प्रधानमन्त्रीको भ्रमण सफल हुन सक्छ। तर आशातीत सफल भएन भने चीनको नेपालप्रतिको दृष्टिकोणमा परिवर्तन हुन पनि सक्छ। सफल भए पनि भविष्यमा त्यसलाई प्रभावहीन बनाउने प्रयत्न हुनेछन्। यसका अतिरिक्त यो भ्रमण छिमेकीहरूको भेटघाट पनि हो। त्यस अर्थमा सौहार्द त हुने नै छ। यी सबै विषयमा प्रधानमन्त्रीले विविध कोणबाट तयारी गरेकै हुनुपर्छ।"
"इङ्ल्यान्डसँग अस्ट्रेलियाको लज्जास्पद हार, बने यस्ता कीर्तिमान",काठमाडौँ: विश्वको नम्बर १ वान डे टिम इङ्ल्यान्डले मंगलवार अबेर राति ट्रेन्ट ब्रिज स्टेडियममा खेलिएको तेस्रो वान डे म्याचमा अस्ट्रेलियालाई २४२ रनको विशाल अन्तरले पराजित गरेको छ । यो खेलमा फराकिलो जितसहित इङ्ल्यान्डले सिरिजमा ३० को अग्रता बनाएको छ । यस खेलमा दुई रेकर्ड पनि बनेका छन् । एउटा इङ्ल्यान्डले पहिलो पटक ब्याटिङ गर्दै ५० ओभरमा ६ छ विकेट गुमाउँदै ४८१ रन बनाएको थियो । जुन वान डे क्रिकेको एक पारीमा कुनै पनि टिमले बनाएको अहिलेसम्मको सबैभन्दा ठुलो स्कोर हो । दोस्रोतर्फ अस्ट्रेलियन टिमले खेलमा २४२ रनको लज्जास्पद हारको सामना गर्नुपर्यो । यो अस्ट्रेलियनले रनको हिसाबले वान डे क्रिकेटमा अहिलेसम्मको सबैभन्दा ठुलो हार हो । यसभन्दा अघि उसले वान डे मा सबैभन्दा ठुलो हार ३२ वर्षअघि न्यूजिल्यान्डवविरुद्ध मिलेको थियो । अर्कातिर इङ्ल्यान्डले वानडे क्रिकेटमा अहिलेसम्मकै सबैभन्दा फराकिलो जित निकाललेको छ । यसभन्दा अघि उसले न्यूजिल्यान्डविरुद्ध सन् २०१५ मा २१० रनको जित दर्ता गराएको थियो । केबल ११ दिनमा पुरुष र महिला क्रिकेटमा वान डे को सबैभन्दा ठुलो स्कोर बनायो । ८ जुन २०१८ मा न्यूजिल्यान्डको महिला क्रिकेट टिमले आयरल्यान्डविरुद्ध ४९० रनको स्कोर बनायो । त्यसको ठिक ११ दिनपछि इङ्ल्यान्डको पुरुष टिमले अस्ट्रेलियाविरुद्ध ४८१ रनको विशाल स्कोर बनाएको थियो । यस खेलमा इङ्ल्यान्डले पहिले ब्याटिङ गर्दै ५० ओभरमा ४८१ रन बनायो । इङ्ल्यान्डका लागि एलेक्स हेल्सले सबैभदा धेरै १४७ रन बनाए । उनले त्यसका लागि ९२ बलको सामना गर्दै १६ चौका र पाँच छक्का पनि हाने । उनका अलावा जोनी बेयरस्टनलले ९२ बलमा १५ चौका र पाँच छक्काको सहयोगमा १३९ रनको शानदार पारी खेले । कप्तान इयोन मोर्गनले पनि ३० बलमा ६७ रनको विस्फोटक पारी खेले । उनले त्यस क्रममा ६ छक्का र ३ चौका पनि हाने । विशाल स्कोरको पछ्याएको अस्ट्रेलियाकोफ टिम ३७ ओभरमा २३० रनमा अलआउट भयो । ट्रेविस हेडले सबैभन्दा धेरै ५१ रन बनाए । उनले आफ्नो पारीमा ३८ बलको सामना गर्दै सात चौका लगाए । इङ्ल्यान्डका लागि राशिदले चार विकेट लिए । अर्कातिर अलीले पनि तीन विकेट लिए । डेभिड विलीलाई दुई विकेट हात लाग्यो ।
"नेइमार फेरि घाइते, प्रशिक्षणबाट निकालियो",एजेन्सी : विश्वकपको आफ्नो दास्रो खेल नजिकिँदै गर्दा ब्राजिलका मुख्य स्ट्राइकर नेइमार घाइते भएका छन् । दायाँ खुट्टा भाँच्चिएका कारण नेइमार लामो समयपछि ३ जुनमा भएको कोस्टारिकाविरुद्धको विश्वकप अभ्यास खेलमा मैदानमा फर्केका थिए । आइतबार स्विट्जरल्यान्डविरुद्धको खेलपछि दुखाई महसुस गरेका उनलाई प्रशिक्षणबाट निकाली उपचराका लागि फिजिसियनकोमा पठाइएको छ। यस पटक पनि उनको दायाँ खुट्टामा समस्या देखिएको हो । नेइमार दुईदिन उपचार गरेपछि मात्रै प्रशिक्षणमा फर्कने ब्राजिलियन टोलीका प्रवक्ता भिनिसिअस रोड्रिगेजले बताएका छन् । शुक्रबारको कोस्टारिकाविरुद्धको खेलमा उनी फिट हुने नहुने टुंगो लागेको छैन । २०१४ को विश्वकपमा पनि कोलम्बियाविरुद्धको क्याटरफाइनल खेलमा घाइते भइ बाँकी खेल खेल्न सकेका थिएनन् ।
मोरक्कोले विश्वकपमा पोर्चुगललाई पराजित गर्दा रोनाल्डो एक वर्षका थिए !,मस्को : रुस विश्वकपको समूह बीको आफ्नो दोस्रो खेलमा युरोकप च्याम्पियन पोर्चुगलले अफ्रिकी टोली मोरक्कोसँग प्रतिस्पर्धा गर्दैछ। खेल बुधबार साँझ ५ः४५ मा सुरु हुँदैछ। पोर्चुगल र मोरक्कोको विश्वकप भिडन्तको रोचक यात्रा छ। जुन रोचक प्रसंग कोट्याउँदा अहिले पोर्चुगल र मोरक्कोबाट केही खेलाडी मात्र एक दुई वर्षका थिए। कतिपय खेलाडी त जन्मिएका पनि थिएनन्। मोरक्को र पोर्चुगलबीच एउटा गज्जबको संयोग छ। मोरक्कोले रुससहित पाँचवटा विश्वकप फुटबलमा गरी १४ खेल खेल्दा केवल दुई खेलमा जित हात पारेको छ। दुईमध्ये पहिलो जित पोर्चुगलविरुद्ध दर्ता छ। सन् १९८६ मा मेक्सिकोमा भएको विश्वकपमा पोर्चुगलविरुद्ध आफ्नो टोलीले जित हात पार्दा मोरक्कोको वर्तमान टोलीका अधिकांश खेलाडी दुई वा तीन वर्षका मात्रै थिए। त्यसताका मोरक्कोले पोर्चुगललाई ३१ ले पराजित गरेको थियो। अहिले समय फेरिएको छ। पोर्चुगललाई मोरक्कोले पराजित गर्दा एक वर्षका रोनाल्डो अहिले विश्वप्रद्धि फुटबलमध्ये एक नम्बरमा पर्छन्। ३२ वर्ष अघिको पोर्चुगल र मोरक्कोको इतिहासलाई रोनाल्डोले उल्टाउने अपेक्षा गरिएको छ। मोरक्को भने यसपटक पनि आफ्नो त्यही ३२ वर्ष अघिको इतिहास दोहोर्याउने प्रयासमा मैदान उत्रने छ। यद्यपि अहिलेको अवस्था निकै फरक छ। दुई वर्षअघि युरोकपको उपाधि जितेयता पोर्चुगल अझ सशक्त टोली बनेको छ। पोर्चुगिज टोलीमा समावेश युवा खेलाडीले पनि उच्च स्तरको प्रदर्शन गर्दै आएका छन्। त्यसैले खेलअघि मोरक्कोविरुद्ध पोर्चुगल बलियो देखिएको छ। स्पेनसँगको खेलमा रोनाल्डोको ह्याट्रिकले मोरक्को तनावमा यो खेल दुवै टोलीका लागि निकै महत्वपूर्ण छ। अघिल्लो खेलमा उपाधिको दाबेदार मानिएको स्पेनसँग ३३ गोलको बराबरीको नतिजा निकालेको पोर्चुगलका लागि प्रिक्वार्टरफाइनलको सम्भावना बलियो बनाउन मोरक्कोविरुद्ध जित आवश्यक छ। पराजयले क्रिस्टियानो रोनाल्डो नेतृत्वको पोर्चुगलको अन्तिम १६ को यात्रा अप्ठ्यारोमा पर्नेछ। अघिल्लो खेलमा आत्मघाती गोलले इरानसँग पराजित भएको मोरक्कोका लागि पनि प्रतियोगितामा टिकिरहन जितको अझ बढी आवश्यकता छ। पोर्चुगलसँग पनि पराजित भएमा मोरक्को प्रतियोगिताबाटै बाहिरिने पक्का छ। त्यसैले मंगलबारको खेलमा यी दुवै टोलीको एकमात्र लक्ष्य जित हुनेछ। त्यो लक्ष्य प्राप्त गर्न अपनाउने तरिका भने फरक हुने निश्चित छ। रोनाल्डोजस्ता सशक्त स्ट्राइकर भएको पोर्चुगलले मोरक्कोविरुद्ध पक्कै पनि आक्रामक खेल खेल्नेछ। अनि बलियो रक्षापंक्ति मानिएको मोरक्कोले पोर्चुगललाई रोक्न आफ्नो त्यही हतियार प्रयोग गर्नेछ। मोरक्कोको रक्षापंक्ति यति बलियो छ कि उसले रुस विश्वकपका लागि भएको अफ्रिकी छनोटमा केवल एक गोल खाएको थियो। मोरक्कोले इरानविरुद्ध पनि आत्मघाती गोलमा मात्रै पराजय बेहोरेको हो। त्यसैले स्पेनविरुद्ध ऐतिहासिक ह्याट्रिक गरेका रोनाल्डोलाई रोक्न मोरक्कोले आफ्नो रक्षापंक्तिमा विशेष योजना बनाएको हुनुपर्छ। रोनाल्डोले स्पेनविरुद्ध अघिल्लो साता आफ्नो व्यक्तिगत र विश्वकप इतिहासमा ५१औं ह्याट्रिक गोल गरेका थिए। उनी त्यससँगै विश्वकप फुटबलको लगातार चार संस्करणमा गोल गर्ने पनि केवल चौथो खेलाडी बनेका छन्। उनी आफ्नो रेकर्डलाई अझ सशक्त बनाउने र देशलाई विश्वकपमा शानदार प्रदर्शन गरेको देखाउने मोडमा छन्। फिफाको विश्व वरियतामा समेत चार नम्बरमा रहेको पोर्चुगलको प्रतिस्पर्धा ४१ औँ वरियताको मोरक्कोले चुनौती दिन कठिन मानिएको छ। विगतमा दुई टोली कुल खेल : १ पोर्चुगल विजयी : ० मोरक्को विजयी : १ बराबरी : ० पोर्चुगल विश्वकप सहभागिता : सातौंपटक उपलब्धि : तेस्रो स्थान (सन् १९६६) फिफा वरीयता : ४ मोरक्को विश्वकप सहभागिता : पाँचौंपटक उपलब्धि : प्रिक्वार्टरफाइनल फिफा वरीयता : ४१ बलियो जर्मनीलाई धक्का बलिया टोलीको स्वाभाविक जित विश्वकपको मुखैमा स्पेनका प्रशिक्षक बर्खास्त रोनाल्डो चम्किएपछि पोर्चुगलले स्पेनलाई बराबरीमा रोक्यो बलियो आक्रमणविरुद्ध दरिलो रक्षापंक्ति बलियो स्पेनविरुद्ध उत्साहित इरान
साउदी अरेबियाविरुद्ध उरुग्वेले गर्यो गोल,मस्को : साउदी अरेबियाविरुद्ध उरुग्वेले खेलको २३ औं मिनेटमा पहिलो गोल गरेको छ। उरुग्वेका स्टार इट्राइकर लुइस स्वारेजले कर्नरलाई खेलको २३ औं मिनेटमा गोलमा परिणत गरेका हुन्। विश्वकप उद्घाटन खेलमा सउदी अरेबिया आयोजक राष्ट्र रुससँग ५० ले पराजित भएको थियो। पहिलो खेलमा उरुग्वेले इजिप्टलाई १० ले हराएको थियो। आजको खेलमा विजयी भए उरुग्वे अन्तिम १६ मा प्रवेश गर्नेछ। समूह एबाट साउदी अरेबिया र इजिप्ट भने बाहिरिने सम्भावना छ। रसिया विश्वकपको दोस्रो खेलमा इजिप्टमाथि उरुग्वेको जित
रुस विश्वकपमा पोर्चुगलको पहिलो जित : रोनाल्डोले गरे सुन्दर गोल,मस्को : विश्वकप फुटबल अन्तर्गत बुधबार भएको समूह बीको आफ्नो दोस्रो खेलमा पोर्चुगल विजयी भएको छ। अफ्रिकी टोली मोरक्कोविरुद्ध पोर्चुगलले पहिलो जित दर्ता गरेको हो। पोर्चुगलका किष्टियानो रोनाल्डोले खेल सुरु भएको चार मिनेटमै मोरक्कोविरुद्ध गोल गरे। त्यही गोल नै निर्णयक बन्यो। रुस विश्वकपमा रोनाल्डोको यो व्यक्तिगत चौथो गोल हो। यसअघि पहिलो खेलमा रोनाल्डोले स्पेनविरुद्ध ह्याट्रिक गरेका थिए। यो जितसँगै पोर्चुगलको अन्तिम १६ मा पुग्ने सम्भावना बलियो बनेको छ। स्पेन र इरानबीचको खेलले पोर्चुगलको दोस्रो चरणको सम्भावनालाई नयाँ मोड दिनेछ। मोरक्को र पोर्चुगलबीच एउटा गज्जबको संयोग छ। मोरक्कोले रुससहित पाँचवटा विश्वकप फुटबलमा गरी १४ खेल खेल्दा केवल दुई खेलमा जित हात पारेको छ। दुईमध्ये पहिलो जित पोर्चुगलविरुद्ध दर्ता गरेको थियो। सन् १९८६ मा मेक्सिकोमा भएको विश्वकपमा पोर्चुगलविरुद्ध आफ्नो टोलीले जित हात पारेको थियो। त्यसताका मोरक्कोले पोर्चुगललाई ३१ ले पराजित गरेको थियो। ३२ वर्ष अघिको पोर्चुगल र मोरक्कोको इतिहासलाई रोनाल्डोले उल्टाएका हुन्। मोरक्को अघिल्लो खेलमा आत्मघाती गोलले इरानसँग पराजित भएको थियो। पोर्चुगलसँगको हारसँगै मोरक्को विश्वकपबाट बाहिरिने पक्का भएको छ। पढ्नुहाेस् रसिया विश्वकपमा रोनाल्डोको पहिलो ह्याट्रिक रोनाल्डो चम्किएपछि पोर्चुगलले स्पेनलाई बराबरीमा रोक्यो बलियो आक्रमणविरुद्ध दरिलो रक्षापंक्ति मोरक्कोले विश्वकपमा पोर्चुगललाई पराजित गर्दा रोनाल्डो एक वर्षका थिए !
कति गम्भीर हो नेमारको चोट ? फर्केलान् मैदानमा ?,"काठमाडौँ: रसियामा जारी विश्वकप फुटबल प्रतियोगिता अन्तर्गत कोस्टारिका विरुद्ध शुक्रबार हु्ने खेलका लागि अभ्यासका पीडा महसुस गरेपछि ब्राजिलका सुपर स्टार नेमार खुट्टा खोच्याउँदै मैदानबाट बाहिरिए । मंगलबारको अभ्यासका क्रममा दायाँ खुट्टाको गोली गाँठोमा पीडा महसुस गरेपछि नेइमार खोच्याउँदै प्रशिक्षण मैदानबाट बाहिरिएका थिए । ब्राजिलियन टोलीका प्रवक्ता भिनिकिउस रोड्रिग्वेजले नेमारले प्रशिक्षणका क्रममा पीडा महसुस गरेपछि तत्कालै प्रशिक्षणबाट बाहिर निकालिएर फिजियोको निगरानीमा राखिएको बताए । गोलीगाँठोको चोटका कारण उनी सोचीमा ब्राजिलियन टिमले गरिरहेकको बुधबारको प्रशिक्षणमा सहभागी हुन सकेनन् । ब्राजिलले यो शुक्रबार समूह ई को आफ्नो दोस्रो खेलमा कोस्टारिकासँग खेल्दैछ । पेरिस सेन्ट जर्मेनबाट खेल्ने क्रममा खुट्टो भाँचिएपछि नेमार तीन महिना मैदान बाहिर थिए । उनले विश्वकपको अभ्यास खेलमा क्रोएसियाविरुद्ध पुनरागमन गरेका थिए । त्यसपछि विश्वकपको समूह चरणको पहिलो खलेमा नेमारले स्विटजरल्यान्डविरुद्ध प्रतिस्पर्धा गरेका थिए । तर ११ गोलको बरारबरीमा सकिएको खेलमा उनी गोल गर्न असफल भएका थिए । त्यही खेलका क्रममा विपक्षी खेलाडीको ट्याकलबाट नेमारको गोलीगाँठोमा चोट लागेको थियो । उनको दायाँ गोलीगाँठोको उपचार ब्राजिलियन टोलीका चिकित्सकहरुले रुसको सोचीमा गरिरहेका छन् । मंगलबार प्रशिक्षणका क्रममा खुट्टा खोच्याउँदै बाहिरिएका नेमारबारे उनका सहयात्री फिलिपे कोटिन्होले सञ्चारकर्मीहरुसँग बोलेका छन् । उनले नेमार शुक्रबार कोस्टारिकाविरुद्ध हुने खेलमा मैदान फर्किने कुरामा आफू ढुक्क रहेको बताएका छन् । 'आत्तिनुपर्ने त्यस्तो केही छैन', उनले भनेका छन्, 'नेमार कोस्टारिकाविरुद्धको खेलमा मैदानमा हुनेछन् ।' कोटिन्होले नेमार प्रशिक्षणमा नबसेको बताउँदै तर सबै कुरा साधरण रहेको पनि स्पष्टिकरण दिए । कोटिन्होले स्विटजरल्यान्डविरुद्ध ब्राजिलका लागि सुरुवाती तथा उत्कृष्ट गोल गरेका थिए । 'जब नेमार मैदानमा ओर्लिन्छन् तब उनलाई विपक्षीले घेरेर आक्रमणको कोशिश गर्छन्', उनले भनेका छन्, 'तर नेमार दिन दिनै अझ मजबुत भइरहेका छन् ।' नेरलाई अहिले टिमका फिजियोले हेरिरहेका छन् । उनी एक दिनपछि प्रशिक्षणमा फर्किने छन् । गत फेब्रुअरीमा पेरिस सेन्ट जर्मेनबाट खेल्ने क्रममा नेमारको दायाँ खुट्टा भाँच्चिएको थियो । विश्वकप रोचक : यी हुन् ब्राजिलका कीर्तिमान ब्राजिलले विश्वकप जित्ने दाबी, कसको कति सम्भावना ? विश्वकप नजिकिँदा ब्राजिलमा बिजुलीको चिन्ता पेलेको निष्कर्श: विश्वकप जित्न ब्राजिललाई सजिलो छैन प्रेम र फुटबल : नौ वर्षमै मेसीकाे लभ ! नेमारका १८ प्रेमिका, अविवाहित रोनाल्डोका चार सन्तान ! सशक्त पुनरागमनको प्रतीक्षा : नेमारको प्रदर्शनमा ब्राजिलको भविष्य उपाधि दावेदार ब्राजिल स्विट्जरल्यान्डसँग बराबरीमा रोकियो"
अन्नपूर्ण कर्पोरेट ब्याडमिन्टन : सुर्खेतको एकलौटी जित,"वीरेन्द्रनगर : अन्नपूर्ण पोस्ट् अन्तर्राष्ट्रिय कर्पोरेट ब्याडमिन्टन छनोट प्रतियोगितामा सुर्खेतले एकलौटी जित हात पारेको छ । वीरेन्द्रनगरमा आइतबारदेखि सञ्चालित तीनदिने प्रतियोगिताको सबै स्पर्धामा सुर्खेतका खेलाडी विजयी भए । मंगलबार सम्पन्न प्रतियोगिताबाट ११ जना खेलाडी अन्तर्राष्ट्रिय प्रतियोगिताका लागि छनोट भए । छनोट हुने सबै सुर्खेतका खेलाडी हुन् । जिल्ला ब्याडमिन्टन संघको सहजीकरणमा वीरेन्द्रनगरको प्रहरी व्यायामशालामा सञ्चालित प्रतियोगितामा कर्णाली प्रदेशका दैलेख, सुर्खेत, जाजरकोट, जुम्ला, रुकुम, सल्यान र हुम्लाका एक सय २८ खेलाडीले भाग लिएका थिए । काठमाडौंमा हुने अन्तर्राष्ट्रिय प्रतियोगिताका लागि छनोट खेलका विजेता र उपविजेता सहभागी हुनेछन् । विजयी खेलाडीलाई प्रदेश प्रहरी प्रमुख सुरेशविक्रम शाहलगायतले पुरस्कार प्रदान गरे । नीराजन उत्कृष्ट घोषित प्रतियोगितामा सुर्खेतका नीराजन चौधरी उत्कृष्ट खेलाडी भएका छन् । उनी पुरुष एकल र १९ वर्षमुनिको एकलमा स्पर्धामा पहिलो भए । मंगलबार बिहान भएको पुरुष एकलमा नीराजनले सुर्खेतकै जितबहादुर लामिछानेलाई २११७, १९२१, २११९ ले हराए । १९ वर्षमुनिको पुरुष एकलमा नीराजनले सुर्खेतकै नगेन्द्र बम ठकुरीलाई २१९, २११७ ले हराए । प्रतियोगिताकै उत्कृष्ट खेलाडी बनेका उनलाई जिल्ला ब्याडमिन्टन संघका वरिष्ठ उपाध्यक्ष चेत अधिकारीले तीन हजार रुपैयाँबाट पुरस्कृत गरे । यसैगरी महिलामा सुर्खेतकै सामना भट्टराई प्रतियोगितामा उत्कृष्ट भएकी छन् । उनले १९ वर्षमुनिको महिला एकल र महिला एकलमा सफलता हात पारिन् । उनले सोमबार भएको फाइनलमा सुर्खेतकै अग्रिमा भण्डारीलाई २११४, २४२२ ले हराइन् । महिला एकलमा पनि उनले सुर्खेतकी सेस्मा श्रीपालीलाई २१९, २१६ ले हराएकी थिइन् । मिक्स युगलमा खगेन्द्र खत्री र सेस्मा श्रीपालीको जोडी पहिलो भयो । उनीहरूले सुर्खेतका नगेन्द्रबहादुर थापा र पुष्पा शाहीको जोडीलाई २११७, २२२० र २११७ ले हराए । पुरुष युगलमा दीपेश चौधरी र युवराज गुरुङको जोडी पहिलो भयो । उनीहरूले नगेन्द्रबहादुर थापा र खगेन्द्र खत्रीको जोडीलाई २११६, ७२१, २११७ ले हराए । प्रतियोगितामा सुर्खेत बाहिरका खेलाडी तेस्रो स्थानमा अटाए । तेस्रो हुनेमा पुरुष एकलमा जाजरकोटका जनक भदेल, सुर्खेतका महेशविक्रम सिंह, पुरुष युगलमा रुकुमका शशिराम रावत र हरि चन्द र सुर्खेतका विष्णु पौडेल र कर्ण बुढाको जोडी रहेको छ । यस्तै महिला एकलतर्फ सुर्खेतकै पुष्पा शाही, १९ वर्षमुनिको महिला एकलमा पुष्पा शाही र सेस्मा श्रीपाली, १९ वर्षमुनिको पुरुष एकलमा सुर्खेतकै सुजित कार्की र अनिल मल्ल तेस्रो भए ।"

शीर्षक,विवरण
नेपाल : अर्को परिवर्तनको संघारमा ?,"विभिन्न राजनीतिक कारणले विभाजित बनेका नेता कमजोर हुँदै छन् भने देश अर्को परिवर्तनको संक्रमणमा छ। करिब सवा दुई सय वर्षअघि अमेरिकी कांग्रेसका सदस्य फिसर एइम्जले भनेका थिए इमानदारीसाथ व्यवस्थापन गरिएन भने प्रजातन्त्र आफ्नो गर्भमा आफ्नै विनाशका लागि तातो लावा सञ्चय गरेर राख्ने ज्वालामुखी पर्वतजस्तै बन्न पुग्छ। एइम्जको कथनलाई नेपाललगायत कतिपय मुलुकका नवोदित प्रजातन्त्रहरूले ७ दशकदेखि अनुभव गरिरहेका छन्। मधेसका क्षेत्रीय दलको आन्दोलन र भारतीय नाकाबन्दीको समयमा केपी ओलीले प्रदर्शन गरेको असाधारण साहस र अडान नेपाली राजनीतिका लागि एउटा विलक्षण अध्याय थियो। सुनियोजित रणनीतिअन्तर्गत हो वा संयोगले, उनी एक इतिहास पुरुषकै रूपमा देखिए। पहिलो प्रधानमन्त्रीत्व कालमा पदबाट हट्दै गर्दा पनि उनी महानायकका रूपमा बाहिरिए। ओली एकैसाथ नेपाली जनताका आक्रोश, आशा र विश्वासका प्रतीक बनेका थिए। गत स्थानीय, प्रदेश र संसदीय निर्वाचनमा जनताले ओलीलाई त्यसैको पुरस्कार दिए। तर, ६ महिना पुग्दा नपुग्दै ओली औसत नेता र प्रधानमन्त्रीमा रूपान्तरित भएका छन्। ओलीबारे सबै आलोचना र टिप्पणी सही नहोलान्। आग्रहपूर्वाग्रह पनि होला। लौ, षड्यन्त्र पनि होला। तर, मोदीको जनकपुर भ्रमणको अवसरमा प्रधानमन्त्री ओली र उनका परराष्ट्रमन्त्रीले अक्षम्य कूटनीतिक लापरवाही प्रदर्शन गरेका हुन् (अन्नपूर्ण पोस्ट्, जेठ ८ गते २०७५)। उनकै प्रत्यक्षपरोक्ष संलग्नतामा नेपालका प्रधानन्यायाधीश र कार्यवाहक प्रधानन्यायाधीश अत्यन्त अग्राह्य र असहज प्रक्रियाबाट पदच्युत गरिए। न्यायपालिकाको स्वतन्त्रता र मर्यादामाथि यति ठूलो आक्रमण नेपालको इतिहासले देखेको थिएन (प्रताडित न्याय र सरकारको आयु)। राष्ट्रियस्तरका समाचार पत्रहरूले स्थानीय र प्रदेश सरकारको मनपरी कर संकलनका उदाहरण प्रस्तुत गर्ने क्रममा चटपटे, बदाम, अन्डा, माछा र डुंगामा समेत कर थोपरेका छन्। मुलुकमा राष्ट्रव्यापी कर आतंक को स्थिति निर्माण भएको उल्लेख भइरहेको छ। एकीकृत सम्पत्ति कर पोहोर डेढ सय, यो वर्ष तीन हजार आठ सय ५०, पूर्वमन्त्रीदेखि करोडपतिसम्म गरिबको सूचीमा, जनताको कर, जनप्रतिनिधिको रजाइँ जस्ता समाचार मूलधारका समाचारमा प्रकाशन भइरहेको छ तर सरकारका मन्त्री र प्रधानमन्त्री त्यसलाई अवमूल्यन गर्दै कर बढाइएको छैन, सरकारलाई गाली गर्ने बहाना मात्रै र करको कुरा अतिरञ्जित बताइरहेका छन्। न्यायाधीशहरूको नियुक्ति र बर्खास्तीमा समेत सबै मर्यादा हनन गर्न अभ्यस्त मुलुकमा लोकसेवा एक वर्ष रोकिँदै, ८ लाख युवा प्रभावित हुनेजस्ता समाचार पनि आइरहेका छन्। त्यसरी एक वर्ष लोकसेवाले लिने परीक्षा रोक्नुको अर्थ रिक्त सबै स्थानमा सरकार र सत्तारूढ दलनिकटका कार्यकर्तालाई अस्थायी वा करारमा नियुक्त गर्ने र पछि विभिन्न बहानामा सामान्य प्रक्रिया मिलाएजस्तो गरेर तिनैलाई स्थायी गर्न लोकसेवा आयोगलाई दबाब दिने हो भनेर बुझ्नु गलत नहोला। एउटा राजनेताले एकसाथ मुलुकको विगत, वर्तमान र भविष्यलाई नेतृत्व गर्छ। पितापुर्खाको योगदान, वर्तमान पुस्ताको आशा र विश्वास अनि भविष्यका सम्भावनालाई एकसाथ जोडेर उसले आफ्ना लक्ष्य र रणनीति चयन गर्छ। अमेरिका र बेलायतजस्ता मुलुकले त्यस्ता राजनीतिकसामाजिक विश्वास, मूल्य र परम्परालाई आत्मसात् गर्दै, इतिहासलाई सम्मान गर्दै आफ्ना राष्ट्रिय लक्ष्यमा केन्द्रित रहिरहे र त्यो उपलब्धि हासिल गरे। राज्य र समाजसँग अभिन्न रूपमा जोडिएका संस्था र संरचनालाई शासनका सबै तह र क्षेत्रमा समन्वय र सन्तुलन गर्ने राजनीतिक व्यवस्थाहरू स्थिर र शक्तिशाली छन् र मुलुकलाई समृद्धि पनि दिएका छन्। नेपालजस्तो भूराजनीतिक अवस्थाको मुलुकको हकमा त्यस्तो समन्वय र सन्तुलनको व्यवस्था झन् अपरिहार्य छ। राज्य र समाजका विश्वास र मूल्यलाई बाहिरबाट आक्रमण गरेर त्यसलाई क्षतविक्षत त पार्न सकिन्छ तर त्यसको विकल्प दशकौंसम्म पनि तयार गर्न सकिन्न। दोस्रो विश्वयुद्धपछि नेपाललगायत संसारका धेरै मुलुक त्यसैकारण निरन्तर राजनीतिक अस्थिरता र युद्धको स्थितिमा छन्। राजनीतिको आन्तरिक र बाह्य सीमा तीनतिर विशाल भारत र एकातिर महाद्विपीय राष्ट्र चीनबाट घेरिएको नेपालजस्तो मुलुकले आफ्नो राजनीतिक प्रणाली र राज्य व्यवस्थाबीच सन्तुलन कायम गर्दा एकैसाथ भारत र चीनसँगको सम्बन्ध समेतलाई दृष्टिमा राख्ने दीर्घकालीन रणनीति अवलम्बन गर्नु अनिवार्य छ। त्यस्तो रणनीतिलाई राजनीतिक प्रणालीले आत्मसात् गरेको छैन र त्यसलाई आवधिक सरकारको जिम्मामा रखिएको छ भने त्यसले स्वाभाविक रूपमा नेपालको राजनीतिमा भारत र चीनजस्ता मुलुकको चासो, सरोकार र हस्तक्षेप आमन्त्रण गर्छ। बुझ्नुपर्छ, नयाँनयाँ राजनीतिक नारा र आडम्बरका सोख पाल्ने रहर नेपालजस्तो अवस्थाको मुलुकले धान्न सक्दैन। मुलुकको एकता र स्थिरताका लागि त्यस्ता राजनीतिक फर्माइसलाई परित्याग गर्न सक्नुपर्छ। सरकारविरुद्ध व्यापक असन्तोषको वातावरण निर्माण हुँदै गएको छ। षड्यन्त्र पनि होला। बाहिरी हस्तक्षेपका आयाम पनि होलान्। सत्तारूढ दल आफैँले पनि विगतका विभिन्न कालखण्डमा त्यस्ता बाह्य हस्तक्षेपलाई आमन्त्रण गर्ने अभ्यास गरेकै हो। त्यसैले उसमाथि त्यसको पुनरावृत्ति हुनु अस्वाभाविक होइन। अर्कोतिर, प्रदेश र स्थानीय सरकारका अलोकप्रियताको भारी पनि उसैले बोक्नुपरिरहेकै छ। यथार्थ के पनि हो भने स्थानीय र प्रदेश सरकारमा ओलीकै दलको एकलौटी हालीमुहाली छ। बाँकी रहेको एउटा प्रदेशमा पनि सरकारमा सहयात्री दलको नेतृत्वकै सरकार छ। त्यसैले राजनीतिक र कानुनी दुवै आधारमा जुन तहको सरकारले जहाँ जे निर्णय गर्छ त्यसको अन्तिम राजनीतिक, कानुनी र नैतिक दायित्व स्वाभाविक रूपमा ओली सरकारकै हुन्छ। एउटा राजनेताले एकैसाथ मुलुकको विगत, वर्तमान र भविष्यलाई नेतृत्व गर्छ। पितापुर्खाको योगदान, वर्तमान पुस्ताको आशा र विश्वास अनि भविष्यका सम्भावनालाई एकसाथ जोडेर उसले आफ्ना लक्ष्य र रणनीति चयन गर्छ। सत्तारूढ दलभित्रको सत्ता संघर्ष, संघ, प्रदेश र स्थानीय सरकार गरेर तीनै तहमा अनूदित भइरहेको देखिन्छ। व्यक्तिगत राजनीतिक महत्वाकांक्षालाई टेको लगाउन क्षेत्रीय, जातीय र अन्य साम्प्रदायिक राजनीतिको पाइन हाल्ने अभ्यास ओलीको पार्टीकै प्रदेशका मुख्यमन्त्री र नेताहरू गरिरहेका छन्। पूर्वएमाले र पूर्व माओवादीको व्यवस्थापनमा प्रकाशन भइरहेका साप्ताहिक र दैनिक समाचार पत्रहरू र सत्तारूढ दलका मुख्य र चर्चित नेताहरूका सार्वजनिक प्रतिक्रियाले सतहभित्रका गम्भीर हलचललाई संकेत गरिरहेको पनि बुझ्न नसकिने होइन। निश्चित रूपमा प्रतिपक्ष ओलीको विकल्प दिने हैसियतमा छैन। विकल्प आयोे भने सत्तारूढ दल भित्रैबाट आउने हो। हुन त त्यस्तो प्रयास जनादेशविरुद्ध हो। ओलीबाहेकका नेताप्रति त जनताले खासै विश्वास गरेका होइनन्। त्यसैले पार्टीभित्र सर्वशक्तिमान ओलीले आगामी ५ वर्षसम्म आफ्नो राजनीतिक भविष्यमाथि पार्ने दबाबको पीडाले पनि यी प्रकरणमा भूमिका निर्वाह गरेको अनुभव गर्न सकिन्छ। ओलीसँग जनताको धेरै ठूलो अपेक्षा थियो। जनताले ओलीलाई उनको वास्तविक हैसियतभन्दा धेरै उचाइको नेता सम्झिए। आफ्नो विश्वासमा आघात अनुभव गरेकाले पनि जनता बढी आक्रोशित देखिएका हुन्। यही जनआक्रोशको लाभ लिएर ओलीको विकल्प सत्तारूढ दलभित्र खोजिने र खोजाइने अभ्यास भइरहेको बुझ्न सकिन्छ। ओली आफैं पनि संवेदनहीन देखिन्छन्। उनमा अर्कालाई खसालेर बोल्ने र घोचपेच गर्ने ठूलो सोख देखिन्छ। आफ्ना भनाइलाई सत्य र तथ्यले स्वीकार गर्छगर्दैन, व्यावहारिक छछैन, आफ्ना भनाइ र टिप्पणी मुलुकको प्रधानमन्त्रीको स्तरअनुरूप छन्छैनन् त्यसबारे उनलाई खासै मतलव देखिँदैन। आफ्ना जिम्मेवारीबारे उनी गम्भीर होलान् तर त्यस्तो अनुभव हुँदैन। यसको लाभ स्वाभाविक रूपमा उनका पार्टीभित्रका प्रतिद्वन्द्वीले लिने नै भए। यहाँ अर्को के विचारणीय छ भने प्रचण्ड, वामदेव, झलनाथ, माधव नेपाल वा सुवास नेम्बाङहरू जत्तिकै कट्टर गणतन्त्रवादी, संघीयतावादी र धर्मनिरपेक्षतावादी ओली होइनन्। यो यथार्थ नेपालभित्र र बाहिरका सरोकारवालाले नबुझेका छैनन्। त्यसैले सरकार र दलभित्रका ओलीविरोधीहरू र ओली क्याम्पमै रहेका आफ्ना एजेन्टलाई प्रयोग गरेर बाह्य स्वार्थ समूह पनि उनको छवि ध्वस्त पार्ने रणनीति अवलम्बन गरिरहेको बुझ्न सकिन्छ। अर्को परिवर्तन ! प्रचण्डलाई ओलीको स्थानमा उभ्याउन सम्भव नदेखेर नै कुनै पूर्वमाओवादी सांसदलाई राजीनामा गराएर बर्दियाबाट चुनाव हारेका वामदेव गौतमलाई संसद्मा ल्याउने रणनीति बनेको देखिन्छ। संसद्मा मजस्तो नेता को छ ? भन्ने वामदेव गौतमको हुंकारपछाडि उनलाई सांसदमा ल्याएर प्रधानमन्त्री बनाउने अनि पूर्व एमालेभित्रका ओलीविरोधी समूह र पूर्व माओवादीको संयुक्त बलबाट संविधान संशोधन गरेर राष्ट्रपतीय प्रणालीमा मुलुकलाई लैजाने, अनि वामदेवको नेतृत्वमा चुनाव गराएर प्रचण्डलाई राष्ट्रपतिमा विजयी गराउने र वामदेवले पार्टी नेतृत्व सम्हाल्ने तानाबाना बुनिँदै गरेको बुझ्न नसकिने होइन। अफगानिस्तानदेखि म्यानमारसम्म विस्तारित विराट् हिमालय शृंखलादेखि हिन्द र प्रशान्त महासागरका विशाल जलक्षेत्रसम्म आफ्ना सुरक्षा सरोकार र रणनीतिक स्वार्थ जोडिएका भारत र चीनबीच आपसी प्रतिस्पर्धात्मक सहयोग सम्बन्धका क्रममा वा शत्रुताको स्थितिमा नेपालको स्वतन्त्रता र प्रभुसत्ता जतिखेर पनि समस्यामा पर्न सक्छ। बडामहाराजाधिराज पृथ्वीनारायण शाहदेखि राणाशासक हुँदै राजा महेन्द्र, वीरेन्द्र र ज्ञानेन्द्रसम्मले पनि त्यस्तो सन्तुलन कायम गर्ने निरन्तरको सजग र प्रतिबद्ध तर सफलअसफल प्रयास गरेका हुन्। त्यो सन्तुलनमा अलिकता तलमाथि हुँदा नेपालको स्वतन्त्रता, प्रभुसत्ता र अखण्डतामा ठूलो संकट आएको, शासक र शासनमा परिवर्तन भएको पनि हाम्रै इतिहासले सावित गरेको छ। त्यस अवस्थामा राष्ट्रसंघ र राष्ट्रसंघ सुरक्षा परिषद्का स्थायी सदस्य राष्ट्रहरूसहित जापान, जर्मनीलगायत मुलुकलाई नेपालको थप बल र भरकोरूपमा अंगीकार गर्ने कुशल रणनीति राजा महेन्द्र र वीरेन्द्रले अवलम्बन गरेका हुन्। वर्तमानमा आएर संघीयताको जटिल ब्यूह रचनाभित्र नेपाललाई हुलिसकिएको छ। यसले मुलुकको एकता, अखण्डता, स्वतन्त्रता र समृद्धिका सबै आधारलाई भत्काउँदै आइरहेको यथार्थलाई मुख्य दलका प्रमुख नेतृत्व समूहले नबुझेका छैनन् तर त्यसविरुद्ध उभिने नैतिक र राजनीतिक साहस उनीहरूसँग देखिन्न। त्यसैले धेरैको दृष्टि राजा ज्ञानेन्द्रतर्फ लक्षित छ। राजासँग जनता त छन् तर उनको पक्षमा उभिने बलियो संगठन छैन। कारण जति पनि होलान्, हिजो सर्वशक्तिमान हैसियतमा हुँदा त राजसंस्थाको सुरक्षा गर्न असफल राजाले मुलुकका सम्पूर्ण राजनीतिक शक्तिका साथै प्रमुख अन्तर्राष्ट्रिय शक्तिको सहमतिमा बाहेक राजसंस्थालाई पुनःस्थापना गर्ने सामथ्र्य राख्दैनन्। तर, सत्ता राजनीतिबाट माथि उठेको र भारत, चीन वा अमेरिकालगायत मुलुकले समान रूपमा विश्वास गर्ने र आफ्ना राष्ट्रिय सरोकारलाई निश्चित सीमाभित्र रहेर कुण्ठित हुन नदिने स्वतन्त्र र सर्वोच्च संवैधानिक संस्थाको अनुपस्थितिमा शक्तिराष्ट्रहरूले आफ्ना राष्ट्रिय हितका लागि पनि नेपालको आन्तरिक राजनीतिमा हस्तक्षेप गरिरहन्छन्। त्यसबाट नेपालको एकता, स्थिरता र विकासका लक्ष्यमाथि दबाब निर्माण भइरहन्छ। पुराना भरुवा बन्दुक र घरायसी हतियारकै बलमा गाउँघरमा दुईचार सय, हजारदुई हजार रुपैयाँ, दालचामल पिठो संकलन गरेर कुनै सैनिक प्रशिक्षणबिनाका सर्वसाधारण युवा र किशोरकिशोरी जम्मा गरेर सुरु भएको माओवादी विद्रोहले कांग्रेसएमालेसहित धेरै बलियो राज्य व्यवस्थालाई आत्मसमर्पण गराएको अनुभव मुलुकसँग छ। त्यही विद्रोहको एक प्रमुख नेता रहेका, ठूलो संख्यामा अत्याधुनिक हातहतियार, प्रशिक्षित सेना, करोडौं रकम र व्यवस्थित सूचना सञ्जाल निर्माण गरेर भूमिगत भएका नेत्रविक्रम चन्द विप्लव नेतृत्वको माओवादी संगठनलाई जातीयता, संघीयता, क्षेत्रीयताजस्ता कुराले भावनात्मक रूपमा चिराचिरा पारेको र जातीय घृणाले जर्जर बनाएको मुलुकलाई आत्मसमर्पण गराउन अबको दुईअढाई वर्षभन्दा बढी समय नलाग्ला। राजनीतिक रूपमा थिल्थिल्याइएका देउवा र त्यस्तै अवस्थामा पुगेका र पुर्याइँदै गरेका ओलीकै बलमा विप्लव नछेकिएलान्। त्यसैले मुलुक अर्को ठूलो राजनीतिक परिवर्तन र लामो संक्रमणसामु उभिएको प्रस्ट देखिन्छ।"
हिमालको काखमा भलिबल,"ताप्लेजुङ : दुई दिनको बाटो हिँडेर तोक्पेगोला पुग्दा मेरिङ्देन गाउँपालिका६ का देवेन्द्र लिम्बूलाई थकानको कुनै अनुभूति थिएन । भलिबल टिमसहित पहिलोपटक तीन हजार ६ सय मिटरको उचाइमा पुगेका लिम्बू बरु झन् उत्साहित भए । किनकि, वरिपरि अग्लाअग्ला पहाड र त्यो पहाडको कापबाट झरेको झरनासँग साक्षात्कार गर्दै भलिबल खेल्न त्यहाँ पुगेका थिए। बाटामा त यहाँ आएर खेल्न सकिन्छ जस्तो नै लागेको थिएन, लिम्बूले भने, यहाँ आइपुगेपछि र यहाँको मनोरम दृश्यले बाटाको थकान सबै भुलायो । हिउँदमा सेताम्मे हुने दुर्गम पर्यटकीय गाउँमा साउन ३१ देखि भदौ २ सम्म पहिलोपटक वडास्तरीय भलिबल प्रतियोगिता आयोजना गरिएको थियो । तोक्पेगोला मिक्वाखोला गाउँपालिका५, पापुङमा पर्ने तिब्बतसँग जोडिएको सीमावर्ती गाउँ हो । यहाँ सीमान्तकृत समूहमा सूचीकृत तोक्पेगोला (स्थानीय भाषामा ढोप्क्या भनिने) जातिको बसोबास छ । मिक्वाखोला४, सावाँका लोकेन्द्र थलङ पनि हिमालको फेदीमा भलिबल खेलको अनुभव सँगाल्न मेवाखोलाको तिरैतिर तोक्पेगोला पुगेका थिए । अन्य ठाउँमा त पहिलेदेखि नै खेलेको हो तर यति उचाइमा कहिल्यै खेलेको थिइनँ, खेल सकिएपछि थलङले भने, यहाँको मैदान प्रवेश गरेपछि साँच्चिकै फरक स्फूर्ति र ऊर्जा थपिएको महसुस भयो । प्रथमलाई नगद ५० हजार पुरस्कार रहेको प्रतियोगितामा ६ टिम सहभागी थिए । तिनमा पापुङको टिम पहिलो र नाल्बु दोस्रो भए । तोक्पेगोला जातिको ऐतिहासिक स्थल र सो क्षेत्रमा रहेका सयौं पोखरी, झरना, छहरा, जडीबुटी र पशुपालनको प्रवद्र्धन गर्न प्रत्येक वर्ष नागपञ्चमीको आसपास पारेर तोक्पेगोला जात्रा आयोजना गरिन्छ । पर्यटन प्रवद्र्धन र सामाजिक सद्भावको साथमा स्वास्थ्यका लागि खेलकुद भन्ने नारासहित जात्राको अवसर पारेर भलिबल खेलाइएको वडाध्यक्ष डण्डु लामाले बताए । दुर्गममा जात्रा सञ्चालन गर्न निकै कठिनाइ रहेको लामाको भनाइ छ । अरू गाउँबाट धेरै टाढा रहेको गाउँमा खेलकुद सहितको कार्यक्रम आयोजना गर्नु निकै चुनौतीपूर्ण छ, उनले भने, भौगोलिक अवस्थाका कारण मैदान राम्रो छैन, यति हुँदाहुँदै पनि खेलाडीको उपस्थिति र उत्साहले सुगम स्थानको भलिबल प्रतियोगिताजस्तै भयो । लामाले यो नेपालकै सर्वाधिक उचाइमा आयोजना गरिएको भलिबल प्रतियोगिता भएकोसमेत दाबी गरे । प्रतियोगिताअघि कर्मचारीसञ्चारकर्मी र जनप्रतिनिधिबीच मैत्रीपूर्ण खेल भएको थियो । आफ्नो गाउँपालिकाको पर्यटकीय स्थलमा आएर मैत्रीपूर्ण भलिबल खेल्दा उक्त ठाउँप्रति अझ बढी अपनत्वको भावना जागृत भएको गाउँपालिकाका प्रवक्ता दीपेन्द्र लिवाङ बताउँछन् । हिमालको फेदमा पुगेर खेल सञ्चालन गर्न पाउँदा भलिबलप्रति गर्व महसुस भएको भलिबलका क्षेत्रीय रेफ्री प्रेम लोङ्वाले बताए । ताप्लेजुङसहित नेपालमा यस्ता ओझेलमा परेका सुन्दर ठाउँहरू धेरै छन्, लोङ्वा भन्छन्, ती ठाउँको प्रवद्र्धन गर्न भलिबलले पनि ठूलो भूमिका खेल्ने रहेछ । आगामी वर्ष प्रतियोगिता अझै व्यापक बनाएर राष्ट्रियस्तरका खेलाडी भिœयाउने र खेल पर्यटनको समेत विकास गर्ने योजना रहेको वडाध्यक्ष लामाको भनाइ छ । ताप्लेजुङमा पछिल्लो समय भलिबलको क्रेज बढ्दै गएको छ । सदरमुकाम फुङ्लिङमा हरेक वर्ष तीन लाख रुपियाँसम्म पुरस्कार राशिका प्रतियोगिता हुन थालेका छन् भने प्रत्येक गाउँमा सानाठूला प्रतियोगिता भइरहन्छन् ।"
नाती उमेरकालार्इ चुनौती दिँदै एसियाडका ८५ वर्षे खेलाडी,"इन्डोनेसियामा जारी १८औं एसियाली खेलकुद प्रतियोगितामा ६ वटा खेल पहिलोपटक समावेश गरिएको छ । ती खेलमध्ये तासको खेल ब्रिज पनि एक हो । एसियाली खेलकुदमा पहिलोपटक समावेश गरिएकाले ब्रिज खेलले छुट्टै इतिहास त बनायो नै, त्योसँगै ब्रिजका एक खेलाडीले समेत प्रतियोगितामा गतिलो इतिहास रचेका छन् । ती खेलाडी हुन्, फिलिपिन्सका कोङ ते याङ । नातिनातिना खेलाएर घरमा बस्नुपर्ने उमेरका ८५ वर्षीय कोङ ते याङ नातिकै उमेरका खेलाडीलाई चुनौती दिन आफ्नो राष्ट्रको प्रतिनिधित्व गर्दै एसियाली खेलकुद यात्रामा निस्किएका हुन् । कोङ ते याङ जारी एसियाली खेलकुद प्रतियोगिताका सबैभन्दा बढी उमेरका खेलाडी पनि हुन् । हाल फिलिपिन्सका नागरिक भए पनि उनको जन्म सन् १९३३ को जनवरी ३ मा चीनमा भएको १८औं एसियाली खेलकुदको आधिकारिक वेबसाइटमा उल्लेख छ । जारी एसियाली खेलकुदमा सहभागिता जनाउने सबैभन्दा कम उमेरकी खेलाडीको उमेर पनि छक्क पार्ने खालकै छ । आयोजक राष्ट्र इन्डोनेसियाकी अलिक्वा नोभेरीले केवल नौ वर्षको उमेरमा एसियाली खेलकुदमा सहभागिता जनाउँदै छिन् । नोभेरीले स्केट बोर्ड प्रतियोगितामा भाग लिएकी हुन् । उनी सन् २००९ को फेब्रुअरी २ मा जन्मिएकी हुन् । एसियाली खेलकुदमा स्केट बोर्ड पनि पहिलोपटक समावेश गरिएको हो । सबैभन्दा जेठा खेलाडी कोङ ते याङ र सबैभन्दा कान्छी खेलाडी नोभेरीको बीचमा ७६ वर्षको फरक छ । पहिलोपटक समावेश गरिएको ब्रिज खेल सोमबारदेखि राजधानी जकार्तामा र स्केट बोर्ड अगस्ट २८ देखि पालेम्बाङमा सुरु हुँदैछन् । एसियाली खेलकुद प्रतियोगितामा सहभागिता जनाउन उमेरको कुनै हद निर्धारण नगरिएकाले पनि उनीहरूले भाग लिने अवसर पाएका हुन् । कति उमेरका खेलाडीले प्रतियोगितामा भाग लिन पाउने भन्ने विषयमा सम्बन्धित खेलका अन्तर्राष्ट्रिय महासंघहरूले नै निर्धारण गर्ने गरेका छन् । खेलका क्रममा शारीरिक बल प्रयोग गर्नु नपर्ने भएकाले ब्रिज खेलले खासगरी बढी उमेरका खेलाडीलाई आकर्षित गर्ने गरेको छ । त्यसैले त ८५ वर्षीय कोङ ते याङमात्र होइन, सिंगापुरकी ८२ वर्षीया लाई चुन नङ र मलेसियाका ८१ वर्षीय ली हुङ फुङले पनि ब्रिज खेलमा प्रतिस्पर्धा गर्दैछन् । जारी एसियाडमा ब्रिज खेलमा सहभागी ११ जना खेलाडीको उमेर ७० देखि ७९ वर्षको बीचमा छ । इन्डोनेसियाकै अर्बपति व्यक्तिभित्र पर्ने ७८ वर्षीय बामबाङ हार्तोनोले समेत ब्रिज खेलमा सहभागिता जनाएका छन् । हार्तोन जारी एसियाली खेलकुदको सबैभन्दा जेठा खेलाडी बन्न नसके पनि उनी प्रतियोगितामा सहभागी करिब १२ हजारमध्ये सबैभन्दा धनी खेलाडी भने बनेका छन् । इन्डोनेसियामा उनी चुरोट, बैंकिङ, दूरसञ्चार लगायतका व्यवसायमा सक्रिय छन् । स्मरण शक्तिलाई तीक्ष्ण बनाउन आफू ब्रिज खेलमा सक्रिय रहेको हार्तोेनले बताउने गरेका छन् । उनले केवल ६ वर्षको उमेरदेखि ब्रिज खेल्न थालेका हुन् । ब्रिजलाई एसियाली खेलकुदमा समावेश गराउन पनि उनको महŒवपूर्ण भूमिका रहेको स्थानीय आयोजक बताउँछन् । एसियाली खेलकुदमा स्वर्ण पदक जिते एक लाख दुई हजार अमेरिकी डलर इन्डोनेसियाका खेलाडीको प्रशिक्षण कार्यक्रममा खर्च गर्ने प्रतिबद्धतासमेत जनाएका छन् ।"
तेस्रो दिन पनि नेपालको हार मात्रै,"जकार्ता (इन्डोनेसिया) : १८औं एसियाली खेलकुद प्रतियोगिताको तेस्रो दिन पनि नेपाली खेलाडीको प्रदर्शन निराशाजनक नै रह्यो । प्रतियोगितामा सोमबार नौवटा खेलमा प्रतिस्पर्धा गरे पनि नेपाली खेलाडीले कुनैमा सुखद नतिजा निकाल्न सकेनन् । पदकको निकै आशा गरिएको तेक्वान्दोमा नेपालका तीनैजना खेलाडी पराजित भए । करिब तीन महिना दक्षिण कोरियामा वैदेशिक प्रशिक्षक गरेर एसियाली खेलकुदका लागि इन्डोनेसिया पुगेका नेपाली खेलाडीले आइतबार भएको पुम्से स्पर्धामा पनि नतिजामुखी प्रदर्शन गर्न सकेका थिएनन् । तेक्वान्दो एसियाली खेलकुदको इतिहासमा नेपाललाई सबैभन्दा बढी पदक दिलाउने खेल हो । तेक्वान्दोले एसियाली खेलकुदको नेपाललाई एक रजत (नेपालले जितेको सबैभन्दा ठूलो पदक) र १३ वटा कांस्य पदक दिलाएको छ । सोमबार भएको पुरुष ५८ केजी तौलसमूहको आफ्नो पहिलो खेलमा जित हात पार्दै सागर गुभाजूले केही आशा जगाए पनि उनी प्रिक्वार्टरफाइनल खेलमा नमीठो पराजय व्यहोर्न बाध्य भए । आफ्नो पहिलो खेलमा उनले भुटानका तेन्जिङ दोर्जेलाई ५४४० अंकले हराएका थिए । तर, प्रिक्वार्टरफाइनल खेलमा भने सागर भियतनामका भो क्वाक हुङसँग ठूलो अन्तरको पराजय व्यहोर्दै पदकको होडबाट बाहिरिए । पहिलो चरणको खेलमै १४२ ले पछि परेका सागर दोस्रो चरणमा पनि ११३ अंकले पराजित भए । दोस्रो चरणको खेल समाप्त हुँदा नै सागर आफ्ना प्रतिद्वन्द्वी २० अंकले पछाडि परेकाले तेस्रो चरणको खेलअघि नै भियतनामका खेलाडीलाई विजयी घोषित गरिएको थियो । खेलका क्रममा नेपाली खेलाडी दुई पटक लड्न पुगेकाले भियतनामका खेलाडीलाई तीन अंक फाइदा भएको थियो । भियतनामका खेलाडीले २२ अंक आक्रमणबाट प्राप्त गरे भने तीन अंक नेपाली खेलाडीले फल खेलेकाले पाए । यसैगरी तेक्वान्दोकै महिला ५३ केजी तौलसमूहमा नेपालकी निमा गुरुङ लेवनानकी लेटिटा एयुनसँग २३१० अंकले पराजित भइन् । पहिलो चरणमा लेवनानकी खेलाडीले चार अंक हात पारिन् भने निमा अंकविहीन रहिन् । दोस्रो चरणमा लेटिटाले १० अंक कमाइन् भने निमाले एक अंकमात्र जोड्न सकिन् । तेस्रो चरणको खेलमा भने दुवै खेलाडीले समान नौनौ अंक जोडेपछि लेटिटा सजिलै क्वार्टरफाइनलमा पुग्न सफल भइन् । महिलातर्फकै ६७ केजी तौलसमूहमा पनि नेपालकी संगीता नेपाली फिलिपिन्सकी अर्पोन डार्लेन माएसँग २०१७ अंकले पराजित भइन् । पहिलो चरणमा विपक्षीसामु सुस्त देखिनु नै संगीताको पराजयको कारण बन्न पुग्यो । पहिलो चरणमा फिलिपिन्सकी खेलाडीले सात र संगीताले चार अंक बटुलेका थिए । दोस्रो चरणमा संगीता आफ्नी प्रतिद्वन्द्वीसँग केवल ९१० अंकले पछि परेकी थिइन् । तेस्रो चरणमा संगीताले ४३ अंकको अग्रता लिए पनि अघिल्लो चरणको यात्रा तय गर्न भने असफल भइन् । पौडीमा पनि केही लागेन प्रतियोगिताको तेस्रो दिन सोमबार नेपाली खेलाडीले पौडीको दुईवटा स्पर्धामा सहभागिता जनाए पनि अघिल्लो चरणमा भने प्रवेश गर्न सकेनन् । महिला एक सय मिटर फ्रिस्टायल स्पर्धामा नेपालकी गौरिका सिंह आफ्नो हिटमा छैटौं भइन् । दुई वर्षअघि ब्राजिलको रियो दी जेनेरियोमा सम्पन्न ओलम्पिक खेलकुदमा सबैभन्दा कान्छी खेलाडीको रूपमा निकै चर्चा बटुलेकी गौरिका दक्षिण एसियाली खेलकुदकी पदक विजेता खेलाडी हुन् । भारतको सिलोङ र गुवाहाटीमा भएको १२औं दक्षिण एसियाली खेलकुदमा उनले रजत पदकसमेत हात पारेकी थिइन् । एसियाली खेलकुदमा भने १६ वर्षीया गौरिकाको यो पहिलो सहभागिता हो । हिट चरणमा लेन सातबाट प्रतिस्पर्धा गरेकी गौरिका आफ्नो लेनमा छैटौं भइन् । उनले निर्धारित दूरी पूरा गर्न एक मिनेट ००८२ सेकेन्ड समय खर्चिइन् । गौरिकाले आफ्नो लेनमा मंगोलिया र माल्दिभ्सका खेलाडीलाई पछाडि पारेकी थिइन् । उक्त लेनमा पहिलो स्थानमा रहेकी चिनियाँ खेलाडी झु मेङगुईभन्दा गौरिकाले ६१५ सेकेन्ड पछाडि निर्धारित दूरी पार गरेकी थिइन् । सोही स्पर्धामा प्रतिस्पर्धा गरेकी अर्की नेपाली खेलाडी टिसा शाक्यले पनि हिट चरण पार गर्न सकिनन् । हिट चारमा परेकी टिसा आफ्नो हिटमा आठौं तथा अन्तिम स्थानमा रहिन् । लेन आठबाट प्रतिस्पर्धा गरेकी उनले निर्धारित दूरी पार गर्न एक मिनेट ०३९६ सेकेन्ड समय खर्चिइन् । उक्त हिटमा पहिलो स्थानमा निर्धारित दूरी पार गरेकी जापानी खेलाडी रिकाको इकीभन्दा टिसा ९६३ सेकेन्डले पछाडि परेकी थिइन् । सुटिङमा पनि उस्तै नियति १८औं एसियाडमा सोमबार नेपालका दुई खेलाडीले सुटिङमा प्रतिस्पर्धा गरे पनि सुखद नतिजा निकाल्न सकेनन् । पुरुष १० मिटर एयर राइफल स्पर्धामा नेपाली खेलाडी सुसे चौधरी ४२औं स्थानमा आए । उक्त स्पर्धामा कुल ४४ जना खेलाडीले सहभागिता जनाएका थिए । उनले कुल ५८१० अंक हात पारे । उनीभन्दा पछाडि ४३औं स्थानमा रहेका माल्दिभ्सका सुटर मोहम्मद युनुश अहमदले कूल ५६३२ अंक जोडेका थिए । ४७७३ अंकसहित टिमोर लिस्टेका खेलाडी सिरिलो फ्रान्सिस्को नेल्सन डा सिल्भा अन्तिम स्थानमा रहे । यसैगरी महिला १० मिटर एयर राइफल स्पर्धामा नेपालका कल्पना परियार र सुस्मिता नेपाले पनि कुनै कमाल गर्न सकेनन् । कूल ५९४८ अंकसहित कल्पना ४५औं र ५८७१ अंकसहित सुस्मिता ४६औं स्थानमा रहे । कुल ४८ जना खेलाडीले सहभागिता जनाएको उक्त स्पर्धामा कतार र टिमोर लिस्टेका खेलाडी भने अयोग्य घोषित भएका थिए । ब्याडमिन्टनमा पनि हार अघिल्लो दिन नेपाली ब्याडमिन्टन खेलाडीले पुरुष टिम स्पर्धाको क्वार्टरफाइनलमा पुगेर आफ्ना समर्थकलाई केही खुसी दिएका थिए । तर, त्यसको भोलिपल्ट सोमबार त्यो खुसीले निरन्तरता पाउन सकेन । नेपाली खेलाडी पुरुष टिम स्पर्धाको क्वार्टरफाइनलभन्दा अगाडि बढ्न सकेनन् । क्वार्टरफाइनल खेलमा चाइनिज ताइपेईले नेपाललाई ३० को सोझो सेटमा पराजित गयो । एकलतर्फको पहिलो खेलमा चाइनिज ताइपेईका चु लिम्चेनले नेपालका अनुभवी खेलाडी रत्नजित तामाङलाई २११६, २११३ को सोझो सेटमा हराए । यसैगरी दोस्रो एकल खेलमा चाइनिज ताइपेईका वाङ् जुबीले नेपालका अर्का प्रभावशाली खेलाडी दिपेश धामीलाई २१५, २११४ ले पराजित गरे । पुरुष एकलतर्फकै तेस्रो खेलमा नेपालका नवीन श्रेष्ठ पनि चाइनिज ताइपेईका सु जेनहाओसँग २११०, २१११ ले पराजित भए । नेपाली खेलाडी लगातार तीन खेलमा पराजित भएपछि डबल्सतर्फको दुई खेल खेल्नु परेन । उसुमा निराशा उसुको स्पर्धामा पनि सोमबार नेपाली खेलाडीको प्रदर्शन सन्तोषजनक रहेन । महिला नान्दाओ स्पर्धामा नेपालकी निमा घर्तीमगर ११औं स्थानमा आइन् । उक्त स्पर्धामा कुल १२ जना खेलाडीले सहभागिता जनाएका थिए । निमाले कुल ९१७ अंक हासिल गरिन् । उनीभन्दा पछाडि रहेकी कजाकस्तानकी डायना उत्यामसेभाले ७१६ अंक बटुलेकी थिइन् । यसैगरी पुरुष नानक्वान स्पर्धामा नेपालका युवराज थापा २१औं स्थानमा रहे । उक्त स्पर्धामा कुल २३ जना खेलाडीले सहभागिता जनाएका थिए । युवराजले कुल ८२२ अंक बटुलेका थिए । अफगानिस्तान र पाकिस्तानका खेलाडी उनीभन्दा पछाडि परेका थिए । साइक्लिङ र प्याराग्लाइडिङमा पनि कमजोर १८औं एसियाली खेलकुदअन्तर्गत सोमबार भएको साइक्लिङ र प्याराग्लाइडिङ स्पर्धामा पनि नेपाली खेलाडीले गतिलो प्रदर्शन गर्न सकेनन् । साइक्लिङको पुरुष डाउनहिल स्पर्धामा नेपालका राजेश मगर सातौं स्थानमा रहे । उक्त स्पर्धामा कुल आठजना खेलाडीले भाग लिएका थिए । टिमोर लिस्टेका खेलाडी उनीभन्दा पछाडि रहे भने आयोजक इन्डोनेसियाका खेलाडी अयोग्य घोषित भएका थिए । सोही स्पर्धाको त्यसअघि भएको सिडिङ रन (वरीयता निर्धारण) मा सहभागी नौ खेलाडीमध्ये उनले आठौं स्थान हासिल गरेका थिए । यसैगरी सोमबार नै भएको प्याराग्लाइडिङका स्पर्धामा पनि नेपाली खेलाडीले सुखद नतिजा निकाल्न सकेनन् । जारी एसियाली खेलकुद प्रतियोगितामा नेपालका प्याराग्लाइडिङ खेलाडीले नतिजामुखी प्रदर्शन गर्ने अनुमान गरिएको थियो । टेनिसमा केही राहत १८औं एसियाली खेलकुदको लन टेनिसमा भने नेपाली खेलाडीले केही आशा जगाएका छन् । लन टेनिसको सोमबार भएको महिला डबल्स स्पर्धामा नेपालका मायांका राणा र माहिका राणाको जोडी प्रिक्वार्टरफाइनलमा प्रवेश गरेको छ । पालेम्बाङमा भएको खेलमा मायांका र माहिकाको जोडीले माल्दिभ्सको जोडीलाई ६४, ६१ को सोझो सेटमा पराजित गयो । प्रिक्वार्टरफाइनलमा मंगलबार नेपाली जोडीले जापानी खेलाडीसँग प्रतिस्पर्धा गर्नेछन् । पुरुष डबल्स स्पर्धामा भने नेपालका संरक्षकभूषण वज्राचार्य र अभिषेक बाँस्तोलाको जोडी भारतीय जोडीसँग ६१, ६१ ले पराजित भयो ।"
एसिया कप छनोट तयारीका लागि नेपाली क्रिकेट टोली श्रीलंकामा,"काठमाडौं : एसिया कप छनोट प्रतियोगिताको तयारीका लागि नेपाली राष्ट्रिय क्रिकेट टोली सोमबार श्रीलंका पुगेको छ । मलेसियामा यही अगस्ट २९ देखि सेप्टेम्बर ६ सम्म हुने छनोट प्रतियोगिताको तयारीस्वरूप नेपाली टोली श्रीलंका गएको हो । नेपालले श्रीलंकामा तीन अभ्यास खेलसहित एसिया कप छनोट प्रतियोगिताका लागि सात दिन तयारी गर्नेछ । नेपालले अगस्ट २२ मा आर्मी क्रिकेट क्लब, २४ तारिखमा ब्लोमफिल्ड र २६ तारिखमा कोल्ट्सविरुद्ध अभ्यास खेल खेल्नेछ । त्यसपछि नेपाली टोली छनोट प्रतियोगितामा सहभागी हुन अगस्ट २७ मा श्रीलंकाबाटै मलेसियातर्फ लाग्नेछ । भारत र पाकिस्तानको सिनियर राष्ट्रिय टोलीसँग प्रतिस्पर्धा गर्न पाउने प्रतियोगितासम्म पुग्ने बाटोको रूपमा रहेको यो छनोट प्रतियोगितालाई नेपाली टोलीले महŒवपूर्ण मानेको छ । ६ टोली सहभागी रहने छनोट प्रतियोगिताको विजेता एक टोली सेप्टेम्बर १५ देखि ३० सम्म संयुक्त अरब इमिरेट्स (यूएई)मा हुने एसिया कपमा भारत र पाकिस्तान रहेको समूह एमा पर्नेछ । भारत र पाकिस्तानले एसियाली क्षेत्रमा आयोजना हुने प्रतियोगितामध्ये एसिया कपमा मात्रै सिनियर राष्ट्रिय टोली पठाउने भएकाले नेपालले यो अवसरलाई महŒवका साथ लिएको हो । राष्ट्रिय टोलीका १५ खेलाडीमध्ये १४ खेलाडी सोमबार श्रीलंका पुगेका हुन् । कप्तान पारस खड्का, उपकप्तान ज्ञानेन्द्र मल्लसहित अनिलकुमार शाह, वसन्त रेग्मी, विनोद भण्डारी, दीपेन्द्रसिंह ऐरी, करण केसी, ललित भण्डारी, ललितनारायण राजवंशी, आरिफ सेख, रोहितकुमार पौडेल, सागर पुन, सोमपाल कामी र सुवास खकुरेल श्रीलंका पुगेका हुन् । हाल क्यारेबियन प्रिमियर लिग (सीपीएल) खेल्न वेस्ट इन्डिजमा रहेका सन्दीप लामिछाने भने उतैबाट प्रतियोगिता खेल्न मलेसिया आइपुग्ने छन् । सन्दीप सीपीएलमा आफ्नो टोलीका बाँकी खेलहरू छाडेर अगस्ट २८ मा मलेसिया आइपुग्ने छन् । श्रीलंका प्रस्थान गर्नुअघि नेपाली टोलीलाई सोमबार नै सभामुख कृष्णबहादुर महराले बिदाइ गरे । नेपाली टोलीको मुख्य प्रशिक्षकमा जगत टमाटा छन् भने भारतीय अपुर्भ देसाई ब्याटिङ परामर्शदाता प्रशिक्षक र रमण शिवाकोटी व्यवस्थापकको भूमिकामा छन् । उनीहरूसँगै फिजियो दिनेश भट्ट, ट्रेनर सुवास पाट्रो र भिडियो एनालिस्टका रूपमा सुरज शाक्य पनि टोलीसँगै श्रीलंका गएका हुन् ।"

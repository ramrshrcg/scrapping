शीर्षक,विवरण
छिमेकमा खुम्चिँदो कूटनीति,"केही वर्षयता नेपालले भारतचीनकेन्द्रित कूटनीतिमा मात्र जसरी जोड दिन थालेको छ, त्यसले संकटका साथीहरू बिर्साउने सम्भावना छ। भारतका तत्कालीन प्रधानमन्त्री जवाहरलाल नेहरू सिपालु लेखक पनि भएर हो वा उसबेलाको चलनै हो उनले आफ्ना अधिकारीलाई मात्र होइन, छिमेकी नेपालका राजा, प्रधानमन्त्री, मन्त्री, राजदूत आदिलाई समेत आफैं लामालामा पत्र लेखिरहँदा रहेछन्। विसं २००४२०२१ को अवधिमा भारतको प्रधानमन्त्री छँदा उनले गरेका ती पत्राचारलाई अहिले डिक्लासिफाइ गरेर दिल्लीको नेहरू म्युजियममा राखिएको छ। अवतारसिंह भासिनले त्यसलाई संग्रह गरेर छापेका पनि छन्। त्यसलाई पल्टाउँदा २००७ सालपछि नेपालमा नेहरूको मुख्य तीनवटा चासो देखिन्छ: पहिलो नेपालले परराष्ट्र र रक्षा मामिलामा भारतसँग समन्वय गरेर मात्र अगाडि बढ्नुपर्छ। यसमा नेहरूले कति जोड दिएका छन् भने राजा त्रिभुवन, प्रधानमन्त्री मातृकाप्रसाद कोइराला, आफ्नै मन्त्री, सचिव र राजदूतहरूलाई पठाएका चिठी र एडमेमो हरूमा यो कुरा दर्जनौंपटक दोहोरिन्छ। दोस्रो नेपालले चीनसँग कूटनीतिक सम्बन्ध गाँस्नै हुन्न। चीनले काठमाडौंमा दूतावास खोल्यो भने अमेरिकाले पनि खोलिहाल्छ ! उनले चिनियाँ प्रधानमन्त्री चाउ एन लाईलाई समेत यसो भनेर सम्झाउन खोजेको पाइन्छ। तेस्रो नेपालमा दूतावास नखोल्दै अमेरिकाले अचाक्ली गतिविधि बढायो, त्यसलाई रोक्नुपर्यो भनेर उनले कैयौंपटक आफ्नो सरोकार राखेका छन्। राणाकालीन बन्द समाजबाट भर्खरै बाहिर निस्किरहेको नेपालले भारतको सुझाव त सुन्यो, तर खुला हुने र फैलिँदै जाने बाटो छाडेन। फलस्वरूप संयुक्त राष्ट्रसंघको सदस्य बन्यो। विदेश सम्बन्ध विस्तार गर्दै गयो। चीन र अमेरिका दुवैका दूतावास खुले। रूस, जर्मनी, फ्रान्स, जापानजस्ता मुलुकहरू पनि आए। प्रधानमन्त्री बीपी कोइरालाले छरछिमेकको आपत्ति हुँदाहुँदै पनि इजरायललाई मान्यता दिए। राजा महेन्द्रले कूटनीतिक क्षितिज अरू उघार्दै गए। नेपालले दुई छिमेकीसँगको सम्बन्धलाई विशेष महत्व दियो, तर अरूलाई पनि बेवास्ता गरेन। त्यसैले गर्दा अहिले १६० मुलुकसँग कूटनीतिक सम्बन्ध गाँसिएको छ। राष्ट्रसंघ र अन्य अन्तर्राष्ट्रिय निकायबाहेक २६ मुलुकका आवासीय दूतावासहरू काठमाडौंमा छन्। नेपाल आफैंले ३२ मुलुकका ३९ स्थानमा कूटनीतिक नियोगहरू खोलेको छ। छिमेकीको सुझाव मानिरहेको भए नेपाल सम्भवतः भुटानकै हैसियतमा रहन्थ्यो वा अर्को हिमाली अधिराज्य सिक्किमको नियति व्यहोर्नुपर्ने पनि हुन सक्थ्यो। हामी खुम्चिएनौं, त्यसैले टिक्यौं। वैदेशिक सम्बन्धमा विविधता को मूल मन्त्रले नेपाललाई शीतयुद्धको अप्ठ्यारोमा पनि जोगायो। तर के अब नेपाली मनोविज्ञान फेरि खुम्चिन थालेको हो ? के हामीले भारत र चीनभन्दा परका मित्रहरू देख्न छाडेका हौं ? अहिले कुनै युरोपेली, अमेरिकी वा जापानी कूटनीतिज्ञसँग खुलेर कुराकानी गर्नोस्, उनीहरूको असन्तुष्टि झल्किहाल्छ। आफूहरूलाई हतोत्साहित गर्न थालियो भन्ने बुझाइ भित्रैसम्म गाडिएको छ। उनीहरूले सरकारी नीतिप्रति असन्तुष्टि जनाउँदै उच्च राजनीतिक तहमा सरोकार राख्नुका साथै परराष्ट्र मन्त्रालयमा संयुक्त ज्ञापनपत्रसमेत दिएका छन्। यसलाई हामीले सामान्य सूचकका रूपमा लिनु हुन्न। अचेल खासगरी पश्चिमा ब्लक सम्बद्ध राष्ट्रका प्रतिनिधिलाई कर्मचारी एवं राजनीतिक तहका भेटघाटमै प्राथमिकता नदिने, ओहोदाको प्रमाणपत्र बुझ्नेबुझाउने काममै ढिलाइ गरिदिने र समग्र व्यवहारमै चिसोपन झल्काउने प्रवृत्ति जानेर या नजानेर बढेको छ। पश्चिमा लगानीका एनजीओआईएनजीओहरूले अवाञ्छित क्रियाकलाप गरे या पश्चिमा मुलुकहरूले मधेस, जनजातिलगायत सीमान्तकृत समुदायका मुद्दामा उक्साहटपूर्ण सक्रियता देखाए अनि कतिपयले धर्मान्तरणलाई बढावा दिए भन्ने बुझाइ या हल्लाका भरमा यस्तो बेवास्ता बढेको देखिन्छ। यदि कूटनीतिक नियोगहरूले अकूटनीतिक हर्कत गरेका हुन् भने त्यसलाई सीमामा राख्ने उपायहरू छन्, व्यवहारमा चिसोपन देखाउने तरिका उचित होइन। यसो गर्दा हाम्रो बृहत्तर परराष्ट्र सम्बन्ध नै असन्तुलनको दिशातर्फ जान सक्छ। एनजीओआईएनजीओ र दाताहरूलाई निर्दिष्ट उद्देश्यको दायरामा बाँध्न सदाचार नीति चाहिएको हो भने त्यसलाई पारदर्शी ढंगले लागू गर्न सकिन्छ। नीति ल्याउने तर त्यसमा के लेखिएको छ नभन्ने, आधिकारिक दस्ताबेज सार्वजनिक गर्न पनि हच्किने व्यवहार ठीक होइन। त्यसैगरी सरकारले शान्ति प्रक्रिया समाप्त भएको सन्देश दिने गरी अनमिन को अवशेषका रूपमा रहेको संयुक्त राष्ट्रसंघीय राजनीतिक विभाग डीपीए को नेपाल कार्यालय केही महिनाअघि बन्द गर्ने निर्णय गर्यो। सरकारले त्यसो गर्न आवश्यक ठान्यो होला, ठान्न सक्छ, तर त्यसलाई कार्यान्वयन गर्दा बिनापरामर्श जसरी हठात पत्र प्रेषित गर्यो, त्यसले डीपीएमा बढी अंशियारी राख्ने पश्चिमा मुलुकहरूसँग दूरी बढाउने काम नै गर्यो। तीन महिनाअघि काठमाडौंबाट अझ महत्वपूर्ण जिम्मेवारी पाएर कोलम्बो जानुअघि तत्कालीन अमेरिकी राजदूत अलाइना बी टेप्लिजले हामी केहीसामु अन द रेकर्ड भनेकी थिइन् नेपालले आफूलाई खुम्च्याउँदै लैजाने कि फैलाउने, त्यसबारे सोच्नुपर्छ। मेरो विचारमा नेपालजस्तो लोकतान्त्रिक मुलुक खुम्चनु हुँदैन, अरू फराकिलो हुँदै जानु नै राम्रो हुन्छ। अर्को मित्रराष्ट्र जापानको उदाहरण लिऊँ। नेपालमा उसको प्रत्यक्ष राजनीतिक स्वार्थ देखिन्न, न त उसले युरोपेलीले जस्तो सचेतना अभियानमा लगानी गरेको छ। नेपाललाई निरन्तर भौतिक पूर्वाधार निर्माणमा मात्र सघाउने पुरानो दाता मुलुक हो जापान। पहिले उससँग हाम्रो द्विपक्षीय राजनीतिक भेटघाट बाक्लै हुन्थ्यो। तर अचेल हरेक वर्ष बिराएर भारत भ्रमणमा आउने जापानी प्रधानमन्त्री यता नछिरेको वर्षौं भइसक्यो। निकै सक्रिय देखिने जापानी विदेशमन्त्री भुटानसहित दक्षिण एसियाका सबै मुलुक पुगिसके, तर काठमाडौं आएका छैनन्। हुँदाहुँदा जापानले पहिलोचोटि अमेरिका, बेलायत, फ्रान्सलगायतका पश्चिमा मुलुकहरूसँग मिलेर नेपालको परराष्ट्र मन्त्रालयमा संयुक्त ज्ञापनपत्र दिएको छ आफ्नो असन्तुष्टि दर्शाउँदै। जापानले पश्चिमा ब्लकमा मिसिएर यसरी नेपाललाई लिखित पत्राचार गरेको यसअघि सुनिएको थिएन। सम्भवतः यी सबै कारणले नेपाली परराष्ट्रमन्त्री लामो अन्तरालपछि टोकियो भ्रमणमा जाँदैछन्। नेपालको परराष्ट्र सम्बन्धको प्रमुख प्राथमिकतामा दुई छिमेकीहरू भारत र चीन पर्छन्, पर्नु पनि पर्छ। तर यी दुई मात्र सबथोक हुन् भन्ने अल्पदृष्टिबाट हाम्रो कूटनीति डोरिनु हुन्न। जापानजस्तै रूस, जर्मनी, फ्रान्स आदिको पनि नेपालप्रति सद्भाव छ, विश्व राजनीतिमा हैसियत पनि छ, तर नेपाली मामिलामा ठूलो अभिरुचि देखिन्न। उनीहरूको सद्भावना हाम्रा निम्ति अर्थपूर्ण हुन्छ। तर सबै मित्रराष्ट्रहरू खुकुलो रुचि राखेर मात्र आएका हुँदैनन्। त्यति ठूलाठूला संरचना बनाएर, त्यति व्यापक सञ्जाल खडा गरेर बसेका कूटनीतिक नियोगहरूको कुनै स्वार्थ छैन भन्ने पनि होइन। वास्तवमा शक्तिराष्ट्रले दूतावास राख्ने भनेकै सम्बन्ध गाँस्न, बढाउन र आफ्नो स्वार्थपूर्ति गर्न हो। यी सबै कोकहाँकसरी उपयोगी हुन सक्छन् भन्नेमा नेपालजस्ता प्रभावदृष्टिले साना मुलुकहरूको कूटनीतिक परीक्षा निर्भर हुन्छ। कुनै मुलुकले अनधिकृत हर्कत गर्छन् भने तिनमाथि कूटनीतिक अंकुश लगाउने हो, बेवास्ता गर्ने या आफैं टाढिँदै जाने होइन। रुचि या स्वार्थकै कुरा गर्ने हो भने नेपालमा भारतको जति चासो कसको होला ? पछिल्लो समय चीन पनि त्यही रूपमा आइरहेको छ। उनीहरूले चासो बढाउन थाले भनेर हामी आफैं भाग्ने हो र? गलत क्रियाकलाप भएको छ भने त्यसलाई रोक्ने हो तर समुचित कूटनीतिक मानमर्यादामा कञ्जुस्याईं गर्ने होइन। पछिल्लो समय भारत र चीनप्रति एक किसिमको र पश्चिमा लबीका मुलुकहरूप्रति अर्को किसिमको व्यवहार हुन थालेको विषय कूटनीतिक चर्चाको मेनुमा अगाडि छ। सिंहदरबारको उदासीनता जंगी अड्डातिर पहुँच विस्तारको बहाना पनि बन्दै गएको छ। नेपाली राज्यको अनौपचारिक शक्ति शृंंखलामा स्थायी संस्थापनजस्तो देखिँदै आएको नेपाली सेनामा सोझै सम्पर्क बढाउने शक्तिराष्ट्रहरूको होडबाजी त्यसैको नमुना हो। नेपालको परराष्ट्र मन्त्रालय र जंगी अड्डाबीच कूटनीतिक समन्वयको अभाव रहेको पनि सबैले बुझेका छन् र त्यसबाट फाइदा उठाउन खोज्दैछन्। सेनामा प्रभाव बढाउन सक्दा खासखास मोडमा नेपाली सत्तालाई प्रभावित पार्न सजिलो हुन्छ भन्ने उनीहरूको बुझाइ देखिन्छ। नेपाली कूटनीतिक संस्थापनको चुनौती भनेकै भारत, चीन र पश्चिमा लबीबीच सन्तुलन मिलाउनु हो। त्यसमा चुक्दा यस्ता अनेक जटिलता स्वतः उब्जँदा रहेछन्। शीतयुद्धको समाप्ति अझ खासगरी चीनको उदयपछि अन्तर्राष्ट्रिय र क्षेत्रीय राजनीतिमा तात्विक अन्तर आएको छ। अमेरिका, बेलायतलगायत पश्चिमा जगत्ले भारतलाई दक्षिण एसियाको इन्चार्जजस्तो मानेका छन्। जापानले पनि उसलाई रणनीतिक साझेदार बनाएको छ। त्यसैले थुप्रै अन्तर्राष्ट्रिय मामिलामा उनीहरू एकमत हुन्छन्। नेपालमा पनि मूलतः त्यही हो, तर सम्भवतः पुरानो संलग्नताका कारणले होला एउटै शिविरमा उभिँदाउभिँदै पनि यहाँ उनीहरूको जोड र कोण प्रायः फरक भइहाल्छ। नेपालले यस्तै ससाना छिद्रहरूमा पनि आफ्नो राष्ट्रिय हित पहिल्याउने हो। अमेरिकाले नेपाललाई भारतको आँखाबाट हेर्छ भन्ने, भारतले पनि हेरिदिन्छु भन्ने अनि नेपालले पनि त्यसैलाई पत्याएर हिँड्ने प्रवृत्ति अचेल बढ्दो छ। निश्चय पनि नेपालको परराष्ट्र सम्बन्धको प्रमुख प्राथमिकतामा दुई छिमेकीहरू भारत र चीन पर्छन्, पर्नु पनि पर्छ। तर यी दुई मात्र सबथोक हुन् भन्ने अल्पदृष्टिबाट हाम्रो कूटनीति डोरिनु हुन्न। सामान्य अवस्थामा मतलब नहोला, तर संकटका बेला सबैखाले साथी चाहिँदा रहेछन् भन्ने तीन वर्षअघि नाकाबन्दीका बेला टड्कारो रूपमा देखिएको थियो। त्यसबेला नेपालमा मानवीय संकट उत्पन्न भएको भन्दै भारतलाई पछाडि हट्न निर्णायक रूपले सम्झाउने भूमिकामा अमेरिका थियो। तत्कालीन भारतीय विदेशसचिव एसजयशंकरले नेपाल अहिले भारतका निम्ति पाकिस्तानभन्दा ठूलो खतरा हो भनेर अतिरञ्जित धारणा राख्दा उनलाई सच्याउने काम जापानी मित्रहरूले गरेका थिए। नेपालको नयाँ संविधान राजनीतिक उपलब्धिका दृष्टिले कोसेढुंगा हो भन्दै अमेरिकाले समर्थन जनाएपछि अन्ततः भारत त्यही बाटोमा फर्केको दृष्टान्त पनि हाम्रोसामु छ। दुई छिमेकीहरू विश्वको मुख्य अर्थतन्त्रका रूपमा उदाएको अवसरबाट कसरी लाभ लिने भन्नेमा हाम्रो ध्यान पक्कै केन्द्रित हुनुपर्छ। सँगै यी दुई महत्वाकांक्षी राष्ट्रहरू मिल्दा हामीमाथि कस्तो असर पर्न सक्छ र जुध्दा कस्तो रणनीति अख्तियार गर्नुपर्छ भन्नेमा पनि समानान्तर तयारी चाहिन्छ। खासगरी भारत र चीनबीच बढी नै मिल्ती हुँदा लिपुलेक शैलीका प्रकरण दोहोरिन सक्छन्। कालापानी अतिक्रमणको नेपाली संवेदनशीलतालाई बेवास्ता गर्दै चीनले त्यसलाई भारतीय भूमि मान्दै व्यापारिक नाका बनाउने तत्परता देखाएको थियो। त्यसैगरी भोलि तिब्बती मामिलामा भारतले कुनै ढंगबाट विश्वास दिलाएको खण्डमा चीनको नेपाललाई हेर्ने दृष्टिकोण उस्तै रहला कि बद्लाब आउला, त्यो पनि विचारणीय पक्ष छ। पछिल्लो समय चीनभारतबीच फेरि मधुमासको चरण चल्दा चाइनाइन्डिया प्लस नेपाल को सूत्र अगाडि सारिएको छ। यसले तीन मुलुकबीच सार्वभौम समानताको सिद्धान्तलाई पछ्याउँदैन। नेपाली मामिलामा भारतचीन बसेर निर्णय गर्ने र हामीले स्विकार्नुपर्ने असमान कूटनीतिक प्रबन्धतर्फ लैजान्छ। त्यसैले पनि यसखाले प्रस्तावका सबै पाटोप्रति नेपाल चनाखो हुनुपर्छ। सबै कुराको निचोड के हो भने नेपालले साँध जोडिएका छिमेकीसँगको सम्बन्धलाई प्राथमिकता त दिनुपर्छ, सहकार्य र साझेदारी पनि उनीहरूसँगै बढी हुने हो, तर त्यसभन्दा पर पनि हाम्रा मित्रहरू छन् र रहनुपर्छ भन्ने मान्यता बिर्सनु हुन्न। किनभने कूटनीति श्यामश्वेत शैलीमा चल्दैन, यो बहुआयामिक हुन्छ र यसको प्रभावकारिता विविधतामा निर्भर रहन्छ। भन्ने गरिन्छ साथीहरू जति बढायो, संकटका बेला उति सजिलो हुन्छ। तर केही वर्षयता हामीले भारतचीनकेन्द्रित कूटनीतिमा मात्र जसरी जोड दिन थालेका छौं, त्यसले संकटका साथीहरूलाई बिर्साउने सम्भावना छ। शर्माको स्तम्भ सीमान्त पाक्षिक रूपमा शुक्रबार प्रकाशित हुन्छ।"
किन चाहिन्छ मि टु ?,"कलेज पढ्दाताका दार्जिलिङसिक्किम टुर जाँदै थियौं। पाल्पाबाट छुटेको गाडी एकैपटक जनकपुरको रामजानकी मन्दिर पुगेर रोकियो। त्यो रात जनकपुरमै बसियो। अर्को दिन जनकपुरबाट हिँड्ने बेलामा गाडीमा उक्लिनु र पछाडिबाट एक युवकले दह्रोसँग मेरो छाती समाउनु एकैपटक भयो। तुरुन्त पछाडि फर्किएँ। ऊ गाडीबाट ओर्लिसकेको रहेछ। म पीडाले रन्थनिएँ। सिटमा गएर चुपचाप रोएँ। त्यसबेला न त्यो केटालाई केही भन्न सकें, न सिटमा सँगै बसेका दिदीहरूलाई सुनाउनै सकें। बसमा साथीहरू रमाइलो गर्थे, म भने मौन थिएँ। जब त्यो केटाको अनुहार बसको पछाडि या क्याबिनतिर देख्थें, म रिसले मुर्मुरिन्थें। अव्यक्त आक्रोशको रापले त्यसपटकको टुरको मज्जा स्वाहा भयो। इटहरी पुगेपछि मामालाई फोन गरेर विराटनगरस्थित मामाघरमा दुई दिन बसें। दार्जिलिङ घुम्ने उत्साह मरिसकेको थियो। भएको यत्ति नै थियो तर त्यो घटना मेरो मनमा गढ्यो। माया गरेरै होस् वा आत्मीय दर्शाएरै किन नहोस्, कसैले मेरो शरीरमा छुनासाथ त्यही युवकको अनुहार आँखामा नाच्न थाल्छ। त्यो घटनाले केटा साथीप्रतिको मेरो सोच नै फेरिदियो। सबै पुरुषप्रति एउटै शंका उत्पन्न हुन्छ। कसैले राम्रैसँग कुरा गर्छन्, तर मेरो मनभित्र शंकाको गन्ध पलाइहाल्छ। जीवनमा धेरै अनुभव गरियो, समाजमा भद्रभलाद्मी ठानिएका कतिपय पुरुषहरू नै महिलासँगको व्यवहारमा नीच हुन्छन्। यसको मुख्य कारण हो उनीहरू शक्तिसम्पन्न हुन्छन्। सम्भवतः शक्तिमा भएकैले कुनै पनि कारबाहीको भागीदार हुनुनपर्ने उनीहरू ठान्छन्। साथीहरूले सुनाएका छन् कार्यालयमा उपल्लो तहका पुरुषले आफूभन्दा तल्लो तहको महिला कर्मचारीलाई अनेक बहानामा रेस्टुराँ बोलाउने, सँगै घुम्न जान दबाब दिने, भद्दा मजाक गर्ने गर्छन्। जबर्जस्ती महिला कर्मचारीका शरीर छोएर रमाइलो गर्ने हाकिमको कमी छैन यहाँ। समाजको चलनचल्तीको दृष्टिमा सामान्य मानिने तर महिलामाथिको शोषणलाई निरन्तरता दिने प्रवृत्ति उजागर गर्ने अभियान हो मि टु। मि टु यस्तो अभियान हो, जसले कानुनी दृष्टिमा दोष नठहरिने अवस्थामा पनि नैतिकताको कसीमा उभ्याइदिन्छ। मान्यतामाथि प्रश्न उठाउँछ र नैतिकवान्हरूलाई नारीविरोधी दृष्टिकोण फेर्न बाध्य बनाउँछ। यो बोल्ने आन्दोलन हो। आफैंसँग भएका घटनाबाटै महसुस गर्छु किन आवश्यक छ यो आन्दोलन ? केही वर्षअघि जापान जाने प्रक्रिया चाल्दै थिएँ। जापानमै रहेका साथीले थापा थरका एक व्यक्तिसँग सम्पर्क गर्न सुझाएका थिए। थापा थरका ती व्यक्तिलाई फोन गर्नासाथ पटकपटक भेटेरै गफ गर्ने आग्रह गरे। एक भेटमा आफू जापानमा काम गर्दागर्दै निकै थाकेकाले नगरकोट गएर फ्रेस हुन चाहेको बताउँदै मलाई सँगै जान दबाब दिए। हुँदाहुँदा अन्तरंग सम्बन्ध गाँसे बिनापैसा जापान पुर्याइदिने आश्वासनसमेत दिन उनले भ्याए। उनको प्रस्ताव मैले सीधै अस्वीकार गरें केही आक्रोशका साथ। लागेको थियो, उनी ठेगानमा आउनेछन्। उनले त उल्टो प्रश्न सोझाए, तिमीलाई फिल आउँदैन, कि तिमी लेस्बियन हौ ? मानौं, हरेक महिला प्रलोभन देखाउनासाथ फिल का लागि तयार हुनुपर्छहुन्छन्। उनीसँग सवालजवाफ गर्न सकिनँ। टेबलमा रहेको हेलमेट बोकेर बाहिरिएँ। त्यसपछि जापान जाने मेरो उत्साह सेलायो। जिन्दगीको बाटो मोडियो। एक मन त लागेको थियो, उनीविरुद्ध उजुरी गरूँ, कारबाहीको प्रक्रियामा ल्याऊँ। फेरि सोचें, के भनेर उजुरी दिने ? उनको व्यवहार कानुनकै दृष्टिमा दुव्र्यवहार हो। मुलुकी अपराध संहिता, २०७४ को दफा २२४ को उपदफा २ अनुसार निम्न कार्यलाई यौनदुव्र्यवहार मानिन्छ: कसैले आफ्नो पति वा पत्नीबाहेक अन्य व्यक्तिलाई निजको मञ्जुरीबिना करणीका आशयले समातेमा वा संवेदनशील अंग छोएमा वा छुन प्रयास गरेमा, निजको भित्री पोसाक खोलेमा वा खोल्ने प्रयास गरेमा, निजले लगाउने भित्री पोसाक लगाउन वा फुकाल्न कुनै किसिमले वाधाअवरोध गरेमा वा निजलाई अस्वाभाविक रूपमा एकान्त ठाउँमा लगेमा, यौनांग छुन, समाउन लगाएमा, अश्लील वा अन्य त्यस्तै प्रकारका शब्द मौखिक, लिखित वा सांकेतिक रूपमा वा विद्युतीय माध्यमबाट प्रयोग गरेमा, अश्लील चित्र वा तस्बिर देखाएमा, यौनिक आशयले जिस्काएमा वा हैरानी दिएमा वा निजसँग अस्वाभाविक, अवाञ्छित वा अमर्यादित व्यवहार गरेमा। कानुनको परिभाषा अनुसार उनले मलाई यौनका आशयले जिस्काउने, अस्वाभाविक, अवाञ्छित वा अमर्यादित व्यवहार गरेका छन्। सोही दफाको उपदफा ३ अनुसार उनलाई तीन वर्षसम्मको कैद र तीस हजारसम्मको जरिवाना हुन सक्छ। तर त्यो घटना हुँदा मलाई उनको हर्कत कानुनी रूपमै अपराध हो भन्ने थाहा थिएन। आजसम्म पनि मलाई त्यो अपराधलाई मैले न्यायालयमा कसरी पुष्टि गर्छु भन्ने थाहा छैन। मिटु अभियानलाई सामाजिक सञ्जालमा चर्चाको विषय मात्र नबनाई सामाजिक बहसको विषय बनाउन आवश्यक छ। यो आन्दोलन यौन दुव्र्यवहारविरुद्ध बोल्न महिलालाई साहस दिलाउने सहारा हो। मैले उनीविरुद्ध उजुरी गरें भने मसँग प्रमाण मागिनेछ। उनले मलाई गरेको त्यस्तो प्रस्तावको एक मात्र साक्षी म स्वयं हुँ। त्यसबाहेक मसँग अर्को प्रमाण पनि छैन। यस्तो बेला मविरुद्ध भएको अपराधको खुलासा गर्ने एकमात्र विकल्प हो मि टु अभियान। यस्ता अनगिन्ती यौन हिंसा भोगिरहेका हुन्छौं हामी। आफू यौन हिंसामा परेको खुलेर सुनाउने वातावरण नेपालमा अझै बनिसकेको छैन। एकातिर महिलालाई नै आक्षेप लगाउने चिन्तन व्याप्त छ भने अर्कोतिर दिनहुँ हुने यौन हिंसालाई प्रमाणित गर्नै गाह्रो छ। त्यसैले पनि मि टु अभियानको आवश्यकता छ हामीलाई। अमेरिकी अभिनेत्री एसिला मिलानोले १५ अक्टोबर २०१७ मा सुरु गरेको यो अभियान अब युरोप हुँदै एसियाका विभिन्न देशमा पुगेको छ। छिमेकी भारतमा पनि मि टु अभियान सुरु भएको छ। समाजमा चर्चित व्यक्तिहरूविरुद्ध समेत यौन दुव्र्यवहारको आरोप लागेको छ। चर्चित फिल्मकर्मी नाना पाटेकरदेखि लेखक चेतन भगतसम्मलाई यौन दुव्र्यवहारको आरोप लागेको छ। मि टु अभियानले नेपालमा पनि धेरथोर प्रभाव पारिसकेको छ। यसले यौन हिंसाबाट पीडित महिला विस्तारै खुल्दैछन्। प्रभा कैनी, सुविना श्रेष्ठ, रश्मिला प्रजापति, उज्ज्वला महर्जन, बिम्मी शर्मा, बेनिसा हमालहरूले आफूले भोगेको यौन दुव्र्यवहारका घटना सार्वजनिक गरिसकेका छन्। अवश्य पनि राम्रो कामको सुरुवात गर्न मात्र गाह्रो हुन्छ। हलिउड अभिनेत्रीले सुरु गरेको यो अभियान अहिले सबै महिलाको पीडा पोख्ने माध्यम बनेको छ। विडम्बना नेपालमा केही महिलाले आफ्नो भोगाइ बाहिर ल्याउँदा आलोचित भइरहेका छन्। आरोपितहरूले पेस गरेका प्रमाणविहीन खण्डनले बढी चर्चा पाएका छन्। एक महिला बोल्न सुरु गरेपछि अरूले समर्थन नगर्दासम्म यस्तै अवस्था रहिरहनेछ। त्यसैले अहिले होस् या पहिले भोगेका यौन हिंसाको खुलासा गर्न ढिलाइ गर्नु हुँदैन। हरेक प्रकारको यौन दुव्र्यवहारविरुद्ध खुलेर विरोध गर्न जरुरी छ। मि टु अभियानलाई सामाजिकक सञ्जालमा चर्चाको विषय मात्र नबनाई सामाजिक बहसको विषय बनाउन आवश्यक छ। हरेक प्रकारको यौन दुव्र्यवहारको खुलासाले पीडकलाई सामाजिक कठघरामा उभ्याउनेछ भने दुव्र्यवहारजन्य प्रवृत्तिलाई निरुत्साहित पनि गर्नेछ। अर्कोतर्फ महिलालाई आफूविरुद्ध भएको हिंसाबारे बोल्ने साहस दिलाउनेछ। यसै पनि यो आन्दोलन यौन दुव्र्यवहारविरुद्ध बोल्न महिलालाई साहस दिलाउने सहारा हो। अमेरिकाबाट सुरु भएको यो आन्दोलन डेढ सय देशमा फैलिइसकेको छ। समाजका सबैखाले पीडकलाई यो अभियानले सामाजिक कठघरामा उभ्याइदिएको छ। यो अभियानकै कारण विभिन्न देशका सरकारसमेत यौन दुव्र्यवहारको विषयमा गम्भीर हुन थालेका छन्। छिमेकी देश भारतका प्रधानमन्त्री नरेन्द्र मोदीले मि टु आन्दोलनलाई विशेष महत्व दिँदै आफू मातहतका विज्ञ समूह नै गठन गरेका छन्। नेपालमा पनि त्यस्तैगरी सरकारी चासो जगाउन यो आन्दोलन अझै उठाउन आवश्यक छ। यो अभियान चलिरहँदा केही मित्रले सम्बन्ध राम्रो हुन्जेल जे पनि ठीक र बिग्रेपछि मि टु भन्दै आन्दोलनप्रति नै छेडखानी गरेको पनि सुनिएको छ। उनीहरूको तर्कको आफ्नै अनुभव होला तर आन्दोलनको उद्देश्य नै नठम्याई भ्रष्टीकरण गर्नु उचित होइन। ती मित्रले बुझ्न जरुरी छ, परस्पर सहमति र असहमतिमा ठूलो पर्खाल हुन्छ। सहमतिको सम्बन्धलाई असहमति साबित गर्न कठिन हुन्छ तर असहमतिको सम्बन्धका आफ्नै खाले पहिचान हुन्छन्। महिलापुरुष एकअर्काप्रति आकर्षित हुनु प्राकृतिक स्वभाव हो। मन परेको व्यक्तिलाई प्रेम प्रस्ताव राख्नु पनि स्वाभाविकै हो। तर कुनै पनि प्रस्तावलाई एकोहोरो लाद्न खोज्नु, प्रेमको नाममा कुनै पनि प्रकारको जबर्जस्ती गर्नु यौन हिंसा हो। देवदास हरूले बुझ्न जरुरी छ, एकोहोरो दबाब प्रेम होइन आसक्तिउपज दुव्र्यवहार हो। आसक्ति र प्रेमबीच यातना र सम्मानजत्तिकै फरक छ।"
आमाबुवा पाल्ने र फाल्ने का नाममा,"सन्तानले यस्तो व्यवहार गरून्, जीवनको उत्तराद्र्धमा हड्डीबाटै हाँस्न पाइयोस् ! उमेर १०१, नागरिक बल्ल ! कात्तिक १२ गते अन्नपूर्ण पोस्ट्को प्रथम पृष्ठमा यो समाचार छापियो। नागरिकता हातमा बोकेकी प्रफुल्ल हजुरआमाको तस्बिर थियो त्यसमा। मीठो मुस्कानले खुम्च्याउने अनुहारका मुजामा स्फूर्तिजन्य सौन्दर्य थियो। गोफ्ले टोपी थिच्ने गरी लगाएको रंगीन फ्रेमयुक्त चस्माले गजबको चमक दिएको थियो। सुदूर पश्चिमको गरिबीका बाबजुद उनको चमकताले चरम सुखको अनुभूति दिन्थ्यो। उनका सन्तानलाई धन्यवाद, जसले यस उमेरसम्म आमाको मुहार उज्यालो राख्न सके। लाग्छ तिनले धर्म खोज्दै कुनै मन्दिर धाउनैपर्ने छैन ! तर त्यही समाचारको अन्त्यमा लेखिएको थियो, उनी माइला छोरासँग बस्दै आएकी छन्। सहकर्मीहरूको बैठकमा त्यस दिन मैले सोधें, यो लेखाइमा के गल्ती पाउनुभयो ? अशुद्ध अक्षर खोज्नतिर लागे सबै। मैले भनें, म ती आमाको माइलो छोरो भएको भए अन्नपूर्ण पोस्ट्सँग झगडा गर्न आउने थिएँ। हामीले प्रयोग गरेको भाषाले उनको मानहानि भएको छ। कसरी ? धेरैले जिज्ञासा राखे। उनी माइला छोरासँग बसेकी होइनन्, मैले भनें, माइला छोराचाहिँ आमासँग बसेका हुन्। त्यो अवसर पाएकामा उनी भाग्यमानी छन्। हाम्रो टिमको चित्त बुझ्यो। दोष हाम्रो सोच र संस्कारको हो। जसले आमाबुवालाई श्रद्धा गरेको हुन्छ, उहाँहरूको छत्रछायामा बस्न पाएर भाग्यमानी ठानिरहेको हुन्छ, तैपनि भनिरहेको हुन्छ, आमाबुवा मसँग बस्नुहुन्छ। मैले आमाबुवा पालेको छु। बुढेसकालमा बाउआमा पाल्ने मै हुँ। बूढाबूढी पाल्नै गाह्रो। बूढाबूढीजस्ता अप्ठ्यारा कोही हुँदैनन्। समाजमा यस्ता संवाद सुनिन्छन्। कतिपयले पाल्ने झन्झटले आ श्रममा लगेर फालिदिएका पनि छन्। अबुझअसक्षमलाई छाडौं, पढालेखाहुनेखानेकै यो हविगत छ। कतिले दुव्र्यवहार गरेर राखेका छन्। आफ्नै सन्तानका कर्कश वचन कति आमाबुवाले कानको जाली फुट्ने गरी सुनेका छन्। यही दिन देख्नुपर्ला भनेर जिन्दगीभरि दुःख गरेका हुन् त तिनले ? नेपाललाई पितृप्रधान देश भनेको सुनिन्छ। तर, होइन। यो पुत्रप्रधान देश हो। बाबुआमाले दस नङ्ग्रा खियाएर सम्पत्ति जुटाउँछन्। थुपार्छन्। समाज र आफन्तका अगाडि आफ्ना सन्तान (खासगरी छोरा) सम्पन्न देखिऊन् भनेर आधा पेट खाँदै जमिन थप्छन्। बैंक ब्लालेन्स बढाउँछन्। छोरीलाई तुलनात्मक कमसल शिक्षा दिन्छन्। बँचेको तिनलाई अंशमा भाग लाग्दैन। तिनै छोराले आमाबुवाका सम्पत्ति चिराचिरा पार्छन्। त्यसमै घरघर बनाउँछन्। आफ्ना श्रीमती र बालबच्चा च्यापेर बस्छन्। हानाथाप सुरु हुन्छ बूढाबूढी कसले पाल्ने ? प्रायः तर्किनै खोज्छन्। वास्तवमा उमेरमा ती आफैं पालिन्छन्। बुढेसकालमा जिन्दगीभरिको कमाइले पक्कै खान पुग्छ। तर, सन्तानले निखार्छन्। अनि, पाल्नुपर्ने ठानेर परपर गर्छन्। पुत्रको खटनपटन चल्छ। आमाबुवाले उठ् भने उठ्नुपर्छ। बस् भने बस्नुपर्छ। यो सबैलाई भनिएको होइन, अधिकांश यस्तै देखिन्छ। वास्तवमा आमाबुवाले सन्तान जन्माउँछन्। हुर्काउँछन्। पाल्छन्। पढाउँछन्। ठूलो मान्छे बनाउँछन्। तिनैलाई उल्टो पाल्ने शब्द प्रयोग गर्दै सन्तानले भार मान्छन्। आफू पालिएर यत्रो भएकामा आमाबुवाको दायित्व ठान्छन्। श्रद्धापूर्वक तिनको सेवा गर्ने कर्तव्य भने भुल्छन्। ती मानव होइनन्। ००० एउटी जमिनदार आमाका छोराबुहारी अमेरिका बस्दा रहेछन्। श्रीमान् उमेरमै बिते। पुख्र्यौली जग्गाजमिन धेरै थियो। ती विधवाले त्यही बेच्दै एक्लो छोरालाई पढाइन्बढाइन्। बाँकी रहेको पनि धेरै थियो। लामो बसाइपछि छोराबुहारी अमेरिकाबाट आए। आमाको हर्षको सीमा रहेन। दोस्रो हर्षको प्रस्ताव आयो आमा, नेपालको सबै बेचबिखन गरेर अमेरिका नै जाऊँ। उनलाई पुख्र्यौली माटोभन्दा छोराबुहारीले रोजेको बाटो ठीक लाग्यो। उनीहरूका खुसीका लागि उनी जेसुकै बेच्न तयार थिइन्। अझ खुसीको विषय त उनी पनि सन्तानसँगै बस्न पाउने भएकी थिइन्। हरेक वृद्धा श्रममै भत्ता दिने व्यवस्था होस्। नागरिकता हेरेर होइन, उमेर अन्दाज गरेरै किन नहोस्, तिनलाई हातहातै दिइयोस्। भत्ता त वृद्धवृद्धालाई दिइने हो, नागरिकतालाई होइन। जग्गाजमिन बेचियो। अमेरिका उड्न उनीहरू विमानस्थल पुगे। तर, छोराबुहारी कुन जहाजमा कतिबेला उडे, उनले पत्तै पाइनन्। केही घन्टा बिछोड भएपछि उनी रुँदै बसिन्। विमानस्थल कर्मचारीहरूले बुझिदिँदा उनीहरू आमालाई एक्लै छाडेर उडिसकेका रहेछन्। ती आमा एउटा आ श्रममा भेटिइन्। मैले यो विषयलाई केही वर्षअघि पनि अलिकति उठाएको हुँ। निकृष्ट सन्तानको उदाहरण दिँदा यसलाई छुटाउनै सक्दिनँ। आ श्रमका आमाहरूमाथि म अध्ययन गरिरहेको छु। यसभन्दा कहालीलाग्दा घटना धेरै छन्। समयक्रममा तिनलाई उजागर गर्ने नै छु। यहाँ एउटा प्रसंग भने जोड्न चाहन्छु। पशुपति वृद्धा श्रममा केही आमाबुवासँग सुखदुःखको भलाकुसारी भयो। त्यसमा बस्ने अधिकांश वृद्धवृद्धा परिवारबाट गलहत्याएर आइपुगेका छन्। छोराबुहारीले खेदाएका छन् तिनलाई। जन्मदाताले जिन्दगीभर श्रम गरेको कमाइ तिनले कब्जा गरे। बुढेसकालमा घरबाटै धपाए। अचम्मको कुरा तिनको वृद्धभत्ता पनि गाउँमा तिनै पापिष्ट ले बुझ्दा रहेछन्, जसले आ श्रमको वास गराए। सरकारको नियम अचम्मको छ, भत्ता सार्न स्थानीय तहले स्वीकृति दिनुपर्छ। आ श्रमस्थलको स्थानीय तहमा विचरा तिनको पहुँच कसरी हुनु ? कुनै माध्यमबाट त्यहाँसम्म पुगे बसाइँसराइ मागिन्छ। बसाइँ सरेर आश्रमको शरणमा को आउँछ ? सरकारले सामाजिक सुरक्षा भत्ता खातामा राख्ने व्यवस्था पनि कतैकतै नगरेको होइन। तर, ती बेसहारालाई कसले खाता खोलिदेओस् ? मेरो आग्रह छ हरेक वृद्धा श्रममै भत्ता दिने व्यवस्था होस्। नागरिकता हेरेर होइन, उमेर अन्दाज गरेरै किन नहोस्, तिनलाई हातहातै दिइयोस्। भत्ता त वृद्धवृद्धालाई दिइने हो, नागरिकतालाई होइन। जो परिवारमै बसेका छन्, तिनलाई फरक नपर्ला। तर, आ श्रममा बस्ने र उमेरको दायरा पुगेका सबैले यो पाउनैपर्छ। नियमकानुनको बन्धन त्यस्ता निर्धालाई लागू हुनु हुँदैन। जसले आमाबुवालाई राम्रो व्यवहार गर्नुहुन्छ, मनन गर्नुहोस्। जसले गर्नुहुन्न चेत्नुहोस्सिक्नुहोस्। जसका सन्तान छैनन्, मन बहलाउने साथी छैनन्, तिनका लागि आ श्रम ठीक हुन सक्छ। जसले सन्तानका लागि जिन्दगीभरि दुःख गरे, तिनका लागि कुनै पनि आ श्रम बनेका होइनन्। दरबार, महल, घर, कटेरो वा गोठ नै किन नहोस्, सन्तानको सेवासाथ आफ्नै थलो तिनलाई सुहाउँछ। सानामा तपाईंको गुहुमुत सोहर्ने जन्मदाताको सम्मान गर्न किन कञ्जुस्याईं ? यो बुझ्नु जरुरी छ कि जसले क्षमता हुँदाहुँदै आमाबुवालाई आ श्रममा पठाउँछ, उसको भविष्यको वास त्यहीं हुनेछ। जसले जन्मदातालाई दुव्र्यहार गर्छ, भविष्यमा उसले पक्कै त्यही भोग्नेछ। जसले खान दिँदैन, त्यो उमेरमा ऊ पनि भोकै हुनेछ। जसले लाउन दिँदैन, ऊ पनि पछि नांगै हुनेछ। अहिले पो लक्काजवान छौं, पछि त हामी पनि बूढाबूढी हुन्छौं। हामीले जे सिकाउँछौं, हाम्रा सन्तानले त्यही नक्कल गर्छन्। हाम्रा आमाबुवालाई जस्तो व्यवहार गर्छौं, भोलि छोराछोरीबाट त्यही पाउँछौं। किन हामी यो सोच्दैनौं ? ००० घरमा कोको हुनुहन्छ ? कसैले सोध्छ। हामी चारजना, धेरैको उत्तर हुन्छ, अनि बुवाआमा। अचेल प्रायः का दुई सन्तान हुन्छन्। हामी चार भनेको लोग्नेस्वास्नी र बालबच्चा। तीन सन्तान भए पाँच, एक भए तीन। संख्या घटबड हुन्छ। तर, आमाबुवा अन्तिममै पर्छन्। उनीहरूचाहिँ थपिएका वर्गमा राखिन्छन्। पछाडि जोजो आउँछन्, बरु ती पो थपिएका हुन् त। आमाबुवा, हामी दुईजना अनि बालबच्चा किन नभन्ने ? यो प्रवृत्तिगत त्रुटि हो। सोचको संकीर्णता हो। यसबाट जबसम्म हामीमाथि उठ्न सक्दैनौं, पापको भारी बोकिरहनेछौं। अहिलेको पुस्ताले यो बुझ्नैपर्छ। किनकि आमाबुवा न पाल्ने वस्तुभाउ हुन्, न फाल्ने सामग्री। ००० सरकारले कमाइको १० प्रतिशत आमाबुवाका लागि छुट्ट्याउनुपर्ने विधेयक ल्याउँदैछ। मलाई सन्तानले हेरेन भन्दै जानेलाई कानुनले दिलाउने बाटो खोलिदिनेछ। हरेक आमाबुवा महान् हुन्छन्, सन्तानबाट केही पाउन उजुरी बोकेर उनीहरू कुनै निकाय धाउँदैनन्। ती त जम्माजम्मी यति चाहन्छन् सन्तानले यस्तो व्यवहार गरून्, जीवनको उत्तराद्र्धमा हड्डीबाटै हाँस्न पाइयोस् !"
लोकसेवाको पवित्रता,"लोक सेवा आयोगको सदस्यको हैसियतले करिब पौने चार वर्षसम्म काम गरेर आजदेखि उमेर हदका कारणले सेवानिवृत्त भएँ। उक्त अवधि मेरा लागि चुनौतीपूर्ण थियो। लोक सेवा आयोगको निष्पक्षता, योग्यता, स्वच्छता र गोपनीयताजस्ता कार्यसम्पादनका मूलभूत आधार जोगाउँदै कसरी अझ बलियो बनाउने भन्ने थियो। मलाई लाग्छ, त्यसमा सिंगो आयोग सतीसालजस्तो खरो उत्रियो। त्यतिखेर तत्कालीन राष्ट्रपति रामवरण यादवले औपचारिक भेटमा हामीलाई निर्देशन दिनुभएको कुराको अहिले सम्झना आउँछ। उहाँले भन्नुभएको थियो, लोक सेवा आयोगको लिखित जाँच निष्पक्ष हुन्छ तर अन्तर्वार्तामा भनसुन चल्छ भन्ने कुरा बाहिरतिर सुनिन्छ। यसमा संवेदनशील बन्नुहोला। हो, यही विषयले मलाई सधैंभरि झक्झकाइरह्यो। चुनौती दिइरह्यो। यी र यस्ता विषयमाथि गम्भीर हुँदै आयोगको पहिलो बैठकबाटै आयोगका कुनै पनि पदाधिकारीले लिखित परीक्षाको पुस्तिका परीक्षण नगर्ने, लोक सेवा आयोगको तयारी कक्षा सञ्चालन गर्ने निजी संस्थाका स्रोतव्यक्तिलाई विज्ञका रूपमा आमन्त्रण नगर्ने, अन्तर्वार्ता हुनुपूर्व उम्मेदवारको समूह निर्माण र कुन समूह कुन पदाधिकारीको अध्यक्षतामा हुने अन्तर्वार्ता समितिमा पर्यो भन्ने कुरा अध्यक्षले गोलाप्रथाको माध्यमबाट मात्र जानकारी दिनेजस्ता विषयलाई निर्णयमा ल्याइयो। त्यसपछि राजपत्रांकित प्रथम श्रेणी र द्वितीय श्रेणीका उत्तरपुस्तिकाको जाँच द्विअन्ध प्रणाली का आधारमा दुईजना विज्ञले बेग्लाबेग्लै परीक्षण गरी औसत नम्बर दिने प्रणालीको आरम्भ गरियो। साथै आयोगका पदाधिकारीले लोक सेवा आयोगको कुनै पनि श्रेणीको पाठ्यक्रमसँग मिल्ने गरी लेखरचना र किताब प्रकाशन नगर्ने प्रतिबद्धता गरियो, जसबाट उम्मेदवारलाई अन्यथा अर्थ लाग्ने गुन्जायस नरहोस्। अब रह्यो कुरो अन्तर्वार्तामा भनसुनको स्थिति। हो, उम्मेदवारको सन्तोषको लागि निजका सम्बन्धितले आयोगका चिनजानका पदाधिकारीलाई अन्तर्वार्तामा विचार गर्न सकिन्छ कि ? भनेर अनुरोध गर्ने पुरानो परिपाटीको अन्त्य हुन सकेन। तर न्यूनीकरण भएकै हो। लिखित परीक्षामा राम्रो नम्बर ल्याएको उम्मेदवारको हकमा अन्तर्वार्ताको अंकले फरक गर्दैन। जसको लिखित परीक्षाको नम्बर ज्यादै तल छ, उसलाई अन्तर्वार्तामा सबैले पूर्ण अंक दिए पनि उत्तीर्ण हुन सक्दैन। अहिलेसम्मको ट्रेन्ड हेर्ने हो भने लिखित परीक्षामा ल्याएको नम्बरले नै निर्णायक भूमिका खेलेको छ। प्रतिशतमा हेर्दा यो उनान्सयभन्दा अलिकति बढी छ। हो, योग्यताक्रमको अन्त्यतिर हुनेहरूमध्येको नम्बर जुध्यो भने अन्तर्वार्तामा प्राप्त गरेको नम्बर निर्णायक बन्छ, तर त्यस्तो केस ज्यादै कम पाइयो। जब हामी निर्णायकको कुर्सीमा बस्छौं, अन्तर्वार्तामा राम्रो गर्नेलाई कम नम्बर दिएर अर्कोलाई बढी नम्बर दिन अन्तर्मन या ब्रह्मले मान्दै मान्दैन। यो पापकर्म हो भन्ने लाग्छ। त्यही भएर त दूरदराजका गरिब, सीमान्तकृत र भनसुन गर्न नसक्ने तर आफूमा ल्याकत हुने नेपाली युवाहरू आयोगको परीक्षा उत्तीर्ण गरेर निजामती सेवाको विभिन्न पदमा आसीन हुन पुगेका हुन्। सार्वजनिक संस्थानहरूको लिखित परीक्षा लोक सेवा आयोगले लिनेबारे सम्भवतः आयोगको निष्पक्षता र योग्यता प्रणालीमाथि विश्वास गरेरै संविधान निर्माताहरूले संवैधानिक व्यवस्था गरेको हुनुपर्छ। उक्त विश्वासमाथि कुनै दाग नलागोस् भन्नेमा आयोग पूर्ण सचेत रह्यो। संवैधानिक निकायको संरक्षकको रूपमा रहने राष्ट्रपतिसमक्ष नै संवैधानिक निकायले काम गर्दा आइपर्ने कठिनाइबारे वार्षिक प्रतिवेदन र औपचारिक भेटघाटको माध्यमबाट व्यक्त गर्ने प्रचलन छ। वर्तमान राष्ट्रपति विद्यादेवी भण्डारीले दिनुभएको निर्देशनलाई अहिलेको सन्दर्भमा सम्झनु उपयुक्त हुन्छ। निष्पक्षताको जगमा उभिएर योग्यता प्रणाली अझै समृद्ध बनाउने काममा आयोग सदैव क्रियाशील हुनुपर्छ भन्ने राष्ट्रपतिको निर्देशन कार्यान्वयनमा कहींकतैबाट गुनासो नआओस् भन्नेमा आयोग पूर्ण सजग थियो। त्यसैले त आफूले प्राप्त गरेको कुल अंक उम्मेदवारले वेबसाइटको माध्यमबाट हेर्न पाउने व्यवस्था गरियो। आयोगको असंलग्नता, स्वच्छता र विज्ञहरूको परिचयगोप्यतामाथि विशेष चनाखो हुँदै निष्पक्षता र योग्यतालाई समृद्ध बनाउने काम गरियो। पौने चार वर्षको कार्यअवधिभित्र आयोगको मर्यादा र पवित्रतालाई कहीं कतैबाट आँच नआओस् भन्नेतर्फ सदैव चिन्तित हुँदै आयोगको बैठकमा आफ्ना विचारहरूको प्रस्तुति र कार्यान्वयनमा खोट लगाउने स्थिति नबनोस् भनेरै जेजति काम गरियो, सामूहिक निर्णयमा गरियो र नोट अफ डिसेन्ट लेख्ने अवस्था ल्याइएन। जबसम्म आयोगका सम्पूर्ण पदाधिकारी सहमत हुँदैनथे, निर्णय गरिँदैनथ्यो। यसले एक प्रकारको टिम स्प्रिट को अवधारणालाई कार्यरूपमा ल्याएको थियो। हो, कतिपय अवस्थामा विशेषगरी शैक्षिक योग्यता मिल्यो मिलेन, कार्य अनुभव पुग्यो या पुगेन, कानुनी प्रक्रिया पूरा भयो या भएन, बढुवा समितिको निर्णय ठीक भयो या भएन भन्ने सवालमा आयोगले गरेको निर्णयमाथि कसैलाई चित्त नबुझ्न सक्छ। यो चित्त दुखाइ निरूपणका लागि अदालत जाने गरिएको पनि छ। कुनै व्यक्तिविशेषको आचरण र अशोभनीय प्रश्नहरूले लोक सेवाको अन्तर्वार्तामा स्थान पाएन र पाउनु हुँदैन। सम्मानित सर्वोच्च अदालतले गरेको फैसलालाई आयोगले सदैव कार्यान्वयन गर्यो। विशेषगरी सम्बन्धित सेवा समूहको ऐन, नियमको व्याख्याको सवालमा यस प्रकारको चित्त दुखाइको विषयले प्रवेश पाउने गर्छ। तर हामीले निर्णय गर्दा व्यक्तिको नाम हेरेर कहिल्यै निर्णय गरेनौं। त्यस्तो अवस्थामा सम्बन्धितको नाम गोप्य राखेर वस्तुस्थितिको कानुनी अवस्था विश्लेषण गरेर मात्रै एउटा खाका तयार गरी निर्णय गरिन्थ्यो। आयोगको अर्को सुन्दर पक्ष हो प्राज्ञिक पहिचान। आयोगका पदाधिकारीहरू आआफ्नो विषयमा पदीय विज्ञ होइन, प्राज्ञिक विज्ञ हुनुपर्छ। यही मेसोमा, आयोगका पदाधिकारीमा पढ्ने र लेख्ने बानी छुटेको छ भने आयोगका क्रियाकलापले विषयवस्तुमाथिको सूक्ष्म अध्ययनको माहोल तयार गर्छ, जसको भरपूर लाभ म आपूले उठाएको छु। अन्तर्वार्तामा सोधिने प्रश्नहरूले उम्मेदवारको ज्ञान र विश्लेषण पक्षलाई उजागर गर्नुपर्छ। तर एकदुईपटक त प्रश्न सोधाइले नमीठो स्थिति सिर्जना हुन पुग्यो, त्यसतर्फ आयोगले त्यसपछिका दिनमा बढी सजगता अपनायो। कुनै व्यक्तिविशेषको आचरण र अशोभनीय प्रश्नहरूले अन्तर्वार्तामा स्थान पाउँदैनन् र पाउनु हुँदैन। तर एकजनाले यस्तो प्रश्न सोधे, जसका कारण तीक्तता पैदा हुन गयो र यसका लागि सम्बन्धित व्यक्तिसँग अनौपचारिक कुराकानी गरेर मन माझ्ने काम गर्नुपर्यो। कतिले सोध्छन् काम गर्दा माथिबाट कुनै दबाब थेग्नुपर्यो। कि ? म भन्छु आयोगको निष्पक्ष प्रणालीलाई बुझेरै हुनुपर्छ, न सरकारको तर्फबाट न त राजनीतिक दलको माध्यमबाट दबाब दिने काम भएको थाहा छैन। हो, एकपटक एकजना मन्त्रीले कुनै अमूक व्यक्तिलाई प्राविधिक सेवाबाट प्रशासन सेवामा ल्याउन सहमति दिनुपर्यो भनी मलाई अनुरोध गरेको थाहा छ। निजको अनुरोधलाई मान्दा समान अवसर को सिद्धान्तविपरीत हुने स्थिति आयो, त्यसैमा पनि कानुनी प्रक्रियासमेत नपुगेको स्थितिमा तत्कालीन सामान्य प्रशासन मन्त्रालयबाट पत्राचार भएको थियो। यसलाई शिष्टतापूर्वक नकारात्मक प्रतिक्रिया पठाउनुबाहेक अर्को विकल्प हामीसँग थिएन। त्यही गरियो। एकपटक एकजना निजामती सेवामा कार्यरत उम्मेदवार उपसचिव पदमा उत्तीर्ण हुन सकेनन्। उनलाई लागेको हुन सक्छ, म उत्तीर्ण हुन्छु नै। तर भए अनुत्तीर्ण। एकाबिहानै उनले फोनमा लामै धम्की दिए। देख्लास्, पख्लास् जस्ता शब्दहरू प्रयोग गरे। किन उनी रिसाए भन्ने कुरा पहिल्यै त थाहै पाउन सकिनँ। पछि पो थाहा भयो उनले आपू अनुत्तीर्ण भएको रिस मसँग पोख्दै थिए। उनको आवेग र अज्ञानताको प्रतिफल हो भन्ने मलाई लाग्यो। उनीप्रति कुनै रिस उठेन, बरु चिन्ता लाग्यो हामीले कस्तो किसिमको निजामती प्रशासनको विकास गरिरहेका छौं ? अब साधारण नागरिकको हैसियतमा मैले आपूलाई चलायमान बनाउनु छ। नेपाल सरकारको सचिव पदबाट सेवानिवृत्त हुँदा करिब साढे तीन वर्षसम्म साधारण नागरिकका रूपमा आपूलाई क्रियाशील राख्दाको अनुभव सँगालेकाले सेवानिवृत्त जीवनलाई अगाडि बढाउने सन्दर्भमा एउटा खाका तयार पारेको छु। सोहीबमोजिम हिँड्नुपर्ने सवालमा स्पष्ट छु। मलाई थाहा छ, नेपालीको संस्कार व्यक्तिलाई होइन, पदलाई मान्ने व्यापारिक लेनदेनको हिसाबकिताब जस्तै छ। पदमा होउन्जेल सबैले मान्छन्, पद बाहिर गएपछि हिजोको आफ्नै निजी सचिवले पनि चिन्न छोड्छन्, हजुरभन्दा राम्रो मान्छे कोही छैन भनेर हरेक दिन चाप्लुसी घस्ने व्यक्तिले सेवानिवृत्त भएको भोलिदेखि धारेहात लगाउन थाल्छ। त्यसैले म हिजो यस्तो पदमा कार्यरत थिएँ भनेर त्यतिबेला अधिकार प्रयोग गरेका कुरा चाकडीवालाको चाकडी, आफूलाई गरिएको प्रशंसा, हिजोका तामझाम आदिलाई चटक्कै बिर्सनु नै पर्छ। यसो गर्दा तनावमा परिँदैन। आपूलाई खुसी र सन्तोषी राख्ने बाटोको अवलम्बन नै सेवानिवृत्त जीवनको क्रियाशीलता हो।"
महिला राष्ट्रिय क्रिकेट टोलीले एक वर्षपछि अन्तर्राष्ट्रिय प्रतियोगिता खेल्ने,"काठमाडौं : नेपाली महिला राष्ट्रिय क्रिकेट टोलीले एक वर्षपछि आफ्नो पहिलो अन्तर्राष्ट्रिय प्रतियोगिता खेल्ने भएको छ। टोलीले थाइल्यान्डमा आयोजना हुने टीट्वेन्टी स्म्यास क्रिकेट प्रतियोगिता खेल्न लागेको हो। नेपाली महिला राष्ट्रिय टोलीले अन्तर्राष्ट्रिय क्रिकेट काउन्सिल (आईसीसी)को समन्वयमा थाइल्यान्डमा प्रतियोगिता खेल्न लागेको हो। थाइल्यान्ड क्रिकेट बोर्डको आयोजनामा हुन लागेको प्रतियोगिता पुस २४ गतेदेखि माघ ३ गतेसम्म आयोजना हुने छ। आईसीसीकी नेपाल प्रतिनिधि भावना घिमिरेले प्रतियोगितामा नेपालको सहभागिताको समन्वय आईसीसीले गरेको जानकारी दिइन्। आईसीसीले नै थाइल्यान्ड क्रिकेट बोर्डसँगको समन्वयमा नेपालले खेल्ने निर्णय गरेको हो, घिमिरेले भनिन्, अहिले खेल्ने निर्णय मात्रै भएको छ। अब चाँडै नै खेलाडी छनोटदेखि प्रतियोगिताको तयारी सुरु हुनेछन्। उनले प्रतियोगिताका लागि आगामी डिसेम्बरबाट खेलाडी छनोट र तयारी सुरु हुने बताइन्। पछिल्लोपटक अन्तर्राष्ट्रिय प्रतियोगिताका रूपमा गत सन् २०१७ को नोभेम्बरमा थाइल्यान्डमै आयोजना भएको टीट्वेन्टी विश्वकपअन्तर्गत एसियाली छनोट खेलेको नेपाली टोलीका लागि थाइल्यान्डको स्म्यास क्रिकेट प्रतियोगिता त्यसयताकै पहिलो अन्तर्राष्ट्रिय प्रतियोगिता बनेको छ। प्रतियोगितामा नेपालसहित संयुक्त अरब इमिरेट्स (यूएई), हङकङ, इन्डोनेसिया, म्यानमार, मलेसिया, भुटान, नामिबिया र थाइल्यान्डको दुई टोली सहभागी हुने छन्। प्रतियोगिताको टाइसिटसमेत सार्वजनिक भइसकेको छ। समूह एमा रहेको नेपालले समूहगत चरणको खेलमा यूएई, नामिबिया, मलेसिया र थाइल्यान्डको ए टोलीसँग प्रतिस्पर्धा गर्नेछ।"
रुँदै बिदा भए वायने रुनी,काठमाडौँ : इङ्ल्यान्डका चर्चित स्ट्राइकर वायने रुनीले आफ्नै देशको वेम्ब्ली स्टेडियमबाट आफ्नो अन्तर्राष्ट्रिय फुटबल करिअर टुंग्याएका छन् । अमेरिकाविरुद्ध च्यारिटी म्याचमा १० नम्बर जर्सी लगाएर जेजे लिङ्गार्डको स्थानमा कप्तानका रुपमा उत्रिएका रुनी इङ्ल्यान्डलाई ३० ले जिताउँदै बिदा भएका हुन् । खेलको सुरुवातमा भने कप्तानको जिम्मेवारी म्यानचेस्टर सिटीका फाबियन डेल्फले गरेका थिए । ३३ मिनेट मैदानमा बिताएका उनी आफ्नो बिदाइ म्याच सकिएपछि रुँदै मैदानबाट बाहिरिए । बिदाइ म्याचका क्रममा प्रतिक्रिया दिँदै रुनीले यो पटक विश्वकपको सेमिफाइनलसम्म पुगेको इङ्ल्यान्डका लागि युवा खेलाडीले अबको केही वर्षमा विश्वकप जिताउन सक्ने विश्वास व्यक्त गरे । अमेरिकाको डिसी युनाइटेडबाट व्यवसायिक फुटबल खेलिरहेका एभर्टन र म्यानचेस्टर युनाइटेडका यी ३३ वर्षीय पूर्वस्ट्राइकरले इङ्ल्यान्डका लागि १२० अन्तर्राष्ट्रिय खेलमा सहभागिता जनाए । आफ्नो खेल जीवनमा उनले इङ्ल्यान्डका लागि १२० खेलबाट ५३ गोल गरेका छन् । इङ्ल्यान्डका लागि सर्वाधिक गोलको रेकर्ड पनि रुनीसँगै छ । उनले आफ्नो रेकर्ड अर्का स्ट्राइकर ह्यारी केनले तोड्ने पनि विश्वास गरेका छन् । त्यसैगरि म्याचेस्टर युनाइटेडबाट ३९३ खेल खेलेका उनले १८३ गोल गरेको रेकर्ड छ । रुनीले यसअघि सन् २०१७ मै अन्तर्राष्ट्रिय फुटबलबाट सन्यास लिएका थिए । तर फुटबल एसोसियसनले उनलाई अमेरिकाविरुद्धको च्यारिटी म्याचमा बोलाउँदै गार्ड अफ अनर पनि प्रदान गरेर बिदाइ गरेको हो ।
माघ १९ देखि डीपीएल तेस्रो संस्करण : विजय डिस्टलरीको एक करोड १० लाख प्रायोजन,"काठमाडौं : धनगढी प्रिमियर लिग (डीपीएल)को तेस्रो संस्करण माघ १९ देखि फागुन ४ गतेसम्म सञ्चालन हुने भएको छ। रुस्लन धनगढी प्रिमियर लिगको तेस्रो संस्करणको मुख्य प्रायोजक विजय डिस्टलरीले एक करोड १० लाख घोषणा गरेको हो। विजय डिस्टलरीको रुस्लन क्रिकेटले हाम्रो मुख्य प्रायेजकको रुपमा निरन्तरता दिएको छ। डिस्टलरीले एक करोड १० लाखको प्रायोजन गरेको जानकारी गराउँदछौँ, शुक्रबार सार्वजनिक विज्ञप्तिमा भनिएको छ, प्रतियोगितालई अझै भव्यताका रुपमा अघि बढाउने दयित्व हामीमाथि थपिएको छ। डीपीएलको तेस्रो संस्करण माघ १९ देखि फागुन ४ गतेसम्म सञ्चालन गर्ने तयारी गरेको सम्पूर्णलाई जनकारी गराउन चाहन्छौँ। डीपीएलका पहिलो र दोस्रो संस्करणा २०७३ र ०७४ मा सञ्चालन भएका थिए। दुवै संस्करणको विजेता टिम चौरह धनगढी हो। आयोजकले प्रतियोगिताको लागत भने पाँच करोड अनुमान गरेको छ।"
आईपीएल : करोडौँ मूल्यका यी खेलाडी बाहिरिँदा को को सुरक्षित भए ?,"मुम्बई : इन्डियन प्रिमियर लिग (आईपीएल) को नयाँ सिजनका लागि क्लबहरुले तयारी थालेका छन् । यसै क्रममा अघिल्लो सिजन खेलेका खेलाडी हटाउने या सुरक्षित राख्ने म्याद बिहीबार सकिएको छ । बिहीबार म्याद सकिँदासम्म नेपाली लेग स्पिनर सन्दीप लामिछानेलाई दिल्ली डेयर डेभिल्सले आगामी सिजनका लागि सुरक्षित गरेको छ। किङ्स इलेभन पञ्जाबले अघिल्लो महिना हुने इन्डियन प्रिमियर लीगको लिलामी पहिले युवराज सिंहलाई टिमबाट हटाएको छ । अर्कातिर राजस्थान रोयल्सले पनि बायाँ हातका तीब्र गतिका बल र जयदेव उनादकटलाई यसै सालको सुरुमा ११५ करोड रुपैयाँमा किनेको थियो । तर उनलाई पनि टिमले टिमले बाहिरको बाटो देखाइदिएको छ । दिल्ली डेयरडेभिल्सले अपेक्षा अनुसार गौतम गम्भीरलाई पनि टिमबाट बाहिरको बाटो देखाएको छ । अर्कातिर नेपाल लेग स्पिनर सन्दीप लामिछानेलाई भने दिल्लीले सुरक्षित गरेको छ । सन्दीपले फेरि आईपीएल खेल्ने पक्का गम्भीरले सन् २०१८ को सिजनकै क्रममा खराब प्रदर्शन गरेपछि उनलाई प्लेइङ ११ बाटै हटाइएको थियो । भारतका लागि जुन २०१७ मा खेलेका युवराजलाई किङ्स इलेभन पञ्जाबले जनवरीमा भएको लिलामीका क्रममा दुई करोड रुपैयाँको आधार मूल्यमा किनेको थियो । क्रिस गेललाई पञ्जाबको टिमले दुई करोड रुपैयाँमा किनेको थियो । सन् २०१८ को सत्रमा राम्रो प्रदर्शन गरेपछि उनलाई यो पटक पनि पञ्जावले सुरक्षित गरेको छ । बिहीबार खेलाडीलाई सुरक्षित राख्ने अन्तिम मिति सकिएको छ । राजस्थान रोयल्सले उनादकटलाई बाहिरको बाटो देखाएको छ । अर्कातिर १० लाख डलर भन्दा धेरै राशिमा किनिएका बेन स्टोक्सलाई भने सुरक्षित गरेको छ। उसले इङ्ल्यान्डका यी अलराउन्डरलाई १२५ करोड रुपैयाँमा किनेको थियो । अर्कातिर सिनियर अस्ट्रेलियन ब्याट्सम्यान स्टीभ स्मिथलाई पनि क्लबले सुरक्षित राखेको छ । जसले निलम्बनका कारण सन् २०१८ को आईपीएल खेल्न पाएका थिएनन् । उनादकटका अलावा रोयल्सले अनुरित सिंह, अंकित शर्मा र जतिन सक्सेनालाई बाहिरको बाटो देखाएको छ।  सनराइजर्स हैदराबादले घाइते ऋद्धिमान साहाका साथै वेस्टइन्डिजका टी२० कप्तान कार्लोस ब्रेथवेटलाई पनि बाहिरको बाटो देखाएको छ । गम्भीरका अलावा दिल्लीले जेसन रोय, जुनियर डाला, लियाम प्लङ्केट, मोहम्मद सामी, सयान घोष, ड्यानियल क्रिस्टियन, ग्लेन म्याक्सवेल, गुरकिरत सिंह मान र नमन ओझालाई पनि टिमबाट हटाइदिएको छ । दिल्लीले कप्तान श्रेयस अय्यर, ऋषभ पन्त, अमित मिश्रा, सन्दीप लामिछाने र पृथ्वी शालाई सुरक्षित गरेको छ। पृथ्वी र सन्दीपले अघिल्लो आईपीएलमा डेब्यु गरेका थिए । मुम्बई इन्डियन्सले १८ खेलाडीलाई आफूसँगै राखेको छ । तर केही शीर्ष अन्तर्राष्ट्रिय खेलाडीहरु जेपी डुमिनी, तीब्र गतिका बलर प्याट कमिन्स र बंगलादेशका मुस्ताफिजुर रहमानलाई बाहिरको बाटो देखाएको छ ।"
सन्दीपले फेरि आईपीएल खेल्ने पक्का,"काठमाडौं : नेपाली युवा लेग स्पिनर सन्दीप लामिछानेले सन् २०१९ को सिजन पनि विश्वकै चर्चित र महँगो फ्रेन्चाइज क्रिकेट लिग इन्डियन प्रिमियर लिग (आईपीएल) खेल्ने भएका छन्। उनलाई सिजनअघि नै पूर्वक्लब दिल्ली डेयरडेभिल्सले रिटेन (सुरक्षित) गरेको हो। आईपीएलमा खेलाडी अक्सनअघि आफूसँग भएका खेलाडी सुरक्षित गर्ने र छाड्ने अधिकार हुन्छ। त्यही अधिकार प्रयोग गर्दै दिल्लीले सन् २०१९ का लागि १४ खेलाडी सुरक्षित गर्दा सन्दीप पनि परेका हुन्। दिल्लीले रिटेनसम्बन्धी जानकारी सन्दीपलाई बिहीबार बिहानै गराएको थियो। उनलाई दिल्लीले सुरक्षित गरेको मूल्य भने खुलाएको छैन। दिल्लीले सन्दीपलाई सुरक्षित गरेको जानकारी गराएको हो, सन्दीपका व्यवस्थापक रमण सिवाकोटीले भने। सन्दीप आईपीएलको लगातार दुई सिजन खेल्ने पहिलो नेपाली खेलाडी बन्नेछन्। उनलाई गत सिजन दिल्लीले २० लाख भारुमा खरिद गरेको थियो। आईपीएल खेलेयता सन्दीप विदेशी लिग खेल्न व्यस्त छन्। दिल्लीले सन्दीपसँगै नयाँ सिजनका लागि श्रेयस ऐयर, पृथ्वी शाह, ऋषभ पन्त, मन्जोत कार्ला, कोलिन मुन्रो, क्रिस मोरिस, जयन्त यादव, राहुल तेवाटिया, हर्सल पटेल, अमित मि श्रा, काजिसो रबाडा, टेन्ट बोल्ट र अभेश खानलाई पनि सुरक्षित गरेको छ। यद्यपि गत सिजनका कप्तान गौतम गम्भीर, जेसन रोय, गुरकिरतमान, ग्लेन म्याक्सवेल, मोहम्मद सामी, डान क्रिस्टियन, विजय शंकर, अभिषेक शर्मा, सहबाज नदिम, सयन घोस, लियम प्लङ्केट, जुनियर दला र नमन ओझालाई भने रिलिज गरेको छ।"
स्पेनविरुद्ध क्रोएसियाको बदला,काठमाडौँ : क्रोएसियाले गत भदौ अन्तिम साता स्पेनसँग भोगेको ६० को हारको बदला लिएको छ । नेशन्स लिग फुटबल प्रतियोगिता अन्तरगत गयराति भएको खेलमा क्रोएसियाले स्पेनलाई ३२ गोल अन्तरले पराजित गरेको हो । क्रोएसियाको जितपछि लिग ए को समूह चारमा रहेको इङ्ल्यान्डको अघिल्लो चरण प्रवेशको सम्भावना भने बाँकी नै रहेको छ । क्रोएसियालाई जिताउने क्रममा टिन जेड्भाजले दुई गोल गरे । उनले खेलको ६९ औँ मिनेटमा पहिलो गोल गरे । त्यसभन्दा अघि क्रोएसियाका लागि आन्द्रेज क्रामारिकले गोल गरेका थिए । क्रोएसियाले अग्रता लिएको २ मिनेट नबित्दै स्पेनका लागि डानी केबाल्लोसले गोल गर्दै खेल बराबरीमा ल्याएका थिए । त्यसपछि स्पेनका लागि खेलको ७८ औँ मिनेटमा सर्जियो रामोसले पेनाल्टीबाट गोल गर्दै खेललाई २२ को बराबरीमा ल्याए । तर खेलको अतिरिक्त समयको तेस्रो मिनेटमा टिन जेड्भाजले गोल गरेपछि क्रोएसियाले गत भदौ २७ गते नेसन्स लिगकै दोस्रो खेलमा भोगेको ६० को हारको बदला पनि लिन सफल भयो । यो जितपछि नेसन्स लिग ए समूह ४ मा स्पेन ६ अंकसहित शीर्ष स्थानमा छ भने इङ्ल्यान्ड र क्रोएसियाको समान ४४ अंक छ । तर गोलअन्तरका आधारमा क्रोएसिया पछि छ ।

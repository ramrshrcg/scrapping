शीर्षक,विवरण
चिनियाँ रेल र काठमाडौं कोदारी राजमार्ग,"प्रधानमन्त्री केपी ओलीले नेपाल र चीनबीच नयाँ र ऐतिहासिक सम्भावनाका ढोका खोलेका छन्। तर सबैभन्दा पायकका चिनियाँ बन्दरगाहहरूबाट नेपालले पारवहन सुविधा पाउने विस्तृत प्रोटोकलमा हस्ताक्षर र सोसम्बन्धी स्मृतिपत्र आदानप्रदान नभएकाले आम नेपाली जनता भने निराश देखिन्छन्। तथ्य के पनि हो भने विभिन्न नदी र समुद्र हुँदै प्रशान्त महासागरमा खुल्ने चीनका सानाठूला गरेर दुई हजारभन्दा बढी बन्दरगाह छन्। नेपालको कुरै छोडौं तिब्बतको ल्हासाको लागि पनि सबैभन्दा नजिकको बन्दरगाह भनेको कलकत्ता बन्दरगाह नै हो। ठूलो चिनियाँ भूभागका लागि बंगालको खाडीका भारतीय र बंगलादेशी बन्दरगाह भन्दा चिनियाँ बन्दरगाह धेरै टाढा छन्। त्यसैले नेपालचीन रेलमार्गमार्फत भारत र बंगलादेशका बन्दरगाहहरूबाट आफ्ना लागि सामान आयात गर्न र ती बन्दरगाह भएर आफ्ना उत्पादन समुद्रपारका मुलुकसम्म निर्यात गर्नु पायक र कम खर्चिलो हुने यथार्थलाई सात सय वर्षभन्दा लामो समुद्री व्यापार र डेढ हजार वर्ष लामो रेसम मार्गको अनुभव भएको चीनले नबुझ्ने कुरै भएन। व्यापारको शक्तिमार्फत विराट राष्ट्रिय सामथ्र्य आर्जन गरेको चीनले नेपालको बाटो भारत र बंगलादेशमा विद्यमान अपार सम्भावनालाई नकार्न सक्ने कुरै भएन। अर्को कुरो, भारतसँगको सम्बन्धमा तनाव र द्वन्द्व थपिँदा चीनलाई नेपालसँग जोड्ने रेलको सामरिक लाभ पनि प्राप्त हुने नै भयो। भविष्यमा भारतले नाकाबन्दी लगाउँदा चीनका ती बन्दरगाहलाई नेपालसँग जोड्ने रेलमार्फत पेट्रोलियम पदार्थलगायतका दैनिक आपूर्तिका सामग्री नेपाल आउनसक्ने बाटो खोलिने व्यग्र प्रतीक्षा नेपालले गरेकै हो। त्यस्तो वैकल्पिक पारवहनको व्यवस्थाले भविष्यमा नेपालको आन्तरिक राजनीतिक असहमतिको बाटो नेपालले नाकाबन्दी नभोग्ने र त्यसले नेपालको स्वतन्त्रता र प्रभुसत्तालाई पुष्ट बनाउँदै नेपालभारत सम्बन्धलाई समेत हार्दिक र मित्रवत् बनाइरहन सहयोग पुयाउनेमा पनि विश्वास गर्न नसकिने होइन। नेपालका आन्तरिक राजनीतिक प्रक्रियाहरूमा नेपालकै अन्तिम स्वामित्वविना मुलुकमा राजनीतिक स्थिरता र शान्ति सुनिश्चित नहुने र समृद्धिको मार्ग कोर्नै नसकिने पनि स्वतः सिद्ध छ। त्यसैले २१ मार्च २०१६ मा प्रधानमन्त्री ओलीको पहिलो चीन भ्रमणको अवसरमा दुई मुलुकबीच सम्पन्न पारवहनसम्बन्धी सम्झौताले मुलुकलाई आल्हादित बनाएको थियो। तर आम नेपाली जनताको भावना, राष्ट्रिय आवश्यकता र संवेदनशीलतासँग यति गहिरोसँग गाँसिएको र विगतको आफ्नै नेतृत्वको सरकारले गरेको सम्झौताको प्रोटोकल र स्मृतिपत्रको तयारी गर्न वर्तमान सरकारले समय नपुगेको भनेर टकटकिन खोजेको छ। प्रश्न उठ्छ कतै त्यस्तो प्रोटोकलमा हस्ताक्षर गर्न र स्मृतिपत्र आदानप्रदान गर्न चीन तयार नभएको त होइन ? प्राविधिक भन्दा पनि राजनीतिक वा सुरक्षासम्बन्धी कारणले नेपाल चीनबीचको तातोपानी नाका चालु नगरिरहेको चीनले त्यस्तो पारवहन प्रक्रियाका सुरक्षा बन्दोबस्त मिलाउने नेपालको राष्ट्रिय क्षमताबारे आश्वस्त हुन नसकेर भविष्यमा दुई मुलुकबीचको सम्बन्धमा आउने जटिलताबारे चीन गम्भीर नरहेको हुन सक्दैन। रेलवे निर्माणसम्बन्धी सम्भाव्यताको अध्ययन गर्न चीनले सहमति गरेको तर रेलमार्गमा लगानी सम्बन्धमा कुनै स्पष्टता नभएका समाचारहरू आइरहेका छन्। ठाडो भाषामा भन्दा तिब्बतलाई काठमाडौंसँग मात्रै जोड्ने रेल नेपालको प्राथमिकता र आवश्यकता होइन। ०७२ वैशाखको भूकम्पअघि कोदारी राजमार्गमार्फत नेपाल र तिब्बतसँग जोडिएकै थियो। चीनको राष्ट्रिय राजमार्ग सञ्जालसँग समेत जोडिएको सो राजमार्ग भएर एकताका काठमाडौंल्हासाबीच बस सेवा नै चलेको थियो। कोदारी राजमार्गको ऐतिहासिक रणनीतिक सन्दर्भ प्रधानमन्त्रीको रूपमा बीपी कोइराला चीन भ्रमणमा जाँदा चिनियाँ नेताहरूले राखेको काठमाडौंलाई तिब्बतसँग जोड्ने राजमार्गको प्रस्तावलाई उनले अस्वीकार गरिदिए। उक्त राजमार्गको आर्थिक उपयोगिता नभएको र रणनीतिक उद्देश्यले सडक निर्माण नेपालको प्राथमिकता नभएको बीपीको त्यतिखेरको भनाइ अझै सत्य र सान्दर्भिक भइरहेको प्रमाण होआधा शताब्दीभन्दा अघिदेखिको कोदारी राजमार्ग चार वर्षदेखि बन्द रहँदा नेपालको सामाजिक र आर्थिक जीवनमा त्यसले खासै असर अनुभव नभएको अवस्था। कोइराला सरकारको बर्खासीपछि चीन भ्रमणमा गएका राजा महेन्द्रको भ्रमणको अन्तिम दिन अनपेक्षित रूपमा चीनले काठमाडौंलाई तिब्बतसँग जोड्ने राजमार्गको प्रस्ताव राख्यो। लिओ ई रोजको १९७१ मा प्रकाशित नेपालको परराष्ट्र नीतिसम्बन्धी विख्यात पुस्तक नेपालस्ट्रेटेजी फर सर्भाइवलमा उल्लेख भएअनुसार कोइराला सरकारको विघटनपछि नेपालभारत सीमा क्षेत्रमा नेपाली कांग्रेसका विद्रोही गतिविधिको दबाब बढिरहेको समयमा नेपालचीन सीमा सन्धिको कार्यान्वयनको मूल्यमा आएको सो प्रस्ताव अस्वीकार गर्नु राजालाई सम्भव भएन। भारतसँगको सम्बन्धमा तनाव थपिएको बेलामा राजाले चीनलाई समेत असन्तुष्ट राख्नु आफ्ना लागि आत्मघाती हुन सक्ने बुझे। तर जसरी दबाब रणनीतिको रूपमा प्रस्ताव राखियो त्यसप्रति आफ्नो असन्तुष्टि व्यक्त गर्ने क्रममा सीमा सन्धिमा चिनियाँ राष्ट्रपति लिउ साओ चीसँग आफैं हस्ताक्षर गर्ने राजा महेन्द्रले उक्त राजमार्ग निर्माण सम्झौतामा हस्ताक्षर गर्न भने सवारी मन्त्रीको रूपमा गएका डा तुलसी गिरीलाई अघि सारे। रोजको विचारमा विवादास्पद र भारतको असन्तोष र आक्रोश आमन्त्रण गर्नसक्ने उक्त सम्झौतामा राजा आफ्नो नाम जोडियोस् भन्ने चाहँदैन थिए। सत्र दिन लामो भ्रमण अवधिमा त्यसअघिका कुनै दिन सो मार्गबारे रत्तिभर चर्चा नगरेका चिनियाँहरूले अन्तिम दिनमा आएर आफ्नो दबाब कूटनीतिको शैली अवलम्बन गरेर एक्कासी सो राजमार्ग निर्माणको सम्झौताको मस्यौदा प्रस्तुत गर्दा राजा विष्मित भए तर त्यसलाई अस्वीकार गर्न सक्ने हैसियतमा उनी भएनन्। अर्को विचारणीय पक्ष के छ भने उक्त राजमार्ग निर्माणसम्बन्धी सम्झौता गर्नुअघि त्यसबारे कुनै प्राविधिक अध्ययन नभएको मात्र होइन, कुन स्थानबाट काठमाडौंलाई तिब्बतसँग जोड्ने सोबारे पनि पछि मात्रै निर्णय हुने सो सम्झौतामा उल्लेख छ। स्पष्ट छ सम्झौता भइसकेपछि नेपाल त्यसबाट पछि हट्न नसक्ने र सम्झौता कार्यान्वयन गर्न वाध्य हुने आधारमा चीनले त्यस्तो दबाब कूटनीति प्रयोग गरेको थियो। चीन र भारतबीच सुसम्बन्ध र समझदारी विकासमा नेपालको भूमिकाबारे नेपाली नेताहरूको सस्तो प्रचार रहर सुन्न पाइन्छ तर त्यसका लागि नेपाली राजनीतिक नेतृत्वले व्यक्तिगत र सार्वजनिक जीवनमा ली कुवाङ् यु र सेरेत्से खमाहरूले जस्तो असाधारणरूपमा स्वच्छ आचार, निष्ठा र नेतृत्व क्षमता प्रदर्शन गर्न सक्नुपर्छ भन्ने बुझेको देखिँदैन। पछि उक्त राजमार्ग निर्माणको सर्भेको क्रममा चीनले काठमाडौंलाई केरुङसँग जोड्ने प्रस्ताव राख्यो। भौगोलिक कारणले काठमाडौंकोदारीमार्गभन्दा काठमाडौंरसुवागढीमार्ग निर्माण सुगम र सोझो थियो। तातोपानी नाकाबाट काठमाडौंजत्तिकै दूरीमा रसुवा नाकाबाट सोझै नेपालको तराईसम्म पुग्न सकिने र काठमाडौं त त्यसको झन्डै आधा दूरीमा रहेकोले चीन स्वाभाविक रूपमा त्यो चाहन्थ्यो। तर राजा महेन्द्रले सडक निर्माण कार्य लम्ब्याउने र सो अवधिभित्र भारतसँग कुनै सामरिक समझदारीमा पुग्न सकिने विश्वासका कारण कोदारीको पक्षमा फैसला गरेको रोजले उल्लेख गरेका छन्। काठमाडौंकोदारी राजमार्गको विस्तृत सम्झौता हुँदा पुलहरूको भार वहन क्षमता १५ देखि १७ टन हुनुपर्नेमा ६० टनसम्मका सैनिक वाहन र ट्यांकहरू समेतका लागि पर्याप्त भएकोबारे सो सडक निर्माणमा संलग्न एक चिनियाँ प्राविधिज्ञले ताइवान पुगेर उल्लेख गरेपछि राजा महेन्द्र पनि झस्किएका थिए। राजा महेन्द्रको अपेक्षाअनुरूप नै उक्त राजमार्ग निर्माण अघि बढेलगत्तै भएको चीनभारत युद्धले भारतलाई नेपालसँग सम्बन्ध सुधार्नुपर्ने वाध्यता बोध भयो। सडक निर्माण सुरु हुँदानहुँदै नेपालको भारतसँगको सम्बन्धमा सुधार आइसकेकोबारे रमाकान्तले १९७६ मा प्रकाशित नेपाल, चाइना एन्ड इन्डिया नामक पुस्तकमा विस्तारमा उल्लेख गरेका छन्। त्यति मात्रै होइन, ३० जनवरी १९६५ मा त नेपाल र भारतबीच गोप्य सुरक्षा सहयोग सम्झौतासमेत सम्पन्न भयो। त्यसको झन्डै अढाइ दशकपछि १९८९९० मा नेपाल र भारतबीचको सम्बन्धमा तिक्तता थपिँदै नाकाबन्दी र जनआन्दोलनको स्थितिमा पुगेको बेलामा मात्रै भारतले उक्त सम्झौतालाई सार्वजनिक गरिदिएको थियो। विगतको सन्दर्भसँग चिनियाँ रेलको मर्म अवतार सिंह भासिनको १९७० मा प्रकाशित पुस्तक डक्युमेन्ट्स् अन नेपाल्ज रिलेसन्स् विथ इन्डिया एन्ड चाइना नामक पुस्तकमा उल्लेख भएअनुसार १९५६ मा नेपाल र तिब्बतबीचको सय वर्षअगाडि सन् १८५६ मा सम्पन्न सन्धि संशोधनको क्रम चलिरहेको समयमा तिब्बतका नेपाली व्यापारीहरूले नेपाल सरकारसमक्ष राखेको स्मृतिपत्रमा काठमाडौंल्हासाबीचको सडक निर्माणको माग पनि थियो। जनवरी १९५७ मा चीनका प्रधानमन्त्री चाउ एनलाईको पहिलो नेपाल भ्रमणको अवसरमा आयोजित स्वागत समारोहमा पनि नेपाली व्यापारीहरूले नेपाल र ल्हासाबीचको परम्परागत व्यापार मार्गलाई आधुनिकीकरण गरिनुपर्ने विचार राखेका थिए। २९ जनवरी १९५७ मा आयोजित पत्रकार सम्मेलनमा नेपाललाई तिब्बतसँग जोड्ने हवाई र सडक मार्गबारे प्रश्न सोधिँदा प्रधानमन्त्री चाउ एनलाईले त्यसको समय नआएको बताए। प्रधानमन्त्री टंकप्रसाद आचार्यले पनि चिनियाँ प्रधानमन्त्रीसमक्ष त्यस्तो प्रस्ताव राखेका थिए। तर चिनियाँ प्रधानमन्त्रीको जबाफ त्यस्तै रह्यो। तैपनि प्रधानमन्त्री आचार्यले सो मार्ग निर्माणका लागि ५० हजार रकम छुट्याए र सो मार्गको नाम महेन्द्र राजपथ राखे। भासिनअनुसार डा केआई सिंहको प्रधानमन्त्रीत्वकालमा बाटो खन्न सुरु गरियो तर न प्राविधिक अध्ययन न कुन कुन ठाउँ भएर नेपाललाई तिब्बतसँग जोड्ने सो सम्बन्धमा कुनै निर्णयबिना खनिएकोले सो बाटोको कुनै अर्थ रहेन। प्रधानमन्त्री बीपी कोइरालासमक्ष चीनले नै त्यस्तो प्रस्ताव राखेको सन्दर्भमाथि आइसकेको छ। प्रश्न उठ्छपहिला नेपालले त्यस्तो राजमार्ग निर्माणको लागि प्रस्ताव राख्दा त्यसलाई अस्वीकार गर्ने चीनले किन बीपी कोइरालासमक्ष त्यस्तो प्रस्ताव राख्यो र अझ राजा महेन्द्रसमक्ष त त्यसको लागि आक्रामक कूटनीतिक दबाब पनि दिन पुग्यो। जब टंकप्रसाद आचार्यले प्रस्ताव राखे त्यतिखेर भारतचीन सम्बन्ध हार्दिक र मित्रवत थियो। तर बीपी कोइरालाको नेतृत्वमा सरकार निर्माण हुँदा भारत चीन सम्बन्ध तनावको चरणमा पुगिसकेको थियो। नेभिले म्याक्सवेल लिखित इन्डियाज चाइना वार मा उल्लेख भएअनुसार मार्च १९५९ मा भारतको कालिम्पोङ् चीन र तिब्बतविरोधी गतिविधिको केन्द्र रहेकोमा चीनले कडा विरोध जताइरहेको र खम्पा गतिविधि दक्षिणी र मध्य तिब्बतसम्म विस्तार भइसकेको थियो। ३१ मार्च १९५९ मा दलाई लामा तिब्बतबाट लुक्दै छिप्दै दुई साता लामो विकट हिमाली क्षेत्रको पैदल यात्रा सकेर भारत पुगेर शरण प्राप्त गरिसकेको अवस्थाले भारत र चीनबीच अत्यन्त कटु र तीक्ततापूर्ण वाकयुद्ध सुरु भइसकेको थियो। स्मरणीय छ, बीपी कोइराला त्यसको झन्डै दुई महिनापछि २२ मे १९५९ मा प्रधानमन्त्रीमा आएका थिए। भारतले सिक्किम र भुटानको नाका भएर तिब्बत जाने खाद्यान्नलगायतका सरसामानमा प्रतिबन्ध लगाइसकेकोले तिब्बतमा विशाल संख्यामा रहेका चिनियाँ सेनाको रसदपानीको लागि पनि एउटा सुरक्षित र सजिलो मार्ग आवश्यक थियो। त्यतिखेर बाँकी चीनलाई तिब्बतसँग जोड्ने प्रमुख मार्गहरू भौगोलिक विकटता र खम्पा विद्रोहका कारण असुरक्षित थिए। त्यतिखेर नेपालमा अन्न र तरकारी प्रचुर मात्रामा उत्पादन हुन्थ्यो। लत्ताकपडा र औद्योगिक वस्तु पनि पर्याप्त मात्रामा उपलब्ध भएकाले तिब्बतमा रहने चिनियाँ सेना र तिब्बतीहरूका लागि ती वस्तुको आयात नेपालको बाटो सजिलो, सुगम र अत्यन्त कम खर्चमा हुने भएकैले चीनको ध्यान नेपालसँगको सडक मार्गमा गएको थियो। हिजो अत्यावश्यक सामानहरू आयात गर्न चीनलाई नेपालको सडक चाहिएको थियो। दक्षिण एसियामा बलियो सामरिक र रणनीतिक उपस्थिति जनाउन, भारतीय प्रभाव र बर्चस्वलाई सन्तुलनमा राख्न पनि त्यो आवश्यक थियो। आजको चीनलाई त्यतिले पुग्ने कुरै भएन। विशाल परिमाणका आआफ्ना उत्पादनहरूलाई उत्तर तथा मध्य भारत र बंगलादेशको विशाल बजारमा पहुँच बनाउन पनि नेपाल हुँदै भारत पुग्ने रेलमार्गको औचित्य चीनले देखेको बुझ्न सकिन्छ। भारतको हृदयभूमि (हार्टल्यान्ड) को रूपमा रहेको क्षेत्रसम्म नेपालको बाटो भएर आवश्यक पर्दा सजिलै सामरिक उपस्थिति जनाउनु उसको राष्ट्रिय सुरक्षाको दृष्टिले समेत निर्णायक महŒवको विषय हो। यो उनीहरूको कुरा भयो। भारत र चीन आफ्ना सम्बन्धमा आउने तनाव र द्वन्द्व व्यवस्थापन गर्ने राजनीतिक, आर्थिक र सैनिक सामथ्र्ययुक्त छन् र त्यसअनुरूप अन्य मुलुकहरूसँग सामरिक साझेदारी निर्माण गर्न पनि सक्दछन्। तर नेपालले त्यस्तो क्षमता आर्जन गर्न सकेको छैन। उसको सम्पूर्ण बल भनेको एक अर्कावीच विश्वास र सद्भावको कूटनीति मात्रै हो। भारतसँगको सम्बन्धमा असहमति र तनाव उत्पन्न हुँदा अर्को छिमेकीसँगको निकटताबाट त्यसलाई सन्तुलनमा ल्याउने नेपालको प्रयासले अल्पकालको लागि काम गरेको होला तर दीर्घकालीन रूपमा त्यसले दुवै छिमेकीमाझ अविश्वास मात्रै बढाएको र संकटको समयमा दुवै मुलुकबाट कुनै अर्थपूर्ण सहयोग प्राप्त नभएको मात्रै होइन,त्यसले नेपालको राष्ट्रिय मर्यादालाई कुण्ठित पारेको इतिहास पनि हाम्रो सामु छ। राजा महेन्द्र जस्ता कुशाग्र कूटनीतिक, राजनीतिक निर्णय क्षमता र दृढ इच्छाशक्ति भएका शासक पनि एकातिर कोदारी राजमार्गमा सम्झौता गर्न र अर्कोतिर भारतसँग सैन्य सहयोग सम्झौता गर्न उसैगरी वाध्य भएको सन्दर्भ यहाँ मननीय छ। चीननिकट भनिएका र चीनकै प्रेरणा र प्रोत्साहनमा पार्टी एकतासमेत भएर दुईतिहाइ बहुमतको कम्युनिस्ट सरकार भएको बेलामा चीनले २००१ देखिको परम्परा तोडेर नेपाललाई बोआवो फोरमको वार्षिक बैठकमा आमन्त्रण गरेन। उता चीन भ्रमणको लागि ठिक्क परेका ओली चीन भ्रमण स्थगित गर्न पुगे। भारतीय प्रधानमन्त्री नरेन्द्र भ्रमणलाई एक साता वर वा पर पार्ने प्रस्ताव गर्न नेपालले सकेन। २०१४ को भ्रमणको अवसरमा ओलीले चिनियाँ कम्युनिस्ट पार्टीद्वारा स्थापित रेनमिन विश्व विद्यालयमा र हालको भ्रमणमा चिनियाँ कम्युनिस्ट पार्टीको स्कुल विभागलाई सम्बोधन गरेर नेपालमा दुईतिहाइको कम्युनिस्ट सरकारको तर्फबाट कम्युनिस्ट चीनसँगको भावनात्मक र सैद्धान्तिक ऐक्यता जताउन भरमग्दुर कोशिस गरे। तर यथार्थ के पनि हो भने आफ्ना राष्ट्रिय हितका वृहत क्षेत्रीय र अन्तर्राष्ट्रिय आयाममाथि विचार गरेर अमेरिकी दबाबमा चीनले आफ्नो सबैभन्दा निकट सम्बन्ध भएको उत्तर कोरियामाथि नाकाबन्दी लगाएको छ। कम्युनिस्ट सोभियत संघविरुद्ध कम्युनिस्ट चीनले अमेरिकासँग रणनीतिक सहकार्य गरेको र कम्युनिस्ट भियतनामसँग चीनको भन्दा अमेरिका, जापान र भारतको सम्बन्ध बढी घनिष्ट रहेको तथ्य पनि नेपालले बुझेकै हुनुपर्छ। स्पष्ट छ, चीनले नेपालसँगको मित्रताको रणनीतिक लाभ लिने प्रयत्न त गर्छ नै तर सम्भव भएसम्म भारतसँगको सम्बन्धको मूल्यमा उसले आफ्नो नेपाल रणनीति निर्माण गर्ने छैन। अर्को कुरा, बारम्बार चीन र भारतबीच सुसम्बन्ध र समझदारी विकासमा नेपालको भूमिकाबारे नेपाली नेताहरूको सस्तो प्रचार रहर सुन्न पाइन्छ तर त्यसका लागि नेपाली राजनीतिक नेतृत्वले व्यक्तिगत र सार्वजनिक जीवनमा ली कुवाङ् यु र सेरेत्से खमाहरूले जस्तो असाधारणरूपमा स्वच्छ आचार, निष्ठा र नेतृत्व क्षमता प्रदर्शन गर्नुका साथै मुलुकमा सुदृढ आन्तरिक एकता र आर्थिक समृद्धि हासिल गर्नमा सफलता आर्जन गर्न सक्नुपर्छ भन्ने चाँही बुझेका देखिँदैन्।"
सार्थक बहसको खाँचो,"नेपालमा ०७२ असोजमा जुन संविधान जारी भयो, त्यो सहजरूपमा भएको थिएन। यो संविधान बनाउन र जारी गर्नका लागि ठूला घटना सिर्जित भएका थिए। यसका निमित्त ०६४ सालमा निर्वाचित संविधानसभा विघटन गराइएको थियो। यसका निमित्त सर्वोच्च अदालतका बहालवाला प्रधानन्यायाधीशको अध्यक्षतामा निर्दलीय चुनावी सरकार बनाइएको थियो। उक्त निर्वाचनलाई षड्यन्त्र र धोका भन्दै देशका क्रान्तिकारी पार्टीहरूले सशक्त बहिष्कार गरेका थिए। सेना परिचालन गरेर गरिएको उक्त निर्वाचन हिंसात्मक बनेको थियो। अन्ततः प्रमुख राजनीतिक दल भनिने तीनचार दल मिलेर यो संविधान बनाए र जारी गरे। संविधान जारी गर्ने दलका नेताहरूले यसलाई सर्वोत्कृष्ट संविधान भन्ने घोषणा गर्दा पार्टीहरूबीचका अन्तरलाई अब बिर्सने पनि प्रतिवद्धता व्यक्त गरिएको थियो। यो संविधानले नेपाल र नेपालीका सबै समस्या समाधान गर्ने र नेपाल स्विजरल्यान्ड, सिंगापुर, जापान जस्तै सम्पन्न बन्ने घोषणाहरू पनि भएका थिए। पञ्चायती व्यवस्थालाई तत्कालीन राजा र पञ्चहरूले निर्विकल्प घोषणा गरे जस्तै यो संविधानको कुनै विकल्प नै छैन भन्ने घोषणा प्रमुख राजनीतिक दलहरू ले गरेका छन्। राष्ट्रपति कस्तो हुनुपर्ने ? यो संविधानको प्रशंसामा धेरैजसो समय बिताउँदै आएका, माओवादी केन्द्र हुँदै एमालेमा विलय भएर नेकपा बन्न पुगेको सत्ताधारी पार्टीका (दोस्रो) अध्यक्ष पुष्पकमल दाहालले यतिखेर कार्यकारी राष्ट्रपति, प्रत्यक्ष निर्वाचित राष्ट्रपति आदिको विषय उठाएपछि कतै दुईतिहाइ बहुमत बोकेर बसेको सरकारले त्यसै लाइनमा संविधान संशोधन गरिपोहाल्ने हो कि ? भन्ने केही मानिसहरूले थोरै आशंका उठाउन थालेको पाइएको छ। यसले त्यति ठूलो बहस नै सिर्जना गरेको भने होइन। किनभने यो विषय यस्तो मानिसबाट उठेको छ, जसको भनाइले त्यसै पार्टीमा पनि खासै महत्व राख्दैन भन्ने बढी सुन्न पाइन्छ। तथापि, जसरी यसको उठान गरिएको छ, यसलाई यो विषय फगत बकवास मात्र हो भनेर खारेज गरिहाल्न पनि मिल्दैन। जहाँसम्म सत्ताधारी पार्टी नेकपाको मतको कुरा छ, आधिकारिक मत जाहेर गर्ने हैसियत केपी शर्मा ओलीको छ, तर उनले अहिलेसम्म मुख खोलेका छैनन्। पूर्व एमालेकालमा उनी प्रत्यक्ष निर्वाचित वा कार्यकारी राष्ट्रपतिको विरोधी हुन्। नेपाली कांग्रेसले यसलाई लोकतन्त्र समाप्त पार्ने र तानाशाही लागू गर्नका लागि ल्याउन खोजेको आरोप लगाउँदै यसको चर्को विरोध गर्दै आएको छ। यसबारे राप्रपाको धारणा पनि झन्डै झन्डै नेपाली कांग्रेस जस्तै रहेको बुझिएको छ। संविधान जारी भएको बेला त्यसलाई जलाउने र च्यात्ने काम गर्दै हिँडेको संघीय समाजवादी फोरम यसै संविधानलाई शिरोपर गरेर सरकारमा सामेल भएर सत्ताधारी पार्टी बन्न पुगेको छ। यसले कार्यकारी राष्ट्रपति को प्रस्ताव मानेको सञ्चारमाध्यममा आइरहेको छ। यतिखेर ओली सरकारले जनताका अधिकार खोस्ने, एक पार्टीको शासन सञ्चालन गर्न खोज्ने, निरंकुशता लाद्न खोज्ने काम गरिरहेको छ। संसद्मा दुईतिहाइ बहुमत बनाइसकेपछि ओलीमा यो प्रवृत्ति देखा परेको सत्य नै हो। सरकारले सदनमा प्रस्तुत गरेको नीति तथा कार्यक्रममा र नयाँ बजेटमा त्यसको उचित किसिमले विरोध गर्न असमर्थ भएको कांग्रेसलाई ओलीले हेपेको व्यवहार गर्नुलाई अन्यथा नलिँदा पनि हुन्छ। साँच्चै कांग्रेस यतिखेर निरीह सावित भएको छ। संसद्का दुई मुख्य पद सभामुख र उपसभामुख एउटै पार्टीले लिन नपाइने स्पष्ट संवैधानिक व्यवस्था हुँदाहुँदै पनि त्यसका निमित्त संघर्ष गर्न नसकेर दुवै पद अहिलेसम्म नेकपाले नै लिएर उपभोग गरिरहेको छ। यस्तै हो भने, संसद् नै छाड्न सकिने भन्ने कांग्रेसका केही नेताको भनाइ केवल घुर्की मात्र सावित भएको छ। यस प्रकारको अवस्थामा यदि नेकपाले साँच्चै नै चाहेको हो भने संविधान संशोधन गरेर कार्यकारी राष्ट्रपतिको व्यवस्था गर्न सक्ने सम्भावना छ। जुन संविधानलाई दाहालले सर्वोत्कृष्ट भनेर प्रचार गरिरहेका छन्, त्यसै संविधानमा राष्ट्रपतिबारे निम्न प्रावधान गरेको छः राष्ट्रपतिः (१) नेपालमा एक राष्ट्रपति रहनेछ। (२) राष्ट्रपति नेपालको राष्ट्राध्यक्ष हुनेछ। निजले यस संविधान र संघीय कानुनबमोजिम आफ्नो कार्य सम्पादन गर्नेछ। (३) राष्ट्रपतिले नेपालको राष्ट्रिय एकताको प्रवर्द्धन गर्ने। (४) संविधानको पालन र संरक्षण गर्नु राष्ट्रपतिको प्रमुख कर्तव्य हुनेछ। राष्ट्रपतिलाई कसले र कसरी निर्वाचित गर्दछ भन्ने विषयमा संविधानमा निम्न अनुसार उल्लेख गरिएको छ : (१) राष्ट्रपतिको निर्वाचन संघीय संसद्का सदस्य र प्रदेशसभाका सदस्य मतदाता रहेको निर्वाचकमण्डलबाट हुनेछ। संघीय संसद्का सदस्य र प्रदेशसभाका सदस्यको मतभार संघीय कानुनबमोजिम हुनेछ। (२)(३) उपधारा (१) बमोजिमको निर्वाचकमण्डलको तत्काल कायम रहेको कुल मतको बहुमत प्राप्त गर्ने व्यक्ति राष्ट्रपति निर्वाचित हुनेछ। (४) उपधारा (३) बमोजिम कुनै उम्मेदवारले बहुमत प्राप्त गर्न नसकेमा बढी मत प्राप्त गर्ने दुई उम्मेदवारहरूबीच मतदान हुनेछ र त्यस्तो मतदानमा कुल मतको पचास प्रतिशतभन्दा बढी मत प्राप्त गर्ने उम्मेदवार राष्ट्रपति निर्वाचित हुनेछ। (५) उपधारा (४) बमोजिमको मतदानबाट समेत कुनै उम्मेदवारले कुुल मतको पचास प्रतिशत भन्दा बढी मत प्राप्त गर्न नसकेमा पुनः मतदान हुनेछ। त्यस्तो मतदानमा खसेको कुल सदर मतको बढी मत प्राप्त गर्ने उम्मेदवार राष्ट्रपति निर्वाचित हुनेछ। वास्तविक अर्थमा यही संविधानअन्तर्गतको कार्यकारी राष्ट्रपति वा प्रत्यक्ष निर्वाचित राष्ट्रपति होस् वा संसद्को बहुमतले निर्वाचित गरेको प्रधानमन्त्री होस्, तात्विक रूपमा तिनका बीचमा कुनै भिन्नता छैन। यो संविधानले परिभाषित गरेको राष्ट्रपति संघीय लोकतान्त्रिक गणतन्त्रात्मक शासन व्यवस्थाअन्तर्गतको हो। यदि दाहालले भनेजस्तो कार्यकारी राष्ट्रपति र प्रत्यक्ष निर्वाचित राष्ट्रपति भयो भने त्यो कुन व्यवस्थाअन्तर्गत हुन्छ ? त्यो पनि त्यही लोकतान्त्रिक गणतन्त्रात्मक शासन व्यवस्था अन्तर्गत कै हो। दुवैले यही संविधानलाई लागू गर्ने र दुवै पुरानै राज्य व्यवस्थाको अंग हुने भएपछि वास्तविक परिवर्तनका दृष्टिले यी दुवै एकै चिज हुन्। वास्तविक अर्थमा यही संविधानअन्तर्गतको कार्यकारी राष्ट्रपति वा प्रत्यक्ष निर्वाचित राष्ट्रपति होस् वा संसद्को बहुमतले निर्वाचित गरेको प्रधानमन्त्री होस्, तात्विकरूपमा तिनका बीचमा कुनै भिन्नता छैन। अमेरिकामा प्रत्यक्ष निर्वाचित र कार्यकारी राष्ट्रपतिको व्यवस्था छ। तर ती दुवै आआफ्नो देशका संसदीय व्यवस्थाका अन्तर्गतका हुन्। त्यसरूपमा तिनीहरूबीच तात्विक रूपमा खासै भिन्नता छैन। यसै संविधानअन्तर्गतको कार्यकारी राष्ट्रपति वा प्रत्यक्ष निर्वाचित राष्ट्रपति चाहिँ प्रगतिशील हो भन्नु दिउँसै रात पार्न खोज्नु हो, यो राजनीतिक पाखण्ड र राजनीतिक ठगी मात्र हो। यो बहस निरर्थक बहस हो। यो फगत जनताका आँखामा छारो हाल्ने कुरा मात्र हो। त्रासमा कांग्रेस अहिलेको अवस्थाबाट नेपाली कांग्रेसको नेतृत्व त्रसित भएको देखिन्छ। आपसमा असाध्यै राम्रोसँग मिलेर नेपालको संविधान, ०७२ पारित गर्ने र लागू गर्ने कांग्रेस र नेकपाबीच अहिले निकै फाटो परेको देखिन्छ। कांग्रेसका नेताहरू नेकपाको सार्वजनिक विरोध र केही हदसम्म भण्डाफोर गर्नतिर लागेको पनि देखिन्छ। तर जानेर वा नजानेर हो, बुझेर वा नबुझेर हो अहिले अपनाएका विरोधका विषय हेर्दा कांग्रेसका नेताहरू नेकपाको गलत चिजको विरोध होइन उल्टै तारिफ गर्ने काम गरिरहेका छन्। उनीहरू नेकपाले अपनाएको निरंकुशतालाई कहिले सर्वहारा अधिनायकत्व त कहिले कम्युनिस्ट तानाशाही भनिरहेका छन्। सत्य त्यस्तो होइन। सत्तारुढ नेकपा वास्तवमा सर्वहारा वर्गको पार्टी नै होइन, त्यो त मूलरूपमा दलाल र नोकरशाही पुँजीपति वर्गको पार्टी हो। यो कम्युनिस्ट पार्टी नै होइन, प्रतिक्रियावादी पार्टी हो। त्यो त सामान्य वामपन्थी पार्टी पनि होइन, प्रतिक्रियावादी कित्तामा गइसकेको दक्षिणपन्थी पार्टी हो। यस्तो पार्टीले लाद्ने निरंकुशता सर्वहारा वर्गको अधिनायकत्व हुन सक्छ ? वास्तवमा सर्वहारा अधिनायकत्व त महान् र राम्रो चिज हो। उनीहरूले लागू गरिरहेको दलाल पुँजीपति वर्गको अधिनायकत्व हो, त्यो समाजका मुट्ठीभर शोषक र भ्रष्टाचारीहरूको अधिनायकत्व हो। त्यो अत्यन्त खराब चिज हो, निन्दनीय चिज हो। कांग्रेसका नेताहरूले गरिरहेको विरोधले त नेकपाका भ्रष्टाचारी र दलाल र नोकरशाही पुँजीपति वर्गका घटिया दलाल नेताहरूको ठूलो प्रशंसा हुन पुगेको छ। आफूले भण्डाफोर गर्न खोजेको हो कि प्रशंसा गर्न खोजेको हो, त्यो कुरा राम्रोसँग बुझ्न जरुरी छ। सार्थक बहस हामी बहसको विरोधी होइनौं। त्यसको पक्षपाती हौं। तर बहस जनतालाई भ्रमित पार्न गरिनु हुँदैन। जनतालाई सही कुराको जानकारी दिन र सुशिक्षित गराउनका लागि हुनुपर्छ। आज पनि नेपालमा ठूलो बहसको खाँचो छ। त्यो बहस नेपालमा कुन किसिमको गणतन्त्र चाहिएको हो भन्ने विषयमा केन्द्रित हुनुपर्छ। यहाँ दुई किसिमका गणतन्त्रको विषय छ : जनगणतन्त्र र लोकतान्त्रिक गणतन्त्र। जनयुद्धको माग, क्रान्तिकारी आन्दोलनको माग जनगणतन्त्र थियो। अहिले पनि वामपन्थी क्रान्तिकारीहरूको माग जनगणतन्त्र नै छ। तर यहाँ ल्याइएको छ, लोकतान्त्रिक गणतन्त्र। मुख्य राजनीतिक विषय यो हो। अहिले नेपाली समाजमा जुन अन्तर्विरोध छ, त्यसको मुख्य कारण पनि यही हो। यो लोकतान्त्रिक गणतन्त्रले नेपाली समाजको दीर्घकालीन समाधान गर्न सक्दैन। त्यसका निमित्त जनगणतन्त्र आवश्यक छ। यो बहस नै आज नेपाली समाजमा आवश्यक सार्थक बहस हो।"
"एसईई : रुप फरक, नतिजा उस्तै","एसईई परीक्षा २०७४ को नतिजा सार्वजनिक भएको छ। कुनै विद्यार्थी अनुत्तीर्ण नहुने, सबै समान प्रतिशतको आधारमा नतिजा नआउने भनी सुरु भएको एसईई परीक्षाको नतिजाले भने रुप फरक अनुहार उही देखाएको विद्यार्थी र अभिभावकले यसपटक पनि अनुभूति गरेका छन्। पहिले प्रतिशतमा आउँथ्यो अहिले ग्रेड जीपीएमा आउँछ। बढी जीपीए ल्याउने खुसी र कम ल्याउने दुःखी र निराश हुने स्थिति उस्तै नै रहेको छ। अगाडिको अध्ययन र विषय छनौट पनि जीपीएकै आधारमा हुने हुँदा एसईईको परीक्षा प्रणालीमा सबै विद्यार्थी समान भन्ने भेटिन्न। नियमिततर्फ परीक्षामा सहभागी भएका ४ लाख ५१ हजार ५ सय ३२ मध्ये ३६ देखि ४ ग्रेड प्वाइन्ट (जीपीए) १४ हजार २ सय ३४ जनाले प्राप्त गरेका छन्। परीक्षाको नतिजा यस वर्ष पनि ग्रेडिङ प्रणालीअनुसार सार्वजनिक गरिएको हो। ४६ हजार १ सय ३० जनाले ३२ देखि ३६ जीपीए ल्याएका छन् भनी नतिजा प्रकाशित हुनुले पनि परीक्षा परिणामको प्रवृत्तिमा फरक आएको छैन। पहिले एसएलसीमा प्रतिशतले दिने तनाव र अहिलेको ग्रेडले दिने तनाव उस्तै महसुस गर्न थालेका छन् विद्यार्थी र अभिभावकले। त्यति मात्र कहाँ हो र गत वर्ष एसईई उत्तीर्ण हुने विद्यार्थीले यसलाई उस्तै फलामे ढोका झैं लिने सोच बदल्नुपर्ने बताउँछन्। यो एसईई भन्ने नाटक नै अन्त्य गरे हुने बताउँछन्। वर्षौंभरि मेहनत गरेर परीक्षा दिने विद्यार्थीले भन्दा नपढी, मेहनत नै नगर्नेले पनि विद्यालयले परीक्षा केन्द्र किन्ने र मेहनती विद्यार्थीलाई कमजोर विद्यार्थीसँगै राखेर हुबहु नक्कल गरी कापी भर्ने र उत्कृष्ट जीपीए ल्याउने गरेको तीतो यथार्थ भोगेको बेलाबेला व्यक्त हुने गरेको छ। हावा नचली पात हल्लिन्न भने झैं यी हल्लाको पछाडिको वास्तविकता के हो सम्बन्धित निकायले बुझ्ने कोशिस गर्नुपर्ने देखिन्छ। अभिभावकको तर्फबाट हेर्ने हो भने पढेर सकेपछि राम्रो जागिर पाउन, स्वदेशमै होस् या विदेश गएर राम्रो जागिर खाएर टन्न पैसा कमाउन सकोस् भन्ने उद्देश्यले आफ्ना नानीहरूले चाहेको विद्यालयमा अतिरिक्त शुल्क तिरेर शिक्षामा लगानी गरेको पाइन्छ। हाम्रो राष्ट्रिय गरिबी, व्यवस्थापनको गरिबी, स्रोतसाधनको उपयोगमा अज्ञानता, औद्योगीकरणको अभाव, रोजगारीको अभाव र जीवन जिउने वैकल्पिक आधार नहुँदा विदेश पलायन हुने सोच राख्नु सामान्य हुन थालेको छ। कुन अभिभावकलाई इच्छा हुन्छ महँगो शुल्क तिर्ने ? अभिभावकले नचाहँदा नचाहँदै पनि महँगो शुल्क तिरेर विदेशी कोर्ष भएका स्कुल पढाउनुको उद्देश्य पनि आफ्नो सन्तानले धेरै कमाओस् र भविष्यमा सकेसम्म दुःख नपाओस् भन्ने हो। जीवनमा आवश्यक भौतिक सम्पत्ति कमाउने र आफ्नो वास्तविक खोज के हो त्यसको पनि बोध हुने सिकाइ र शिक्षा आजको आवश्यकता हो। हुन पनि हो बिहान उठेदेखि साँझ सुत्ने बेलासम्म पैसाबिना कुनै काम चल्दैन। सहज र सरल अनि सुखपूर्वक जीवन जिउन पैसा नै चाहिन्छ। आफ्ना भौतिक आवश्यकता पूरा गर्ने आर्थिक सम्पन्नता नभएकै कारण हामीलाई पैसा नै सबैभन्दा ठूलो कमाइ हो जस्तो भ्रम परेको छ। तर सामान्य आवश्यकता पूरा गर्ने पैसा भएपछि पनि मानिस सुखी छ त ? अवश्य छैन, किनकि मानिसको खोज सुख र पैसा मात्र होइन। सुख र दुःख सधैं आउँछन् जान्छन् यो निरन्तरता चलिनै रहन्छ। शिक्षा आर्जन गर्नु, आर्थिकरूपमा सम्पन्न हुनु, पद सम्मान हासिल गर्नु बाहिरी लक्ष्य हुन्। जीवनको वास्तविक खोजचाहिँ जुन कुरा अकाट्य छ र सधैं आफूभित्र छ त्यसमा रमाउनु हो। त्यो हो आनन्द, आफ्नो स्वभावमा जिउनु र आफूलाई जान्नु। यो शिक्षा आजका युवा नानीहरूलाई पनि दिनु जरुरी छ। हाम्रा नानीहरूले कसरी शारीरिक, मानसिक, सामाजिक, नैतिक र आध्यात्मिक सबै आयामबाट सन्तुलित जीवन जिउन सक्छन् त्यो शिक्षा हामीले उनीहरूलाई दिनुपर्छ। जीवनमा आवश्यक भौतिक सम्पत्ति कमाउने र आफ्नो वास्तविक खोज के हो त्यसको पनि बोध हुने सिकाइ र शिक्षा आजको आवश्यकता हो। एसईई उत्तीर्ण किशोर अवस्थाका नानीहरूको उमेर र सोचाइअनुसार उनीहरूको मनोभावना बुझेर उनीहरूको इच्छालाई पनि आत्मसात गर्दै उत्प्रेरणा दिने समय पनि यही हो। उनीहरू धनी बनुन् होइन कि असल बनुन् भन्ने व्यवहारिक शिक्षा आजको आवश्यकता हो। नानीहरू जे मा रमाउँछन् त्यो विषय पढ्ने वातावरण मिलाइनुपर्छ। तीन घन्टाको परीक्षा र यसको नतिजाले उनीहरूको भविष्यको अनुमान गर्ने र उनीहरूको खुसी खोस्ने प्रयास नगरियोस्। बाहिरी डिग्रीकै लागि पढाइमा समय खर्चिनुपर्ने र अरूलाई देखाउनकै निमित्त ग्रेड ल्याउनुपर्ने वाध्यता भोग्नु नपरोस् अबका नानीहरूलाई। वास्तविक अध्ययन त त्यो हो जसले स्वयंको स्वभाव जान्न र आन्तरिक विकासको अनुभूति दिलाउन सकोस्। सफलता त्यो हो, जसले हर क्षण, हरेक कर्ममा आनन्दित भएर जिउने प्रेरणा मिलोस्। मृगतृष्णारुपी सफलताको शिक्षा र अपेक्षा प्रति अभिभावक पनि जागृत रहनु जरुरी छ। आत्मविकासको अनुभूति गर्दै सकारात्मक रूपमा रुपान्तरण ल्याउन सक्ने शिक्षा वास्तविक शिक्षा हो। आजीविका चलाउनकै निमित्त शिक्षा आर्जन गरेर जीवन समाप्त गर्नु भनेको मानव जीवनको लागि दुर्भाग्य पनि हो। एक अर्कामा प्रतिस्पर्धा गर्न सक्नु नै वास्तविक शिक्षा आर्जन गर्नु भनेर बुझिएको आजको समाजमा धेरै भूलहरू भएका छन्। शिक्षा वास्तवमै शिक्षा हो यो न उत्कृष्ट हुन्छ, न निकृष्ट। व्यक्ति पनि त्यही हो कसैले कसैसँग तुलना गर्नुपर्ने र प्रतिस्पर्धा गर्नुपर्ने आवश्यकता छैन। सबैसँग प्रेमपूर्ण हुन सक्ने, सधैं जागृत हुन सक्ने र सधैं आनन्दित रहन सक्ने शिक्षाको अभाव र शिक्षामा व्यवसायिकता नै आजको हाम्रो देशको अवस्थाको परिणाम हो भन्दा अनुपयुक्त हुँदैन।"
गुगलमा ब्राजिलको खोजी,"मस्को : विश्वकपअघि अन्तर्राष्ट्रिय र चाखलाग्ने घटना विश्व राजनीतिकै हुने गर्दथ्यो । सर्च इन्जिन गुगल मा अघिकांश दर्शकले इजरायल र प्यालेस्टाइन, भारत र पाकिस्तान, अमेरिका र उत्तर कोरियाबीचका घटना र राजनीतिक विषय बढी रुचि राख्दथे । रुसमा २१औं संस्करणको विश्वकप फुटबल सुरु भएपछि गुगल प्रयोगकर्ताको ध्यान फुटबलले तानेको छ । अझ, गुगलमा ब्राजिल फुटबल टोलीको बढी खोली भइरहेको छ । विश्वकप सुरु भएयता गुगलमा सबैभन्दा धेरै खोजिने टोलीको पहिलो सूचीमा ब्राजिल देखिएको छ । पाँच पटकको विश्वविजेता ब्राजिल छैटौं पटक उपाधि जित्ने अभियानमा छ । यद्यपि, समूह चरणको पहिलो खेलमा ब्राजिलले स्विट्जरल्यान्डसँग बराबरी खेलेपछि निकै आलोचित भएको थियो । दोस्रो खेलमा कोस्टारिकालाई २० गोलले हराएपछि ब्राजिल लयमा देखिएको छ । गुगलमा ब्राजिलका नेमारलार्इ खाेज्नेकाे संख्या एक अरबभन्दा बढी छ । समूहको अन्तिम खेलमा बुधबार ब्राजिलले सर्बियासँग खेल्नेछ । विश्व समाचार संस्था बीबीसीको एक अध्ययनअनुसार गुगलमा सबैभन्दा बढी ब्राजिललाई खोजिएको उल्लेख छ । यसैगरी खोलीमा अर्जेन्टिना दोस्रो, साबिक विजेता जर्मनी तेस्रो र फ्रान्स चौथो टोली बनेका छन् । खेलाडीको रूपमा पनि ब्राजिलका नेमारलाई खोल्नेको संख्या धेरै छ । नेमारलाई एक अरबभन्दा बढीले खोजेका छन् । गुगलमा अर्जेन्टिनी स्टार लियोनल मेसी, पोर्चुगलका क्रिस्टियानो रोनाल्डो, फ्रान्सका केलियन एमबाप्पे, एन्टोइन ग्रिजम्यान, ओउसमाने डिम्बालेलगायत खेलाडीको पनि खुबै सर्च गरिएको छ ।"
पत्रकारलाई चुम्मा खान खोजेपछि,"मस्को : विश्व फुटबलको महाकुम्भ केवल खेलाडीबीच मैदानमा हुने घम्साघम्सी र जितहारमा मात्र सीमित छैन। विश्वकपका क्रममा खेल मैदानबाहिर हुने विभिन्न घटनालाई पनि समर्थकले उत्तिकै चासोका साथ हेरिरहेका हुन्छन्। खेलाडी र खेल पदाधिकारीदेखिबाहेक बेलाबखत आआफ्नै धुनमा मस्त रहने समर्थक र सञ्चारकर्मी आफैं पनि समाचारको विषय बन्ने गरेका छन्। हाल रुसमा जारी २१ औं विश्वकपमा पनि एकजना सञ्चारकर्मी आफैं समाचारको विषय बनेकी छन्। गत आइतबार जापान र सेनेगलबीच भएको समूहगत चरणको खेलको प्रसारण गरिरहँदा ब्राजिलकी खेल पत्रकार जुलिया ग्विमारेजलाई एकजना समर्थकले गालामा चुम्मा खाने प्रयास गरेपछि यतिबेला त्यो समाचारले विश्वभरि निकै चर्चा पाएको छ। आफ्नो टेलिभिजनलाई रुसको एकातेरिनाबर्गमा भएको उक्त खेलको समाचारबारे जानकारी गराइरहँदा एकजना समर्थक उनी नजिक आएर गालामा चुम्मा खान खोजेका थिए। यद्यपि, हातमा टेलिभिजनको बुम माइक बोकेर बोलिरहेकी जुलियाले ती समर्थकलाई गालामा चुम्मा खानबाट रोकेकी थिइन्। ती व्यक्तिको व्यवहारबाट जुलिया निकै आक्रोशित बनेकी थिइन्। जुलियाले ती व्यक्तिलाई भविष्यमा कुनै पनि महिलासँग त्यस्तो व्यवहार नगर्न सचेत पनि बनाएकी थिइन्। कुनै पनि महिलासँग भविष्यमा यस्तो व्यवहार नगर्नु, जुलियाले चिच्याउँदै ती प्यक्तिलाई चेतावनी दिइन्। जुलिया रिसाएपछि ती व्यक्तिले पनि उनीसँग माफी मागेका थिए। यी सबै गतिविधि समाचार रेकर्ड गरिरहेको भिडियोमा पनि कैद भएका थिए। कुनै पनि महिलालाई यस्तो हर्कत नगर्नु। यो सभ्यता होइन र राम्रो कुरा पनि होइन, जुलियाले ती व्यक्तिलाई भनेको कुरा भिडियोमा रेकर्ड भएको छ। टीभी ग्लोबो र स्पोर्ट्स टीभीकी खेल पत्रकार जुलियाले आफ्नो देश ब्राजिलमा यस्ता घटना कहिले पनि नहुने पनि बताइन्। मेरा लागि यो अप्रत्याशित घटना हो, हाम्रो देशमा यस्तो घटनाको विषयमा सोच्न पनि सकिँदैन, सो घटनाको विषयमा जुलियाले पछि अन्य सञ्चारकर्मीसँग भनेकी छन्। रुसमा जारी विश्वकपका क्रममा आफूमाथि दोस्रो पटक यस्तो घटना भएको पनि उनले बताएकी छन्। केही व्यक्ति महिलामाथि जस्तोसुकै व्यवहार पनि गर्न सकिन्छ भन्ने सोच किन पाल्छन् भनेर मैले अझै बुझ्न सकेकी छैन, जुलिया भन्छिन्। उनले विश्वकपको उद्घाटन समारोहलगत्तै भएको आयोजक रुस र इजिप्टबीचको खेलका क्रममा पनि आफूमाथि दुव्र्यवहार भएको दाबी गरिन्।"
गोलरहित बराबरी खेल्दै डेनमार्क र फ्रान्स अन्तिम १६ मा,मस्को : पूर्वविजेता फ्रान्स र डेनमार्क विश्वकप फुटबलको प्रिक्वार्टरफाइनलमा प्रवेश गरेका छन्। समूह सी अन्तर्गत मंगलबार राति भएको समूहगत चरणको अन्तिम खेलमा फ्रान्सलाई गोलरहित बराबरमिा रोक्दै डेनमार्कले अन्तिम १६ मा स्थान बनायो। अन्तिम खेल अघि नै प्रिक्वार्टरफाइनलमा स्थान बनाइसकेको फ्रान्स र विजेता र डेनमार्क समूह उपविजेता बने। सन् १९९८ को विश्वकप विजेता फ्रान्स सात अंकका साथ समूह विजेता बन्यो। फ्रान्सले समूहगत चरणका तीन खेलमध्ये दुईमा जित र एक बराबरी खेल्यो। यसैगरी उपविजेता बनेको डेनमार्कले तीन खेलमध्ये एक जित र एक बराबरी खेल्दै पाँच अंक जोड्यो। समूहगत चरणबाट बाहिरिएको पेरुले तीन खेलमा एकमा जित र दुईमा हार बेहोर्दै तीन अंक जोड्यो। यसैगरी एसियाली राष्ट्र अस्ट्रेलियाले एक बराबर र दुई खेलमा हार बेहोर्दै एक अंक मात्र जोड्न सक्यो।
अस्ट्रेलियाको झिनो आशा,मस्को : रुस विश्वकपको समूह सीअन्तर्गत मंगलबार हुने खेलमा प्रिक्वार्टरफाइनल चरणको झिनो आशासहित एसियाली क्षेत्रबाट छनोट भएको अस्ट्रेलियाले पेरुसँग प्रतिस्पर्धा गर्दैछ । यो खेलबाट प्रिक्वार्टरफाइनल चरणको यात्रा सम्भव बनाउन अस्ट्रेलियाले पेरुलाई पराजित गरेर मात्रै पुग्ने छैन । मंगलबार सोही समयमा हुने अर्काे खेलमा डेनमार्क पनि फ्रान्ससँग पराजित हुनै पर्नेछ र त्यसपछि पनि गोलअन्तरमा अस्ट्रेलिया अघि भएको हुनुपर्नेछ । मुस्किल देखिएको यही नतिजा सम्भव भएको अवस्थामा मात्रै अस्ट्रेलिया १२ वर्षपछि विश्वकप फुटबलको प्रिक्वार्टरफाइनल चरणमा पुग्नेछ । अस्ट्रेलिया यस अघि एक पटक मात्रै सन् २००६ मा विश्वकपको अन्तिम १६ मा पुगेको छ । त्यसबाहेक यसअघिको चारमध्ये तीन विश्वकपमा अस्ट्रेलिया समूहगत चरणबाटै बाहिरिएको छ । समूह सीबाट फ्रान्स यसअघि नै प्रिक्वार्टरफाइनल चरणमा पुगिसकेको छ भने पेरु बाहिरिसकेको छ । यो अवस्थामा अन्तिम खेलअघि प्रिक्वार्टरफाइनल चरणको सम्भावना रहेको डेनमार्कसँग चार र अस्ट्रेलियासँग मात्र एक अंक छ । प्रतियोगिताबाट बाहिरी सकेकाले कुनै पनि दबाबरहित देखिएको पेरुले अस्ट्रेलियाविरुद्ध जितको नतिजा निकाल्न पनि सक्नेछ । पेरु विजयी भएको अवस्थामा वा अर्काे खेलमा डेनमार्कले फ्रान्ससँग बराबरी मात्रै खेलेको अवस्थामासमेत अस्ट्रेलियाको प्रिक्वार्टरफाइनल चरणको सम्भावना समाप्त हुने छ । फ्रान्ससँग पराजित हुनुका बाबजुद गोलअन्तरमा अघि रहेको अवस्थामा समेत अस्ट्रेलियाको कुनै सम्भावना रहन्न । त्यसपछि फ्रान्स समूह विजेता र डेनमार्क उपविजेताको रूपमा प्रतियोगिताको नकआउट चरणमा पुग्नेछन् । विश्वकपमा यसअघि भएको प्रतिस्पर्धाको नतिजालाई हेर्दा फ्रान्स र डेनमार्कको अवस्था उस्तै देखिएको छ । विश्वकपमा यसअघि एकअर्काविरुद्ध दुई पटक प्रतिस्पर्धा गर्दा डेनमार्क र फ्रान्सले एकएक खेल जितेका छन् । यी खेलमा डेनमार्कले फ्रान्सविरुद्ध तीन गोल गरेको छ भने फ्रान्सले मात्रै दुई गोल गरेको छ । अस्ट्रेलिया र पेरु भने विश्वकपमा पहिलो पटक भिड्न लागेका हुन् ।
मेसीविरुद्ध मुसा,"मस्को : निरन्तरको खराब नतिजाबाट गुज्रिरहेको लियोनल मेसीको अर्जेन्टिनाले जारी विश्वकपमा जित्नै पर्ने बाध्यतासहित समूहगत चरणको आफ्नो अन्तिम खेलमा मंगलबार अफ्रिकी टोली नाइजेरियासँग प्रतिस्पर्धा गर्दैछ । अर्जेन्टिनाका लागि यो खेल नकआउट चरणमा पुग्ने अन्तिम अवसर हो । विश्वकप सुरु हुनुअघि उपाधिको बलियो दाबेदार मानिएको अर्जेन्टिनाको अगाडिको भाग्य मंगलबारका दुई खेलले निर्धारण गर्नेछ । नाइजेरियासँगको जितले अप्ठ्यारो अवस्थामा रहेको अर्जेन्टिनालाई विश्वकपको नकआउट चरणमा पुयाउने सम्भावना कायम राख्नेछ । तर, हारले भने गत संस्करणको उपविजेता अर्जेन्टिनालाई प्रतियोगिताको पहिलो चरणबाटै घर फर्काउनेछ । त्यसैले नकआउट चरणको यात्रा सम्भव बनाउन अर्जेन्टिनाले समूहगत चरणको आफ्नो अन्तिम खेलमा नाइजेरियालाई हराउनै पर्ने हुन्छ । समूह डी को अन्तिम खेलमा अर्जेन्टिनाले नाइजेरिया र क्रोएसियाले आइसल्यान्डलाई हराए अर्जेन्टिना सहजै नकआउट चरणमा पुग्नेछ । तर, अर्जेन्टिनाले नाइजेरियालाई हरायो र आइसल्यान्डले पनि क्रोएसियालाई हरायो भने गोलअन्तरका आधारमा अर्जेन्टिना र आइसल्यान्डमध्ये एक टोली नकआउट चरणमा पुग्नेछ । क्रोएसिया भने यअसघ नै नकआउट चरणमा पुगिसकेको छ । अहिले भने गोलअन्तरमा अर्जेन्टिनाभन्दा आइसल्यान्ड अगाडि छ । नाइजेरियालाई पराजित गर्नु अर्जेन्टिनाका लागि सहज भने पक्कै हुने छैन । जारी प्रतियोगितामा नाइजेरियाले सशक्त प्रदर्शन गर्दै आएको छ । तर, अर्जेन्टिनाले भने विश्व फुटबलमा स्थापित आफ्नो नाम र क्षमता अनुशारको प्रदर्शन गर्न सकेको छ । अघिल्ला दुबै खेलमा अर्जेन्टिनाको प्रदर्शन निकै निराशाजनक थियो । त्यसैले मंगलबार हुने खेललाई अर्जेन्टिनाका लियोनल मेसी र नाइजेरियाका अहमद मुसाबीचको प्रतिस्पर्धाको रूपमा समेत हेरिएको छ । नाइजेरियाले आफ्नो दोस्रो खेलमा आइसल्यान्डलाई २० ले पराजित गर्दै प्रिक्वार्टरफाइनल चरणको सम्भावना बलियो बनाउँदा दुवै गोल उनै मुसाले गरेका थिए । त्यसैले मंगलबार हुने खेलमा मेसी र मुसाकै प्रदर्शनमा अर्जेन्टिना वा नाइजेरियामध्ये एक टोलीको भाग्य चम्कनेछ । अर्जेन्टिना र नाइजेरियाले विश्वकपमा पाँचौं पटक एकअर्काविरुद्ध प्रतिस्पर्धा गर्न लागेका हुन् । यसअघिका चार भेटमा अर्जेन्टिनाले नाइजेरियामाथि एकपक्षीय जित निकालेको छ । क्रोएसियाले यसअघि नै लगातार दुई खेल जित्दै नकआउट चरणको यात्रा पक्का गरिसकेकाले उसलाई मंगलबारको खेलमा कुनै चिन्ता हुने छैन । क्रोएसियालाई राम्रो गोलअन्तरमा पराजित गर्न सकेमा पहिलो पटक विश्वकप खेलिरहेको आइसल्यान्डको प्रिक्वार्टरफाइनलमा पुग्ने सम्भावना रहन्छ । तर त्यसका लागि आइसल्यान्डले अर्को खेलको नतिजाको पनि भर पर्नुपर्ने हुन्छ । विगतमा दुई टोली कुल खेल: ४ अर्जेन्टिना विजयी: ४ नाइजेरिया विजयी: ० बराबरी: ०"
उरुग्वेको सान,मस्को : समूहको अन्तिम खेल अगाडीनै अघिल्लो चरणको यात्रा तय गरेको उरुग्वे समूह विजेता बनेको छ । समूह ए अन्तर्गत सोमबार भएको खेलमा उरुग्वेले आयोजक टोली रुसलाई ३० गोलले हरायो । उरुग्वे रुस विश्वपमा तीनवटै खेलमा शतप्रतिशत जित हात पार्ने पहिलो टोली समेत बनेको छ । आयोजक रुसले पनि यसअघिनै दुई खेल जित्दै अघिल्लो चरणको यात्रा सुनिश्चित गरेको थियो । उरुग्वेको तुलनामा कमजोर देखिएको रुस समूह उपविजेता बन्यो । उरुग्वेले नौ अंक बनायो भने रुसले ६ अंक जोड्न सफल भयो । यसअघिनै बाहिरिएको एसियाली टोली साउदी अरबियाले तीन अंक बनायो । इजिप्टले भने खाता खोल्न सकेन । उरुग्वेले पहिलो खेलमा इजिप्टलाई १० र दोस्रो खेलमा साउदी अरबियालाई समान १० गोललेनै हराएको थियो । यस्तै आफ्नो पहिलो खेलमा साउदीलाई ५० गोेलले हराएर घरेलु मैदानमा आफ्नो प्रभाव देखाएको रुसले दोस्रो खेलमा इजिप्टलाई ३१ गोलले जिल्याएको थियो । प्रिक्वार्टरफाइनलमा समूह ए को विजेता उरुग्वेले समूह बी को उपविजेता र समूह ए को उपविजेता रुसले समूह बी को विजेतासँग प्रतिस्पर्धा गर्नेछ । अघिल्ला खेलमा सनसनी मच्चाएको रुस उरुग्वेविरुद्ध फिका देखिएको थियो । खेलको १०औं मिनेटमै खाता खोलेको उरुग्वेका लागि लुइस स्वारेजले पहिलो गोल गरे । स्वारेजले डिबक्स बाहिर पाएको फ्रिकिकमा सोझै जाली चुमाएका थिए । घरेलु टोलीमाथि दबाब श्रृजना गरेको उरुग्वेले २३औं मिनेटमै आत्मघाती गोल सहयोगमा अग्रतालाई दोब्बर बनाएको थियो । बल बचाउने क्रममा रुसका डेनिस चेरीसेभको प्रहार आत्मघाती गोलमा परिणत भएको थियो । ३६औं मिनेटमा १० खेलाडीमा समेटिएको रुस त्यसपछि झनै दबाबमा देखियो । रुसका इगोर स्मोलनिकोभ दोहोरो पहेंलो (रातो) कार्ड पाउँदै बाहिरिएका थिए । पहिलो हाफमा २० को अग्रता बनाएको उरुग्वेले दोस्रो हाफमा पनि सनसनीपूर्ण खेल खेल्यो । लगातार पोस्ट् प्रहारको अवसर बनाएको उरुग्वेले खेलको अन्तिममा तेस्रो गोल थपेको थियो । ९०औं मिनेटमा उरुग्वेका एडिन्सन काभानीले डिबक्स भित्र पाएको बलमा अनमार्क गोल गरेका थिए । यसैगरी समूह ए अन्तर्गतकै अर्को अर्थहिन खेलमा साउदी अरबियाले बाजी मायो । प्रतिस्ठाका लागि खेलिएको उक्त खेलमा साउदीले इजिप्टलाई २१ गोलले हरायो । निकै प्रतिस्पर्धात्मक खेलमा सुरुवाती अग्रता इजिप्टले लिएको थियो । इजिप्टका लागि मोहमद सलाहले २२औं मिनेटमा खाता खोले । उनले अब्दुल्लाह इल सइदको लामो पासमा गोल गरेका थिए । इजिप्टको गोलपछि लयमा देखिएको खेलमा साउदीले ४५औं मिनेटमा पेनाल्टी मार्फत बराबरी गोल फर्काएको थियो । साउदीका सलमान अल फराजले पेनाल्टीको सदुपयोग गरे । इजिप्टका अलि गबरले फल खेलेपछि साउदीले दोस्रो पेनाल्टीको मौका पाएको थियो । यसअघि साउदीले ४१औं मिनेटमा पाएको पेनाल्टीको अवसर गुमाएको थियो । उक्त पेनाल्टीमा साउदीका फहाद अलमुवाल्ड चुकेका थिए । साउदीले दोस्रो हाफको इन्जुरी समयमा निर्णायक गोल गर्दै रुस यात्रामा पूर्णविराम लगायो । साउदीका लागि सलेम अल डावसरीले निर्णायक गोल गरे । उनले अब्दुल्लाह ओटेफको पासमा उत्कृष्ट गोल गरेका थिए । समूह ए अंक तालिका समूह ए अंक तालिकाटोली खेल जित बराबर हार गोल अन्तर अंक उरुग्वे ३ ३ ० ० ५ ९ रुस ३ २ ० १ ४ ६ साउदी अरबिया ३ १ ० २ ५ ३ इजिप्ट ३ ० ० ३ १ ४ ०
अस्ट्रेलियामाथि पेरु २० ले विजयी : दुवै देश घर फर्किए,मस्को : समूह सी अन्तर्गत समूह चरणको अन्तिम खेलमा पेरुले अस्ट्रेलियाविरुद्ध शानदार प्रदर्शन गरेको छ। रुस विश्वकपको अन्तिम १६ मा प्रवेश गर्ने सम्भावना बोकेको अस्ट्रेलिया दुई खेलबाटै बाहिरिसकेको पेरुसँग २० ले पराजित भएको हो। अस्ट्रेलियासँगको खेलको १८ औं मिनेटमा गोल गर्दै पेरुले अग्रता लिएको थियो। पेरुका लागि १८ औं मिनेटमा आन्द्रे कारिलोले गोल गरे। पहिलो हाफ १० मा रोकिएको अस्ट्रेलियाले दोस्रो हाफमा अर्को गोल खाएको हो। दोस्रो हाफको पाँच मिनेटपछि अस्ट्रेलियाविरुद्ध पेरुका पावलो गुरेरोले गोल गर्दै अग्रता २० मा पुर्याए। त्यसपछि भने पेरुले गोल गर्न सकेन। अस्ट्रेलियाले यो म्याच जितेको भए अघिल्लो चरणको सम्भावना थियो। यद्यपी उसले नराम्रो हार खाएपछि अर्को म्याचमा बराबरी खेलेका फ्रान्स विजेता र डेनमार्क उपविजेता बन्दै अन्तिम १६ मा प्रवेश गरेका छन्।

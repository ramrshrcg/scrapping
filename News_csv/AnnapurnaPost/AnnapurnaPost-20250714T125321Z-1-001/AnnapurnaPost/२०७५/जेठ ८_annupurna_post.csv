शीर्षक,विवरण
ओलीको अक्षम्य कूटनीतिक लापरबाही,"२०७२ को मधेस आन्दोलन र नाकाबन्दीमा राष्ट्रिय मनोबल निर्माण गर्न प्रधानमन्त्री केपी ओलीले असाधारण नेतृत्व क्षमता र दृढता प्रदर्शन गरेका थिए। त्यतिखेर ओलीले अलिकता कमजोरी देखाएको र मुलुकको भविष्यबारे जनतामा आशा र विश्वास जगाउन नसकेको भए मुलुकको अवस्था के हुन्थ्यो भन्न सकिने अवस्था थिएन। त्यसका लागि मधेस, पहाड र हिमालका सचेत तर चिन्तित जनता ओलीप्रति कृतज्ञ देखिएका हुन्। त्यसको योगदानले पनि होला वैशाख अन्तिम साताको भारतीय प्रधानमन्त्री नरेन्द्र मोदीको नेपाल भ्रमण असाधारण रूपमा सफल देखियो। जनकपुर र काठमाडौंका नागरिक अभिनन्दन र संयुक्त प्रेस ब्रिफिङमा उनका प्रस्तुति सन्तुलित, संयमित र राजकीय भ्रमणको गरिमाअनुरूप रहे। भारत र अन्य मुलुकमा भएका विभिन्न सर्भेक्षणअनुसार मुलुकभित्र मात्रै नभएर संसारभर नै लोकप्रिय विश्व नेताका छवि बनाएका मोदी नेपाली जनतामाझ अत्यन्त सहज, हार्दिक र मित्रवत् देखिए। आफ्ना प्रधानमन्त्रीले ईश्वर छैनन् र छन् भने माक्र्स हुन् भनेर धर्ममा आस्था राख्ने करोडौं नेपालीको मन भाँचिदिएको बेलामा भारतका प्रधानमन्त्री आएर नेपालीका साझा आस्थाका केन्द्रहरूमा भक्तिपूर्वक पूजाआजा गरेको देख्दा मोदीकाप्रति नेपालीहरूको आत्मियतामा वृद्धि भएको देखियो। तर मोदीको नेपाल भ्रमणमा प्रधानमन्त्री ओली भने नराम्ररी चुकेका मात्र होइनन् जानीनजानी उनीबाट मुलुककाप्रति अक्षम्य कूटनीतिक लापरबाही समेत भयो। राजनीतिक स्थिरताको नारा दिएर पाँच वर्षको कार्यकालको जिम्मेवारी बोकेर आएका प्रधानमन्त्रीसँग छ वा नौमहिने प्रधानमन्त्रीको जस्तो आन्तरिक राजनीति र विदेशनीतिका चुनौतीलाई सम्बोधन गर्दा तदर्थवादी नीति अवलम्बन गर्ने सुविधा रहँदैन। त्यसकारण ओलीले आफ्नो दल र सरकारको भारत नीति र मधेसनीतिमा पुनर्विचार गर्नै पर्दथ्यो। दुई नम्बर प्रदेशका मुख्यमन्त्रीलाई प्रदेशसभामा ओलीको दलले र मधेसवादी भनिने दलहरूले संसद्मा ओलीलाई विश्वासको मत दिनुलाई राजनीतिक अवसरवाद भन्दा पनि राजनीतिक व्यवहारवादको रूपमा लिन नसकिने थिएन। तर भारतीय प्रधानमन्त्रीको जनकपुरमा भएको नागरिक अभिनन्दनको क्रममा दुई नम्बर प्रदेशका मुख्यमन्त्रीले भाषणको क्रममा जे भने अन्तर्राष्ट्रिय राजनीतिमा त्यसको अर्थ र त्यसबाट उत्पन्न हुनसक्ने दीर्घकालीन परिणामबारे प्रधानमन्त्री ओली, उनका परराष्ट्रमन्त्री, उनको दल र विपक्षी दल कोही गम्भीर, जिम्मेवार र संवेदनशील देखिएनन्। भारतीय प्रधानमन्त्री मोदीलाई नेपाल भ्रमण गर्ने निमन्त्रणा प्रधानमन्त्री ओलीले दिए। ओली सरकारले नै भ्रमणलाई राजकीय भनेर घोषणा गयो। सुशील कोइराला सरकारले मोदीको जनकपुर र मुक्तिनाथ भ्रमणलाई सम्भव हुन नदिएको भाव बुझाउने गरी भारतीय प्रधानमन्त्री मोदीलाई त्यस्तो भ्रमणको अनुरोध ०७४ चैतको तेस्रो साताको आफ्नो भारत भ्रमणको अवसरमा उनैले राखेको समाचार पनि सरकारी पक्षबाटै आयो। राजकीय भ्रमणमा आएका विशिष्ट अतिथिको समस्त कार्यक्रमको पहिलो र अन्तिम दायित्व नेपाल सरकारको हो। प्रधानमन्त्री मोदीले नेपालको भूमिमा टेकेदेखि स्वदेश फर्किने क्रममा विमानमा प्रवेश नगरुन्जेलसम्मका सम्पूर्ण गतिविधि ओली सरकारको जिम्मेवारी हो। त्यसैले जनकपुरमा मोदीको आगमन, भेटघाट, पूजाआजा र नागरिक अभिनन्दन आदिमा कोको संलग्न रहने ? कसले कसरी स्वागत गर्ने ? नागरिक अभिनन्दन कार्यक्रममा मन्चमा कोको बस्ने ? कार्यक्रम कसले सञ्चालन गर्ने ? ककसले कुन क्रममा बोल्ने ? के बोल्ने ? ती सबै कुराको अन्तिम दायित्व ओली सरकारको थियो। यहाँसम्मकी भारतीय प्रधानमन्त्रीले बोल्ने विषय र क्षेत्रको दायित्व पनि ओली सरकारकै हो। नेपालको राजकीय भ्रमणमा आएका कुनै विदेशी अतिथिले सार्वजनिकरूपमा गर्ने मौखिक सम्बोधनमा समावेश हुने विषय र क्षेत्रबारे आतिथेय मुलुकको पूर्व सहमति लिएको हुनुपर्छ। लिखित सम्बोधनको हकमा त त्यस्तो सम्बोधनको प्रति नै उपलब्ध गराइएको हुन्छ, हुनुपर्छ। ओली सरकारको अक्षम्य कूटनीतिक लापरबाही वा अक्षमता त्यसैले मोदीको जनकपुर भ्रमणको अवधिमा भएको नागरिक अभिनन्दन समारोहमा प्रदेश सरकार र जनकपुर उपमहानगरपालिकाको भूमिका नेपालको केन्द्रीय सरकारको सहयोगीको भूमिका मात्रै हो। मोदीको नागरिक अभिनन्दनको क्रममा प्रदेशका मुख्यमन्त्रीले सम्बोधन गर्दाको उनको हैसियत ओली सरकारको प्रतिनिधिको हो। ओली सरकारले आफ्ना विशिष्ट अतिथि उपस्थित कार्यक्रमलाई सम्बोधन गर्न सम्बन्धित प्रदेशको मुख्य मन्त्रीलाई आफ्नो प्रतिनिधिको रूपमा तोकेको बुझ्नुपर्छजसरी जनकपुरमा मोदीलाई स्वागत गर्न रक्षामन्त्री ईश्वर पोखरेल खटिएका थिए। आफ्ना विशिष्ट अतिथिको लागि आफ्नो मुलुकको एउटा सहरमा भएको नागरिक अभिनन्दनमा, केन्द्रीय मन्त्रिपरिषद्मा दोस्रो वरियताका प्रधानमन्त्रीको प्रतिनिधिको रूपमा रहेका रक्षामन्त्री पोखरेलको उपस्थितिमा प्रदेशका मुख्यमन्त्रीले पढेको लिखित भाषणमा के कुरा लेखिएको छ भन्नेबारे नेपाल सरकारलाई थाहा थिएन भने त्योभन्दा अनुत्तरदायी र नालायक कर्म अर्को कुनै हुनै सक्दैन। थाहा थियो र त्यसलाई उपेक्षा गरिएको हो भने त्यो अक्षम्य कूटनीतिक राष्ट्रघात हो। त्यसको अर्को पाटो पनि छ२०७२ को संविधान जारी भएपछि असोजदेखि फागुनसम्म भारतले अघोषितरूपमा नेपालमा नाकाबन्दी गरेको थियो। संविधानको विरोधमा नेपालभारत सीमा क्षेत्रमा बसेर मधेसकेन्द्रित दलहरूले आन्दोलन गरिरहेका थिए र त्यसैको निहुँमा सुरक्षाको कारण देखाएर भारतले नेपाल आउने मालवाहक सवारी साधनलाई नेपाल प्रवेशमा रोकेको थियो। त्यसमा भारतले आफ्नो कुनै भूमिका नरहेको सीमा क्षेत्रको अशान्तिका कारण नै आपूर्ति अवरुद्ध भएको बताइरहेको थियो। मधेसकेन्द्रित दलहरूले पनि नाकाबन्दी भारतले नभएर उनीहरू आफैंले गराएको दाबी गरिरहेका थिए। भारतीय प्रधानमन्त्री, नेपालका रक्षामन्त्री र हजारौं जनताको उपस्थितिमा र टेलिभिजनको पर्दाबाट र अनलाइन माध्यमबाट संसारभरका लाखौंकरोडौं मानिससामु दुई नम्बर प्रदेशका निर्वाचित सर्वोच्च कार्यकारी अधिकारीले नाकाबन्दीको अवधिका आफ्ना स्थापनालाई आधिकारिकता प्रदान गरे। त्यसका अतिरिक्त उनले आफ्ना राजनीतिक मुद्दालाई अन्तर्राष्ट्रिय स्तरमा स्थापित पनि गराए। पाँच महिना लामो नाकाबन्दी, बन्द, हिंसा र रक्तपात, जुलुस प्रदर्शनबाट जे हुन सकेको थिएन त्यो एक मिनेटभन्दा काम समयमा भयो। मधेसको मुद्दा त्यति सजिलै तर सशक्तरूपमा अन्तर्राष्ट्रियकरण हुन पुग्यो। विश्वको एउटा प्रमुख शक्तिराष्ट्रको सरकार प्रमुखको राजकीय भ्रमणको अवसरमा दुवै देशका सरकारद्वारा स्वीकृत कार्यक्रममा, भारतका प्रधानमन्त्री र उनको स्वागतमा खटिएका नेपाल सरकारका रक्षामन्त्रीको उपस्थितिमा नेपालका एउटा प्रदेशको निर्वाचित सर्वोच्च कार्यकारीले लिखित भाषणमा पढेको कुरो अन्तर्राष्ट्रिय कानुन आकर्षित हुने नेपाल सरकारको आधिकारिक दृष्टिकोण भनेर बुझ्नुपर्ने हुन्छ। वस्तुतः राजकीय भ्रमणमा आएका विशिष्ट अतिथि उपस्थित सार्वजनिक कार्यक्रममा उनलाई सम्बोधन गरेजस्तो गरेर मुख्यमन्त्री राउतले नेपालको आन्तरिक राजनीतिका कुण्ठा, आग्रह र झूठलाई पोखे र मोदीसमेतलाई विवादमा मुछ्ने कार्य गरेका थिए। त्यो विशिष्ट अतिथिको सम्मान र मर्यादाअनुरूप पनि थिएन। राउत भाषण र भारतीय राजनीति र रणनीतिको अन्तरसम्बन्ध नाकाबन्दी र मधेस आन्दोलन चलिरहेको बेलामा भारतको विहारमा निर्वाचन भइरहेको थियो। निर्वाचनको क्रममा भारतीय जनता पार्टी र नरेन्द्र मोदीविरुद्ध भारतीय राजनीति ध्रुवीकृत भइरहेको बेलामा मोदीविरोधी गठबन्धनका लालुप्रसाद यादवलगायतका नेताहरूसँगको मधेसी नेताहरूको हिमचिमको अवस्थामा नेपालको समस्याको कूटनीतिक समाधानका लागि स्वयं मोदी पनि राजनीतिक असमन्जसमा थिए। दुई नम्बर प्रदेशका मुख्यमन्त्री लालबाबु राउतको जस्तो सम्बोधन र त्यसमा प्रधानमन्त्री केपी ओली र परराष्ट्रमन्त्री प्रदीप ज्ञवालीको जस्तो लापरबाही भारतमा कल्पना पनि गर्न सकिन्न। भारतीय प्रधानमन्त्रीको जनकपुरमा भएको नागरिक अभिनन्दन कार्यक्रममा लालबाबु राउतको भाषण, सीके राउतलगायतका व्यक्तिहरूको तर्फबाट स्वतन्त्र मधेस र स्वतन्त्र मधेस राज्यमा मोदीलाई स्वागत भनिएका दर्जनौं ब्यानर र प्लेकार्डहरूसँगै त्यसको अघिल्लो दिन भारतीय जनता पार्टीका विद्रोही सांसद कीर्ति आजादले जनकपुरलाई पुनःभारतमा मिलाउन र भारत र नेपालको मिथिला क्षेत्रमा नयाँ मिथिला राज्य गठन गर्न अनुरोध गरेको ट्विट सार्वजनिक हुनु संयोग मात्र थिएन। स्वतन्त्र मिथिला राज्यको माग गर्दै आइरहेका कीर्ति आजादको सोनिया गान्धीसँगको गोप्य भेटघाट र विहारको विधानसभाको निर्वाचनको क्रममा दरभंगा निर्वाचन क्षेत्रमा भारतीय जनता पार्टीका उम्मेदवारविरुद्ध नितिशकुमार र लालुप्रसाद यादवका दलका उम्मेदवारहरूलाई सघाएको र आम आदमी पार्टीसँग साँठगाँठ गरेको लगायतका पार्टीविरोधी गतिविधिमा संलग्न रहेको आरोपमा उनलाई भारतीय जनता पार्टीले आफ्नो सदस्यताबाट निलम्बन गरेको थियो। २५ डिसेम्बर २०१५ को इन्डियन एक्सप्रेस र सोही महिनाको २३ तारिखको हिन्दुलगायतका दैनिकहरूले सोसम्बन्धी समाचार दिएका थिए। हिन्दुअनुसार भाजपाले निलम्बन गर्नेबित्तिकै कांग्रेस प्रवक्ताले उनलाई आफ्नो दलमा स्वागत गरिने बताएका थिए। अर्को स्मरणीय पक्ष के छ भनेसात दल र माओवादीबीचका बाह्रबुँदे सम्झौताका सूत्रधार नेपालका लागि भारतका पूर्व राजदूत तथा तत्कालीन विदेश सचिव श्याम शरण थिए। उक्त सम्झौताको लागि सम्पूर्ण व्यवस्थापकीय पक्षको जिम्मेवारी स्वाभाविकरूपमा नेपाल डेस्कको प्रमुख रहेका रन्जित रेको थियो। भारत र अमेरिकालगायतका मुलुकहरूले आतंककारी भनिरहेको माओवादी पक्षसँगको सम्झौता गराउनु जस्तो संवेदनशील विषय अमेरिकालगायतका मुलुकहरूको सहमतिबेगर सम्भव थिएन। त्यसैले त्यसमा भारतीय विदेश मन्त्रालयको अमेरिकी डेस्कको संलग्नता रहने नै भयो। त्यसबेला अमेरिकी डेस्कको प्रमुखमा सुब्रमन्यम जयशंकर थिएउनले नै भारत अमेरिका आणविक सम्झौता सम्पन्न गराउने सम्पूर्ण गृहकार्य गरेका थिए। उनी अमेरिकी विदेश मन्त्रालयको प्रिय र विश्वासपात्र समेत थिए। अर्थात बाह्रबुँदे सम्झौताको मुख्य रणनीतिकार श्याम शरण थिए भने त्यसका लागि विदेश मन्त्रालयमा उनका मुख्य रणनीतिक सहयोगी रन्जित रे र सुव्रमन्यम जयशंकर थिए। उनै जयशंकर ०७२ मा नेपालको वर्तमान संविधान घोषणा हुँदाका बेला भारतीय विदेश सचिव थिए र रन्जित रे नेपालका लागि भारतीय राजदूत। त्यतिखेर नेपाल भारत सम्बन्धमा तनाव थप्न र त्यसलाई नाकाबन्दीको चरणसम्म लैजान जयशंकर र रन्जित रेको भूमिका सबैका सामु प्रष्ट छ। विचारणीय कुरा के पनि छ भने भारतीय प्रधानमन्त्रीले मुलुकको विदेश नीतिलाई राजनीतिक नेतृत्व प्रदान गर्दछन्। तर विदेश नीति र त्यसका लक्ष्यहरू प्राप्त गर्ने रणनीति निर्माण भने प्रधानमन्त्रीको कार्यालयसँगको परामर्शमा राष्ट्रिय सुरक्षा परिषद्ले गर्दछ। प्रधानमन्त्रीले मुलुकको विदेश नीतिको नेतृत्व गर्दछन्, प्राथमिकताहरूमा तलमाथि गर्न सक्छन्, तर उनी नेपालका प्रधानमन्त्री जस्तो विदेश नीतिका एक्ला स्वामी होइनन्। नेपालमा जस्तो कुनै प्रधानमन्त्री वा विदेश मन्त्रीको लहड वा सनकमा परराष्ट्र नीति सञ्चालन गर्ने अधिकार भारतीय प्रधानमन्त्रीलाई रहन्न। भारतको विदेश नीति निर्माणमा केन्द्रीय भूमिका निर्वाह गर्ने राष्ट्रिय सुरक्षा परिषद्मा प्रधानमन्त्रीका राष्ट्रिय सुरक्षा सल्लाहकारसहित गृह, रक्षा, विदेश र अर्थ मन्त्री र राष्ट्रिय योजना आयोगका उपाध्यक्षहरू रहन्छन्। विदेश नीतिका लक्ष, प्राथमिकता र रणनीति निर्माणमा सघन गृहकार्य गर्ने संरचनाको रूपमा भारत सरकारका उपरोक्त मन्त्रालयहरूका उच्चाधिकारीहरूसहित सेना,तथा गुप्तचर निकायहरूका प्रमुखहरू सदस्य रहेको समितिले गर्दछ। प्रधानमन्त्रीको कार्यालय र विदेश मन्त्रालयले त्यसरी निर्माण भएको नीतिलाई निर्धारित रणनीतिअनुरूप कार्यान्वयन गर्दछ। सरकारलाई विदेश नीतिसम्बन्धी मामिलामा परामर्श दिने एउटा सल्लाहकार समिति समेत छ। भारतीय प्रधानमन्त्रीले आफ्ना विदेश नीतिका लक्ष्य र प्राथमिकताहरूलाई निर्धारण र कार्यान्वयन गर्दा उपरोक्त सबै संरचनाहरूबाट प्रक्रियागतरूपमा अनुमोदन गराएर गर्ने गर्दछन्। अझ मुलुकको विदेश नीति सञ्चालनमा भारतमा राष्ट्रिय सहमति निर्माण हुने गरेको थियो। तर डा मनमोहन सिंह सरकारको कार्यकालमा आएर भारतअमेरिका आणविक सम्झौताको कारण विदेश नीतिमा दलीय आग्रहहरूले प्रवेश पाउन थालेको थियो र प्रधानमन्त्री मोदीको कार्यकालमा आएर त्यस्ता आग्रहहरू थप प्रस्ट देखिन थालेका छन्। कुरा प्रष्ट छदुई नम्बर प्रदेशका मुख्यमन्त्री राउतको जस्तो सम्बोधन र त्यसमा प्रधानमन्त्री ओली र परराष्ट्रमन्त्री ज्ञवालीको जस्तो लापरबाही भारतमा कल्पना पनि गर्न सकिन्न। राउत भाषण र नेपालविरोधी अन्तर्राष्ट्रिय षड्यन्त्र टीकापुरको जघन्य हत्याकाण्डका नाइके रेसम चौधरीलाई गएको संसदीय निर्वाचनमा उम्मेदवार बन्न दिनु र उनको विजय र शपथग्रहणको विषयलाई राष्ट्रिय र अन्तर्राष्ट्रिय विवादको विषय बनाएर मुलुकमा विभाजन र विखण्डनको राजनीतिक वातावरण निर्माण गर्ने नियोजित रणनीतिकै अंगको रूपमा राउतको भाषण आएको बुझ्न सकिन्छ। टीकापुर घटनालाई राजनीतिक वैधता दिने र थुप्रै अन्य टीकापुरहरू निर्माण गर्ने गुप्त षड्यन्त्र त्यसभित्र लुकेको छैन भन्न सकिन्न। शीतयुद्धको समाप्तिपछि कुनै मुलुकको आन्तरिक हिंसा र द्वन्द्वको स्थितिमा संसारका विभिन्न मुलुकमा पश्चिमी मुलुकहरूले गरेका र भविष्यमा गर्न सकिने सैनिक हस्तक्षेपको औचित्य प्रस्तुत गर्ने क्रममा २२ अप्रिल १९९९ मा सिकागो इकोनोमिक क्लबमा भाषण गर्दै ब्रिटिस प्रधानमन्त्री टोनी ब्लेयरले अन्तर्राष्ट्रिय हस्तक्षेपको सिद्धान्त र त्यसको मार्गदर्शक सिद्धान्तहरू घोषणा गरेका थिए। त्यसै क्रममा संसारका धेरै मुलुकहरूमा अन्तर्राष्ट्रिय सैनिक र राजनीतिक हस्तक्षेप गरियो। त्यसैको परिणाममा भएको जातीय र साम्प्रदायिक आधारमा मुलुकहरू विभाजन गरिएकै परिणामस्वरूप १९९० पछि मात्रै संसारमा ३४ नयाँ मुलुक जन्मिएका छन्। नेपालमा बस्ने विभिन्न जातिजनजाति, क्षेत्र र सम्प्रदाय विशेषका मानिसहरूमाझ राज्य र अन्य समुदायका मानिसहरूमाझ घृणा र शत्रुताको वातावरण निर्माण गर्दै जाति र सम्प्रदायपिच्छे अलग राज्य आवश्यक छ भन्ने कुरालाई सावित गर्ने प्रयास लामो समयदेखि मुलुकभित्र र बाहिरबाट भइरहेको हो। त्यसका लागि शताब्दीयौंदेखि राष्ट्र र समाजलाई जोडिरहेका एकताका सूत्रहरूलाई छिनाल्नु आवश्यक देखेर नै नेपाललाई हतारहतार संघीयता, धर्म निरपेक्षता र गणतन्त्रमा लगिएको थियो। साविकका एकताका सूत्रहरू चुँडाइए तर नयाँ र भरपर्दा संस्था र संरचनाहरूको अभावमा नेपाललाई जातीय र साम्प्रदायिक घृणा र अविश्वास र हिंसाको दलदलमा फसाउने र अन्तर्राष्ट्रिय हस्तक्षेपलाई आमन्त्रण गर्ने रणनीति नेपालभित्र र बाहिरका केही शक्तिहरूले राखेकै हुन्। मोदीको नागरिक अभिनन्दनको क्रममा राउतको भाषण त्यसैको एउटा कडी हो भनेर बुझ्न सकिन्छ। उपरोक्त सन्दर्भको शिक्षा होसन्तुलित, संयमित र जिम्मेवार परराष्ट्र नीति मात्रै नेपालको सुरक्षा र समृद्धिको भरपर्दो आधार हो। तर कुनै सरकार विशेषको लहड वा सनकको सिकार मुलुकको परराष्ट्र नीति बन्न पुग्यो भने मुलुक जतिखेर पनि संकटको भुमरीमा पर्न सक्छ। भारत र चीन जस्ता मुलुकमाझको नेपालकोजस्तो संवेदनशील भूराजनीतिक अवस्थितिमा नेपाली राजनीतिमा हुने अन्तर्राष्ट्रिय हस्तक्षेप र षड्यन्त्र बहुपक्षीय हुने र त्यसलाई समयमै बुझ्ने र त्यसलाई सामना गर्ने अचुक रणनीतिहरूबारे राजनीतिक नेतृत्वलाई परामर्श दिन भारत र अमेरिकाको जस्तो शक्तिशाली राष्ट्रिय सुरक्षा परिषद् र अन्य सहयोगी संरचना निर्माण गरेर मुलुकको सुरक्षालाई सबैतिरबाट सुनिश्चित गर्न भने ज्यादै ढिलो भइसकेको छ। भट्टराई नेपाल इन्स्टिच्युट फर स्ट्र्याटिजिक स्टडिज (निस) सँग सम्बद्ध छन्।"
नेकपालाई इतिहासका प्रश्न,"यदि तिमी विगतमाथि पेस्तोलद्वारा गोली चलाउँछौ भने भविष्यले तिमीमाथि तोपद्वारा गोला बर्साउनेछ। अवारभाषी दागिस्तानी उपन्यासकार रसुल हमजातोवले आफ्नो एउटा उपन्यास यही उद्धरणबाट सुरु गरेका छन्। हमजातोव सोभियत संघको उत्तरार्धओरालो समयका शक्तिशाली कवि हुन्। सन् २००३ मा ८० वर्षको उमेरमा मृत्यु हुनुअघि उनले अहिलेका रूसी शासक भ्लादिमिर पुटिनलाई तीतो शब्दमा भनेका थिए, अहिले राज्यसँग धर्मको मिलन भएको छ, जब कि साहित्य र संस्कृति राज्यबाट अलग्गिएको छ। दागिस्तानी कविउपन्यासकार यहाँ किन सन्दर्भित छन् भने नेपाली इतिहासका दुई खोली यतिखेर त्यस्तो दोभानमा आइपुगेर छङ्छङाएका छन्, जसको बढ्दो वेगले नेपालको आउँदो समय प्रभावित हुने नै छ। इतिहासमा दुई फरक कहानी निर्माण गरेका माओवादी र एमाले नयाँ नेकपा नामको एउटै खोला भएका छन्। राजनीतिक दोभान प्रकृतिको जस्तो सरल हुने छैन, यसले इतिहासमा छुटेका, बाँकी बसेका र निरूत्तरित रहेका हरेक प्रश्नको सामना कालान्तरसम्म गरिरहनुपर्नेछ। भनिन्छत्यस्तो राजनीतिले मात्रै वर्तमानमा शासन टिकाइराख्छ, जसले इतिहासलाई पनि आफ्नो अनुकूल डोर्याइरहन सकेको हुन्छ। नयाँ नेकपाको एकता घोषणापत्र, नेताहरूका अभिव्यक्ति, नौ सदस्यीय सचिवालयको प्रतिनिधित्व अनुहारबाट आउने सोझो सन्देश चाहिँ के हो भने नेकपा नेतृत्व आफ्नै अतीतप्रति गम्भीर र इमान्दार छैन। र, सवाल जाग्नु स्वाभाविकै छके नेकपाले आफ्नो निकटविगतप्रति गोली चलाइरहेको त छैन ? के यो एकता भविष्यसँगको तोपाव्हान त होइन ? प्रश्न उठ्ने आधारका लागि एक दुई उदाहरण मात्रै पर्याप्त छन्। पहिलो उदाहरण होविचार र बहसमा देखिएको निषेधको राजनीति। आकस्मिक महसुस हुने गरी अघिल्लो वर्ष असोजदेखि सुरु भएको दुई पार्टी (एमाले र माओवादी केन्द्र) बीचको एकता प्रक्रियाले सातआठ महिना लियो। यस बीचमा यी दुई पार्टीको औपचारिक प्रयासमा एउटा पनि वैचारिक बहस र छलफलहरू चलेनन्। दोस्रो तहका केही नेताहरूले एकताका लागि विचारधारात्मक बहसको प्रयत्न नगरेका होइनन्। तर, यसले पार्टीभित्र कुनै स्थान पाएन। हरेक पटक पदीय भागबन्डा नै शीर्ष नेताहरूबीच छलफलको वा विवादको विषय बनिरह्यो। दुवै पूर्वपार्टी वैचारिक बहसका हिसाबले निषेधित क्षेत्र जस्ता थिए। अनि जसले सैद्धान्तिकवैचारिक बहस गर्न खोज्यो, ऊ कि छेकथुनमा पारियो, कि स्वतःस्फूर्त बाहिरिँदै गयो। आफ्ना निजी सुविधा, सत्तासुख र राजनीतिक सुरक्षा मात्रै माथिदेखि तलसम्मका नेताकार्यकर्ताको प्राथमिकतामा पर्यो। हिजोको एमालेले २५ वर्षसम्म जप्दै हिँडेको जबज के थियो ? दसक लामो लडाइँको औचित्य किन थियो ? दसकौं लामो आपसी (एमालेमाओवादी) द्वन्द्व र दुश्मनी कुन सिद्धान्तका लागि थियो ? हजारौं सहिद र बेपत्ताजनले देखेकोदेखाएको सपना केका लागि थियो ? बोलीमा यतिखेर सबै नेताले राष्ट्र, समृद्धि, विकास र राजनीतिक स्थिरता लागि एकता गरेको बकिरहेका छन्, बारम्बार। तर, उनीहरूको हरबखतको चिन्ता आफ्नै स्थानमानबारे भइरहेको बुझ्न कठिन छैन। नेकपाभित्र अहिले दुईथरी नेताकार्यकर्ता मात्रै टिकेका र बढुवामा परेका देखिन्छन्। पहिलोथरि, जो शक्तिकेन्द्र र दलाल पुँजीकेन्द्रसँग पहुँच राख्न सक्छन्। दोस्राथरि, शीर्ष नेतृत्वको एस म्यान वा कुशल व्यवस्थापक बन्ने सीपमा आफूलाई सावित गरेका छन्। विचार र बहसको कुरा गर्ने, राजनीतिमा इमान्दारिता र सांस्कृतिक पक्षमा जोड दिनेहरू क्रमशः पाखा पारिने र निषेध गरिने नेपाली कम्युनिस्ट आन्दोलनको पुरानो प्रवृत्ति अहिले झन् बलियो भएको छ। इतिहासका बलिदानहरू, वैचारिक योगदानहरू, दार्शनिक विरासतहरू, सांगठनिक भूमिकाहरू एकतामहलको दैलोभन्दा बाहिर परेका छन्। दोस्रो उदाहरण होसमावेशी सिद्धान्तको अघोषित खारेजी। केपी ओली र प्रचण्डपछि पार्टीको निर्णयकारी तहमा नौजना सदस्य रहेका छन्, पूर्व एमालेबाट ६ जना र पूर्व माओवादीबाट ३ जना। ती ९ सदस्यीय सचिवालयमा महिलाहरू गायव छन्, मधेसी अनुहार बेपत्ता छ, दलित प्रतिनिधित्वशून्य छ। अन्तिम निर्णयकारी तह असमावेशी देखिनु तब कुनै आश्चर्यको विषय रहेन, जब नेकपाको एकता घोषणापत्रले समेत समावेशी सिद्धान्तलाई कतै स्थान नै दिएन। घोषणापत्रमा समृद्धि, विकास, समाजवाद सबैसबै शब्दावलीहरू पर्याप्त छन्, तर समावेशी लोकतन्त्र गायव छ। एकताको एक घटक माओवादी केन्द्रले जनयुद्धावधिमा मात्रै होइन, संविधानसभा र त्यसयताका हरेक मोडहरूमा सबैभन्दा बढी कुनै मुद्दामा लडेको थियो भने त्यो थियोसमावेशी लोकतन्त्र र पहिचान। जनआन्दोलन २०६२०६३ को प्रमुख लक्ष्यहरूमध्ये एक थियोसमावेशिता। जातीय, क्षेत्रीय र वर्णगत विभेदसहितको नेपाली वर्गसम्बन्धलाई असम्बोधित छाड्नु नेपाली वाम तथा लोकतान्त्रिक आन्दोलनको इतिहासको विरासत बिर्सनु नै हो। नयाँ संविधानले समेत आत्मसात् गरेको समावेशी लोकतन्त्रको सैद्धान्तिक मान्यतालाई नेकपाले शब्द (घोषणापत्र) र कर्म (समिति) दुवैबाट छाड्न खोजेको देखिन्छ। नेतृत्व तहमा रहने सीमित पंक्ति (वा शासक) को रहरबाध्यता मात्रै प्राथमिकतामा पर्दा ऐतिहासिक आन्दोलनले स्थापित गरेका मूल्यहरू कुल्चिइन्छन् भन्ने धेरै उदाहरणमध्ये नेकपा एकताको घोषणापत्र पनि एक भएको छ। शासकीय स्वार्थप्रेरित एकता र मोर्चाबन्दीहरूको दुःख नै के हो भने फरक परिस्थिति आउनासाथ यस्ता एकता र मोर्चाबन्दी फरक स्वार्थको शिकार हुन्छन्। तत्कालीन आवश्यकता भन्दै अघि बढ्न र विगतप्रति आँखा चिम्लेर गोली मार्न जति सजिलो हुन्छ, भविष्यका हरमोडमा आफैंप्रति बर्सिने तोपगोला सहन त्यत्तिकै कठिन हुनेछ। शक्तिशाली कम्युनिस्ट पार्टी निर्माण भएपछि एक किसिमको तरंगवहार मुलुकमा चलिरहेको छ। यसका आउँदा सम्भावना र चुनौतीबारे स्वतन्त्र विश्लेषण हरू सुरु भएका छन् र तिनले केही समय मुलुकको ध्यान खिचिरहने पनि छन्। तर, हिजोको एमालेले २५ वर्षसम्म जप्दै हिँडेको जबज के थियो ? हिजोको माओवादीले दसौं हजारको बलिदानीका लागि कसम खाएको माओवाद के थियो ? दसक लामो लडाइँको औचित्य किन थियो ? दसकौं लामो आपसी (एमालेमाओवादी) द्वन्द्व र दुश्मनी कुन सिद्धान्तका लागि थियो ? हजारौं सहिद र बेपत्ताजनले देखेकोदेखाएको सपना केका लागि थियो ? यी प्रश्नहरू नझेली शुभकामना र बधाइको घेराभित्र मात्रै रमाएर नयाँ नेकपाले अनुकूल बाटो पाउन सक्ने छैन। भ्लादिमिर पुटिनलाई कवि हमजातोवले भने झैंहुनसक्छ, अहिले राज्यलाई कर्पोरेट घरानाको साथसहयोग मिलिरहेको छ। हुनसक्छ, दुई प्रमुख छिमेकी पनि नेकपा निर्माणप्रति सकारात्मक भंगिमामा छन्। अनि हुनसक्छ, धार्मिकचेत र राष्ट्रवाद पनि राज्यसँग मिलेको छ। तर, देखिँदै गएको छराज्य चलाइरहेको शक्तिशाली नेकपा सँग विचारधारा, संस्कृति र दार्शनिक पक्ष चाहिँ दूरदूर हुँदो छ। के यो ऐतिहासिक विरासततिर फर्केर हानिएको एक प्रकारको वैचारिक गोली नै होइन ?"
वाम एकता मा किन रोमाञ्चित ?,"इतर विचार सत्ताधारी दुई दल एमाले र माओवादी केन्द्रको एकता भएको छ। एकीकृत पार्टीका नेता घनश्याम भुसालको शब्दमा भन्दा अध्यक्षद्वय केपी ओली र पुष्पकमल दाहालले सिद्धान्त र संगठनका प्रश्नलाई टेन्टभित्रका तान्त्रिकले जसरी हल गरेर पार्टी एक भएको घोषणा गरे। यो एकतालाई धेरैले माओवादीको एमालेमा विलय भनेका छन्। कसैकसैले एकता होइन, माओवादीको एमालेकरण पनि भनेका छन्। जे होस्, पछिल्लो समय उठेका केही संशयलाई किनारा लगाएर दुई पार्टी एक भए, नेपाल कम्युनिस्ट पार्टी भन्ने नाम पनि धारण गरे। औपचारिक दस्तावेजमा यो नाममा अन्डरलाइन लगाउनुपर्ने बाध्यता सहेर भए पनि उनीहरू आफूलाई कम्युनिस्ट भनाउन सफल भए। मार्क्सवादी तान्त्रिक हरूको यो सफलताको सर्वत्र प्रशंसा भएको छ। पार्टी एकताका प्रशंसकहरूमा सबभन्दा अघिल्तिर नेपालका मूलधारका ठूला सञ्चारमाध्यमहरू छन्। सबैजसो ठूला पत्रिकाहरूले इतिहासको सबैभन्दा शक्तिशाली कम्युनिस्ट पार्टी भनेर गरेको घोषणामा समाचार लेख्ने र छाप्नेहरूको अतिरिक्त हर्ष व्यक्त भएको बुझिन्छ। वामपन्थीको सार्वजनिक पहिचान बनाएका बुद्धिजीवी र विश्लेषकहरूले समेत ठूलो हर्षबढाईं गरेका छन्। साथै, हिजो दुई पार्टीका अध्यक्षहरूलाई आफ्ना घरमा बोलाएर वार्ता गर्न लगाउने ठूला व्यापारीको दर्जा पाएका माफिया र दलालहरू पनि उतिनै खुसी भएका छन्। दुई पार्टीका नेताकार्यकर्ता र यी पार्टीलाई विश्वास गरेर मत दिएका सामान्य नागरिक पनि हर्षित भएको अन्दाज लगाउन सकिन्छ। बेखुसी हुनेको संख्या कति होला ? ठ्याक्क यकिन गर्न गाह्रो छ। सञ्चारमाध्यम र चल्तीका विश्लेषकहरू दुई पार्टीको एकताबाट आखिर किन यति धेरै रोमाञ्चित भए होलान् ? ती व्यापारी जसले दुई पार्टीका अध्यक्षका बीच सहजकर्ताको भूमिका निर्वाह गरे, के ती कम्युनिस्टहरू बलियो भएकामा खुसी भएका हुन् ? हिजो निर्वाचनमा मत हाल्ने आधारभूत तहका नागरिक र यी सतहमा देखिने गरी हर्षित भएका संस्था, व्यापारी र विश्लेषकहरूका हर्ष उस्तै हुन् ? सतहमा उत्रिएका यी प्रश्न रोचक मात्र छैनन्, दूरगामी महŒवका पनि छन्। नेपालमा रहेको उल्लेख्य कम्युनिस्ट जनमत सम्भवतः कम्युनिस्ट पार्टीहरू एकढिक्का भएको हेर्न चाहन्थ्यो। कम्तिमा, कम्युनिस्ट भनिएका दुई ठूला राजनीतिक पार्टीको मिलन उनीहरूको चाहना भएको गठबन्धनप्रति निर्वाचनमा व्यक्त भएको विश्वासलाई हेरेर बुझ्न सकिन्छ। नेपाली समाजलाई गाँजेका गरिबी, अविकास, परनिर्भरता इत्यादिबाट मुक्तिका लागि यस्तो एकता जरुरी भएको उनीहरूको विश्वास हुन सक्छ। धेरै मतदाता त यी साँच्चिकै कम्युनिस्ट वा वामपन्थी पार्टी हुन् भन्नेमा पनि विश्वस्त हुन सक्छन्। नेताका तान्त्रिक टेन्ट भित्रका कस्ता गठजोडले यो एकता सफल भएको हो भनेर खुट्याउने झन्झटमा उनीहरू लाग्दैनन्। त्यही विश्वासलाई उकेरा लगाउँदै निर्वाचनमा राष्ट्रवाद र विकासका प्रभावकारी भाष्यको निर्माण गरिएको थियो। आधारभूत तहका मतदाताले यो भाष्यमा भरोसा गरे। खाडीमा पसिना बगाइरहेको युवाले अब छिट्टै मुलुक फर्केर सजिलै गरिखान पाइने विश्वास गरेको छ भने, सामान्य मतदातामा सो भाष्य प्रभावकारी र वैध ठहरिएको मान्न सकिन्छ। यी मतदाताको हर्ष अशोभनीय होइन र त्यसलाई त्याज्य मान्न सकिँदैन। निर्वाचन मात्रले लोकतन्त्र धान्न नसक्ने भए पनि यो पद्धतिमा विश्वास भएकाले निर्वाचनमा व्यक्त मतलाई अस्वीकार गर्न मिल्दैन। हिजो यी दुईमध्ये एक पार्टीनिकट रहेर वा सक्रिय कार्यकर्ताका रूपमा काम गरेर पछि स्वतन्त्र बुद्धिजीवीको पहिचान बनाएकाहरू पनि सामान्य मतदाता जस्तै विश्वस्त भएका हुन सक्छन्। त्यसैगरी स्वतन्त्र प्राज्ञिक कर्मबाट प्रोग्रेसिभ राजनीतिका पक्षधर बन्न पुगेका केही चर्चित बुद्धिजीवीले उस्तै उत्साह व्यक्त गरेका छन्। अहिलेसम्म मुलुक समृद्ध बन्न नसकेको वामपन्थीहरूको फुटकै कारण हो भन्ने उनीहरूको मत छ। अहिले एक भएकामध्ये कुनै पनि पार्टी कम्युनिस्ट होइनन, यी न मार्क्सवादी हुन् न बन्न सक्छन् भन्ने यी विश्लेषकहरूले नबुझेका छैनन्। तर यो जमानामा कोही असली मार्क्सवादी बन्न सक्दैन र त्यस्ता शक्तिहरू बनिहाले पनि तिनको क्रान्तिबाट यहाँ समाजवाद स्थापना गर्ने कुनै सम्भावना नभएको ठम्याइले पनि उनीहरूलाई त्यता डोयाएको हो। त्यसैले ठूलो जनमत भएको र आफूलाई कम्तिमा कम्युनिस्ट नै भनेर चिनाउन खोज्ने पार्टीलाई साथ दिनु उपयुक्त हो भन्ने उनीहरूको ठहर छ। कम्तिमा मौजुदा पार्टीहरूमा नेपाली कांग्रेस र मधेसवादी भन्दा नेकपा नै बढी प्रगतिशील भएकोमा विश्वस्त होलान्। साथै, विकास र समृद्धिप्रति केपी ओली र उनको समूह प्रतिबद्ध रहेकोमा पनि उनीहरू ढुक्क देखिन्छन्। भित्री रहस्यहरू सबै नखुले पनि सतहमा देखिएका संकेतहरूबाट बुझ्न सकिने के हो भने एक ढिक्का भएको कम्युनिस्ट पार्टीले विकासको नाममा माफियाहरूको धन्दा सञ्चालनलाई यथेष्ट सहयोग गर्नेछन्। धेरैजसो विश्लेषकहरू पार्टीबाहिरबाट समृद्ध नेपाल, सुखी नेपाली नाराको आलोचना गर्नु आफ्नो व्यक्तिगत ऊर्जाको फजुल खर्च हो भन्ने निष्कर्षमा पुगेको भान हुन्छ। निर्वाचनको वैधताको उपयोगबाट केपी ओली असहिष्णु शासक बन्ने खतरालाई यी विश्लेषकले खारेज गरेका छन्। त्यसरी आलोचना गर्नेहरू ज्यादा पूर्वाग्रही भएको र वस्तुगत यथार्थ आत्मसात् गर्न नसकेको उनीहरूको निक्र्यौल छ। यीमध्ये कति वर्तमान राज्यसत्ता र पार्टीसत्ता दुवैलाई पूर्णतया सघाउने मुडमा छन् भने कतिपय शंकाको सुविधासम्म दिनुपर्छ भनेर समर्थनमा उत्रिएका छन्। त्यसैले यो मार्काका बुद्धिजीवीहरू केपी र प्रचण्डले गरेको पार्टी एकीकरणको घोषणाबाट उत्साहित र हर्षित छन्। माथि उल्लेख गरिएका दुईथरी मानिसमा छाएको हर्षोल्लासका कारण बुझ्न सहज छ। स्वतन्त्र वाम बुद्धिजीवीले समेत विश्वास गरेका वामपन्थी पार्टीहरू मिलाउन स्वास्थ्य र शिक्षाका माफिया र दलाल व्यापारीहरू अग्रसर हुनु र त्यसरी एकता गराउन सफल भएकोमा खुसी हुनुको कारण के हुन सक्ला ? भूमि, शिक्षा, स्वास्थ्य, मुद्राका अवाञ्छित धन्दा गर्नेहरूको सेवाका खातिर कम्युनिस्ट पार्टीहरूलाई एकढिक्का बनाउनुपर्ने कस्तो नियति आइलागेको हो ? यी रहस्यहरू सतहमा दुरुस्त खुले भने सत्ताधारीले एकदसकमा बनाउने स्वर्गतुल्य नेपालको चित्र खिच्न सकिएला। भित्री रहस्यहरू सबै नखुले पनि सतहमा देखिएका संकेतहरूबाट बुझ्न सकिने के हो भने एक ढिक्का भएको कम्युनिस्ट पार्टीले विकासको नाममा माफियाहरूको धन्दा सञ्चालनलाई यथेष्ट सहयोग गर्नेछन्। निजी क्षेत्रलाई हौसला दिने भनेर शिक्षा, स्वास्थ्यलगायतका आधारभूत आवश्यकताका क्षेत्रहरूमा अकण्टक नाफाखोरीलाई सदर गरिनेछ। एकातिर माफियागिरीलाई वैध तुल्याइने र अर्कातिर लोककल्याणका नाममा आनासुका वितरण गरिने अनुमान लगाउन सकिन्छ। कम्युनिस्ट ब्यानरमा यसो गर्ने सुविधा सधैं प्राप्त नहुन सक्छ। त्यसैले जनमत बलियो भएको कम्युनिस्ट पार्टीको आडमा त्यस्ता काम गर्न पाइने मौकाले माफिया र दलालहरूमा हर्ष छाएको हुनुपर्छ। आम नागरिकलाई सूचित तुल्याउने, सत्ताका नकामहरू उजागर गर्ने, स्वस्थ आलोचनाका लागि बुद्धिजीवी र विश्लेषकलाई ठाउँ बनाइदिने, पहरेदारका रूपमा उभिने नागरिक समाजका आवाज बन्ने दायित्व लिएर बसेको स्वतन्त्र सञ्चारमाध्यम पनि कम्युनिस्ट एकताबाट रोमाञ्चित देखिन्छ। के एमाले र माओवादीको एकताले सञ्चारमाध्यमलाई आफ्ना यी दायित्व पूरा गर्न सहज वातावरण निर्माण गरिदिन्छ ? अर्थात, लोकतान्त्रिक व्यवस्थाको चौथो अंगका रूपमा काम गर्न वामपन्थी भनिएका पार्टीहरू एकढिक्का र शक्तिशाली बन्नु उपयुक्त मानिएको हो ? सक्रिय र जिम्मेवार पत्रकारहरूको सहज तर्क छ, यो सरकारसँग निर्वाचनबाट पाएको वैध म्यान्डेट छ। त्यसैले सरकारमा रहेका दुई दल एउटै पार्टी बनेर स्थिर सरकार सञ्चालन गर्दै त्यो म्यान्डेट पूरा गर्छु भन्छन् भने त्यसलाई सहर्ष स्वीकार्नुको विकल्प हुँदैन। यो तर्क पूर्णतया त्याज्य होइन तर यो आफैंमा पूर्ण सत्य नहुन सक्छ। आलोचनात्मक ढंगले अहिले देखिएको हर्षोल्लासलाई मूल्यांकन गर्ने हो भने केही प्रश्नहरू उब्जन्छन्। कतै वैश्य युग ले सिर्जना गर्ने वाध्यताहरूका सामना गर्न ठूलो जनमतसहितको सत्ताधारीको मिलन हर्षोल्लासको विषय बनेको त होइन ? मानौं कुनै विन्दुमा कांग्रेस र कुनै मधेसवादी दलको एकीकरण भयो भने त्यो एकीकरण यति नै हर्षोल्लासको विषय बन्न सक्ला ? जसका र जस्ता स्वार्थ पूरा गर्न यो एकता गरियो, ती व्यक्तिहरू र सञ्चारमाध्यमका स्वार्थमा केही समानताहरू त छैनन् ? कतै सत्ताधारीले देखाएका सपना आफैंमा खोटरहित छन् र नेपाली समाज हिँड्नुपर्ने बाटो यही मात्र हो भन्ने बुझाइबाट ग्रसित मानसिकताले यो हर्षोल्लास सिर्जना गरेको त होइन ? त्यसो गर्दा विविध र वैकल्पिक चिन्तनका लागि ठाउँ साँघुरो बन्ने सम्भावनाप्रति सचेत हुन नखोजेको त होइन ? वा केहीले लगाएको आरोप जस्तो माओवादीको एमालेमा विलय भएसँगै माओवादीले उठाएका समाज रुपान्तरणका कतिपय जटिल मुद्दाहरूको अवसान लाई उत्सवको अवसर मानिएको हो ? सञ्चारमाध्यमले आफ्नो लोकतान्त्रिक अधिकारको उपयोग गर्दै देखाएको रोमाञ्चक हर्षोल्लास पूरै सही वा पूरै गलत ठहयाउन होइन तर त्यो कसरी सम्भव भयो भनेर बुझ्न यस्ता प्रश्नहरू जरुरी ठानिएको हो। एमाले र माओवादी केन्द्रको एकता भएकामा कोही खुसी हुनु र कोही दुखी हुनु सामान्य घटना हुन्। दुखी हुनेहरूबारे अरू कुनै मौकामा विमर्श गरौंला। अहिलेलाई सार्वजनिक रूपमा खुसी व्यक्त गर्नेहरूबारे बुझ्नु जरुरी ठानियो। समाजबारे बुझाइ गहिराउन यस्ता घटनाप्रति समाजका विभिन्न तप्काले देखाएको प्रतिक्रिया अवलोकन गर्न उपयुक्त हुन्छ। तर आफ्ना वरपर रहेका बहुसंख्यक मान्छेले व्यक्त गरिरहेको उत्साहमाथि सन्देह गर्नु सहज भने हुँदैन। त्यति मात्रै होइन, व्यक्त गरिएका प्रतिक्रिया पछिल्तिरका कारण खोतल्ने उद्यम उत्तिकै जोखिमपूर्ण पनि हुन्छ। जोखिम नमोल्दा आमवृत्तबाट प्रश्नहरू हराउन सक्छन्, सन्देहहरू विलुप्त हुनसक्छन्। परिणाममा राज्यसत्ता, पार्टीसत्ता र बजारसत्ता मैमत्त हुनसक्छन्। प्रश्न र सन्देहहरूबाट मुक्त भएपछि कसैले नचाहे पनि त्यस्तो परिणाम देखिनसक्छ। यी तीन सत्ताहरूको कुत्सित गठजोडले सिंगो समाजलाई नकारात्मक असर पुयाउने सम्भावना बलियो हुन्छ। त्यसैले सनकी सुनिने कोही किन हर्षोल्लास मनाइरहेको छ ? जस्ता प्रश्न पनि उठाउन सकिने मञ्चहरूको निर्माण लोकतन्त्रको स्वास्थ्यका लागि जरुरी छ। सबै अप्ठेरा र सनकी प्रश्नहरू ग्राह्य नहुन सक्छन् तर ती प्रश्न उठ्नुअघि नै तिनलाई निषेध गर्न खोज्नु लोकतान्त्रिक आचरण होइन। त्यसैले सबैखाले प्रश्नको सामना गर्ने ल्याकत र ठाउँ भएको लोकतन्त्र अहिलेको आवश्यकता हो। स्वतन्त्र सञ्चारमाध्यमहरू त्यस्ता प्रश्न उठाउन सकिने मञ्च बनेनन् भने वाम एकताप्रति अहिले देखिएको रोमाञ्चकता रहस्यमयी मान्नुपर्ने हुन्छ।"
कीर्तिमानी सातौँ पटक आईपीएलको फाइनलमा चेन्नर्इ,मुम्बई: वानखेड़े स्टेडियममा आईपीएलको पहिले क्वालिफायरमा चेन्नई सुपरकिङ्ग्सले सनराइजर्स हैदराबादलार्इ २ विकेटले पराजित गरेको छ। यस जीतका साथ चेन्नई कीर्तिमानी सातौँ पटक आईपीएल फाइनलमा पुगेको छ। यो सिजनमा हैदराबादको यो लगातार चौथो हार हो । चेन्नईले १४० रनको लक्ष्य १९१ ओभरमा ८ विकेट गुमाउँदै भेट्टाएको हो । फाफ डु प्लेसीले चेन्नर्इका लागि सबैभन्दा धेरै ६७ रन बनाए । उनले यस सिजनमा पहिलो अर्धसतक पनि बनाए । ओपनिङमा आएका डुप्लेसीले ९ जना ब्याट्सम्यानसँग साझेदारी गरे । यसअघि टस हारेर ब्याटिङ गर्न उत्रेको हैदराबादले २० ओभरमा ७ विकेट गुमाउँदै १३९ रन बनाएको थियो। कार्लोस ब्र्याथवेटले ४३ रन बनाए भने ड्वेन ब्राभोले २ विकेट लिए । चेन्नईको पहिलो विकेट शून्यको स्कोरमा खस्यो । भुवनेश्वर कुमारले शेन वाट्सनलार्इ शून्यमै आउट गरिदिए। सिद्धार्थ कौलले लगातार २ बलमा सुरेश रैना र अंबाती रायुडूलार्इ बोल्ड गरे। चेन्नईका तीन विकेट ३४ ओभरमा २४ रन भित्र झरे । त्यसपछि राशिद खानले महेन्द्र सिंह धोनीलार्इ ९ रनमै बोल्ड गरिदिए । राशिदले धोनीपछि ड्वेन ब्राभोलार्इ पनि आउट गरे । सन्दीप शर्माले रविन्द्र जडेजालार्इ ३ तथा दीपक चाहरलार्इ १० रनमै आउट गरे । सिद्धार्थ कौलले लगातार २ बलमा सुरेश रैना र अंबाती रायुडूलार्इ बोल्ड गरे। चेन्नईका तीन विकेट ३४ ओभरमा २४ रन भित्र झरे । त्यसपछि राशिद खानले महेन्द्र सिंह धोनीलार्इ ९ रनमै बोल्ड गरिदिए । राशिदले धोनीपछि ड्वेन ब्राभोलार्इ पनि आउट गरे । सन्दीप शर्माले रविन्द्र जडेजालार्इ ३ तथा दीपक चाहरलार्इ १० रनमै आउट गरे । पहिले ब्याटिङ गरेको हैदराबादको शुरुवात खराब रह्यो। दीपक चाहरले खेलको पहिलो बलमा शिखर धवनलार्इ शून्यमा बोल्ड गरिदिए । त्यसपछि विलियम्सनले पहिलो ओभरमा चाहरलार्इ तीन चौका मारे । त्यसपछि ४२ ओभरसम्म ३६ रनसम्म पुग्दा तीनै विकेट गिरे । चाहरपछि लुंगी एन्गिडीले श्रीवत्स गोस्वामीलार्इ १२ रनमा पेभेलियन पठाए । शार्दुल ठाकुरले केन विलियम्सनलार्इ २४ रनमा आउट गरे । मनीष पान्डेय ८ रनमा रविन्द्र जडेजाको शिकार बन्नुपर्यो । ड्वेन ब्राभोले आफ्नो पहिलै ओभरमा शाकिब अल हसनलार्इ १२ रनमा आउट गरे ।
"फर्किएपछि सन्दीपले भने, आईपीएलबाट नेपाल चिनाएँ","काठमाडौं : नेपाली राष्ट्रिय टोलीका युवा स्पिनर सन्दीप लामिछानेले इन्डियन प्रिमियर लिग (आईपीएल) मार्फत नेपाललाई चिनाउन पाएकोमा खुसी भएको बताएका छन्। भारतमा जारी इन्डियन प्रिमियर लिग (आईपीएल) क्रिकेटमा सहभागी भएर मंगलबार स्वदेश फर्किएका सन्दीपले आफ्नो आईपीएल यात्रा अविस्मरणीय भएको उनले सुनाए। त्रिभुवन अन्तर्राष्ट्रिय विमानस्थलमा पत्रकारसँग कुरा गर्दै उनले दिल्ली डेयर डेभिल्समा रहेर धेरै कुरा सिक्न पाएको बताए। आईपीएलमा नेपाललाई चिनाउने राम्रो मौका पाएँ , उनले भने, आगामी दिनमा पनि नेपाल र नेपाली क्रिकेटलाई चिनाउने काममा लाग्नेछु। उनले त्यहाँ सिकेका कुरा नेपाली क्रिकेटमा प्रयोग गर्ने बताए। उनले पहिलो खेलमा गरेकोे प्रदर्शनकै आधारमा कारण बाँकी दुई खेलमा पनि मौका पाएको बताए। उनले आफ्नो आईपीएल यात्रा अविस्मरणीय रहेको बताए। आईपीएल अविस्मरणीय रह्यो। पाएको अवसर राम्रोसँग सदुपयोग गर्न सकें, सन्दीपले भने। एयरपोर्टमा उनलाई स्वागत गर्न समर्थकको बाक्लो उपस्थिति रहेको थियो। अाईपीएल क्रिकेट खेल्ने पहिलो नेपाली खेलाडी बनेर इतिहास रचेका सन्दीपले आफ्नो पहिलो सहभागितालाई नै सफल बनाउँदै आगामी संस्करणका लागि गतिलो सम्भावनाको ढोका खोलेर स्वदेश फर्किएका हुन् । आईपीएलको यो सिजनमा दिल्ली डेयरडेभिल्समा आबद्ध भएर पछिल्ला तीन खेलमात्र खेल्ने अवसर पाएका १७ वर्षीय सन्दीपले तीनवटै खेलमा विकेट लिएर आफ्नो सनसनीपूर्ण खेल प्रदर्शन गरेका थिए । आईपीएलमा चम्किएका सन्दीप स्वदेश फिर्ता सन्दीप आईपीएल बलिङको शीर्ष स्थानमा चेन्नईविरुद्ध चम्किए सन्दीप, दिल्ली ३४ रनले विजयी डेब्यु खेलमै प्रभाव छाडे सन्दीपले"
विमानस्थलमा सन्दीपको खुशी (फोटो फिचर),"तस्बिर : दीपेन श्रेष्ठ काठमाडौं : नेपाली राष्ट्रिय टोलीका युवा स्पिनर सन्दीप लामिछानेले इन्डियन प्रिमियर लिग (आईपीएल) मार्फत नेपाललाई चिनाउन पाएकोमा खुसी भएको बताएका छन्। भारतमा जारी इन्डियन प्रिमियर लिग (आईपीएल) क्रिकेटमा सहभागी भएर मंगलबार स्वदेश फर्किएका सन्दीपले आफ्नो आईपीएल यात्रा अविस्मरणीय भएको उनले सुनाए। त्रिभुवन अन्तर्राष्ट्रिय विमानस्थलमा पत्रकारसँग कुरा गर्दै उनले दिल्ली डेयर डेभिल्समा रहेर धेरै कुरा सिक्न पाएको बताए। आईपीएलमा नेपाललाई चिनाउने राम्रो मौका पाएँ , उनले भने, आगामी दिनमा पनि नेपाल र नेपाली क्रिकेटलाई चिनाउने काममा लाग्नेछु। उनले त्यहाँ सिकेका कुरा नेपाली क्रिकेटमा प्रयोग गर्ने बताए। सन्दीप स्वदेश फिर्ता : विमानस्थलमा स्वागत उनले पहिलो खेलमा गरेको प्रदर्शनकै आधारमा कारण बाँकी दुई खेलमा पनि मौका पाएको बताए। उनले आफ्नो आईपीएल यात्रा अविस्मरणीय रहेको बताए। आईपीएल अविस्मरणीय रह्यो। पाएको अवसर राम्रोसँग सदुपयोग गर्न सकें, सन्दीपले भने। एयरपोर्टमा उनलाई स्वागत गर्न समर्थकको बाक्लो उपस्थिति रहेको थियो। सन्दीपलाई स्वागत गर्न नेपाली क्रिकेट टिमका कप्तान पारस खड्का लगायत विमानस्थलमा पुगेका थिए। आईपीएल क्रिकेट खेल्ने पहिलो नेपाली खेलाडी बनेर इतिहास रचेका सन्दीपले आफ्नो पहिलो सहभागितालाई नै सफल बनाउँदै आगामी संस्करणका लागि गतिलो सम्भावनाको ढोका खोलेर स्वदेश फर्किएका हुन्। आईपीएलको यो सिजनमा दिल्ली डेयरडेभिल्समा आबद्ध भएर पछिल्ला तीन खेलमात्र खेल्ने अवसर पाएका १७ वर्षीय सन्दीपले तीनवटै खेलमा विकेट लिएर आफ्नो सनसनीपूर्ण खेल प्रदर्शन गरेका थिए। तीन खेल पाँच विकेट अघिल्ला दुई खेलमा एकएक विकेट लिएका सन्दीपले आइतबार खेलिएको मुम्बई इन्डियन्सविरुद्घको खेलमा उत्कृष्ट प्रदर्शन गर्दै तीन विकेट लिए। सन्दीपले तीन खेलमा उत्कृष्ट प्रदर्शन गर्दै अघिल्ला खेलमा आफूलाई नखेलाएकोमा दिल्लीका पदाधिकारी, कप्तान, सहकर्मी र समर्थकले चुकचुकाउनु पर्ने वातावरण सिर्जना गरिदिए। सन्दीपको क्षमतासँग अपरिचित दिल्लीले अघिल्ला ११ खेलमा उनलाई मैदानमा उतारेन। टोली प्ले अफ चरणमा नपुग्ने निश्चित भइसकेपछि रोयल च्यालेन्जर्स बैंगलोरविरुद्को १२ औं खेलमा मात्र दिल्लीले सन्दीपलाई अवसर दिएको थियो। तर, आफूलाई अवसर दिइएको पहिलो खेलमै सन्दीपले बैंगलोरका ओपनर ब्याट्सम्यान पार्थिव पटेललाई ६ रनको व्यक्तिगत स्कोरमा एलबीडब्लूको धरापमा पारेर चर्चा बटुले। आईपीएलमा नेपाली खेलाडीले लिएको यो नै पहिलो विकेट बन्न पुग्यो। उक्त खेलमा उनले चार ओभर बलिङ गर्दै २५ रख खर्चिएका थिए। त्यसपछि टोलीको विश्वासमा खरो ओर्लिएका सन्दीपले भारतीय क्रिकेट टोलीका पूर्वकप्तान महेन्द्रसिंह धोनीको नेतृत्वमा रहेको चेन्नई सुपर किङ्सविरुद्घको खेलमा पनि अवसर पाए। उनले आफ्नो दोस्रो खेलमा पनि चेन्नईका अनुभवी खेलाडी सुरेश रैना (१५ रन) को विकेट लिएर आफूलाई कमजोर नआँक्न विश्व क्रिकेटमा स्थापित ब्याट्सम्यानलाई समेत गतिलो सन्देश दिए। उक्त खेलमा सन्दीपले चार ओभर बलिङ गर्दै २१ रन खर्चिए। अघिल्ला दुई खेलमा उत्कृष्ट प्रदर्शन गरेका कारण आइतबार मुम्बइविरुद्को खेलमा भने उनलाई ओपनिङ बलरकै रुपमा अवसर दिइएको थियो। अघिल्ला दुई खेलको अनुभवले आत्मविश्वास बलियो बनाएका सन्दीपले आफ्नो पहिलो ओभरको चौथो बलमै मुम्बईका ओपनर ब्याट्सम्यान सूर्यकुमार यादव (१२ रन) लाई विजय शंकरद्वारा क्याच आउट गराए। पहिलो ओभरमै विकेट गुमाएपछि प्ले अफ चरणमा पुग्न खेल जित्नै पर्ने अप्ठ्रोमा अवस्थामा रहेको मुम्बईले दबाबमा खेल्नु परेको थियो। त्यसपछि सन्दीपले आफ्नो दोस्रो ओभरको पहिलो बलमै क्यारेबियन ब्याट्सम्यान काइरन पोलार्ड (सात रन) लाई ट्रेन्ट बोल्टद्वारा क्याच गराए। सोही ओभरको चौथो बलमा उनले क्रुनाल पाण्डेय (चार रन) लाई टेवाटियाद्वारा क्याच गराएर जारी आईपीएलमा आफ्नो विकेट संख्या पाँच पुर्याए। तीन विकेट लिए पनि उक्त खेलमा सन्दीप केही महंगा सावित भए। उनले चार ओभरमा ३६ रन खर्चिए। त्यसैले उनी म्यान अफ दी म्याच पुरस्कारमा अमित मिश्रासँग चुक्न पुगे। अमितले चार ओभरमा केवल १९ रन खर्चिएर तीन विकेट लिएका थिए। उक्त खेलमा दिल्लीसँग ११ रनले पराजित भएपछि मुम्बईको प्ले अफ चरणमा पुग्ने सम्भावना पनि समाप्त भएको छ। आठ टोली सहभागी जारी आईपीएलमा दिल्ली १४ खेलबाट १० अंक बटुल्दै सबैभन्दा तल (आठौं स्थान) मा रह्यो। सनराइजर्स हैदराबाद, चेन्नइ सुपर किङ्स र कोलकाता नाइटराइडर्स प्ले अफ चरणमा पुगिसकेका छन् भने प्ले अफ मा पुग्ने एउटा टोलीको टुंगो लाग्न बाँकी छ। सन्दीप आईपीएल बलिङको शीर्ष स्थानमा चेन्नईविरुद्ध चम्किए सन्दीप, दिल्ली ३४ रनले विजयी डेब्यु खेलमै प्रभाव छाडे सन्दीपले"
विश्वकप खेलाइने लुझनिकी रंगशाला,"आगामी विश्वकप फुटबल जुन १४ देखि जुलाई १५ तारिखसम्म रूसका विभिन्न ११ सहरका १२ वटा रंगशालामा खेलाइँदै छ। प्रत्येक चार वर्षमा आयोजना हुने विश्व फुटबलको महाकुम्भका लागि रूसले केही पुरानै रंगशालालाई मर्मतसम्भार गरेर तयार पारेको छ भने केही नयाँ रंगशालासमेत निर्माण गरेको छ। आगामी विश्वकप खेलाइने रंगशालामध्ये एक हो, लुझनिकी रंगशाला। ८१ हजार दर्शक क्षमताको यो रंगशाला रूसको राजधानी मस्कोमा रहेको छ। यो रूसको सबैभन्दा ठूलो रंगशाला हो भने युरोपकै सर्वाधिक दर्शक क्षमता भएको रंगशालामध्ये पनि एक हो। सन् १९८० को गृष्मकालीन ओलम्पिक खेलकुदको अधिकांश खेल पनि यही रंगशालामा खेलाइएको थियो। ओलम्पिकको उद्घाटन र समापन कार्यक्रम पनि यही रंगशालामा भएको थियो। त्यतिबेला यो रंगशाला एक लाख तीन हजार दर्शक क्षमताको थियो। यही रंगशालामा सन् १९८२ को अक्टोबर २० तारिखमा यूईएफए कप फुटबलको स्पार्टक मस्को र एचएफसी हार्लिमबीच भएको खेलका क्रममा दुर्घटनामा परी ६६ जना समर्थकको ज्यान गएको थियो। रूसी खेलकुदको इतिहासमा अहिले पनि त्यो दुर्घटनालाई कालो दिनका रूपमा लिने गरिन्छ। उक्त दुर्घटनाको लामो समयपछि मात्र यो रंगशालालाई आधुनिक ढाँचामा पुनर्निर्माण गरिएको थियो। यो रंगशालालाई हालसम्म सन् १९९६९७, सन् २००१०४ र सन् २०१३१७ सम्म गरी तीनपटक पुनर्निर्माण गरिएको छ। यही रंगशालामा सन् २००८ मा युरोपियन च्याम्पियन्स लिगको फाइनल खेल पनि खेलाइएको थियो। त्यतिबेला च्याम्पियन्स लिगको फाइनलमा म्यानचेस्टर युनाइटेडले चेल्सीलाई हराएको थियो। यसैगरी सन् २०१३ मा यही रंगशालामा वल्र्ड एथलेटिक्स च्याम्पियनसिप पनि आयोजना भएको थियो। सन् २०१८ को विश्वकप आयोजनाका लागि विश्व फुटबल महासंघ (फिफा) सँग प्रस्ताव राख्दा रूसले यही रंगशालालाई मुख्य प्राथमिकतामा पारेको थियो। आगामी विश्वकपको फाइनल (जुलाई १५) खेल पनि यही रंगशालामा खेलाइने कार्यक्रम रहेको छ। सेमिफाइनल (जुलाई ११) र एउटा प्रिक्वार्टरफाइनल (जुलाई १) खेल पनि यो रंगशालामा खेलाइनेछ। प्रारम्भिक चरणमा जुन १४ तारिखमा रूस र साउदी अरेबिया, जुन १७ मा जर्मनी र मेक्सिको, जुन २० मा पोर्चुगल र मोरक्को र जुन २६ मा डेनमार्क र फ्रान्सबीचको खेल पनि यो रंगशालामा खेलाइनेछ।"
लयमा फर्किएको ब्राजिल,"ब्राजिल फिफा विश्वकप फुटबलको सर्वाधिक सफल टोली हो । हालसम्म सर्वाधिक पाँचपटक उपाधि जितेको ब्राजिल विश्वकपको प्रत्येक संस्करणमा सहभागी हुने एकमात्र टोली पनि हो । विश्वकप फुटबलको छैटौं उपाधिको योजनामा रहेको ब्राजिल यस पटक पनि निकै सशक्त देखिएको छ । आयोजक रूसपछि आगामी जुन १४ तारिखबाट सुरु हुने विश्वकपका लागि छनोट हुने ब्राजिल पहिलो टोली पनि हो । दक्षिण अमेरिकी राष्ट्रहरूबीचको छनोटमा सबैभन्दा माथि रहँदै ब्राजिलले छनोट चरण पार गरेको थियो । ब्राजिलले १८ खेलको दक्षिण अमेरिकी छनोट प्रतियोगितामा १२ जित र एकमात्र हारको नतिजा निकाल्नुबाट पनि यसपटक उसको क्षमता अनुमान गर्न सकिन्छ । सन् १९३० बाट सुरु भएको विश्वकप २१औं संस्करणमा पुग्दा ब्राजिल हालसम्म कुनै पनि संस्करणमा छुटेको छैन । ब्राजिलले आफ्नो प्रत्येक सहभागितामा सशक्त प्रदर्शन पनि गरेको छ । ब्राजिलले सन् १९७० यता विश्वकप फुटबलको हरेक संस्करणमा समूहगत चरण पार गरेको छ । ब्राजिल हालसम्म दुई पटक फाइनल, चार पटक सेमिफाइनल र पाँच पटक क्वार्टरफाइनलमा पुगेर रोकिएको छ । सन् १९५० र सन् १९९८ मा दुई पटक फाइनलमा पुगेर पराजित भएको ब्राजिल विश्वकप फुटबलको उपाधि रक्षा गर्ने पनि पहिलो टोली हो । ब्राजिलले सन् १९५८ र सन् १९६२ मा लगातार दुई पटक उपाधि जित्दै विश्वकप उपाधि रक्षाको कीर्तिमान बनाएको थियो । ब्राजिलले त्यसबाहेक सन् १९७०, सन् १९९४ र सन् २००२ मा उपाधि जितेको थियो । ब्राजिलभन्दा पछाडि रहेका इटाली र जर्मनीले मात्र हालसम्म चारचार पटक विश्वकपको उपाधि जितेका छन् । ब्राजिल सन् २००२ मा जापान र दक्षिण कोरियाले संयुक्त रूपमा आयोजना गरेको विश्वकप जितेयता भने केही कमजोर देखिँदै आएको थियो । चार वर्षअघि आफैंले आयोजना गरेको विश्वकपमा समेत ब्राजिल सेमिफाइनलभन्दा माथि उक्लन असफल भएको थियो । त्यसबेला टोलीका महत्वपूर्ण खेलाडी नेमार चोटग्रस्त बन्दा ब्राजिल अन्तिम चारभन्दा अगाडि बढ्न असफल भएको थियो । यो विश्वकपमा पनि नेमार नै ब्राजिलको मुख्य हतियार बन्ने पक्का छ । यद्यपि टोलीका प्रशिक्षक टाइटले जिम्मेवारी सम्हालेयता नेमारमाथिको टोलीको निर्भरता केही कम गरेका छन् । त्यसको मतलव ब्राजिलसँग नेमारजस्तै सशक्त अन्य स्ट्राइकर पनि छन् । टाइट प्रशिक्षक नियुक्त भएयता सेन्टर स्ट्राइकर ग्याब्रियल जिसस टोलीका लागि सबैभन्दा बढी गोल गर्ने खेलाडी बनेका छन् । उनले नौ गोल गरेका छन् । त्यसपछि मिडफिल्डर पाउलिन्हो र नेमारले सातसात गोल गरेका छन् । यसैगरी फिलिप कोउटिन्होले पनि पाँच गोल गरेका छन् । ब्राजिललाई विश्वकपअघि केही चुनौती पनि देखिएको छ । सिजनको मध्यबाटै चोटग्रस्त बनेका स्ट्राइकर नेमार पूर्णरूपमा मैदानमा फर्किसकेका छैनन् । प्रतियोगिताको पूर्वसन्ध्यामा आफ्ना भरपर्दा रक्षक डानी आल्भेस पनि चोटग्रस्त बनेका छन् । अल्भेसले यो विश्वकप नखेल्ने नै पक्का भइसकेको छ । ब्राजिलले विश्वकपका लागि आल्भेसबिनाको २३ खेलाडीको घोषणासमेत गरिसकेको छ । ब्राजिलियन टोली गोलरक्षक : अलिस्सोन (रोमा), कास्सिओ (कोरिन्थियन्स), इडर्सन (म्यानचेस्टर सिटी) । रक्षक : डानिलो (म्यानचेस्टर सिटी), जेरोमेल (ग्रेमियो), फिलिप लुइज (एट्लेटिको म्याड्रिड), मार्सेलो (रियल म्याड्रिड), माक्र्युन्होस (पीएसजी), मिरान्डा (इन्टर मिलान), फाग्नर (कोरिन्थियन्स), थिएगो सिल्भा (पीएसजी) । मिडफिल्डर : कासेमिरो (रियल म्याड्रिड), फर्नान्डिन्हो (म्यानचेस्टर सिटी), फ्रेड (साख्तर डोनेट्स), पाउलिन्हो (बार्सिलोना), फिलिप कोउटिन्हो (बार्सिलोना), रेनाटो अगस्टो (बेइजिङ गुएन), विलियन (चेल्सी) । स्ट्राइकर : डगलस कोस्टा (युभेन्टस), रोबर्टाे फर्मिनो (लिभरपुल), ग्याब्रियल जिसस (म्यानचेस्टर सिटी), नेमार (पीएसजी), टाइसन (शख्तर डोनेट्स) । प्रशिक्षक : टाइट । ब्राजिलको विश्वकप विश्वकप सहभागिता : २० पटक उपाधि : ५ पटक फिफा वरीयता : २ यसपाली ब्राजिलको खेल समूह ई जुन १७ : स्विट्जरल्यान्डविरुद्ध जुन : २२ कोस्टारिकाविरुद्ध जुन २७ : सर्वियाविरुद्ध"
आईपीएलमा चम्किएका सन्दीप स्वदेश फिर्ता : विमानस्थलमा स्वागत,"काठमाडौं : नेपाली युवा क्रिकेटर सन्दीप लामिछाने स्वदेश फर्किएका छन् । इन्डियन प्रिमियर लिग (आईपीएल)मा ऐतिहासिक सहभागिता जनाएर सन्दीप मंगलबार साँझ स्वदेश फर्किएका हुन् । सन्दीपलाई त्रिभुवन अन्तराष्ट्रिय विमानस्थलमा स्वागत गरिएको छ । आईपीएल क्रिकेट खेल्ने पहिलो नेपाली खेलाडी बनेर इतिहास रचेका सन्दीपले आफ्नो पहिलो सहभागितालाई नै सफल बनाउँदै आगामी संस्करणका लागि गतिलो सम्भावनाको ढोका खोलेर स्वदेश फर्किएका हुन् । आईपीएलको यो सिजनमा दिल्ली डेयरडेभिल्समा आबद्ध भएर पछिल्ला तीन खेलमात्र खेल्ने अवसर पाएका १७ वर्षीय सन्दीपले तीनवटै खेलमा विकेट लिएर आफ्नो सनसनीपूर्ण खेल प्रदर्शन गरेका थिए । तीन खेल पाँच विकेट अघिल्ला दुई खेलमा एकएक विकेट लिएका सन्दीपले आइतबार खेलिएको मुम्बई इन्डियन्सविरुद्घको खेलमा उत्कृष्ट प्रदर्शन गर्दै तीन विकेट लिए। सन्दीपले तीन खेलमा उत्कृष्ट प्रदर्शन गर्दै अघिल्ला खेलमा आफूलाई नखेलाएकोमा दिल्लीका पदाधिकारी, कप्तान, सहकर्मी र समर्थकले चुकचुकाउनु पर्ने वातावरण सिर्जना गरिदिए। सन्दीपको क्षमतासँग अपरिचित दिल्लीले अघिल्ला ११ खेलमा उनलाई मैदानमा उतारेन। टोली प्ले अफ चरणमा नपुग्ने निश्चित भइसकेपछि रोयल च्यालेन्जर्स बैंगलोरविरुद्को १२ औं खेलमा मात्र दिल्लीले सन्दीपलाई अवसर दिएको थियो। तर, आफूलाई अवसर दिइएको पहिलो खेलमै सन्दीपले बैंगलोरका ओपनर ब्याट्सम्यान पार्थिव पटेललाई ६ रनको व्यक्तिगत स्कोरमा एलबीडब्लूको धरापमा पारेर चर्चा बटुले। आईपीएलमा नेपाली खेलाडीले लिएको यो नै पहिलो विकेट बन्न पुग्यो। उक्त खेलमा उनले चार ओभर बलिङ गर्दै २५ रख खर्चिएका थिए। त्यसपछि टोलीको विश्वासमा खरो ओर्लिएका सन्दीपले भारतीय क्रिकेट टोलीका पूर्वकप्तान महेन्द्रसिंह धोनीको नेतृत्वमा रहेको चेन्नई सुपर किङ्सविरुद्घको खेलमा पनि अवसर पाए। उनले आफ्नो दोस्रो खेलमा पनि चेन्नईका अनुभवी खेलाडी सुरेश रैना (१५ रन) को विकेट लिएर आफूलाई कमजोर नआँक्न विश्व क्रिकेटमा स्थापित ब्याट्सम्यानलाई समेत गतिलो सन्देश दिए। उक्त खेलमा सन्दीपले चार ओभर बलिङ गर्दै २१ रन खर्चिए। अघिल्ला दुई खेलमा उत्कृष्ट प्रदर्शन गरेका कारण आइतबार मुम्बइविरुद्को खेलमा भने उनलाई ओपनिङ बलरकै रुपमा अवसर दिइएको थियो। अघिल्ला दुई खेलको अनुभवले आत्मविश्वास बलियो बनाएका सन्दीपले आफ्नो पहिलो ओभरको चौथो बलमै मुम्बईका ओपनर ब्याट्सम्यान सूर्यकुमार यादव (१२ रन) लाई विजय शंकरद्वारा क्याच आउट गराए। पहिलो ओभरमै विकेट गुमाएपछि प्ले अफ चरणमा पुग्न खेल जित्नै पर्ने अप्ठ्रोमा अवस्थामा रहेको मुम्बईले दबाबमा खेल्नु परेको थियो। त्यसपछि सन्दीपले आफ्नो दोस्रो ओभरको पहिलो बलमै क्यारेबियन ब्याट्सम्यान काइरन पोलार्ड (सात रन) लाई ट्रेन्ट बोल्टद्वारा क्याच गराए। सोही ओभरको चौथो बलमा उनले क्रुनाल पाण्डेय (चार रन) लाई टेवाटियाद्वारा क्याच गराएर जारी आईपीएलमा आफ्नो विकेट संख्या पाँच पुर्याए। तीन विकेट लिए पनि उक्त खेलमा सन्दीप केही महंगा सावित भए। उनले चार ओभरमा ३६ रन खर्चिए। त्यसैले उनी म्यान अफ दी म्याच पुरस्कारमा अमित मिश्रासँग चुक्न पुगे। अमितले चार ओभरमा केवल १९ रन खर्चिएर तीन विकेट लिएका थिए। उक्त खेलमा दिल्लीसँग ११ रनले पराजित भएपछि मुम्बईको प्ले अफ चरणमा पुग्ने सम्भावना पनि समाप्त भएको छ। आठ टोली सहभागी जारी आईपीएलमा दिल्ली १४ खेलबाट १० अंक बटुल्दै सबैभन्दा तल (आठौं स्थान) मा रह्यो। सनराइजर्स हैदराबाद, चेन्नइ सुपर किङ्स र कोलकाता नाइटराइडर्स प्ले अफ चरणमा पुगिसकेका छन् भने प्ले अफ मा पुग्ने एउटा टोलीको टुंगो लाग्न बाँकी छ। सन्दीप आईपीएल बलिङको शीर्ष स्थानमा चेन्नईविरुद्ध चम्किए सन्दीप, दिल्ली ३४ रनले विजयी डेब्यु खेलमै प्रभाव छाडे सन्दीपले"
विश्वकप चर्चा : प्रभाव पार्न सक्ने खेलाडी 'नेमार',पछिल्लो पुस्ताका उत्कृष्ट खेलाडी मानिएका नेमार ब्राजिलको राष्ट्रिय फुटबल टोलीका महत्वपूर्ण सदस्य हुन् । यसै सिजन स्पेनिस क्लब बार्सिलोनाबाट फ्रान्सेली क्लब पेरिस सेन्ट जर्मन (पीएसजी) मा अनुबन्धित हुँदा कीर्तिमानी रकम लिएका नेमार विश्वकै महँगा खेलाडी पनि हुन् । नेमार सन् २०१३ मा आफ्नै देशमा भएको कन्फिडेरेसन कप फुटबल प्रतियोगितासँगै ब्राजिलको राष्ट्रिय टोलीको महत्वपूर्ण सदस्यका रूपमा उदाएका हुन् । त्यसको वर्ष दिनपछि ब्राजिलले नै विश्वकप फुटबल आयोजना गर्दा नेमारले टोलीलाई सेमिफाइनलसम्म पुर्याएका थिए । उक्त विश्वकपको कोलम्बियाविरुद्धको क्वार्टरफाइनल खेलको अन्त्यतिर उनी चोटग्रस्त बन्दा ब्राजिल सेमिफाइनलभन्दा माथि उक्लन सकेन । ब्राजिल सेमिफाइनल खेलमा जर्मनीसँग ७१ गोलको ठूलो अन्तरले पराजित हुँदै प्रतियोगिताबाटै बाहिरिएको थियो । त्यसपछि तेस्रो स्थानका लागि भएको खेलमा समेत घरेलु टोली ब्राजिललाई नेदरल्यान्ड्सले ३० गोलले हराएको थियो । त्यतिबेला ब्राजिलियन टोलीले ठूलै आलोचनाको सामना पनि गर्नु परेको थियो । त्यो लज्जास्पद प्रदर्शनको चार वर्षपछि ब्राजिल पुन: उपाधि जित्ने उद्देश्यसहित रूस विश्वकपको तयारीमा जुटिरहँदा नेमारबाट निकै आशा गरिएको छ । राष्ट्रिय टोलीबाट ८३ खेल खेलिसकेका नेमारले ५३ गोल गरेका छन् । यो सिजनको मध्यबाटै चोटका कारण मैदानबाहिर रहेका नेमार यतिबेला नयाँ ऊर्जासहित मैदानमा फर्कने तयारीमा छन् । विश्वकप सुरु हुन २५ दिन बाँकी रहँदा नेमार पीएसजीमै रहेर अभ्यास गरिरहेका छन् । आगामी जुन १७ तारिखमा ब्राजिलले स्विट्जरल्यान्डविरुद्ध खेल्दै रूस विश्वकपको यात्रा सुरु गर्नुअघि नै २६ वर्षीय नेमार खेलका लागि फिट हुने योजनामा छन् । कलात्मक फुटबल खेल्ने नेमारलाई रोक्न कुनै पनि टोलीका रक्षकलाई मुस्किल पर्ने गर्छ । उनी आफ्नो एक्लो खेलले टोलीलाई जिताउन सक्ने क्षमता भएका खेलाडी हुन् । त्यसैले रूस विश्वकपमा ब्राजिलको यात्रा धेरै हदसम्म नेमारकै प्रदर्शनमा निर्भर रहनेछ ।

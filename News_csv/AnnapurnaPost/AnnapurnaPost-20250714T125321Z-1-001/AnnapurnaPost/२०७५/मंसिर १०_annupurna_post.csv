शीर्षक,विवरण
इन्धन सकिएको बुलेट ट्रेन,"बिजुलीको तार चुँडियो भन्दैमा हतार गरेर जोड्न खोज्दा करेन्ट लाग्न सक्छ समृद्ध नेपाल सुखी नेपाली को नारा घन्काउँदै सरकार गठन भएपछिका दिनमा प्रधानमन्त्री र मन्त्रीका आश्वासन भरिपूर्ण वक्तव्यहरूले समाजलाई उत्साहित तुल्याएको थियो। समुद्रमा नेपाली झन्डा फहराउदै पानीजहाज चलाउने, हाम्रा नदीनालामा जहाजबाटै समुद्रसग जोड्ने, उत्तरदक्षिणका रेलहरू दौडने अनि हाम्रा चुला ग्याँसका पाइप लाइनबाट जोड्नेजस्ता आश्वासन बाडिए। त्यसले सरकार बुलेट ट्रेन को स्पिड मा दगुर्ने भयो भन्ने विश्वास जनमानसमा परेको थियो। आमनागरिकलाई अपार सम्भावना भएको देशमा समृद्धि हेर्दाहेर्दै आफ्नै आँगनमा आइपुग्ने भयो भन्ने आशाले उत्साहका तरंग फैलाएको थियो। विगत नौ महिनामा सरकारले हासिल गरेका उपलब्धि ले धरातलीय वास्तविकता उजागर भइसकेको छ। यही पृष्ठभूमिमा सरकारविरुद्ध कार्यकर्तालाई अरिंगाल बन्न निर्देशित गरियो। त्यो शब्द विवादित बनेपछि मौरी बनी सरकारका उपलब्धि प्रचारप्रसार गर्न प्रेरित गर्ने प्रधानमन्त्री स्वयं विगत नौ महिना उत्पादनशील तथा उत्साहजनक भएन भन्ने निक्र्योलमा पुगेका छन्। सरकार बुलेट ट्रेन ले गति लिनुपूर्व नै बिजुलीको तार छुटेजस्तो भएको छ। महिना दिनअघि संविधान संशोधन गर्ने वाचा सम्झाउन पुगेका मधेसकेन्द्रित दलका नेतालाई प्रधानमन्त्रीले आफू निरीह भएको तथा कसैले पनि नटेर्ने गरेको गुनासो गरेका थिए। संसद्को दुईतिहाइ समर्थन प्राप्त सरकारलाई प्रकृतिले समेत साथ दिएको छ। त्यस्तो सरकार किन गतिहीन अवस्थामा छ ? इतिहासकै सबैभन्दा शक्तिशाली हुनुपर्ने प्रधानमन्त्रीलाई किन कसैले पनि टेर्दैन ? किन सरकारी संयन्त्रले प्रधानमन्त्रीको निर्देशनहरू वचन र पत्राचारमा सीमित राख्ने प्रयत्न गर्दैछ ? यस्ता प्रश्नहरूको उत्तर प्रधानमन्त्रीको कार्यालयअन्तर्गत नवगठित थिंक ट्यांक ले अवश्य पनि गर्नेछ। यस आलेखको उद्देश्यचाहिँ सरकार गतिहीन हुनुको कारण ऊ दिशाहीन भएकाले भन्ने आधारहरू प्रस्तुत गर्नु हो। बाईसतेईस शताब्दीपूर्र्व हान वंशजकै शासनकालमा चीनमा कम्पास को आविष्कार भएको अनुमान गरिन्छ। कम्पासले दिशा निर्धारण गर्न मद्दत गर्छ। अल्मलिएको अवस्थामा कम्पास हेरेपछि आफू कुन स्थानमा भएको र कुन दिशातर्फ उन्मुख हुनुपर्ने हो, त्यसको यकिन गर्न सकिन्छ। देशलाई समृद्धितर्फ डोर्याउने हो भने सरकारले आन्तरिक तथा वैदेशिक सहयोगमा जुटाउन सक्ने स्रोत तथा साधनहरूको परिचालन त्यसै दिशातर्फ उन्मुख गर्नुको विकल्प हुदैन। सरकारको नीतिहरू समृद्धि लक्ष्य प्राप्ति केन्द्रित हुनुपर्छ। उपलब्ध तथा उपलब्ध हुन सक्ने सबै स्रोतसाधनको परिचालन श्रमिक, किसान र माटोको उत्पादन र उत्पादकत्व बढाउने काममा अग्रसर तुल्याइनुपर्छ। उपलब्ध स्रोत र साधनहरू अनुत्पादनशील क्षेत्रहरू उन्मुख तुल्याएर समृद्धि आउछ भन्ने आशा गर्नु मृगतृष्णासिवाय अरू केही हुन सक्दैन। आर्थिक फ्रन्ट समृद्ध नेपाल सुखी नेपाली जस्तो आकर्षित नारालाई सरकारले कसरी वास्तविकतामा परिणत गर्न लागिपरेको छ ? सबैजसो दाता निकायहरूले व्यक्त गर्ने दुखेसो भनेको हाम्रो कमजोर कार्यान्वयन क्षमता हो। अधिकांश वैदेशिक सहयोगका आयोजना समयमा कार्यान्वयन हुदैनन्। निर्धारित समयमा कार्यान्वयन नहुदा मूल्य अभिवृद्धिवापत सरकारले ब्यहोर्नुपरेको खर्च भारको केही अनुमान हाम्रासामु भए पनि समष्टिगतमा राष्ट्रले चुकाएको मूल्य पत्ता लगाउन लामै अनुसन्धान आवश्यक हुन्छ। विद्यमान अवस्थाबाट वाक्कदिक्क भएका दातृ संस्थाहरूमध्ये कतिले दिएको अनुदान रकम फिर्ता लगेका छन्। कतिले घोषित सहयोग रोक्ने धारणा सरकारलाई औपचारिक रूपमा अवगत गराइसकेका छन्। एसियाली विकास बैंकले त कूटनीतिक पर्खालहरू भत्काएर सरकारसग गरेका सिकायतहरूलाई जनसमक्ष छताछुल्ल नै पारिदियो। यो आर्थिक वर्षको प्रथम चौमासिक खर्च विवरणअनुरूप नियोजित पुँजीगत खर्च ८ प्रतिशतको हाराहारीमा सीमित छ। विगतको जस्तै यस आर्थिक वर्षमा पनि विकास निर्माणका निम्ति विनियोजित रकमको ठूलो हिस्सा खर्च हुने देखिँदैन। अर्थात् विकास निर्माण कार्यहरूको गति धिमा नै हुने देखिन्छ। बजेट वक्तव्यमा उल्लिखित ७२ प्रतिशतको आर्थिक वृद्धिदर ५ प्रतिशतको हाराहारीमा रह्यो भने गर्व गर्नुपर्ने स्थिति हुने देखिन्छ। आर्थिक अनुशासन पहिलो चौमासिक पुँजीगत खर्च ८ प्रतिशतमा सीमित भएको तथ्यांकसँगै रकमान्तर तथा गैरबजेटरी रकम मागका चाप अर्थ मन्त्रालय ह्वात्तै बढेको समाचार आएका छन्। सरकारले ६ अर्ब रकमान्तर गरिसकेको छ। अनि ५३ अर्ब रुपैया गैरबजेटरी रकमको माग पनि १३ विकासे मन्त्रालयहरूले अर्थ मन्त्रालयमा पेस भइसकेका छन्। यी तथ्यांकहरूले विडम्बनापूर्ण आर्थिक अवस्थाको चित्र प्रस्तुत गर्छ। एकातिर लामो योजना तर्जुमा अभ्यासपछि तयार परेको कार्यक्रम बजेटअनुरूप छुट्ट्याइएको रकम खर्च गर्ने सामथ्र्य नहुने तर त्यस अभ्यास कार्यमा नपरेका अथवा समावेश नगरेको आयोजना तथा कार्यक्रमहरूमा भने ठूलो रकम उपलब्ध गराउनुपर्ने अवस्था छ। सरकारी निकायहरूमा व्याप्त आर्थिक अराजकताको यो नमुना उदाहरण हो। यस्ता नीतिहरू अवलम्बन गरी समृद्धिको यात्रा गर्छु भन्नु यथार्थपरक हुदैन। भौतिक पूर्वाधार निर्माण तथा निर्माण पूरा भइसकेकाहरूको सम्भार र संवद्र्धन हाम्रासामुका प्रमुख चुनौतीहरू हुन्। दसबर्से लामो सशस्त्र संघर्षमा विगतमा निर्माण गरिएका थुप्रै भौतिक पूर्वाधार भत्काइए। त्यसरी ध्वस्त संरचनामध्ये सडक, पुल, प्रहरी चौकी, सरकारी कार्यालयहरू मात्र थिएनन्, शिक्षालय तथा स्वास्थ्य केन्द्रहरू पनि थिए। विगत दस वर्षमा त्यसरी ध्वस्त संरचनामध्ये अधिकांश पुनर्निर्माणको पर्खाइमा छन्। युद्धको मारबाट तैरिनुपूर्व राष्ट्रलाई २०७२ को शक्तिशाली भूकम्प तथा परकम्पहरूले अर्को क्षतिको भारी थपिदियो। देशले १० खर्बभन्दा बढीको भौतिक नोक्सानी बेहोर्नुपर्यो। प्रधानमन्त्रीलाई अन्य कार्यभारको बोझ बोक्न उत्साह गर्ने सल्लाहकारले कमसेकम यी तीन अंग (राष्ट्रिय अनुसन्धान, राजस्व अनुसन्धान, सम्पत्ति शुद्धीकरण अनुसन्धान विभाग) हरू प्रधानमन्त्री कार्यालयअन्र्तगत आएपछि तिनको प्रभावकारी कति बढेको छ, त्यस सम्बन्धमा अवगत गराएकै हुनुपर्छ। भूकम्पले ९ हजार, स्कुल भवनका ३० हजार कक्षाहरू ध्वस्त वा विद्यार्थीका निमित्त पठनपाठन गर्न नहुने तुल्याइदियो। त्यसैगरी ८ सय स्वास्थ्य चौकी भत्केका अथवा प्रयोग गर्न नहुने अवस्थामा पुगे। एक छिनका निम्ति व्यक्तिगत घरहरू तथा सरकारी संरचनाहरूलाई थाती राख्ने हो भने विद्यालय तथा स्वास्थ्य चौकीहरूको पुनर्निर्माण राष्ट्रको पहिलो प्राथमिकतामा पर्नुपर्ने हो। जबकि दुवै अर्थात् विद्यालय तथा स्वास्थ्य चौकीहरूले जुन प्राथमिकता पाउनुपर्ने हो, त्यो पाउन सकेका छैनन्। एउटा १२१३ कोठा भएका स्कुल निर्माण गर्न एउटा नया एसयूभी गाडी खरिद गर्नुभन्दा धेरै कम रकम भए पुग्छ। दुई स्वास्थ्य चौकी एउटा त्यस्तै गाडी खरिदको रकमले पुग्छ। शिक्षा, स्वास्थ्य र पूर्वाधारमा लगानी नगरी कुनै पनि मुलुक समृद्धितिर अग्रसर भएको उदाहरण कतै भेटिँदैन। नवनिर्माण काममा भएका बजेटरी प्रावधान तथा मागलाई मध्यनजर गर्ने हो भने अत्यासलाग्दा खर्चहरू भ्युटावर, स्वर्गीय नेताहरूका नाममा स्मारक, पार्क तथा प्रतिष्ठानहरू निर्माणमा प्रवाह हुन थालेको देखिन्छ। नेताहरूका स्मरणमा सालिक, पार्क तथा प्रतिष्ठानहरू निर्माण गर्नु हुन्न भन्ने आशय पटकै होइन। केवल आजका दिनमा देशलाई शिक्षालय र स्वास्थ्य केन्द्र पुनर्निर्माणको आवश्यकता बढी छ। पूर्वाधारहरू निर्माण सम्भारको बढी जरुरत छ भन्ने हो। प्रदर्शनकै निमित्त हो भने पनि प्राथमिकता तीन अर्ब ४५ करोड रुपैयाको लागतमा बाईसतले धरहराको निर्माण छ कि घासले भरिएको अर्ध भग्नावशेष अवस्थाको मन्दिर भएको रानीपोखरीको छ, त्यो छुट्ट्याउने विवेकको जरुरत औंल्याउन खोजेको हो। त्यसैगरी बहुचर्चित १४० रोपनी जमिन भएको राष्ट्रपति भवनका निमित्त हेलिप्याड निर्माण गर्न प्रहरी प्रतिष्ठान सार्ने तथा कामविहीन उपराष्ट्रपति निवासका निम्ति समाज कल्याण परिषद् अज्ञात स्थानमा सार्ने निर्णयहरूका विषय उठान गर्न खोजिएको हो। होटेल अस्पतालहरूमा हेलिप्याड भएको, दुईचारआना जमिनमा घर निर्माण गरेर बस्ने काठमाडौं खाल्डोको वास्तविकता औंल्याउने प्रयत्न गरेको हो। अनि आधा खर्बको हाराहारीमा खरिद गर्ने प्रस्तावित गाडीहरूको आजका दिनको औचित्य बजेट अथवा दाताको खोजीमा रहेका हजारौं शिक्षालयमा विपन्न घरका विद्यार्थीहरू खुला आकाशमुनि पढ्नुपर्ने अवस्थाप्रति आकर्षण गर्न प्रयत्न गरेको हो। अर्कोतर्फ वृद्धाहरूलाई दिने सामाजिक भत्ता बढाउने तामझमसग गरेको घोषणाबाट सरकार पछि हटेको स्मरण गराउनु आवश्यक छ किनकि तीन महिना नपुग्दै अन्यत्रबाट पेन्सन पाउनेहरूलाई भने वृद्धाभत्ता दिने सरकारले निर्णय गरेको छ। चुँडिएको तार जोड्ने जोखिमपूर्ण कार्य सरकारले गति लिने नसकेकाले सविस्तार महत्वपूर्ण कार्यहरू प्रधानमन्त्रीको मातहतमा राखेर सरकारलाई गति दिने नया रणनीति अख्तियार गर्न प्रधानमन्त्री कार्यालय अग्रसर भएको बुझिन्छ। पछिल्लो उदहारणका निमित्त थिंक ट्यांक र राष्ट्रिय गौरवका योजनाहरूका विषयमा छोटो टिप्पणी गरौं। मुलुकको उन्नतिका निमित्त पञ्चवर्षीय योजना तर्जुमा, योजनाहरूको कार्यान्वयन, मूल्यांकन तथा नीतिगत अध्ययन आदि कार्य गर्न योजना आयोग गठन भएको हो। योजना आयोगको अध्यक्ष प्रधानमन्त्री हुन्। तिनकै निर्देशनमा योजना आयोग सञ्चालन हुन्छ। नीतिगत अध्ययनका निमित्त भनेर थिंक ट्यांक को अवधारणा प्रधानमन्त्रीकै कार्यालयमा राखिएको छ। नया संरचनाको आवश्यकता भएको होइन, बरु देशलाई निष्पक्ष नीतिगत अध्ययनअनुसन्धान गर्ने संस्थाको जरुरत भएको हो। उक्त कार्य प्रधानमन्त्रीको कार्यालयअन्र्तगत रहेर कति प्रभावकारी बन्न सक्ला ? प्रधानमन्त्रीय प्रणालीमा सबै मन्त्रालयहरू प्रधानमन्त्रीको निर्देशन र निगरानीमा सञ्चालित हुने हुन्। भएका निकायहरूलाई प्रधानमन्त्री कार्यालयअन्तर्गत ल्याउनु भनेको हाल विद्यमान नेतृत्वलाई नपत्याएर प्रधानमन्त्री सचिवालयमा ल्याउनुसरहको कार्य हो। प्रधानमन्त्रीको अध्यक्षता थुप्रै निकायहरू जस्तै त्रिभुवन विश्वविद्यालय, राष्ट्रिय योजना आयोग तथा राष्ट्रिय पुनर्निर्माण आयोग अनगिन्ती निकाय छन्। राष्ट्रिय अनुसन्धान, राजस्व अनुसन्धान विभाग, सम्पत्ति शुद्धीकरण अनुसन्धान विभाग तथा राष्ट्रिय सतर्कता केन्द्रलाई प्रधानमन्त्रीले आफ्नो कार्यालयअन्तर्गत राखेका छन्। सायद प्रधानमन्त्रीलाई अन्य कार्यभारको बोझ बोक्न उत्साह गर्ने सल्लाहकारले कमसेकम यी तीन अंगहरू प्रधानमन्त्री कार्यालयअन्र्तगत आएपछि तिनको प्रभावकारी कति बढेको छ। त्यस सम्बन्धमा अवगत गराएकै हुनुपर्छ। बिजुलीको तार चँुडियो भन्दैमा हतार गरेर जोड्न खोज्दा करेन्ट लाग्न सक्छ। होसियारी भएन भने परिणाम जोखिमपूर्ण र घातकसमेत हुन सक्छ।"
नक्साल टिम च्याम्पियन,काठमाडौं : प्रथम नोभिस राष्ट्रिय बक्सिङ प्रतियोगितामा नक्साल बक्सिङ क्लब टिम च्याम्पियन भएको छ । आइतबार सम्पन्न प्रतियोगितामा नक्साल चार स्वर्ण र ६ रजत पदक जित्दै टिम च्याम्पियन बनेको हो । प्रतियोगितामा काठमाडौं बक्सिङ क्लब दोस्रो भयो । काठमाडौंले दुई स्वर्ण जित्यो । महिला यू२४ को ४८ केजीमुनि धनकुटाकी बिस्मिता राईले बक्समान्डुकी सपना गुरुङलाई हराउँदै पहिलो भइन् । सोही उमेर समूहको ५७ केजीमुनि अल्फा टेनिङ सेन्टरकी लक्ष्मी घर्तीमगरले नक्सालकी शिवानी श्रेष्ठलाई हराउँदै उपाधि जितिन् । पुरुष यू२४ को ४९ केजीमुनि काठमाडौं बक्सिङ क्लबका दिपेश राई सुनसरीका विशाल राईलाई हराउँदै पहिलो भए । ५२ केजीमुनि ललितपुरका बुद्धग्याम्जो लामाले केन्द्रीय बक्सिङ क्लबका जीवनकुमार पुनलाई तथा ५६ केजीमुनि भक्तपुरका सुजन पौडेलले कास्कीका पुरन रास्कोटीलाई हराउँदै पहिलो स्थान हात पारे । पुरुषकै ६० केजीमुनि नक्सालका मौसम रानामगरले जिमखानाका करण वज्राचार्यलाई तथा ६४ केजीमुनि कास्कीका पवन गुरुङले नक्सालका विवेकवीर सिंहलाई हराउँदै स्वर्ण जित्न सफल भए । ६९ केजीमुनि रेज फिटनेसका कोसिस श्रेष्ठले जिमखानाका अनमोल घलेलाई तथा ७५ केजीमा दाङका गणेश विकले टीकाथलीका प्रिन्स खड्कालाई पराजित गरे । पुरुषकै ८१ केजीमुनि कञ्चनपुरका मायाप्रकाश पन्तले बोसीगाउँका प्रशान्त महर्जनलाई पाखा लगाउँदै स्वर्ण जिते । महिला यू१९ को ४८ केजीमा नक्सालकी रमिसा श्रेष्ठले अल्फाकी सुशीला थापालाई हराउँदै स्वर्ण जितिन् । ५१ केजीमा नक्सालकै सुमिना खड्काले सोही क्लबकी तेजी गुरुङलाई हराइन् । ५४ केजीमा बानुजकी संज्ञा लोहनीले नक्सालकी लाक्पाडिकी शेर्पालाई हराइन् भने ६० केजीमा नक्सालकी एलिसा खड्गीले मेघदूतकी शिवानी श्रेष्ठलाई पराजित गरिन्् । पुरुष यू१९ को ४९ केजीमा मकवानपुरका जीवन पाख्रिनले नक्सालका रविन थापालाई पराजित गर्दै स्वर्ण जिते । ५२ केजी तौलको उपाधि भिडन्तमा नक्सालका अमर गुरुङले कैलालीका निर्मल सुवेदीलाई पराजित गरे । ५६ केजीमा नक्सालका अमन ओलीले बक्समान्डुका आशिष तामाङलाई पराजित गरे । ६० केजीमा बाँकेका इन्द्रबहादुर सुनुवारले नक्सालका सन्देश राजभण्डारीलाई पाखा लगाउँदै स्वर्ण जिते । ६४ केजी तौल समूहमा काठमाडौं बक्सिङ क्लबका योमेस तामाङले बोसीगाउँका रजित महर्जनलाई पराजित गर्दै स्वर्ण जिते ।
आर्मीलाई रोक्ने दाउमा संकटा,"काठमाडौं : पल्सर सहिद स्मारक ए डिभिजन लिगको तेस्रो चरणसम्म शतप्रतिशत नतिजा निकालेको संकटा क्लब लिगमा आफ्नो अपराजित यात्रालाई कायम राख्ने दाउमा छ । लिगमा प्रत्येक टोलीले तीनतीन खेल खेल्दा सबै खेलमा जित हात पार्नेमा मनाङ मस्र्याङ्दी र संकटा दुईवटा क्लब छन् । मनाङ र संकटाले समान नौ अंक बनाएका छन् । मनाङले तेस्रो चरणको अन्तिम खेलमा बलियो प्रतिद्वन्द्वी थ्रीस्टारलाई हराएर शीर्ष स्थान ओगटेको थियो । सोमबारदेखि सुरु हुने चौथो चरणको पहिलो खेलमा संकटाले तुलनात्मक रूपमा बलियो विभागीय टोली आर्मीसँग प्रतिस्पर्धा गर्नेछ । अघिल्ला तीन खेलमा लगातार जित हात पारेको संकटा आर्मीसँग पनि स्पष्ट जित निकाल्ने अभियानमा छ । एन्फा कम्प्लेक्स मैदानमा हुने आर्मी र संकटाको खेलले तालिकाको समीकरणमा समेत ठूलो फेरबदल पार्नेछ । यसअघि संकटाले पहिलो खेलमा सरस्वती युथ क्लबलाई १० गोलले हराएको थियो । संकटाले दोस्रो खेलमा जाउलाखेल र तेस्रो खेलमा मच्छिन्द्रलाई समान २० गोलले पराजित गरेको थियो । यसैगरी राष्ट्रिय टोलीका आशलाख्दा खेलाडी भरत खवास, नवयुग श्रेष्ठलगायत खेलाडीको साथ पाएको आर्मी प्राविधिक र फिजिकल रूपमा निकै बलियो देखिन्छ । आर्मीले पनि लिगमा अपराजित यात्रा कायमै राखेको छ । आर्मीले एनआरटीसँगको पहिलो खेल मात्र २२ गोलको बराबरीमा चित्त बुझाएको थियो । आर्मीले दोस्रो खेलमा च्यासललाई र तेस्रो खेलमा विभागीय प्रतिद्वन्द्वी नेपाल पुलिस क्लबलाई समान १० गोलले हराएको थियो । तेस्रो चरणको खेलसम्म आर्मी सात अंकका साथ तालिकाको चौथो स्थानमा छ । समान सात अंक बनाएको हिमालयन शेर्पा क्लब गोल अन्तरका आधारमा एक स्थान माथि छ । यसैगरी एन्फा मैदानमै हुने अर्को खेलमा थ्रीस्टार र एनआरटी क्लबबीच प्रतिस्पर्धा हुनेछ । लिगको उपाधि दाबेदार थ्रीस्टार एनआरटीको तुलनामा बलियो देखिएको छ । अघिल्ला दुई खेलमा जित हात पारेको थ्रीस्टारले मनाङसँग मात्र हार खेपेको थियो । थ्रीस्टारले पहिलो खेलमा ललितपुरकै अर्को टोली फ्रेन्ड्सलाई २१ र ब्रिगेड ब्वाइजलाई ५१ गोलले पराजित गरेको थियो । तीन खेलमा ६ अंक बनाएको थ्रीस्टार पाँचौं स्थानमा छ । टोलीका यू१८ खेलाडीको वर्चस्व रहेको एनआरटीले भने आशलाग्दो खेल खेल्न सकिरहेको छैन । पहिलो खेलमा आर्मीसँग एक अंक खोसेको एनआरटीले पछिल्ला दुवै खेलमा हार खेप्यो । एनआरटीले दोस्रो खेलमा मनाङसँग २० र तेस्रो खेलमा च्यासलसँग ५१ को हार खेपेको थियो । लिगअन्तर्गत हल्चोकस्थित सशस्त्र प्रहरी बलको मैदानमा हुने अर्को खेलमा नेपाल पुलिस र च्यासल युथ क्लबबीच प्रतिस्पर्धा हुनेछ । तेस्रो चरणको खेलसँगै दुवै टोलीको प्रदर्शन औसत देखिएको छ । लिगमा दुवै टोलीले समान चार अंक बनाएका छन् । च्यासल र पुलिसले अघिल्ला तीन खेलमा समान एक जित, एक हार र एक बराबरीको नतिजा निकालेका थिए ।"
"टी१० क्रिकेट लिग : आक्रामक दुई ब्याट्सम्यान सन्दीपको शिकार, खेल नतिजाविहीन",काठमाडौं : युनाइटेड अरब इमिरेट्स (युएई) जारी क्रिकेटको सबैभन्दा छोटो स्वरूपको प्रतियोगिता टी१० क्रिकेट लिग अन्तर्गतको अाफ्नो तेस्रो खेलमा नेपालका युवा क्रिकेटर सन्दीप लामिछानेले २ विकेट लिन सफल भएका छन् । वर्षाका कारण खेल भने नतिजाविहीन बन्न पुग्यो । आइतबार राति सन्दीप आवद्ध टोली केरला किंग्सले न्युजल्याण्डका ब्रेन्डन म्याक्लुमको कप्तानीमा रहेको राजपुतसँग प्रतिस्पर्धा गरेको थियो । २ ओभर बलिङ गर्दा सन्दीपले २३ रन खर्चिएर २ विकेट लिन सफल भए । यस खेलमा सन्दीपले राजपुतका दुई आक्रामक ब्याट्म्यानलाई पेभिलियन फर्काउन सफल भए । पहिलो ओभर मै अफगानिस्तानका मोहमद शाहजादलाई क्याच आउट गराएका सन्दीपले सातौं ओभरमा वेस्ट इन्डिजका आक्रामक ब्याट्सम्यान कार्लाेस ब्रेथवेटलाई पनि क्याच आउट गराए । दुवैजना २ बलमा एक रन बनाएको अवस्थामा पेभिलियन फर्किए । मोहमद शाहजादले यसै प्रतियोगिताको सिन्धीविरुद्धको खेलमा १६ बलमा ७४ रन हानेका थिए । सारजाह क्रिकेट एसोसियसन मैदानमा भएको खेलमा केरलाले टस जिति पहिले फिल्डिङ रोजेको थियो । राजपुतले राजपुतले ९ ओभरमा ५ विकेट गुमाएर ९४ रन बनाएको अवस्थामा वर्षाले खेल रोकिएको थियो । त्यसपछि खेल हुन नसक्दा दुवै टोलीले ११ अंक बाँडे । सन्दीप आबद्ध टोली केरला ३ खेलमा ३ अंक बनाएर समूह ए को तेस्रो स्थानमा रहेको छ ।
ला लिगामा बार्सिलोनाको शीर्ष स्थान खोसियो,एजेन्सी : स्पेनिस ला लिगामा बार्सिलोनाको शीर्ष स्थानका गुमेको छ । आइतबार राति भएको खेलमा सेभिल्लाले रियल भल्लाडोलिडमाथि १० को जित निकाली ३ अंक जोड्दै शीर्ष स्थानमा उक्लिन सफल भएपछि बार्सिलोनाको शीर्ष स्थान खोसिएको हो । यसअघि तेस्रो स्थानमा रहेको सेभिल्लालाई जित दिलाउनका लागि पोर्चुगिज स्ट्राइकर भ्यालेन्टे सिल्भाले ३० औं मिनेटमा गोल गरेका थिए । त्यही गोल नै खेलको निर्णायक गोल बन्न पुग्यो । १३ खेलबाट २६ अंक जोड्दै सेभिल्ला शीर्ष स्थानमा उक्लिएको हो । समान खेलबाट २५ अंक रहेको बार्सिलोना दोस्रो स्थानमा झरेको छ । १३ खेल नै खेलेको एथ्लेटिको मड्रिड २४ अंकका साथ तेस्रो स्थानमा रहेको छ । अपाधि दावेदार मानिएको अर्को स्पेनिस पावर हाउस क्लब रियल मड्रिड भने २० अंकका साथ छैटौं स्थानमा सीमित छ। गत सिजनमा सुरुदेखि नै फराकिलो अन्तरको अग्रता बनाउँदै उपाधि जित्न सफल बार्सिलोनाले यस सिजनमा राम्रो नतिजा निकाल्न सकेको छैन । १३ खेल खेल्दा ७ जित ४ बराबरी र ३ खेलमा हार व्यहोरेको छ ।

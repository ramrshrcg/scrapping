शीर्षक,विवरण
अर्थतन्त्रको निराशाजनक गति,"सीमित स्वार्थसमूह र तिनीहरूको समर्थनमा पुग्ने सत्ता राजनीतिमा अर्थतन्त्र टिकाउन खोज्नु अराजकता र अस्थिरताको द्योतक हुन सक्छ नेपाली अर्थतन्त्रको पछिल्लो तस्बिर आशलाग्दो छैन। परम्परागत रूपमा भइरहेको पुँजीगत खर्चले अर्थतन्त्रमा गतिलो छाप छोड्न सकेको छैन। पुँजीगत खर्चको प्रभाव दीर्घकालीन हुन्छ भन्ने प्रमाण अहिलेको अर्थतन्त्रको दयनीय स्वरूप हो। पुँजीगत खर्च वृद्धि र स्थानीय तथा प्रादेशिक सरकार निर्माणसँगै बढेको खर्च व्यवस्थापनमा सोचेभन्दा ठूलो चुनौती छ। केन्द्रले तल्लो तहमा पठाएको रकम परिचालन ठीक ढंगले भएको छैन। संघबाट प्रदेश र स्थानीय तहमा विनियोजित बजेट र खर्च प्रणालीको अध्ययन गर्ने सरकारी योजना पनि योजनामा मात्रै सीमित छ। सार्वजनिक सेवा प्रवाहलाई थप प्रभावकारी र कुशल बनाउन चालु खर्च व्यवस्थापनमा गर्नुपर्ने सुधार पहिल्याउने योजना पनि कागजमै सीमित रहे। व्यापार घाटा पछिल्लो आर्थिक वर्ष ०७४७५ को असार मसान्तसम्म ११ खर्बभन्दा बढी थियो। त्यो बढ्ने क्रम जारी छ। आर्थिक वर्ष सुरु भएको साढे तीन महिना नाघिसक्दा पनि चार प्रतिशत बजेट पनि खर्च हुन नसकेको भनी सार्वजनिक भइरहेका विवरणले उन्नत भविष्यको संकेत गर्दैन। राजनीतिक स्थिरतासहित बलियो सरकार बनेको अवस्थामा समेत अर्थतन्त्रले गति लिने संकेत नदेखिनु सुखद् सन्देश मान्न सकिन्न। सरकारले आफूले गर्नुपर्ने लगानी योजनाबद्ध रूपमा सही तरिकाले गर्ने लक्षण अझै देखापरेको छैन। यही आर्थिक वर्षको चार महिना बित्नै लागिसक्दा पनि पहिलेभन्दा निष्क्रियता झन् बढेको छ। प्रश्न पैसाको उपलब्धिमा मात्र होइन, भएका स्रोत र साधन ठीक तरिकाले ठीक ठाउँमा उपयोग गर्नु महत्वपूर्ण हुन्छ। अहिले नेपाल राष्ट्र बैंकमा सरकारको दुई खर्बभन्दा बढी जगेडा रकम बाँकी होला। त्यसमध्ये सबै नेपाल सरकारले खर्च गर्न नमिले पनि झन्डै एक खर्ब खर्च गर्ने रकम बाँकी छ। अहिलेको स्थिति हेर्दा उत्साहप्रद देखिँदैन। विगत केही महिनामा राजस्व बढेको छ। त्यो राम्रो हो तर वृद्धिको कति प्रतिशत डलरको भाउका कारणले र कति प्रतिशत आयात वृद्धिले भएको हो भन्ने स्पष्ट नभई राजस्व वृद्धिको अंकलाई मात्र हेरेर निष्कर्ष निकाल्नुलाई उचित मान्न सकिन्न। मूल कुरा संकलन र उपयोग दुइटै कसरी भए, कहाँ भए, कुन तरिकाले भए भन्ने महत्वपूर्ण हुन्छ। यस सम्बन्धमा हालै अख्तियार दुरुपयोग अनुसन्धान आयोगले एउटा सर्कुलर जारी गरेको हामीले पढ्ने मौका पाऔं। उक्त निर्देशनअनुसार सरकारले योजनाहरूको छनौट र कार्यान्वयनअघि योजनाको डीपीआर र डिजाइन जस्ता अत्यावश्यकीय प्रक्रिया पूरा भएपछि मात्र गर्नु भन्ने स्पष्ट उल्लेख छ। योजना कार्यान्वयन र सही उपयोगको दृष्टिकोणबाट यो निर्देशन सकारात्मक कदम हो। यसले सत्ताधारी दलहरूको स्वार्थअनुकूल हचुवामा योजना राख्ने र खर्च नभएपछि त्यसलाई अरू क्षेत्रमा रकमान्तर गरी दुरुपयोग गर्ने प्रवृत्तिमा ठोस नियन्त्रण गर्न सहज हुन्छ। तर, प्रश्न के उठ्छ भने अख्तियारको निर्देशन सरकारले पालना गर्ला भन्ने विश्वास पलाउन भने सकेको छैन। दुईतिहाइ बहुमतको सरकार छ, यस्तो अवस्थामा हामीले जे गरे पनि हुन्छ, जसरी खर्च गरे पनि हुन्छ भन्ने घमण्डमा सरकार रहेको छ। यो घमण्डको कारण आर्थिक अनुशासन कायम गराउनका लागि सहायक हुने यस्ता निर्णय सत्ताधारीले पालना गर्छन् भन्ने लाग्दैन। किनकि यसबाट रकम खर्चमा देखिएको हचुवाभाव र आर्थिक अनुशासनहीनता नियन्त्रण हुन सक्ने थियो। यस्ता वित्तीय अनुशासन कायम हुने निर्देशन अहिले सत्तामा रहेको कुनै पनि मन्त्री स्वीकार गर्ने मनस्थितिमा होलान् जस्तो पटक्कै लाग्दैन। पैसा भए पनि त्यसको सदुपयोग भई व्याप्त भ्रष्टाचार नियन्त्रण हुने सम्भावना एकदम कम देखिन्छ। यो संकेतले आर्थिक अराजकताको पुरानो रोग झन् बढेर जाने निश्चितप्रायः छ। लगानी दुरुपयोग भयो भने त्यसबाट आउने प्रतिफल कम हुन जान्छ। प्रतिस्पर्धाको उत्पादन क्षमता घटेर जान्छ। त्यसको प्रत्यक्ष असर निर्यात वृद्धि हुन नहुने र आयात मात्र बढ्ने सम्भावना आर्थिक संरचनामा देखिएको छ। देशको युवा शक्तिलाई अरूको देश बनाउन पठाउने र तिनीहरूले पठाएको आम्दानी उपभोग र आयातमा खर्च गरेर दिगो विकास भएको उदाहरण संसारमा कहिँ पनि छैन। व्यापार घाटा धान्न नसकिने किसिमले बढ्दै गएको छ। तर यसको नियन्त्रण सरकारले गर्न नसक्ने हो, अहिलेजस्तै क्रियाकलाप जारी रहने हो भने मुलुकमा हामीले नसोचेको मुद्रा संकट आउने सम्भावना बढ्दो छ। सरकार समयमै सचेत र सजग हुनुपर्नेमा यसप्रति पटक्कै चासो दिएजस्तो देखिन्न। आर्थिक विकास समष्टिगत राजनीतिको एउटा अंग हो। जबसम्म सत्तामा बस्नेहरूको अन्तरहृदय र नैतिक मूल्यमान्यताले भ्रष्टाचार, आर्थिक अनुशासनहीनतालाई मूल सत्रू सम्झेर त्यसअनुरूपको नीतिनिर्माण र व्यवहार संस्थागत गर्न सक्दैन त्यो बेलासम्म हाम्रो अर्थतन्त्र धमिराले खाएको दलिनजस्तो हुनेछ। बाहिरबाट हेर्दा राम्रो तर अलिकति दबाब आयो भने भाँचिने। यो यथार्थलाई वर्तमान सरकारले उपेक्षा गरेको छ। तैपनि ऊ आफ्नो सपनामा मस्त देखिएको छ। आमजनतामा निराशा र आक्रोश मात्र बढ्दै गएको छ। अलिकति दबाब पर्न थालेपछि त्यसले कुन रूप लिने हो भन्न गाह्रो छ। स्मरणीय के छ भने प्रजातन्त्रका संरचना निर्माण गर्दैमा आर्थिक विकास स्वतः हुन्छ भन्नु मूर्खता हो। जब प्रजातन्त्रका नाममा देशको अर्थतन्त्र एउटा सीमित स्वार्थ समूह र तिनीहरूको समर्थनमा पुग्ने सत्ता राजनीतिमा टिक्न थाल्छ त्यसबेला प्रजातन्त्र भन्नु अराजकता र अस्थिरताको द्योतक हुन सक्छ। देशमा धु्रवीकरण त्यसका कारक हुन सक्छ। यस परिवेशमा सरकारलाई निर्देशन दिने र नियन्त्रण गर्ने एकाइहरू संसद् र संसद्का विषयगत समितिहरू छन्। संसद्मा मुख्य भूमिका प्रतिपक्षको हुन्छ, हुनुपर्ने हो। तर प्रतिपक्ष आफ्ना पुराना क्रियाकलापले गर्दा देशमा भ्रष्टाचारको विरोधमा आन्दोलन उठाउने अवस्थामै छैन। किनकि उसको विगत छवि सन्तोषजनक छैन। जे देखे पनि मेरो समयमा भन्दा बिग्रिएको छ भनी सन्तोष गरेर बस्ने अवस्थामा ऊ देखिएको छ। संसद्का विषयगत समितिहरू आवरणमा शक्तिशाली भए पनि व्यवहारमा निरीह भएर बसेका छन्। पार्टी अनुशासनको परिवेशमा समितिहरूमा जुन सक्रियता र सतर्कता हुनुपर्ने हो त्यो पटक्कै देखिएको छैन। झन् निराशाजनक अवस्था छ। अहिलेसम्मको स्थिति हेर्दा संसदीय समितिका निर्देशनलाई सरकारले महत्व दिएको देखिँदैन। त्यसले नेपालको सत्ता प्रजातन्त्रको आवरणमा सीमित समूहबाट सीमित वर्गको स्वार्थमा सञ्चालन हुने प्रक्रियामा लागेको स्पष्ट हुन्छ। यो मुलुकको दीर्घकालीन हितका लागि एकदम घातक सिद्ध हुनसक्छ। यस्ता गतिविधि नियन्त्रण गर्ने एउटा अंग प्रेस पनि हो। प्रेसले पनि सामान्यतयः आफ्नो जिम्मेवारी पूरा गरेको छ। प्रेस आमनागरिकप्रति जिम्मेवार र उत्तरदायी बन्न खोज्दा प्रेसलाई नै धम्क्याउने खालका कानुन ल्याउने प्रयत्न नभएका होइनन्। त्यो असफल नै छ अहिलेसम्म। समष्टिमा विप्रेषणबाट धानिएको अर्थतन्त्र यही तरिकाले चल्न सक्ने स्थितिमा छैन। देशको युवा शक्तिलाई अरूको देश बनाउन पठाउने र तिनीहरूले पठाएको आम्दानी उपभोग र आयातमा खर्च गरेर दिगो विकास भएको उदाहरण संसारमा कहिँ पनि छैन। यो यथार्थलाई दृष्टिगत गरेर अनि नेपाल सरकारले आर्थिक अनुशासन, भ्रष्टाचार नियन्त्रण, एकाधिकार प्रवृत्तिविरुद्ध संघर्ष तथा देशका किसान, मजदुर साना व्यापारीलाई उत्पादन वृद्धि गर्न नयाँ मौका सिर्जना गर्नुपर्ने आवश्यकता छ। तर त्यो हालसम्म भएका र अहिलेका गतिविधिबाट सम्भव देखिएको छैन। यसैले प्रजातन्त्रको आवरण नै वास्तवमै प्रजातन्त्र मास्ने र देशलाई नयाँ अस्थिरतामा लैजाने हतियार हुने हो कि भन्ने चिन्ता बढेको छ।"
पोखरा प्रिमियर लिग : चितवनले दियो पोखरालाई १६१ रनको लक्ष्य,"पोखरा : सर्वाधिक पुरस्कार राशीको घरेलु प्रतियोगिता पोखरा प्रिमियर लिग टीट्वीन्टी क्रिकेट प्रतियोगिताको उपाधि भिडन्तमा अहिले पासर खड्काको कप्तानीमा रहेको चितवन राइनोज र शदर भेषवारको कप्तानीमा रहेको पोखरा पल्टन प्रतिस्पर्धा गरिरहेका छन् । जितका लागि चितवनले पोखरालाई १६१ रनको लक्ष्य दिएको छ । पोखराले टस जितेर फिल्डिङ रोजेपछि ब्याटिङमा उत्रिएको चितवनले २० ओभरमा ५ विकेट गुमाउँदै १६० रनको स्कोर खडा गर्यो । दोस्रो ओभर ९ रन बनाउँदा हरिशंकर साहको विकेट गुमाएको चितवनका लागि दोस्रो विकेटका लागि पारस खड्का र अनीलकुमार साहले ७६ रनको साझेदारी गरी टोलीलाई बलियो स्थितिमा पुर्याए । यसअघिका खेलमा राम्रो प्रदर्शन गर्न नसकेका पारसले फाइलन खेलमा अर्धशतक प्रहार गर्न सफल भए । ३७ बलको सामना गरेका पासरले ९ चौकसहित ५१ रन बनाए । पारस बाहेक पोखराका लागि भारतीय खेलाडी सन्नी पटेलले ४३, अनीकुमार साहले ३७, आरिफ शेखले १४ रन र हरिशंकर साहले ८ रन बनाए । बलिङमा पोखराका खेलाडीले चितवनमाथि खासै दबाब सिर्जना गर्न सकेनन् । पोखराका लागि मोहमद नाभिद र ललित राजवंशीले ११ विकेट लिए । कृष्ण कार्कीले २ विकेट लिए ।"
पोखरा प्रिमियर लिग फाइनलमा पारसको अर्धशतक,पोखरा : सर्वाधिक पुरस्कार राशीको घरेलु प्रतियोगिता पोखरा प्रिमियर लिग टीट्वीन्टी क्रिकेट प्रतियोगिताको उपाधि भिडन्तमा अहिले पासर खड्काको कप्तानीमा रहेको चितवन राइनोज र शदर भेषवारको कप्तानीमा रहेको पोखरा पल्टन प्रतिस्पर्धा गरिरहेका छन् । पोखराले टस जितेर फिल्डिङ रोजेपछि चितवनले ब्याटिङ गरिरहेको छ । यसअघिका खेलमा राम्रो प्रदर्शन गर्न नसकेका चितवनका कप्तान पारस खड्काले फाइलन खेलमा अर्धशतक प्रहार गर्न सफल भएका छन् । ३७ बलको सामना गरेका पासरले ९ चौकसहित ५१ रन बनाए ।
"रोमाञ्चक फाइनल : पीपीएल क्रिकेटको उपाधि पोखरा पल्टनलाई, शरदसँग पारस पराजित","पोखरा : घरेलु क्रिकेटमा सर्वाधिक पुरस्कार राशीको फ्रेन्चाइज क्रिकेट प्रतियोगिता पोखरा प्रिमियर लिग (पीपीएल) को पहिलो संस्करणको उपाधि पोखरा पल्टनले जितेको छ। भारतीय खेलाडी रभीइन्दर सिंहले विस्फोटक ब्याटिङ गर्दा चितवन राइनोजलाई तीन विकेटले पराजित गर्दै पोखराले उपाधि उचालेको हो। उपाधिसँगै पोखराले २७ लाख प्राप्त गरेको छ भने चितवनले १० लाख मै चित्त बुझायो। पीपीएलको उपाधि जित्दा शरद भेषावकर नेतृत्वको टोलीले पारस खड्का नेतृत्वको टोलीविरुद्ध टीट्वेन्टी क्रिकेटको अघिल्ला दुई प्रतियोगिताको फाइनलमा बेहोरेको पराजयको बदला लिएको छ। शरद नेतृत्वको टोली बिराटनगर किङ्स धनगढी प्रिमियर लिग (डीपीएल) को पहिलो संस्करणमा पारस नेतृत्वको धनगढी टीम चौराहासँग ६२ रनले पराजित हुँदै उपाधिबाट चुकेको थियो। यस्तै एभरेष्ट प्रिमियर लिग (ईपीएल) को पछिल्लो संस्करणमा पनि शरद नेतृत्वको भैरहवा ग्लाडिएटर्स पारस नेतृत्वको विराटनगर वारियर्ससँग मात्र एक रनले पराजित हुँदा उपाधिको बञ्चित भएको थियो। तेस्रो भेटको नतिजा भने शरदले आफ्नो पक्षमा बनाएका छन्। पोखरा स्थित क्रिकेट मैदानमा टस हारी पहिले ब्याटिङ गरेको चितवन राइनोजले निर्धारित २० ओभरमा ५ विकेट गुमाउँदै एक सय ६० रनको योगफल तय गरेको थियो। जवाफी ब्याटिङमा आएको पोखराले १९२ ओभरमा सात विकेट गुमाउँदै उपाधि पक्का बनाएको हो। पोखरालाई उपाधि दिलाउन रभिइन्दरले ५८ बलमा ९० रनको योगदान दिए। उनले आफ्नो पालीमा तीन छक्का र १३ चौका प्रहार गरे। रभीइन्दरले दोस्रो विकेटका लागि आसीफ शेख (१२) सँग ६१ रन तथा तेस्रो विकेटका लागि मोहम्मद नाभिद (२५) सँग ३३ रनको साझेदारी गरेका थिए। आसीफले रन आउट हुनु अघि १२ बलमा एक छक्का प्रहार गरेका थिए। यस्तै १४ बल खेलेका नाभिदले तीन छक्का र एक चौका प्रहार गरेका थिए। पोखरालाई कप्तान शरदले २३ बलमा २२ रन जोडे। त्यसअघि प्रारम्भिक ब्याट्सम्यान कुशल भुर्तेल खेलको पहिलो ओभरमै करण केसीको बलमा चार रन जोड्दा विकेट किपर ब्याट्सम्यान् आकाश थापाद्वारा विकेट पछाडीबाट क्याच आउट हुन पुगेका थिए।् त्यसअघि कप्तान पारस र भारतीय खेलाडी सन्नी पटेलले सशक्त प्रदर्शन गरे पनि टोलीको जितका लागि पर्याप्त बनेन। पारसले ३७ बलमा ५१ रनको अर्धसतकीय पाली खेलेका थिए। उनले आफ्नो पालीमा नौ चौका प्रहार गरेका थिए। रसीद खानको बलमा दोस्रो इन्डमा रहेका अनिल शाहले प्रहार गरेको शट फेरी रसीदको हातमा लागेर स्टम्पबाट बेल झर्दा पारस आउट हुन पुगेका थिए। यस्तै सन्नीले २१ बलमा ४३ रन जोडे। कृष्ण कार्कीको बलमा कुशल भुर्तेलद्वारा क्याच आउट हुनु अघि सन्नीले चार छक्का र तीन चौका प्रहार गरे। अर्का प्रारम्भिक ब्याट्सम्यान अनिलकुमार शाह ३८ बलमा ३७ रन जोड्दै आउट हुन पुगे। उनले आफ्नो पालीमा एक छक्का र तीन चौका प्रहार गरे। उनी मोहम्मद नाभिदको बलमा बउल्ड आउट हुन पुगे। आरीफ शेख ११ बलमा १४ रन जोड्दै अविजित रहे। आरीफले आफ्नो पालीमा एक छक्का प्रहार गरे। त्यस अघि प्रारम्भिक ब्याट्सम्यान हरी शंकर शाह आठ रन जोड्दा ललित राजवंशीको बलमा विकेट किपर बिनोद भन्डारीद्वारा स्टम्पिङ भए। १२ बल खेलेका उनले आफ्नो पालीमा एक छक्का प्रहार गरेका थिए। पोखराका कृष्ण कार्कीले दुई तथा ललितनारायण राजवंशी र मोहम्मद नाभिदले एकएक विकेट लिदा चितवनका भुवन कार्कीले दुई तथा करण केसी, सन्नी पटेल र पारस खड्काले एकएक विकेट लिए। पोखरा प्रिमियर लिगको फाइनल आज : पारस कि शरद ? पोखरा प्रिमियर लिग : चितवनले दियो पोखरालाई १६१ रनको लक्ष्य"
पीपीएल क्रिकेट सन्नी सर्वोत्कृष्ट खेलाडी,"पोखरा : चितवन राईनोजका भारतीय खेलाडी सन्नी पटेल पोखरा प्रिमियर लिग (पीपीएल) क्रिकेट प्रतियोगिताको सर्वोत्कृष्ट खेलाडी चुनिएका छन्। चितवनलाई फाइनलसम्म पुर्याउन महत्वपूर्ण योगदान दिएका सन्नीले पीपीएलको सर्वोत्कृष्ट खेलाडी चुनिदै सुजुकीको एक थान मोटरसाइकल पाएका छन्। चितवनकै करण केसी प्रतियोगिताको सर्वोत्कृष्ट बलर तथा काठमाडौं रोयल्सका गौरभ तोमर सर्वोत्कृष्ट ब्याट्सम्यान चुनिए। करण र तोमरले पनि सुजुकीको एकएक थान मोटरसाइकल पाए। पोखरा पल्टनका रसीद खान उदीयमान खेलाडी चुनिए। त्यसबापत उनले ५१ हजार प्राप्त गरे। पोखरा पल्टनका अर्का खेलाडी ललितनारायण राजवंशी प्रतियोगिताको मोष्ट भ्यालुएवल खेलाडी चुनिए। त्यस बापत उनले एक लाख एक हजार प्राप्त गरे। प्रतियोगिताका निर्देशकसमेत रहेका भारतीय उमेश पटुवाल नेतृत्वको समूहले प्रतियोगिताको सर्वाेत्कृष्ट खेलाडीको चयन गरेको हो। प्रतियोगिताको सर्वोत्कृष्ट खेलाडी सन्नी पटेल, चितवन राईनोज सुजुकीको मोटरसाइकल इमर्जिङ प्लेयर रसीद खान, पोखरा पल्टन ५१ हजार उत्कृष्ट बलर करण केसी, चितवन राइनोज सुजुकीको मोटरसाइकल उत्कष्ट ब्याट्सम्यान गौरभ तोमर, काठमाडौं रोयल्स सुजुकीको मोटरसाइकल मोस्ट भ्यालुएवल खेलाडी ललितनारायण राजवंशी, पोखरा पल्टन एक लाख एक हजार"
पोखरा प्रिमियर लिगको फाइनल आज : पारस कि शरद ?,"पोखरा : पछिल्ला दुई वर्षमा घरेलु फ्रेन्चाइज क्रिकेट लिगका तीनमध्ये दुई फाइनल खेलमा पारस खड्का र शरद भेषावकर भिडेका छन् । उनीहरूले कप्तानी गरेका दुई टोलीले फाइनलमा प्रतिस्पर्धा गरेका छन् । त्यसमध्ये दुवै भेटमा पारसले आफूलाई अब्बल सावित गर्दै टोलीलाई उपाधि चुमाएका थिए । सन् २०१७ को अप्रिलमा भएको धनगढी प्रिमियर लिग (डीपीएल)को फाइनल खेलमा पारसको कप्तानी रहेको धनगढी टिम चौराहाले शरदको नेतृत्वमा रहेको विराटनगर किङ्सलाई ६२ रनले पराजित गर्दै उपाधि जितेको थियो । सोही वर्षको डिसेम्बरमा काठमाडौंमा भएको एभरेस्ट प्रिमियर लिग (ईपीएल)को फाइनलमा पनि उनै पारसको नेतृत्वमा रहेको विराटनगर किङ्सले फेरि शरदकै नेतृत्वको भैरहवा ग्लाडिएटर्सलाई एक रनले पराजित गर्दै उपाधि चुम्यो । दुई वर्षको अन्तरालमा फेरि एकपटक पारस र शरद फाइनलमा भिड्दै छन् । घरेलु क्रिकेटको सर्वाधिक पुरस्कार राशिको प्रतियोगिता पोखरा प्रिमियर लिग (पीपीएल)को पहिलो संस्करणको उपाधिका लागि मंगलबार हुने फाइनल खेलमा पारस नेतृत्वको चितवन राइनोज र शरद नेतृत्वको पोखरा पल्टन भिड्दै छन् । पोखरा रंगशालामा बिहान ११ बजेपछि सुरु हुने खेलमा पारसले शरदविरुद्ध फाइनलमा ह्याट्रिक जित हात पार्ने वा शरदले अघिल्ला दुई फाइनलमा बेहोरेको पराजयको बदला लिने निश्चित हुनेछ । चितवन लिग चरणमा सुरुका दुई खेलमा पराजय बेहोरेर पनि फाइनलमा स्थान बनाउन सफल भएको टोली हो । पहिलो चरणमा दोस्रो भएको चितवनले एलिमिनेटरमा ज्ञानेन्द्र मल्लको कप्तानीमा रहेको काठमाडौं रोयल्सलाई पराजित गर्दै स्थानीय टोली पोखरासँगको उपाधि भिडन्त तय गरेको हो । चितवनले लिग चरणमा पोखरासँगै पराजय बेहोरिसकेको छ । यद्यपि समूहगत चरणमा लगातार दुई पराजय बेहोरेपछि चितवनले लगातार जित निकाल्दै आइरहेको छ । पोखराले भने प्रतियोगिताको पहिलो खेलमै शानदार प्रदर्शन गरेको थियो । उसले विराटनगरविरुद्ध पहिला ब्याटिङ गर्दै एक सय ९७ रन जोड्दै पछि ५८ रनको जित आत्मसात् गरेको थियो । दोस्रो खेलमा बुटवलसँग ३३ रनले पराजित भएको पोखराले अर्को दोस्रो हारका रूपमा धनगढीसँग दुई विकेटले पराजित भयो । लिग चरणको अन्तिम खेलमा काठमाडौंलाई चार विकेटले हराएपछि पोखरा समान अंक भएका तीन टोलीलाई नेटरनरेटमा पछाडि पार्दै विजेताका रूपमा फाइनलमा स्थान बनाउन सफल भएको हो । त्यसैले नतिजा जसको पक्षमा गए पनि फाइनल खेल रोमाञ्चक हुने अपेक्षा गरिएको छ । प्रतियोगितामा चितवनका लागि भारतीय खेलाडी सन्नी पटेल मेरुदण्डका रूपमा देखिएका छन् । उनले प्रतियोगिताका ६ खेलमा एक सय ५१ रन बनाएका छन् भने नौ विकेट पनि हात पारेका छन् । पछिल्ला दुई खेलमा सन्नीको प्रदर्शन बेजोड छ । उनले विराटनगरविरुद्ध २४ बलमा ५२ रन बनाएका थिए । काठमाडौंविरुद्ध दोस्रो ओभरमा तीन विकेट लिँदै ज्ञानेन्द्रको टोलीलाई सुरुआतमै अप्ठेरोमा धकेलिदिएका थिए । चितवनका बलर करण केसी प्रतियोगिताको सर्वाधिक विकेट लिने खेलाडीको सूचीमा शीर्ष स्थानमा छन् । उनले ६ खेलमा ११ विकेट हात पारेका छन् । विराटनगरका सन्दीप लामिछानेको नाममा नौ विकेट छ । पोखराका विपिन खत्री र चितवनका स्मित पटेलले समान सातसात विकेट लिएका छन् । मंगलबार दुवै टोलीलाई यी खेलाडीको प्रदर्शन महत्वपूर्ण हुनेछ । ब्याटिङतर्फ सर्वाधिक रन जोड्ने ब्याट्सम्यानको सूचीमा फाइनल पुगेका दुवै टोलीकामध्ये एकमात्र ब्याट्सम्यान छन् । पोखराका रविन्दर सिंह पाँच खेलमा एक सय ७० रन जोडेर चौथो स्थानमा छन् । शीर्ष स्थानमा रहेका काठमाडौंका गौरव तोमारले ६ खेलमा दुई सय १२ रन, विराटनगरका मोहम्मद जैद आलमले चार खेलमा दुई सय नौ रन र धनगढीका दीपेन्द्रसिंह ऐरीले पाँच खेलमा एक सय ८९ रन जोडेका छन् । दुवै टोलीले फाइनलका लागि तयार रहेको बताएका छन् । चितवनका कप्तान पारसले फाइनल खेलअघि खेलाडीहरू उत्साहित रहेको बताए । दुईवटा राम्रो टोली फाइनलमा पुगेका छन् । यो खेलमा पहिलेको नतिजाले खासै अर्थ नराख्न सक्छ, पारसले भने, संयोग पनि हो यो, फेरि शरदको टोलीसँग फाइनल हँुदैछ । आशा छ, यसपटक पनि हामी उपाधि उचाल्न सक्षम हुनेछौं । पोखराका कप्तान शरदले पनि आफूहरू फाइनल खेलका लागि तयार रहेको बताए । हामी जुन उद्देश्यले आएका थियौं, त्यसका लागि अब एक पाइला बाँकी छ, शरदले भने, घरेलु टोलीबाट खेल्न पाएकोमा भाग्यमानी ठानेको छु । मैदानमा क्षमताअनुसार खेल्न सकियो भने जित सम्भव छ । प्रतियोगिताको विजेता टोलीले २७ लाख तथा उपविजेताले १० लाख रुपैयाँ प्राप्त गर्नेछन् ।"
म्यानचेस्टर सिटीलाई पछ्याउँदै चेल्सी,"लन्डन : इङ्लिस प्रिमियर लिग फुटबलको आइतबार राति खेलिएको खेलमा म्यानचेस्टर सिटी र चेल्सीले सजिलो जित हात पारेका छन् । लिग लिडर म्यानचेस्टर सिटीले साउथएम्टनमाथि ६१ गोलको जित हात पार्यो भने तालिकाको दोस्रो स्थानमा आसीन चेल्सीले क्रिस्टल प्यालेसलाई ३१ गोलले पाखा लगायो । म्यानचेस्टर सिटी र चेल्सी दुवैले घरेलु मैदानमा जित हात पारेका हुन् । चेल्सीको जितमा अल्भारो मोराटाले दुई गोलको योगदान गरे । मोराटाले चेल्सीका लागि पछिल्ला चार खेलमा चार गोल गरेका छन् । खेल सुरु भएको ३२औं मिनेटमा मोराटाले चेल्सीलाई अग्रता दिलाए । ५३औं मिनेटमा क्रिस्टल प्यालेसका एन्ड्रोस टाउनसेन्डले जवाफी गोल गर्दै खेललाई ११ को बराबरीमा ल्याए । त्यसपछि ६ मिनेटको बीचमा लगातार दुई गोल थप्दै चेल्सीले महत्वपूर्ण तीन अंक हासिल गर्यो । चेल्सीका लागि ६५औं मिनेटमा मोराटाले दोस्रो गोल गरे भने ७०औं मिनेटमा पेड्रोले तेस्रो गोल थपेका थिए । फलहाम र हडर्सफिल्डबाहेक अन्य सबै टोलीले ११११ खेल खेलिसक्दा २९ अंकसहित म्यानचेस्टर सिटी पहिलो स्थानमा आसीन छ । चेल्सी २७ अंकसहित दोस्रो र समान अंक बटुलेको लिभरपुल तेस्रो स्थानमा छन् । लिभरपुल आफ्नो पछिल्लो खेलमा आर्सनलसँग उसैको मैदानमा ११ गोलको बराबरीमा रोकिएको थियो । साउथएम्पटनसँगको खेलमा म्यानचेस्टर सिटीले आत्मघाती गोलमार्फत अग्रता बनाएको थियो । खेल सुरु भएको छैटौं मिनेटमै साउथएम्पटनका वेस्ली होएटबाट आत्मघाती गोल भएको थियो । १२औं मिनेटमा सर्जियो एग्वेरोले गोल गरेपछि म्यानचेस्टर सिटी २० ले अगाडि बढ्यो । प्रिमियर लिगमा हालसम्म दुई सय १७ खेल खेलेका एग्वेरोको यो एक सय ५०औं गोल हो । १८औं मिनेटमा डेभिड सिल्भाले टोलीको अग्रतालाई अझ फराकिलो बनाए । यसैगरी ३०औं मिनेटमा डेनी इङ्सले साउथएम्पटनका लागि जवाफी गोल गरे । पहिलो हाफको खेल सकिनुभन्दा ठीकअघि रहिम स्टर्लिङले म्यानचेस्टर सिटीलाई ४१ ले अगाडि बढाए । ६७औं मिनेटमा स्टर्लिङले नै टोलीका लागि पाँचौं गोल थपे भने निर्धारित समयको अन्तिम मिनेटमा लेरोय सेनले छैटौं गोल गरेका थिए । अर्को खेलमा टोट्टनहामले उल्भरह्याम्पटनलाई उसैको मैदानमा ३२ गोलले हरायो । टोट्टनहामका लागि एरिक लामेला, लुकास मोउरा र ह्यारी केनले गोल गरे । ११ खेलबाट २४ अंक बटुलेको टोट्टनहाम चौथो र समान खेलबाट २३ अंक हात पारेको आर्सनल पाँचौं स्थानमा छन् । जारी सिजनको घरेलु लिगमा चेल्सी हालसम्म अपराजित रहँदै आएको छ । यसअघि सन् २००५०६ र सन् २०१४१५ सिजनमा चेल्सीले यस्तो सफलता हात पारेको थियो । ती दुवै अवसरमा चेल्सीले उपाधि पनि जितेको थियो । चेल्सीका प्रशिक्षक माउरिजियो सारी पनि ११ खेलमा अपराजित छन् । यसअघि चेल्सको प्रशिक्षकका रूपमा यस्तो सफलता सन् १९९४ मा फ्रांक क्लर्कले हात पारेका थिए । यसैगरी प्रिमियर लिगमा म्यानचेस्टर सिटीले आफ्नो अपराजित यात्रा ४३ पुर्याएको छ । यसबीचमा म्यानचेस्टर सिटी ३७ खेलमा विजयी भएको छ भने ६ खेल बराबरीमा टुंगिएको छ । साउथएम्पटनले भने इत्तिहाद रंगशालामा पछिल्ला नौ खेलमा जित हात पार्न सकेको छैन । यसबीचमा इत्तिहाद रंगशालामा खेलिएका आठ खेलमा साउथएम्पटन पराजित भएको छ भने एक खेल बराबरीमा सकिएको छ । पछिल्लोपटक साउथएम्पटनले इत्तिहाद रंगशालामा सन् २००४ को अप्रिलमा जित हात पारेको थियो ।"

शीर्षक,विवरण
ओलीलाई चुनौती,"अहिले संसारभरका अन्तर्राष्ट्रिय सम्बन्धका ज्ञाताहरूको ध्यान नेपालमा छ। नेपालका कम्युनिस्ट पार्टीहरूको एकीकृत समर्थनमा केपी शर्मा ओली प्रधानमन्त्रीका रूपमा शक्तिमा आएपछि उनीहरूको ध्यान यता केन्द्रित भएको हो। प्रधानमन्त्री ओली शक्तिमा आएपछि नेपालभारत र नेपालचीन सम्बन्धमा आउने परिवर्तनले नेपालको सिंगो भूराजनीतिक अवस्थितिलाई कसरी प्रभाव पार्छ भनेर उनीहरूले चासो दिइरहेका छन्। सन् २०१५ ताका प्रधानमन्त्री ओलीको पछिल्लो कार्यकालमा नेपालभारत सीमामा नाकाबन्दी थियो, जसले भारतविरोधी भावना सिर्जना गरेको थियो। त्यही समयमा प्रधानमन्त्री ओलीको भूमिकाले एउटा गम्भीर गलत धारणा स्थापित गरेको थियो। त्यो गलत धारणा चीन र नेपालबीचको निकटताले नेपाल र भारतबीचको सम्बन्धमा दरार ल्याउनेछ भन्ने थियो। पछिल्लो समय भएका प्रधानमन्त्री ओलीको भारत भ्रमण र त्यसलगत्तैको भारतीय प्रधानमन्त्री नरेन्द्र मोदीको नेपाल भ्रमणले भने फरक सन्देश दिन्छन्। ती भ्रमणले भारतलाई टाढा नराखी नेपालले आफ्नो कूटनीतिमा गरिरहेको पुनव्र्यवस्थापनबारे प्रशस्त संकेत गर्छन्। चीनप्रतिको नेपालको पुनः सम्बन्ध र बलियो झुकावलाई चीनप्रतिको निर्भरताभन्दा पनि नेपालको विकास उद्देश्यको प्रिज्मबाट हेर्नुपर्छ। त्यसमाथी भारतीय प्रधानमन्त्री मोदीको जनकपुर भ्रमणले भारत र नेपालबीचको सांस्कृतिक र सभ्यतादेखिकै सम्बन्धलाई पुनः बलियो बनाएको छ। मोदीको पछिल्लो भ्रमणले नेपालमा निकै चर्चा पायो। यसले केवल सामाजिक सञ्जालमा मात्र चर्चा पाएन, बरु सिंगो नेपाली राजनीतिमा नै एक खालको तरंग सिर्जना गर्यो। नेपाली प्रधानमन्त्री ओलीको निमन्त्रणामा भारतीय प्रधानमन्त्री मोदी मे ११ देखि १३ सम्ममा नेपालको भ्रमणमा थिए। भारतीय प्रधानमन्त्रीले यो भ्रमणलाई निकै जोड दिए। उनले दिएको प्राथमिकताले भारत अहिले पनि छिमेकी पहिला को नीतिमा प्रतिबद्ध छ भन्ने देखाउँछ। सन् २०१४ मा प्रधानमन्त्रीमा निर्वाचित भएसँगै मोदीले यो नीति अवलम्बन गरेका थिए। आफ्नो शपथ ग्रहणमा दक्षिण एसियाका सबै देशका प्रमुखलाई बोलाएर उनले छिमेकीलाई पहिलो प्राथमिकता दिने सन्देश दिएका थिए। अर्को दिन नै उनले सबै देशका प्रमुखसँग बैठक बसेका थिए, जसलाई सञ्चारमाध्यमले सानो सार्क सम्मेलन भनेका थिए। तर पछिल्लो समय छिमेकीहरूसँग उनको सम्बन्ध बलियो बन्न नसकेको टिप्पणी गरिन्थ्यो। नेपालका प्रधानमन्त्री ओलीको भारत भ्रमणलगत्तै प्रधानमन्त्री मोदीको नेपाल भ्रमण भएको थियो। उक्त भ्रमणमा द्वैपक्षीय सम्बन्ध र अन्तर्राष्ट्रिय हितका विभिन्न विषयमा छलफल भएको थियो। सोही क्रममा दुवै प्रधानमन्त्रीहरूले कृषि र जलविद्युत्मा सहकार्य गर्नेमा जोड दिए। प्रधानमन्त्री मोदीको नेपाल भ्रमणको अर्को महŒव पनि छ। त्यो हो, यसले नेपालको तराई भेगलाई भारतको धार्मिक र सांस्कृतिक स्थानहरूसँग जोड्ने काम सुरु गरेको छ। खासगरी रामायण सर्किट खोलेर यो कनेक्टिभिटीको सुरुवात भएको हो। भारत र चीनजस्ता ठूला शक्तिबीच रहेको नेपालमा नयाँ चेतना हुर्किरहेको छ। नेपालका सक्रिय युवा जमात आफ्नो राष्ट्रवादी र देशभक्ति जोश नगुमाईकनै दुवै देशबाट समान फाइदा लिन चाहन्छन्। नेपालको तराई क्षेत्र भारतको उत्तरी क्षेत्रसँग विशेष प्रकारले जोडिएको छ। नेपालको दक्षिणी भूभागमा केवल भारतीय जनसंख्याको बाहुल्य मात्र छैन, बरु भारतीयहरू विभिन्न किसिमले नेपालसँग जोडिएका छन्। नेपाली र भारतीय परिवारबीच हुने सीमापार वैवाहिक सम्बन्धले दुई देशका जनतालाई बलियोसँग गाँस्ने काम गरेको छ। एकअर्कासँग गाँसिएको आबादी र समुदायहरूको मि श्रणले नेपालको दक्षिणी भेग एक हिसाबले सानो भारत जस्तो देखिन्छ। यो नेपाली राजनीतिमा विवादमा आइरहने क्षेत्र पनि हो। सन् २०१५ मा पनि यस क्षेत्रले सबैभन्दा दुःखलाग्दो तनाव बेहोर्यो। त्यतिबेला नेपालको तराई क्षेत्रले संविधानमा रहेका विभेदकारी र वञ्चित गराउने प्रावधान हटाउने माग गरेको थियो। अचम्मलाग्दो गरी तिनै मुद्दा नेपालका प्रदेश २ का प्रदेश प्रमुख लालबाबु राउतले दोहोर्याए। भारतीय प्रधानमन्त्री मोदीको सम्मानमा आयोजित नागरिक अभिनन्द समारोहमा सम्बोधन गर्दै लालबाबुले नेपालको केन्द्रीय सरकारले आपूहरूलाई विभेदमा राखेको बताए। उनको भनाइले नेपालमा ठूलो उत्तेजना पैदा गर्यो। नेपालका राजनीतिक र अराजनीतिक व्यक्तिहरूले समर्थन गर्दागर्दै पनि यसले नेपाली समाजमा फरकफरक राष्ट्रियताबीच रहेको वैरभावनाका गहिरा जराहरूलाई सतहमा ल्याइदियो। लालबाबुले विदेशी पाहुनासामु आन्तरिक मामिला छरपस्ट पारेको भनेर उनको व्यापक विरोध गरियो। उनले हिन्दीमा भाषण गरेको विषयलाई लिएर समेत निकै टिप्पणी गरियो। सन् २०१६ मार्चमा प्रधानमन्त्री बन्दा प्रधानमन्त्री ओलीले चीन जानुभन्दा पहिला भारत जाने नेपाली परम्परालाई तोडेका थिए। पछिल्लोपटक पनि प्रधानमन्त्री ओलीले भारत भ्रमण गर्नुभन्दा पहिला नेपालका परराष्ट्रमन्त्री प्रदीपकुमार ज्ञवालीले चीनको भ्रमण गरे। यो घटनाले समेत नेपालको छिमेकी सन्तुलन चीनतिर ढल्किरहेको देखाउँछ। त्यसैबीच चिनियाँ विदेशमन्त्री वाङ यीले बहुआयामिक कनेक्टिभिटीसँगै चीननेपालभारत आर्थिक करिडोरको प्रस्ताव गरे। त्यस्तैगरी बेल्ट एन्ड रोड इनिसिएटिभ (बिआरआई) माथिको बहस पनि कायमै छ। यी सबैले भारतनेपाल सम्बन्ध कमजोर बनाएर बनाइने चीननेपाल सम्बन्ध दीर्घकालीन नहुने प्रस्ट पार्छन्। नेपाल र भारतबीच एक हजार सात सय ५१ किलोमिटर लामो खुला सिमाना छ। यो नेपालभारत सम्बन्धको विशिष्टता हो। नेपाली राजनीतिज्ञहरूले सक्रिय युवा जनशक्तिको आडमा पटकपटक शक्तिमा आउन राष्ट्रवादको प्रयोग गरिआएका छन्। यद्यपि नेपाली युवाहरू वर्षौं पहिले बाँकी संसारमा मरिसकेको विचाराधारात्मक जडसूत्रताको बन्दी होइनन्। बहुसंख्यक नेपाली जनता आर्थिक विकास र जरैबाट भ्रष्टाचार उन्मूलन चाहन्छन्। त्यसैले समृद्धिलाई सबैतिर समानरूपमा वितरण गर्ने योजना सार्वजनिक गर्न नेपालको नागरिक समाजले जोड गरिरहेको छ। वास्तवमा लालबाबु राउतको प्रदेश सरकारले सय दिने कार्ययोजना बनाएको छ। उक्त कार्ययोजनामा लगानी मैत्री वातावरण बनाउने, हडताल र बन्द नहुने आर्थिक क्षेत्र निमाण र कुनै पनि मूल्यमा विकास जस्ता कार्ययोजना छन्। यस सरकारले नेपालको तराई क्षेत्रको चीनसँगको झुकाव केवल व्यावसायिक प्रयोजन र व्यावसायिक प्रयोजनका लागि हुने घोषणा गरेको छ। उक्त लगानीले समग्र तराई क्षेत्रको विकास हुने उनीहरूको आकलन छ। यद्यपि सांस्कृतिक अतिक्रमणलाई भने उनीहरूले अस्वीकार गर्ने जनाइसकेका छन्। भारत र चीनजस्ता ठूला शक्तिबीच रहेको नेपालमा नयाँ चेतना हुर्किरहेको छ। नेपालका सक्रिय युवा जमात आफ्नो राष्ट्रवादी र देशभक्ति जोश नगुमाईकनै दुवै देशबाट समान फाइदा लिन चाहन्छन्। अहिले नेपालमा हुने कतिपय आन्तरिक डिस्कोर्सलाई ढाक्न अहिले भारतविरोधी भावनाले प्रश्रय पाउनेछ। चिनियाँ लगानी आइसकेपछि त्यसले नेपालको स्थानीय विकासको दिगोपनालाई खतरा पुर्याउन थाल्यो भने चीनविरोधी धारणा पनि त्यसैगरी हुर्किनेछ। अहिले नेपाली प्रधानमन्त्रीसामु केही चुनौती उभिएका छन्। उनले सबैभन्दा पहिला के बिर्सनु हुँदैन भने ठूलो संख्याको सानो भारत आर्थिक फाइदाकै लागि भारतसँगको कुनै पनि सम्बन्धमा आउने दरारलाई स्वीकार गर्दैनन्। यो मानसिकतालाई ख्याल गरेर उनले बडो चनाखो ढंगले सन्तुलन कायम गर्नुपर्नेछ। अर्कोतर्फ नेपालभित्रका बहसहरू र विकासको नयाँ बहसले नेपालभारतबीच झनै बलियो सम्बन्ध माग गर्छ। चीनले पनि एकपछि अर्को कार्ड खेल्नको साटो बहुपक्षीय सहकार्य खोज्नु उपयुक्त हुने सार्वजनिक गरिसकेको छ। त्यसैले प्रधानमन्त्री ओलीसँग भारत र चीन दुवैसँग मिलेर क्षेत्रीय सन्तुलन कायम गर्दै काम गर्ने विकल्प बाँकी छ। यसले चीन र नेपालबीच भविष्यमा हुन सक्ने बलियो सम्बन्धको सम्भावना घटाउने होइन। बरु यसले नेपालका लागि नेपालभारत सम्बन्ध बार्गेनिङको साधन होइन भन्नेमा ढुक्क बनाउँछ।"
बजेटमा सधैं उपेक्षित कर्णाली,"वाम गठबन्धनको सरकार निर्माण भएको करिब एक सय दिनपछि सरकारले आर्थिक वर्ष २०७५०७६ का लागि बजेट ल्याएको छ। समग्रमा बजेटले केही क्षेत्रमा उत्साह दिए पनि विपन्न वर्ग, पिछडिएका क्षेत्र र राज्यको पहुँचभन्दा टाढा रहेका नागरिकलाई पूर्ववत् गम्भीर उपेक्षा गरिएको छ। कर्णालीबारे बजेटले केही नबोलेकाले वैशाख १ गते प्रधानमन्त्री केपी ओलीले मुगुको राराबाट सम्बोधन गरी भनेको समृद्धि नेपाल निर्माणको प्रारम्भ लाई पहिलो गाँसमै ढुंगा लागेको छ। यसरी पुस्तौंपुस्तादेखि राज्यबाट भइरहेको नजरअन्दाजको पुनरावृत्ति भएको छ। अर्थमन्त्री डा युवराज खतिवडाले आर्थिक वर्ष २०७५०७६ का लागि १३ खर्ब १५ अर्ब १६ करोड १७ लाख रुपैयाँको बजेट प्रस्तुत गरे। खतिवडाले बजेट सार्वजनिक गरिरहँदा कर्णाली प्रदेशका नागरिकले आशा र अपेक्षाका साथ हेरिरहेका थिए। संघीय सरकारले सार्वजनिक गरेको बजेटले कर्णालीवासीलाई गम्भीर आघात पारेको छ। देशले उत्साहानुभूति गरिरहँदा कर्णाली प्रदेशले निरासा र उपेक्षा सहनुपरेको छ। राष्ट्रिय गौरवको आयोजना किन परेन ? आगामी आर्थिक वर्षका लागि कर्णाली प्रदेशले १६ अर्ब ६९ करोड बजेट पाएको छ। भौगोलिक रूपमा विकट, भौतिक पूर्वाधारमा कमजोर र आधाभन्दा बढी जनसंख्या गरिबीको रेखामुनि रहेको कर्णालीले केन्द्र सरकारबाट धेरै अपेक्षा गरेको थियो। कनिका छरेजस्तो बजेट वितरणले कर्णालीको कैरन बदलिने छैन। सरकारले बजेटमा प्रदेशका ठूला आयोजनालाई सम्बोधन गरेन। कर्णालीका लागि राष्ट्रिय गौरवको एउटै कार्यक्रम परेन। केन्द्र सरकारले बजेटमा कर्णालीका डोल्पा, मुगु र हुम्ला हुँदै उत्तरी सीमा जोड्ने गरी गमगढीनाग्मा, सिमिकोटहिल्सा र दुनै मरिलापास सडक निर्माण र स्तरोन्नति गर्ने उल्लेख छ। तर प्रस्टरूपमा बजेट दिइएको छैन। स्तरोन्नति पनि कस्तो भन्ने प्रस्ट छैन। यसबाहेक कर्णालीका लागि बजेटमा कुनै आयोजना र कार्यक्रम भनेर बजेट किटान गरिएको छैन। केन्द्र सरकारले एउटा पनि राष्ट्रिय गौरवको आयोजना समावेश नगरेको र कर्णालीका लागि आवश्यकताअनुसार बजेट विनियोजन नगरेपछि वामपन्थी सरकार पनि आफ्नो दायित्वबाट पन्छिएको प्रस्ट हुन्छ। पर्यटनको सम्भावनालाई नजरअन्दाज पर्यटनको पर्याप्त सम्भावना भएको कर्णाली प्रदेशमा लगानी आकर्षण गर्ने खालका कार्यक्रम ल्याइनुपर्ने थियो, जसले निजी क्षेत्रमा पनि उत्साह भर्ने थियो। तर भयो उल्टो। कर्णालीका लागि प्रधानमन्त्री ओलीले बारम्बार दिएको आश्वासनलाई पनि बजेटले सम्बोधन गर्नै सकेन। वैशाख १ गते कर्णालीरारा पर्यटन वर्षको उद्घाटनमा ओलीले कर्णालीको विकास र समृद्धिका लागि थुप्रै आश्वासन दिएका थिए। प्रदेशसभाले पनि संघीयताको मर्मअनुसार बजेट नआएको ठहर गर्यो। संघीयतामा मुलुक गइसकेपछि पनि बजेट एकात्मक र केन्द्रीकृत हुनु महेन्द्रीय राष्ट्रवादको पुनरोदय हो। जसरी पञ्चायतकालमा दरबारले सबै अधिकार र स्रोतसाधनमाथि कब्जा गरेर विकासको ढोल पिटेको थियो। त्यसैगरी सबै अधिकार केन्द्र सरकारमातहत राखेर ओली सरकारले पञ्चायती शैली देखाएको छ। पञ्चायतकालमा दरबारले सबै अधिकार र स्रोतसाधनमाथि कब्जा गरेर विकासको ढोल पिटेको थियो। त्यसैगरी सबै अधिकार केन्द्र सरकारमातहत राखेर ओली सरकारले त्यही पञ्चायती शैली देखाएको छ। कर्णाली अहिले पनि गरिबी, ऋणग्रस्तता र अभावले थलिएको छ, यहाँका लागि केन्द्रबाट विशेष बजेटको अपेक्षा गरिएको थियो। तर प्रधानमन्त्रीले रारामा बोलेका विषय नै समेटिएनन् बजेटमा। बजेटले कर्णालीलाई अन्यायमा परेको छ। सुर्खेतमा क्षेत्रीय अन्तर्राष्ट्रिय विमानस्थल निर्माणको बहस नयाँ होइन। सुर्खेतदेखि मुगु जोड्ने कर्णाली राजमार्गको स्तरोन्नति पनि नयाँ विषय थिएन। यो सडकलाई दुई लेनको बनाउने योजना थियो। कर्णालीका दुर्गम जिल्लालाई विद्युत्को राष्ट्रिय प्रसारण लाइनसँग जोड्ने योजना अघिल्लो सरकारकै थियो। सुर्खेतको चौकुने सिमेन्ट उद्योगको सञ्चालन गर्ने तथा भेरी करिडोरको स्तरोन्नति आदि कार्यक्रमले कर्णालीका विपन्न नागरिकमा प्राण भर्ने थियो, तर त्यसो हुन सकेन। खाली खुट्टा हिँडेर स्कुल जाने बालबालिकालाई राज्यले दिनुपर्ने के हो ? गर्नुपर्ने के हो ? दायित्व के हो ? यो सरकारले बुझेन वा बुझ्न चाहेन। भौतिक पूर्वाधारका लागि प्रदेशमा लगानी भित्र्याउने विषयमा बहस मात्रै भयो, तर सम्बोधन भएन। पर्यटनलाई कर्णालीको समृद्धिको प्रमुख आधार बनाउन सकिने थियो। आम्दानीको स्रोत रहेको र बजेटले पर्यटन क्षेत्रलाई सम्बोधन नै गरेन। कर्णालीका डोल्पा र हुम्ला अहिले पनि राष्ट्रिय सडक सञ्जालमा जोडिएका छैनन्। कर्णालीका ५२ प्रतिशतभन्दा धेरै नागरिक गरिबीको रेखामुनि छन्। सामाजिक पछौटेपन पनि यहाँको मुख्य समस्या हो। तर यी समस्या समाधानका लागि सुधारात्मक कार्यक्रम नआउनु प्रदेशको समृद्धिका लागि अवरोध हुन्। त्यसैगरी, जलविद्युत् परियोजनाको विकासमा पनि सरकारले ध्यान दिन सकेन। राष्ट्रका सबै क्षेत्रमा उज्यालो पुर्याउन सक्ने क्षमता रहेको जलविद्युत्को भण्डारलाई चिन्न नसक्नु पनि अहिलेसम्म गठित सरकारहरूको प्रमुख कमजोरी हो। यसले कर्णालीलाई समृद्धिको बाटो जोड्न पर्खालको सिर्जना गरिदिएको छ। सामाजिक, आर्थिक र भौतिकरूपमा पछि परेको र भौगोलिक विकटतासँग सधैं पौठेजोरी खेल्नुपर्ने कर्णाली प्रदेशका लागि केन्द्रले क्षतिपूर्तिसहितको बजेट विनियोजन गर्नुपर्ने थियो। प्रदेशसभाका सांसद र मन्त्रीले यही माग गर्दै आएका थिए, तर केन्द्रको बजेटले कर्णालीलाई न्याय गर्न सक्यो भन्ने विषयमा प्रदेश सरकारले पनि गम्भीर समीक्षा गर्नैपर्छ। प्राकृतिक स्रोतसाधनको दृष्टिले धनी कर्णालीले मुलुकको २१ प्रतिशत भूभाग ओगटेको छ। भौगोलिक हिसाबले यो सबैभन्दा ठूलो प्रदेश पनि हो। जनसंख्याको दृष्टिले सबैभन्दा सानो प्रदेश हो कर्णाली। ६ प्रतिशत हिस्सा ओगटेको कर्णालीले कति प्रतिशत बजेट पायो त ? यो पनि समीक्षाकै विषय हो। विसं २०६८ को तथ्यांकअनुसार कर्णालीमा १५ लाख ७० हजार नागरिक रहेका छन्। तर ती नागरिकका आधारभूत आवश्यकता पूरा भएका छन् कि छैन भन्ने विषयमा राज्यले अलिकति मनन गर्नुपर्ने थियो। संघीय सरकार त्यसमा चुक्यो। ५४ वटा गाउँपालिका र २५ वटा नगरपालिका गरी ७९ वटा स्थानीय तह रहेको कर्णालीमा सडक, भौतिक पूर्वाधार, स्वास्थ्य, शिक्षा र खानेपानी समस्या समाधान हुँदा मात्रै पनि हामीले दोस्रो दर्जाका नागरिकको दर्दनाक अनुभूति गर्नुपर्ने थिएन। अनेक सम्भावना हुँदा पनि कर्णालीको आर्थिक तथा सामाजिक परिसूचक राष्ट्रिय औसतभन्दा न्यून छन्। कुल गार्हस्थ उत्पादनमा कर्णालीको योगदान ३९५ मात्रै छ। यसमा कर्णालीवासीभन्दा पनि राज्यको तर्फबाट कमजोरी भएका छन् भन्नेतर्फ सचेत हुन जरुरी छ। कर्णाली प्रदेशका नागरिक अथाह सम्भावनाबीच अथाह समस्यासँग जुधिरहेका छन्। अन्य प्रदेशको तुलनामा यो प्रदेश शिक्षा र स्वास्थ्यजस्ता महŒवपूर्ण विषयमै पछि छ। छरिएर रहेका बस्ती तथा भौगोलिक विकटताले बालबालिका विद्यालयको पहुँचभन्दा बाहिर रहन्छ। बिरामीले सामान्य समस्या हुँदा पनि अस्पतालको पहुँचभन्दा टाढा रहनुपर्छ। कतिले एउटा सिटामोल नपाएर अकालमा ज्यानै गुमाउनुपर्छ। शक्तिशाली सरकार र शक्तिशाली प्रधानमन्त्रीका हैसियतमा रहेका ओलीलाई कर्णालीवासीका तर्फबाट सानो आग्रह छ दिएका वचन र आश्वासनका केही बुँदा मात्रै पनि सरकारले कार्यान्वयन गरिदिए पुग्छ।"
यस्तो भन्छन् साइकल स्टन्टबाज,"काठमाडौँ, असन, त्यौड बस्ने १७ वर्षीय समीर तामाङ साइकल स्टन्ट गर्न मन पराउँछन्। शहरमै जन्मेहुर्केका तामाङ वसन्तपुर, ठमेलचोकतिर साइकलमा स्टन्ट गर्दै भेटिन्छन्।'पहिला वसन्तपुरतिर साँझपख यसो घुम्न जान्थेँ,' उनी भन्छन्, 'यहाँ अरूले स्टन्ट गरेको देख्थेँ। मलाई पनि स्टन्ट गर्ने रहर जाग्यो।' आफू सानैदेखि साइकल गुडाउन रुचाउने उनी बताउँछन्। 'सानैदेखि मलाई साइकल चलाउने सोख थियो,' उनी भन्छन्, 'तर, घरकाले किन्दिने अवस्था थिएन। मामाले धेरै माया गर्नुहुन्थ्यो। उहाँले नै मेरा लागि साइकल किनिदिनुभयो।' साइकल किन्दा उनी १४ वर्षका थिएँ। 'साइकल पाएपछि गल्लीगल्ली, चोकचोकमा गुडाउन थालेँ,' उनी भन्छन्। साइकल भनेपछि आफू भुतुक्कै हुने उनी बताउँछन्। 'सानोमा जतिखेर पनि साइकलमै ध्यान हुन्थ्यो,' उनी भन्छन्, 'कक्षामा पढाइराखेको बेला पनि साइकलै सम्झेर बस्थेँ। कपीमा साइकलकै नाम कोर्थें र साइकलकै चित्र बनाउँथेँ।'बिस्तारै, समीरको ध्यान स्टन्टतिर जान थाल्यो। 'चारपाँच महिनामै साइकल स्टन्ट सिकेँ,' उनी भन्छन्, 'सिक्दा धेरै चोटपटक लाग्यो। एक पटक त देवे्र हात नै भाँचियो।' युट्युबमा हेरीहेरी स्टन्ट सिकेको उनी बताउँछन्। 'युट्युबमा हेर्दाहेर्दा मैले पनि साइकल उडाउन सिकेँ,' उनी भन्छन्। समीर तामाङ साइकल गुडाउँदै समीर जंगल, डाँडा, पहाडतिर पुग्छन्। उपत्यका वरिपरि हात्तीवन, खोकना, भैँसीपाटीलगायत ठाउँमा पुग्ने गरेका छन्। 'लोकल बसमा साइकल राखेर पनि यात्रा गरिन्छ,' उनी भन्छन्, 'साइकल उडाउन टाढाटाढा गइन्छ। बोरामा माटो हालेर साइकल उडाउने स्पट बनाएको हुन्छ। ओरालो, अफ रोड, चुच्चो ढुंगामा साइकल उडाइन्छ।' साहस, आँट र शक्तिबिना यस्तो साहसिक खेल खेल्न नसकिने उनी बताउँछन्। 'यस्तो खेलमा जोखिम बढी हुन्छ,' उनी भन्छन्, 'साइकल उडाइसकेपछि ज्यान दुखेर हैरान भइन्छ।'समीरले ठमेल, असनचोकमा तीनचार घण्टा साइकल उडाउँछन्। उनले साइकल स्टन्ट गर्न थालेपछि मान्छे झुम्मिन थाल्छन्। 'कोही रमाउँछन्, कोही रिसाउँछन्,' उनी भन्छन्, 'तेरो साइकल उडाउने ठाउँ हो ? टुँडिखेल जा' भन्दै हप्काउँछन्।' साइकल स्टन्स आफ्ना लागि 'प्यासन' भएको उनी बताउँछन्। 'साइकल उडाउनु मेरो लागि प्यासन नै भइसक्यो,' उनी भन्छन्, 'साइकल चलाइएन भने दिनै खराब भए जस्तो लाग्छ।' ललितपुर, नक्खु बागडोलका १८ वर्षीय विनायक गुरुङ पनि साइकल उडाउँछन्। टेकु, स्वयम्भू, नयाँबजार, पाटनचोक, भैँसीपाटीलगायत ठाउँमा उनी स्टन्ट गर्न जान्छन्। 'टीभीमा 'एक्स गेम्स' खूब हेर्थें,' उनी भन्छन्, 'त्यो हेरेर मलाई पनि साइकल स्टन्ट गर्न मन लाग्यो।' घरअगाडि भएको खाली ठाउँ, गल्लीतिर गुडाउँदागुडाउँदै उनले साइकल उडाउन पनि सिकेँ। भन्छन्, 'सुरुमा ट्राई गर्दा धेरै पटक लडियो। टाउकोमा समेत चोट लाग्यो।' विनायकले पनि साइकल उडाउन युट्युबबाटै सिके। साइकल उडाउने विभिन्न स्टाइल, ट्रिक्स हुने उनी बताउँछन्। 'वान एट्टी, त्री सिक्स्टी, म्यानुअललगायत ट्रिक्स गर्छु,' उनी भन्छन्, 'ठाउँअनुसार दुईतीन उचाइसम्म साइकल उडाउन सक्छु। सुरुसुरुमा स्टन्ट गर्दा नर्भस फिल हुन्थ्यो। अहिले त बानी परिसक्यो।' रोकु नेपाल विनायकले बीएमएक्स र माउन्टेन बाइक चलाउँछन्। भन्छन्, 'बढीजसो बीएमएक्सको साइकल चलाउँछु। यस्तो साइकल हेर्दा सानो देखिन्छ। ट्रिक्स गर्न निकै सहज हुन्छ।' अहिले बीएमएक्सका १५२० जना राइडरको ग्रुप भएको उनी बताउँछन्। काठमाडौँ आसपासतिर साइकल खेल्नका लागि उपयुक्त ठाउँ नभएको उनको गुनासो छ। 'साइकल उडाउनको लागि यहाँ राम्रो स्पट नै छैन,' उनी भन्छन्, 'धेरै टाढाटाढा जानुपर्छ। फुर्सदमा साथीभाइसँग साइकल उडाउन टाढाटाढा गइन्छ।' साइकल स्टन्ट गर्दा राइडरले आफूलाई सक्दो सुरक्षित राख्नुपर्ने उनी सुझाउँछन्। साइकल र शरीरको सन्तुलन मिलेन भने जे पनि हुनसक्ने उनको भनाइ छ। तनाव हुँदा साइकल स्टन्ट गर्ने बताउँछन्, विनायक। 'साइकल राइड गर्दा माइन्ड फ्रेस हुन्छ,' उनी भन्छन्, 'साइकल उडाउँदा रिलिफ महसुस हुन्छ।' काठमाडौँ, बबरमहलका नीरव श्रेष्ठ एक वर्षदेखि साइकल स्टन्टमा सक्रिय छन्। ट्रिनिटी कलेजका विद्यार्थी उनी माउन्टेन बाइक चलाउँछन्। उनलाई पनि बच्चैदेखि साइकलप्रति लगाव थियो। 'मैेले सात कक्षादेखि साइकल गुडाउन सिकेको हुँ,' उनी भन्छन्, 'गल्लीतिर ठूलो दाइहरूले साइकल उडाएको देख्थेँ। उनीहरूसँग सिक्थेँ।' आफूले युट्युब हेर्दै साइकल स्टन्ट गर्न सिकेको नीरव बताउँछन्। 'युट्युबमा हेरेरे बाहिरका राइडर जस्तै नक्कल गर्न खोज्थेँ,' उनी भन्छन्, 'उनीहरूले जस्तै साइकल उडाउने टेक्निकलाई फलो गर्दै मैले पनि सिकेँ।' आफूलाई साइकल गुडाउन त आउने तर उडाउन भने धेरै समय लागेको उनी बताउँछन्। 'एक वर्षजति त राम्रोसँग ब्यालेन्स गर्नै लाग्यो,' उनी भन्छन्, 'त्यसपछि बिस्तारै ट्रिक्स सिकेँ।' गल्लीतिर ट्रिक्स ट्राई गर्दा 'बच्चाहरू बिग्रिए' भनेर छरछिमेकीले गाली गर्ने गरेको उनी बताउँछन्। भन्छन्, 'मैले गरेको देखेर बच्चाहरूले पनि गर्न खोज्थे। 'मेरो बच्चा लडेर हातखुट्टा भाँचियो भने के हुन्छ ?' भनेर उनीहरूका आमाबुबा मलाई कराउँथेँ।' साइकल स्टन्ट गर्न आँट र हिम्मत चाहिने उनी बताउँछन्। साथीभाइसँग उनी डाँडातिर जाने गर्छन्। एउटा प्वाइन्टबाट अर्को प्वाइन्टसम्म ट्रेल बनाएको ठाउँमा साइकल स्टन्ट गर्ने गर्छन्। धेरैजसो ट्रेलहरूमा फोकस रहेर स्टन्ट गर्ने उनी बताउँछन्। 'डाँडातिर गर्ने स्टाइल र स्ट्रिटमा गर्ने फरक हुन्छ,' उनी भन्छन्। साइकलबिना दिन बिताउन गाह्रो हुने नीरव बताउँछन्। 'साइकलबिना मलाई दिन कटाउन मुस्किल हुन्छ,' उनी भन्छन्। बिदा हुँदा अथवा फुर्सद हुँदा उनी शिवपुरी डाँडा, ककनी, हात्तीवन, नगरकोट, चन्द्रागिरीलगायत ठाउँमा साइकल स्टन्ट गर्न जाने गर्छन्। 'साथीहरूसँग ग्रुपमा गइन्छ,' उनी भन्छन्, 'जंगल, गोरेटो बाटोतिर साइकल उफार्दै चलाइन्छ। चुच्चो ढुंगातिर भने खतरा नै हुन्छ। जोगिएर चलाउनुपर्छ।' नीरव श्रेष्ठ नीरवका लागि साइकल स्टन्ट एउटा कला हो। साइकल उडाउँदा कपल डान्स गरेजस्तै लाग्छ, उनलाई। आफूले साइकल स्टन्ट गर्दा अरूले रमाइलो गरी हेर्दा खुशी लाग्ने उनी बताउँछन्। 'फ्ल्याट', 'म्यानुअल', 'सेक्की', 'वान एट्टी' जस्ता ट्रिक्स उनले गर्छन्। खाली समय हुनेबित्तिकै नजिकको ठाउँमा साइकल लिएर कुदिहाल्छन्, उनी। यति मात्र नभई नीरव हरेक साँझ साथीभाइसँग फ्रेस हुन राइडमा निस्किन्छन्। ललितपुर, सातदोबाटोका २० वर्षीय रोकु नेपाल साइक्लिङ गर्न खूब रुचाउँछन्। साइकल स्टन्ट भनेपछि भुतुक्कै हुन्छन्। १३ वर्षको उमेरदेखि साइकलप्रति रुचि भएको उनी बताउँछन्। भन्छन्, 'मेरो साथीले बीएमएक्स साइकल चलाउँथ्यो। साइकल ट्रिक्स गथ्र्यो। मलाई खूब मन पथ्र्यो।' साथीलाई देखेर आफूले पनि साइकलका ट्रिक्स सिकेको उनी बताउँछन्। 'सुरुसुरुमा निकै डर लाग्थ्यो,' उनी भन्छन्, 'साइकलसँग निकटता बढ्दै गएपछि आत्मविश्वास पनि बढ्दै गयो।' साथीभाइसँग रमाइलो गर्दै विभिन्न ठाउँमा साइकल स्टन्ट गर्न पुग्छन्, उनी। 'मेरो लागि साइकल स्टन्ट गर्न स्ट्रिट नै उपयुक्त स्पट हो,' उनी भन्छन्, 'स्केट पार्कतिर पनि जान्छु।' आफूले गरेका विभिन्न स्टन्टका उनले भिडियो बनाउने गरेका छन्। पोखराको स्केट पार्कसम्म पुग्ने गर्छन्, उनी।धरान, बरगाछीका १५ वर्षीय सुशान्त म्याङ्बो पहाडतिर साइकल उडाउन औधी मन पराउँछन्। सुशान्त म्याङ्बो सानै उमेरदेखि साइकलमा रुचि भएका सुशान्त धेरैजसो साइकल उडाउन ओरोलो बाटो, ठूलठूलो ढुंगा भएको ठाउँमा जाने गर्छन्। स्कुल बिदा भएको समयमा पार्कतिर गएर साइकल उडाउन सिकेको उनी बताउँछन्। उनले साइकल उडाउन थालेको एक वर्षजति भयो। साइकल उडाउँदा धेरै खतरा हुने उनको भनाइ छ। 'साइकल उडाउँदा ल्यान्डिङ मिलेन भने दुर्घटना हुनसक्छ,' उनी भन्छन्, 'साइकल स्टन्ट गर्दा एकदमै ध्यान दिनुपर्छ।'"
प्रधानमन्त्री कप क्रिकेट : आर्मी र पुलिस विजयी,"काठमाडौं : विभागीय टोली त्रिभुवन आर्मी क्लब र नेपाल पुलिस क्लबले प्रतियोगितामा जित हात पारेका छन् । मंगलबार भएको खेलमा आर्मीले एपीएफ र पुलिसले प्रदेश ३ लाई पराजित गरेका हुन् । त्रिवि क्रिकेट मैदानमा भएको खेलमा आर्मीले अर्को विभागीय टोली एपीएफलाई ७० रनले पराजित गर्यो । वर्षाका कारण ४० ओभरमा छोट्याइएको खेलमा टस हारेर पहिले ब्याटिङ गरेको आर्मीले अनिल मण्डल र कप्तान विनोद भण्डारीको अर्धशतकीय सहयोगमा दुई सय २८ रनको योगफल खडा गरेको थियो । आर्मीका लागि मण्डलले ७२ रन बनाए । यसैगरी विनोद भण्डारीले ५०, सागरले ४६ र नरेश बुढाऐरले ३७ रन बनाए । एपीएफका भुवन कार्कीले तीन विकेट लिए । यसैगरी करण केसी, कमलसिंह ऐरी, वसन्त रेग्मी र पृथु बाँस्कोटाले एक एक विकेट हात पारे । दुई सय २९ रनको लक्ष्य पछ्याएको एपीएफ ३२५ ओभरमा एक सय ५८ रनमै समेटियो । एपीएफका रोहितकुमार पौडेलले २८ रन बनाए । यसैगरी अनिल साहले २५, सुवास खकुरेलले २२, भुवन कार्कीले २६ र अमरसिंह रौटेलाले अविजित २७ रन बनाए । एपीएफलाई सस्तैमा समेट्न आर्मीका सोमपाल कामीले तीन विकेट लिए । यसैगरी सुसन भारी, सागर पुन र साहव आलमले दुईदुई विकेट हात पारे । आर्मीका अनिल मण्डल खेलको म्यान अफ दी म्याच चुनिए । मूलपानी मैदानमा भएको खेलमा नेपाल पुलिस क्लबले प्रदेश नम्बर ३ लाई ६ विकेटले पराजित गर्यो । वर्षाका कारण २० ओभरमा छोट्याइएको खेलमा टस जितेर पहिले ब्याटिङ गरेको प्रदेश ३ ले नौ विकेट गुमाएर एक सय ३७ रन बनायो । प्रदेश ३ का अदिल खानले ४५ र सोनु तामाङले ४८ रन बनाए । पुलिसका रामनरेश गिरीले तीन तथा ललित भण्डारीले दुई विकेट लिए । एक सय ३७ रनको लक्ष्य पुलिसले एक बल बाँकी छँदा चार विकेट गुमाएर भेट्टायो । पुलिसका सुनील धमला र मध्यक्रमका ब्याट्सम्यान आरिफ शेखले उत्कृष्ट साझेदारी गर्दै जित दिलाए । यी दुईले चौथो विकेटका लागि एक सय १० रनको साझेदारी गरेका थिए । आरिफले ६० र सुनील धमलाले अविजित ५० रन बनाए । प्रदेश ३ का रूपेश श्रीवास्तवले दुई विकेट लिए । आरिफ खेलको म्यान अफ दी म्याच चुनिए ।"
विश्वकपमा पानामाको पहिलो अनुभव,"पानामा सिटी : पानामा आफ्नो पहिलो विश्वकप सहभागिताको रुसको यात्रा तय गर्ने केवल दुई राष्ट्रमध्ये एक हो । उत्तर अमेरिका, मध्य अमेरिका र क्यारेबियन क्षेत्रको छनोट प्रतियोगितामा सशक्त प्रदर्शन गर्दै रुस यात्रा पक्का गरेको पानामाका आगामी विश्वकप पहिलो अनुभव हुनेछ । मध्य अमेरिकी राष्ट्र पानामाको अन्तिम चरणको विश्वकप छनोट यात्रा निकै रोचक पनि छ । सन् १९९६ सम्म पानामामा फुटबल खासै लोकप्रिय थिएन । बेसबल र बक्सिङ निकै लोकप्रिय रहेको पानामामा फुटबल खेल्ने ठाउँसम्म थिएन । देशमै फुटबलप्रति रुचि राख्ने युवा पाउनसमेत मुस्किल थियो । तर, त्यसपछिको २२ वर्षमा पानामाले अन्तर्राष्ट्रिय फुटबलमै यस्तो छलाङ मार्यो कि, विश्व फुटबलको महाकुम्भ छनोट भएर देखायो । पानामाको फुटबलको यो फड्कोमा निकै ठूलो मेहनत जोडिएका व्यक्ति हुन्, ग्यारी स्टेम्पल । बेलायती आमाबाट जन्मिएका पानामाका नागरिक ग्यारी सन् १९९६ मा फुटबल प्रशिक्षणकै लागि आफ्नो देश फर्किएका थिए, जतिबेला पानामामा फुटबल खेल्ने स्थान मात्र होइन, खेल्ने बल र बुटसमेत पाइँदैनथियो । यद्यपि उनकै पहलमा पानामामा फुटबलका प्रशिक्षणहरू सुरु भए । लिग फुटबल र फुटबल विकासका महŒवाकांक्षी योजनाहरू पनि अघि बढे । त्यसकै प्रतिफल हो, ग्यारीले आफ्नै प्रशिक्षणमा पानामालाई सन् २००३ मा यू२० विश्वकपमा पहिलो पटक छनोट गराए । अहिले पानामाको सिनियर राष्ट्रिय टोलीमा रहेका प्राय: खेलाडी उनै ग्यारीले उमेरसमूह र यू२० विश्वकपबाट अघि बढाएका खेलाडी हुन् । यही खेलाडीलाई लिएर कोलम्बियन प्रशिक्षक हर्नान डारियो गोमेजले पानामाको सिनियर राष्ट्रिय टोलीलाई पहिलो पटक विश्वकप फुटबलमा छनोट गराएका हुन् । हर्नान यस्ता प्रशिक्षक हुन्, जोसँग विभिन्न तीन देशको सिनियर राष्ट्रिय टोलीलाई विश्वकपमा छनोट गराएको अनुभव छ । अहिलेसम्म यस्ता केवल चारजना प्रशिक्षक छन्, जसले तीन फरक देशलाई विश्वकपसम्म पुर्याउन सफल भए । हर्नानले सन् १९९८ मा आफ्नै देश कोलम्बिया र सन् २००२ मा इक्वेडरलाई विश्वकपमा छनोट गराएका थिए । सन् २०१४ मा आबद्ध भएका यी अनुभवी प्रशिक्षकले पानामालाई पनि पहिलो पटक विश्वकपका लागि छनोट गराएका हुन् । निर्णायक खेलमा कोस्टारिकालाई २१ गोलले पराजित गर्दै रुस विश्वकपको यात्रा पक्का गर्दा पानामाका राष्ट्रपति हुवाँ कार्लाेस भालेराले देशमा सार्वजनिक बिदा नै दिएका थिए । राष्ट्रपति भालेराले रुस विश्वकपमा आफ्नो टोलीले प्रतिस्पर्धा गर्दा सबैलाई खेल हेर्ने व्यवस्था मिलाउन निजी तथा सरकारी सबै कार्यालयलाई निर्देशनसमेत दिइसकेका छन् । अमेरिका तथा कोस्टा रिकाजस्ता टोलीलाई पछि पार्दै विश्वकपमा छनोट भएको पानामाका लागि यसअघिका प्रतिस्पर्धा भने मुस्किल देखिएको छ । बेल्जियम, इङ्ल्यान्ड र ट्युनिसियासँगै पानामा विश्वकपको समूह जीमा परेको छ । पानामाले यो वर्ष सुरु भएपछि खेलेको चार मैत्रीपूर्ण खेलमध्ये केवल एक खेलमा जित हात पारेको छ । डेनमार्कसँग १० र स्विट्जरल्यान्डसँग ६० गोलको भारीअन्तरले पराजित भएको पानामाले ट्रिनिडाड एन्ड टोबागोलाई भने १० ले हराएको थियो । यसैगरी पानामाले उत्तरी आयरल्यान्डसँग गोलरहित बराबरी खेलेको थियो । टोलीको यो प्रदर्शनमा सुधार ल्याउन नसके पानामा पहिलो विश्वकप सहभागिताबाट अनुभव मात्रै बटुलेर घर फर्कने निश्चित छ । पानामाको टोली गोलरक्षक : जामी पेनेदो (डाइनामो बुखरेस्ट), होजे काल्डेरोन (कोरिल्लो एफसी) र एलेक्स रोड्रिगेज (सानफ्रान्सिको एफसी) । रक्षक : माइकल मुरिल्लो (न्युयोर्क रेड बुल्स), ह्यारोल्ड कुमिङ्स (सान जोसे अर्थक्वेक), फिडेल स्कोबर (न्युयोर्क रेड बुल्स), रोमन टोरेस (सिटल साउन्डर्स एफसी), एडोल्ड माचाडो (हउस्टन डाइनामो), एरिक डेभिस (डिएसी दुनाज्स्का स्ट्रिडा), लुइस ओभल्ली (सिडी ओलम्पिया) र फेलिप बालोई (सीएसडी मुनिसिपल) । मिडफिल्डर : ग्याब्रियल गोमेज (एट्लेटिको बुकारामाङ्गा), एड्गर बार्सिनस (क्याफेटालेरोस डी तापाचुला), अर्मान्डो कुपर (क्लब युनिभर्सिडाड डी चिली), भ्यालेन्टिन पिमेन्टल (प्लाजा अमाडोर), अल्बर्टो क्वाइन्टेरो (युनिसर्भिटारियो लिमा), एनिबल गोदोय (सान जोसे अर्थक्वेक) र होजे लुइस रोड्रिगेज (केएए जेन्ट) । स्ट्राइकर : ब्लास पेरेज (सीएसडी मुनिसिपल), ग्याब्रियल टोरेस (सीडी हुवाचिपाटो), स्माइल डियाज (डेपोर्टिभो ला कोरुना), अब्दिल अरोयो अब्दिइल (एलडी अलजुइलेन्स) र लुइस तेजदा लुइस (स्पोर्ट ब्वाइज) । प्रशिक्षक : हर्नान डारियो गोमेज पानामाको खेल समूह जी जुन १८ : बेल्जियमविरुद्ध जुन २४ : इङ्ल्यान्डविरुद्ध जुन २८ : ट्युनिसियाविरुद्ध पानामा विश्वकप सहभागिता : पहिलो उपाधि : ० फिफा वरीयता : ५५"
विश्वकप : अभागी नेदरल्यान्ड्स,"विश्वकप फुटबलको २१औं संस्करणमा नेदरल्यान्ड्स छनोट हुन सकेन । यस अर्थमा विश्वभर रहेका असंख्य डच समर्थकका लागि पक्कै पनि रुस विश्वकप निराशाजनक हुनेछ । विश्वकप फुटबलको इतिहासमा नेदरल्यान्ड्ससँग अर्को नमीठो संयोग पनि जोडिएको छ । विश्वकपको इतिहासमा नेदरल्यान्ड्स यस्तो टोली हो, जसले तीन पटक फाइनलसम्म पुगेर पनि उपाधिबाट बञ्चित हुनु परेको छ । हालसम्म जर्मनी चार र अर्जेन्टिना तीन पटक विश्वकपको फाइनलमा पराजित भए पनि यी दुवै टोलीले उपाधिको स्वाद चाखिसकेका छन् । तर, नेदरल्यान्ड्सले भने तीन पटक फाइनलमा पुगेर पनि यो अवसर पाउन सकेन । नेदरल्यान्ड्स पहिलो पटक सन् १९७४ को विश्वकपको फाइनलमा पुगेको थियो । त्यतिबेला फाइनलमा तत्कालीन पश्चिम जर्मनीले नेदरल्यान्ड्सलाई २१ गोलले हराएको थियो । त्यसलगत्तै भएको सन् १९७८ को विश्वकपमा पनि नेदरल्यान्ड्स फाइनलमा पुग्न सफल भएको थियो । तर, उक्त विश्वकपको फाइनलमा अर्जेन्टिनाले नेदरल्यान्ड्सलाई थप समयको खेलमा ३१ गोलले हराउँदै उपाधिबाट विमुख बनाएको थियो । त्यतिबेला निर्धारित समयको खेल भने ११ गोलको बराबरीमा सकिएको थियो । विश्वकपको सदाबहार टोली नेदरल्यान्ड्स सन् २०१० मा पनि फाइनलमा पुगेको थियो । तर, यसपटक पनि फाइनलमा स्पेनले नेदरल्यान्ड्सलाई थप समयको खेलमा १० गोलले निराश बनायो । निर्धारित समयको खेल भने गोलरहित बराबरीमा सकिएको थियो ।"
विवादित भूमिमा हुन लागेको अर्जेन्टिनाइजरायलको मैत्रीपूर्ण खेल रद्द,एजेन्सी : अर्जेन्टिनाको राष्ट्रिय फुटबल टिमले आगामी शनिबार इजरायलसँग खेल्ने भनेको मैत्रीपूर्ण खेल रद्द गरेको छ । विश्वकपको तयारीका लागि विवादित शहर जेरुसेलमको टेडी रंगशालामा हुने भनिएको अर्जेन्टिना र इजरायलबीचको खेल नहुने भएको हो । अर्जेन्टिनी मिडियालाई उद्धृत गर्दै अलजजिराले दिएको खबर अनुसार कप्तान लियोनल मेसीले सम्भावित हिंसाको कारण र विवादित भूमिमा खेल्नु अनुपयुक्त भएकाले खेल रद्द भएको बताएका छन् । खेल हुने भनिएको टेडी रंगशाला निर्माण गरिएको स्थानमा पहिले प्यालेस्टाइनीको बस्ती रहेको थियो । सन १९४८ मा इजरायल राज्य स्थापनाका क्रममा उक्त बस्तीबाट प्यालेस्टाइनीलाई खेदिएको थियो । प्लेस्टाइन र अर्जेन्टिनाबीच सरकारको उच्चस्तरीय तहमै कुराकानी भई खेल रद्द गरिएको खबरमा जनाइएको छ । अर्जेन्टिनाका लागि प्यालेस्टाइनी राजदूत हुसनी अब्देल वाहेदले विवादित भूमिमा इजरायलसँग मैत्रीपूर्ण खेल खेल्ने निर्णय सच्याउन अर्जेटिनालाई आग्रह गरेका थिए । इजरायलले अर्जेन्टिनासँगको मैत्रीपूर्ण फुटबल खेललाई इजरायल स्थापनाको ७० औं वर्ष पुगेको एक उत्सवको रुपमा मनाउने तयारी गरेको दाबी गर्दै राजदूत वाहेदले यसले प्यालेस्टाइनी जनताको भावनामा चमेट पुग्ने बताएका थिए । थुप्रै प्यालेस्टाइनी र अबरीहरुको माया र समर्थन रहेको टिमले विवादित भूमिमा खेल खेल्नु अनुपयुक्त रहेको वाहेद भनेका थिए । केही दिनअघि प्यालेस्टाइनका ७० बालबालिकाको एक समूहले अर्जेन्टिनाका विश्व चर्चित खेलाडी लियोनेल मेसीलार्इ एक पत्र लेखेर यस म्याचमा सहभागी नहुन अपिल नै गरेका थिए । उनीहरुले आफ्ना पुर्खाको बस्ती रहेको ठाउँमा बनाइएको रंगशालामा आफ्नो प्यारो टिम अर्जेन्टिनालाई आग्रह गर्दै इजरालस्थित अर्जेन्टिनी दूतावासमा पत्र पठाएका थिए । उनीहरुले टेडी रैगशाला रहेको स्थानमा इजरायली सेनाले थुप्रै आफ्ना पूर्वजको हत्या गरेकाले आफ्ना पुर्खाको चिहानमाथि फुटबल नखेल्न भन्दै मेसीका नाममा पत्र लेखेका थिए ।

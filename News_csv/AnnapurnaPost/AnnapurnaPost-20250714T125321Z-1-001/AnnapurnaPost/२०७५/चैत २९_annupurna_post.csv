शीर्षक,विवरण
सवारीको भारी,"रोक्नुस् ! सवारी हुँदैछ, एकछिन कुर्नुपर्छ। यी शब्दहरूले राजधानीको सडकमा सवारी चलाउनेहरूको पुरानो पीडालाई क्रोधमा बदलिदिएको छ। हालै काठमाण्डौंमा राष्ट्रपतिको सवारीका क्रममा माथिको आदेश मानेर सवारी साधनलाई प्रहरीले रोक्दा, सवारीसाधन धनीहरूले अवज्ञा गरे। हर्न बजाएर सवारी साधन रोक्न नमान्दै सास्तीको खुलेआम प्रतिकार गरे। मुलुकी अपराध संहिता ऐन २०७४ को दफा ६४ अनुसार सार्वजनिक स्थानमा आवागमनमा वाधा गर्न हुँदैन। कुनै किसिमबाट सार्वजनिक सडक वा बाटोघाटो अवरुद्ध गरी पैदल यात्री, सवारी साधन वा पशुको आवागमनलाई वाधा पुर्याउनु हुँदैन। त्यस्ता कसुर गर्ने, गराउने व्यक्तिलाई तीन वर्षसम्म कैद वा तीस हजारसम्म जरिबाना वा दुवै सजाय हुने व्यवस्था छ। नेपालमा हरेक कार्यका लागि उपयुक्त कानुनको व्यवस्था छ। त्यसको पहुँच भने उही पुराना धुलाम्मे कानुनको किताबमै सीमित छ। अगाडि लेखिएको कानुनको पालना गर्न नेपाली जनताका सामु एउटा उदाहरणीय पात्रका रूपमा उभिनुपर्ने र त्यसको उल्लंघन गर्नेलाई कारबाहीको दायरामा ल्याउन प्रोत्साहन दिनुपर्नेहरू नै जनताको सेवा गर्ने पदमा पुगेर सोही कानुनको उल्लंघन गर्दै, सान दिएर, वरिपरि प्रहरीको घेरा हाली व्यवस्थाको नियमलाई स्वयं तोड्दै हिँडेका छन्। जनआन्दोलनमा नेपालीका छोराछोरीले आफ्नो ज्यानको पर्वाह नगरी, निरंकुश राजतन्त्र हटाएर प्रजातन्त्र ल्याएको बाह्र वर्ष पूरा हुँदा पनि राजाको पालाको गल्ती सुधार्न सकिएको छैन। प्रहरीले माथिको आदेश मानेर मात्र काम गर्छ। सवारीपछि त्यो सडकको ट्राफिक व्यवस्थापन गर्ने जिम्मेवारी पनि सोही प्रहरीको हुन्छ। हो, देशलाई सकारात्मक दिशामा लिएर जान सक्ने शान्ति जोडिएको पदमा बसेकाहरूको रक्षा गर्नु प्रहरीको मात्र नभएर हामी सबैको कर्तव्य र धर्म हो। तर कुनै सामान्य कार्यक्रममा जान घन्टौं जनतालाई रोकेर राख्नु उचित होइन। हालै प्रहरीको पछुवा गाडीले एउटा स्कुटरलाई हानेर गएको भिडियो सार्वजनिक सञ्जालमा भाइरल भयो। सवारी चालक, सडकमा आवातजावत गर्नेहरूको ज्यानको सुरक्षामा समेत ठूलो वाधा पुर्याएको वास्तविकताको छवि, नेपाली मन, मस्तिष्कमा एउटा डर बनेर बसेको छ। कानुन सबैका लागि समान हुन्छ। सार्वजनिक बाटोमा कुनै वाधा पुर्याउन नहुने कानुन त छ तर सवारीका नाममा वाधा पुर्याउँदा कोही जिम्मेवार हुँदैन। वास्तवमा हाम्रो देशमा पोखरीको ठूलो माछाहरूलाई यो देशको कानुनले छुँदैन भन्ने छर्लंग छ। सवारीका मुख्य अतिथिले जनताको सेवाका लागि भनेर त्यो पदमा पुगेको भए सायद उसले आफैंले सवारीको चापमा जनता परेको कुराको प्रतिकार गथ्र्यो होला। तर गाडीमा शान दिएर, गरिब देशको गरिब जनता काम गर्न जाने बाटोमा समेत अवरोध गरी, अझ जनतालाई एस्कटिङ्को गाडीले ठोक्दै हिँड्दा पनि कोही कुनै कानुनको फन्दामा नपर्नु दुखद छ। कानुन व्यवस्थापनका लागि न्यायालय स्वतन्त्र हुन जरुरी छ। सवारीका नाममा लिखित कानुन उल्लंघन गर्नेलाई त्यही कानुनबमोजिम कारबाही गरे सवारी गर्नेगराउने सवारी व्यवस्थापन मिलाउन बाध्य हुन्थे होलान्। जसले सडकमा हिँड्ने, सवारी चलाउने नेपाली जनताको सुरक्षा र पीडाको घाउमा मलहमको सटृा राहत दिने थियो। अन्यथा, सवारीका नाममा हुने सार्वजनिक अपराधले जनताको सहनसिलता पातालिँदै जाँदा त्रास र निराशा क्रोधमा बदलिएर सडकमा आवागमन गर्ने जनता र स्वयं सवारीमा हिँड्नेहरूको पनि सुरक्षामा ठूलो बाधा नआउला भन्न सकिन्न। सम्भव भए जनताको करमा अनावश्यक स्कटिङ्मा लाग्ने खर्च न्यून गरी सबैलाई सार्वभौम नागरिक भएर बाँच्न पाउनुपर्ने र निर्वाध हिँड्नेसम्मको प्रत्याभूति दिन नसक्ने सरकारसँग के आशा गर्ने।"
तराई बचाउन चुरे संरक्षण,"विकासका विभिन्न बहानामा चुुरे क्षेत्रको दोहन रोकिएन भने चुुरे त सकिन्छ नै, तराईलाई मरुभूमिबाट बचाउने हामीसँग कुुनै सामर्थ्य हुुनेछैन। जलवायु परिवर्तन र विश्वव्यापी तापक्रममा भइरहेको वृद्धिका पछाडि कुनै एउटा देशको मात्र नभई थोरबहुत सबै मुलुकको योगदान छ। तर, हामीजस्ता हिमाली मुलुकले त्यसको बढी असर भोग्नुपरेको छ। यो क्रम आगामी दिनमा बढ्दै जाने निश्चितप्राय: छ। वातावरण बचाउँदै देशलाई कसरी विकासतर्फ अघि बढाउने भन्नेमा हामीले खासै ध्यान दिएका छैनौं। विश्वव्यापी र हाम्रो आफ्नै कारणले जलवायु परिवर्तनमा असर परिरहेको छ। हाम्रो भूगोलको विविधता छहिमाल, पहाड र तराईमधेस। चुरे क्षेत्रको इतिहास पाँच करोड वर्ष पुरानो भएको मानिन्छ। तराईमा गर्मी अत्यधिक बढ्दै गएको छ। गत वर्ष भैरहवामा ४४ डिग्री तापक्रम थियो। जनकपुरमै ४२ डिग्री थियो। काठमाडौंमा ५५ वर्षअघि पढ्न आउँदा हरियाली थियो। वागमती र विष्णुमतीमा कञ्चन पानी बग्थ्यो। अहिले हेर्दा सपनाजस्तो लाग्छ। चुरे क्षेत्रमा बाक्लो जंगल थियो। दुर्लभ भनिएका बन्यजन्तु चुरे क्षेत्रमा पाइन्थे। म १० सालदेखिको कुरा गर्दैछु, चुरेमुनि तराईमा चारकोसे झाडी थियो। जनकपुरभन्दा १० किलोमिटर टाढा छ मेरो घर। मेरो काका गाईबस्तुसहित ६ महिना चारकोसे झाडीनजिकै बस्नुहुन्थ्यो। वर्षा सकिएपछि मात्र घर फर्किनुहुन्थ्यो। पानीको समस्या हुँदैनथ्यो। अहिले अतिवृष्टि, अनावृष्टि, खडेरी, डढेलो त अहिले सामान्य भइसक्यो। केही दिनअघि बारा र पर्सामा हावाहुण्डरी चल्यो। यस्तो खालको हुण्डरी चलेको पहिलोपटक सुनेको हो। किनकि त्यतिबेला घनाजंगल हुन्थ्यो। बस्तीवरिपरी पनि रुख हुन्थे। मेरो घरको पश्चिमतर्फ झन्डै एक सय बिघामा आँपको गाछी थियो। उत्तर र पश्चिम दिशामा बढी रुख लगाउँथे। सायद हावाहुरी त्यही दिशाबाट आउँछ भनेर पनि होला तर अहिले जता हेर्यो बस्ती मात्र, जंगल देख्नै पाइन्न। सानैदेखि राजनीतिमा सक्रिय भएँ। राजनीति गर्दै जाँदा एक दिन शीर्ष पदमा पुग्छु भन्ने लागेको थियो। तर राष्ट्रपति हुन्छु भन्ने सोचेको थिइनँ। राष्ट्रपति भइसकेपछि केही काम गर्नुपर्छ भन्ने लाग्यो, ताकि भावी पुस्ताले पनि त्यो काम सम्झियोस्। म आफू जीवविज्ञानको विद्यार्थी भएकाले वातावरणका क्षेत्रमा काम गर्ने अभिरुचि थियो। पछिल्ला दशक जलवायु परिवर्तनका कारण विश्वव्यापी तापमानमा वृद्धि भइरहेको छ। यसले कुनै एक देशमात्र नभएर सारा विश्वलाई संकटमा धकेल्दैछ। जलवायु परिवर्तनमा हाम्रोजस्तो सानो मुलुकको खासै योगदान नरहे पनि यसको असर नेपालले भोग्नुपरेको यथार्थ हो। यस्तो अवस्थामा नेपालले ठोस काम गर्नुपर्छ। म सानो हुँदा तराई साँच्चिकै स्वर्गजस्तो थियो। जता हेरे पनि हरियाली, घनाजंगल थियो। पछि पूर्वपश्चिम राजमार्ग बन्यो। चारकोसे झाडीको बीचबाटै। त्यसले तराईको ठूलो संख्यामा रहेको बन मास्ने काम भयो। राजमार्ग निर्माणसँगै बस्ती बसाल्ने काम भयो। त्यसले पनि बन मासिने क्रम रोकिएन। चुरेमाथि अतिक्रमण सुरु भयो। यसले विस्तारै तराईमा पानीको समस्या देखिन थाल्यो। मेरो गाउँमै पानीको समस्या छ। चुरे विनाशले तराईमा बाढी र डुबानको समस्या बढ्दै गएको छ। महाभारत र चुरेको फेदबाट १६८ नदी र खोला बग्छन्। ती सबै बालुवा लिएरै तल जान्छन्। यसकारण मैले चुरे संरक्षणमा जोड दिएको हुँ। चुरे र तराईको भूभाग करिब ३० प्रतिशत छ। तराईमा करिब ५१ प्रतिशत बसोबास छ। चुरेसहित ६० प्रतिशत बस्ती र जमिनको भविष्य बचाउन पनि चुरे संरक्षण अत्यावश्यक छ। मैले वनस्पति विज्ञ डा तीर्थबहादुर श्रेष्ठको लेख पढेको थिएँ, राष्ट्रपति भएकै बेलामा। उहाँका अनुसार भूमध्यरेखादेखि साइबेरियासम्म जति प्रकारको जीवजन्तु, मौसम, बनस्पति, पशुपन्क्षी छन्, हाम्रो मुलुकको अढाइ सयदेखि तीन सय किलोमिटरको भूभाग (दक्षिण भारतको सीमादेखि उत्तर चीनको सीमा) सम्म यी सबै चिज पाइन्छ। प्रकृतिले हामीलाई ००२ प्रतिशत मात्र भूगोल दिए पनि प्राकृतिक स्रोतका रूपमा अथाह सम्पत्ति उपहारस्वरूप हामीले पाएका छौं। जनमत संग्रहका बेला जंगल फडानीलाई छुट दिइयो। पञ्चायती व्यवस्था जोगाउन र बहुदल पराजित गर्न तत्कालीन सरकारले यस्तो निर्णय गरेको थियो। त्यसपछि पनि विभिन्न नाममा चुरे क्षेत्र र तराईको बन फडानी रोकिएको छैन। प्राकृतिक सम्पदामाथिको दोहन झनै व्यापक बन्दै गएको छ। यो मेरा लागि चिन्ताको विषय हो। प्रकृतिको संरक्षण गर्नेभन्दा पनि पैसा कमाउने नाममा त्यसको दोहन बढेको छ। पछिल्लो समय सामुदायिक बन संरक्षण गर्ने क्रम पहाडमा देखिएको छ। यसले केही हदसम्म बन संरक्षणमा टेवा पुर्याएको भए पनि तराईमा अवस्था डरलाग्दो छ। तराईको आधा जंगल पञ्चायतकालमै सखाप पारियो। २०४६ को राजनीतिक परिवर्तनपछि दुई वर्ष जति कांग्रेस र तत्कालीन नेकपा एमालेको झन्डा राखेर राजमार्गभन्दा माथि रुख काटियो। विसं २०४८ देखि २०५१ सम्म रुख कटानीलाई केही हदसम्म नियन्त्रण गरियो। त्यसपछि सरकार गठनविघटन हुने क्रम चलिरह्यो। यो क्रम २०६३ सालसम्म कायमै रह्यो। यस बीचमा तस्करका नाममा ठूलो मात्रामा जंगल मास्ने काम भयो। त्यसपछि तत्कालीन नेकपा माओवादीका लडाकुका शिविर तिनै चुरे क्षेत्रमा राखियो। यसरी चुरे क्षेत्र र तराईको चारकोसे झाडीमा कटानी नरोकिएपछि म राष्ट्रपति भएको बेला चुरे बचाउन अभियान चलाउने योजना बनाएँ। तत्कालीन प्रधानमन्त्री माधवकुमार नेपाल, अर्थमन्त्री सुरेन्द्र पाण्डे र बन मन्त्रालयका अधिकारीसँगको छलफलपछि चुरे क्षेत्रको संरक्षणका लागि संस्था बनायौं। त्यसको २० वर्षे गुरुयोजना बनिसकेको थियो तर विडम्बना अहिले त्यो त्यत्तिकै थन्किएको छ। तराई विस्तारै मरुभूमि बन्ने खतरा बढ्दै गएको छ। स्वर्गजस्तो तराईलाई जोगाउने हो भने चुरेको संरक्षण अनिवार्य र अपरिहार्य छ भन्ने सोचेरै मैले चुरे संरक्षणमा जोड दिएको हुँ। पञ्चायतमा तराईको चारकोसे झाडी मासिने गरी पूर्वपश्चिम राजमार्ग बनाइयो। राजमार्गवरिपरि अनियन्त्रित बसाइ बस्यो। त्यसले चुरेमा चरम दोहन भयो। यसले तराईमा पानीको अभाव भएको छ। पानीका मुहान सुक्दै गएका छन्। इनार, पोखरी र ताल सुक्ने क्रम जारी छ। म जलवायु विज्ञ त होइन तर विगतमा राजनीति गर्ने क्रममा मुलुकका सबै जिल्लामा पुगें। मेरै जीवनकालमा जलवायु परिवर्तन र यसको प्रभावका बारेमा धेरै परिवर्तन भएको देखेको छु। भोगेको छु। काठमाडौं अरब मुलुकजस्तै कंक्रिट जस्तै बनिसकेको छ। जताततै बस्तीमात्र छ। जापानमा गर्मीले मान्छे मरेको कहिल्यै सुनेको थिइन, तर अहिले यस्तो समाचार आउन थालेको छ। क्यानडा, फ्रान्स र अस्ट्रेलियामा गर्मी बढ्दो छ। हिउँ पग्लिने क्रम बढ्दो छ भनेर विज्ञहरूले भनिरहेका छन्। आइल्यान्ड मुलुकहरू २०२५ वर्षमा समुद्रमा बिलाउने अध्ययनले देखाएको छ। विश्वव्यापीरूपमा अहिले देखिएको जलवायु परिवर्तनका घटनाप्रति संवेदनशील बन्न ढिलाइ गर्नुहुन्न। नेपाल जलवायु परिवर्तनको विश्वव्यापी प्रकोपबाट टाढा रहन सक्दैन। यसका प्रभाव नेपालमा पर्न थालेका छन्। हामीले जलवायु परिवर्तनमा भइरहेको प्रभाव र असरका बारेमा अन्तर्राष्ट्रिय जगतलाई झक्झक्याउनुपर्छ। तर हामीले यसलाई न्यूनीकरण गर्न कुनै पहल गरेको देखिन्न। प्रकृतिले दिएको एउटा सुन्दर उपहार नेपाललाई बचाउन र भावी पुस्तालाई सुन्दर नेपाल हस्तान्तरण गर्नुपर्ने अहिलेको प्रमुख जिम्मेवारी हो। तर यो काममा हामी संवेदनशील भएर जिम्मेवारीका साथ लागेको मैले पाइनँ। यो चिन्ताको विषय हो। चुरे संरक्षणमा सरकार पनि संवदेनशील देखिँदैन। अहिले त तीन तहका सरकार छन्। सबैले आआफ्नो ठाउँबाट चुरे संरक्षणमा पहल गर्ने हो भने काम प्रभावकारी हुन्छ। इसिमोडको अध्ययन अनुसार मध्यपहाडी र चुरे क्षेत्रमा पचास प्रतिशतभन्दा बढी पानीका मुहान सुकिसकेका छन्। तर पनि चुरेको दोहन रोकिएको छैन। अनियन्त्रित रूपमा दोहन भइरहेको छ। जुन भूमिमा जन्मेर म यो देशको राष्ट्रपति बनें तर आज जिन्दगीको उत्तराद्र्धमा पुग्दा त्यो भूमि मरुभूमि बन्न सक्छ भनेर अध्ययनले भन्दा निकै दु:ख लाग्छ। पहाडमा मध्यपहाडी लोकराजमार्ग बनिरहेको छ। चुरे भएर मदन भण्डारी राजमार्ग बन्ने सुनिएको छ। महेन्द्र राजमार्ग ६ लेनको बनाउने भन्ने छ। पूर्वपश्चिम रेलमार्ग निर्माणको कुरा आएको छ। विकास निर्माण हुनु राम्रो हो। विकास हुनुहुन्न भन्ने होइन तर हामीले यसका लागि कत्तिको अध्ययन गरेका छौं ? यो मेरो जिज्ञासा हो। यसले वातावरणीय, पर्यावरणीय र मानवजातिमा पार्न सक्ने असरका बारेमा अध्ययन भएको छ कि छैन ? यो अहं प्रश्न हो। प्रकृतिले दिएको प्राकृतिक सुन्दरता जोगाउँदै विकास निर्माण गर्नेतर्फ हामीले ध्यान दिनुपर्छ। स्विजरल्यान्ड, चीन, जर्मनी, भारतजस्ता मुलुकले पहाडमा कसरी विकास गरेका छन् त्यसको अध्ययन गरेर हामीले यहाँ विकास गर्न सके कम क्षतिमा समृद्धि हासिल गर्न सक्छौं। म राष्ट्रपति भएदेखि नै जोड दिँदै आएको कुरा पहाडको सुन्दरतालाई विकासका नाममा कुरुप नबनाऔं। पहाड र चुरेको भविष्यसँग तराईको पनि भविष्य र अस्तित्व जोडिएको छ। यसतर्फ सबैले ध्यान दिनु जरुरी छ। चुरे संरक्षणका लागि २० वर्षको गुरुयोजना बनेको थियो। त्यसको कार्यान्वयनमा कसैले ध्यान दिएको छैन। तीन तहकै सरकार चुरेको संरक्षणमा गम्भीर नभएको देख्दा दु:ख लागेको छ। तराई मरुभूमि नबनोस् भन्ने मरो चिन्ता हो। ५१ प्रतिशत बसोबास गर्ने त्यहाँका बासिन्दाको भविष्यका लागि चुरे संरक्षण आवश्यक छ। तराईको पानीको मुहानको स्रोत हो चुरे। तर त्यहाँ अव्यवस्थित बसोबास भइरहेको छ। बारा, पर्सा र रौतहटका केही स्थानमा मात्र जंगल छ। त्यही ठाउँमा हामी अन्तर्राष्ट्रिय विमानस्थल बनाउँदै छौं। लाखौंको संख्यामा रुख काटेर विमानस्थल निर्माण गर्दैछौं। अहिले निजगढ विमानस्थल निर्माणमा विवाद आएका छन्। मलाई शंका छ, विमानस्थल निर्माणमा पर्याप्त अध्ययन भएको छ। म सरकार र संसद्लाई आग्रह गर्दछु, अझै राम्रो अध्ययन गर्नुस्। तराईमा अन्यत्र ठाउँ नै छैन विमानस्थल निर्माण गर्न ? त्यसको विकल्प खोज्न सकिन्छ कि सकिँदैन ? विमानस्थल निर्माण हुनुपर्छ तर बारामै अर्काे ठाउँमा विमानस्थल निर्माण गर्न सकिन्छ भने त्यतातर्फ ध्यान दिन सरकारको ध्यानाकर्षण गराउँछु। वातावरणविद्का अनुसार विमानस्थल निर्माणस्थलमुनि जलाशय छ। हामीले विमानस्थल निर्माण गरेपछि त्यो जलाशय रहन्छ कि रहँदैन ? यसको अध्ययन भएको छ त ? बरु ६ महिना थप गरेर पर्यावरणीय र वातावरणीय प्रभावका बारेमा अध्ययन गर्दा उपयुक्त हुन्छ कि भन्ने हो। उता सुदूरपश्चिम प्रदेशको राजधानी पनि जंगलकै बीचमा बनाउँदैछौं। बाक्लो जंगल रहेको ठाउँमै राजधानी बनाउने आवश्यकता कसरी आयो ? दुईचार किलोमिटर यता उता बनाउँदा के हुन्छ ? कैलालीको अन्त ठाउँ राजधानी बनाउन उपयुक्त छैन र ? जंगल नै मास्नुपर्ने किन ? यी प्रश्न मेरो मनमा उब्जिएका छन्। सकेसम्म कम भन्दा कम जंगल मासेर विकास निर्माणका काम गर्दा त्यसले हाम्रो पर्यावरणीय र वातावरणीय असर कम गर्छ। अहिलेकै गतिमा चुरेको विनास भयो भने बढीमा ३० वर्षभित्र तराई मरुभूमि बन्छ भन्ने विभिन्न अध्ययनहरूको निचोड छ। जुन भूमिमा जन्मेर म आज यो देशको राष्ट्रपति बनें तर आज जिन्दगीको उत्तराद्र्धमा पुग्दा त्यो भूमि मरुभूमि बन्न सक्छ भनेर अध्ययनले भन्दा निकै दु:ख लाग्छ। त्यसकारण मैले चुरे संरक्षणमा जोड दिँदै आएको हुँ। विश्वव्यापी तापक्रममा भइरहेको वृद्धि र जलवायु परिवर्तनमा हामीले सचेत हुने बेला आइसकेको छ। विकासका विभिन्न वहानामा चुरे क्षेत्रको दोहन रोकिएन भने चुरे त सकिन्छ नै, तराईलाई मरुभूमिबाट बचाउने हामीसँग कुनै सामथ्र्य हुनेछैन भन्नेतर्फ आमनागरिक र सरकारले समयमै ध्यान दिनुपर्छ। मेरो अपेक्षा यत्ति हो। यादव पूर्वराष्ट्रपति हुन्।"
पहिलो स्वर्ण पदक पुलिसलाई,"दाङ : आठौं राष्ट्रिय खेलकुद प्रतियोगिता अन्तरगत पहिलो स्वर्ण पदक नेपाल पुलिस क्लबले जितेको छ । दाङको घोराहीमा बुधबारदेखि सञ्चालित टेबल टेनिस प्रतियोगितामा प्रतियोगिताकै पहिलो स्वर्ण पदक टेबल टेनिसको महिला टीम इभेन्टमा पुलिसले जितेको हो । पुलिसले फाइनलमा एपीएफ क्लबलाई ३१ को सेटमा हराउँदै स्वर्ण जितेको हो । पुलिसकी एलिना महर्जनले सेलिषा खड्गीलाई ३२ तथा नविता श्रेष्ठले अनिता महर्जनलाई ३० ले पराजित गरिन् भने मञ्जु सुवाल एपीएफकी सिक्क सुवालसँग ३१ ले हारेकी थिइन् । तर नविताले सेलिषालाई ३१ को सेटमा हराएपछि पुलिसले आठौं राष्ट्रिय खेलकुदको पहिलो स्वर्ण पदक जितेको आयोजकले जनाएको छ । यस्तै महिला डबल इभेन्टमा पनि पुलिसले स्वर्ण जितेको छ । नेपाल आर्मी क्लबलाई हराउँदै नेपाल पुलिस क्लबले स्वर्ण जितेको हो । पुलिस क्लबका नविना श्रेष्ठ, एलिना महर्जन, रविना महर्जन स्वइच्छा नेम्वाङले डबल महिला इभेन्टमा स्वर्ण पदक जितेका टेवल टेनिस संघ दाङका उपाध्यक्ष अरुण लहरेले जानकारी दिए ।"
एएफसी च्याम्पियनसीप: यु१६ फुटबल खेलाडी छनौट सुरु,"सिमरा: यु१६ एएफसी च्याम्पियनसीप फुटबल प्रतियोगिता छनोट चरणको खेलका लागि अखिल नेपाल फुटबल संघ (एन्फा) ले देशभरीबाट खेलाडी छनौट थालेको छ। यसै वर्ष हुने प्रतियोगिताको लागि राष्ट्रिय टिम तयार पार्न एन्फाले ४८ जिल्लाबाट खेलाडी छनौट सुरु गरेको हो। देशका १३ स्थान भइरहेको छनौट खेलअन्तर्गत शुक्रबारदेखि बाराको सिमरा रंगशालामा चार जिल्लाको छनौट सुरु भएको छ। छनौटमा बारासहित पर्सा, मकवानपुर र रौतहट गरी चार जिल्लाका ९५ खेलाडी सहभागी छन्। जिल्लाबाट छनौट भएर आएका खेलाडीलाई एन्फाका प्रशिक्षकले छनौट गरिरहेका छन्। छनौटका लागि एन्फाबाट प्रशिक्षक चेतनारायण श्रेष्ठ, विनोद महर्जन र मेघराज केसी आएका छन्। प्रशिक्षक श्रेष्ठले विभिन्न जिल्लाबाट छनौट भएर आएका खेलाडीमध्येबाट उत्कृष्टलाई छनौट गरेर काठमाडौं लगिने जानकारी दिए।यहाँबाट हामी उत्कृष्ट छान्नेछौं र उनीहरुको अन्तिम छनौट काठमाडौमा हुनेछ। त्यहाँबाट राष्ट्रिय टिम छनौट हुनेछ,' श्रेष्ठले भने। श्रेष्ठका अनुसार १६ वर्ष मुनिको खेलाडी छनौटका लागि बाराबाट २५, रौतहटबाट २२, मकवानपुरबाट १५ र पर्साबाट १ खेलाडी सहभागी छन्। यसैगरी आधारभूत तहबाटै फुटबल खेलको विकास गर्न एन्फाले १३ वर्ष मुनिको खेलाडी छनौट पनि भइरहेको छ।एन्फा एकेडेमी धरान र बुटवलको एकेडेमीका राख्नका लागि सुरु भएको छनौटमा चार जिल्लाका ५९ खेलाडी छन्। उनीहरुमध्येबाट उत्कृष्ट खेलाडी छनौट गरी काठमाडौं लगिने एन्फा बाराका बरिष्ठ उपाध्यक्ष एवम् छनौट खेलका सम्पर्क व्यक्ति रामचन्द्र लामाले जानकारी दिए। लामाका अनुसार छनौट शनिबारसम्म चल्नेछ। एन्फाले ४८ जिल्लाभरीबाट दुबै उमेर समूहको खेलाडी छनौट गर्नका लागि तोकेको १३ स्थानमा बारासहित धनकुटा, धनुषा, तनहु, कैलाली, काभ्रे, सुनसरी, कास्की, इलाम, रुपन्देही, दाङ र एन्फा कम्प्लेक्स सातदोबाटो रहेको छ। १३ स्थानबाट छनौट भएका खेलाडीको अन्तिम छनौट काठमाडौंमा हुनेछ।"
धनगढीमा हुनलागेको हाफ म्याराथन प्रतियोगिताको तयार पूरा,"धनगढी : नयाँ वर्ष अर्थात् आउँदो बैशाख १ गतेका दिन 'अब धनगढी दौडिन्छ' हाफ म्याराथन दौड प्रतियोगिता आयोजना हुँदैछ। पर्यटन र खेल विकासमा टेवा पुर्याउने उद्देश्यका साथ हरेक वर्ष हुँदै आएको प्रतियोगिता यस वर्ष पनि हुन लागेको हो। प्रतियोगिताको यो छैंठौ संस्करण हो। आयोजक धनगढी जेसिजले शुक्रबार धनगढीमा पत्रकार सम्मेलन गरी प्रतियोगिताको तयारी पूरा भएको जनाएको छ। प्रतियोगिताका संयोजक लोकराज भट्टले प्रत्येक वर्ष झै यो वर्षपनि हाफ म्याराथन प्रतियोगिता तयारी पूरा भएको जानकारी दिए।धनगढी रंगशालाबाट सुरु हुने दौडा प्रतियोगिता २१ दशमलव १ किलोमिटरको हुने छ। प्रतियोगिताको पूर्व प्रधानमन्त्री तथा नेपाली कांग्रेसका पार्टी सभापति शेरबहादुर देउवाले गर्ने छन्। प्रतियोगितामा ३वट विधाहरु समावेश गरेको संयोजक भट्टले जानकारी दिए। उनले २१ दशमलव १ किलोमिटरको खुला दौड, ५ किलोमिटरको कर्पोरेट र संचार त्यस्तै ५ किलोमिटरकै ट्राइसाकल रेस आयोजना गरिने बताए। बैशाख १ गते सबैरे 'अब धनगढी दौडिन्छ' भन्ने मूल नाराका साथ हुने प्रतियोगिताले स्वास्थ्यका साथै खेलकुदको विकासमा पनि सहयोग पुग्ने मिडिया संयोजक खेमराज उपाध्ययाले बताए। दौड प्रतियोगितामा खुलातर्फ प्रथम हुनेले ५५ हजार ५ सय ५५, दोस्रोले ३३ हजार ३ सय ३३ र तेस्रो हुनेले २२ हजार २ सय २२ रुपैयाँ पुरस्कार पाउनेछन्। त्यस्तै कर्पोरेट र संचारतर्फ प्रथम, द्वितीय र तेस्रो हुनेले क्रमशः ५ हजार ५ सय ५५, ३ हजार ३ सय ३३ र २ हजार २ सय २२ रुपैयाँ पुरस्कार पाउने आयोजक धनगढी जेसिजका अध्यक्ष नरेन्द्रराज अवस्थीले जानकारी दिए।"
आईपीएल : कोलकात्ताविरुद्धको टोलीमा सन्दीप परेनन्,"काठमाडौं : इन्डियन प्रिमियर लिग(आईपीएल)को आजको खेलमा दिल्लीको प्लेइङ ११ मा सन्दीप लामिछाने परेनन्। चार विदेशी खेलाडी मध्ये दिल्लीले दक्षिण अफ्रिकाका तीन र वेस्ट इन्डिजका एक जनालाई टोलीमा समावेश गरेको छ। जसमा दक्षिण अफ्रिकाका ब्याट्सम्यान कोलिन इन्ग्राम, फास्ट बलर कागिसो रबाडा र अलराउन्डर क्रिस मोरिस रहेका छन्। वेस्ट इन्डिजका किमो पल टोलीमा परेका छन् । सुरुको दुई खेलमा अवसर नपाएका सन्दीपले दिल्लीका पछिल्ला ४ खेलमा टोलीमा अटाएका थिए। ४ खेल खेल्दा उनले ५ विकेट लिएका छन्। टस जितेर इडेन गार्डेड कोलकात्तामा हुँदै गरेको खेलमा दिल्लीले टस जितेर पहिले बलिङ रोजेको छ। दिल्लीले आजको खेलमा दुई स्पीनर अक्सर पटेल र राहुल टेवाटियालाई टोलीमा समावेश गरेको छ ।"
"महिला कुस्तीमा प्रदेश७को वर्चश्व, दोस्रो स्थानमा नेपाली सेना","तौलिहवा : आठौं राष्ट्रिय खेलकुद अन्तर्गत कपिलवस्तुमा सम्पन्न महिला तर्फको कुस्तीमा प्रदेश७ले वर्चश्व कायम गरेको छ। ५० देखि ७६ किलोसम्मका १० खेलमा प्रदेश७ले वर्चश्व कायम गरेको हो। प्रदेश७ ले ५० किलो, ५३ किलो, ५५ किलो, ६५ किलो, ६८ किलो, ७२ किलोतर्फ जित हात परेको छ। त्यस्तै बिना विभागीय टिममा नेपाली सेनाले ५७ किलो, ५९ किलो, ६२ किलोतर्फ स्वर्ण पदक हात पारेको हो। ७६ किलोतर्फ प्रदेश१ले एक स्वर्ण हात पारेको छ। अन्य ५वटा प्रदेश र नेपाल प्रहरी भने स्वर्ण विहिन रहे। ५० किलोतर्फ प्रदेश७ की मनिता सिंहले स्वर्ण पदक जितिन्। उनले नेपाली सेनाकी लक्ष्मी तामाङलाई हराएकी हुन्। तामाङले रजत पदकमै चित्त बुझाइन्। ५३ किलोतर्फ पनि प्रदेश७ की सिवाङ्गी दुवेले स्वर्ण पदक जितिन्। दुवेले नेपाली सेनाकी कोपिला थापा मगरलाई हराएकी थिइन्। थापाले रजत पदक जितिन्। त्यस्तै ५५ किलोतर्फ प्रदेश७ नै हावी भयो। संगीता धामीले प्रदेश५ की सपना श्रेष्ठलाई हराइन्। श्रेष्ठ रजत पदकमै सिमित भइन्। ५७ किलोतर्फ भने नेपाली सेनाकी कविता पुनले स्वर्ण पदक जितिन्। उनले प्रदेश७ की अम्बिका भण्डारीलाई हराउन सफल भइन्। भण्डारीले रजत पदक जितिन्। ५९ किलो तर्फ नेपाली सेनाकी कविता पुनले स्वर्ण पदक जितिन्। उनले प्रदेश७ की कोमल खत्रीलाई हराएकी हुन्। ६२ किलोतर्फ नेपाली सेनाकी शुसीला चन्द विजयी भइन्। उनले प्रदेश७ की सपना चन्दलाई हराएकी हुन्। चन्दले स्वर्ण पदक जितिन्। ६५ किलोतर्फ प्रदेश७ की नीरा आउजी विजयी भइन्। उनले सुमित्रा मगरलाई हराएकी हुन्। मगर नेपाली सेनाकी खेलाडी हुन्। ६८ किलोतर्फ प्रदेश७ की विमला सुनारले विजयी भइन्। उनले नेपाल प्रहरीकी निर्मला जागरीलाई हराएकी हुन्। ७२ किलोतर्फ प्रदेश७ की लक्ष्मी खत्री विजयी भइन्। खत्रीले नेपाल प्रहरीकी रेखा रावललाई हराएकी हुन्। ६७ किलोतर्फ श्रीजासु गिरी विजयी भइन्। प्रदेश७ र नेपाली सेना हावी भएको बेला अन्तिम समयमा भएकी यो खेलमा गिरीले स्वर्ण पदक जितेकी हुन्। उनले प्रदेश५ की लक्ष्मी विसीलाई हराएकी हुन्।"
आठौं राष्ट्रिय खेलकुद प्रतियोगिता : विभागीय टोलीको दबदबा,"प्रदेश ब्युरो । बुटवल : आठौं राष्ट्रिय खेलकुद प्रतियोगितामा प्रदेशहरूलाई पछि पार्दै विभिन्न विधाका खेलमा विभागीय टिमले स्वर्णको खाता खोलेका छन् । नेपाल पुलिस, आर्मी र एपीएफले स्वर्ण प्राप्त गरेका छन् । बुटवलमा जारी लन टेनिस प्रतियोगितामा दुई स्वर्णको टुंगो लागेको छ । पुरुषतर्फ एपीएफ र महिलातर्फ नेपाली सेनाले स्वर्ण हात पारेका हुन् । आठौं राष्ट्रिय प्रतियोगिताअन्तर्गत देवीनगरस्थित लन टेनिस कोर्टमा बिहीबार भएको टिम इभेन्टतर्फको खेलमा नेपाली सेना र सशस्त्र प्रहरीलाई स्वर्ण हात परेको हो । पुरुष टिम इभेन्टमा सशस्त्र प्रहरी एपीएफले नेपाली सेनालाई ३० को सेटमा पराजित गर्दै स्वर्ण जितेको छ । नेपाली सेनाले दोस्रो हुँदै रजत पदक पायो । प्रदेश ४ र एनआरएनको टिमले तृतीय हँुदै कांस्य पदक पाएका छन् । यसैगरी महिला टिम इभेन्टतर्फ नेपाली सेनाले सशस्त्र प्रहरी बलको एपीएफलाई २१ को सेटमा पराजित गर्दै स्वर्ण हात पार्यो । एपीएफ क्लबले रजत पदकमा चित्त बुझायो । प्रतियोगितामा प्रदेश ३ र प्रदेश ४ ले तृतीय हँुदै कांस्य पदक पाए । बिहीबार खुला इभेन्टतर्फका खेलहरू सम्पन्न भएका छन् । खुलाको मेन्स सिंगलमा भीष्म काउचा सञ्जय श्रेष्ठलाई ७५, ६३, ७६ ले पराजित गरी क्वार्टरफाइनलमा प्रवेश गरेका छन् । यसैगरी संरक्षकभूषण वज्राचार्य दावा सोनाम शेर्पालाई ६३, ६१ ले पराजित गर्दै क्वार्टरफाइनलमा प्रवेश गरे । यसैगरी नवीन मगर इवेक जोशीलाई ६१, ६१ सेटमा पराजित गर्दै क्वार्टरफाइनलमा प्रवेश गरेका छन् । अर्को खेलमा सम्यकभूषण वज्राचार्य निशान्त श्रेष्ठलाई ६०, ६० को सेटमा पराजित गर्दै क्वार्टरफाइनलमा प्रवेश गरे । त्यस्तै महिला सिंगलमा पे्ररणा कोइराला एनी माथेमालाई ६२, ६२ को सेटमा पराजित गर्दै सेमिफाइनलमा प्रवेश गरेका छन । यसैगरी रायना शाह श्रीया भट्टराईलाई ६१, ६१ को सोझो सेटमा पराजित गर्दै सेमिफाइनलमा प्रवेश गरेका छन् । यसैगरी बिहीबार नै भएको मेन्स डबल्सतर्फको खेलमा रामबहादुर विक र शेषमणि चौधरीको जोडीले निशान्त श्रेष्ठ र कुमार जीसीको जोडीलाई ७५, ६३, १०६ ले पराजित गर्दै क्वार्टरफाइनलमा स्थान बनायो । चन्द्र थापा र विकास खड्काको जोडी कृष्ण गोविन्द र शिवराम मगरको जोडीलाई ६१, ६१ ले पराजित गर्दै क्वार्टरफाइनलमा प्रवेश गर्यो । यसैगरी संरक्षकभूषण वज्राचार्य र अमृत पौडेलको जोडी भीष्म काउचा र सञ्जय श्रेष्ठको जोडीलाई ६१, ६३ को सेटमा पराजित गर्दै क्वार्टरफाइनलमा प्रवेश गर्यो । मिक्स डबल्सतर्फको खेलमा अनिल शाही र गंगा शर्माको जोडी आत्माराम कार्की र इन्द्रकला श्रेष्ठको जोडीलाई ६०, ६२ को सेटमा पराजित गर्दै क्वार्टरफाइनलमा प्रवेश गर्यो । प्रणव खनाल र अभिलाष विष्टको जोडी गोविन्द नेपाली र विमला बस्यालको जोडीलाई ६१, ६२ को सोझो सेटमा पराजित गर्दै क्वार्टरफाइनलमा प्रवेश गर्यो । यसैगरी आइभन लिसानोभिच र अस्लेशा लिसानोविचको जोडी निशान्त श्रेष्ठ र अल्सा रेग्मीलाई ६३, ६२ को सेटमा पराजित गर्दै क्वार्टरफाइनलमा प्रवेश गर्यो । राष्ट्रिय प्रतियोगिताअन्तर्गत रुपन्देहीमा पुरुष र महिला गरी मेन्स सिंगल, मेन्स डबल्स, वुमन सिंगल, वुमन डबल्स, मिक्स डबल्स, टिम इभेन्ट गरी सातवटा स्वर्ण पदकका लागि प्रतिस्पर्धा भइरहेको छ । प्रतियोगितामा प्रदेश ३, ४, ५, नेपाली सेना, सशस्त्र प्रहरी बलको एपीएफ क्लब र एनआरएनका २८ पुरुष र १५ महिला खेलाडी सहभागी छन् । प्रतियोगिता वैशाख २ सम्म चल्ने छ । टेबुल टेनिसमा पुलिसलाई दुई, एपीएफलाई एक स्वर्ण दाङ : आठौं राष्ट्रिय खेलकुद प्रतियोगिता अन्तर्गतको पहिलो स्वर्ण पदक नेपाल पुलिस क्लबले जितेको छ । दाङको घोराहीमा बुधबारदेखि सञ्चालन भएको टेबुल टेनिस प्रतियोगितामा प्रतियोगिताकै पहिलो स्वर्ण पदक टेबुल टेनिसको महिला टिम इभेन्टमा पुलिसले जितेको हो । पुलिसले फाइनलमा एपीएफ क्लबलाई ३१ को सेटमा हराउँदै स्वर्ण जितेको हो । पुलिसकी एलिना महर्जनले सेलिषा खड्गीलाई ३२ तथा नविता श्रेष्ठले अनिता महर्जनलाई ३० ले पराजित गरिन् । मञ्जु सुवाल एपीएफकी सिक्क सुवालसँग ३१ ले हारेकी थिइन् । तर, नविताले सेलिषालाई ३१ को सेटमा हराएपछि पुलिसले आठौं राष्ट्रिय खेलकुदको पहिलो स्वर्ण पदक जितेको आयोजकले जनाएको छ । यसैगरी महिला डबल इभेन्टमा पनि पुलिसले स्वर्ण जितेको छ । नेपाल आर्मी क्लबलाई हराउँदै नेपाल पुलिस क्लबले स्वर्ण जितेको हो । पुलिस क्लबका नवीना श्रेष्ठ, एलिना महर्जन, रविना महर्जन, स्वेच्छा नेम्बाङले डबल महिला इभेन्टमा स्वर्ण पदक जितेका टेबल टेनिस संघ दाङका उपाध्यक्ष अरुण लहरेले जानकारी दिए । यसैबीच पुरुषतर्फको टेबल टेनिसतर्फ पनि विभागीय टिमले नै स्वर्ण पदक जितेको छ । नेपाल पुलिसलाई हराउँदै एपीएफले पुरुषतर्फ स्वर्ण पदक जितेको हो । दाङका भइरहेको बास्केट बल प्रतियोगितामा नेपाल पुलिस क्लब, नेला आर्मी क्लब, प्रदेश ५ र सुदूरपश्चिम प्रदेशले विजयी सुरुआत गरेका छन् । आर्मी, पुलिस र सुदूरपश्चिम विजयी नेपालगन्ज : आठौं राष्ट्रिय खेलकुदको हक्की प्रतियोगिता नेपाल पुलिस, त्रिभुवन आर्मी र सुदूरपश्चिम प्रदेश विजयी भएका छन् । नेपालगन्जको मंगलप्रसाद माविको खेल मैदानमा बिहीबार भएको पहिलो खेलमा नेपाल पुलिस क्लबले गण्डकी प्रदेशलाई ५० ले हरायो । नेपाल पुलिस क्लबका रोमन राना एक्लैले पाँच गोल गरेका थिए । बिहीबार नै भएको हक्कीको दोस्रो खेलमा नेपाल आर्मीले प्रदेश २ लाई १० ले हरायो । आर्मीको जितमा राम शाहले गोल गरे । बिहीबार अपराह्न भएको तेस्रो खेलमा सुदूरपश्चिम प्रदेशले कर्णाली प्रदेशलाई ३० ले हरायो । सुदूरपश्चिमका लागि राम परियारले पहिलो गोल गरे । भीमदत्त भट्ट र कान्तुराम पनेरूले पनि एक एक गोल थपे ।"
विराटनगरबाट लगियो ओलम्पिक टर्च,"विराटनगर : प्रदेश १ को अस्थायी राजधानी विराटनगरबाट शुक्रबार ओलम्पिक टर्च लगिएको छ।नेपालगन्जमा हुने आठौं राष्ट्रिय खेलकुद प्रतियोगिताका लागि टर्च लगिएको हो। विराटनगरको सहिद रंगशालामा सातौं राष्ट्रिय खेलकुद प्रतियोगिता २०७३ सालमा सम्पन्न भएको थियो। आठौं राष्ट्रिय खेलकुदका विभिन्न विधाका खेल चैत २७ गतेदेखि सुरु भए पनि औपचारिक रुपमा खेलकुदको उद्घाटन बैशाख ५ गते नेपालगन्जमा हुँदैछ। उद्घाटनका लागि पूर्व ओलम्पियन खेलाडीले विराटनगरबाट ७ वटै प्रदेश घुमाउँदै टर्च त्यहाँ पुर्याउने छन्। ओलम्पिक टर्च पूर्व ओलम्पियन खेलाडी जीतबहादुर केसी, मेनुका राउत, विमला राना र डम्बर लिम्बूले लिएर गएका छन्। राष्ट्रिय खेलकुद परिषद् (राखेप) ले आयोजना गरेको कार्यक्रममा शुक्रबार प्रदेश १ का प्रमुख प्राडा गोविन्दबहादुर तुम्बाहाङले ओलम्पिक टर्चमा द्वीप प्रज्वलनका साथमा उद्घाटन गरे। विराटनगरबाट हिंडाइएको टर्च विभिन्न ठाउँ हुँदै सबै प्रदेशमा पुर्याइने राखेपले जनाएको छ। प्रदेश प्रमुख प्राडा तुम्बाहाङ, प्रदेश १ का सामाजिक विकासमन्त्री जीवन घिमिरे र विराटनगर महानगरपालिकाका मेयर भीम पराजुलीले आठौं राष्ट्रिय खेलकुदको सफलताको शुभकामना दिए। उनीहरुले प्रदेशबाट सहभागी भएका खेलाडीलाई विजयीको शुभकामना पनि दिएका छन्। कार्यक्रममा प्रदेशसभा सदस्य जयराम यादव, विन्ध्या कार्की, सावित्रा रेग्मी र कुसम श्रेष्ठ, पूर्वाञ्चल खेलकुद विकास समितिका अध्यक्ष रविन नगरकोटीलगायत खेलकुदसँग आवद्ध व्यक्ति र खेलाडीको उपस्थिति थियो।"
यू१९ विश्वकप छनोट : पहिलो खेलमा नेपालको सानदार जित,"काठमाडौं : यू१९ विश्वकपको एसिया छनोटको पहिलो खेलमा नेपालले सिंगापुरविरुद्ध फराकिलो अन्तरको जित निकालेको छ । मलेसियामा जारी छनोट खेलमा नेपालले सिंगापुरमाथि २१७ रनको सानदार जित निकालेको हो । टस हारेर पहिले ब्याटिङको निम्ता पाएको नेपालले ४६ ओभरमा सबै विकेट गुमाउँदै २८२ रन बनाएको थियो । २८३ रनको लक्ष्य पाई जवाफी ब्याटिङमा उत्रिएको सिंगापुरको यू१९ टोलीले ३१ ओभरमा ६५ रन बनाउँदा सबै विकेट गुमाउन पुग्यो । सिंगापुरलाई झिनो स्कोरमै समेट्ने क्रममा नेपालका लागि पवन सर्राफले घातक बलिङ गरे । ३ विकेट लिएका उनले ६ ओभर बलिङ गर्दा जम्मा ५ रन मात्रै दिए । पवनले ५ ओभर मेडन फाले । सिंगापुरका २ ब्याट्सम्यानले मात्रै दोहोरो अंकको स्कोर बनाउन सके । ब्याटिङतर्फ नेपालका लागि कप्तान रोहितकुमार पौडेलले सर्वाधिक ९५ रन बनाए । १०५ बलको सामना गर्दा उनले ७ चौका र एक छक्का प्रहार गरे । त्यसपछि रासिद खानले ४७ बलमा ४८, पवन सर्राफले ५३ बलमा ४७ रन बनाउँदा कमलसिंह ऐरीले १८ बलमा ३१ र भीम सार्कीले १९ बलमा २६ रनको योगदान गरे । नेपालले दोस्रो खेलमा शनिबार यूएईको सामना गर्नेछ । यो छनोट प्रतियोगिता एसियाली क्षेत्रको अन्तिम छनोट प्रतियोगिता हो, जसको विजेता टोली सीधै अर्को वर्ष दक्षिण अफ्रिकामा आयोजना हुने यू१९ विश्वकपका लागि छनोट हुने छ। छनोट प्रतियोगितामा नेपाल र सिंगापुरसहित आयोजक मलेसिया, कुवेत, ओमान र यूएई सहभागी छन्।"
टाइब्रेकर बाजी मार्दै फ्रेण्डस् क्वाटरफाइनलमा,मलंगवा : सर्लाहीको बागमतीमा बागमती युवा क्लबले आयोजना गरेको तेस्रो राजर्षी जनक कप फुटबल प्रतियोगिता अन्तर्गत शुक्रबार भएको खेलमा फ्रेण्डस् क्लब काठमाडौं विजयी भएको छ । वीरगंज युनाईटेड पर्सालाई टाइब्रेकरमा ३१ गोलले हराउँदै फ्रेण्डस् क्वाटरफाइनलमा प्रवेश गरेको हो । निर्धारित समयमा ११ को बराबरी भएपछि खेल ट्राइब्रेकरमा पुगेको थियो । निै प्रतिस्पर्धात्मक खेलमा २५ औं मिनेटमा फ्रेण्डसका इब्राईम फुफानाले गोल गरी टोलीलाई अग्रता दिलाएका थिए । ६३ औं मिनेटमा वीरगंजका सविर चौधरीले डिबक्स बाहिरबाट प्रहार गरेको फ्रिकिकलाई गोलमा परिणत गरेपछि खेल बराबरी भयो । टाइब्रेकरमा वीरगंजका कप्तान लक्ष्मण चौधरी र रञ्जय चौधरीले गोलपोष्ट बाहिर प्रहार गरेका थिए । त्यस्तै अच्छालाल कुवरले प्रहार गरेको बल फ्रेण्डसका गोलकिपर असिम भुषालले रोकिदिए। फ्रेण्डस् क्लबका लागि सनिष श्रेष्ठ र ११ नं जर्सीका मनिष खड्काको बल बाहिरियो । जर्सी नं १२ का अनिल महर्जनले निर्णायक गोल गर्दै फ्रेण्डसलाई क्वाटरफाईनल यात्रा तय गराए । खेलको म्यान अफ द म्याच वीरगंजका सविर चौधरीलाई प्रदान गरिएको थियो । शनिबार झापा ११ र रुपन्देही ११ बीच खेल हुने आयोजक समितिका दिपक लामाले जानकारी दिए ।

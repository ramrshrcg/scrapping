शीर्षक,विवरण
"बुद्ध मांशाहारी, हिटलर शाकाहारी ?","गौतम बुद्धले विश्वलाई करुणा (मेत्ता) र अहिंसाको पाठ सिकाए भनी धेरै ध्यानी र ज्ञानी भन्छन्। विवेकको उच्च तहमा पुगेको व्यक्तिले संसारलाई गर्नसक्ने योगदान भनेकै संरक्षण, शान्ति र करुणा हो। २५ सय वर्षअघि बुद्धले के सिकाए, उनकै समयका थोरै व्यक्तिले त्यसको मर्म जान्न पाए। आजसम्म अनेक भाष्य र करोडौं मान्छेका आग्रहपूर्वाग्रह छिचोल्दै हाम्रो पुस्तासम्म आइपुगेका बुद्ध ज्ञानमध्ये आम मान्छेले बुद्धबारे बारम्बार बोल्नेलेख्ने एउटै विषय होशान्ति। शान्तिका अनेक व्याख्या र उपव्याख्या हुन सक्छन्। भोकाएको बाघका लागि शान्ति के हो ? भोको बाघको पन्जामा पर्दै गरेको पाठोको लागि शान्तिको परिभाषा के हो ? करुणाले वसिभूत भएर बाघले पाठो नखाइदियोस् र बाघ पनि नमरोस् भनी ठान्ने आम मानव जाति शान्ति, करुणा र अहिंसालाई पर्यायवाची शब्दका रूपमा बुझ्छन्। मन्त्र र नारामात्र होइन, शान्ति जीवनशैली हो। यसर्थ, मासुकै लागि वार्षिक ५६ अर्ब जनावर (महासागरमा मारिने अर्बौं टन माछाबाहेक) मार्ने मानव जातिलाई आज हामी सामु नभएका गौतम बुद्धलाई मनैले साक्षी राखी एउटा प्रश्न गर्नुपर्ने हुन्छहे मानव, अहिंसा र मासुको नाताचाहिँ कस्तो हुन्छ ? अहिंसा मान्छेका लागि मात्र हुन्छ कि निर्बल पशुपंछीका लागि पनि हुन्छ ? गौतम बुद्धको शान्ति शिक्षामध्ये पञ्चशील चर्चित छ। कूटनीतिमा पञ्चशील को थोरै अलग व्याख्या छ। बुद्धको पञ्चशीलको पहिलो बुँदामा हिंसा नगर्ननमार्न निर्देश छ। बुद्ध जन्मभूमि लुम्बिनीमा उभ्याइएको एउटा प्रस्तरमा पञ्चशीलमध्येको पहिलोको व्याख्या यस्तो छ: प्राणीघात छोड्ने शील राम्ररी पालन गर्दछु। अनुमानित ५० करोडभन्दा बढी विश्वका बौद्ध समुदायले बौद्धशिक्षाको यो अहिंसाव्रतलाई कसरी लिन्छ ? बुद्धलाई मन पराउँछु भन्नेले त्यस व्रतको मूल ध्येयलाई मान्छ कि मान्दैन ? लाजमर्दो कुरो, पश्चिमी समाजले प्राणी कल्याण, पृथ्वीको दीर्घायु र स्वस्थ्य वातावरणका लागि मासुमात्रै होइन, जनावरलाई कष्ट दिएर प्राप्त हुने कुनै पनि चीजबीजको उपभोग नगर्ने आक्रामक भिगन आन्दोलन चलाइरहँदा हजारौं बुद्ध जन्मेको यो पावन भूमिमा आज पनि हामी कुतर्क गरिरहेका छौं मासु र हिंसाबीच के नै सम्बन्ध छ र ? मासु र बौद्धमार्गी हुनुबीच के नै सम्बन्ध छ र ? तत्कालीन समयका मान्छेका युद्धमात्रै होइन, बलिका लागि महाराजाहरूले मैदानमा लस्कर लगाएका हजारौं पशुको बलि रोक्थे गौतम बुद्ध। भोकका कारण मर्नै लागेको सुत्केरी बाघलाई आफ्नै शरीर काटेर खुवाउने नमोबुद्धका कथा हामीले सुनेका छौं। निर्बल र असहायको संरक्षण गर्ने शिक्षा हो बुद्धको, तर तिनै बुद्धलाई उनको देहवसानपछि हिंस्रक बनाउने कोशिस गरियो। करुणा शिक्षाका नायकलाई मांसाहारी बनाउने प्रयत्न गरियो। स्वादेहरूले यतिसम्म कुतर्क गरेबासी बंगुरको मासु खाएकै कारण बुद्धको मृत्यु भयो। पञ्चशीलको पहिलो उपक्रममा बुद्धले भनेका छन्, आफ्नो जीवनको अन्त्यसम्म पनि सबै बुद्धहरू कुनै पनि प्राणीको हत्यामा संलग्न नभएका हुनाले म पनि मेरो जीवन रहेसम्म हत्याजन्य क्रियाकलापमा संलग्न हुनेछैन। हिंसा र मासुको सामान्य अन्तर्सम्बन्ध जगत्का धेरैलाई थाहा छ, तर आफूलाई बौद्ध दर्शनसँग जोड्न चाहने समेतलाई धर्मका शिक्षाभन्दा निम्छरा प्राणीको भोजन प्यारो छ। त्यसैले त स्वयम्भु र महाबौद्धजस्ता हाम्रा बौद्धचैत्यहरूमा अनेक जात्रा र गुठीभोजका नाममा मासु र रक्सीको भोज निर्विघ्न चल्छ। बुद्ध जयन्तीकै अवसरमा लुम्बिनीमा हुने कार्यक्रममा आएका विदेशी स्वदेशी पाहुनाका लागि आयोजकले प्रत्येक वर्ष पशुहत्याको निर्देशन दिन्छन्। धेरै बौद्धमार्गी भएका भनिएका देशका कतिपय गाउँसहरमा बौद्ध चिबरमै व्यक्तिहरू मासु किन्छन्। गौतम बुद्धलाई नै मांसाहारी बनाइदिएपछि मासु किन्नु र खानु कत्रो कुरो ? एउटा अध्ययनले मांस भोेजन गर्ने मान्छेले आफ्नो जीवनकालमा करिब तीन हजार पशुको मासु खान्छ भन्ने देखाएको छ। एउटै मान्छेले मासु खान छाड्दा तीन हजार प्राणीको जीवन बच्छ भने मासु नखानु आफैंमा एक महाधर्म हो। बुद्ध दर्शनमा एउटा कथा प्रचलित छ। एउटा भिक्षु कतै भिक्षा माग्न जाँदा आकाशमा उडिरहेको गिद्धको पञ्जाबाट कुनै मृत चरो उसको पात्रमा खस्यो। बौद्ध भिक्षुहरूलाई हिंसाबाट प्राप्त भोजनको अनुमति थिएन तर त्यसो हुँदाहुँदै पनि भिक्षुले बुद्धका सम्मुख पुगेर सोध्यो, पात्रमा यस्तो चीज प्राप्त भयो। म के गरौं ? यस्ता घटना बिरलै हुनेछन् भन्ने ठान्दै बुद्धले भने, भइगयो, यो त गिद्धले मारेको मासु भयो, मान्छेले मारेको मासुचाहिँ नलिनु, मरेको जीवको मासु खाँदा भने हुन्छ। गिद्ध, बाघ र स्यालजस्ता मांसाहारी जीवले हत्या गर्नु स्वाभाविक हो। हत्याबिना तिनको जीवन चल्दैन। तर मासुको स्वादमा रमेका बौद्धमार्गीहरूले नै मृतक जीवको मासु खानुहुन्छ भन्ने बुद्ध भनाइको भद्दा व्याख्या गरे। सोही कारण आजका दिनमा एसियाका कतिपय देशमा यहाँ मरेका जनावरको मासु पाइन्छ भन्ने बोर्डसमेत राखेर मासु बेच्ने गरिन्छ। धेरै भिक्षुहरू भएका ठाउँमा मासु बेच्न यस्तो छलपूर्ण तरिका अपनाइन्छ। हजारौं लाखौं भिक्षुलाई खान पुग्नेगरी दैनिक हजारौंलाखौं जनावर आफैं मरिदिने रहेछन् कि कसो ! यो ढोंगको पराकाष्ठा हो। बुद्धलाई मांशाहारी बनाउने संसारले जर्मन तानाशाह र जातिहत्यारा एडोल्फ हिटलरलाई भने शाकाहारी बनाइदियो। हिटलर शाकाहारी हो भन्ने झुट संसारभर यति छिटै र सहजै फैलियो कि आधुनिक युगमा प्राणीहत्या र मांस व्यापारको वैधानिकता खोजिरहेका मान्छेलाई हिटलरबारेको यो झुट प्रिय लाग्यो। उनीहरूले दोेस्रो प्रश्न नगरी नै त्यो झुटलाई तत्काल सत्य माने। सत्य सावित गर्न लागे। अनि शाकाहारीहरू हिंस्रक हुन्छन् भन्ने भ्रम फैलाइयो। अहिंसालाई झुट र अवैधानिक बनाउने यो जति सहज हतकण्डा र अवसर के हुनसक्थ्यो ? हिटलरका आफन्त र उनका खाना बनाउने भित्रिया व्यक्तिहरूले हिटलरको प्रिय भोजन बाच्छाको मासु थियो भनेर धेरै ठाउँमा अन्तर्वार्तासमेत दिए। अति भएपछि हिटलर न शाकाहारी थिए न जनावरप्रेमी थिए भनेर रिन बेरी नामक अमेरिकन लेखकले हिटलर निदर भेजिटेरियन नर एनिमल लभर नामक पुस्तक नै लेखे। रिन बेरीले पुस्तकमा व्यंग्यपूर्ण शैलीमा लेखेका छन् हिटलर शाकाहारी नै थिए तर उनको भोजनमा बाच्छाको मासु हुन्थ्यो। सामुद्री कछुवाको समेत मासुको सुप खाने हिटलरलाई बिना कुनै आधार विश्वले शाकाहारी बनाइदियो र त्यो फैलियो। हिंसा निरपेक्ष विषय अवश्य होइन। बाँच्ने उपक्रममा जानीनजानी हामी असंख्य उस्मज र किटजीवहरूको हत्या गर्न पुग्छौं। गौतम बुद्धलगायत हजारौं बुद्धहरूले पनि त्यस्ता हत्यालाई छल्न सम्भव थिएन किनकि त्यो सम्भवै छैन। तर सम्भवतः ढुंगे युगको ठूलो भोकमरी र खडेरीमा मानव जातिले प्राणी हत्या गरेर खान सिकेको थियो र आजका दिनमा अर्बौं प्राणी पालनपोषण गरेर तिनलाई मारी खाने धन्दा झनै बढ्दो छ। एउटा अध्ययनले मांस भोेजन गर्ने मान्छेले आफ्नो जीवनकालमा करिब तीन हजार पशुको मासु खान्छ भन्ने देखाएको छ। एउटै मान्छेले मासु खान छाड्दा तीन हजार प्राणीको जीवन बच्छ भने मासु नखानु आफैंमा एक महाधर्म हो। रगत र मासुको त्यो धन्दा कम हुँदै अन्ततः रोकिने हो भने अर्बौं प्राणीका लागि यो संसार वास्तविक घर हुनसक्छ। बुद्ध र हजारौं अन्य बुद्धले चाहेको शान्ति त्यतिखेर स्थापना हुनसक्छ। हामीले त्यसतर्फ पाइला चाल्ने कि ? हिटलरवृत्ति छाडेर बुद्ध बन्न खोज्ने कि ?"
सीमोदी वार्ता र मोदीको जनकपुर भ्रमण,"भारतीय प्रधानमन्त्री नरेन्द्र मोदीको शासनकालमा गएका चार वर्षका अवधिमा भारतको वार्षिक वृद्धिदर सात प्रतिशतभन्दा माथि रह्यो। भ्रष्टाचारविरुद्धका कडा कदम र प्रशासनयन्त्रमा ल्याएका असामान्य सुधारका परिणाम आगामी वर्षहरूमा भारतीय अर्थतन्त्रको वृद्धिदर आठ प्रतिशतभन्दा माथि रहने प्रक्षेपण गरिएको छ। गएको अप्रिल २७ मा अमेरिकी साप्ताहिक टाइममा इयान ब्रेम्मरले उल्लेख गरेअनुसार आगामी २०२७ भित्रै जापान, जर्मनी, फ्रान्स र बेलायतलाई उछिनेर भारत अमेरिका र चीनपछिको संसारको तेस्रो ठूलो अर्थतन्त्र बन्ने छ। २०१३ मा २९ प्रतिशत भारतीय मुलुकका गतिविधिबारे सन्तुष्ट थिए तर २०१८मा आइपुग्दा त्यो ७० प्रतिशत पुगेको छ भनेर पनि ब्रेम्मरले लेखेका छन्। संसारको विख्यात बहुराष्ट्रिय सेवाप्रदायक संस्था प्राइस वाटर हाउस कुपर्सले २०१७मा गरेको एक प्रक्षेपणअनुसार २०५० सम्ममा भारत संसारको दोस्रो ठूलो अर्थतन्त्र हुनेछ। चीन पहिलो र अमेरिका तेस्रो हुनेछ। उक्त अवधिसम्ममा संसारका सात ठूला अर्थतन्त्रहरूमा हालका ठूलामध्ये अमेरिकाको स्थान मात्र सुरक्षित रहनेछ। असाधारण नेतृत्व क्षमता भएका मोदी संसारको चौथो ठूलो सैन्यशक्ति र सातौं ठूलो अर्थतन्त्रलाई प्रतिनिधित्व गर्ने वर्तमान भारतका सर्वशक्तिमान नेता हुन्। विश्लेषकहरूका अनुसार उनी मुलुकभित्र र बाहिर महात्मा गान्धीपछिका सबैभन्दा लोकप्रिय भारतीय नेता बनेका छन्। केही वर्षभित्रै अमेरिकालाई उछिनेर संसारको पहिलो ठूलो अर्थतन्त्र बन्दै गरेको र भारतभन्दा पाँचगुणा ठूलो अर्थतन्त्रको स्वामी चीनले भारतलाई खासै महत्व दिने गरेको थिएन। भारतको तुलनामा चीनका विकल्पहरू प्रशस्त हुने नै भए। तर चीनसँग तुलना नै हुन नसक्ने असाधारण चुनौतीलाई सामना गरिरहेको अवस्थामा पनि भारतले आर्जन गरेका उपलब्धिहरू र उसका सैन्यसामथ्र्यलाई गम्भीरतापूर्वक लिनुपर्ने दबाब चीनले अनुभव गर्दै गयो। जापान, अमेरिका, भियतनाम, अस्ट्रेलिया जस्ता मुलुकहरूसँग रणनीतिक साझेदारी गरिरहेको र आफैं पनि ठूलो सैन्यक्षमताको भारतलाई लामो समयसम्म उपेक्षा गरिरहनु चीनको दीर्घकालीन हितमा नहुने सोच चिनियाँ पक्षले राख्न थालेको देखिन्छ। संसारको तेस्रो र चौथो ठूलो सैनिक शक्ति र दोस्रो र सातौं ठूलो अर्थतन्त्रलाई प्रतिनिधित्व गर्ने चार हजार किलोमिटर लामो सीमाना जोरिएका दुई अणुशक्ति सम्पन्न मुलुकहरूबीचको तनाव र द्वन्द्वभित्र चीनका प्रतिद्वन्द्वी अन्तर्राष्ट्रिय शक्तिहरूलाई प्रवेशको अवसर दिनु चीनका लागि सहज रणनीतिक, राजनीतिक र कूटनीतिक विकल्प हुन सक्दैनथ्यो। युरोपमा औद्योगिक क्रान्ति हुनु अघिसम्म विश्वको अर्थतन्त्रमा ५० प्रतिशतको योगदान पुर्याउँदै आएका र आलोपालो संसारका सबैभन्दा शक्तिशाली र समृद्ध मुलुकहरूको पहिचान बनाएका भारत र चीन क्रमशः आन्तरिक र बाह्ययुद्ध र विग्रहको सिकार हुँदै चरम गरिबी, अभाव र पछौटेपन र वैदेशिक दासताको स्थितिमा सयौं वर्ष थेचारिन वाध्य भए। गएको तीन र चार दसकदेखि मात्रै विकास र समृद्धिको नयाँ राष्ट्रिय पहिचान आर्जन गर्न सुरु गरेका र आफ्ना जनतालाई विश्व मानदण्डअनुसारको सुखी र समृद्ध जीवन दिने संकल्प गरिरहेका उनीहरूले यति छिट्टै १९८० र १९९० को दसकअघिको भयंकर गरिबी र आर्थिक संकटको स्थिति भुलिहाल्ने कुरा पनि भएन। गएको पाँच वर्षको अवधिमा चिनियाँ राष्ट्रपति सी जिनपिङले करिब ६० मुलुकको भ्रमण गरेका छन् र ११० भन्दा बढी राष्ट्रप्रमुख र सरकारप्रमुखहरूसँग भेटेका छन्। गएको चार वर्षमा मोदीले पनि त्यही अनुपातमा अन्य मुलुकहरूको भ्रमण गरिसकेका र त्यति नै राष्ट्र र सरकारप्रमुखहरूलाई स्वागत गरिसकेका छन्। गएको चार वर्षमा मोदीले चीनको मात्रै पनि चारपटक भ्रमण गरिसकेका छन् र आगामी जुनमा हुने सांघाइ सहयोग संगठनको शिखर बैठकको क्रममा उनी पाँचौं पटकको लागि चीन जाँदै छन्। यो अवधिमा त्यति पटक चीन भ्रमण गर्ने मोदी भारतका एक मात्र प्रधानमन्त्री हुन्। पहिलो पाँचवर्षे कार्यकालमा चिनियाँ राष्ट्रपति सीले पनि २०१४ र २०१६ मा गरेर दुई पटक भारतको भ्रमण गरिसकेका छन्। यो पनि नयाँ रेकर्ड हो। ठूला र महत्वपूर्ण शक्तिराष्ट्रहरूका राष्ट्रप्रमुख र सरकार प्रमुखहरूको भ्रमण वार्ता र सहमतिका गह्रौं औपचारिकताभित्र परस्पर हार्दिकता विकास गर्न र एक अर्कालाई नजिकबाट चिन्नेजान्ने अवसर प्राप्त नहुने भएकोले जुन २०१३ को पहिलो साता अमेरिकी राष्ट्रपति बाराक ओबामा र चिनियाँ राष्ट्रपति सीबीच क्यालिफोर्नियाको सन्नील्यान्डसमा अनौपचारिक शिखर वार्ता भएको थियो। चार वर्षपछि अप्रिल २०१७ को पहिलो साता अमेरिकी राष्ट्रपति डोनाल्ड ट्रम्प र चिनियाँ राष्ट्रपति सीबीच फ्लोरिडाको पामबीचको मारालागो क्लबमा त्यस्तै वार्ता भएको थियो। तर सन्नील्यान्ड र मारालागो शिखर वार्ता सफल मानिएन। अलग विश्व दृष्टिकोण र प्रतिस्पर्धी रणनीतिक लक्ष्य भएका मुलुकका उच्च नेतृत्वबीचका त्यस्ता शिखर वार्ताहरूलाई अन्तरंग व्यक्तिगत सम्बन्धमा विकास गर्न नसकिने भनाइ अमेरिकन इन्टरप्राइज इन्स्टिच्युटका एसियाली मामिला विज्ञ माइकल अस्लिनको छ। तर सफल र हार्दिक देखिएको वुहान वार्ता तर गएको अप्रिलको २७ र २८ मा चीनको वुहानमा विश्वको ४० प्रतिशत जनसंख्यालाई प्रतिनिधित्व गर्ने र आफैं विश्व व्यवस्थाको केन्द्र बन्दै गरेका चीन र भारतका राष्ट्रपति र प्रधानमन्त्रीबीचको अनौपचारिक वार्ता सफल देखियो। त्यसले क्षत्रीय भूराजनीतिक शक्ति सन्तुलनमा असामान्य परिवर्तनका सम्भावनाहरू तर्फ विश्वको ध्यानाकर्षण गराएको छ। सो भेटअघिको रणनीतिक उत्साहलाई प्रदर्शन गर्दै चाइना वेस्ट नर्मल विश्व विद्यालयका भारत विज्ञ प्राध्यापक लङ् सिङ्चुनलाई उद्धृत गर्दै अप्रिल २३ मा ग्लोबल टाइम्सले उल्लेख गरेअनुसार पनि औपचारिक वार्ताको तुलनामा अनौपचारिक वार्ताहरू अत्यावश्यक, व्यवहारिक र महत्वपूर्ण विषयहरूमा केन्द्रित हुने गर्दछन्। त्यसैले मोदीसी अनौपचारिक शिखर वार्ता दुई मुलुकबीचका दीर्घकालीन महत्वका रणनीतिक सवालहरूमा गहन छलफल हुने र त्यसले दुवै मुलुकलाई नयाँ लक्ष्य तय गर्न र द्विपक्षीय सम्बन्धमा नयाँ सम्भावनाहरूलाई पहिचान गर्न सहयोगी हुने पूर्वानुमान चिनियाँ विदेश मन्त्रालयका प्रवक्ता लु काङ्ले गरेका थिए। कन्फ्युसियसलगायतका चीनका धेरै चिन्तक र दार्शनिकहरूको जन्मस्थलकोरूपमा परिचित पूर्वी चीनको तटवर्ती प्रान्त सेन्दोङ्कोक्विङ्दाओ सहरमा आगामी जुन महिनामा सांघाइ कोअपरेसन अर्गनाइजेसनको शिखर बैठक हुँदै छ ग्लोबल टाइम्सको विचारमा शांघाई सहयोग संगठनको त्यही बैठकलाई मित्रवत र हार्दिकतापूर्ण बनाउनु पनि मोदी र सी अनौपचारिक बैठकको लक्ष थियो। मोदीसी बैठकअघि भारतीय विदेशमन्त्री सुषमा स्वराज र र रक्षामन्त्री निर्मला सीतारामन पनि सांघाइ सहयोग संगठनका विदेश र रक्षामन्त्रीहरूको बैठकमा भाग लिन चीन पुगेका थिए। सो बैठकमा सीमा विवाद र दलाई लामाका गतिविधिजस्ता विषयले जतिखेर पनि दुई मुलुकबीचको सम्बन्धलाई ध्वस्त पार्न सक्नेबारे दुवै पक्ष सहमत थिए। स्मरणीय छ हालसालै भारतले दलाई लामासम्बद्ध गतिविधिलाई नियन्त्रण गर्न लागेकोबारे अन्तर्राष्ट्रिय माध्यमहरूले उल्लेख गरिरहेका छन्। सांघाइ एकेडेमी अफ सोसल साइन्सेजअन्तर्गत इन्स्टिच्युट अफ इन्टरनेसनल रिलेसन्सका हु झियोङ्लाई उद्धृत गर्दै ग्लोबल टाइम्सले उल्लेख गरेअनुसार दुई मुलुकबीचको सम्बन्धमा द्वन्द्वको अवस्था आउन नदिन र सम्बन्धलाई मित्रतापूर्ण बनाउन भारत र चीनले ठूलो राष्ट्रिय लगानी गरेका छन् र त्यसलाई निरर्थक बनाउन नदिन दुवै मुलुक प्रतिवद्ध रहनुपर्नेमा दुवै पक्ष सचेत र जिम्मेवार देखिन्छन्। चीनको शक्ति र प्रभावसामु भारतीय दुर्बलताको क्षतिपूर्तिमा अमेरिका ठूलो सहयोगी हुन सक्थ्यो तर अस्थिर र अविश्वस्त छविमा प्रस्तुत हुने गरेका ट्रम्पबाट कतिसम्म आश्वस्त हुने भन्ने जटिल रणनीतिक प्रश्नले मोदीलाई चिन्तित बनाउने नै भयो। चुनौती छैनन् भन्ने होइन। आफ्नो विश्वव्यापी महत्व बढ्दै जाँदा एसियाप्रशान्त क्षेत्रमा चिनियाँ प्रभावलाई नियन्त्रण गर्ने अमेरिकी योजनाको रणनीतिक गोटीको रूपमा भारतले आफूलाई उपयोग हुन दियो भने भारतले आफूलाई क्षेत्रीय सुरक्षा व्यवस्थाको विपरीत ध्रुवमा उभ्याएको हुन्छ र त्यसो गर्नु भनेको भारतले आफूलाई चीन र रूसको खुला शत्रुको रूपमा बुझाएको हुनेबारे पनि चिनियाँ विज्ञहरूलाई उद्धृत गर्दै उल्लेखित मितिको ग्लोबल टाइम्सले उल्लेख गरेको छ। वुहान वार्ताका सकारात्मक परिणामहरू देखिन थालेका छन्। सीमामा शान्ति कायम गर्ने उद्देश्यले भारत र चीनका सीमामा तैनाथ सैनिक अधिकारीहरूबीच १ मे २०२८ मा जम्मुकश्मिरअन्तर्गत लद्दाखको चुसुल उपत्यकामा भेटवार्ता सम्पन्न भएको समाचार टाइम्स अफ इन्डियाले दिएको छ। केही वर्षदेखि भारत र चीनबीचका विवादित सीमा क्षेत्रमध्ये जम्मु कश्मिरको दुई ठाउँ, अरुणाचल प्रदेशको दुई ठाउँ र सिक्किमको एक ठाउँमा हुने त्यस्ता नियमित वार्ता स्थगित भइरहेका थिए। दुई मुलुकमाझ ठूला मतभेद र विवाद छन्। दुई दिनको अनौपचारिक भेटमा ती विषयमा संवाद र सहमति सम्भव थिएन। पुराना मतभेदहरूले नयाँनयाँ सम्भावनाका द्वारलाई सधैं छेकिरहन दिनु पनि उचित भएन। त्यसैले वुहानमा सी र मोदीले विवाद र मतभेदका विषयहरूलाई थाँती राखेर सहमतिसम्भव विषयहरूमा मात्रै आफूहरूलाई केन्द्रित गरे। मुख्य कुरो दुवै नेताले गत वर्षको डोक्लाम विवादपछिको चिसिएको सम्बन्धलाई हार्दिक र सहज बनाए। सम्बन्ध सुधारको मार्ग पहिचान गरेको र त्यसप्रति आफूहरू प्रतिवद्ध रहेको जानकारी आफ्ना जनता र विश्व समुदायलाई दिए। दुवैले अफगानिस्तानमा संयुक्त आर्थिक लगानी गर्ने र दुवै मुलुकका सीमामा शान्ति स्थापना गर्ने र सीमा क्षेत्रमा तैनाथ सेनाबीच निरन्तर संवादको स्थिति कायम गर्ने अनौपचारिक सहमति भएकोबारे भारतीय समाचारमाध्यमले उल्लेख गरेका छन्। चीनपाकिस्तान आर्थिक क्षेत्रलाई अफगानिस्तानसम्म विस्तार गर्नेबारे पनि दुई मुलुकबीच वार्ता भएको बताइएको छ। अफगानिस्तानमा संयुक्त आर्थिक लगानीसम्बन्धी सहमतिलाई चीनको पाकिस्तान नीतिमा आएको ठूलो परिवर्तनको रूपमा भारतीय समाचारमाध्यमले उल्लेख गरेका छन्। वुहान वार्तामा तेस्रो र चौथो पक्ष सीमामा दुई पक्षबीच तनाव र अविश्वास हटाउने विभिन्न उपायबारे चुसुलमा वार्ता भएकोबारे प्रेस ट्रस्ट अफ इन्डियाको स्रोतलाई आधार मान्दै मे १ मा टाइम् अफ इन्डियाले लेखेको छ। वुहानमा मोदी र सी आफ्ना सेनालाई सीमामा तनाव बढ्न नदिन रणनीतिक मार्गदर्शन जारी गर्न सहमत भएका थिए। गत वर्षको जुन १६ देखि अगस्ट २८ सम्म डोक्लाममा कायम ७३ दिन लामो सैन्यतनावले निर्माण गरेको रणनीतिक सन्त्रास जस्तो अवस्था दोहोरिन नदिन, सीमा क्षेत्रमा तैनाथ आफ्ना सेनामाझ विश्वास अभिवृद्धि गर्न र सीमा व्यवस्थापनलाई प्रभावकारी बनाउन उनीहरू सहमत भएका समाचारहरू आएका छन्। एक उच्च भारतीय अधिकारीलाई उद्धृत गर्दै टाइम्स अफ इन्डियाले उल्लेख गरेअनुसार विवादित सीमा क्षेत्रमा एउटा पक्षले अनुगमन गर्दा अर्को पक्षलाई पूर्व जानकारी गराउनुका साथै दुवै पक्षले संयुक्त अनुगमन गर्ने र कुनै स्थानीय घटनाको निपटारा गर्दा २००३ को सहमतिअनुसार गर्न समेत सहमत भएका छन्। भारतीय र चिनियाँ सेनाको सैन्य परिचालन विभागका डाइरेक्टर जनरलको तहमा लामो समयदेखि अवरुद्ध नियमित हटलाइन सम्पर्कलाई नियमित गराउने सहमति समेत मोदीसी भेटमा भएको छ। वुहान वार्तामा अमेरिका, पाकिस्तान वा नेपाल जस्ता तेस्रो, चौथो वा पाँचौ पक्षलाई कसरी प्रस्तुत गरियो प्रष्ट छैन। तर अफगानिस्तानलाई संयुक्त आर्थिक सहयोग गर्ने बारेको सहमतिले धेरै कुराहरूतर्फ संकेत गरेको छ। अप्रिल २७ मा अमेरिकी पत्रिका फरेन पलिसीमा प्रकाशित श्रीराम चाउलियाको लेखको शीर्षक छ ट्रम्प इज ड्राइभिङ सी इन्टु मोदी ज आर्म चाउलियाको निष्कर्ष छचीन शक्तिशाली भारतभन्दा अस्थिर अमेरिकाबाट बढी त्रसित छ। २०१६ मा प्रकाशित मोदी डक्ट्रिनदी फरेन पलिसी अफ इन्डिया ज प्राइम मिनिस्टर शीर्षक पुस्तकका लेखकसमेत रहेका चाउलियाअनुसार मोदी र सीको वुहान वार्ता द्विपक्षीय त हो तर वार्तामा तेस्रो पक्षको रूपमा अमेरिका आएको थियो। लामो समयदेखिको चीनको एउटा रणनीतिक विश्वास छत्यो भनेको एउटा नयाँ महाशक्तिको रूपमा चीनको बढ्दो शक्ति र प्रभावलाई नियन्त्रण गर्ने उद्देश्यले अमेरिका भारतलाई आफ्नो नेतृत्वको विश्वव्यापी गठबन्धनमा आवद्ध गर्न हरसम्भव गरिरहेको छ। क्षेत्रमा त्यस्तो चिनियाँ प्रभाव र सामथ्र्यलाई सामना गर्न आवश्यक आर्थिक, सैनिक र उच्च प्राविधिक क्षमता आर्जन गर्न भारतलाई पनि अमेरिका सहज र सुरक्षित रणनीतिक साझेदार बन्न गएको छ। हुन पनि गएको दुई दसकदेखि भारत र अमेरिका रणनीतिक साझेदारीको चरणमा छन् र नरेन्द्र मोदी नेतृत्वमा आएदेखि त्यो सम्बन्धले बहुआयामिक विस्तार पाएको छ। निश्चितरूपमा, अमेरिकाप्रति मोदी, भारतीय राजनीति र रक्षा संरचनाले ठूलो आशा, भर र अपेक्षा राखेको बुझ्न सकिन्छ। उता, संसारको अत्यधिक भूराजनीतिक महत्वको क्षेत्रमा एउटा स्थिर र सवल प्रजातान्त्रिक शक्तिको रूपमा भारतको रणनीतिक महत्व अमेरिकाले नबुझ्ने कुरै भएन। तर अमेरिकाले एउटा संगत रणनीतिक सोच र नीतिसहित भारत समक्ष प्रस्तुत हुन नसकेको अवस्थाले प्रधानमन्त्री मोदी चीनसँग सम्बन्ध सुधार्न वाध्य देखिन्छन्। चीनको शक्ति र प्रभावसामु भारतीय दुर्बलताको क्षतिपूर्तिमा अमेरिका ठूलो सहयोगी हुन सक्थ्यो तर अस्थिर र अविश्वस्त छविमा प्रस्तुत हुने गरेका ट्रम्पबाट कतिसम्म आश्वस्त हुने भन्ने जटिल रणनीतिक प्रश्नले मोदीलाई चिन्तित बनाउने नै भयो। चीनअमेरिका व्यापार युद्धको सन्दर्भमा चीनको तुलनामा अझ संकुचित भारतीय बजारविरुद्ध कुनै पनि बेला ट्रम्पको प्रहार हुनसक्ने आशंका पनि भारतमा उठ्ने नै भयो। नेपालको सन्दर्भलाई हेर्दा प्रधानमन्त्री ओलीको भारत भ्रमणले एसियाको डाभोस भनिने बोआओ सम्मेलनमा नेपालको सहभागितालाई पहिलोपटक छेक्यो। यसको अर्थ भारत र चीन दुवैले नबुझेका छैनन्। ओलीको भारत भ्रमणको तीन साताभित्रै मोदी वुहानमा सीलाई भेट्न पुगे। चिनियाँ राष्ट्रपतिसँगको सफल वार्तापछि पहिलो विदेश भ्रमणमा मोदी नेपाल आउँदैछन्। मोदीको यो भ्रमणले प्रधानमन्त्री ओलीको प्रस्तावित चीन भ्रमणलाई पर हुत्याएको छ। यी सबैको पछाडिको प्रष्ट रणनीतिक अर्थ निस्कन केही समय लाग्छ। भारतीय सीमानजिक र नेपालको संघीयताको प्रतीक बनेको दुई नम्बर प्रदेशको राजधानी जनकपुरबाट आरम्भ हुने मोदीको नेपाल भ्रमण नै नेपालको केन्द्र र मधेस प्रान्तबीचको सम्बन्धलाई परिभाषित गर्ने आधार बन्न सक्छ। जनकपुरबाट सुरु भएर चीनको सीमानजिकको मुस्ताङ हुँदै काठमाडौंमा आएर टुंगिने मोदीको यो भ्रमणले एकैसाथ गम्भीर धार्मिक, सांस्कृतिक, राजनीतिक र रणनीतिक अर्थ बोकेको छ। यो अर्थ फुकाउने र व्यवस्थापन गर्ने कूटनीतिक र रणनीतिक कौशल नेपालसँग छछैन त्यो बुझ्न केही समय प्रतीक्षा गर्नैपर्ने हुन्छ। बुहान शिखर वार्तामा नेपाल विषयले प्रवेश पाएको रणनीतिक संकेत छन्। आगामी मोदीओली वार्ता, जनकपुरमा मधेसकेन्द्रित नेताहरूसँगको मोदीको भेट र बाह्र बिघाको मैदानमा मोदीले गर्ने सम्बोधनपछि त्यसका केही प्रष्ट संकेतहरू प्राप्त हुनेछन्। भट्टराई नेपाल इन्स्टिच्युट फर स्ट्र्याटजिक स्टडिज (निस) सँग सम्बद्ध छन्।"
"भयग्रस्त जनता, असंवेदनशील प्रहरी","सामान्य मानिस अनेक भयहरूबाट आक्रान्त हुन्छ। प्राकृतिक रौद्रताको सामना गर्ने क्रममा मान्छेले विविध संस्कृतिको निर्माण गर्छ र सधैं निर्भयी हुने यत्न गरिरहन्छ। युद्ध र हिंसाका विभिषिका छिचोलेर पनि मान्छे सधैं भयमुक्त हुन खोजिरहेको हुन्छ। आधुनिक समाजमा मानव अधिकारलगायतका अवधारणा यसै सिलसिलामा सिर्जित भएका हुन्। वर्तमान नेपाली समाज र यहाँ निर्माण भएका संस्कृतिमा यहाँका मानिसले त्यस्ता अनेक भयहरूविरुद्ध गरेका संघर्ष र भोगेका जीवनका स्मृतिहरू छन्। कल्चर्स अफ फियर बारे विशद् समाजशास्त्रीय र मानवशास्त्रीय विमर्श भएका छन्, नेपाली सन्दर्भमा पनि त्यसो गर्न सकिन्छ। अहिलेलाई हामीले वर्तमानमा भोगिरहेका अनेकन् भय र ती भयलाई सम्बोधन गर्न चुकेका हाम्रा सुरक्षा संयन्त्रबारे छोटो विमर्श गरौं। व्यक्तिगत सुरक्षा चुनौतीपूर्ण हुने, समयमा र सहुलियतमा उपचार नपाएर दुःख पाइने, ठूलो दुःखले जोहो गरेको थोरै सम्पत्ति नासिने वा खोसिने, साना नानीहरूको उचित स्याहार गर्न नसकिने, प्रकोपहरूमा फस्ने र उद्धार नगरिने, अन्धविश्वासको सिकार भइने, धुर्तहरूबाट ठगिने, सडक र हवाई दुर्घटनामा परिने, शक्तिशाली तप्काले गर्ने प्रहारको सिकार भइने, नियतवस चलाइने बद्नामीका उद्यमबाट आक्रान्त भइने। भयका यस्ता असंख्य स्रोत छन्। खास वर्ग, जात, लिंग, भाषा, धर्म वा समुदायको सदस्य भएकाले नै भोग्नुपर्ने कहर बिर्सन मिल्दैन। सत्ता र शक्तिमा पहुँच नभएकाले भोग्नुपर्ने असंख्य हैरानीले पनि नागरिकका मनमा भयको सञ्चार गरिरहेको हुन्छ। सामान्य नागरिकका यस्ता डर मोचन गरेर समाज व्यवस्थित र शान्तिपूर्ण बनाउने अख्तियारी लिएर बसेको हुन्छ राज्य। शिक्षा, स्वास्थ्य र सम्मानजनक जिन्दगी सुनिश्चित गर्नेमा नेपालको लोकतान्त्रिक राज्यले आश्वस्त बनाउन खोजेको छ। कानुन कार्यान्वयन गर्ने एवं हतियार चलाउने वैध शक्तिका रूपमा राज्यका सुरक्षा अंगहरू मौजुद छन्। यी निकायहरूले निहत्था नागरिकको सुरक्षा गर्ने जिम्मेवारी लिएका हुन्छन्, त्यसैका लागि नागरिकका करबाट तिनको भरणपोषण गरिएको हुन्छ। तर पाएका सबै जिम्मेवारी पूरा गरिँदैनन्, लिएका अख्तियारी सधैं सदुपयोग हुँदैनन्। त्यसैले प्रश्न उठ्छः ती सुरक्षा निकायहरूले आखिर कसको सुरक्षा गरिरहेका छन् ? के उनीहरूले निहत्था र सामान्य मान्छेलाई भयमुक्त बनाउन सहयोग गरिरहेका छन् ? नागरिकका कस्ता भयलाई सुरक्षा निकायले सम्बोधन गर्न सकेका छन् ? मौजुद कानुनको उपयोग सार्वभौम भनिएका आधारभूत तहका नागरिकको हित हुने गरी गरिरहेका छन् वा छैनन् ? के ती निकायहरू आफैं जातीय, लैंगिक र समुदायगत हिंसाका स्रोत बनिरहेका त छैनन् ? पाएका अख्तियारको दुरुपयोग गरेर तिनीले कसको हित र कसको अहित गरिरहेका हुन्छन् ? पछिल्लो समय निकै चर्चित बनेको सुन तस्करीको घटनामा उच्चपदस्थ प्रहरी अधिकृतहरू संलग्न भएको खुलासा भयो। कतिपय अधिकृतहरू सोझै संलग्न भएको बुझिन्छ भने कतिपयलाई तस्करीबारे उचित अनुसन्धान नगरेको आरोप छ। सो घटना छानबिन गर्न बनेको आयोग र चलिरहेका अनुसन्धानले संलग्न सबै दोषीहरू सतहमा ल्याउने छ भन्नेमा सन्देह छ। तथापि अनुसन्धानको अन्तिम नतिजा नआइञ्जेल तस्करीको जालो कति पर वा कति माथि सम्म फैलिएको छ भन्ने अनुमान मात्र गर्न सकिन्छ। यी सबै घटनाबारे छापामा पढिरहँदा सामान्य नागरिकका रूपमा मनमा आउने प्रश्न त्यही हो, आखिर कसको सुरक्षाका लागि खटिएका छन् प्रहरी ? सुन तस्करी जस्ता भ्रष्टाचारका घटनाले संस्थाका रूपमा प्रहरीको प्रतिष्ठा कहिल्यै उठाउन दिँदैन। तर प्रहरीभित्रका बेथिति यतिमा मात्रै सीमित छैन। प्रहरीको सर्वोच्च पदमा बढुवा हुने बेला हरेक पटक सतहमा आउने विवादले प्रहरी आफैंमा व्यवस्थित संस्था बन्न नसकेको देखाउँछ। प्रहरी अधिकृतहरू पैसाका बाकस बोकेर राजनीतिक नेताका घरदैला चाहारेका खबर निरन्तर बाहिर आइरहनु, अवैध सुदखोरीमा प्रहरी अधिकृतहरूको अख्तियारीको दुरुपयोग भएका समाचारको गतिलो खण्डन हुन नसक्नु इत्यादि घटनाहरूले प्रहरीको साख सिध्याएको छ। आखिर कहाँबाट आउँछ बाकसमा बोक्ने पैसा ? कसरी चल्छ मिटर ब्याज जस्ता सुदखोरी ? प्रहरीभित्र चेन अफ कमान्डका नाममा गरिने विभेद र तल्लो तहका प्रहरी जवानहरूले भोग्ने सास्तीका छुट्टै फेहरिस्त बन्छन्। यी सबै कारणले सर्वसाधारणका लागि प्रहरी कुनै इज्जत गर्नुपर्ने संस्था बन्न सकेको छैन। बरु खुँखार भ्रष्टहरूको बोलबाला भएकाले सामान्य मानिसका लागि प्रहरी आफैं भयका स्रोत भएका छन्। आधारभूत तहका नागरिकले दिएका उजुरीमा कतिको कार्बाही हुन्छ भनेर कसैले ठोस अध्ययन गरेको फेला परेको छैन। त्यसैले तथ्यांक पेस गर्न गाह्रो छ। सेफर वल्र्ड जस्ता संस्थाले गरेका पब्लिक पर्सेप्सन सम्बन्धी केही सर्भेहरूले यस्ता ठोस तथ्यांक बाहिर ल्याएका नहोलान्। प्रत्यक्ष भोगेका अनुभव, सुनेका वा थाहा पाएका घटनाहरूका आधारमा प्रहरीको काम गराइबारे बनेका आम धारणा व्यक्त गर्न सकिन्छ। अवैध सुदखोरीमा प्रहरी अधिकृतहरूको अख्तियारीको दुरुपयोग भएका समाचारको गतिलो खण्डन हुन नसक्नु इत्यादि घटनाहरूले प्रहरीको साख सिध्याएको छ। आखिर कहाँबाट आउँछ बाकसमा बोक्ने पैसा ? घरेलु वा यौनजन्य हिंसाको सिकार भएर प्रहरी कार्यालय पुगेका महिला कतिले न्याय पाएका होलान् ? मेलमिलापको नाममा हिंसात्मक कामको बचाउ गरिएका उदाहरण बरु असंख्य भेटिन्छन्। जातीय भेदभाव भोगेर उजुरी हाल्न पुगेका दलितले के प्रहरीको सहयोगमा न्याय पाउन सकेको होला ? उल्टै जातीय विभेद भोगेका प्रहरी जवानका कति कथा गर्भमै तुहिए होलान्। गरिखान सहज होस् भनेर किनेर मोटरबाइक वा ल्यापटप चोरिएर पुगेको सामान्य जागिरे वा साना व्यापारीका कहर प्रहरीले सुनेका होलान् ? उजुरी स्वीकार गरे पनि बाइक फिर्ता ल्याएर जिम्मा लगाएका घटना विरलै होलान्। आर्थिक शोषण भोगिरहेको कुनै कारखानाको मजदुरले गरेको उजुरीलाई सम्बोधन गर्न के प्रहरी तयार हुन्छन् ? एक्लो मजदुर त्यसरी उजुरी लिएर जाने आँट गर्दैन, गइहाल्यो भने उसले सहयोग पाउँदैन। समूह बनाएर उजुरी गर्नु भनेको आन्दोलन गर्नु हो। इतिहासले बताएको सत्य के हो भने, प्रहरी आफैंमा जायज आन्दोलनको सहयोगी कहिल्यै भएको छैन, बरु आन्दोलन दबाउन सधैं प्रयोग भएको छ। केही वर्षपहिले प्रहरीबारे गरेको आलोचनात्मक टिप्पणीका कारण सप्तरीका मुस्लिम युवा अब्दुल रहमानले अनेक ताडना बेहोरे। अन्ततः अदालतबाट उनले सफाइ पाए पनि प्रहरी अधिकृतले उनलाई दिनु दुःख दिए। त्यसैगरी आफ्नो क्षेत्रको प्राकृतिक स्रोत यार्सागुम्बा जोगाउन डोल्पाका स्थानीयले गरेको आन्दोलनमा प्रहरीले गोली चलायो, दुई जनाको ज्यान गयो। प्रहरीले उल्टै स्थानीयहरू माथि झुटा मुचुल्का उठायो। त्यसको केही समयपछि सिम्रौनगढमा सेवा केन्द्रको विवादमा पनि प्रहरीको गोलीबाट एक स्थानीयले ज्यान गुमाए। यस्ता धेरै घटनामा निहत्था मान्छेले दुःख बेहोरेको बुझेपछि पंक्तिकारले सीमान्तकृत समुदायका सामान्य नागरिकका लागि नेपाल पुलिस स्टेट भएको निश्कर्ष निकालेको थियो। सो निश्कर्षसहितको लेख एक दैनिकमा प्रकाशित भएपछि नेपाल प्रहरीले आफ्नो बचाउ गर्दै पाठकपत्र लेख्यो। संस्थाको बचाउमा प्रहरी नेतृत्व आफैं अघि सर्ने भए पनि ऐतिहासिक बहिष्करणमा परेको समुदायका मानिसहरूमा प्रहरीबारे धारणा बदलिन सकेको छैन। मधेस आन्दोलनमा प्रहरीलाई प्रयोग गरेर मधेसी आन्दोलनकारीका छाती र टाउकामा दाग्न लगाइएको गोलीका सहजै बिर्सन नसकिने कथाले प्रहरीलाई धेरै पछिसम्म सताइरहनेछ। मान्छेमा नेपाल प्रहरीप्रति पटक्कै भरोसा हुँदैनथ्यो भने, चौकीहरूमा यतिका उजुरी किन आइरहन्थे ? किन मान्छे न्याय माग्न सधैं प्रहरी नै गुहार्थे ? साथै, सो संस्थामा काम गर्न पढेलेखेका मेहनेती युवा किन रहर गर्छन् ? प्रहरीबारे भएका विमर्शमा यस्ता प्रश्नहरू बारम्बार उठ्ने गर्छन्। सिंगो संस्थामा सबै खराब मान्छे मात्र छैनन्, कतिपयले व्यावसायिक धर्मलाई पूर्णतया आत्मसात् गरेर जिम्मेवारी पूरा गरेका तर्क पनि प्रशस्तै सुनिन्छ। त्यसो त प्रहरीले गरेका राम्रा काम खोजेर खुलेर प्रशंसा गर्दै नेपाली प्रेसले त्यस्ता केही अधिकृतलाई चर्चाका शिखरमा नपुर्याइएको पनि होइन। सञ्चारमाध्यममा छाइरहने प्रहरी अधिकृतहरूका कमजोरी, कतिपय गैरन्यायिक हत्यामा तिनको संलग्नतालगायत विषयहरू सधैं ओझेल परेको पनि उत्तिकै सत्य हो। प्रहरीको बचाउमा प्रश्न उठाउनुपर्ने कारणै नभएका होइनन् तर यस्ता तर्कले प्रहरी पूर्णतया भरोसायोग्य संस्था मानिएको छ भनेर ढुक्क बनाउँदैन। तर्कका लागि यस्ता प्रश्न काम लाग्ने भए पनि सत्य उजागर गर्न एवं प्रहरीलाई नागरिकको असल साथी बनाउन संस्थाप्रति आमवृत्त अझ बढी आलोचनात्मक हुन आवश्यक छ। दुईचार प्रहरी अधिकृतको लोकरिझ्याईंका शैली आकर्षक हुँदैमा संस्थाको प्रतिष्ठा उँचो बन्न सक्दैन। नेपाल प्रहरी एवं सशस्त्र प्रहरीबारे विमर्श गर्दा यी संस्थाको नेतृत्व र राजनीतिक शक्तिबीचका सम्बन्ध केलाउनुपर्छ। त्यसैगरी कर्मचारीतन्त्रसँगको उनीहरूको सम्बन्ध पनि पहिल्याउन जरुरी हुन्छ। प्रहरी सेवामा नाम निकाल्न सहयोग गर्छु भनेर लाखौं रकम असुल्ने एकथरी राजनीतिक नेताकार्यकर्ताको धन्दा अकण्टक चलेको छ। नेताका प्रभावले प्रहरीमा जागिर खाने, सरुवा हुने र बढुवा गरिने परम्परा स्थापित नै छ। फलानो गृहमन्त्री भएका बेला मेरो नाम निस्केको वा मेरो बढुवा सम्भव भएको भनेर गफ दिनेहरू थुप्रै भेटिन्छन्। प्रहरी अधिकृतले राजनीतिक दलका ठूला नेता मात्रै होइन, भ्रातृ संगठनका नेता र कार्यकर्तालाई समेत रिझाएर राख्नुपर्ने बाध्यता हुन्छ। राजनीतिक नेतृत्व र संगठनका पदाधिकारीहरूसँग कतिपय विषयमा सरसल्लाह गर्नु वा सहकार्य गर्नु आफैंमा गलत होइन। तर त्यही सरसल्लाह र सहकार्यका आडमा राजनीतिक नेतृत्वसँगका लेनदेनलगायतका अवाञ्छित सम्बन्ध राख्नु घातक साबित भएको छ। सामान्य मान्छेमा रहेका अनेक भय चिर्न नेपाल प्रहरी जस्ता संस्था भरोसायोग्य सुरक्षा संयन्त्र बन्न सकेका छैनन् भन्ने माथिका उदाहरणले पुष्टि गर्छ। आधारभूत तहका मान्छेका चासो, चिन्ता र भयबारे समुदायमा रहेर काम गर्ने प्रहरीहरू संवेदनशील बन्नु पहिलो सर्त हो। नेपाली समाजको संरचना, मौजुद संरचनागत विभेद, देखिने र नदेखिने हिंसात्मक शक्ति संरचनालगायत विषयमा पनि प्रहरीहरू सचेत हुँदा समस्या हल गर्न सहज हुन्छ। त्यसका लागि मुलुकको संविधान र कानुनका धाराउपधारा आउँदो बनाएर मात्रै पुग्दैन। समाज विज्ञानका आधारभूत ज्ञान, काम गर्ने क्षेत्रका सामाजिक र सांस्कृतिक विशिष्टता र अर्थराजनीतिक जटिलताबारे बुझाइ बलियो बनाउन आवश्यक छ। समाज र जनताप्रतिको संवेदनशीलता ज्यादा भएपछि तस्करहरूप्रति कठोर हुन सहज हुन्छ, आफूमा पलाउने अवाञ्छित लोभ नियन्त्रण गर्ने सामथ्र्य पनि बढ्छ। नत्र हरेक पटक सुन तस्करी जस्ता काण्ड सतहमा आउँदा केही दिनलाई तरंगित हुने, दुईचार अधिकृतले सजाय भोग्ने तर समस्या ज्युँका त्युँ रहने सम्भावना प्रचुर हुन्छ।"
एन्फा कार्यसमिति पहिलो बैठक : महासचिवमा इन्द्रमान,"काठमाडौं : अखिल नेपाल फुटबल संघ (एन्फा)को महासचिवमा इन्द्रमान तुलाधर नियुक्त भएका छन् । निर्वाचनको दुई दिनपछि सोमबार बसेको एन्फा कार्यसमितिको पहिलो बैठकले महासचिव पदमा इन्द्रमानलाई नियुक्त गरेको हो । सातदोबाटोस्थित एन्फा कम्प्लेक्समा अध्यक्ष कर्माछिरिङ शेर्पाको अध्यक्षतामा सम्पन्न बैठकले कोषाध्यक्षमा रवीन्द्र जोशीलाई नियुक्त गरेको छ । इन्द्रमान यसअघि एन्फाको प्रमुख कार्यकारी अधिकृत (सीईओ) र रवीन्द्र अघिल्लो कार्यसमितिका सहायक कोषाध्यक्ष थिए । यसैगरी बैठकले संघको मानार्थ अध्यक्षमा तासी घले, किशोर राईलाई वरिष्ठ मानार्थ उपाध्यक्ष, शिक्षित पराजुलीलाई मानार्थ उपाध्यक्षसहित आर्थिक समितिको संयोजक, नवीन पाण्डेलाई अन्तर्राष्ट्रिय सम्बन्ध प्रमुखसहित सल्लाहकार समितिको संयोजक, केन्द्रीय सदस्य किरन राईलाई प्रवक्ता र दीपक खातीलाई लेखापरीक्षण र अनुपालन समितिको संयोजक बनाउने निर्णय गरेको छ । बैठकले पूर्व राष्ट्रिय खेलाडी एवं अतिरिक्त प्रहरी महानिरीक्षक विज्ञानराज शर्मालाई लिग कमिटीको संयोजक बनाएको छ । संयोजक शर्मालाई १० दिनभित्र लिगको मिति घोषणा गर्ने जिम्मासहित लिग कमिटी निर्माण र लिगको ढाँचासमेत तय गर्ने जिम्मेवारी दिइएको छ । बैठकले एन्फाको विधान मस्यौदा समिति तथा संघअन्तर्गत विभिन्न समिति र उपसमितिको नियमावली मस्यौदा समिति, आर्थिक नियमावली, कर्मचारी प्रशासन नियमावली, जिल्ला र प्रदेशलगायत विभिन्न समितिको विधान मस्यौदा तयार गर्ने, आर्थिक नियमावली तयार नभइन्जेल राष्ट्रिय खेलकुद परिषद् (राखेप)को आर्थिक नियमावलीअनुसार काम गर्ने निर्णय गरेको छ । ग्रासरुट फुटबल कार्यक्रम सञ्चालनका लागि उपाध्यक्ष उपेन्द्रमान सिंहको संयोजकत्वमा समिति निर्माण गर्ने, मे १५ लाई एएफसी ग्रासरुट फुटबल दिवसका रूपमा मनाउने, उपाध्यक्ष वीरबहादुर खड्काको संयोजकत्वमा जिल्ला समन्वय समिति निर्माण, अर्का उपाध्यक्ष कृष्णबहादुर थापाको संयोजकत्वमा प्राविधिक समिति निर्माण र वरिष्ठ मानार्थ उपाध्यक्ष किशोर राईलाई एन्फा एकेडेमी सञ्चालन संयोजकको जिम्मेवारी दिने निर्णय गरेको छ । बैठकले अनुशासन, पुनरावेदन, मार्केटिङ र शिक्षा विभाग निर्माण, अध्यक्ष र चार उपाध्यक्षसहित पाँच जनाको स्टेरिङ कमिटी निर्माण र महासचिव, कोषाध्यक्ष र प्रवक्तालाई कमिटीको पदेन सदस्य बनाउने निर्णय, ललित स्मृति यू१९ फुटबल जेठ २९ बाट गर्ने, किरन राईको संयोजकत्वमा पुरस्कार वितरण र छनोट समिति र सदस्य दावा लामाको संयोजकत्वमा कोकाकोला अन्तरविद्यालय फुटबल प्रतियोगिता सञ्चालन समिति बनाउने निर्णय पनि गरेको छ । यसैगरी बैठकले जिल्ला लिग, प्रदेश र केन्द्रीय स्तरका प्रतियोगितासहित एन्फा प्रेसिडेन्ट कप फुटबल प्रतियोगिता आयोजनाका लागि समिति निर्माण गर्ने, भूकम्पले क्षतिग्रस्त दशरथ रंगशालाको छिटो निर्माणका लागि सरकार तथा सरोकारवाला निकायलाई ध्यानाकर्षण गराउने निर्णय र हालै मृत्यु भएका एनआरटी क्लबका उपाध्यक्ष विनयसिंह प्रधान र उदयपुर जिल्ला फुटबल संघका पूर्वअध्यक्ष ज्ञानेन्द्र बान्तवाप्रति शोक प्रस्ताव पारित गरेको छ । बैठकले एन्फाको प्रथम उपाध्यक्ष र सीईओ भने तोक्न सकेन । यसअघि नवनियुक्त पदाधिकारीलाई एन्फाका कर्मचारीले एन्फा मुख्यालयमा स्वागत गरेका थिए । सोमबार बिहानै एन्फाका निर्वाचित पदाधिकारीलाई युवा तथा खेलकुद मन्त्री जगतबहादुर सुनुवारले बधाई दिएका थिए ।"
"आईपीएल: महंगा खेलाडी फ्लप, सस्ता खेलाडी चम्किँदै","नयाँ दिल्ली: इन्डियन प्रिमियर लिग (आईपीएल) को ११ औँ संस्करणमा अहिलेसम्म ३९ खेल खेलिसकिएको छ । यसक्रममा कयौँ खेलाडीले आफ्नो क्षमता देखाउँदै कीर्तिमान बनाइरहेका छन् । यिनमा २२ करोड रुपैयाँमा बिकेका अन्बाती रायुडु र २ करोडमा किङ्ग्स इलेभन पञ्जाबका सदस्य बनेका क्रिस गेल पनि सामेल छन् । आईपीएल लिलामीको तेस्रो अर्थात अन्तिम दिन किङ्ग्ल इलेभन पञ्जाबले गेलका लागि उनको आधार मूल्यको बराबर मात्रै बोली लगाएको थियो । आईपीएलमा सबैभन्दा महंगोमा बिकेका खेलाडी बेन स्टोक्स हुन् । उनलाई राजस्थान रोयल्सले १२५ करोड रुपैयाँमा किनेको थियो । तर सबैभन्दा महंगा यी खेलाडी यो सिजन फ्लप भएका छन् । तर खरिदका क्रममा कम मूल्य लगाइएका अन्य कयौँ खेलाडीले आईपीएलमा आफ्नो जादु देखाइरहेका छ्न । सस्तोमा किनिएका खेलाडीले आफ्नो टिमका लागि उत्कृष्ट प्रदर्शन गरिरहेका छन् । यिनमा सूर्यकुमार यादव, उमेश यादव, ट्रेन्ट बोल्ट, राशिद खान, सेन वाट्सन र सिद्धार्थ कौल जस्ता खेलाडी छन् । रिटेन गरिएका खेलाडीमा महेन्द्र सिंह धोनी, विराट कोहली, हार्दिक पन्ड्या, रिषभ पन्त र श्रेयस अय्यरको अहिलेसम्मको प्रदर्शन शानदार रहेको छ। रायुडुको १० खेलमा ४२३ रन चेन्नई सुपर किङ्ग्सले अम्बाती रायुडुलाई विकेटकिपर बल्लेबाजको हैसियतमा २२ करोड रुपैयाँमा किनेको थियो। रायुडुले १० खेलको १० पारीमा ४२३० को औसतले ४२३ रन बनाएका छन्। रन बनाउनेको सूचीमा उनी शीर्ष स्थानमा छन् । उनले २ पटक ५० भन्दा धेरै रन बनाएका छन् । ३ खेललाई छाड्ने हो भने उनले कुनै पनि खेलमा ३२ भन्दा तल रन बनाएकै छैनन् । गेलले ६ खेलमा ३१० रन क्रिस गेलले यस सीजनमा अहिलेसम्म ६ खेलको ६ पारीमा ७७५० को औसतमा ३१० रन बनाएका छन् । यस सिजनमा उनले प्रतियोगिताकै पहिलो सतक पनि बनाए । यसका अलावा ३ अर्धशतक पनि हानिसकेका छन् । उनको उच्चतम स्कोर १०४ रहेको छ । रोयल च्यालेन्जर्स बेङ्गलुरुको तर्फबाट खेल्दै उनले आईपीएल २०११ र २०१२ मा सबैभन्दा धेरै रन बनाएका थिए । १० खेलमा सूर्यकुमारको ३९९ रन मुम्बई इन्डियन्सले सूर्यकुमार यादवलाई ब्याट्म्यानकारुपमा ३२ करोड रुपैयाँमा किनेको थियो । सूर्यकुमारले १० खेलको १० पारीमा ३९९० को औसतमा ३९९ रन बनाएका छन् । सबैभन्दा धेरै रन बनाउने मामिलामा उनी तेस्रो नम्बरमा छन् । ३ खेललाई छाड्ने हो भने उनले सबैजसो खेलमा ३४ भन्दा कम रन बनाएका छैनन् । सूर्यकुमारले ४ अर्धशतक पनि बनाएका छन् । रोयल च्यालेन्जर्स बेङ्गलुरुले उमेश यादवलाई ४२ करोड रुपैयाँमा किनेको थियो । उमेशले १० खेलमा ३८१ ओभर बलिङ गर्दै २२२१ को औसतमा १४ विकेट लिएका छन् । सबैभन्दा धेरै विकेट लिनेमा उनी शीर्ष स्थानमा छन् । चेन्नई सुपरकिङ्ग्सले सेन वाट्सनलाई ४ करोड रुपैयाँमा किनेको थियो । वाट्सनले १० खेलको १० पारीमा १ शतक र १ अर्धशतकको सहयोगमा ३२८ रन बनाएका छन् । उनले २५ ओभर बलिङ गर्दै ६ खेलाडीलाई पेभेलियन पनि फर्काएका छन् । सनराइजर्स हैदराबादले बलरको रुपमा सिद्धार्थ कौललाई ३८ करोड रुपैयाँमा किनेको थियो । सिद्धार्थले १० खेलमा ४० ओभर बलिङ गर्दै २८२ रन दिएका छन् । उनले २१६९ को औसतमा १३ विकेट लिएका छन् । उनी विकेट लिने खेलाडीको सूचीमा तेस्रो नम्बरमा रहेका छन् । सनराइजर्स हैदराबादले अफगानिस्तानका बलर राशिद खानलाई किन्न ९ करोड रुपैयाँको भारी रकम खर्चेको थियो । राशिदले पनि फ्रेन्चाइजीको निर्णयलाई सही ठहर्याउँदै १० खेलमा २२ रनको औसतमा १३ विकेट लिएका छन् । दिल्ली डेयरडेभिल्सले ट्रे्न्ट बोल्टलाई २२ करोड रुपैयाँमा किनेको थियो । बोल्टले १० खेलमा ३६५ ओभर बलिङ गर्दै २५३८ रनको औसतमा १३ विकेट लिए । विकेट लिनेमा उनी छैटौँ नम्बरमा छन् । हार्दिक पन्ड्याको कमाल मुम्बई इन्डियन्सले हार्दिक पन्ड्यालाई अलराउन्डरका रूपमा ११ करोड रुपैयाँमा रिटेन गरेको थियो । हार्दिकले ९ खेलमा २७४ ओभर बलिङ गर्दै २३५ रन दिएर १४ विकेट झारे । विकेट लिनेको सूचीमा उनी दोस्रो नम्बरमा छन् । हार्दिकले यसका अलावा ९ पारीमा ४ पटक नटआउट रहँदै ३३८० को औसतमा १६९ रन पनि बनाएका छन् । उनको प्रदर्शनबाट टीम व्यवस्थापन निराश छैन । धोनी पनि चल्दै चेन्नई सुपरकिङ्ग्सले महेन्द्र सिंह धोनीःलाई १५ करोडमा रिटेन गरेको थियो । चेन्नई यस समय अंकतालिकामा १४ अंकसहित दोस्रो नम्बरमा छ । चेन्नईलाई यो अवस्थामा पुर्याउन धोनीले पनि अहम भूमिका निभाए। धोनीले ५ पटक छक्का मारेर टीमलाई जिताइसकेका छन् । यो सिजनमा २ पटक यस्तो काम धोनीले गरिसकेका छन् । धोनीले अहिलेसम्म १० खेलमा ६ पटक नटआउट रहँदै ९० को औसतमा ३६० रन बनाएका छन् । आईपीएलको कुनै सिजनमा उनले सर्वाधिक ४६१ रन (सन् २०१३ मा) बनाएका थिए । धोनीले यस सिजनमा अहिलेसम्म २७ छक्का पनि हानेका छन् । यसभन्दा अघि २०१३ मा उनले सबैभन्दा धेरै २५ छक्का लगाएका थिए । उनी आईपीएलमा खेलाडीलाई स्टम्प गर्ने मामिलामा रबिन उथप्पासँगै शीर्ष स्थानमा छन् । धोनी र उथप्पाले आईपीएलमा अहिलेसम्म ३२३२ खेलाडीलाई स्टम्प गरेका छन् । धोनीले मे २०१५ पछि अहिलेसम्म ७२ टी२० म्याच खेलेका छन् । यिनमा उनी एक पटक पनि शू्न्यमा आउट भएका छैनन् । तर उनीसँग लगातार ८२ खेलमा एक पटक पनि शून्यमा आउट नभएको कीर्तिमान पनि छ । यो उपलब्धि उनले अगस्ट २०११ देखि सेप्टेम्बर २०१४ बीचमा हासिल गरेका हुन् । आरसीबी तीन खेलमा विजयी विराट कोहलीलाई रोयल च्यालेन्जर्स बेङ्गलुरु (आरसीबी) ले १५ करोड रुपैयाँमा रिटेन गरेको थियो । यस सिजनमा आरसीबीले अहिलेसम्म १० खेलमा केबल ३ मात्रै जितेको छ । आरसीबी अंकतालिकामा छैटौँ नम्बरमा छ । तर पनि उसका कप्तान विराटको अहिलेसम्मको प्रदर्शन शानदार रहेको छ । विराटले १० खेलको १० पारीमा ४९५ को औसतमा ३९६ रन बनाएका छन् । उनी दुई पटक नटआउट रहे । उले यस क्रममा ३ अर्धशतक पनि बनाए । उनको सर्वाधिक स्कोर ९२ रहेको छ । श्रेयसको ५०१४ र रिषभ ३९३० को औसत दिल्ली डेयरडेभिल्सले आफ्ना दुई युवा क्रिकेटर श्रेयस अय्यर र रिषभ पन्तलाई १५ करोड रुपैयाँमा रिटेन गरेको थियो । श्रेयसले १० खेलको १० पारीमा ५०१४ को औसतमा ३५१ रन बनाएका छन् । उनको उच्चतम स्कोर ९३ रन रहेको छ। उनले ४ पटक ५० भन्दा धेरै रन बनाएका छन् । रन बनाउनेको सूचीमा उनी आठौँ नम्बरमा छन् । रिषभले १० खेलको १० पारीमा ३९३० को औसतमा ३९३ रन बनाएका छन्। यस क्रममा उनले ३ पटक ५० भन्दा माथि रन बनाएका छन् । उनको उच्चतम स्कोर ८५ रहेको छ । शीर्ष रन बनाउनेको सूचीमा उनी पाँचौ नम्बरमा छन् ।"

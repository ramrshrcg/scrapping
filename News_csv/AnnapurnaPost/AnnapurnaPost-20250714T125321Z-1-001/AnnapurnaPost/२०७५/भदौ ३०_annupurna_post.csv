शीर्षक,विवरण
प्रधानन्यायाधीशकै आश,"नैतिकताको प्रश्न जबर्जस्त उठ्दा पनि उनी सर्वोच्च नछोड्न प्रतिबद्ध देखिन्छन उनको प्रधानन्यायाधीश हुने आशा अझै मरेको छैन। संसदीय सुनुवाइ विशेष समितिबाट अयोग्य सावित हुँदा उनमा कुनै हीनताबोध वा आत्मग्लानि पनि देखिँदैन। म फेरि प्रधानन्यायाधीश हुन संविधानले वाधा पुग्दैन, तर त्यो कुरालाई मैले ध्यान दिइरहनुपर्दैन, सर्वोच्चका वरिष्ठ न्यायाधीश दीपकराज जोशी (६४) ले शुक्रबार अन्नपूर्णसँग भने, यो समय र परिस्थितिले निर्धारण गर्ने कुरा हो। सुनवाइ समितिको दुईतिहाइले साउन १८ मा प्रधानन्यायाधीशको पूर्ण जिम्मेवारीका लागि जोशीलाई अस्वीकृत गरिदिएको थियो। सुनुवाइ समितिमा उनको शैक्षिक प्रमाणपत्र शंकास्पद रहेको, उनले गरेका फैसला विवादास्पद रहेको, झगडिया भेटेको, मर्यादामा नबसेको, सामान्य आचरण पालना नगरेको, सांसद वा राजनीतिक नेता भेटेर आफ्ना पक्षमा लबिङ गरेलगायत प्रश्न उठेका थिए। संसदीय समितिले प्रधानन्यायाधीशका लागि अयोग्य ठहर गरेपछि धेरैले अनुमान गरे अब जोशीले राजीनामा दिन्छन्। तर उनले नैतिकताका आधारमा सर्वोच्च छोडेनन्, बरु लामो घर बिदा बसे। ओमप्रकाश मि श्र प्रधानन्यायाधीशमा पदबहाली भएपछि वरिष्ठ न्यायाधीशकै भूमिकामा उनी फेरि अदालत फर्केका छन् र सर्वोच्चको मुख्य पदतिर अझै आशावादी आँखा लगाइरहेका छन्। न्यायाधीशको काम न्याय दिलाउनु हो, म न्यायाधीश छँदैछु जोशीले भने, प्रधानन्यायाधीश भनेको प्रशासन पनि चलाउनु हो, फरक यत्ति हो। न्यायाधीश भएर काम गर्न उनले कुनै अफ्ठेरो मानेका छैनन्, संविधानले उनलाई कार्यसम्पादनमा कुनै रोक पनि लगाउँदैन। बरु मि श्रको कार्यकालपछि फेरि आफ्नै पालो आउने प्रतीक्षा गरिरहेका छन्। मि श्र उमेर हदका कारण चार महिनापछि निवृत्त हुनेछन्। त्यसपछिको वरिष्ठतामा जोशी नै छन्। प्रधानन्यायाधीशको अनुपस्थितिमा फेरि कामुको जिम्मा उनकै टेबलमा आइपुग्नेछ र प्रधानन्यायाधीशका सबै अधिकार उनले प्रयोग गर्न पाउनेछन्। सुनुवाइ समितिको दुईतिहाइले प्रधानन्यायाधीशमा अयोग्य सावित गरिसकेपछि उही व्यक्तिले पुनः प्रधानन्यायाधीशकै अधिकारको अभ्यास गर्ने अवस्था आउनेछ। जोशी प्रकरणले न्यायामूर्तिहरूप्रति नैतिकताको प्रश्न सबैभन्दा बलियो भएर उठेको छ। जोशीले भने नैतिकतालाई भन्दा संवैधानिक प्रावधानले आफ्नो पुनरागमनको औचित्य सावित गर्न खोजेका छन्। यसपछि संविधानतः जोशीलाई हटाउन संसदको दुईतिहाइबाट महाभियोग लगाउने विकल्प मात्रै बाँकी छ। सत्तारुढ दलका सांसद् पार्वत गुरुङले उनका गतिविधि हेरेर मात्रै महाभियोगमा जानेनजाने टुंगो हुने जिकिर गरे। उनले राजीनामा पनि नदिँदा र उनीमाथि महाभियोग पनि नलाग्दा चार महिनापछि जोशी प्रकरणले सर्वोच्च अदालतमा पुनः जटिलता सिर्जना गर्ने देखिन्छ। राजीनामा पनि नदिँदा र उनीमाथि महाभियोग पनि नलाग्दा चार महिनापछि जोशी प्रकरणले सर्वोच्च अदालतमा पुनः जटिलता उत्पन्न गर्ने देखिन्छ। को हुन् जोशी ? ०३६ सालदेखि वकालत सुरु गरेका उनले १२ वर्ष अधिवक्ता जीवन बिताए, त्यससँगसँगै ११ वर्ष प्राध्यापन गरे। ०४७ देखि एक वर्ष उनी नेपाल ल क्याम्पसको प्रमुख रहे। ०४८ सालमा पुनरावेदन अदालतको न्यायाधीशमा नियुक्ति पाएसँगै जनकपुरबाट उनको बेन्च करिअर सुरु भएको हो। ०६६ सालमा पुनरावेदनमा मुख्य न्यायाधीश भएका उनी चार वर्षपछि ०७० सालमा सर्वोच्चको न्यायाधीशमा आए। पूर्वप्रधानन्यायाधीश गोपाल पराजुली दोहोरो जन्ममिति प्रकरणमा बर्खास्त भएपछि सर्वोच्च अदालतमा कायममुकायम मुकरर भए। न्यायिक जीवनमा जोशीले लिएका निर्णय, फैसला र उनको सार्वजनिक भूमिका विवादास्पद छन्। पुनरावेदन अदालत दिपायलमा छँदा उनकै निर्णयपछि बलात्कारका आरोपी छुट्नु, भ्रष्टाचार मुद्दामा थुनिएका करफस्र्योट आयोगका चूडामणि शर्मालाई साधारण तारेखमा छोड्नु, प्रधानन्यायाधीशमा नियुक्त हुन ढिलाइ भइरहेका बेला नेताहरूसँग भेटघाट गर्नु उनको करिअरमा सबैभन्दा धेरै आलोच्य घटना हुन्। उनी भने यी सबै घटनाको बचाउ गर्छन्, मैले धेरै मुद्दामा न्याय पर्ने गरी फैसला तथा निर्णय गरेको छु भन्नेमा विश्वस्त छु। आफूलाई बीपीको विचारबाट प्रभावित बताउने जोशी साहित्यिक पृष्ठभूमिबाट सार्वजनिक जीवनमा आएका थिए। साहित्य मेरो रुचिको क्षेत्र हो, ०३४३५ सालमा नेपाल साहित्यिक पत्रकार संघको सचिवसमेत रहेका जोशीले भने, देवकोटाको शाकुन्तल महाकाव्य, बीपी कोइरालाको आत्मवृत्तान्त मेरा प्रिय किताब हुन्। आफ्नो आजको मनोद्वन्द्व अभिव्यक्त गर्न जोशीसँग आफैंले लेखेको कवितांश छ, जसको शीर्षकै उनले द्वन्द्व राखेका छन्। कविता यस्तो छ एउटा मनले भन्छ तैंले खुट्टा टेक्नैपर्छ, एउटा मनले भन्छ तैंले घुँडा टेक्नैपर्छ, अर्को मन त छँदै छैन र पो सधैंसधैं मैले अन्याय देख्नुपर्छ ! यो मेरो पुरानो कविता हो। ०४८ सालभन्दा अगाडि स्वतन्त्र जीवन बिताउने कि जागिरमा प्रवेश गर्ने भन्ने दुविधामा छँदा लेखेको हुँ, उनले भने। दुविधाले अहिले पनि उनलाई छोडेको छैन। तर उनी अहिलेको दुविधा सार्वजनिक गर्दैनन्। म वर्तमानमा जिउने मान्छे हुँ, वर्तमानसँग म सामना गर्छु। अगाडि वा पछाडि हेर्दिनँ। ००० जोशी सर्वोच्च फर्केपछि न्यायालयभित्र जुन जटिलता देखिएको छ, सार्वजनिक वृत्तमा नैतिक कोणबाट उनको आलोचना भइरहेकै छ। सर्वोच्च अदालत भनेको सम्मानित संस्था मात्रै होइन, नागरिकले न्यायको हारगुहार गर्ने अन्तिम निकाय पनि हो। यहाँ पुग्ने पात्रको न्यायिक पृष्ठभूमि निष्कलंक, छवि स्वच्छ र उच्च नैतिक चरित्र हुन आवश्यक छ। जसरी बोलीचालीमा न्यायाधीशलाई न्यायमूर्ति भनिन्छ, व्यवहारमा पनि न्यायाधीशबाट त्यस्तै नैतिक प्रतिमूर्तिको अपेक्षा गरिन्छ। व्यवस्थै अव्यवस्थित छ भने अरू मूर्तिजस्तै न्यायमूर्ति पनि खरिदबिक्रीमा पर्छन्। परिस्थितिको अनुकूलताप्रतिकूलताले यिनलाई पनि कहिले दरबारको चौकामा पुर्याउँछ, कहिले बीच सडकतिर हुत्याउँछ। जोशी भने न सर्वोच्च संसद्को सार्वभौम समितिबाट न्यायालयको सर्वोच्च आसनमा पुग्न रोकिए पनि स्वेच्छाले बहिर्गमनमा गएनन्। प्रधानन्यायाधीशमा अस्वीकृत भएपछि उनले कुनै राजनीतिक टिप्पणी पनि सार्वजनिक गरेका छैनन्। तत्कालको जुन परिस्थिति छ, त्यससँग मेल खायो कि खाएन भन्ने कुरा मुख्य हो, अमूर्त अदालती शैलीमा उनले आफूप्रति परिस्थितिअनुकूल नभएको मात्रै स्विकार्छन्। अनुकूल परिस्थिति फेरि आउँछ (प्रधानन्यायाधीश बन्न) भन्ने पनि उनले कल्पिरहेका छन्। जोशीले भोलिको परिस्थिति जति पर्खेका छन्, त्यति नै आज अदालत नछोड्न पनि दृढ देखिन्छन्। नैतिकताको प्रश्न चौतर्फी उठ्दासमेत उनले आफ्नो भूमिकालाई संविधानले नै काम गर्न अनुमति दिएको रूपमा अर्थ्याए। संविधानको धारा १३१ मा न्यायाधीश पदबाट मुक्त हुने व्यवस्था छ, जसअनुसार मलाई काम गर्न कुनै बाधा छैन, उनले भने। उक्त धाराअनुसार जोशी पदमुक्त हुन महाभियोग मात्रै विकल्प छ। महाभियोगबारे भने उनी बोल्न चाहन्नन्, त्यो भिन्नै कुरा हो, त्यता नजाऊँ।"
"संविधान लत्याउँदै, कानुन बनाउँदै","संसद्मा प्रस्तावित विभिन्न विधेयकले संविधानप्रदत्त दलितको हक सुनिश्चित गरेका छैनन् जातीय विभेद तथा छुवाछूतबाट प्रताडित दलित समुदायले बेहार्दै आएका समस्यालाई संविधानले सम्बोधन गर्न खोज्यो कि खोजेन ? संविधानले भनेका कुरा कानुनले बोक्यो कि बोकेन ? संविधानलाई कानुनमा रूपान्तरण गर्ने विधायिकी क्रम चलिरहेको बेलाको सबैभन्दा ठूलो चासो र चिन्ताको विषय हो यो। संविधान र कानुन सबैभन्दा बेसी उत्पीडितलाई नै चाहिने हो। संसद्मा भइरहेको गतिविधि हेर्दा भने उत्पीडितका हकलाई बेवास्ता गर्दै कानुन बनाउने कोसिस जारी भएको देखिन्छ। राज्यको विभेदकारी नीति र बहिष्करणविरुद्ध भएका उत्पीडितका आन्दोलनस्वरूप नयाँ संविधान बनेको हो। जनसंघर्षकै परिणामस्वरूप उत्पीडित र सीमान्तकृत समुदायका केही हक अधिकार संविधानमा लेखिएका छन्। त्यही संविधानमा दलित, महिला, मधेसी र आदिवासीजनजाति समुदायले केही असहमति र माग राखेका छन्। नेपालको राज्य संरचना र त्यसमा हुने प्रतिनिधित्वको स्वरूपसँग सम्बन्धित ती असहमति र मागको सम्बोधन संविधान संशोधन वा कानुनबाट गर्न जरुरी छ। सहभागिता र प्रतिनिधित्व सन् २०१६ को मानव विकास प्रतिवेदनअनुसार दलितको मानव विकास सूचकांक ०४३४ रहेको छ भने ब्राह्मणक्षेत्रीको ०५३८। केन्द्रीय तथ्यांक विभाग २०६८ को नेपालमा गरिबी नामक प्रतिवेदनअनुसार पहाडी दलितको गरिबी ४३६ र तराई दलितको ३८२ रहेको छ। समता फाउन्डेसनले २०७४ सालमा गरेको अध्ययनअनुसार राज्य संरचनामा दलित समुदायको सहभागिता तथा प्रतिनिधित्वको अवस्था निम्छरो देखिएको छ। अब राज्य संरचनामा दलित समुदायको सहभागिता तथा प्रतिनिधित्व वृद्धि हुनु जरुरी छ। स्थानीय तहमा राम्रो प्रतिनिधित्व भएको देखिन्छ, तर निर्णय प्रक्रिया, नीतिनिर्माण र कार्यान्वयन तहमा न्यून संख्या छ। स्थानीय तहमा ६ जना मेयर, ११ जना उपमेयर, चारजना गाउँपालिका अध्यक्ष, १४ जना गाउँपालिका उपाध्यक्ष, एक सय ९४ जना वडाध्यक्ष निर्वाचित भएका छन्। संघीय मन्त्रिमण्डलमा एकजना मन्त्री, उच्च अदालतमा दुईजना न्यायाधीश, निजामती सेवामा दुईजना सहसचिव, एकजना एसपी (नेपाल प्रहरी), एकजना डिएसपी (सशस्त्र प्रहरी) र दुईजना कर्नेल (नेपाली सेना) रहेका छन्। २०७२ सालको संविधानले राज्यव्यवस्था तथा शासन प्रणालीमा महत्वपूर्ण परिवर्तन गरेको छ। संविधानको प्रस्तावनाले वर्गीय, जातीय, क्षेत्रीय, भाषिक, धार्मिक, लैंगिक विभेद र सबै प्रकारका जातीय छुवाछूत अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाज निर्माण गर्ने संकल्प गरेको छ। संविधानको धारा २४ मा छुवाछूत तथा भेदभावविरुद्धको हक र धारा ४० मा दलितको हकलाई मौलिक हकका रूपमा संस्थागत गरिएको छ। ती संवैधानिक मौलिक हक कार्यान्वयनका लागि संविधान जारी भएको मितिले तीन वर्षभित्र कानुन बनाउने संवैधानिक समयसीमा पनि तोकिएको छ। सोही संवैधानिक दायित्व निर्वाह गर्न राज्य कानुन निर्माण कार्यमा होमिएको छ। हाल प्रतिनिधि सभामा १९ वटा र राष्ट्रिय सभामा सातवटा गरी जम्मा २६ वटा प्रस्तावित विधेयक दर्ता भई कानुन निर्माण प्रक्रियामा छन्। तीमध्ये केही संशोधित विधेयकका रूपमा, केही नयाँ विधेयकको रूपमा दर्ता भएका छन्। तोकिएको समयसीमाभित्र कानुन नबन्दा राज्यको क्षमतामा प्रश्नचिह्न उठ्नेछ र संवैधानिक संकटसमेत सिर्जना हुनेछ। त्यसैले सरकारले हतारहतार विधेयक निर्माण गर्दैछ। ती केही विधेयकले संविधानको धारा २४ र ४० सँग एवं दलित समुदायसँग प्रत्यक्ष सरोकार राख्छन्। तर प्रस्तुत गरिएका विधेयकले संविधानको भावना र व्यवस्थाअनुसार दलित समुदायका लागि सारभूत कानुनी व्यवस्था गरेका छैनन्। सम्बन्धित वर्ग, समुदाय तथा सरोकारवालासँग छलफलै नगरी कर्मचारी समूहको कर्मकाण्डी सुझबुझका आधारमा विधेयक ल्याइएको छ। जनताका सारभूत अधिकारलाई सम्बोधन गर्ने गरी जनप्रतिनिधिले कानुन निर्माण गर्नुपर्नेमा प्रस्तावित विधेयकमा तोकिएबमोजिम हुनेछ भन्दै संसद्को जिम्मेवारी सरकारमा सारिँदैछ। यो प्रक्रिया आफैंमा विधिशास्त्रीय मान्यताविपरीत छ। संंविधानको मर्मअनुसार विधायिकाले विधायिकी मनसाय प्रकट गर्न नसक्नु खेदपूर्ण छ। विधेयकहरू यथावत् पारित भएमा दलित समुदायले संविधानबाट पाएका उपलब्धि पनि गुम्नेछन् र राज्य पश्चगमनतर्प जानेछ। अगाडिको बाटो धारा २४ अन्तर्गत संशोधनका लागि दर्ता भएको जातीय विभेद तथा छुवाछूत (कसुर र सजाय) ऐन २०६८ मा जेल सजाय बढाई पाँच वर्षभन्दा माथि पुर्याउने, शून्य सहिष्णुताको सिद्धान्तलाई अवलम्बन गर्नुपर्ने, प्रमाणको भार प्रतिवादीमा रहने व्यवस्था गर्नुपर्ने, पीडित र साक्षीको सुरक्षाको व्यवस्था गरिनुपर्ने र न्यायालयको स्वविवेकीय अधिकार हटाउने जस्ता व्यवस्था गरिनुपर्छ। धारा ४०(१) अन्तर्गतको हक कार्यान्वयनका लागि राज्यका सबै निकायमा समानुपातिक समावेशी सिद्धान्तका आधारमा सहभागी हुने दलितको हक स्थापित गरिनुपर्छ। त्यस्तै सार्वजनिक सेवालगायतका रोजगारका अन्य क्षेत्रमा उनीहरूको सशक्तीकरण, प्रतिनिधित्व र सहभागिताको सवालमा ठोस रूपमा कानुनी व्यवस्था गर्नुपर्छ। यस संवैधानिक व्यवस्थाले सरकारी र गैरसरकारी क्षेत्रमा पनि दलितको रोजगार हकबारे बोलेको छ। तर प्रस्तावित विधेयकले धारा ४०(१) को व्यवस्थालाई समेटेको छैन। तसर्थ संवैधानिक व्यवस्थाअनुसार सरकारी अंगका रोजगारमा दलित समुदायको सहभागिता सुनिश्चित गर्ने गरी र गैरसरकारी क्षेत्रमा समेत उनीहरूको सहभागिता निश्चित गर्ने गरी कानुन बनाउनुपर्छ वा संशोधन गर्नुपर्छ। जनताका सारभूत अधिकारलाई सम्बोधन गर्ने गरी जनप्रतिनिधिले कानुन निर्माण गर्नुपर्नेमा प्रस्तावित विधेयकमा तोकिएबमोजिम हुनेछ भन्दै संसद्को जिम्मेवारी सरकारमा सारिँदैछ। धारा ४०(२) मा दलित विद्यार्थीलाई प्राथमिकदेखि उच्च शिक्षासम्म कानुनबमोजिम छात्रवृत्तिसहित निःशुल्क शिक्षाको व्यवस्था गरिने तथा प्राविधिक र व्यावसायिक उच्च शिक्षामा दलितका लागि कानुनबमोजिम विशेष व्यवस्था गरिने व्यहोरा उल्लेख छ। तर प्रस्तावित अनिवार्य तथा निःशुल्क शिक्षा सम्बन्धमा व्यवस्था गर्न बनेको विधेयक २०७५ ले पनि धारा ४०(२) को व्यवस्थालाई सम्बोधन गरेको छैन। शिक्षासँग सम्बन्धित विद्यमान ऐननियमले पनि उक्त संवैधानिक हकको कार्यान्वयनतर्फ ध्यान दिएका छैनन्। तसर्थ उच्च शिक्षासम्म दलित समुदायले निःशुल्क शिक्षा प्राप्त गर्न पाउने, पुग्ने गरी छात्रवृत्तिको रकम किटान गर्ने तथा प्राविधिक तथा व्यावसायिक उच्च शिक्षा अध्यापन गर्ने शैक्षिक संस्थाले दलित विद्यार्थीका लागि १३ प्रतिशत सिट संख्या सुरक्षित गर्र्ने गरी कानुन बनाउनुपर्छ वा संशोधन गर्नुपर्छ। धारा ४०(३) मा दलित समुदायलाई स्वास्थ्य र सामाजिक सुरक्षा प्रदान गर्न कानुनबमोजिम विशेष व्यवस्था गरिने प्रावधान राखिएको छ। प्रस्तावित जनस्वास्थ्य सेवा सम्बन्धमा व्यवस्था गर्न बनेको विधेयक र सामाजिक सुरक्षा सम्बन्धमा व्यवस्था गर्न बनेको विधेयकले दलित समुदायका लागि कहींकतै विशेष व्यवस्था गरेको देखिँदैन। स्वास्थ्य र सामाजिक सुरक्षा सबैका लागि हो भन्ने आधारबाट विधेयक मस्यौदा भएको देखिन्छ, जबकि विशेष समस्याको पाटोलाई बेवास्ता गर्न मिल्दैन। दलितहरूले सेवा लिने क्रममा हुनसक्ने विभेदविरुद्ध कडा कानुनी कारबाहीको व्यवस्था गरिनुपर्छ। सुरक्षित मातृत्व तथा प्रजनन स्वास्थ्यअन्तर्गत दलित समुदायका महिलालाई विशेष प्रोत्साहन भत्ता र बिमा व्यवस्था एवं सचेतना कार्यक्रमको व्यवस्था गर्ने, सरकारी तथा गैरसरकारी स्वास्थ्य सेवाप्रदायक संस्थाबाट सहुलियत प्रदान गर्ने, सबै किसिमका औषधि निःशुल्क उपलब्ध गराउने र स्वास्थ्य बिमाको माध्यमबाट उपचार खर्च निःशुल्क हुने व्यवस्था प्रस्तावित विधेयकमा समेटिनुपर्छ र स्वास्थ्यसँग सम्बन्धित ऐन नियम संशोधन हुनुपर्छ। त्यस्तै, सामाजिक सुरक्षाअन्तर्गत समाजबाट अपहेलित दलित समुदायका लागि विशेष व्यवस्था गर्नुपर्छ। समाजको प्रत्येक संरचनामा दलितको उपस्थितिलाई स्वीकार गर्ने वातावरण राज्यले निर्माण गर्नुपर्छ। प्रस्तावि विधेयकमा निम्न व्यवस्था गरिनुपर्छ दलित बेरोजगार युवाका लागि बेरोजगार सहायता कार्यक्रम, ज्येष्ठ नागरिक भत्ताका लागि ६० वर्षको उमेर हदबन्दी, विभिन्न रूपमा सामाजिक रूपमा विभेदमा परेका र अन्तरजातीय विवाहका कारण विस्थापित जोडीको संरक्षणका लागि तत्काल अन्तरिम राहत र रोजगारको ग्यारेन्टी, यौनशोषणबाट पीडित दलित महिलाको सुरक्षा र पुनस्र्थापनाका लागि राहत र सुरक्षित रोजगारको व्यवस्था, दलित समुदायका असहाय, अशक्त तथा अनाथ बालबालिकाकोे संरक्षण र सशक्तीकरणका लागि विशेष कार्यक्रम, दलित समुदायका विपन्न र जोखिममा परेका परिवारलाई अनुदान र सहुलियत दरमा खाद्यान्न उपलब्ध गराउनुपर्ने, मृत्यु संस्कारका लागि रकम उपलब्ध गराउनुपर्ने, दलित समुदायबाट सहकारी संस्था स्थापना तथा सञ्चालन। धारा ४०(४) मा दलित समुदायलाई आफ्नो परम्परागत पेसा, ज्ञान, सीप र प्रविधिको प्रयोग, संरक्षण र विकास गर्ने हक हुने तथा राज्यले दलित समुदायका परम्परागत पेसासँग सम्बन्धित आधुनिक व्यवसायमा उनीहरूलाई प्राथमिकता दिई त्यसका लागि आवश्यक पर्ने सीप र स्रोत उपलब्ध गराउने व्यवस्था गरिएको छ, तर यो व्यवस्था कार्यान्वयन गर्न कुनै पनि विधेयक मस्यौदा भएको छैन। यस धारामा उल्लिखित विषयवस्तु दलित समुदायको पेसागत निरन्तरता, जीविकोपार्जन र अर्थोपार्जनसँग जोडिएको छ। दलित समुदायको परम्परागत कला, पेसा, ज्ञान, सीप र प्रविधिको पहिचान, प्रयोग, संरक्षण, विकास र व्यावसायीकरण गरी बौद्धिक सम्पत्तिको रूपमा संस्थागत गर्न सरकारले सीप विकास तालिम, बजेट व्यवस्थापन, मेसिन, औजारलगायतका सामान आयात निर्यात गर्दा लाग्ने विभिन्न प्रकारका शुल्कमा विशेष छुटको व्यवस्था र सहुलियतपूर्ण ऋण उपलब्ध गराउने गरी कानुन निर्माण गर्नुपर्छ। धारा ४० को उपधारा ५ र ६ मा भूमिहीन र आवासविहीन दलितलाई कानुनबमोजिम एकपटक जमिन उपलब्ध गराउने र बसोबास व्यवस्था गर्ने व्यवस्था लेखिएको छ। यी संवैधानिक व्यवस्था कार्यान्वयन गर्न भूमिसम्बन्धी ऐन २०२१ लाई संशोधन गर्न बनेको विधेयक र आवासको अधिकार सम्बन्धमा व्यवस्था गर्न बनेको विधेयक २०७५ संसद्मा दर्ता भएका छन्। यी विधेयकले संविधानको धारा ४० को उपधारा ५ र ६ मा उल्लिखित भावना आत्मसात गरेका छैनन्। आवासको अधिकार सम्बन्धमा व्यवस्था गर्न बनेको विधेयक २०७५ ले दलित शब्दसमेत कतै उल्लेख गरेको छैन। त्यसैगरी भूमिसम्बन्धी ऐन २०२१ लाई संशोधन गर्न बनेको विधेयक २०७५ ले कार्यदल वा समिति बनाएर तोकिएबमोजिम भूमि उपलब्ध गराउने भन्ने व्यवस्था गरेको छ। यो व्यवस्था हेर्दा भूमिहीन दलित समुदायका व्यक्तिले जमिन पाउने कि नपाउने, कस्तो र कति पाउने ल् अन्योल छ। तसर्थ प्रस्तावित विधेयकमा संविधानको भावनाअनुसार परिवारको संख्याअनुसार जीविकोपार्जन हुनसक्ने गरी तराईमा कम्तीमा पाँच कठ्ठा र पहाडमा कम्तीमा चार रोपनी खेतीयोग्य भूमि उपलब्ध गराउनुपर्ने देखिन्छ। परिवारको संख्या हेरेर सरकारी मापदण्ड पुगेको वा शौचालयको सुविधासहित कम्तीमा चार कोठासहितको एकतले घर उपलब्ध गराउने तथा उपलब्ध गराउने समयसीमासमेत स्पष्टसँग तोकिएको कानुनी प्रावधानसहितको कानुन निर्माण गर्नुपर्छ वा भएका कानुनलाई संशोधन गर्नुपर्छ। धारा ४०(७) मा दलित समुदायलाई धारा ४० द्वारा प्रदत्त सुविधा दलित महिला, पुरुष र सबै समुदायमा रहेका दलितले समानुपातिक रूपमा प्राप्त गर्ने गरी न्यायोचित वितरण गर्नुपर्ने व्यवस्था छ। यस सम्बन्धमा दलित समुदायले संविधानअनुसार कानुन प्राप्त गर्ने सबै हक अधिकार समानुपातिक रूपमा न्यायोचित वितरण हुने गरी कानुन निर्माण गर्नुपर्छ। चाहिन्छ मोर्चाबन्दी संविधानको धारा ४० मा उल्लिखित दलित समुदायका मौलिक हकको संवैधानिक मर्म र भावनाअनुसार कार्यान्वयन गर्न एकीकृत तथा बृहत् कानुन निर्माणको आवश्यकता छ। एकीकृत कानुनमा संविधानको धारा ४० अन्तर्गतका सबै संवैधानिक हकलाई छुट्टाछुट्टै परिच्छेदमा व्यवस्थित ढंगले उल्लेख गरिनुपर्छ। यथेष्ट छलफलका लागि विषयगत समितिहरूमा पठाई सरोकारवाला र विज्ञको समेत सहभागितामा छलफल गराई प्रक्रिया अगाडि बढाउनुपर्छ। यस कार्यका लागि समय अभाव भएमा संविधान संशोधन गर्दै केही महिनाको समयसीमा बढाउन सकिन्छ। एकीकृत दलित विधेयक निर्माण तथा कार्यान्वयनका लागि राज्यलाई दबाब दिन तथा संघर्ष गर्न सरकार पक्षविपक्षका सांसद, दलित राजनीतिक भ्रातृ संगठन, दलित नागरिक समाज, व्यावसायिक संगठन, दलित बुद्धिजीवी, जातीय संगठन र पत्रकारसँगै दलित पक्षधर गैरदलित सांसद तथा सरोकारवालाबीचको संयुक्त मोर्चा निर्माणको आवश्यकता छ। अधिवक्ता नेपाली समता फाउन्डेसनसँग आबद्ध छन्।"
बालविकासको मर्म र हाम्रो अभ्यास,"प्रारम्भिक बालविकास कार्यक्रम सञ्चालन तथा सुधार गर्ने अवसर स्थानीय तहलाई प्राप्त भएको छ पूर्वीय दर्शन महाभारतका चर्चित पात्र अभिमन्युले आमाको गर्भभित्रै हुँदा पिता अर्जुनले आमालाई सुनाएको आधारमा चक्रव्युह तोड्न सिकेको कुरा चर्चित छ। यो कथा प्रसंगले सांकेतिक रूपमा बालबालिकाको स्याहारसुसार गर्भावस्थादेखि नै गर्नुपर्ने सन्देश दिएको छ। कतिपय पश्चिमी विद्वान्हरूले आमाको आहारा, विचार तथा भावनाको प्रत्यक्ष प्रभाव गर्भस्थ शिशुमा पर्ने तर्क दिएर अभिमन्युको कथा प्रसंगलाई बल पुर्याएका छन्। आधुनिक खोज र अनुसन्धानले मानव विकासको जग गर्भावस्थाबाटै सुरु हुने पुष्टि गरेको छ। मानव विकासमा वंशगत गुण र वातावरण दुवैको प्रभाव रहने भए पनि उचित वातावरण नपाएसम्म विकास सम्भव नहुने सत्य स्पष्ट छ। शिशु गर्भस्थ भएदेखि करिब आठ वर्षसम्म उनीहरूको आवश्यकता र विकासात्मक अवस्थाअनुसार हेरविचार, सेवा, सुरक्षा, सिकाइ तथा उनीहरूका अन्य नैसर्गिक अधिकारहरूको उपभोगको अवसर मिलाइदिनुसँग प्रारम्भिक बालविकास जोडिएको छ। स्नायु वैज्ञानिकहरूका अनुसार बालबालिकाको मस्तिष्कको करिब ९० प्रतिशत विकास जन्मको पाँच वर्षकै अवधिमा भइसक्छ। मस्तिष्क विकासलाई बालबालिकाले पाउने पोषण, अन्तरक्रियात्मक व्यवहार, सुरक्षा आदिले प्रभाव पार्छ। अभिभावकले आफ्ना बालबालिकाका उचित विकास र स्याहार गरी असल बालबालिका बनाउने गरी हुर्काउनुपर्ने प्रारम्भिक बालविकासको महत्वपूर्ण सन्देश हो। बालक देशकै सम्पत्ति भएकाले उनीहरूको विकास र हकहितका लागि राज्यले कानुन बनाउने, हितग्राही सेवा सञ्चालन गर्ने गर्छ। प्रारम्भिक बालविकासको हक नेपालको संविधानमा स्थापित भएबाट प्रारम्भिक बालविकासको हक कायम हुने गरी नीति निर्माण गर्नु र कार्यान्वयनमा लैजानु राज्यको संवैधानिक दायित्वभित्र पर्दछ। बालविकास र बालविकास केन्द्र हरेक घर आफैं बालविकास केन्द्र हो र बालबालिकाको सर्वांगीण विकासको दायित्व प्रथमतः घरपरिवारकै हो। हाम्रो समाजमा बालबालिका आमाबाबु र परिवारका अन्य सदस्यहरूकै साथमा हुर्कन्छन्। संयुक्त परिवार प्रणाली रहँदा घरका हजुरबा र हजुरआमा बालविकासका सहजकर्ताका रूपमा देखिन्थे। परिवारमा गरिने विकास र हेरविचारका क्रियाकलाप कति पर्याप्त थिए र कति थिएनन् फरक विषय बन्न सक्छ, तर यसले सांस्कृतिक, सामाजिक एवं पारिवारिक व्यवहार निसन्देह रूपमा नयाँ पुस्तामा स्थानान्तरण गर्ने काम गरेको थियो। संसारको परिवर्तनसँगै हाम्रो सामाजिक संरचनामा पनि परिवर्तन आएको छ। कम सन्तानको जन्मले एकातिर बालबालिकाको महत्व थप बन्न पुगेको छ भने अर्कोतिर सामाजिक व्यस्तताका कारण बालबालिकाको रेखदेखमा संगठित संस्थाको जन्म भइरहेको छ। शिशु स्याहार केन्द्र, मन्टेश्वरी, बालस्याहार केन्द्र वा शिशुगृह आदि अनेका नामका संगठित संस्थाहरू यस क्षेत्रमा उदाएका छन्। सीमित जनसंख्यालाई थप दक्ष र सक्षम बनाएर विश्वको विकासात्मक गतिसँग प्रतिस्पर्धा गर्न सक्ने जनशक्ति विकास गर्ने कार्यमा राज्यको दायित्व पनि थपिएको छ। मानव शक्ति नै राष्ट्रका शक्ति हो। भविष्यमा कस्तो व्यक्ति बन्ने भन्ने कुरा प्रारम्भिक बालअवस्थाकै लगानीमा भनर पर्ने भएकाले यस क्षेत्रमा लगानी बढाएर भविष्यको असल पारिवारिक सदस्य निर्माण गर्ने र राज्यको असल नागरिक उत्पादन गर्ने कार्य यही बिन्दुबाट प्रारम्भ हुने तथ्य प्रमाणित भइसकेको छ। नोबल पुरस्कारविजेता अमेरिकी अर्थशास्त्री जेम्स ह्याकम्यान सक्षम नागरिक र समतामूलक समाज निर्माण गर्ने हो भने प्रारम्भिक बालविकासमा लगानी गर्नुपर्छ भन्ने तर्क गर्छन्। घरपरिवारबाट प्रदान हुन नसक्ने सेवा सुविधा प्रदान गर्ने कर्तव्य राज्यको दायित्वमा पर्छ र घरपरिवारमा हुने बालहेरचाह र पोषणको क्षेत्रमा जागरण ल्याउने दायित्व पनि राज्यकै हुन्छ। यसैकारण शिक्षा, स्वास्थ्य, सुरक्षा आदि निकायले प्रारम्भिक बालविकासका लागि योगदान पुर्याइरहेका हुन्छन्। प्रारम्भमा शिक्षा क्षेत्रमा प्रारम्भिक बालविकास केन्द्र स्थापना गर्ने सोच प्रारम्भिक बालविकासको अवधारणाले भन्दा पनि कक्षा १ मा कम उमेरका बालबालिकाको भर्नाले ल्याएको शैक्षिक क्षतिको ठूलो प्रतिशतले ल्याएको थियो। त्यसरी खुलेका प्रारम्भिक बालविकास केन्द्रहरूमा गरिने क्रियाकलापलाई सर्वांगीण विकासमा आधारित बनाइएकाले प्रारम्भिक बालविकासका क्षेत्रमा यो थप प्रयत्न बन्न पुगेको छ। सबैका लागि शिक्षा नामक अन्तर्राष्ट्रिय सम्मेलनले प्रारम्भिक बालविकास र हेरचाहलाई पहिलो लक्ष्य बनाएपछि विश्वव्यापी भएको बालहेरचाहको अवधारणा आएको हो। नेपालमा प्रारम्भमा ३ र ४ वर्षका बालबालिकाका लागि ल्याइए पनि विद्यालय क्षेत्र सुधार कार्यक्रम कार्यान्वयनमा आएपछि यो मूलतः चार वर्षका बालबालिकाका लागि बन्न पुगेको छ। चार वर्ष उमेर पूरा गरेका बालबालिकालाई उनीहरूको सर्वांगीण विकासका प्रयत्नहरूलाई थप संगठित बनाउँदै खेल तथा मनोरञ्जनात्मक तवरले कक्षा १ मा प्रवेश तयारीको कार्य गराउनु यसको मूल उद्देश्य हो। यसै उद्देश्यले नेपाल सरकार शिक्षा मन्त्रालयमार्फत अनुदान जाने गरी मुलुकभरि हाल ३०,४४८ बालविकास केन्द्रहरू सञ्चालित छन्। यस दृष्टिकोणबाट शिक्षा मन्त्रालय पनि प्रारम्भिक बालविकास क्षेत्रमा (चार वर्ष उमेर समूहका बालबालिकाका सर्वांगीण विकासमा आधारित सिकाइ पक्षको कार्यमा सघाउने) राज्यको जिम्मेवार निकायमध्येको एक हो भनेर बुझ्नुपर्छ, तर बालविकास केन्द्र नै सम्पूर्ण प्रारम्भिक बालविकासको एक मात्र संस्था हो भनेर बुझिनु हुँदैन। गर्भावस्थादेखि हुने बालविकासलाई गति दिन अभिभावकलाई बुझाउन र त्यसपछिमा समयमा गरिने हेरचाहमा दिनुपर्ने वातावरण, खाना, सुरक्षाजस्ता विकासात्मक क्रियाकलापका विषयमा गर्नुपर्ने दायित्व राज्य र यस क्षेत्रका सबै सरोकारवालाको हो। कतिपय सामुदायिक तथा सबै निजी विद्यालयले तीनचार वर्षका बालबालिकालाई नर्सरी, केजीमा राख्दा उनीहरूको कलिलो दिमागमा धेरै बोझ पर्न गएको छ। प्रारम्भिक बालविकासका क्षेत्रमा गर्नुपर्ने धेरै कार्य छन्। यस हिसाबले समस्यालाई प्रारम्भिक बालविकासका समस्या र प्रारम्भिक बालविकास केन्द्रका समस्याका रूपमा यसलाई विभाजन गरेर हेर्न सकिन्छ। प्रारम्भिक बालविकासका समस्या शिशु गर्भस्थ भएदेखिकै अवधिमा देखा पर्दछ। गर्भवती आमाको पोषणयुक्त खाना र वातावरणसँग शिशुको विकास निर्भर गर्ने भएकाले गर्भवती आमाको पोषणयुक्त खाना नेपाली जनजीवनको पहिलो समस्या हो। गर्भवती आमाको काम र कार्यबोझ, नियमित स्वास्थ्य परीक्षण, उचित घरेलु वातावरण, सुरक्षित प्रसूति सेवाको पहुँचजस्ता विषय गर्भावस्थाकै पेचिला समस्या हुन्। स्वास्थ्य सेवाको पहुँच दुर्गम क्षेत्रमा नपुग्नु, पुगे पनि दक्ष स्वास्थ्यकर्मी नहुनुले धेरै गर्भवती महिलासँगै गर्भस्थ शिशुको स्वास्थ्य धरापमा पर्न पुग्छ। अझै पनि प्रतिलाखमा २५८ जना गर्भवती आमा प्रसूतिकै क्रममा मर्छन् भने प्रतिहजारमा पाँच वर्षमुनिका ३८ शिशुले ज्यान गुमाउने गरेका छन् (चौधौं योजना, २०७३)। जन्मपछिको वातावरण तथा हेरविचार बालविकासका लागि उत्तिकै महत्वपूर्ण छ। यसबेला बालबालिकालाई उचित पोषण, हेरविचार र स्वास्थ्य वातावरण कसरी दिलाउने ? २१६ प्रतिशत (राष्ट्रिय योजना आयोग, २०७३) भन्दा बढी निरपेक्ष गरिबीको रेखामुनि रहेका नेपाली समुदायका घरपरिवारमा यो समस्या अझै जटिल देखिन्छ। प्रारम्भिक बालविकासको समस्या विपन्न परिवारमा मात्र होइन, सम्पन्न परिवारमा पनि देखिन पुगेको छ। विशेषतः सहर र बजारमा बस्ने घरपरिवारले जन्मपछि आफ्ना शिशुलाई विभिन्न शिशु स्याहार केन्द्र वा मन्टेश्वरी नामक स्थानमा पठाउने गरेको पाइन्छ। ती केन्द्र संगठित घरपरिवारजस्ता बन्नुपर्ने हो। ती केन्द्रमा बालबालिकाले मनोरञ्जनात्मक वातावरणमा खेल्ने, नाच्ने, हाँस्ने, समयोचित खाना खान पाउनेजस्ता सुविधासहित सर्वांगीण विकासका अवसर प्राप्त गर्नुपर्ने हो। तर त्यस्ता केन्द्रहरू पनि पढाइ र घोकाइकै स्थल बन्न पुगेका गुनासा आउने गरेका छन्, जुन बालबालिकाको विकासात्मक अवस्थाअनुसारको क्रियाकलाप होइन। यस्ता क्रियाकलापले बालबालिकालाई तनाव दिने निश्चित छ। तनाव र स्वास्थ्यको प्रतिरोधी अन्तरक्रिया हुने भएकाले बालबालिकाको स्वास्थ्य खराब हुने र मौलिकपन मरेर जाने सम्भावना उत्तिकै देखिन्छ। नेपाल सरकारमार्फत सञ्चालित प्रारम्भिक बालविकास केन्द्रहरू चार वर्ष उमेर पुगेका बालबालिकाका लागि हो। यी केन्द्रहरू सञ्चालन हुने निश्चित विधि र प्रक्रिया छन्। शिक्षा मन्त्रालयको पछिल्लो तथ्यांकअनुसार यस उमेरका ८४१ प्रतिशत बालबालिका बालविकास केन्द्रमा भर्ना भएको देखिएको छ भने कक्षा १ को भर्नामा यस प्रकारको अनुभव लिएर जानेको तथ्यांक पनि ६६१ प्रतिशत पुग्नु आफैंमा सकारात्मक पक्ष मान्न सकिन्छ। तथापि बालविकास केन्द्रसँग जोडिएका पनि धेरै समस्या छन्। अझै १५९ प्रतिशत बालबालिका यसको सेवाबाट विमुख हुनु पहुँचसँग सम्बन्धित समस्या हो। छरिएर बसेको बस्ती भएकाले केन्द्र स्थापना गर्न पनि सम्भव नभएका तर बालबालिका त्यस स्थानमा भएकाले यसको सेवा कसरी दिने भन्ने समस्या रहेको छ। यसबाहेक अपांगता भएका बालबालिकालाई यसको पहुँच अझै गहिरो समस्याको रूपमा देखा पर्दछ। न्यून योग्यता भएका बालशिक्षक, न्यून पारिश्रमिक, तालिम प्राप्त शिक्षक बाहिरिने र कोरा शिक्षकले यसको मर्मअनुसार पाठ्यक्रमिक क्रियाकलाप सञ्चालन गर्न नसक्ने अवस्था यी केन्द्रहरूले भोगिरहेका छन्। भौतिक पूर्वाधार कमजोर हुनु, समुदायमा सञ्चालित बालविकास केन्द्रहरू धराशायी भई विद्यालयमा प्रवेश गर्नु, न्यूनतमा मापदण्डको कार्यान्वयन हुन नसक्नु, गैरसरकारी क्षेत्रबाट केही भएजस्तो देखिए पनि परिणाम खासै नदेखिनु जस्ता कारण बालविकास केन्द्रका गुणस्तरलाई प्रभाव पारिरहेका छन्। प्रारम्भिक बालविकास केन्द्रको उद्देश्य सर्वांगीण विकासमा आधारित क्रियाकलाप सञ्चालन गरी कक्षा १ को तयारी गर्नु भनिए पनि अन्यत्र सञ्चालित साक्षरतामुखी क्रियाकलापको प्रभावले यसलाई पनि थिलथिलो बनाएको छ। अभिभावक मात्र होइन, विद्यालय व्यवस्थापन समिति र धेरैजसो विद्यालयका प्रधानाध्यापकसमेतले बालविकास केन्द्रलाई शिशु पढाइ कक्षाका रूपमा बुझेको बुझाइ यसका लागि ठूलो समस्या रहेको छ। कलिला बालबालिकालाई विद्यालय वा केन्द्र जहाँ लगे पनि उनीहरूको विकासात्मक क्रियाकलाप छायामा पर्न गयो र साक्षरताको भारीले थिचिन पुगे भने उनीहरूको बालापनले खुल्न र विकास हुन पाउँदैन। यसले प्रत्युत्पादक परिणाम ल्याउनेछ। प्रारम्भिक बालविकासको चुनौतीको रूपमा समयावधि पनि रहेको छ। निजी विद्यालयहरूमा नर्सरी, केजी (२ वर्ष) गरी तीनचार वर्ष बालबालिकालाई राखिदिँदा त्यही कुरा सर्वप्रिय हो कि भन्ने भान आमअभिभावक र सामुदायिक विद्यालयमा पनि पर्न गएको देखिन्छ। यसले गर्दा कतिपय सामुदायिक विद्यालयले प्रतिरक्षाका लागि सोहीअनुसारको तह राखेको पनि देखिन्छ। यसले गर्दा बालबालिकाको कलिलो दिमागमा धेरै बोझ पर्न गएको छ। यस किसिमको अवसर पाउनेको सर्वांगीण विकास छायामा पर्ने र नपाउनेको कलिलो मस्तिष्कमा विभेदको बीउ रोपिने दुवै समस्या मुलुकले सामना गरिरहेको छ। यसले अभिभावकको बालविकासको दायित्वलाई पनि निष्क्रिय पार्ने खतरा बढेको छ। प्रारम्भिक बालविकास केन्द्र र अन्य त्यसभन्दा तलका शिशु विकास केन्द्र वा मन्टेश्वरी सबै स्थानीय तहकै अनुमतिमा उम्रिएका संस्थाहरू हुन्। उनीहरूको नियमनको पाटो कमजोर देखिएको छ। निष्कर्ष नेपालको संविधानअनुसार माध्यमिक शिक्षासम्मको स्थापना, सञ्चालनको जिम्मेवारी पाएको स्थानीय तहले प्रारम्भिक बालविकासको उल्लिखित समस्या समाधानका लागि गम्भीरतापूर्वक कार्य गर्नु जरुरी छ। प्रारम्भिक बालविकास कार्यक्रम सञ्चालन गर्न र बालविकास केन्द्रहरूको व्यवस्थापन सुधार गर्ने कार्य एकै छानामुनि बसेर गर्न सम्भव पनि छ। यो अवसर स्थानीय तहलाई प्राप्त भएको छ, तर यसका लागि समस्या र यसका विभिन्न आयामहरूको जानकारी सम्बन्धित पक्षमा हुनु जरुरी छ। खनाल शिक्षा तथा मानवस्रोत विकास केन्द्रसँग सम्बन्धित शाखाका निर्देशक हुन्। इमेलः"
किन चाहिन्छ पुस्तकालय ?,"ठ्याक्कै हामीलाई चाहिएको बेला यो महत्वपूर्ण संस्था बेवास्तामा परेको छ के सार्वजनिक पुस्तकाय असान्दर्भिक छन् ? समाजका धेरै शक्तिशालीले यस्तै सोच्छन्। पछिल्ला केही वर्षदेखि किताब वितरण गर्ने प्रचलनमा कमी आइरहेको छ। यही ओरालो यात्रालाई लिएर केही आलोचकले पुस्तकालयले आफ्नो ऐतिहासिक भूमिका गुमाइरहेको टिप्पणी गर्ने गरेका छन्। केही निर्वाचित अधिकारीले पनि एक्काईसौं शताब्दीमा पनि किन किताब चाहियो भन्ने तर्क गर्छन्। प्रशस्त किताबलाई डिजिटल स्वरूपमा परिवर्तन गरिसकिएको र आम मानिसले इन्टरनेटको उपयोग गर्न थालेकाले पुस्तकालयको आवश्यकता सकिएको उनीहरूको तर्क छ। त्यसो त, पुस्तकालयहरूले धेरै पहिलादेखि नै सहयोग पाउन छोडेका छन्। अटलान्टाजस्ता अमेरिकी सहरमा पुस्तकालयहरू बन्द भइसकेका छन्। सान जोसे, क्यालिफजस्ता सहरहरूमा सार्वजनिक पुस्तकालयलाई छुट्ट्याइने बजेट घट्न थालेको छ। त्यसैले ती पुस्तकालयले २० डलरभन्दा बढी शुल्क तिर्न बाँकी रहेकालाई पुस्तक लिन र कम्प्युटर प्रयोग गर्न प्रतिबन्ध लगाउने गरेका छन्। पुस्तकालयहरूले भोगिरहेको यो समस्या आजको समयमा असान्दर्भिक होइन। वास्तवमा न्युयोर्कलगायत धेरै सहरमा पुस्तकालय घुम्ने, कार्यक्रममा भाग लिने र घुमघाममा बिताउने समय बढिरहेको छ। पुस्तकालयले भोगेको वास्तविक समस्या के हो भने धेरैले यसको उपयोग गर्न थालेका छन्। विभिन्न प्रयोजनका कारण बढेको यसको उपयोगिताबाट पुस्तकालय प्रणाली र तिनका कर्मचारी बढी नै उल्लासित भएका छन्। पिऊ अनुसन्धान केन्द्रले सन् २०१६ मा गरेको सर्वेक्षणअनुसार विगतका वर्षमा सोह्रबर्से उमेरका अमेरिकीमध्ये आधाजसो पुस्तकालय गएका थिए। दुईतिहाइले पुस्तकालयका स्थानीय शाखाहरू बन्द गर्दा आफ्नो समुदायमा गम्भीर असर पर्ने धारणा राखेका थिए। ठ्याक्कै यही बेला पुस्तकालयहरू अपमानित भएका छन्। तिनलाई बेवास्ता गरिएको छ। आखिर किन यस्तो भइरहेछ ? एउटा कारण हो, पुस्तकालयको मुख्य सिद्धान्त नै अहिले शासन गरिरहेको बजारको तर्कभन्दा बाहिर छ। पुस्तकालयको आधारभूत सिद्धान्त हो साझा संस्कृति र सम्पदासम्मको खुला पहुँचमा आम मानिस स्वतन्त्र छन्। पुस्तकालयलाई बेवास्ता गरिनुको अर्को कारण पनि छ। त्यो के हो भने निकै प्रभावशाली मानिएकामध्ये निकै कम मानिसले मात्र आधुनिक समाजमा पुस्तकालयको बढ्दो भूमिका बुझ्छन्। पुस्तकालयहरू सामाजिक पूर्वाधार का उदाहरण हुन्। यी यस्ता भौतिक स्थान र संस्था हुन्, जसले मानिसले गर्ने अन्तरक्रियाको आकार कोर्छन्। पुस्तकालयहरूले पुस्तक र अन्य सांस्कृतिक वस्तुमा खुला पहुँच मात्र उपलब्ध गराउँदैनन्, तिनीहरूले वृद्धहरूलाई मित्रता प्रदान गर्छन्, व्यस्त अभिभावकका बच्चालाई वास्तविक स्याहार उपलब्ध गराउँछन्, आप्रवासीहरूलाई भाषा सिकाउँछन् र गरिब, घरवारविहीन युवाहरूलाई सार्वजनिक स्थान (पब्लिक स्पेस) उपलब्ध गराउँछन्। हालै मात्र मैले न्युयोर्कका पुस्तकालयहरूको इथ्नोग्राफिक (नृवंशशास्त्रीय) अनुसन्धानमा एक वर्ष बिताएँ। यो क्रममा मैले पटकपटक पुस्तकालयहरू कसरी आवश्यक छन् भन्ने महसुस गरें। छिमेकीसँग सम्बन्ध विस्तार गर्न मात्र होइन, व्यक्तिगत समस्या समाधान गर्न पनि यी आवश्यक छन्। वृद्ध मानिस, खासगरी एकलहरूका लागि पुस्तकालयहरू संस्कृति र साथी भेट्टाउने ठाउँ हो। बुक क्लब, मुभीनाइट, विभिन्न समूह र कला र सामयिक विषयबारेका कक्षा र कम्प्युटरमार्फत उनीहरू नयाँनयाँ संस्कृतिसँग साक्षात्कार गर्छन्। नयाँनयाँ साथी भेट्टाउँछन्। धेरैका लागि त पुस्तकालयहरू फरक पुस्ताका सदस्यसँग अन्तरक्रिया गर्ने चौपारी हो। बालबालिका र किशोरका लागि पुस्तकालयहरूले उनीहरू आफैंप्रति र छिमेकीप्रति जिम्मेवारीबोध गर्न सघाउँछन्। सार्वजनिक सामग्री ल्याउनु, त्यसको स्याहार गर्नु र त्यसलाई फेरि अरूले पनि उपयोग गर्न सक्ने गरी फर्काउनु, यस्तो अभ्यासले उनीहरूलाई जिम्मेवारीबोध सिकाउँछन्। साना बच्चा देखेरे उल्लासित हुने भर्खरै बनेका आमाबाबु नयाँ हजुरबा, हजुरआमा र केयरटेकरका लागि पुस्तकालयहरू त भगवान्ले दिएका उपहार हुन्। पुस्तकालयहरूले पुस्तक र अन्य सांस्कृतिक वस्तुमा खुला पहुँच मात्र उपलब्ध गराउँदैनन्, तिनीहरूले वृद्धहरूलाई मित्रता प्रदान गर्छन्, व्यस्त अभिभावकका बच्चाहरूलाई वास्तविक स्याहार उपलब्ध गराउँछन्, आप्रवासीहरूलाई भाषा सिकाउँछन् र गरिब तथा घरबारविहीन युवाहरूलाई सार्वजनिक स्थान (पब्लिक स्पेस) उपलब्ध गराउँछन्। स्कुलपछिका गतिविधिमा व्यस्त नबनाइएका धेरै तन्नेरीमाझ पुस्तकालयहरू लोकप्रिय छन्। खासगरी आफ्ना उमेर समूहका अरूसँग समय बिताउन चाहने किशोरकिशोरीमाझ पुस्तकालयहरू लोकप्रिय छन्। त्यसको एउटा मुख्य कारण हो पुस्तकालयहरू खुला, पहुँचयुक्त र निःशुल्क हुन्छन्। अर्को कारण हो पुस्तकालयका कर्मचारीहरूको भूमिका। पुस्तकालयका कर्मचारीले ती किशोरकिशोरीलाई स्वागत गर्छन्। कतिपय पुस्तकालयमा त कर्मचारीहरूले किशोरहरूलाई किताब पढ्ने गृहकार्यसमेत दिन्छन्। पुस्तकायलयको यो भूमिका किन प्रशंसायोग्य छ भने जान्न पुस्तकालयले बनाएको सामाजिक भूमि (सोसल स्पेस) र स्टारबक्स वा म्याकडोनाडजस्ता व्यावसायिक प्रतिष्ठानहरूले बनाएको सामाजिक भूमिबीच तुलना गरे पुग्छ। स्टार बक्स निकै धेरै शाखाहरू भएको क्याफे हो भने म्याकडोनाल्ड प्रशस्त शाखाहरू भएको रेस्टुराँ हो। यी व्यावसायिक प्रतिष्ठान पनि सामाजिक पूर्वाधारका महत्वपूर्ण हिस्सा हुन्, तर यिनमा पुस्तकालयमा जस्तो सबैको सहज पहुँच हुँदैन। यिनमा ग्राहकलाई लामो समय बस्न सहज पनि हुँदैन। वृद्ध र गरिबहरू स्टारबक्स जाने गर्दैनन्। ती निकै महँगा हुन्छन् र त्यो वर्गका मानिस यी स्थान आफ्ना लागि होइनन् भन्ने ठान्छन्। न्युयोर्कमा मैले भेटेका वृद्धहरूले बताएका थिए, यस्ता कफी सप, बार र रेस्टुराँहरूमा आफूहरूलाई कमै मात्र स्वागत गरिएको महसुस गर्छन्। गरिब र घरवारविहीनले त यस्ता ठाउँमा पस्ने परिकल्पना पनि गर्न सक्दैनन्। उनीहरूलाई थाहा छ यस्ता खाने ठाउँअगाडि लामो समयसम्म उभिँदा म्यानेजरले प्रहरी बोलाउन सक्छ। तर पुस्तकालयमा प्रहरी भेटिनु त दुर्लभ घटना हो। यसको अर्थ पुस्तकालयहरू सधैंभरि शान्त र निर्मल हुन्छन् भन्ने होइन। अनुसन्धानका क्रममा मैले कतिपटक तात्ताता बहस, भौतिकरूपमै झैझगडा र अस्वाभाविक अवस्था उत्पन्न भएको देखें। कहिलेकाहीं त यस्ता घटनामा संलग्न मानिसहरू मानसिक बिरामी र औषधीको असरमा रहेकाहरू पनि हुन्थे। खुला पहुँच भएका सार्वजनिक संस्थाहरूमा यस्ता समस्या आउनु अस्वाभाविक पनि होइन। खासगरी त्यतिबेला जब क्लिनिक, संरक्षण गृह र खाद्य संस्थानहरू बन्द हुन्छन् र तिनका लागि एउटै विकल्प पुस्तकालय हुन्छ। सबैभन्दा महत्वपूर्ण विषय त कति कम मात्रामा यस्ता घटना हुन्छन्, कसरी सौहाद्रतापूर्वक यी समस्या समाधान गरिन्छन् र कति छिटो पुस्तकालय पूर्ववत् सञ्चालनमा आउँछ भन्ने हो। पुस्तकालयमा हुर्किएको खुलापन र विविधता एकताका सहरी सभ्यताको निसानी थियो, तर अहिले त्यो निसानी फेरिएको छ। अमेरिकी सहरहरू अझै बढी जातीय र सांस्कृतिक विविधतासँगै हुर्किरहेछन् तथापि यी त्यति नै मात्रामा विभाजित र असमान छन्। यस्तो विभाजन कहिलेकाहीं जानाजान त कहिलेकाहीं अन्जानवश नै भइरहेको हुन्छ। खासगरी जाति र समाजिक वर्गको सवाल आउनासाथ विभाजन बढ्न थाल्छ। पुस्तकालय भने यी विभाजित सहरभन्दा फरक खालका हुन्छन्। पुस्तकालय मात्रै यस्तो ठाउँ हो, जहाँ फरक पृष्ठभूमि, लगाव र रुचि भएका मानिस जिउँदो प्रजातान्त्रिक संस्कृतिमा रमाउन सक्छन्। पुस्तकालय मात्र यस्तो ठाउँ हो, जहाँ सार्वजनिक, निजी र लोककल्याणकारी क्षेत्रहरू मिलेर औसत रेखाभन्दा माथि उठ्ने प्रयत्न गर्न सक्छन्। यही गर्मी महिनामा फोब्र्स म्यागेजिनले पुस्तकालयको सामयिकताबारे एउटा लेख प्रकाशन गरेको थियो। उक्त लेखमा पुस्तकायलयहरूले उद्देश्यअनुरूप काम गर्न नसकिरहेको र सामाजिक सहयोग पाउन योग्य नभएको दाबी गरिएको थियो। उक्त लेखका लेखक एक अर्थशास्त्री थिए। ती अर्थशास्त्रीले पुस्तकालयको ठाउँमा अमेजनजस्ता वेबसाइटहरूले लिएको र अमेरिकीहरूले खुला बजारको विकल्पलाई जोड दिने तर्क गरेका थिए। उक्त लेखको विपक्षमा खासगरी पुस्तकालय अध्यक्ष तथा सरकारी अधिकारीहरू र सर्वसाधारण नागरिकले टिप्पणी गरेका थिए। फोब्र्सले उक्त लेख इन्टरनेटबाट हटाएकोमा उनीहरू रुष्ट थिए। हामी सावधान हुन जरुरी छ। सहरहरू र उपनगरहरूले आफैंलाई पुनः आविष्कार गर्दैछन्। केही आलोचकहरू सरकारले यो पुनः आविष्कारमा कुनै योगदान नगरेको भनी आलोचना गर्छन्। पुस्तकालयहरू जस्ता संस्थाहरूले आफूयोग्य स्वीकार्य पाउनु महत्वपूर्ण छ। नबिर्सौं, पुस्तकालयको ल्याटिन रूप लाबर हो, जसको अर्थ पुस्तक र स्वतन्त्रता दुवै हुन्छ। जब प्रतिरोधको आवश्यकता पर्छ, पुस्तकालयहरू उदाहरण बनेर उभिन्छन्। पृथकीकरण, ध्रुवीकरण र असमानताको आजको युगमा पनि यिनले नागरिक समाज (सिभिल सोसाइटी) लाई आधार प्रदान गर्छन्। समाजलाई सुन्दर बनाउने मौका हामीले पाउँछौं भने पुस्तकालयजस्ता सामाजिक पूर्वाधारहरू ठ्याक्कै हाम्रा आवश्यकताअनुसारका हुनेछन्। (न्युयोर्क विश्वविद्यालयमा समाजशास्त्रका प्राध्यापक रहेका क्लिनबर्गको यो लेख उनको प्रकाशोन्मुख पुस्तक प्यालेसेज फर द पिपल बाट उद्धृत गरी द न्युयोर्क टाइम्सले प्रकाशन गरेको थियो। अनुवाद : लक्ष्मण श्रेष्ठ)"
फुटबल खेल्ने क्रममा एकजनाको ज्यान गयो,दमक : मोरङको बेलबारीमा फुटबल खेल्ने क्रममा एकजनाको मृत्यु भएको छ । मृत्यु हुनेमा बेलबारी नगरपालिका८ का १८ वर्षीय नारायण बस्नेत रहेका छन् । बेलबारी नगरपालिका८ कदम चौकस्थित खाली जग्गामा फुटबल खेल्ने क्रममा बस्नेत अचानक बेहोस भएका थिए । शनिबार दिउँसो साढे बाह्र बजेको समयमा उनी घर नजिकैको खेल मैदानमा फुटबल खेल्न गएका थिए । फुटबल खेलिरहेका बस्नेत अचानक बेहोस भएर मैदानमै ढलेका थिए । बेहोस अवस्थामा नारायणलाई उपचारको लागि कोशी अस्पताल बिराटनगर लैजाँदै गर्दा बाटैमा मृत्यु भएको इलाका प्रहरी कार्यालय बेलबारीले जनाएको छ ।
साफ च्याम्पियनसिप फाइनल : पहिलो हाफमा भारत १० ले पछाडि,काठमाडौं : साफ च्याम्पियनसिप फुटबलको फाइनलमा अहिले भारत र माल्दिभ्स प्रतिस्पर्धा गरिरहेका छन्। पहिलो हाफमा माल्दिभ्सले भारतमाथि गोल गरेको छ। बंगलादेशको ढाकास्थित बंगबन्धु रंगशालामा जारी खेलको सुरुमै माल्दिभ्सले भारतमाथि गोल गरेको हो। सेमिफाइनलमा नेपाललाई ३०ले पराजित गर्दै माल्दिम्भ फाइनल प्रवेश गरेको हो भने भारत पाकस्तिानलाई ३१ ले पराजित गर्दै फाइनल पुगेको हो।
पदाधिकारीको विवादले खेलाडी मारमा,"काठमाडौं : खेल पदाधिकारीको व्यक्तिगत र राजनीतिक स्वार्थ केन्द्रित विवादका कारण खेलाडी मारमा पर्नु नेपाली खेलकुदको पुरानो रोग हो। ठूला राष्ट्रिय तथा अन्तर्राष्ट्रिय प्रतियोगिताको संघारमा त पदाधिकारीबीचको विवादले झनै चरम रूप लिन्छ। विश्व खेलकुदको महाकुम्भ ओलम्पिक होस् वा एसियाली खेलकुद। पदाधिकारीबीचको विवादको झिल्को नेपाली खेलाडी र खेल पदाधिकारीसँगै त्रिभुवन विमानस्थल हुँदै विदेशी भूमि (प्रतियोगिता आयोजनास्थल) सम्म पुग्ने गरेको छ। पछिल्लो समय, आगामी अक्टोबरमा इन्डोनेसियाको राजधानी जकार्तामा आयोजना हुने एसियन पारा खेलकुद (फरक क्षमता भएकाहरूको खेलकुद) मा नेपालको सहभागिता समेत खेल पदाधिकारीको आपसी विवादको मारमा परेको छ। प्रतियोगिताको मिति नजिकिँदै जाँदा नेपाली खेलकुदमा अस्तित्वमा रहेका दुई पारा ओलम्पिक खेलकुदका पदाधिकारी खुलेरै एकअर्कामाथि आरोप प्रत्यारोपमा ओर्लिएका छन्। प्रतियोगिताको तयारीमा व्यस्त खेलाडीहरू भने त्यसको मारमा परेका छन्। एसियन पारा खेलकुद सुरु हुन एक महिनाभन्दा कम समय बाँकी रहे पनि दुई खेल निकायबीचको विवादकै कारण नेपाली खेलाडी आफ्नो सहभागिताको विषयमा समेत ढुक्क बन्न सकिरहेका छैनन्। एसियन पारा खेलकुद अक्टोबर ८ देखि १६ तारिख (असोज २२ देखि २० गतेसम्म) सम्म जकार्तामा आयोजना हुँदैछ। तर, उक्त प्रतियोगितामा आफूले खेलाडी पठाउन पाउनु पर्ने दाबीसहित नेपाली पारा खेलकुदमा सक्रिय दुईवटा संघ एकअर्काको विरोध गर्दै विभिन्न खेल निकाय धाउन व्यस्त छन्। राधा घलेको नेतृत्वमा रहेको राष्ट्रिय पारालम्पिक कमिटी नेपाल लाई अन्तर्राष्ट्रिय पारालम्पिक कमिटीको मान्यता प्राप्त भने दीपक कोइरालाको नेतृत्वमा रहेको अर्को नेपाल पारा ओलम्पिक कमिटी राष्ट्रिय खेलकुद परिषद् (राखेप) मा दर्ता रहेको छ। अन्तर्राष्ट्रिय मान्यता प्राप्त रहेकाले एसियन पारा खेलकुदमा खेलाडी पठाउने अधिकार आफूलाई मात्र रहेको राष्ट्रिय पारालम्पिक कमिटीका पदाधिकारीको दाबी छ भने राष्ट्रिय मान्यता पाएकाले अन्तर्राष्ट्रिय प्रतियोगितामा आफ्ना खेलाडीले स्थान पाउनुपर्ने नेपाल पारा ओलम्पिक कमिटीका पदाधिकारीको अडान रहँदै आएको छ। अनि, यी दुई खेल संघका पदाधिकारीको स्वार्थकेन्द्रित विवादको प्रत्यक्ष मारमा परेका छन्, अन्तर्राष्ट्रिय प्रतियोगिताको तयारीमा व्यस्त रहनु पर्ने खेलाडीहरू। अन्य राष्ट्रका खेलाडीहरू प्रतियोगिताको अन्तिम तयारीमा व्यस्त रहँदा नेपाली खेलाडी भने आफ्नो सहभागिताको विषयमै अन्योलमा छन्। मलाई एथलेटिक्समा भाग लिने भनिएको छ तर, अझै मेरो सहभागिता निश्चित भइसकेको छैन, सीता भण्डारी भन्छिन्, पदाधिकारीबीच विवाद नभइदिए हामी खेलाडीले ढुक्क भएर खेल्न पाउने थियौं। अर्का खेलाडी केशव थापा पनि प्रतियोगितामा आफ्नो सहभागिता अझै अनिश्चित रहेको बताउँछन्। अन्योलबीच पनि म लैनचौरमा आफ्नै तरिकाले तयारी गरिरहेको छु। तयारी राम्रै छ। दुई संघबीच विवाद छ भन्ने सुनिन्छ। हामी खेलाडीले देशका लागि खेल्ने हो। पदाधिकारीहरू पनि मिलेर आए हामीले तनावमुक्त भएर खेल्न पाउने थियौं, प्रतियोगितामा भाग लिने भनिएका टेबुलटेनिस खेलाडी थापा भन्छन्। राष्ट्रिय पारालम्पिक कमिटीकी अध्यक्ष घले भने नेपालले एसियन पारा खेलकुदमा ६ वटा खेलमा भाग लिने निश्चित भइसकेको बताउँछिन्। घलेका अनुसार, प्रतियोगितामा नेपालले एथलेटिक्स, पौडी, टेबुलटेनिस, पावर लिफ्टिङ, जुडो र ब्याडमिन्टन खेलमा सहभागिता जनाउनेछ। प्रतियोगितामा ६ वटा खेलका २५ जना खेलाडीले भाग लिनेछन्। खेलाडीको छनोट गरेर हामीले नामसमेत पठाइसकेका छौं। अहिले खेलाडी पनि तयारीमा व्यस्त छन्, घले भन्छिन्। ३ नम्बर प्रदेशसभा सदस्यसमेत रहेकी घले खेलाडी र पदाधिकारी गरी ३१ जनाले प्रतियोगितामा सहभागिता जनाउने निश्चित भए पनि प्रतियोगिता सुरु हुँदासम्म यो संख्या बढेर ४२ सम्म पुग्न सक्ने बताउँछिन्। हामीले पठाउने भनेको ३१ जनामात्र हो तर, केही पदाधिकारीले आफ्नै खर्चले भए पनि जाने इच्छा गर्नु भएको छ, उनी भन्छिन्। उनी अन्तर्राष्ट्रिय प्रतियोगितामा सहभागी हुनुअघि केही व्यक्तिले जहिले पनि विवाद निकाल्ने गरेको आरोप लगाउँछिन्। फरक क्षमता भएका खेलाडीले पनि देशकै गौरव बढाउन खेल्ने हो। तर, केही व्यक्ति भने जहिले पनि अनावश्यक विवाद झिकेर खेलाडीलाई मानसिक तनाव दिने काम गर्छन्। विगतमा पनि उनीहरू जापानी दूतावास घेर्नेदेखि लिएर विमानस्थलमै कालो झन्डा देखाउनसमेत पछि परेनन्, घले भन्छिन्, अहिले पनि विभिन्न निकायमा हाम्रो विरोध गर्दै हिँडेका छन्। यस्तो कार्यले खेलाडीलाई पनि मानसिक तनाव पर्छ। उनी राखेपमा दर्ता रहेको नेपाल पारा ओलम्पिक कमिटीका पदाधिकारीले सरकारबाट अनुदान प्राप्त गरे पनि खेलाडीको हितमा कुनै गतिविधि नगरेको आरोप पनि लगाउँछिन्। हामी मिलेर अघि बढ्न तयार छौं तर, उहाँहरू मिल्न चाहनुहुन्न। सरकारबाट अनुदान प्राप्त गरे पनि उहाँहरूले खेलाडीको हितमा काम गरेको हामीलाई थाहा छैन, घलेको आरोप छ। आफूहरूलाई एसियन पारा खेलकुदमा भाग लिन समेत सरकारले कुनै सहयोग नगरेको उनको गुनासो छ। नेपाल पारा ओलम्पिक कमिटीका अध्यक्ष कोइराला भने घलेको नेतृत्वको कमिटी गैरकानुनी भएको दाबी गर्छन्। उहाँहरूको कमिटी गैरकानुनी हो। राखेपमा पनि दर्ता छैन। अदालतले समेत चार वर्षअघि नै त्यो कमिटी आधिकारिक नभएको फैसला सुनाइसकेको छ, कोइराला भन्छन्, अदालतले त्यो कमिटीलाई देशभित्र प्रतियोगिता आयोजना गर्न र आधिकारिक रूपमा खेलाडी विदेश लैजान पनि रोक लगाएको छ। एसियन पारा खेलकुदमा सहभागी गराउन खेलाडी छनोटसमेत नगरिएको आरोप पनि उनले लगाए। उहाँहरूले एसियन पारा खेलकुदका लागि खेलाडीको छनोट पनि गर्नु भएको छैन। मनखुसी खेलाडी छानिएको छ। हामीले राष्ट्रिय प्रतियोगिता गरेर तयार पारेको खेलाडीलाई पनि विदेश भ्रमणको प्रलोभन दिने काम भइरहेको छ, कोइराला भन्छन्। आफूहरू विवाद समाधानका लागि इच्छुक भए पनि अर्को पक्षले मिल्न नचाहेको आरोपसमेत कोइरालाको छ। राखेपका सदस्यसचिव केशवकुमार विष्ट भने राष्ट्रिय पारालम्पिक कमिटीलाई अदालतले मान्यता नदिएको र राखेपमा समेत दर्ता नरहेकाले उनीहरूको गतिविधिको विषयमा आफूहरूलाई कुनै जानकारी नभएको बताउँछन्। एसियन पारा खेलकुदका लागि खेलाडी कसरी छानिए र कति खेलाडी सहभागी हुँदैछन् भन्ने विषयमा राखेपलाई कुनै जानकारी छैन, विष्ट भन्छन्, राखेपले अदालतको फैसलाको सम्मान गर्नुपर्ने भएकाले पनि त्यो संघको गतिविधिमा हाम्रो कुनै संलग्नता रहने गरेको छैन। नेपाली खेलकुद लामो समयदेखि पदाधिकारीहरूको विवादमा अल्झँदै आएको छ। राष्ट्रिय र अन्तर्राष्ट्रिय मान्यताको आडमा अधिकांश खेल संघ दुई खेमामा विभाजित छन्। खेलाडीलाई अन्तर्राष्ट्रिय प्रतियोगितामा सहभागी गराउन पुलको रूपमा काम गर्ने राष्ट्रिय ओलम्पिक कमिटी (एनओसी) आफै पनि लामो समयदेखि राष्ट्रिय र अन्तर्राष्ट्रिय मान्यता गरी दुई चिरामा विभाजित छ। भर्खरै इन्डोनेसियाको जकार्तामा सम्पन्न १८औं एसियाली खेलकुद (एसियाड) का लागि खेलाडी र प्रशिक्षक छनोटको विषयलाई लिएर समेत थुप्रै खेल संघमा विवाद देखिएको थियो। एसियाडअघि अन्तर्राष्ट्रिय प्रतियोगितामा नेपालका लागि नतिजामुखी मानिएका तेक्वान्दो र कराँतेजस्ता खेलमा समेत चरम विवाद देखिएको थियो। खेल संघका पदाधिकारी आपसी विवादमा अल्झिएर बस्ने अनि अन्तर्राष्ट्रिय प्रतियोगितामा खेलाडीबाट पदकको आशा गर्ने प्रवृत्ति नेपाली खेलकुदको विकासमा सबैभन्दा ठूलो बाधक बनेको देखिन्छ। युवा तथा खेलकुद मन्त्रालय र राखेपजस्ता नेतृत्वदायी खेल निकाय पनि यस्ता विवाद समाधान गर्न निरीह देखिँदै आएका छन्। एसियन पारा खेलकुदमा ४३ राष्ट्रका खेलाडीले सहभागिता जनाउँदै छन्। प्रतियोगितामा १८ वटा खेल समावेश गरिएको छ।"
बिर्तामोड फाइनलमा,"बेलबारी : बिर्तामोड युनाइटेड दोस्रो डाँगीहाट अन्तर्राष्ट्रिय आमन्त्रण गोल्डकप फुटबल प्रतियोगिताको फाइनलमा पुगेको छ । शुक्रबार भएको सेमिफाइनलमा रेड हर्स क्लब इलामलाई ३२ गोलले पराजित गर्दै बिर्तामोडले फाइनलमा मोरङ फुटबल एकेडेमीसँगको भेट पक्का गरेको हो । साविक विजेता बिर्तामोडको जितमा रोशन थम्स्वाङ, गणेश हेमरन र सञ्जय धिमालले गोल गरे । दर्शन गुरुङ र अनिल तिमल्सिनाले एकएक गोल फर्काए पनि इलामलाई जितका लागि पर्याप्त हुन सकेन । खेलको १४औं मिनेटमै बिर्तामोडका रोशन थम्स्वाङले गोलको खाता खोलेका थिए । इलामका गोलरक्षक दिपान्छु राउतले क्लियर गर्न नसकेको बललाई खेलको म्यान अफ दी म्याच रोशनले दर्शनीय गोल गरे । त्यसको १२ मिनेटपछि नै गणेश हेमरनले गोल गर्दै बिर्तामोडले अग्रता दोब्बर बनाए । इन्जुरी समयमा सञ्जय धिमालले गोल गर्दै बिर्तामोडको जित सुनिश्चित गरेका थिए । इलामका तर्फबाट भने दुवै गोल मध्यान्तरपछि मात्रै सम्भव भएको थियो । दर्शन गुुरुङले उत्कृष्ट गोल फर्काएर इलामलाई सान्त्वना दिलाउने प्रयास गरे । खेलको अन्तिम समयमा अनिल तिमल्सिनाले गोल अन्तर घटाए पनि टोलीलाई जित भने दिलाउन सकेनन् ।"
एसियन च्याम्पियनसिपका लागि नेपाली टोली तयार,"विराटनगर : ४६औं को एसियन स्कुल यू१८ च्याम्पियनसिप फुटबलका लागि नेपाली राष्ट्रिय फुटबल टोली तयार भएको छ। एक महिनादेखि विराटनगरमा भइरहेको बन्द प्रशिक्षणबाट नेपाली खेलाडीको टिम तयार पारिएको हो। पहिलोपटक सहभागिता जनाउन लागेको नेपाली टोली विराटनगरबाटै भारत प्रस्थान गर्नेछ। भारतको आग्रामा असोज ४ देखि सुरु हुने च्याम्पियनसिप १० दिनसम्म चल्नेछ। च्याम्पियनसिपका लागि दिनेश हेन्जनको कप्तानीमा २० जना खेलाडी चयन गरिएको छ। खेलाडी, प्रशिक्षक र व्यवस्थापक सहितको टोलीलाई आइतबार प्रदेश १ का मुख्यमन्त्री शेरधन राईले विशेष बिदाइ गर्नेछन्। च्याम्पियनसिपमा नेपाल समूह एमा परेको छ। नेपालको समूहमा थाइल्यान्ड, इन्डोनेसिया र चीन छन्। समूह बीमा आयोजक भारत, श्रीलंका, दक्षिण कोरिया र मलेसिया छन्। नेपाली टोलीका प्रशिक्षक चेतनारायण श्रेष्ठले विराटनगरको प्रशिक्षणले खेलाडीको मनोबल उच्च रहेको बताए। आग्राको मौसमसँग विराटनगरको मौसम मिल्ने भएकाले एन्फाले यू१८ टोलीको प्रशिक्षण गराएको हो। बन्द प्रशिक्षणमा ३५ जना खेलाडीलाई राखिएको थियो, उनले भने, अन्तिम चरणमा २० जना चयन गरिएको छ। समूह चरणमा कठिन भए पनि मेहनत गरेर खेलाडीले खेल पस्कने भएका कारण टोलीले समूह चरण पार गर्ने अपेक्षा गरिएको छ, श्रेष्ठले भने, प्रशिक्षणको सुरुआती केही दिन मौसम खेलाडीलाई अभ्यासका लागि अनुकूल भए पनि एक सातादेखि वर्षाका कारण फिजिकल तालिममा भने खुम्चनु परेको छ। प्रमुख प्रशिक्षक श्रेष्ठ सन् १९८९ मा १६ वर्ष मुनिको राष्ट्रिय टिमबाट अन्तर्राष्ट्रिय प्रतियोगितामा सहभागिता जनाइसकेका पूर्वखेलाडी पनि हुन्। उनले सन् १९९२ मा यू१९ राष्ट्रिय टोलीबाट अन्तर्राष्ट्रिय खेल खेलिसकेका छन्। च्याम्पियनसिपको तयारीका लागि युवा टोलीले पूर्वाञ्चलको नेपाल पुलिस क्लब, मोरङ११ र बेलबारी क्लबसँग मैत्रीपूर्ण खेल पनि खेलिसकेको छ। युवा टोलीले बेलबारीलाई हरायो भने पुलिस र मोरङसँग ११ गोलको बराबरी खेलेको थियो। एन्फाका केन्द्रीय सदस्य तथा नेपाली टोलीका व्यवस्थापक रूपेश अधिकारीले बन्द प्रशिक्षणको व्यवस्थापन र खेलाडीको अभ्यासमा कुनै कमी आउन नदिएको बताए। यू१८ च्याम्पियनसिपका लागि खेलाडी तयार छन्, उनले भने, अन्तिम चार नै सुरुआती लक्ष्य रहनेछ। उनले पहिलो सहभागितामै नेपाली खेलाडीले चामत्कारिक प्रदर्शन गर्ने बताए। कप्तानले हेन्जनले पनि विदेशी भूमिमा उत्कृष्ट खेल खेल्ने बताए। यसअघिका विभिन्न अन्तर्राष्ट्रिय प्रतियोगितामा नेपाली सिनियर टोलीले हार बेहोरेको तीतो यथार्थ हामीसँग छ, उनले भने, सिनियर टोलीको हारलाई हामी पूर्ति गर्नेछौं। नेपाली टिममा रहेका २० जनामध्ये १३ जनाले यसअघि अन्तर्राष्ट्रिय खेल खेलिसकेका छन्। सातजना नयाँ अनुहार छन्। कप्तान हेन्जनले १३ जना खेलाडीले यसअघि अन्तर्राष्ट्रिय प्रतियोगिताबाट लिएको अनुभव आग्रामा हुने एसियन स्कुल यू१८ च्याम्पियनसिपमा काम लाग्ने बताए। नेपाली टोलीको गोलरक्षकमा विष्णुकुमार केसी, विशाल सुनार र सूर्य अधिकारी छन्। रक्षकमा विकास खवास, नवीन गुरुङ, राजन गुरुङ, असीम गुरुङ, रन्दिप पौड्याल र सजित राई छन्। मिडफिल्डरमा नतिन थापा, मनीष थापा, जय गुरुङ, सेनेहाङ आङ्देम्बे, सुरज ज्यू ठकुरी र अनिल महर्जन छन्। स्ट्राइकरमा दिनेश हेन्जन, बुद्ध वल तामाङ, रितिक खड्का, अनुप गुरुङ र टीका गुरुङ छन्।"
भारतलाई पराजित गर्दै माल्दिभ्सलाई साफ च्याम्पियनसिप,काठमाडौं : १२औं संस्करणको साफ च्याम्पियनसिप फुटबल प्रतियोगिताको उपाधि माल्दिभ्सले जितेको छ। शनिबार भएको फाइनलमा भारतलाई २१ गोलले पराजित गर्दै माल्दिभ्सले दोस्रो पटक उपाधि जितेको हो। माल्दिभ्सले यसअघि सन् २००८ मा उपाधि जितेको थियो। प्रतिस्पर्धात्मक खेलमा भारतको यू२३ टोलीलाई दबाबमा राख्दै माल्दिभ्सले उपाधि जितेको हो। माल्दिभ्सको जितमा इब्राहिम मधुधीले १९औं र अली फसिरले ६६औं मिनेटमा गोल गरे। भारतले इन्जुरी समयमा एक गोल फर्कायो। इन्जुरी समयको ९२औं मिनेटमा सुमित पासीले गोल गर्दै गोल अन्तर घटाएका थिए। १२ संस्करणमध्ये सात पटक उपाधि जितिसकेको भारतले यस पटक यू२३ टोली पठाएको थियो। अन्य राष्ट्रबाट भने सिनियर राष्ट्रिय टोली सहभागी भएका थिए। सेमिफाइनलमा नेपाललाई ३० गोलले पराजित गर्दै फाइनलमा स्थान बनाएको माल्दिभ्सले भारतीय युवा खेलाडीको कम अनुभवको फाइदा उठाउँदै उपाधि जित्न सफल भयो। भारतीय खेलाडीले टेक्निकल रुपमा उत्कृष्ट खेल पस्किए पनि कम अनुभवका कारण दबाबमा खेलेका थिए। दक्षिण एसियाली मुलुक (सार्क) राष्ट्रको फुटबल खेल विकास गर्ने उद्देश्यले सन् १९९३ मा सार्क गोल्डकपको नाममा (हालको साफ च्याम्पियनसिप) सुरु भएको हो। भारतले सात पटक उपाधि जित्दा माल्दिभ्सले दुई तथा बंगलादेश र श्रीलंकाले एकएक पटक उपाधि जितेका छन्।

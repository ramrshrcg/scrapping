शीर्षक,विवरण
प्रगतिशील शैक्षिक प्रणाली,"एउटा बालकबालिका झोलाभरी किताब, कापी र लेखन सामग्री बोकेर विद्यालय जान्छ। विद्यालयमा पूर्व निर्धारित कार्यतालिका र नियम हुन्छन् जसलाई उसले पालना गर्नुपर्छ। विद्यार्थीलाई अनुशासनमा राखेर शिक्षकअनुकूल तोकिएको पाठ्यक्रम र पाठ्यपुस्तकमा भएका सामग्री पढाइन्छ। त्यहाँ कक्षाकार्य, गृहकार्य र औपचारिक परीक्षाका बारेमा शिक्षकले निर्णय गर्छ। यी सबै विद्यालयमा भएका क्रियाकलाप हुबहु पालना गर्ने विद्यार्थीलाई असल विद्यार्थीको रूपमा चिनिन्छ। यस्तो शिक्षा पद्घतिले समग्रमा बढ्दो औद्योगिक अर्थतन्त्रमा प्रतिस्पर्धात्मक गुणात्मकवाद स्थापित गरी उनीहरूलाई पेसागत भूमिका निर्वाह गर्न सक्ने दक्ष जनशक्ति तयार गरिन्छ। यसको ठीक विपक्षमा बीसौं शताब्दीको मध्यतिर विशेष गरी अमेरिकामा शिक्षामा एउटा अभियानको सुरुवात भयो र पछि गएर विश्वमा फैलियो त्यसलाई प्रगतिशील शिक्षा भनिन्छ। यसले उल्लिखित परम्परागत शिक्षामा अन्तरर्निहित तत्त्वलाई उपमार्गित गर्दै प्रजातान्त्रिक अभ्यासको वकालत गर्छ। जोन डिवे, व्यावहारिक शिक्षाका दार्शनिक तथा यस अभियानका अभियन्ताले स्थानीय सामुदायिक जनजीवन तथा ससाना व्यवसायमा आएको ह्रासले युवाले प्रजातान्त्रिक सहभागिताको कला सिक्ने महŒवपूर्ण भूमिकाबाट वञ्चित भएको देखे। यस्तो अवस्थामा उनी यस्तो निष्कर्षमा पुगे कि एउटा यस्तो शिक्षा होस् जसले तात्कालीन अवस्थामा भएको परम्परागत शिक्षाले गरेको क्षतिलाई पूर्णरूपमा समाधान गर्न सकोस्। प्रगतिशील शिक्षा पूर्व सिकाइ अनुभवबाट मात्र पूर्ण हुन्छ। तर अनुभवको असर प्रत्येक व्यक्तिमा फरक हुन्छ भन्नेमा विश्वास गर्छ। परिणामस्वरूप परम्परागत प्रणालीअनुसार कण्ठ गर्ने, ज्ञानको पाण्डित्य छाँट्ने र औपचारिक जाँचको तयारी गर्ने कार्य वास्तविक जीवनसँग मेल खाँदैनन्। यस्तो प्रकारको परम्परागत अवधारणा प्रगतिशील शिक्षाको स्वरूपले स्वीकार गर्दैन। यस अभियानमा वकालत गरिएका विचार अहिले पनि उत्तिकै सान्दर्भिक छन्। प्रगतिशील शिक्षाको स्वरूपअनुसार विद्यार्थीले सुनेर या देखेर भन्दा बढी आफैंले खोजी गरेर या प्रयोग गरेर प्रभावपूर्ण ढंगले सिकाइ सम्पन्न हुन्छ भन्ने मान्यतामा राख्दछ। जोन डिवेका अनुसार विद्यार्थी कक्षाको बेन्चमा बस्ने र शिक्षकले भट्याउने र चिच्याउने गर्नु हुँदैन। विद्यार्थीले स्वतन्त्र रूपमा गतिशील रहने, प्रश्न गर्ने र ध्यान दिने गर्नुपर्छ। उनी कक्षागत समयतालिका, नियमित रुटिनको विरुद्घ थिए। सिकाइ घण्टीले तोकिएको निर्देशनमा होइन बालकबालिकाले कति सिके भन्ने कुराको सावधानीपूर्वक सुपरिवेक्षण हुनुपर्छ। सिकाइका प्रमाण अध्यावधिक गरिएको हुनुपर्छ। उनी सबै सिकाइ अनुभवमा हुनुपर्छ भन्ने मान्यता राख्छन्। तर अनुभव संगालेर मात्र पुग्दैन, हरेक अनुभवलाई अभिवृद्धि गर्न समीक्षा र प्रयास गर्नुपर्छ। यदि विद्यार्थीलाई कुनै जनावरको बारेमा सिकाउनुछ भने उनीहरूलाई जनावर भएकै ठाउँमा पुर्याउनुपर्छ। साथै यदि उनीहरूलाई पानीजहाजको बारेमा सिकाउनुछ भने बन्दरगाहमै लैजानुपर्छ। पाठ्यपुस्तकमा दिइएका विषयवस्तु स्थिर हुन्छन् भने वास्तविक संसार र सिकाइ गतिशील हुन्छ। प्रगतिशील शिक्षाका अनुसार बालबालिका विभिन्न प्रश्न र खुलदुली लिएर विद्यालय जान्छन्। उनीहरूका झोलामा केही पाठ्यपुस्तक र पुस्तिका हुन्छन् तर त्योभन्दा बढी विभिन्न सामग्री र उनीहरूले स्वनिर्माण गरेका वस्तु हुन सक्छन् जसका बारेमा उनीहरूले कक्षामा एकअर्का साथीभाइ तथा शिक्षकसँग छलफल गर्न सक्छन्। विद्यार्थीलाई यो थाहा हुन्छ कि उसले शिक्षकबाट मात्र शिक्षा पाउने होइन तर शिक्षा शिक्षक र साथीको सहसिर्जनाबाट हुन्छ। यसमा परीक्षा हुँदैन, घोकाइ हुँदैन केवल सिकाइ र विकासमात्र हुन्छ। प्रगति शैक्षिक प्रणालीको व्याख्या गर्दा शिक्षालाई दुई मूल तत्वमा विभाजन गरेर हेर्न सकिन्छ १ जैविक विविधताको सम्मान भन्नाले प्रत्येक व्यक्तिलाई उसको आफ्नै क्षमता, रुची, विचारधारा, आवश्यकता र सांस्कृतिक पहिचानको सम्मान भन्ने बुझिन्छ। २ समालोचनात्मक बौद्घिक व्यक्तित्व र सामाजिक संलग्नता भएको व्यक्तित्वको विकासजसले व्यक्तिहरूलाई आफ्नो सामाजिक कार्यको दायित्वलाई बुझेर प्रभावकारी संलग्नता गरी सामूहिक लाभको निम्ति पारस्परिक प्रयास गर्न सक्नेछन्। यी दुई प्रगतिशील शिक्षामा अन्तर्निहित तत्वलाई बालबालिक केन्द्रित र सामाजिक पुनर्निर्माणवादी अवधारणा पनि भन्न सकिन्छ। आजको उत्तर आधुनिक युग जसलाई विश्व पुँजीवादी युग पनि भनिन्छ जहाँ दु्रत गतिमा सांस्कृतिक परिवर्तन भइरहेको छ र हाम्रो पृथ्वीको वातावरणीय स्वस्थ्य पनि चुनौतीपूर्ण भइरहेको अवस्थामा आजका विद्वान्वर्ग, शिक्षाविद् र अभियन्ताले जोन डिवेको कार्यलाई पुनःखोज गरिरहेका छन्। यद्यपि जोन डिवेले एक शताब्दीअघि नै प्रगतिशील शिक्षाका बारेमा प्रशस्तै वकालत गरेको भए पनि अहिले विद्यालयहरूमा भइरहेको मानकीकरण र यान्त्रिकीकरणको सत्ता जसले हाम्रा विद्यालयलाई थिचिरहेकोमा जोन डिवेले प्रजातान्त्रिक संस्कार र अर्थपूर्ण शिक्षाको आशावादी विकल्प दर्शाएका छन्। नेपालका औंलामा गन्न सकिने सीमित विद्यालयले प्रगतिशील उन्मुख शिक्षा प्रदान गरिरहेको र प्रशस्तै विद्यालयले केही न केही सकारात्मक प्रयास गरिरहेको पाइन्छ। समाज, विद्यालय व्यवस्थापक, शिक्षकवर्ग र अभिभावक साधारणतया प्रगतिशील शिक्षाको पक्षमा भएको पाइए पनि अझ पनि कक्षा ८, १०, १२ मा हुने औपचारिक परीक्षा भविष्यमा उच्च शिक्षा हासिल गर्न पनि परम्परागत परीक्षाफलको मान्यता नै रहिआएकोले प्रगतिशील शिक्षाका अभ्यासकर्तालाई चुनौती भएको आभास हुन्छ। यसै परिपे्रक्ष्यमा परीक्षामा पनि आफ्नो प्रतिभा देखाउन सक्ने र जीवन उपयोगी दक्षता पनि हासिल गर्दै अघि बढ्न सक्ने विद्यार्थी बनाउनु अहिलेको आवश्यकता देखिन्छ। अन्तमा, नीतिनिर्माण तहका व्यक्ति र राज्यले प्रगतिशील शिक्षाको मर्मलाई अध्ययन गरी सोको प्रोत्साहन हुने किसिमको कार्यक्रम तथा नीतिनियम तर्जुमा गर्नु अपरिहार्य देखिन्छ। केही समय यता विश्व मानचित्रमा आएको शैक्षिक सुधारात्मक प्रणालीको सफलताका कथाको विश्लेषण गर्दा पनि यसको कार्यान्वयनका लागि राज्यले प्रभावकारी नीतिकार्यक्रम बनाई निजी तथा सामुदायिक विद्यालयहरूलाई उचित प्रोत्साहन र प्रबद्र्धन गर्न टड्कारो आवश्यक छ। थापा बृहस्पति विद्यासदनका शैक्षिक निर्देशक हुन्।"
इक्टोपिक प्रिग्नेन्सी !,"इक्टोपिक प्रिग्नेन्सीले गर्भ त खेर जान्छ नै, आमाको ज्यान पनि हुन्छ र जोखिममा पर्छ। मोरङ रतुवामाईको ३२ वर्षीया बालिका बानिया (नाम परिवर्तन) लाई एक्कासि पेट दुख्न थाल्यो। दुखाइ सहन नसक्ने भएपछि फिजिसियनलाई देखाउन भनी अस्पतालमा आइन्। दुखाइसँगै पेट पनि सुन्निँदै गएको थियो। उनको परीक्षण गर्दा पेट दुखाइको कारण अन्डाशयमा गर्भ रहेको, गर्भका कारण अन्डाशय फुटेको र पेटमा रगत जम्मा भएको रहेछ। उनको तुरुन्त शल्यक्रिया गरेर फुटेको अन्डाशय निकाल्नुपर्यो। अत्यधिक रक्तस्राव भएकाले चार पोका रगत पनि दिनुपर्यो। त्यस्तै केही समयअघि मोरङ सौठाकी २७ वर्षीया बिना पोख्रेल (नाम परिवर्तन) को केही वर्षअघि मुटुको शल्यक्रिया गरिएको थियो। मुटुको शल्यक्रियापछि उनलाई वारफारिन नामक औषधी नियमित सेवन गर्न दिइयो। वारफारिनले रगत पातलो बनाउने भएकाले यसको सेवन गर्नेहरूमा रक्तस्राव सामान्यभन्दा बढी हुन सक्छ। बिनाको विगत एक वर्षदेखि महिनावारीमा बढी रगत बग्ने तथा छोटो अवधिमा हुने गरेको थियो। यसपटक महिनावारी हुनुपर्ने समयभन्दा पनि झन्डै तीन साता नै कटिसकेको थियो। बिना महिनावारी रोकिएकोमा आत्तिएको भने थिइनन्। किनकि उनको पहिला पनि एक दुईपटक यस्तै भएको थियो। त्यो बिहान एक्कासि पेट दुख्न थाल्यो अनि अलिअलि महिनावारीजस्तै रक्तस्राव हुन थाल्यो। दुखाइ सहन नसकेपछि उनलाई उनका पतिले स्थानीय अस्पतालमा उपचारका लागि लगे। सो अस्पतालमा विभिन्न परीक्षण गर्दा उनको गर्भ रहेको पत्ता भयो। तर अल्ट्रासाउन्ड (भिडियो एक्स रे) ले उनको गर्भ पाठेघरमा नभएको देखायो। त्यसैले उनलाई विराटनगर पठाइयो। विराटनगर आइपुग्दा उनी अचेत भइसकेकी थिइन्। उनको नाडीको गति निकै कम र रक्त पनि घटिसकेको थियो। उनको गर्भ अन्डवाहिनी नली (फलोपियन ट्युब) मा रहेको र सो फुटेर पेटभित्रै धेरै रगत भएको पुनः अल्ट्रासाउन्ड गर्दा स्पष्ट थाहा भयो। आकस्मिक शल्यक्रिया गरेर फुटेको फलोपियन ट्युबलाई हटाएर रक्तस्राव रोक्नु नै उनको उपचार थियो। तर वारफारिन खाइरहेको र मुटुको बिमारीको शल्यक्रिया, सहज थिएन। तर उनलाई बचाउन शल्यक्रियाबाहेक अर्को उपाय पनि थिएन। गर्भ रहनु भनेको पुरुषको शुक्रकीट र महिलाको अन्डको उर्वरीकरण (फर्टिलाइजेसन) हुनु हो। यो महिलाको अन्डवाहिनी नलीमा हुन्छ। फर्टिलाइजेसनपछि बनेको जाइगोट (गर्भ) पाठेघरमा टाँसिन्छ (इन्प्लान्ट हुन्छ) र पाठेघरमा भ्रूणको रूपमा विकास हुन्छ। तर जाइगोट पाठेघरमा नटाँसिएर अन्य कुनै भागमा (विशेषतः अन्डवाहिनी नलीमा) टाँसिनु (इन्प्लान्ट हुनु) लाई इक्टोपिक प्रिग्नेन्सी भनिन्छ। समान्यतयः यस किसिमको समस्या एक प्रतिशत गर्भमा देखिन सक्छ र यो गम्भीर समस्या हो। पछिल्लो समयमा इक्टोपिक प्रेग्नेन्सी बढेको देखिन्छ। जोसुवा एच बारसर उनका समूहले २०१४ को जुलाईमा प्रकाशन गरेको एक अध्ययनले अमेरिकामा १२ प्रतिशत गर्भ इक्टोपिक हुने गरेको र यसैको कारणले नौ प्रतिशत गर्भवतीको मृत्यु हुने गरेको देखाएको छ। अहिलेको अवस्थामा इक्टोपिक प्रिग्नेन्सी हुनुको कारण सजिलै पत्ता लगाउन सकिँदैन। मडु एई र उनका साथीले बेलायतको नर्थ टेनिसाइड जेनेरल अस्पतालमा गरेको अध्ययनले बेलायतमा ११५ प्रतिशत गर्भ इक्टोपिक हुने गरेको र यसैको कारणले चार प्रतिशत गर्भवतीको मृत्यु हुने गरेको देखाएको छ। नेपालमा पनि यसबारे धेरै अध्ययन भएका छन्। डा चन्दा कार्कीको समूहले बीएन्डबी अस्पतालमा सन् १९९७ देखि सन् २००५ सम्म आठ वर्ष लगाएर अस्पतालमा भर्ना गरिएका ४ हजार ८ सय ६० गर्भवतीमा गरिएको अध्ययनले १८ प्रतिशत गर्भवतीमा इक्टोपिक प्रिग्नेन्सी भएको देखाएको थियो। अहिलेको अवस्थामा पनि इक्टोपिक प्रिग्नेन्सी हुनुको कारण सजिलै पत्ता लगाउन सकिँदैन। अधिकांश अवस्थामा कारण पत्ता लाग्दैनन्। अन्डवाहिनी नलीमा संक्रमण हुनु तथा यसको चाल कम हुनु इक्टोपिक प्रेग्नेन्सीका कारण हुन सक्छ। पछिल्लो समयमा पीआईडी अर्थात् अन्डाशय, अन्डवाहिनी नली र पाठेघरको संक्रमण हुने क्रम बढ्दो छ। पीआईडी बढेसँगै इक्टोपिक प्रेग्नेन्सी पनि बढ्दै गएको देखिएको छ, त्यसैले पनि पीआईडी यसको प्रमुख कारण हो भन्दा फरक नपर्ला। सन् २००२२००४ मा डा पुनमको चिकित्सकीय समूहले बीपीके आईएचएस धरानमा गरेको अध्ययनले पनि पेल्भिक इन्फलामेट्ररी डिजिज (पीआईडी) भएका महिलामा इक्टोपिक भएको देखाएको छ। महिलाको उमेर बढी हुनु, बाँझोपनका उपचार गरेर रहेको गर्भ, धूमपानको सेवन, धेरैपटक गर्भपतन गराएको तथा पहिले पनि इक्टोपिक भइसकेका महिलामा इक्टोपिक प्रेग्नेन्सी बढी हुने गरेको देखिए पनि यसै कारणले मात्र यो हुन्छ भन्न सकिन्न। कुनै समस्या नरहेको महिलामा पनि इक्टोपिक प्रेग्नेन्सी हुन सक्छ, त्यसैले गर्भ रहेको ६ देखि ८ हप्तामा परीक्षण गर्नु तथा अल्ट्रासाउन्ड (भिडियो एक्स रे) गर्नु बुद्धिमानी हुन्छ। इक्टोपिक प्रिग्नेन्सी हुनेबित्तिकै शल्यक्रिया गर्नुपर्ने हुन्छ भन्ने छैन। तर इक्टोपिक रप्चर अर्थात् त्यस्तो गर्भ फुटेर आएपछि शल्यक्रियाको विकल्प हुँदैन र समयमा शल्यक्रिया गरेर फुटेको ठाउँबाट हुने रक्तस्राव रोक्न नसके गर्भवतीको मृत्यु निश्चित हुन्छ। तर यसरी इक्टोपिक रप्चर भइसकेपछि फुटेको ठाउँलाई नबाँधेसम्म रगत खेर गइरहन्छ। यसरी खेर गएको रगत पेटभित्र जम्मा हुन सक्ने वा योनिमार्गबाट बाहिर आउने हुन सक्छ। यस अवस्थामा तुरुन्त रगत दिन नसके र शल्यक्रिया गर्न नसके महिलालाई बचाउन सकिँदैन। तर इक्टोपिक प्रिग्नेन्सी फुट्नुअगाडि नै पत्ता लगाउन सकिएको अवस्थामा औषधिले पनि उपचार सम्भव हुन सक्छ। यस अवस्थामा बिरामीलाई भर्ना गरेर, आवश्यक परीक्षण गरेर गर्भ नष्ट हुने औषधि प्रयोग गरिन्छ। तर यस अवस्थामा ज्यादै न्यून संख्यामा बिरामी आउने गरेको पाइन्छ। अधिकांश अवस्थामा इक्टोपिक फुटेर गम्भीर अवस्थामा मात्र अस्पताल आउने गरेको पाइन्छ। इक्टोपिक प्रिग्नेन्सी फुटेपछि पेटभित्र नै पनि रगत जम्मा हुन सक्ने भएकाले योनिमार्गबाट धेरै रगत बगेको नहुन सक्छ। यस अवस्थामा अत्यधिक पेट दुख्नु, पेट फुलेको देखिनु, बिरामी पहेंलो हुँदै जानु तथा बिरामी सिकिस्त हुँदै जानु थप लक्षण हुन्। इक्टोपिक प्रिग्नेन्सीमा गर्भलाई कहिल्यै जोगाउन सकिँदैन तर समयमा उपचार गरे गर्भवतीलाई जोगाउन पनि सकिन्छ। फेरि गर्भ राख्न सक्ने पनि हुन सक्छ। इक्टोपिक प्रिग्नेन्सी भयो भन्दैमा आत्तिहाल्नु हुँदैन। बरु हरेक गर्भ इक्टोपिक हुन सक्छ र सम्भव भएसम्म सावधानी अपनाउनुपर्छ। गर्भको योजना बनाउनुअगाडि नै चिकित्सकसँग परामर्श (प्रिकन्सेप्सनल काउन्सेलिङ) गर्नु, पीआईडीको उपचार गर्नु, धूमपान नगर्नुजस्ता चलाखीले इक्टोपिक प्रिग्नेन्सी हुनबाट केही हदसम्म बचाउन सक्छ भने गर्भ रहेको थाहा पाउनेबित्तिकै नियमित परीक्षण गर्नु तथा ६ देखि ८ हप्ताभित्र अल्ट्रासाउन्ड (भिडियो एक्स रे) गर्नाले इक्टोपिक प्रिग्नेन्सीको जटिलताबाट बचाउन सक्छ। साह मोरङ सहकारी अस्पताल विराटनगरका प्रसूति तथा स्त्रीरोगविशेषज्ञ हुन्।"
भ्रमको राजनीति,"प्रधानमन्त्री केपी शर्मा ओली एक सिपालु राजनीतिज्ञ हुन्। उनको राजनीतिको उच्च मूल्यांकन हुनुपर्छ। सीके राउतसित गरिएको एघारबुँदे सम्झौता उनको राजनीतिक चातुर्यको परिचायक हो। मधेसवादी पार्टी र नेताहरूको दबाब मत्थर पार्न राउतसित यो सम्झौता गरिएको हो। यो सम्झौताले ओली नेतृत्वको सरकारले एउटा विखण्डनकारी शक्तिलाई प्रजातान्त्रिक राजनीतिक मूलधारमा ल्याएको जिकिर गरिएको छ। सम्झौतामा जे लेखिए पनि र जसरी लेखिए पनि उनले सम्झेको र भनेको कुरा नै सही हो भनेर उनले अडान लिन सक्छन् र लिएका पनि छन्। यसै सम्झौताको अर्को पक्ष सीके राउत र उनका समर्थकहरूले स्वतन्त्र मधेसका लागि जनमत संग्रह गर्ने माग सरकारले मान्यो भन्न पनि पायो। भलै सरकारले जनमत संग्रहको मुद्दालाई मानेको छैन र व्यवहारतः मान्न पनि सक्दैन। तर इतरपक्षले जनअभिमतको माने जनमतसंग्रह भएको दाबी गरेको छ। यसबाट नेपाली जनतामा एक किसिमको भ्रम उत्पन्न भएको छ। भ्रम नै नेपाली राजनीतिको साँचो परिचय हो। यसको श्रेय प्रधानमन्त्री ओलीले पाउनैपर्छ। त्यस्तै प्रकारको भ्रम एकीकृत नेपाल कम्युनिस्ट पार्टीमा पनि परेको छ। निर्वाचनको मुखमा एमाले र माओवादी दुई अलगअलग दलका रूपमा लडे पनि निर्वाचनपछि दुवै एउटै दलमा गाभिने भनियो। त्यो पूरा पनि भयो। फलस्वरूप अहिले नेपाल कम्युनिस्ट पार्टीको नाउँमा चलिरहेको छ। तर के साँच्चै एकीकृत भइसकेको हो ? वर्ष दिन हुँदा पनि पार्टी एकीकृत हुन सकेको छैन भनेर नेकपाका नेताकार्यकर्ता गुनासो गर्दैछन्। यो पनि एउटा राजनीतिक भ्रम नै हो। एउटै पार्टी हो र भनेर कसैले सोध्यो भने विल्कुल हो भन्न मिल्छ। तर एउटै पार्टीबाट बेमेलका विचार आइरहेका छन्। जस्तो राउतसितको सम्झौताको विरोध यही पार्टीका उच्च नेताहरूले गरिरहेका छन्। भित्री र बाहिरका मानिसलाई भ्रममा राख्न सक्नु ठूलो दक्षता हो। तर इतिहासले झूटो मानिसको पोल खोलिहाल्छ। त्योभन्दा ठूलो भ्रम नेकपाका अध्यक्षद्वयमध्ये एक अध्यक्ष पुष्पकमल दाहाललाई परेको छ। ओलीको पहिलो प्रधानमन्त्री कालमा खुट्टा तानेर ओली सरकारलाई लडाएका प्रचण्ड अहिले आएर आफैं भ्रमको सिकार भएका छन्। ओली सरकारको समर्थन नगरूँ आफ्नै पार्टीको सरकार छ। समर्थन गरूँ भने उनी आफैं सन्तुष्ट छैनन्। सरकारले अपेक्षित काम गर्न सकेन भने पूरै कम्युनिस्टहरू ढल्छन्, डुब्छन् भन्छन्। माओवादी फेरि उठ्न सक्छ भनेर ओलीलाई तर्साउन पनि खोज्छन्। तर ओली तर्सिन्नन्। प्रधानमन्त्री ओलीले आफ्ना समानान्तर अध्यक्षसित सल्लाह गर्न पनि छाडिदिएका हुन्। सल्लाह गर्दा पनि औपचारिकता मात्र निभाउँछन्। जिम्मेवारी प्रधानमन्त्रीकै भएकाले प्रचण्डले ओलीकै कुरा मानेको बाहिर जनाउँछन्। यसरी नेकपाको सरकार भएको र सरकारी निर्णय दुवै अध्यक्षहरूको सल्लाहमा लिइने भनिए पनि निर्णयकर्ता त ओली मात्र भएको देखिन्छ। जसले जिम्मेवारी बहन गरेको छ निर्णय पनि उसैको हुनुपर्छ। त्यो तर्कसंगत नै छ। तर प्रचण्ड भ्रममा परेको तथ्य बाहिर आइ नै रहन्छ। प्रधानमन्त्रीत्वको आधा अवधिमा सो पद प्रचण्डले पाउने गोप्य समझदारी भएको भनेर जुन कुरा फैलाइएको छ, त्यो पनि भ्रम नै ठहरिनेछ। यसमा पनि ओलीको राजनीतिक दूरदर्शिताको उच्च मूल्यांकन नै गर्नुपर्छ। नेपाल कम्युनिस्ट पार्टीको नाउँले हिँडिरहेका विप्लवका गतिविधिमाथि प्रतिबन्ध लगाइएको पनि यही भ्रमको राजनीति त होइन भन्ने तथ्य कालान्तरमा खुल्नेछ। राजनीतिक भ्रमको प्रभाव देशभित्र मात्र होइन, देशबाहिर पनि परेको देखिन्छ। भारतको नाकाबन्दी पछि हाम्रा प्रधानमन्त्री चीनको भ्रमणमा गए। त्यहाँ पारवहन सन्धिमा हस्ताक्षर गरे। नेपालीहरू ढुक्क भए कि फेरि यस्तो नाकाबन्दी भयो भने चीनको बाटोबाट सबै आवश्यक वस्तुको आपूर्ति हुन्छ र दैनिक जीवनमा कष्ट भोग्नुपर्दैन। त्यसै आश्वासन र विश्वासमा परेर नेपाली जनताले अत्यधिक मत दिएर जिताए पनि। कागजमा जे लेखिए पनि आजको अवस्था त्यही छ जहाँ पहिले थियो। भारत र पाकिस्तानबीच तनाव बढ्दा कतै लडाइँ नै हुने संकेत देखिएको थियो। त्यो अवस्थामा पनि नेपालीको आवश्यकता पूर्ति रोकिने थियो तर चीनबाट आपूर्ति हुने कुनै सम्भावना थिएन। पारवहनको प्रोटोकल बन्नुपर्छ भनियो। बन्यो पनि, हस्ताक्षर भयो। सर्भेको नाउँमा कुनै काम अगाडि बढेको देखिँदैन। रेल भनेको दुई महिनामै अवश्य आउँदैन। तर चिनियाँहरूले चाहे भने ६८ महिनामा आउन सक्ने हो। तर नेपाली पक्ष नै सुतिदिएपछि उनीहरूको केही लाग्दैन। यो पनि एउटा अन्तर्राष्ट्रिय भ्रमकै सिकार भएको देखिन्छ। के नेपाली प्रधानमन्त्रीको सफल भ्रमको राजनीतिको कारणले नै चिनियाँ राष्ट्रपति सी जिनपिङले नेपालको भ्रमण पनि नगरेका हुन् ? भारतसितको सम्बन्धमा धेरै उतारचढाव नै भएका छन्। नाकाबन्दीताका प्रधानमन्त्री ओली भारतविरोधी र राष्ट्रवादी देखिए। भारतीयहरूले उनलाई खेदे। प्रचण्डलाई उठाएर ओली सरकार नै ढालिदिए। तर उनको चतुर्याइँबाट प्रभावित भएर भारतले उनको ठूलो आदरसत्कार गर्यो। प्रधानमन्त्री हुनुअगाडि नै सो पदमा पुग्ने निश्चित भएपछि उनलाई बधाई दिन भारतीय विदेशमन्त्री नै काठमाडौं आइपुगिन्। भारतीय प्रधानमन्त्री मोदीको जनकपुर भ्रमणमा दुवैले गेरुवा रङको लुगा लगाएर हेमप्रेम जनाए। त्यसपछि प्रधानमन्त्री ओली भारतप्रेमी भएको भ्रम पारे। भारतसँगको सम्बन्ध सुधार भएको र सुमधुर रहेको जिकिर गर्ने ठाउँ प्रशस्त देखिएको छ। महाकाली सन्धि गर्दा भारतीय पक्षमा देखिएको मान्छे नाकाबन्दीताका विपक्षमा र पुनः पक्षमै देखिन सक्ने दक्षता र क्षमता भएको राजनीतिज्ञको क्रियाकलापले भारतीयहरू पनि भ्रममा परेका छन्। उनीहरूलाई किंकर्तव्यविमूढको मानसिक अवस्थामा पुर्याउन सक्नु पनि नेपाली राजनीतिज्ञको सफलता हो। त्यसमा ओलीको उच्च सफलता देखिएको छ। संसारको सबभन्दा शक्तिशाली देश अमेरिकाले पनि प्रधानमन्त्री ओलीको कारणले नेपाललाई विशेष महत्त्व दिएको छ। अमेरिकाले एसियामा आफ्नो प्रभाव कायम राखिराख्न इन्डोप्यासिफिक समुदाय खडा गरेको छ। त्यसमा नेपाललाई एक सक्रिय भूमिका दिएको पनि उल्लेख गरिरहेको छ। तर नेपालले त्यसमा मौनताको नीति अपनाएर कसैलाई नचिढाईकन फाइदा लिने कूटनीति अपनाएको छ। के नेपाल यस समुदायमा सक्रिय भएको हो ? के नेपालले यस समुदायको लक्ष स्वीकार गरेको हो ? अमेरिकीहरूले राम्ररी बुझेका छैनन्, न नेपालीले राम्ररी बुझ्न सकेका छन्। तर जे भए पनि अमेरिकीहरू नेपालसित खुसी छन्। नेपालीहरू पनि खुसी छन्। यसमा पनि भ्रमको राजनीति प्रभावकारी देखिएको छ। नेपालको भलाइ यही भ्रमको राजनीतिबाटै हासिल गर्न सकिन्छ भने यसको किन सराहना नगर्ने ? आखिर देशको सुरक्षा, संवद्र्धन र विकास जसरी हुन सक्छ उसरी गर्नु शासकहरूको कर्तव्य हो। त्यसकारण भ्रमको राजनीतिको औचित्य साबित गर्न सकिन्छ। तर के ओली प्रशासनले नेपाल र नेपालीको दीर्घकालीन र स्थायी हित र बढोत्तरी गरिरहेको छ ? सरकारले गरिरहेको दाबी गरेको छ। दाबी गर्दैमा सत्य हुँदैन। नेपालको वर्तमान अवस्था हेर्दा सो दाबी मान्न सकिन्न। भित्री र बाहिरका मानिसलाई भ्रममा राख्न सक्नु ठूलो दक्षता हो। तर इतिहासले झूटो मानिसको पोल खोलिहाल्छ। सो कुरा आज नभए पनि भोलि देखिइहाल्छ।"
पानीजहाजमा भारतको जलराजनीति,"भारतलाई रिझाउने बानी परेका हाम्रा नेताहरूले हाम्रो राष्ट्रिय हितमा काम गर्लान् भन्ने अपेक्षा गर्न मुस्किल छ । गत महिना नेपालमा पनि पानीजहाज कार्यालय स्थापना भयो। सबैलाई लाग्दो हो अब पानीजहाज आउँछ। नेपाल र भारतका अधिकारीबीच पानीजहाजसम्बन्धी छलफल र स्थलगत अध्ययन पूरा भए। प्रारम्भिक अध्ययनले जहाज चलाउन सम्भव छ भनिएको छ। निश्चय पनि रेलमार्ग र स्थलमार्गभन्दा पानीजहाजबाट सामान ढुवानी गर्दा सस्तो पर्छ। एक अश्वशक्ति (७४६ वाट) ले ट्रकमा एक सय ५० केजी तौल तान्छ भने सोही शक्तिले रेलमा पाँच सय केजी ओसार्न सक्छ। ऊर्जाको हिसाबले पानीजहाजबाट सामान ढुवानी गर्दा तीन गुणा सस्तो पर्छ। अर्काे शब्दमा रेलभन्दा आठ गुणा र ट्रकभन्दा २७ गुणा कम शक्तिमा पानीजहाजले सामान ओसार्छ। समुद्रसम्म नछोएको हाम्रो भूसतहमा सामान ढुवानीमा अत्यधिक खर्च पर्ने गर्छ। तर पानीजहाजको भाडा सस्तो हुनुको मुख्य कारण नै यसमा थोरै ऊर्जा लाग्छ। यसले अर्थतन्त्रलाई टेवा दिन्छ। अझ समुद्रसम्म पहुँच नभएको हाम्रोजस्तो मुलुकलाई पानीजहाजबाट सामान ओसारपसार गर्न सके आर्थिक वरदानसरह नै हुन्छ। त्यसमा शंका छैन। त्यसैले पानीजहाजलाई संसारकै सबैभन्दा कम ढुवानी खर्च पर्ने यातायातका रूपमा लिइन्छ। नदी नै सडक हुन्छन्। नेपालले २०२७ सालमै पानीजहाज चलाउने प्रयास गरेको थियो। यसका लागि नेपाल सिपिङ कम्पनी नै स्थापना नभएको होइन। नेपाल सरकारले एउटा पानीजहाजसमेत खरिद गरिसकेको थियो। तर भारतले कोलकाता बन्दरगाहमा रोक्नसमेत दिएन। भारतकै कारण २०२७ देखि हालसम्म नेपाल पानीजहाजविहीन छ। वर्तमान सरकारले पानीजहाजको कुरा मात्र उठाएको छैन, कार्यालय नै स्थापना गरिसकेको छ। भारतले कसरी एकाएक नेपाललाई पानीजहाज चलाउन दिने बुद्धत्व प्राप्त गर्यो ? अर्थात् भारत कसरी सहमत भयो ? यो विषय सबैभन्दा पेचिलो मुद्दा बनेको छ। यसमा नेपालको भन्दा भारतीय स्वार्थ र हित बढी जोडिएका छन्। भारतले हाल पश्चिम बंगाल, बिहार, झारखण्ड, उत्तर प्रदेश, मध्य प्रदेश, उत्तराखण्ड र हरियाणा राज्यलाई ठूलो आर्थिक राहत पुग्ने गरी एक सय ११ वटा जलमार्ग बनाउन लागिपरेको छ। बर्खायाममा यी सात राज्यमा जलयातायात सञ्चालन गर्न केही वाधा भएन। तर हिउँदमा नदीमा पानीको सतह पुग्दैन। अहिले पनि भारतका कतिपय ठाउँमा हिउँदयाममा बालुवामा पानीजहाज अड्केर बसेका छन्। नयाँदिल्लीले पटनाका लागि पठाएको एउटा पानीजहाज उत्तरप्रदेशको उन्नाओ जिल्लास्थित बक्सार भन्ने ठाउँमा गंगा नदीमा अड्केर बसेको छ। ती जहाज झिक्न कि ठूलो बाढी आउनुपर्छ होइन भने बर्खायाम कुर्नुपर्छ। पानीजहाज चल्न नदीको निश्चित गहिराइ हुनुपर्छ। एउटा उदाहरण हेरौं, सुक्खायाममा कर्णालीलगायतका पानीको बहाब दुई सय पचास घनमिटर प्रतिसेकेन्ड (क्युमेक) हुन्छ। तर बर्खामा भने पानीको परिमाण ३० हजार क्युमेकभन्दा माथि हुन्छ। यो पानीले बर्खायाममा भारतका लागि कुनै समस्या भएन, पानी उर्लेर आउँछ। तर हिउँदयाममा यति पानीले पुग्दैन। जसले गर्दा कोशी र गण्डकमा पानीजहाज चलाउने हो भने नेपालका नदीमा बाँध बाँध्नैपर्छ। हिउँदयाममा यो गहिराई नेपालको नियन्त्रित पानीविना सम्भव छैन। बढ्दो ऊर्जा संकट (विशेष गरेर तापीय ऊर्जामा हुने खर्च र जलवायु परिवर्तनको असर) को मुद्दाले भारतलाई पानीजहाज चलाउन बाध्य पारेको हो। भारतको यो चाहना नेपालको सहयोगविना सम्भव छैन। त्यही भएर पानीजहाजको यो विषयले यति महत्त्व र सघनता पाएको हो। नेपालबाट बगेर गंगामा मिसिने नदीलाई नेपालमै बाँध बाँधेर रोक्नुपर्छ। किनभने भारतीय भूभागमा बाँध बाँध्न सम्भव छैन। यसो हेर्दा पानीजहाज चलाउन भारतले नेपाललाई निकै ठूलो गुन लगाएको जस्तो पनि देखिने र आफ्नो स्वार्थ पनि पूरा हुने। यता हाम्रो सरकारले पानीजहाजको टिकट काट्न सर्वसाधारणलाई अपिल गरिसकेको छ। भारतको भित्री स्वार्थमा नेपाल सरकारको सहयोगले भोलि फाइदा उसको हुने तर डुबान नेपालको हुने अवस्था आउँछ। बाँध तथा उच्चबाँधको नाम लिनेबित्तिकै नेपालमा ठूलो विरोध हुन्छ। यो कुरा दुवै सरकारले बुझेका छन्। बाँधको नाम नलिईकन पानीजहाज भनेपछि जनताले कुरा बुभ्दैनन् भन्ने बुझाइ छ। भारतको एक अर्ब २५ करोड जनसंख्यालाई स्वच्छ पानी आपूर्ति गर्न ठूलो चुनौती छ। हिमालयबाट बगेका पानी भारतका लागि हिउँदयाममा अमृतसमान हुन्छन् भने बर्खायाममा अभिशाप। नेपालबाट बगेर भारतको गंगामा मिसिने पानीको हिस्सा हिउँदमा ७० प्रतिशत र बर्खायाममा ४० प्रतिशत छ। नेपालको हिमालबाट बग्ने यी पानी भारतको समतल जमिनमा रोकेर राख्न सकिन्न। यो सीधै समुद्रमै मिल्छ। पानी रोक्ने भनेको पहाडमै हो। पहाड बनाउनुपर्दैन प्रकृतिले नै बनाइदिएको छ। नेपालका पहाड र खोंचहरूमा पानी जम्मा पार्न सकिने प्राकृतिक सुविधा उपलब्ध छ। भारत यिनै प्राकृतिक सुविधाको सदुपयोग गर्न चाहन्छ, जसमा भारतको प्रत्यक्ष र सबैभन्दा ठूलो चासो कोशी उच्च बाँध हो। कोशी नदीलाई बर्खायाममा बिहारको आँसु पनि भनिन्छ। बर्खायाममा कोशीले पार्ने मानवीय र भौतिक क्षति उच्च छ। बाढी व्यवस्थापन, उद्धार र पुनस्र्थापनाका लागि भारतले अर्बाैं रुपैयाँ खर्च गर्दै आएको छ। ऊ चाहन्छ नेपालमा कोशी उच्च बाँध बनोस्। यो बाँध बनेमा पानीनियन्त्रित (रेगुलेटेड) हुन्छ। बर्खायाममा बाढी नियन्त्रण र हिउँदयाममा सिँचाइका लागि जल आपूर्ति। बाढी नियन्त्रणपछि उकास हुने लाखौं हेक्टर नयाँ जमिनको फाइदाको हिसाब अर्कै छ। नेपालमा पानीजहाजको मुद्दा नेपालीको होइन, भारतीयको हो। नेपालीको मुद्दा बनाउन भारतसितका जलस्रोतका यस्ता गाँठा फुकाउनुपर्छ। नेपाल र भारतबीच ६४ वर्षअघि भएको कोशी सम्झौताको मर्मअनुसार भारतले कार्यान्वयन नगरेको नेपालले गुनासो गर्दै आएको छ। नेपालीले डुबानमा परेको आफ्नो भूमिको मुआब्जा अभै नपाएको पीडा बाँकी नै छ। भारतले त्यसलाई लटरपटर शैलीमा दिइसकेको भनेर घोषणै गरिसक्यो। कोशीको पीडा आलो रहेकै कारण त्यस क्षेत्रका जनताले उच्च बाँधको अध्ययन कार्य सम्पन्न गर्न दिएका छैनन्। भारतले म्याद थप गरेको गर्यै छ। अघिल्लो महिनामा भारतको नयाँदिल्लीमा सम्पन्न जलस्रोत बैठक यही पानीको मुद्दामा विवाद समाधान नहुँदा असफल भएर टुंगियो। नेपालले कोशी र गण्डकपीडितहरूको क्षतिपूर्तिको सवाल उठाएको थियो, तर भारतले मानेन। महाकाली सन्धि भएको आज २१ वर्ष बित्यो। ६ महिनामा विस्तृत परियोजना प्रतिवेदन (डीपीआर) बनाउने भनिएको थियो। तर भारतले यही जलराजनीति अघि सार्यो। तल्लो शारदा (जसलाई महाकाली सन्धिले चिनेकै छैन) मा गइरहेको पानी कट्टा गरेपछि मात्र पानी आधा भन्ने भारतीय अडान अद्यापि छ। जसले गर्दा पञ्चेश्वरजस्तो नेपाललाई देखाइएको ललीपप अभै अन्योलग्रस्त छ र आगामी पनि यो अन्योल कायम रहनेछ। त्यसमाथि उत्तराखण्ड आफ्नो गाउँबस्ती डुबानमा पर्ने भन्दै पञ्चेश्वरमा बाँध बनाउन नदिने अडानमा छ। यसरी नेपाल र भारतबीच जल सम्बन्ध सुखद छैन। आफैं खाऊँ, आफैं लाऊँ भनेजस्तै पानीको लाभ आफूमात्र प्राप्त गरूँ तर माथिल्लो तटीय नेपालको भलो र राष्ट्रिय स्वार्थ जेसुकै होस् भन्ने भारतीय मानसिकता कायमै छ। यो मानसिकता छउञ्जेल दुई देशबीच जलस्रोतको सम्बन्ध गाढा हुने देखिँदैन। भारतले आफ्ना पुराना चिन्तन र सोच बदले मात्र दुई देशको यो सम्बन्ध अझ घनीभूत हुन्छ। अहिले भारतको यो स्वार्थ नेपाल सरकारले बुझेर पनि बुझ पचाइरहेको छ वा उसलाई नेपालको हात तल परे पनि भारतलाई रिझाउन चाहन्छ। भारतको आर्थिक फाइदाको हिसाबकिताब बुझिसकेपछि नेपालले भन्न सक्नुपर्छ जलयातायातबाट ढुवानी गर्दा हुने बचतको हिस्सा नेपालले पनि पाउनुपर्छ। हिजो भारतले जसरी ललीपपका रूपमा पञ्चेश्वरलाई रणनीति बनाएको थियो, ठीक यसैगरी आज हाम्रा प्रधानमन्त्रीको पानीजहाज अर्काे ललीपप भएको छ। तर भारतको पनि आर्थिक विकास हुनुपर्छ, एक छिमेकीको नाताले नेपालको सद्भाव अवश्य देखिन्छ। उसको विकास हुँदा हाम्रो राष्ट्रिय स्वार्थको उपेक्षा हुनु भएन। दुवै देशलाई फाइदा हुने एउटा विन्दु हो भारतले नेपालमा सित्तैमा बाँध बनाइदिने, क्षतिपूर्ति र मुआब्जा दिने (कोशी र गण्डकमा जस्तो होइन)। यसो गर्दा पनि भारतलाई नै बढी फाइदा छ। किनभने जलपरिवहनबाट प्राप्त हुने आर्थिक लाभले बाँध बनाउँदा लागेको लागत सजिलै उठाइदिन्छ। तर भारतको भित्री दाउ नेपाललाई एउटा पानीजहाज दिने, बाँधजति नेपालमा बनाई डुबान पारिदिने र बाँधको लागत पनि नेपालले हिस्सेदारी लिनुपर्ने। बाँध बनाउँदा बिजुली आउँछ। त्यही बिजुली नेपाललाई देखाइन्छ। हिजो पञ्चेश्वरमा पनि ६ हजार ४ सय मेगावाट बिजुली आउँछ र आधा नेपालले पाउँछ भनेकै हो। त्यही ललीपप देखेर नेपालका नेताहरूले अब पश्चिमबाट सूर्य उदाउँछ भनेका थिए। यति धेरै विकास हुने भएछ भनेर जनताबाट समर्थन पनि पाइने भयो। अहिले पनि त्यही गर्न खोजिएको छ। नेपालले भारतसित जल परिवनको औपचारिक प्रस्ताव २० वर्षअघि नै गरेको थियो। त्यतिबेला उसले कुनै वास्ता गरेन। जब उसका सात राज्यमा एक सय ११ वटा जलयातायात सञ्चालन गर्ने दाउमा आयो अनि नेपालको सहयोग खोज्यो। यसभित्रको राजनीति यत्ति हो। तर भारतलाई रिझाउने बानी परेका हाम्रा नेता (सत्तापक्ष वा विपक्षी) ले हाम्रो राष्ट्रिय हितमा काम गर्लान् भन्ने अपेक्षा गर्न मुस्किल छ। प्रधानमन्त्री एकोहोरो पानीजहाजमा किन मरिमेटेर लागिपरेका छन् भन्दा भारतले भित्रभित्र दबाब दिएको छ। नेपालमा पानीजहाजको मुद्दा नेपालीको होइन, भारतीयको हो। नेपालीको मुद्दा बनाउन भारतसितका जलस्रोतका यस्ता गाँठा फुकाउनुपर्छ। यी गाँठा फुकाउन फेरि पनि चाहिन्छ दुवै देशको आर्थिक हित हुने विन्दु। यो विन्दु नभेटिएसम्म गरिएका प्रयास एकतर्फी मात्र हुनेछन्। जसरी हाल पनि कोशी, गण्डक र महाकालीमा नेपाली जनताले स्वामित्वको अनुभूति गरेका छैनन्, पानीजहाजरूपी उच्च बाँधमा पनि भोलिका दिनमा गर्ने छैनन्। शासकहरूमा नेपाली जनता अभै पनि २०११ सालतिरका हुन् भन्ने मानसिकता छ। सरकारको यो सोच हो भने त्यो सोह्रै आना गलत हुनेछ। अहिलेको सूचना प्रविधि र जनताको शैक्षिक चेतनास्तर धेरै माथि आइसकेको छ।"
सरकारको अविवेकी निर्णय,"संवैधानिक दायरामा पार्टीमाथि नै प्रतिबन्ध लगाउनु असंवैधानिक कदम मात्रै होइन आफैं प्रतिद्वन्द्वी ध्रुव निर्माण गर्न मलजल गर्नु हो। सरकारले पछिल्लोपटक दुई विवादास्पद निर्णय गरेका छ। देश विभाजनको आन्दोलनतिर मोड्ने हुँकारसहित धुमकेतुझैं प्रकट भएर सीके राउतसँग सरकारले गाँसेको मितेरी साइनो र नेत्रविक्रम चन्द विप्लवको पार्टीसँग आमनेसामने भिडन्तको निम्तो दिने निर्णयले जनमानसलाई तरंगित गरेको छ। सरकारका यी निर्णयप्रति राजनीतिक पार्टीहरूका आआफ्ना दृष्टिकोण, रणनीति, समीकरणका योजना आफ्नो ठाउँमा होलान् तथा राजनीतिक विश्लेषकका आआफ्ना विश्लेषण र तर्कवितर्क होलान्, हुनुपर्छ। यो राजनीतिक रंगमञ्चमा हरेक पात्रले आआफ्नो भूमिका निर्वाह गर्छन् नै। तर प्रश्न छ जनसाधारणको मस्तिष्कमा यसबाट परेको प्रभाव र उठेको तरंग तथा भोलि देश र जनजीवनले भोग्नुपर्ने सम्भावित त्रासदीको हो ? अहिले सर्वत्र यसैको चर्चा भइरहेको छ। किनकि आम सर्वसाधारण पनि यसबाट उत्पन्न हुन सक्ने सम्भावित जोखिमको टीकाटिप्पणी गरिरहेका छन्। सरकारका कामकारबाही तथा कदमप्रति सचेत भएर आआफ्ना विचार निर्धक्क राख्न सर्वसाधारण अभ्यस्त भइसकेका छन्। यो प्रजातन्त्रका लागि सकारात्मक हो। राजनीतिमा अन्ध मोडहरू कदमकदममा आइरन्छन्। यिनको पूर्वानुमान र सम्यक निदानको बाटो खोज्न सक्नु नै कुशल नेतृत्वको पहिचान हो। तर पछिल्ला दुई निर्णयमा यस्तो आभास देखिँदैन। विप्लव नेतृत्वको माओवादी पार्टीमाथि सरकारद्वारा प्रतिबन्ध लगाउने निर्णयका दुई पाटा छन्, पहिलो त्यो पार्टीले गर्न खाजेको क्रान्तिको नेपालको विद्यमान सन्दर्भ र विश्व परिस्थितिमा सम्भावना तथा यसको सार्थकता र दोस्रो सरकारले उठाएका कदमको वैधता र आवश्यकता तथा त्यसका सम्भावित परिणाम। क्रान्ति कुनै व्यक्तिको चाहनाबाट वा उसले रोजेको समयमा हुँदैन। क्रान्तिका लागि वस्तुगत र मनोगत अवस्था परिपक्व हुनुपर्छ। अर्थात् त्यस्तो अवस्था जहाँ शासितहरू त्यसै बस्न चाहँदैनन् र शासकहरू पनि शान गर्न सक्दैनन् भन्ने माक्र्स र लेनिनका भनाइ विप्लवले पटकपटक दोहोयाएकै होलान्। जबसम्म जनताले क्रान्तिको परिभाषा र लक्ष्य बुझ्दैनन् त्यसप्रति समर्पित भएर लाग्न सक्दैनन् भन्ने तथ्य बुझेकै होलान् उनले। पहिलो उनले गर्न खोजेको क्रान्तिको चरित्र र सारलाई स्पष्ट रूपमा परिभाषित गरेको पाइँदैन। अपरिभाषित रूपमा जनवादी क्रान्ति वा नयाँ जनवादी क्रान्ति आदिइत्यादि शब्दको कुनै अर्थ रहँदैन। आम जनता क्रान्ति र त्यसका प्रतिफललाई दैनिक जीवनसँग जोडेर हेर्छन्। आफ्ना चाहना वा आवश्यकता परिपूर्तिको सापेक्ष त्यसको वजन नाप्ने गर्छन्, तब मात्र अभेद्य शक्ति भएर क्रान्तिमा होमिन्छन्। दोस्रो कुरा वर्तमान अवस्थामा उनीहरूले गर्न खोजेको क्रान्तिका लागि उपरोक्त कुनै अवस्था विद्यमान छैन। यस्तो अवस्थामा लुकीछिपी आतंक फैलाउन गरिने गतिविधि क्रान्तिकारी हुन सक्दैन। माक्र्सवादीहरूले आफ्ना क्रान्तिकारी गतिविधि विगतबाट डोरिएर होइन भविष्य हेरेर गर्नुपर्छ। यहाँ विप्लवलगायत धेरै अन्य माओवादी समूह विगतबाट डोरिएका छन्। तिनले आफ्नो वैचारिक हतियार माओवाद र चीनको जनवादी क्रान्तिलाई आफ्ना क्रान्तिको मोडेल मानेका छन्। परिवर्तनकामी क्रान्तिकारी वैचारिक हतियार लिन सक्छन्। विप्लव नेतृत्वको सम्बन्धमा पनि यो नै सत्य हो। उनीहरू चिनियाँ क्रान्ति र माओवाद अनुशरण गर्न चाहन्छन्। यो पनि अन्यथा होइन। तर अनुशरण र अन्धानुकरणमा फरक छ। क्रान्ति र परिवर्तनका लागि कुनै पनि वादको अनुशरण गर्दा आफ्नो अवस्था र विशिष्टता, त्यसको रूप र बाटो निश्चित गरेर लक्ष्यमा पुग्ने प्रयास गरिन्छ। त्यो उसको विशिष्टता हुन्छ। तर अन्धानुकरण गर्दा त्यहाँ तर्क वा क्रियात्मक सोच र विश्लेषणका लागि कुनै स्थान हुँदैन। जे भएको थियो त्यही अन्तिम सत्य हो र हामीकहाँ पनि त्यही रूपमै दोहोरिनुपर्छ भन्ने चिन्तन रहन्छ। क्रान्ति विगतका अनुभवमा टेकेर भविष्यको लक्ष्य निर्धारण गरी आजको अवस्थामा गरिने सचेत क्रियाकलाप हो, विगतबाट डोरिने होइन। विगत दोहोयाउन सकिँदैन, त्यसबाट अनुभव मात्र लिन सकिन्छ। चिनियाँ क्रान्तिको मूलसार सशस्त्र किसान क्रान्तिको माध्यमबाट सत्ता कब्जा गरी कम्युनिस्ट पार्टीको शासन स्थापित गर्नु हो। अन्य माध्यम र शक्ति त्यसका सागिर्द हुन्। यो अवस्था त्यहाँ सयौं वर्षदेखि आफ्नो मुक्तिका लागि भएका किसान विद्रोहको उत्तरदानको अवस्थामा सम्भव भएको अवस्था हो। माओले सत्ता बन्दुकको नालबाट आउँछ भन्नुको पृष्ठभूमि पनि त्यही थियो। नेपालमा न यस्तो विगत छ न त वर्तमान। यस अवस्थामा पनि अझै हामी किसान सेना, मुक्त क्षेत्र, गाउँले सहर घेर्ने जस्ता कुराको कल्पनामा रमाउँछौं भने त्यो लामो विगत नभइसकेको असफल दसबर्से युद्धबाट कुनै पाठ नसिकेको अवस्था हो। आजको हाम्रो अवस्था राजनीतिक रूपले सामन्तवादविरोधी क्रान्ति सम्पन्न भइसकेको र अनेकौं कमीकमजोरी हुँदाहुँदै संविधानले जनसार्वभौमिकता र मौलिक अधिकार, गणतान्त्रिक परिपाटी र समावेशिताको सुनिश्चितता गरिसकेको र त्यसअनुसार राजनीतिक अभ्यासको थालनी भइसकेको अवस्था हो। यी सकारात्मक उपलब्धि हुन्। अब यहाँ कुनै काल्पनिक पुँजीवादी जनवादी क्रान्तिको अर्को चरण हुने छैन। समाजवादी क्रान्ति सम्पन्न गर्न हाम्रो न आर्थिक, प्राविधिक, औद्योगिक विकासको अवस्था परिपक्व छ न त त्यसमा हामीले चाहँदैमा छलाङ लगाउन सकिन्छ। यस्तो सोच मध्यमवर्गीय दुस्साहसवाद मात्र हुनेछ। हो, यसमा रहेका संवैधानिक कमीकमजोरी तथा अस्पष्टता समाप्त गरी त्यसलाई व्यापक अर्थमा जनवादी स्वरूप दिन संघर्षको आवश्यकता छ। सत्ताले आफैं जन्माएका पात्र सत्ताकै काल भएको इतिहास साक्षी छ चाहे त्यो इन्दिराले जन्माएको भिन्डरवाले होस् अथवा अमेरिकाले जन्माएको सद्दाम हुसेन। अहिले बहुमतको वामपन्थी सरकार सत्तामा छ तर आम श्रमिक जनताका पक्षमा काम भइरहेका छैनन्। संसद्मा माफिया र भ्रष्टाचारीको पकड छ। बिचौलिया, कालोबजारी, तस्करहरूको अगाडि सरकार झुकेको छ। नागरिक सुरक्षा छैन। चौतर्फी माफियाराज छ र जनता यसबाट पीडित छन्। भ्रष्टाचारले सीमा नाघेको छ। संस्थागत लुटतन्त्रले अघोषित रूपमा वैधता पाएको छ। यो आजको यथार्थ हो। तर त्यत्तिकै यथार्थ के पनि हो भने यसविरुद्ध लड्न पीडित जनतालाई राजनीतिक रूपमा सचेत र संगठित गर्दै तिनलाई वैचारिक हतियारबाट संघर्षमा ओराल्दै जनवादी परिवर्तनका लागि सरकारलाई बाध्य गर्ने वैधानिक हतियार पनि हामीसँग छ। जनता यसविरुद्ध संघर्षमा ओर्लिन चाहन्छन्। आवश्यकता छ जनताबीच पुग्नु, यथार्थ परिचित गराउनु र यो अवस्था अन्त्यका लागि संगठित रूपमा संघर्षमा ओराल्नु। हो ! बन्दुकसँग अभ्यस्तहरूलाई यो बाटो लामो र झन्झटिलो लाग्न सक्छ तर आजको अवस्थामा गोली र बम पड्काएर आतंक उत्पन्न गरी सत्ता प्राप्त गर्ने कल्पनाभन्दा यो सुनिश्चित बाटो हो। दसबर्से सशस्त्र संघर्षका गलत र असफल बाटो अपनाउनुभन्दा जनताबीच गएर आजको अवस्थालाई परिवर्तन गर्न शान्तिपूर्ण जनआन्दोलनको वैधानिक बाटो बढी कारगर र जनसमर्थित हुनेछ। हजारौं गोली र बमको आवाजभन्दा सडकबाट उठ्ने जनताको आवाज हजारौं गुणा शक्तिशाली र प्रभावकारी हुन्छ। यो हजारौं हत्या, हिंसा र काटमारको विफलतापछि सडकको जनआवाजले गणतन्त्र ल्याएको हाम्रै इतिहास ताजै छ। यसले एकतर्फ वर्तमान बेथितिविरुद्ध संगठित हुने जनशक्ति नै जनवादी रूपान्तरणका लागि जनता तयार गर्नेछ भने अर्कोतर्फ यस आन्दोलनबाट प्रशिक्षित हुने जनशक्ति नै भोलिको जनवादी सत्ता सञ्चालनका लागि विश्वस्त क्रान्तिकारी शक्ति निर्माण पनि गर्नेछ। बन्दुकको भाषाको कुरा गर्दा यो बिर्सनु हुन्न कि दसबर्से युद्धका घाउ अझै पुरिएको छैन। हतियारले दिएको त्रास जनताले बिर्सेका छैनन्। यसविपरीत आफ्नै आँखाअगाडि गाउँ तहदेखि केन्द्रसम्म भइरहेको भ्रष्टाचारविरोधी नारा जनताको नारा हुनेछ र आम जनता त्यसविरुद्ध सडकमा ओर्लिनेछन्, बन्दुकको छायामा होइन। यसै पनि नेपाली हिंसाप्रेमी होइनन्। त्यसमा पनि जनसंख्याको त्यो तह जसलाई रोटी र राज्यको लोभमा हिजो माओवादीले बन्दुक बोक्न लगाएको थियो त्यो हिजोकै घाउबाट गम्भीर घाइते छ। अब ऊ बन्दुक बोक्न तयार छैन। जहाँसम्म त्यस पार्टीमाथि प्रतिबन्ध लगाउने सरकारी निर्णयको प्रश्न छ त्यो अविवेकी मात्र होइन यसबाट उत्पन्न हुने सम्भावित जटिलता र व्यवधानको मूल्यांकन नगरी उठाएको कदम हो। राजनीतिमा एउटा सामान्य भनाइ छ आफैंले जानाजान विरोधी ध्रुवको निर्माण गर्नु हुँदैन। त्यसका घातक परिणाम हुन्छन्। आतंकबाट जनताको जीउधनको सुरक्षा गर्नु सरकारको जिम्मेवारी हो। आतंकवादी नीति पार्टीको भए पनि कार्यान्वयन गर्ने व्यक्तिले हो। यसलाई तह लगाउन सुरक्षा संयन्त्रलाई सक्षम बनाई वैधानिक बाटो लिनुपर्छ। यस्तो कदम आतंक नियन्त्रणको कदम हुनेछ र जनसमर्थन पनि पाउनेछ। वर्तमान संवैधानिक दायरामा पार्टीमाथि नै प्रतिबन्ध लगाउनु असंवैधानिक कदम मात्रै होइन, आफैं प्रतिद्वन्द्वी ध्रुव निर्माण गर्न मलजल गर्नु हो। त्यसमा पनि सत्तामा रहेको पुरानो माओवादी घटकका नेताहरूलाई विप्लवका नीति तथा क्रियाकलापलाई आतंककारी भनेर बिल्ला भिराउने नैतिक आधार देखिँदैन। किनकि यो उनीहरूले नै थालनी र प्रतिपादित गरेको क्रान्तिकारी बाटो हो। सीके राउतसँग वर्तमान सरकारले मितेरी गाँस्ने निर्णयबारे सत्तापक्ष तथा स्वयं प्रधानमन्त्री तथा गृहमन्त्रीले जेजति दलील दिए पनि तिनमा कुनै वजन देखिँदैन। हुन त यस देशको विडम्बना नै हो संसद्को रोस्टमबाटै देश विभावित गर्ने चुनौती प्रस्तुत गर्दासमेत संसद् र सत्ता तमासा हेरेर बसेकै हो। तर संसद्का ती अभिव्यक्ति बाह्य शक्तिको सहयोग र समर्थनमा भए पनि मधेस आन्दोलन देशको माटोमै टेकेको अवस्था थियो। सीकेको विषयमा त्यो देखिँदैन। देश टुर्क्रायाउने कुरा न हिजोका मधेस आन्दोलनको विषय र नारा थियो न त आज छ। जनता संविधानमा संशोधन गरी आफ्ना नागरिक अधिकारको माग गरिरहेका मात्र हुन्। सीकेको अभियान त्यस आन्दोलनलाई देश फोडो आन्दोलनका रूपमा रूपान्तरण गर्नु थियो तर सफल हुन नसकेको अवस्थामा आज सीके मधेसी आन्दोलनबाट तिरस्कृत र बिर्सिइएको विगत थियो। त्यस अवस्थामा उसलाई मधेस आन्दोलनको मसिहाका रूपमा स्थापित गर्ने सरकारी प्रयास देशको सार्वभौमिकतासँग खेलबाड गर्नेबाहेक अरू केही देखिँदैन। उसलाई मधेसआधारित पार्टीको विकल्पका रूपमा उभ्याउन खोजिएको हो भने योभन्दा दुर्भाग्यपूर्ण अवस्था अरू हुन सक्दैन। सत्ताले आफैं जन्माएका पात्र सत्ताकै काल भएको इतिहास साक्षी छ चाहे त्यो इन्दिराले जन्माएको भिन्डरवाले होस् अथवा अमेरिकाले जन्माएको सद्दाम हुसेन।"
"फेरि चम्किए मेसी, उपाधि यात्रा सहज बनाउँदै बार्सिलोना",एजेन्सी : स्पेनिस ला लिगा अन्तर्गत आइतबारको खेलमा अर्जेन्टिनी स्टार लियोनल मेस्सीले अर्काे सानदार प्रदर्शन गरेका छन् । बार्सिलोनाले रियल बेटिसलाई उसकै मैदानमा ४१ ले हराउने क्रममा मेसी आफ्नो करियरको ५१ औं ह्याट्रिक गर्न सफल भए । खेलको १८ औ मिनेटमा फ्री किकमार्फत उत्कृष्ट गोल गरी टोलीलाई अग्रता दिलाएका मेसीले पहिलो हाफको अतिरिक्त समयमा एक गोल थपे । पहिलो हाफमै २० को अग्रता बनाएको बार्सिलोनाका लागि ६३ औं मिनेटमा स्वारेजले गोल गरे । त्यसपछि मेसीले ८५ औं मिनेटमा व्यक्तिगत तेस्रो र टोलीका लागि चौथो गोल गरी ह्याट्रिक गर्न सफल भए । रियल बेटिसका लागि गार्सियाले ८२ औ मिनेटमा गरेका एक गोल सान्त्वना गोल बन्यो । जितसँगै २८ खेलबाट ६६ अंक बनाएको बार्सिलोनाले दोस्रो स्थान रहेको एथ्लेटिको मड्रिडलाई १० अंकले पछि पारिसकेको छ । एथ्लेटिकोको समान खेलबाट ५६ अंक छ । डिफेन्डिङ च्याम्पियन बार्सिलोनाको यस सिजनमा पनि उपाधि यात्रा सहज बन्दै गएको छ । ला लिगाको यस सिजनमा २० जित निकालेको बार्सिलोनाले २ खेलमा हार व्यहोर्दा ६ मा बराबरी खेलेको छ ।
माइभ्याली गोल्डकप : उपाधि उचाल्ने रणनीतिमा शेर्पा र दाउफीन्स,"इलाम : माइभ्याली गोल्डकप पाँचौ संस्करणको फाइनलमा उपाधि उचाल्ने रणनीतिमा दुबै टिमले शसक्त तयारी गरेको दावी गरेका छ। फाइनलका लागि प्रतिष्पर्धी हिमालयन शेर्पा क्लब काठमाडौं र क्यामरुनको दाउफीन्स फुटबल क्लब पहिलो पटक मंगलबार प्रतिष्पर्धामा उत्रने छन्। विदेशी टिम दाउफीन्स ससक्त रुपमा उत्रने तयारीमा रहेको छ। दाउफीन्सले यो सीजनमा नै नेपालमा तीन उपाधि हात पारेको छ। दाउफीन्सका मेनेजर आशिक थापा मगरले इलामे दर्शकले अपेक्षा गरेको भन्दा पनि राम्रो खेल प्रस्तूत गर्ने बताए। जारी सिजनका ८ प्रतियोगितामा सहभागिता जनाएको दाफिन्सले पोखरा कप, बुढासुब्बा गोल्डकप र तिलोत्तमा गोल्डकपको उपाधि हात पारेको थियो।२१ औँ बुढासुब्बा गोल्डकपको सेमिफाइलनमा पुलिसलाई सडनडेथमा हराएको दाफिन्सले सो प्रतियोगिताको उपाधि समेत जित्यो। बुटबलमा सम्पन्न २१ औं तिलोत्तमा गोल्डकपको उपाधि भेटमा पुलिस सडनडेथमा नै पराजित बनेको थियो। पोखराको आहारारा गोल्डकपको १७ औं संस्करणमा दाफिन्सले पुलिसलाई तेस्रो पटक हराएको थियो। बलिया र अग्ला कदका अफ्रिकी खेलाडी नेपाली टिमका लागि चुनौती बनेका थिए। हिमालयन शेर्पा पनि जारी प्रतियोगिताकै क्रममा साविक विजेता थ्री स्टार क्लबलाई पराजित गरी अग्रभागमा आइपुगेको छ। शेर्पाका प्रशिक्षक विजेन्द्र पुडासैनीले अघिल्ला खेलभन्दा उत्कृष्ट खेल प्रर्दशन गर्ने तयारीमा रहेको बताए। हिमालयन शेर्पाले डिफेन्डिङ च्याम्पियन थ्रीस्टारलाई ३१ गोल अन्तरले पराजित गरेको थियो। यस संस्करणमा फाइनलमा भिडने टोलीहरु नयाँ हुन्। सिजनमा दोश्रो विशाल मेमोरियल गोल्डकपमा विभागिय टिम त्रिभुवन आर्मीसँग सडनडेथमा पराजित बन्दै हिमालयन शेर्पा उपविजेता बनेको थियो। पोखरा कपमा अर्को विभागीय टिम एपिएफसँग २१ ले पराजित हुन पुग्यो। दुवै टिमका टोलि टीम मेनेजरहरुले गोल्डकपको उपाधि रक्षा गर्ने दावि प्रस्तुत गरेका छन् । सोमबार टुँडिखेलमा आयोजित प्री म्याच कन्फ्रेन्समा उनीहरुले दर्शकहरुसामु स्तरिय खेल प्रस्तुत गर्ने बताए । गत फागुन २६ देखि शुरु भएको माइभ्याली गोल्डकपमा देश विदेशका दश टिम सहभागि भएका थिए । प्रतियोगिताको पहिलो पुरस्कार राशी सात लाख रुपैया रहेको छ । माइभ्याली गोल्डकपमा दर्शकहरुको उपस्थिति बाक्लो रहने गरेको छ ।"
क्रिकेटमा रेखा थापा : बनिन् काठमाडौं सुपर च्याम्पियन्सको मालिक,"काठमाडौं : अभिनेत्री रेखा थापा क्रिकेट टिमको मालिक बनेकी छन्। नेपालमा आयोजना हुने तय भएको पहिलो महिला टीट्वेन्टी फ्रेन्चाइज क्रिकेट प्रतियोगिताको टोली, मालिक र मार्की प्लेयर सार्वजनिक समारोहमा रेखा टिमको मालिक भएको सार्वजनिक गरिएको हो। आयोजक एनसीएल स्पोट्स प्रालिले सोमबार पत्रकार सम्मेलनमार्फत् प्रतियोगिताका लागि टोली, मालिक र मार्की खेलाडी सार्वजनिक गरेको छ। यही प्रतियोगिताका लागि अभिनेत्री थापा काठमाडौं सुपर च्याम्पियन्सको मालिक बनेकी हुन्। आयोजकले जनाएअनुसार प्रतियोगितामा विराटनगर रोअरीङ लायोनेश, भैरहवा क्विन्स, धनगढी वन्डर वुमन र काठमाडौं सुपर च्याम्पियन्स गरी चार टोली सहभागी हुनेछन्। काठमाडौंको स्वामित्व रेखाले लिएकी हुन् भने विराटनगर टोलीको स्वामित्व अनुप सक्सेना, भैरहवाको स्वामित्व अनिल भण्डारी र दीपक सुवेदी, धनगढीको हरी खनालले लिएका छन्। आयोजकले प्रतियोगिताको मिति सारेको छ। चैतको एकदेखि ९ गत्तेसम्म आयोजना हुने भनिएको प्रतियोगिता सोही समयमा हुने आठौं राष्ट्रिय खेलकुद प्रतियोगिताका कारण आगामी वैशाखको ७ देखी १४ गतेसम्म हुने आयोजकले जनाएको छ। प्रतियोगिता खेल्न आवेदन दिएका इच्छुक खेलाडीलाई उनीहरूको स्तरअनुसार ए, बी र सी गरी तीन क्याटेगोरीमा वर्गाीकरण गरिएको छ। अक्सनमा सहभागी हुँदा यीमध्ये ए क्याटेगोरीका खेलाडीले न्यूनतम ४० देखि अधिकतम ७५ हजार, बी क्याटेगोरीका खेलाडीले न्यूनतम २५ देखि अधिकतम ५० हजार तथा सी क्याटेगोरीका खेलाडीले न्यूनतम १५ देखि अधिकतम २५ हजारसम्म पाउने छन्। यस्तै आयोजकका अनुसार प्रतियोगिताको विजेता टोलीले १० लाख रुपैयाँ प्राप्त गर्नेछन्। जुन अहिलेसम्म नेपालमा आयोजना भएका महिला प्रतियोगितामध्येको सर्वाधिक पुरस्कार हो। यस्तै दोस्रो हुने टोलीले पाँच लाख प्राप्त गर्नेछ भने प्रतियोगिताको प्रत्येक खेलमा उत्कृष्ट ठहरिने एकएक खेलाडीले १०१० हजार प्राप्त गर्नेछन्।"
उपाधि चुम्ने दाउमा शेर्पा र दाउफिन्स,"इलाम : माई भ्याली गोल्डकप पाँचौं संस्करणको फाइनलमा उपाधि उचाल्ने रणनीतिमा दुवै टिमले सशक्त तयारी गरेको दाबी गरेका छन्। फाइनलका लागि प्रतिस्पर्धी हिमालयन शेर्पा क्लब काठमाडौं र क्यामरुनको दाउफिन्स फुटबल क्लब मंगलबार फाइनलमा भिड्दै छन्। दाउफिन्स सशक्त रूपमा उत्रने तयारीमा रहेको छ। दाउफिन्सले यो सिजन नेपालमा तीन उपाधि हात पारेको छ। दाउफिन्सका मेनेजर आशिक थापामगरले इलामका दर्शकले अपेक्षा गरेको भन्दा पनि राम्रो खेल प्रस्तुत गर्ने बताए। जारी सिजनका आठ प्रतियोगितामा सहभागिता जनाएको दाउफिन्सले पोखरा कप, बूढासुब्बा गोल्डकप र तिलोत्तमा गोल्डकपको उपाधि जितेको थियो। बलिया र अग्ला कदका अफ्रिकी खेलाडीहरू नेपाली टिमका लागि चुनौती बनेका थिए। हिमालयन शेर्पा पनि जारी प्रतियोगिताकै क्रममा साविक विजेता थ्रीस्टार क्लबलाई पराजित गरेर अगाडि बढेको छ। शेर्पाका प्रशिक्षक बिजेन्द्र पुडासैनीले अघिल्ला खेलभन्दा उत्कृष्ट खेल प्रदर्शन गर्ने तयारीमा रहेको बताए। हिमालयन शेर्पाले डिफेन्डिङ च्याम्पियन थ्रीस्टारलाई ३१ गोल अन्तरले पराजित गरेको थियो। यस संस्करणमा फाइनलमा भिडने टोली नयाँ हुन्। सिजनमा दोस्रो विशाल मेमोरियल गोल्डकपमा विभागीय टोली त्रिभुवन आर्मीसँग सडनडेथमा पराजित बन्दै हिमालयन शेर्पा उपविजेता बनेको थियो। पोखरा कपमा अर्को विभागीय टोली एपीएफसँग २१ ले पराजित हुन पुग्यो। सोमबार आयोजित पत्रकार सम्मेलनमा दुवै टोलीले दर्शकलाई स्तरीय खेल देखाउने प्रतिबद्धता पनि जनाए। फागुन २६ देखि सुरु भएको माई भ्याली गोल्डकपमा १० टोली सहभागी थिए। प्रतियोगिताको विजेताले सात लाख रुपैयाँ प्राप्त गर्ने छ।"
उपाधि चुम्ने दाउमा शेर्पा र दाउफिन्स,"इलाम : माई भ्याली गोल्डकप पाँचौं संस्करणको फाइनलमा उपाधि उचाल्ने रणनीतिमा दुवै टिमले सशक्त तयारी गरेको दाबी गरेका छन्। फाइनलका लागि प्रतिस्पर्धी हिमालयन शेर्पा क्लब काठमाडौं र क्यामरुनको दाउफिन्स फुटबल क्लब मंगलबार फाइनलमा भिड्दै छन्। दाउफिन्स सशक्त रूपमा उत्रने तयारीमा रहेको छ। दाउफिन्सले यो सिजन नेपालमा तीन उपाधि हात पारेको छ। दाउफिन्सका मेनेजर आशिक थापामगरले इलामका दर्शकले अपेक्षा गरेको भन्दा पनि राम्रो खेल प्रस्तुत गर्ने बताए। जारी सिजनका आठ प्रतियोगितामा सहभागिता जनाएको दाउफिन्सले पोखरा कप, बूढासुब्बा गोल्डकप र तिलोत्तमा गोल्डकपको उपाधि जितेको थियो। बलिया र अग्ला कदका अफ्रिकी खेलाडीहरू नेपाली टिमका लागि चुनौती बनेका थिए। हिमालयन शेर्पा पनि जारी प्रतियोगिताकै क्रममा साविक विजेता थ्रीस्टार क्लबलाई पराजित गरेर अगाडि बढेको छ। शेर्पाका प्रशिक्षक बिजेन्द्र पुडासैनीले अघिल्ला खेलभन्दा उत्कृष्ट खेल प्रदर्शन गर्ने तयारीमा रहेको बताए। हिमालयन शेर्पाले डिफेन्डिङ च्याम्पियन थ्रीस्टारलाई ३१ गोल अन्तरले पराजित गरेको थियो। यस संस्करणमा फाइनलमा भिडने टोली नयाँ हुन्। सिजनमा दोस्रो विशाल मेमोरियल गोल्डकपमा विभागीय टोली त्रिभुवन आर्मीसँग सडनडेथमा पराजित बन्दै हिमालयन शेर्पा उपविजेता बनेको थियो। पोखरा कपमा अर्को विभागीय टोली एपीएफसँग २१ ले पराजित हुन पुग्यो। सोमबार आयोजित पत्रकार सम्मेलनमा दुवै टोलीले दर्शकलाई स्तरीय खेल देखाउने प्रतिबद्धता पनि जनाए। फागुन २६ देखि सुरु भएको माई भ्याली गोल्डकपमा १० टोली सहभागी थिए। प्रतियोगिताको विजेताले सात लाख रुपैयाँ प्राप्त गर्ने छ।"
माइभ्याली गोल्डकप : उपाधि उचाल्ने रणनीतिमा शेर्पा र दाउफीन्स,"इलाम : माइभ्याली गोल्डकप पाँचौ संस्करणको फाइनलमा उपाधि उचाल्ने रणनीतिमा दुबै टिमले शसक्त तयारी गरेको दावी गरेका छ। फाइनलका लागि प्रतिष्पर्धी हिमालयन शेर्पा क्लब काठमाडौं र क्यामरुनको दाउफीन्स फुटबल क्लब पहिलो पटक मंगलबार प्रतिष्पर्धामा उत्रने छन्। विदेशी टिम दाउफीन्स ससक्त रुपमा उत्रने तयारीमा रहेको छ। दाउफीन्सले यो सीजनमा नै नेपालमा तीन उपाधि हात पारेको छ। दाउफीन्सका मेनेजर आशिक थापा मगरले इलामे दर्शकले अपेक्षा गरेको भन्दा पनि राम्रो खेल प्रस्तूत गर्ने बताए। जारी सिजनका ८ प्रतियोगितामा सहभागिता जनाएको दाफिन्सले पोखरा कप, बुढासुब्बा गोल्डकप र तिलोत्तमा गोल्डकपको उपाधि हात पारेको थियो।२१ औँ बुढासुब्बा गोल्डकपको सेमिफाइलनमा पुलिसलाई सडनडेथमा हराएको दाफिन्सले सो प्रतियोगिताको उपाधि समेत जित्यो। बुटबलमा सम्पन्न २१ औं तिलोत्तमा गोल्डकपको उपाधि भेटमा पुलिस सडनडेथमा नै पराजित बनेको थियो। पोखराको आहारारा गोल्डकपको १७ औं संस्करणमा दाफिन्सले पुलिसलाई तेस्रो पटक हराएको थियो। बलिया र अग्ला कदका अफ्रिकी खेलाडी नेपाली टिमका लागि चुनौती बनेका थिए। हिमालयन शेर्पा पनि जारी प्रतियोगिताकै क्रममा साविक विजेता थ्री स्टार क्लबलाई पराजित गरी अग्रभागमा आइपुगेको छ। शेर्पाका प्रशिक्षक विजेन्द्र पुडासैनीले अघिल्ला खेलभन्दा उत्कृष्ट खेल प्रर्दशन गर्ने तयारीमा रहेको बताए। हिमालयन शेर्पाले डिफेन्डिङ च्याम्पियन थ्रीस्टारलाई ३१ गोल अन्तरले पराजित गरेको थियो। यस संस्करणमा फाइनलमा भिडने टोलीहरु नयाँ हुन्। सिजनमा दोश्रो विशाल मेमोरियल गोल्डकपमा विभागिय टिम त्रिभुवन आर्मीसँग सडनडेथमा पराजित बन्दै हिमालयन शेर्पा उपविजेता बनेको थियो। पोखरा कपमा अर्को विभागीय टिम एपिएफसँग २१ ले पराजित हुन पुग्यो। दुवै टिमका टोलि टीम मेनेजरहरुले गोल्डकपको उपाधि रक्षा गर्ने दावि प्रस्तुत गरेका छन् । सोमबार टुँडिखेलमा आयोजित प्री म्याच कन्फ्रेन्समा उनीहरुले दर्शकहरुसामु स्तरिय खेल प्रस्तुत गर्ने बताए । गत फागुन २६ देखि शुरु भएको माइभ्याली गोल्डकपमा देश विदेशका दश टिम सहभागि भएका थिए । प्रतियोगिताको पहिलो पुरस्कार राशी सात लाख रुपैया रहेको छ । माइभ्याली गोल्डकपमा दर्शकहरुको उपस्थिति बाक्लो रहने गरेको छ ।"
"फेरि चम्किए मेसी, उपाधि यात्रा सहज बनाउँदै बार्सिलोना",एजेन्सी : स्पेनिस ला लिगा अन्तर्गत आइतबारको खेलमा अर्जेन्टिनी स्टार लियोनल मेस्सीले अर्काे सानदार प्रदर्शन गरेका छन् । बार्सिलोनाले रियल बेटिसलाई उसकै मैदानमा ४१ ले हराउने क्रममा मेसी आफ्नो करियरको ५१ औं ह्याट्रिक गर्न सफल भए । खेलको १८ औ मिनेटमा फ्री किकमार्फत उत्कृष्ट गोल गरी टोलीलाई अग्रता दिलाएका मेसीले पहिलो हाफको अतिरिक्त समयमा एक गोल थपे । पहिलो हाफमै २० को अग्रता बनाएको बार्सिलोनाका लागि ६३ औं मिनेटमा स्वारेजले गोल गरे । त्यसपछि मेसीले ८५ औं मिनेटमा व्यक्तिगत तेस्रो र टोलीका लागि चौथो गोल गरी ह्याट्रिक गर्न सफल भए । रियल बेटिसका लागि गार्सियाले ८२ औ मिनेटमा गरेका एक गोल सान्त्वना गोल बन्यो । जितसँगै २८ खेलबाट ६६ अंक बनाएको बार्सिलोनाले दोस्रो स्थान रहेको एथ्लेटिको मड्रिडलाई १० अंकले पछि पारिसकेको छ । एथ्लेटिकोको समान खेलबाट ५६ अंक छ । डिफेन्डिङ च्याम्पियन बार्सिलोनाको यस सिजनमा पनि उपाधि यात्रा सहज बन्दै गएको छ । ला लिगाको यस सिजनमा २० जित निकालेको बार्सिलोनाले २ खेलमा हार व्यहोर्दा ६ मा बराबरी खेलेको छ ।
क्रिकेटमा रेखा थापा : बनिन् काठमाडौं सुपर च्याम्पियन्सको मालिक,"काठमाडौं : अभिनेत्री रेखा थापा क्रिकेट टिमको मालिक बनेकी छन्। नेपालमा आयोजना हुने तय भएको पहिलो महिला टीट्वेन्टी फ्रेन्चाइज क्रिकेट प्रतियोगिताको टोली, मालिक र मार्की प्लेयर सार्वजनिक समारोहमा रेखा टिमको मालिक भएको सार्वजनिक गरिएको हो। आयोजक एनसीएल स्पोट्स प्रालिले सोमबार पत्रकार सम्मेलनमार्फत् प्रतियोगिताका लागि टोली, मालिक र मार्की खेलाडी सार्वजनिक गरेको छ। यही प्रतियोगिताका लागि अभिनेत्री थापा काठमाडौं सुपर च्याम्पियन्सको मालिक बनेकी हुन्। आयोजकले जनाएअनुसार प्रतियोगितामा विराटनगर रोअरीङ लायोनेश, भैरहवा क्विन्स, धनगढी वन्डर वुमन र काठमाडौं सुपर च्याम्पियन्स गरी चार टोली सहभागी हुनेछन्। काठमाडौंको स्वामित्व रेखाले लिएकी हुन् भने विराटनगर टोलीको स्वामित्व अनुप सक्सेना, भैरहवाको स्वामित्व अनिल भण्डारी र दीपक सुवेदी, धनगढीको हरी खनालले लिएका छन्। आयोजकले प्रतियोगिताको मिति सारेको छ। चैतको एकदेखि ९ गत्तेसम्म आयोजना हुने भनिएको प्रतियोगिता सोही समयमा हुने आठौं राष्ट्रिय खेलकुद प्रतियोगिताका कारण आगामी वैशाखको ७ देखी १४ गतेसम्म हुने आयोजकले जनाएको छ। प्रतियोगिता खेल्न आवेदन दिएका इच्छुक खेलाडीलाई उनीहरूको स्तरअनुसार ए, बी र सी गरी तीन क्याटेगोरीमा वर्गाीकरण गरिएको छ। अक्सनमा सहभागी हुँदा यीमध्ये ए क्याटेगोरीका खेलाडीले न्यूनतम ४० देखि अधिकतम ७५ हजार, बी क्याटेगोरीका खेलाडीले न्यूनतम २५ देखि अधिकतम ५० हजार तथा सी क्याटेगोरीका खेलाडीले न्यूनतम १५ देखि अधिकतम २५ हजारसम्म पाउने छन्। यस्तै आयोजकका अनुसार प्रतियोगिताको विजेता टोलीले १० लाख रुपैयाँ प्राप्त गर्नेछन्। जुन अहिलेसम्म नेपालमा आयोजना भएका महिला प्रतियोगितामध्येको सर्वाधिक पुरस्कार हो। यस्तै दोस्रो हुने टोलीले पाँच लाख प्राप्त गर्नेछ भने प्रतियोगिताको प्रत्येक खेलमा उत्कृष्ट ठहरिने एकएक खेलाडीले १०१० हजार प्राप्त गर्नेछन्।"

शीर्षक,विवरण
नेपालको समृद्धिसूत्र,"कामलाई पूजा ठान्ने, सबैखाले कामको सम्मान गर्ने, श्रमको उचित मूल्य लिने र दिने जापानी परिपाटी बसाल्ने हो भने समृद्ध नेपाल र सुखी नेपालीको सपना साकार हुनेछ अमेरिका र चीनपछि विश्वमा सबैभन्दा ठूलो जापानी अर्थतन्त्र हो। अन्तर्राष्ट्रिय मुद्राकोषको तथ्यांकअनुसार जापानको सन् २०१७ को कुल गार्हस्थ्य उत्पादन ४९ ट्रिलियन डलर छ। विश्वका अन्य देशको तुलनामा आकारको हिसाबले जापान ६१ औं ठूलो मुलुक हो। जापानको जनसंख्या १२ करोड ७४ लाख रहेको छ र जनसंख्याको हिसाबले जापान एघारौं ठूलो मुलुक हो। समृद्धिको शिखरमा पुगेको यो मुलुकले यत्तिकै आर्थिक विकास गरेको अवश्य होइन। जापानको अनुभवबाट सिक्नु नेपालको समृद्धिका लागि महत्वपूर्ण छ। दोस्रो विश्वयुद्ध र जापानी समृद्धिको सुरुवात विख्यात अर्थशास्त्री तथा टोकियो विश्वविद्यालयका प्राध्यापक ताकातोसी इतो (२००१) का अनुसार जापानी साम्राज्य तेह्रौं शताब्दीको सामन्तवादबाट क्रमशः सत्रौं शताब्दीमा तोकुगावा सोगुनेट (एदो काल) मा प्रवेश गर्यो। यस कालमा डाइम्यो (स्थानीय सामन्त) को शासन थियो। नेपालको राणाशासनमा जस्तै राजालाई शक्तिहीन बनाएर तोकुगावा परिवारका १५ शासकहरूले सन् १६०३ देखि २६४ वर्षसम्म पारिवारिक निरंकुश शासन गरे। सन् १८६८ मा मेइजी सम्राट्ले तोकुगावा सोगुनलाई प्रतिस्थापन गरेपछि जापानमा आधुनिक युगको सुरुवात भयो। सन् १८८५ मा नागरिक सरकार बन्यो र सन् १८८९ मा मेइजी संविधान लागू भई त्यसको एक वर्षपछि पहिलो संसदको निर्वाचन सम्पन्न भयो। दोस्रो विश्वयुद्धताका नेपालजस्तै अवस्थामा रहेको जापानमा दोस्रो विश्वयुद्धपछि तीव्र आर्थिक वृद्धि भयो। सन् १९५० देखि सन् १९७३ सम्म १० प्रतिशतले वृद्धि भएको जापानको अर्थतन्त्र सात वर्षमै दुगुना हुँदै गयो। उत्पादनका साधनको कुशल उपयोगका कारण नै यो वृद्धि सम्भव भएको थियो। प्रविधिको विकाससँगै कृषि क्षेत्रको उत्पादकत्व बढ्नुका साथै कृषिमा बढी भएको श्रमशक्ति औद्योगिक क्षेत्रतर्फ आकर्षित भयो। साधारण वस्तुहरू उत्पादन गर्ने उद्योगबाट क्रमशः उच्च प्रविधियुक्त वस्तुहरू उत्पादन गर्ने उद्योगहरू स्थापना गरिए। कालान्तरमा प्रख्यात जापानी ब्रान्डहरूको विकास भयो। उत्पादनमा सुधार गर्नुका साथै अन्वेषण र नव प्रवर्तनमा पनि लगानी बढाउँदै लगियो। क्रमिक सुधार गर्दै लैजाने खाइजेन सिद्धान्त र सम्पूर्ण गुणस्तर व्यवस्थापन जस्ता व्यवस्थापनका विश्वविख्यात सिद्धान्त पनि जापानमै विकास गरिए। यी सिद्धान्तको विकाससँगै जापानी उत्पादनको गुणस्तर उच्च बन्दै गयो। यसबाट जापानमा उत्पादित सामानले विश्वमै प्रतिष्ठा आर्जन गर्यो र विश्व बजारमा ठूलो माग सिर्जना गर्यो। विश्व बजारमा ठूलो उपस्थितिसँगै जापानले आयात प्रतिस्थापन मात्र नभएर उच्च गुणस्तरका ब्रान्डेड वस्तुहरू निर्यात गर्ने मुलुकको रूपमा ख्याति कमायो। जापानी अर्थतन्त्रमा निजी क्षेत्रको ठूलो योगदान छ। शिक्षा, स्वास्थ्य, सिँचाइ, यातायातजस्ता पूर्वाधारका क्षेत्रहरूमा भने सरकारले लगानी गरेको छ। कुर्टिस एन्डरसन (२००२) का अनुसार सरकारले अर्थतन्त्रमा योजनाबद्ध ढंगले लगानी गर्नुका साथै खुला बजारलाई समेत प्रवर्द्धन गरेकाले जापानी अर्थतन्त्रलाई प्लान ओरिएन्टेड मार्केट इकोनोमी पनि भनिन्छ। जापानको आर्थिक समृद्धिको कारण पहिलो कारण हो नीतिगत तथा संस्थागत सुधार। दोस्रो विश्वयुद्घमा एलाइड पावर्सको जितसँगै जर्मनी र जापानलगायत एक्सिस पावरको हार भयो। एक्काईस लाखभन्दा बढी जापानीहरूले युद्धमा ज्यान गुमाए, लाखौं घाइते भए। जापानी अर्थतन्त्र तहसनहस भयो। सामुराई घमण्डले घुँडा टेक्यो र अमेरिकाले जापान अकुपाई गर्यो। यस अवधिमा जापानको शासन सञ्चालन गरेका सुप्रिम कमान्डर अफ एलाइड पावर्सका प्रमुख जनरल डग्लस म्याकार्थरले भूमिसुधार लागू गरे। विश्वमै सबैभन्दा सफल मानिएको यस भूमिसुधारले जमिनदारी मात्र उन्मूलन गरेन, जोताहालाई जमिनको मालिक र जमिनदारलाई उद्योगपति पनि बनायो। उद्योगको विकाससँगै श्रमशक्तिको सम्मान गर्ने परिपाटी बसाइयो। उत्पादनका साधनको गुणस्तर बढाउन भूमि, पुँजी र श्रमलाई सकारात्मक प्रभाव पार्ने गरी नीतिहरूमा सुधार गरियो। यसैगरी पुराना संस्थाहरूलाई नयाँले प्रतिस्थापित गरी जापानी संस्कार र आत्मा नमर्ने गरी संस्थागत सुधार गरियो। समृद्धिको एजेन्डालाई सफल बनाउन विकसित मुलुकमा नेपालीले आर्जन गरेको ज्ञान, सीप, प्रविधि र पुँजी नेपाली परिवेशमा उपयोग गर्न ब्रेन गेन नीतिसमेत अवलम्बन गर्नुपर्ने बेला आएको छ। दोस्रो कारण हो सामाजिक संरचना। एउटै खालको संस्कृति भएको सजातीय समाजका कारण जापानमा सामाजिक द्वन्द्व कम छ। परम्परागत जापानमा जाति प्रथा नभएको होइन। सामुराई, किसान, व्यापारी, बुराकुमिन र अमानवजस्ता जातीय तहका पिरामिडहरू भत्काएर छुवाछूतरहित समाज निर्माण गर्ने कार्य जापानले सयौं वर्ष पहिले सम्पन्न गर्यो। यसले सामाजिक भेदभावको अन्त्य गर्यो। जातजातिका नाममा विवाद र द्वन्द्व हुने अवस्था जापानमा रहेन। तेस्रो कारण हो उच्च तहको मानव पुँजीको विकास। प्रविधिमा आधारित उच्च सीपयुक्त मानव पुँजीका कारण मात्र जापानको विकास सम्भव भएको हो। जापानमा खनिज पदार्थ र प्राकृतिक स्रोतको अभाव भए पनि उच्चस्तरीय मानव पुँजी निर्माण गरी ज्ञानमा आधारित अर्थतन्त्र बनाउन गुणस्तरीय मानव स्रोतको ठूलो भूमिका छ। उत्पादनका साधनका रूपमा लिइने भूमि, पुँजी र श्रममध्ये श्रमशक्ति मात्र सक्रिय साधन हो। श्रम मानव स्रोतबाट प्राप्त हुन्छ। उपयोग गर्न नसकिए श्रमशक्ति सञ्चय नभई खेर जान्छ। यसले उत्पादनशीलतामा कमी ल्याई देशको विकासलाई पछाडि धकेल्छ। जापानीहरूले श्रमशक्तिलाई कहिल्यै खेर जान दिएनन्। मानवस्रोतको महत्व बुझेका कारण जापान समृद्धिको शिखरमा पुगेको हो। चौथो कारण हो पश्चिमी सिकाइ जापानी आत्मा। दोस्रो विश्वयुद्धको समाप्तिपछि जापानीहरूले आत्मसमीक्षा गरे। जापानलाई विनम्रताले मात्र अगाडि बढ्न सहज हुने विश्लेषण गरियो। स्कुल तहदेखि अनुशासन, अरूको सम्मान, आत्मालोचना, कडा मेहनत र लगनशीलता सिकाइयो। अरूबाट राम्रा कुरा सिक्ने संस्कार बसाइयो। जापानिज स्पिरिट, वेस्टर्न लर्निङ वा इस्टर्न इथिक्स, वेस्टर्न टेक्नोलोजी भन्ने नारा नै बनाइयो। पश्चिमाहरू धेरै कुरामा अगाडि भएको विश्लेषण गरी उनीहरूबाट उच्च ज्ञान र सीप सिक्न जापानीहरूलाई अमेरिका पठाइयो। जापानीहरूले पश्चिमी राष्ट्रहरूबाट सिकेका कुरालाई जापानी परिप्रेक्ष्यमा लागू गर्न सफल भए, जुन जापानका लागि वरदान साबित भयो। पाँचौं कारण हो जापानको आर्थिक राष्ट्रियता। जापानले नयाँ उद्योगहरूको संरक्षण, निर्यात प्रवर्द्धन, स्वदेशी वस्तुको प्रयोग, राज्यले उपलब्ध भएसम्म स्वदेशी उत्पादन मात्र खरिद गर्ने, अनुदानको माध्यमबाट उद्योगलाई प्रोत्साहन दिनेजस्ता आर्थिक नीति अवलम्बन गर्यो। यस्ता नीतिका कारण नै जापानी अर्थतन्त्रले ठूलो फट्को मार्यो। उदारवादी आर्थिक प्रणाली अवलम्बन गरेको जापानले कृषि उपजलाई संरक्षण गर्ने नीति लिएको छ। जापानले आर्थिक राष्ट्रवादलाई उदारवादी प्रणालीको विरोधी नभई सहयोगी नीतिको रूपमा प्रयोग गरेको छ। छैटौं कारण हो उत्तराधिकार कर (इनहेरिटेन्स ट्याक्स)। जापानमा उत्तराधिकार कर लगाउने गरिएको छ। यस करको दर सन् २०१७ का लागि सम्पत्तिको परिमाणका आधारमा १० प्रतिशतदेखि ५५ प्रतिशतसम्म तोकिएको छ। पैत्रिक सम्पत्तिमा ठूलो कर लाग्ने भएकाले बाबुबाजेको सम्पत्तिमा भरपर्ने, सन्ततिका लागि जसरी पनि कमाउनुपर्ने तथा आफ्ना लागि कसैले गरिदेला भन्ने अवस्था नरहँदा श्रमशक्ति निष्क्रिय बस्ने स्थिति रहेन। श्रमशक्तिको भरपूर सदुपयोग भएकाले अर्थतन्त्रको विस्तारका लागि महत्वपूर्ण आधार तयार भयो। जापानीहरूलाई स्वावलम्बी बन्नसमेत यसले मद्दत गर्यो। नेपालले सिक्नुपर्ने पाठ विश्वयुद्धले मात्र होइन, भूकम्प र चुनामीले समेत थिलथिलो बनाएको जापानको समृद्धिमा नागरिकहरूको आत्मविश्वास, उच्च मनोबल, तीव्र इच्छाशक्ति, उद्यमशीलता, श्रम र पसिनाको महत्वपूर्ण योगदान रहेको छ। साथै जापानीहरूको देशप्रतिको प्रतिबद्धता, कामप्रतिको लगनशीलता, कार्यप्रक्रियामा व्यावसायिकता र व्यक्तिगत तवरमा इमानदारी नै जापानको समृद्धिका मूल कारण हुन्। कामलाई पुज्न, सबैखाले कामको सम्मान गर्न, श्रमको उचित मूल्य लिन र दिन जानेका कारण जापानमा श्रमको अवसर लागत उच्च छ। यसले रोजगारको समस्या हल गरेको छ। बचतलाई लगानी गर्ने र लगानीले रोजगार सृजना तथा गुणक प्रभाव पार्ने कारण जापान समृद्ध भएको हो। जापानका यी अभ्यास नेपालले सिक्नुपर्छ। समृद्ध नेपाल सुखी नेपाली दृष्टिकोण लिएको परिप्रेक्ष्यमा हालै मात्र सरकारले नीति अनुसन्धान प्रतिष्ठान स्थापना गरी त्यसलाई मुलुकको थिंक ट्यांक बनाउने निर्णय गरेको छ। जुन तथ्यमा आधारित व्यावहारिक नीति बनाउने सन्दर्भमा अत्यन्त सराहनीय पनि छ। समृद्धिको एजेन्डालाई सफल बनाउन विकसित मुलुकमा नेपालीले आर्जन गरेको ज्ञान, सीप, प्रविधि र पुँजी नेपाली परिवेशमा उपयोग गर्न ब्रेन गेन नीतिसमेत अवलम्बन गर्नुपर्ने बेला आएको छ। साथै मानव स्रोतको सही उपयोग गरी लगनशीलता, धैर्य, इमानदारी, विनयशीलता, स्वावलम्बन, देशप्रेम, राष्ट्रिय एकता र कठिन परि श्रम गर्ने संस्कृति जापानबाट नसिकिनहुने गुणहरू हुन्।"
अफगानिस्तानको पोस्ट्मा नेपालको १३ गोल,"आगरा (भारत) : भारतको आगरामा जारी १८ वर्षमूनिको विद्यालयस्तरीय च्याम्पियन्सीप फुटबलमा नेपालले अफगानिस्तानमाथि गोलबर्षा गरेको छ। प्रतियोगिताको ४६ औँ संस्करणमा समूह ए बाट दोश्रो जित आत्मसात गर्ने क्रममा नेपालले अफगानिस्तानविरुद्ध १३ गोल गर्दा कप्तान दिनेश हेन्जमले एक्लैले चार गोल गरे । बुद्धबल तामाङले ह्याट्रिक पुरा गरेका छन्। आगराको प्रिल्युड पब्लिक स्कुलको मैदानमा बुधबार भएको समूह चरणको अन्तिम खेलमा नेपालले अफगानिस्तानलाई १ का विरुद्ध १३ गोलले स्तब्ध बनायो। एकपक्षीय खेलमा नेपालले अफगानिस्तानलाई पुरै समय दबाबमा राखेको थियो। त्यस क्रममा नेपालका क्याप्टेन दिनेश हेन्जमले ४ गोल, बुद्ध बल तामाङले ३ गोल, रितिक खड्काले २ गोल गरे । नितिन थापा, जय गुरुङ, अनिल महर्जन र असिम गुङले समान एक गोल गरेका थिए । अफगानिस्तानका लागि एकमात्र गोल सियावास हुसैनले १ गोल गरे । मैदानमा दबाव कायम राख्न सफल नेपाली टोलीका लागि खेलको चौथो मिनेटमा दिनेश हेन्जमले गोल गर्दै खाता खोलेका थिए। त्यसलगत्तै खेलको ९ औं मिनेटमा नितिन थापाले टोलीका लागि दोश्रो गोल गरे। दुइ शुन्यको चोटबाट बाहिरिन नपाउँदै अफगानिस्तानविरुद्ध जय गुरुङले तेश्रो गोल थपे। एकपछि अर्को गोलको वर्षा गर्ने क्रममा खेलको १५ औं मिनेटमा दिनशेले ब्यक्तिगत गोल थपे। त्यसैगरि खेलको २४ औं मिनेटमा बुद्ध बल तामाङले गोल गरेका थिए। मैदानमा लय समातेको नेपाली टोलीका लागि क्याप्टेन दिनेशले लगत्तै व्यक्तिगत तेस्रो गोल गर्दै ह्याट्री पूरा गरेका थिए । पहिलो हाफमा चार शुन्यले पछि परेको अफगानिस्तानका लागि खेलको ३० औं मिनेटमा पाएको पेनाल्टीमार्फत सियावास हुसैनले सान्त्वना गोल फर्काएका थिए। यद्धपि सो गोलको ७ मिनेट नवित्तै खेलको ३७ औं मिनेटमा नेपालका लागि रितिक खड्काले गोल गरे। ७१ गोलको अन्तरलाई थप फराकिलो बनाउने क्रममा क्याप्टेन दिनेशले ब्यक्तिगत चौथो गोल गरे। पहिलो हाफमा मैदानमा दबदबा बनाएको नेपालले दोश्रो हाफमा उही लयमा मैदानमा भिडेको थियो । त्यस क्रममा बुद्ध बल तामाङले खेलको ५० औं मिनेटमा र ५१ औं मिनेटमा असिम गुरुङले गोल गरे । त्यसैगरि खेलको ७३ औं मिनेटमा बुद्ध बल तामाङले गोल गर्दै ह्याट्कि पुरा गरेका थिए । नेपालका लागि १२ औं गोल रितिक खड्काले ७८ औं मिनेटमा गरे थिए भने अन्तिम गोल अनिल महर्जनले गर्दै नेपालको जित सुनिश्चित गरेका थिए । नेपालले जित हात पारेपनि सेमिफाइनलको यात्रा तय गर्न सकेन। यससंगै बिहीबार नेपालले पाँचौं स्थानका लागि श्रीलंकाविरुद्ध स्पर्धा गर्ने टोलीका ब्यवस्थापक रुपेश अधिकारीले जानकारी दिएका छन्।"
७७ माइल दौडेर विश्व रेकर्ड बनाउने ८५ वर्षे धावक !,"लन्डन : २४ घण्टामा तपाईँ कति माइल दौडिन सक्नुहुन्छ ? हिसाव गर्नुस् । तर सबैलाई चमत्कार पार्ने गरी ८५ वर्षीय बृद्धले सोही अवधिमा ७७ माइल यात्रा गरेका छन् । जुन एउटा दुस्साहसी विश्व रेकर्ड हो । अर्थात् यसअघि सोही उमेरका कसैले पनि यती लामो दूरी तय गर्न सकेका छैनन् । जोफ ओलिभर नाम गरेका ती बेलायतीले तय गरेको यो दौडको भिडियो बिबिसीका पत्रकार सोफी रर्थले सार्वजनिक गरेपछि उनको चौतर्फी प्रसंसा भएको छ । पत्रकार सोफीले किन दौडनुभयो ?भनेर सोध्दा तिनले जवाफ दिएका छन्, सम्भवतः केही पागलपन ! तर हामी सधैँ संघर्ष गरिरहनुपर्छ । उनले यसअघि पनि धावनमै दुई विश्व रेकर्ड कायम गरिसकेका छन् । जोफले तय गरेको दूरी १ सय २३ किलोमिटर हो । जुन सामान्यतः युवावस्थामै पनि २४ घण्टाभित्र पार गर्न कठिन हुन्छ । ८५ वर्षका जोफले यति लामो दूरी पार गर्न सकेकोमा संसारका धावक चकित परेका छन्।"
३२ वर्षअघिका हतियार विस्थापित हुँदै,"नेपालगन्ज : राजधानी काठमाडौंपछिको दोस्रो नेपालगन्ज सुटिङ रेन्ज नयाँ भौतिक पूर्वाधारसहित पहिलो पटक स्वरूप फेर्दैछ।आठौं राष्ट्रिय खेलकुद प्रतियोगितालाई लक्षित गरी सवा करोड रुपैयाँको लागतमा अत्याधुनिक सुटिङ रेन्ज निर्माण सुरु भएको छ भने विगत ३२ वर्ष अघिदेखि सञ्चालनमा रहेका सुटिङ प्रयोजनका हतियार पनि विस्थापनको तयारी भइरहेको छ। मध्यपश्चिम क्षेत्रीय खेलकुद विकास समितिका उपाध्यक्ष नरेन्द्र थापाका अनुसार अबको एक महिनाभित्र नयाँ हतियार खरिद हुँदैछ। नेपालगन्ज उपमहानगरपालिकाको सात लाख रुपैयाँ आर्थिक सहयोगमा सन् १९८६ देखि सञ्चालनमा रहेका हतियार विस्थापन गर्न लागिएको हो। गृह मन्त्रालयबाट हतियार खरिद गर्नका लागि अनुमति लिनेलगायतका आवश्यक कागजात सबै आइसकेको छ। हामी चाँडै एकएक थान हतियार र पोसाक ल्याउँदै छौं थापाले भने। पहिलो पटक मध्यपश्चिम क्षेत्रीय खेलकुद विकास समितिले आफैंले एकएक थान एयर राइफल र पेस्तोल तथा एक सेट पोसाक खरिद गर्न लागेको हो। ३२ वर्षअघिको समेत गरी आधा दर्जनभन्दा बढी राइफल र पेस्तोल त छन् तर कुनै पनि चालू अवस्थामा छैनन्, सुटिङका अन्तर्राष्ट्रिय खेलाडीसमेत रहेका थापाले भने, पुराना हतियार अभ्यासमा होल्डिङ गर्ने काममा मात्र प्रयोग भइरहेका थिए। फायरिङ गर्न र खेल आयोजना गर्न मिल्दैनथ्यो। जसले खेलाडीको अभ्यासमा बाधा पुगेको थियो। एकै पटक एक दर्जन खेलाडी एक साथ खेल्न मिल्ने अत्याधुनिक सुटिङ रेन्जको निर्माण भइरहेकाले खेलाडीले अब सास्ती भोग्न नपर्ने दाबी गर्छन्, समितिका क्षेत्रीय अध्यक्ष भीम ओली। सुटिङका लागि राजधानीपछिको उर्वरभूमि नेपालगन्ज हो तर लामो समय सुटिङ रेन्ज हतियारविहीन भयो। अहिले त सुटिङ रेन्जसमेत अत्याधुनिक बन्दैछ उनले भने। खेलाडी रेन्जविहीन आठौं राष्ट्रिय खेलकुद प्रतियोगिता नजिकिँदै गर्दा खेलाडीहरूको अभ्यास तीव्र हुनुपर्नेमा यहाँका खेलाडी सुटिङ रेन्जविहीन भएका छन्। सुटिङका अन्तर्राष्ट्रिय खेलाडी बदरुद्दिन अन्सारी सरकारी बेवास्ताले लामो समयदेखि हतियारविहीन भए पनि अहिले भने रेन्जविहीन हुनु परेको बताउँछन्। सुटिङ रेन्ज नयाँ बनिरहेको छ। खेल अभ्यासका लागि अर्को विकल्प नै दिइएको छैन। अभ्यासबिना कसरी खेलाडीले पदक जित्न सक्छन् उनी प्रश्न गर्छन्। गत जेठ १२ मा प्रदेश ५ का मुख्यमन्त्री शंकर पोखरेलले सुटिङ रेन्ज भवनको शिलान्यास गरेका थिए। त्यसयता खेलाडीका लागि सुटिङ रेन्जको विकल्पको व्यवस्था गरिएको छैन। नेपाल सुटिङ संघका सचिवसमेत रहेका अन्सारीले खेल अभ्यासका लागि सरकारले कुनै पनि सुविधा उपलब्ध नगराएको बताए। केही समयसम्म हतियार त थिए। त्यसका लागि आवश्यक पर्ने ग्यास खेलाडीले आफैंले किनेर ल्याउनुपथ्र्यो। अहिले त खेल्ने रेन्जसमेत छैन उनले भने। एकै परिवारमा धेरै खेलाडी नेपालगन्ज सुटिङका लागि उर्वर क्षेत्र मानिन्छ। यहाँ दुई ओलम्पियनसहित सुटिङका अन्तर्राष्ट्रिय खेलाडीको संख्या डेढ दर्जन रहेको छ। यहाँको एउटै परिवार र टोलमा धेरै अन्तर्राष्ट्रिय खेलाडी छन्। पहिलो महिला ओलम्पियन पार्वती थापा नेपालगन्जको घरबारी टोलकी बासिन्दा हुन् भने अर्की ओलम्पियन अनिता श्रेष्ठको घर पनि यहीँ छ। थापा सन् १९८८ को दक्षिण कोरियाको सियोलमा सम्पन्न २४औं ओलम्पिकमा र अनिता सन् १९९२ को वार्सिलोनामा आयोजित २५औं ओलम्पिकमा सहभागी भएका थिए। थापा र श्रेष्ठबीच सानीआमा र भतिजी नाता पर्छ। त्यसो त ओलम्पियन थापाकै भाइ नरेन्द्र थापा र बहिनी कृष्णा थापा पनि सुटिङका अन्तर्राष्ट्रिय खेलाडी हुन्। थापाका ठूलोबाका छोराहरू लक्ष्मण र आशा दाइबहिनी हुन्। अन्तर्राष्ट्रिय खेलाडीद्वय बदरुद्दिन अन्सारी र मोहम्मद अहमद अन्सारी मामाभान्जा नाता पर्छन्। स्वसज्जनप्रताप सिंह र केशवप्रताप सिंह बाबुछोरा नै अन्तर्राष्ट्रिय खेलाडी हुन्।"
नेपालको पहिलो जित,आगरा : नेपालले भारतको आगरामा जारी ४६औं यू१८ एसियन स्कुल च्याम्पियनसिपमा पहिलो जित हात पारेको छ।आगराको प्रिल्युड पब्लिक स्कुलको मैदानमा मंगलबार भएको खेलमा नेपालले चीनलाई ३१ गोलले पराजित गर्यो। नेपालका लागि टीकाराज गुरुङले दुई तथा कप्तान दिनेश हेन्जमले एक गोल गरे। लगातार दुई खेलमा पराजय बेहोरेको नेपालले सुरुआतबाटै दबाब बनाएको थियो। प्रतियोगिताको दाबेदार मानिएको चीनलाई पराजित गर्ने क्रममा टीकाराज गुरुङले खेलको सातौं मिनेटमा गोल गर्दै टोलीलाई सुरुआती अग्रता दिलाएका थिए। कप्तान दिनेश हेन्जमको पासमा टीकाराजले बललाई जाली चुमाएका थिए। एकतर्फी खेलमा अफगानिस्तानलाई ९० गोलले पराजित गरेको चीनका लागि वाङ झियाङले खेलको ३२औं मिनेट बराबरी गोल गरेका थिए। लु सुङले प्रहार गरेको कर्नर क्रसबारमा लागेर रिबाउन्ड हुँदा वाङले आकर्षक गोल गरेका थिए। पहिलो हाफमा दुवै टोलीले ११ गोलको बराबरी खेलेका थिए। तर दोस्रो हाफमा नेपाली टोलीले पकड बनाएको थियो। खेलको ७०औं मिनेटमा कप्तान हेन्जमले २५ यार्ड टाढाबाट प्रहार गरेको फ्रिकिक गोलमा परिणत भएको थियो। चिनियाँ टोलीका गोलरक्षक झाङ तिङयाझुलाई कुनै मौकै नदिई बलले जाली चुमेको थियो। चीनका खेलाडीले नवीन गुरुङलाई खराब ट्याकल गरेपछि नेपालले फ्रिकिक पाएको थियो। २१ गोलले अग्रता लिएपछि हौसिएको नेपाली टोलीले खेलको ७४औं मिनेटमा अग्रता बढाएको थियो। जय गुरुङले उपलब्ध गराएको क्रसमा टीकाराज गुरुङले टोलीका लागि दोस्रो गोल गर्दै नेपालको जित सुनिश्चित गरेका थिए। जितसँगै अघिल्लो चरणमा पुग्ने नेपालको सम्भावना कायमै रहेको छ। नेपाल समूह एमा रहेको छ।
माहिका र मायांकाको जोडीलाई उपाधि,"काठमाडौं : ललितपुर जिल्ला राष्ट्रिय खुला टेनिस प्रतियोगिताको महिला डबल्सतर्फको उपाधि माहिका र मायांका राणाको जोडीले जितेको छ। माहिका र मायांका जुम्ल्याहा दिदीबहिनी हुन्। माहिका र मायांकाको जोडीले सातदोबाटोस्थित टेनिस कोर्टमा मंगलबार भएको फाइनलमा ईरा रावत र अभिलाषा विष्टको जोडीलाई ७५, ६२ को सोझो सेटमा हराउँदै उपाधि चुमेको हो। पहिलो सेट केही प्रतिस्पर्धात्मक भए पनि दोस्रो सेटको नतिजालाई भने माहिका र मायांकाले सजिलै आफ्नो पक्षमा पारेको थियो। यसैगरी पुरुष डबल्सतर्फको उपाधि कमल भण्डारी र प्रणव खनालको जोडीले जित्यो। कमल र प्रणवको जोडीले मंगलबार नै भएको फाइनलमा जितेन्द्र परियार र सन्तोष खत्रीको जोडीलाई हराउँदै उपाधि चुमेको हो। पहिलो सेटमा ६१ ले विजयी भएको कमल र प्रणवको जोडी दोस्रो सेटमा भने ३६ ले पछाडि परेको थियो। तर, तेस्रो सेटको नतिजालाई १०७ ले आफ्नो पक्षमा पार्दै कमल र प्रणवको जोडीले उपाधि हात पार्यो। पुरुष एकलतर्फ भने निक रासट्रप र जितेन्द्र परियारबीच उपाधिका लागि भिडन्त हुने भएको छ। सेमिफाइनल खेलमा निकले प्रदीप खड्कालाई ६१, ६२ को सोझो सेटमा पराजित गरे। अर्को सेमिफाइनल खेलमा जितेन्द्रले सन्तोष खत्रीलाई ६२, ६१ ले पराजित गर्दै निकसँगको उपाधि भिडन्त पक्का गरे। पुरुष र महिला एकलतर्फको फाइनल खेल बुधबार खेलाइनेछ। महिला एकलतर्फ भने माहिका राणा र प्रेरणा कोइराला अघिल्लो दिन नै फाइनलमा पुगिसकेका छन्।"
यू१९ एसिया कपका लागि नेपाली टोलीको घोषणा,"काठमाडौं : यसै महिना आयोजना हुने एसियाली क्रिकेट काउन्सिल (एसीसी) यू१९ एसिया कप क्रिकेट प्रतियोगिताका लागि मंगलबार १५ सदस्यीय नेपाली टोलीको घोषणा गरिएको छ। प्रतियोगिता असोज १३ देखि २१ गतेसम्म बंगलादेशमा आयोजना हुँदैछ। महमद आसिफ शेखको कप्तानीमा घोषित नेपाली टोलीको उपकप्तानमा कमलसिंह ऐरी रहेका छन्। घोषित टोलीमा रोहितकुमार पौडेल, रवि शाह, नन्दन यादव, रीत गौतम, पवन सर्राफ, रवीन्द्रजंग शाही र रसिद खानलाई समावेश गरिएको छ। यसैगरी भीम सार्की, तृतराज दास, सन्दीप जोरा, सागर ढकाल, अरुण ऐरी र सूर्य तामाङले पनि टोलीमा स्थान पाएका छन्। नेपाली टोलीको प्रमुख प्रशिक्षकमा विनोदकुमार दास र सहायक प्रशिक्षकमा मनोज कटुवाल रहेका छन्। यसैगरी व्यवस्थापकको भूमिका शक्ति गौचनले निर्वाह गर्नेछन् भने फिजियोको भूमिकामा विक्रम न्यौपाने रहेका छन्। यू१९ टोलीका प्रमुख प्रशिक्षक दासको नेतृत्वमा रहेको छनोट समितिले टोलीको चयन गरेको हो। छनोट समितिको सदस्यमा सुनोज भट्टराई र राजु खड्का रहेका थिए। प्रतियोगितामा सहभागी हुन नेपाली टोली असोज ११ गते बंगलादेश प्रस्थान गर्ने कार्यक्रम छ।"
"सन्दीपको अर्को छलाङ, टी१० क्रिकेट खेल्ने पहिलो नेपाली बन्दै","काठमाडौं : पछिल्लो समय अन्तर्राष्ट्रिय व्यावसायिक क्रिकेट लिग खेल्न व्यस्त नेपाली युवा स्पिनर सन्दीप लामिछानेले अर्को सफलता हात पारेका छन्। सन्दीपलाई संयुक्त अरब इमिरेट्स (यूएई) मा आयोजना हुने नयाँ ढाँचाको टी१० लिग क्रिकेटका लागि सोमबार राति केलरा किङ्सले अनुबन्ध गरेको छ। यो अनुबन्ध आर्थिक दृष्टिकोणबाट उनका लागि अहिलेसम्मकै सबैभन्दा ठूलो छलाङ मानिएको छ। सोमबार अबेर भएको खेलाडी अक्सनबाट केरला किङ्सले सन्दीपलाई ३० हजार अमेरिकी डलर (करिब ३५ लाख नेपाली रुपैयाँ) मा अनुबन्ध गरेको हो। टी१० लिग अन्तर्राष्ट्रिय क्रिकेटमा सबैभन्दा नयाँ ढाँचाको प्रतियोगिता हो। अन्तर्राष्ट्रिय क्रिकेट काउन्सिल (आईसीसी) ले समेत मान्यता दिएको यो प्रतियोगितालाई गत वर्षदेखि यूएईको क्रिकेट संघले आयोजना गर्दै आएको छ। सन्दीप यूएईमा टी१० क्रिकेट प्रतियोगिता खेल्ने पनि पहिलो नेपाली खेलाडी बनेका छन्। उनको टोलीलाई इङ्ल्यान्डका इयोन मोर्गानले कप्तानी गर्नेछन्। टी१० क्रिकेट लिगका लागि छनोट भएपछि सन्दीपले खुसी व्यक्त गरेका छन्। टी१० लिगमा केरला किङ्स टोलीका लागि छनोट हुन पाउँदा निकै उत्साही छु। त्यसका लागि सहयोग गर्ने सबैलाई धन्यवाद दिन चाहन्छु, सन्दीपले आफ्नो ट्विटर एकाउन्टमा ट्विट गरेका छन्। गत वर्ष इन्डियन प्रिमियर लिग (आईपीएल) मा छनोट भएयता सन्दीप निरन्तर अन्तर्राष्ट्रिय व्यावसायिक लिग खेल्न व्यस्त छन्। सन्दीप आईपीएलमा दिल्ली डेयर डेभिल्ससँग २० लाख भारतीय रुपैयाँ (३२ लाख नेपाली रुपैयाँ) मा अनुबन्धित भएका थिए। उनी त्यसलगत्तै वेस्टइन्डिजको क्यारेबियन प्रिमियर लिग (सीपीएल) मा समेट छनोट भए। उनलाई सीपीएलमा सेन्ट् किट्स एन्ड नेभिस प्याट्रियट्सले पाँच हजार अमेरिकी डलरमा अनुबन्ध गरेको थियो। आईपीएल र सीपीएल खेल्ने पहिलो नेपाली खेलाडी बनेका सन्दीप सबैभन्दा बढी विदेशी लिग खेल्ने पनि पहिलो नेपाली खेलाडी हुन्। उनी अघिल्लो साता मात्रै अफगानिस्तान प्रिमियर लिगका लागि पनि छनोट भएका थिए। अफगानिस्तान प्रिमियर लिगमा उनलाई नन्गर्हर क्रिकेट क्लबले १५ हजार अमेरिकी डलरमा अनुबन्ध गरेको छ। उनले हङकङ र क्यानडामा पनि व्यावसायिक लिग क्रिकेट खेलेका छन्।"
तोडियो रोनाल्डो र मेसीको दबदबा,"लन्डन : अन्तर्राष्ट्रिय फुटबलमा क्रिस्टियानो रोनाल्डो र लियोनल मेसीले पछिल्लो एक दशकयता कायम गरेको दबदबा तोड्दै क्रोएसियाका कप्तान लुका मोड्रिच विश्वकै सर्वाेत्कृष्ट फुटबलर घोषित भएका छन् । स्पेनिस टोली रियल म्याड्रिडबाट व्यावसायिक फुटबल खेल्ने मोड्रिच गत वर्ष क्लब र राष्ट्रिय टोलीका लागि पुयाएको योगदानका आधारमा विश्वकै सर्वाेत्कृष्ट खेलाडी चुनिएका हुन् । विश्व फुटबल महासंघ (फिफा) ले सोमबार राति लन्डनमा आयोजित विशेष समारोहबीच मोड्रिचलाई सर्वाेत्कृष्ट खेलाडी अवार्ड प्रदान गरेको हो । गत जुलाईमा रुसमा भएको विश्वकप फुटबलमा क्रोएसियालाई आफ्नै कप्तानीमा फाइनलसम्म पुयाएका मोड्रिचले रियल म्याड्रिडलाई गत सिजन नै युरोपियन च्याम्पियन्स लिगको उपाधि चुमाउन पनि महŒवपूर्ण भूमिका निर्वाह गरेका थिए । क्रोएसियालाई पहिलो पटक विश्वकपको फाइनलमा पुयाएको र रियल म्याड्रिडलाई लगातार तेस्रो पटक च्याम्पियन्स लिगको उपाधि दिलाउनका लागि उनले गरेको योगदानले नै मोड्रिचलाई अन्तर्राष्ट्रिय फुटबलको सबैभन्दा ठूलो सम्मानको हकदार बनाएको हो । राष्ट्रिय टोलीका कप्तान, प्रशिक्षक, दर्शक र फुटबल पत्रकारको मतका आधारमा मोड्रिचले यो अवार्ड हात पारेका हुन् । अवार्ड जित्ने क्रममा मोड्रिचले पोर्चुगलका रोनाल्डो र अर्जेन्टिनाका मेसीलगायतका खेलाडीलाई पछि पारे । मेरा लागि यो निकै महŒवपूर्ण उपलब्धि हो । सानो देशका खेलाडीले विश्वकै सर्वाेत्कृष्ट खेलाडीको अवार्ड जितेकाले पनि यसको विशेष महŒव छ, अवार्ड हात पारेपछि मोड्रिचले भने, यो अवार्डले अन्य साना देश र तिनका खेलाडीलाई पनि हौसला दिने काम गर्नेछ । कुनै पनि सफलताका विश्वास र मेहनत नै सबैभन्दा ठूलो आधार हो । राष्ट्रिय टोलीको कप्तानको हैसियतले रोनाल्डो, मेसी र मोड्रिच तीनैजना खेलाडीले आफूलाई मत दिएका थिएनन् । मेसीले आफ्नो मत मोड्रिचलाई दिए भने रोनाल्डो र मोड्रिचले राफेल भारानालाई दिएका थिए । यसअघि १० वर्षसम्म यो अवार्ड कहिले मेसी त कहिले रोनाल्डोले मात्र जित्दै आएका थिए । यसबीचमा एकपटक सन् २००७ मा मात्र ब्राजिलियन खेलाडी काकाले यो अवार्ड हात पारेका थिए । अवार्डमा खुसी व्यक्त गरे पनि मोड्रिचले विश्वकपको फाइनलमा पराजित हुनु पर्दाको पीडा भने लुकाउन सकेनन् । उनले भने, सम्भव हुन्थ्यो भने मैले व्यक्तिगत रूपमा जितेका सबै अवार्डहरूलाई देशका लागि विश्वकपको ट्रफीसँग साट्न चाहन्छु । गत जुलाईमा भएको रुस विश्वकपको फाइनलमा मोड्रिचको टोली क्रोएसिया फ्रान्ससँग ४२ गोलले पराजित भएको थियो । सन् २०१२ मा इङ्लिस क्लब टोट्टनहामबाट रियल म्याड्रिडमा आबद्ध भएका मोड्रिचले कुल २९ प्रतिशत मत प्राप्त गरे । यसै सिजन रियल छाडेर इटालियन क्लब युभेन्टसमा अनुबन्धित भएका रोनाल्डोले १९ प्रतिशत मत प्राप्त गरे । उनी दोस्रो स्थानमा रहे । उनले युरोपियन च्याम्पियन टोली पोर्चुगललाई रुस विश्वकपको अन्तिम १६ सम्म पुयाएका थिए । इजिप्टका खेलाडी मोहम्मद सलाह ११ प्रतिशत मत प्राप्त गर्दै तेस्रो स्थानमा रहे । गत सिजन इङ्लिस क्लब लिभरपुलका लागि ३८ खेलबाट ३२ गोल गरेका सलाहले टोलीलाई ११ वर्षपछि पहिलो पटक युरोपियन च्याम्पियन्स लिगमा समेत पुयाएका थिए । फ्रान्सका केलियन एमबाप्पे चौथो र लियोनल मेसी पाँचौं स्थानमा रहे । उनीहरू दुवैले १० प्रतिशतभन्दा कम मत प्राप्त गरेका थिए । मेसीले गत सिजन बार्सिलोनालाई स्पेनिस ला लिगाको उपाधि दिलाउन ४५ गोल गरेका थिए । यद्यपि रुस विश्वकपमा उनले एक गोल मात्र गरेका थिए । उनकै कमजोर प्रदर्शनमा अर्जेन्टिना रुस विश्वकपको अन्तिम १६ बाटै बाहिरिएको थियो । इङ्ल्यान्डको रोयल फेस्टिभल हलमा भएको अवार्ड समारोहमा रोनाल्डो र मेसी दुवै खेलाडी अनुपस्थित थिए । ब्राजिलकी मार्टा छैटौं पटक सर्वाेत्कृष्ट महिलातर्फ ब्राजिलकी मार्टा सन् २०१७ को सर्वाेत्कृष्ट फुटबलर घोषित भएकी छन् । सन् २०१० पछि पहिलो पटक यो अवार्ड जितेकी मार्टाले समग्रमा भने छैटौं पटक अवार्ड हात पारेकी हुन् । गत वर्ष ब्राजिललाई कोपा अमेरिकाको उपाधि दिलाएकी मार्टालाई सोही प्रतियोगितामा गरेको प्रदर्शनका आधारमा वर्षको सर्वाेत्कृष्ट महिला खेलाडी चुनिएको हो । यो सम्मानले अहिलेसम्म गरेको सबै त्यागको प्रतिनिधित्व गरेको छ, अवार्ड ग्रहण गरेपछि मार्टाले भनिन् । डेसच्याम्पस सर्वाेत्कृष्ट प्रशिक्षक फ्रान्सेली राष्ट्रिय टोलीका प्रशिक्षक डिडियर डेसच्याम्पस सन् २०१७ को सर्वाेत्कृष्ट प्रशिक्षक घोषित भएका छन् । गत जुलाईमा फ्रान्सलाई विश्वकपको उपाधि दिलाएका डेसच्याम्पस खेलाडी र प्रशिक्षक दुवै भूमिकामा विश्वकप जित्ने तेस्रो व्यक्ति हुन् । महिलातर्फ पनि फ्रान्सकै रेनाल्ड पेड्रोस सर्वाेत्कृष्ट प्रशिक्षक घोषित भएकी छन् । उनले गत सिजन फ्रान्सेली क्लब लियोनलाई घरेलु लिग र युरोपियन च्याम्पियन्स लिगको उपाधि दिलाएकी थिइन् । सलाहको गोल सर्वाेत्कृष्ट इजिप्टका मोहम्मद सलाहले इङ्लिस प्रिमियर लिगअन्तर्गत एभर्टनविरुद्ध गत वर्ष लिभरपुलका लागि गरेको गोल सन् २०१७ को सर्वाेत्कृष्ट गोल घोषित भएको छ । सोही गोलका लागि उनले पुस्कास अवार्ड जितेका हुन् । त्यसबेला जोई गोमेजले दिएको पासमा विपक्षी टोलीका दुईजना रक्षकलाई छक्याएर सलाहले गरेको गोल नै सर्वाेत्कृष्ट ठहरिएको हो । कर्टाेइज सर्वाेत्कृष्ट गोलरक्षक बेल्जियमका थिबउट कर्टाेइज सन् २०१७ को सर्वाेत्कृष्ट गोलरक्षक घोषित भएका छन् । रुस विश्वकपमा बेल्जियमलाई चौथो स्थान दिलाउन गोल पोस्टमा उनले निर्वाह गरेको भूमिकाका आधारमा कर्टाेइजलाई गोल्डेन ग्लोभ्स प्रदान गरिएको हो । गत सिजन इङ्लिस क्लब चेल्सीबाट खेलेका कर्टाेइज यो सिजन भने स्पेनिस क्लब रियल म्याड्रिडमा आबद्ध भएका छन् ।"

शीर्षक,विवरण
विधि र प्रक्रिया मिचिएको लोकतन्त्र,"आँप रोपे आँप फल्छ, फूल रोपे फूल फुल्छ भन्ने तत्वबोध हुँदाहुँदै बिष रोपेर अमृतको आशा गर्ने हामी जनसाधारण प्रवृत्तिले गर्दा पनि लेखनकार्य क्रमशः शिथिल हुन लागेको अनुभूति हुँदैछ। चौतर्फी लथालिंग सबै भताभुंग हुँदै जाने लोकतन्त्ररुपी मन्त्र जप्दाजप्दा देशमा परिवर्तन किन र केका लागि भन्ने गहिराइमा पुग्न कयौं बर्बादी बेहोर्नुपर्ने हो ? यकिन गर्न निक्कै हम्मे छ। यसका लागि समयमै चेत आइदिए कलमले गति लिन्थ्यो कि ? यो अपेक्षालाई हामीले मर्न दिनु भएन। अँध्यारो छिचोलेपछि उज्यालो किरण अवश्य भेटिन्छ भनेजस्तै अझ पनि आशाको दीयो मुलुकभित्र धिप्धिपाइरहेको यथार्थ चित्र अन्तरमनको नयनबाट कहिँ कतै प्रष्टसँग देख्न र बुझ्न सकिन्छ। नत्र रोपेको कुरा ढिलो चाडो फलेरै छोड्छजे जे रोप्यौं त्यहीत्यही फल्दैछ। जसको भोग गर्न बाध्य भएका छौं। भोग्दै छौं। केही फक्रिँदैछ केही टिप्ने समय भइसक्यो। समावेशी समानुपातिकको बीउबाट आफन्तवाद र धनवाद फलायौं। लोकतन्त्र त रोप्यौं विधि र प्रक्रियाको टुसा नै निमोठ्नाले राष्ट्रनिर्माताको प्रतिमा फुटाउने कार्य तीव्र बनायौं। लुट फलायौं, झुठ फलायौं, त्यतिले नपुगेर गुट अनि उपगुटलाई झागिन दिई सिंगो देशलाई टुट र फुटमा पुर्याउने विदेशी चंगुललाई फुल्न र फल्न दियौं। लोकतन्त्रलाई उचित जगेर्ना नगर्दा हो वा अरूको इसारालाई मूर्तरुप दिनाले हो समावेशी समानुपातिकको फल जातजात र धर्मधर्ममा बाँडफाँट गर्यौं। अहिले स्वाद लिइलिई चाखिरहेका छौं, मज्जा मानिरहेका छौं। साउनमा आखा फुटेको गोरु जस्तै सधैं हरियो मात्र देख्न थाल्छन् र पुनः फलाक्दै जान्छन्अब देश बर्बाद भयो रे, लोकतन्त्र मासियो। वामपन्थी शासनले अस्तित्व जोगाउन हम्मे पर्ने भयो। मुलुक जोगाउने ठेक्का उनको मात्र ठान्दैछन्। अझ जोड गर्छन्यिनीहरू म भन्दा लम्पसारवादी हुन्। विकास गर्दैनन्, विनास मात्र गर्छन यिनीहरूले। हामी मात्र विकासप्रेमी हौं भन्दै आत्मतुष्टि लिने प्रयत्न गरेकागर्यै छन्। होइन कहिले बुद्धि फिर्छ यिनको ? ऐतिहासिक गौरव गाथा स्थापित गरिसकेको यो समूहले आफ्नो अनुहार किन बिर्सिएको होला ? उदेक लाग्छ, हातमा आएको मणिलाई अरूको उक्साहटमा फलाम भनेर मिल्काउनेलाई जति कराए जति उफ्रे पनि जनसाधारणले तत्काल विश्वास गर्नुपर्ने आधार भेटेनन्। त्यसैले कराउँदै खुम्चिँदै गर्नु उनीहरूको नियति बन्न पुगेको छ। विषय वस्तुको गाम्भीर्यता बुझ्न कोहीकसैबाट सामान्य प्रयत्नसम्म गरिएन। त्यसैले भुँडीअनुसार लाउने र खाने चलन दिनानुदिन तीव्ररूपमा बढ्दो छ। आयल निगमका टंकी घट्घटी पिउदा पनि तिर्खाको धित मर्दैन भन्छन्। निरिहजनहरू मेलम्चीको अपेक्षामा घुटुघुटु थुक निल्दै अमृत पिएको सन्तुष्टि लिन अझै विवश बनाइएका छन्। धुलो धुवाँसँगै जीवन जिउनुपर्ने र फोक्सो सुकाउनु नेपालीको पहिचान बनिसकेको छ। यथार्थ यही हो। हरेकलाई रगरग थाहा छ। त्यसैले किन लेख्ने ? लेख्नुको कुनै औचित्य म भेटिरहेको छैन। मलाई खुट्याउन नै हम्मे परिरहेको छ के लेख्ने भनेर ? विसं २०६२२०६३ मा ठूलो आन्दोलन भयो। संसारमा बिरलै हुने आन्दोलनरुपी जनसागरको एउटै उद्देश्य थियोशान्ति र स्थिरता। तत्पश्चात मर्ने मार्ने काम त रोकिएकै हो, स्थिरताका लागि भने टुकी बाल्नुपर्ने परिस्थिति निर्माण भयो। सरकारमा स्थिरता भएन। पटकपटक अस्थिरताको पुनरावृत्ति भइरह्यो। शासकहरूको उद्दण्डता बढ्न थाल्यो, विदेशीको इसारामा विदेशीले नै मुलुक चिथोर्न गाज्न र दल्न थाले। यति बिघ्न दले कि जसले जसरी जतिबेला च्याते, थोपरे, खेलाए, चलाए पनि देशले सहनुपर्ने भयो। विश्व मानचित्रमा नेपाल त्यस्तो देश हो जहाँ लोकतन्त्रको नाममा कानुन नियम केही मान्नु पर्दैन। विधिविधान जति च्याते पनि हुन्छ। जनसाधारणको लागि ऐन, ठूलाबडाको लागि चयनको परिस्थिति निर्माण गरियो। धर्मसंस्कृतिमाथि व्यापक प्रहार गरियो। गरिबीलाई भजाएर खन्खन्ति द्रव्य छर्ने कार्य तीव्र पारियो, पारिँदैछ। बेथिति यतिसम्म बढ्यो कि विषालु च्याउ खाएर मर्ने सहिदको कोटीमा दर्ज भए। लोग्नेस्वास्नीको झगडामा देश ठप्प हुन थाल्यो। यस्ता यावत् गतिविधि भोगेर आयौं। अझै भोग्दैछौं। यसरी भोगेर आएका कटु यथार्थ लेखेर उपबुजु्रक हुने उत्साह मलाई बिल्कुलै पलाएन। साथीभाइ, इष्टमित्र, बन्धुबान्धव छरछिमेकीबाट मभित्रको सिर्जना जति जागृत गराउन खोजे पनि लेख्नैपर्ने सामान्य आट ममा उजागर हुन सकिरहेको छैन। तराईमा एकजना मित्र थिए झंगु्र। झंगु्र रिषिदेव, मुसर जातिका। गरिब भए पनि साहसी थिए। दलित हुन्, जेहेन्दार मेहेनेती र पढेलेखेका युवा थिए। त्यसैगरी अर्का मित्र थिए मणि चेम्जोङ। उनी पूर्वी पहाडी जिल्लाका रैथाने हुन्। मणि चेम्जोङ पढाइमा औसत भए पनि अतिरिक्त गतिविधिमा नम्बर एकमै पर्थे। दुवैले पहिचान र अधिकारको आन्दोलनमा नेताजीको आदेशमुताविक ठूलै योगदान गरेका हुन्। झँग्रु त झन्नै शहिद भइसकेका थिए। उनलाई ताकेर हानेको गोली संयोगवश हुलमुलमा जीउ जोगाउन नजान्ने बटुवाको छातीमा लागि ती बटुवा ठहरै भएका हुन्। चेम्जोङको जीवन पनि कम कष्टदायी थिएन। बहुत पीडा भोगेर आएका युवा हुन् दुवैजना। समयले गति लियो। देशमा परिवर्तन भयो। नेताजी शासन सत्ता सम्हाल्न पुगे। झँग्रु र चेम्जोङ पनि पढाइ सकेर कामको खोजिमा लागे। दुवै इमान्दार र जेहेन्दार भएकाले व्यापकरूपमा कामको खोजी भयो। नेताजीहरूले पनि पूर्ण आश्वासन दिन कुनै कसर बाँकी राखेनन्। यत्तिकैमा एउटा बैंक तथा बित्तीय संस्थामा समावेशीसहित केही सिट माग भएछ। दुवै तीक्ष्ण र जेहेन्दार भएकाले उत्साहका साथ परीक्षामा सामेल भए। साथीभाइहरू समेत भन्ने गर्थे झंगु्र त खुल्ला र समावेशी दुवैमा उत्कृष्ट नतिजा ल्याउँछन् भनेर। मणि चेम्जोङको समावेशीमा कसैले ठाउँ लिन सक्दैन भन्ने साथीहरूको यकिन थियो। उनीहरू दुवै ढुक्क थिए जागिर पाइने भयो भनेर। अन्ततः नतिजा आयो दुवैको नाम खुल्ला तथा समावेशी कतै थिएन। पछि थाहा भयोजसको उक्साहट र निर्देशनमा झंग्रुले जीवन समर्पण गरे उनै नेताकी कान्छी श्रीमतीकी सहोदर बहिनीका पति मधेसी दलित कोटाबाट नाम निकालेछन्। उता चेम्जोङले मानेको नेताको साली र साढुभाइ जनजाति कोटाबाट उत्तीर्ण भएछन्। यो कुनै दन्त्य कथा होइन, संघीय लोकतन्त्रलाई उचित व्यवस्थापन गर्न नसक्दा उब्जिएको परिणति मात्र हो। यसैमा जीउन मात्र होइन रम्न पनि सिक्नु परेको छ। भर्खरै थाहा भयो झंग्रु र चेम्जोङ कतारको दोहामा प्रचण्ड तापको रापसँग कुनै एउटा फलाम कारखानामा मितेरी गाँस्न पुगिसकेका छन् रे। अब त दुवैको जीवनमा पीडा र कष्टको अनुभूति गर्नु नपरोस् भन्ने कामनाबाहेक के पो गर्न सकिन्छ र ? यी दुइ त प्रतिनिधिपात्र मात्र हुन्। त्यसैले यहाँ लेखेर बोलेर केही होला भन्ने लाग्दैन। लेख्ने र बोल्नेलाई हाँसोको पात्र बनाइने प्रचलनले जरा गाडिसकेको छ। फेरि पनि भन्न मन लाग्छज्ञान सीप र उत्कृष्टताको मापन जबसम्म हुँदैन तबसम्म लेख्नुको कुनै तुक छैन। जति कर गरे पनि लेख्ने जाँगर चल्न नसक्ने दृष्टान्त पेश गरेको मात्र हुँ, र पनि अझै अलिकति उत्साह जीवितै छ, मर्न दिनु पनि हुँदैन। अब लेख्ने, बोल्ने र गर्ने कार्य नव प्रतिभाले नयाँ दृष्टिकोण लिएर अगाडि सर्ने अवस्थालाई नियाल्नुपर्छ। ज्ञान सीप र दक्षताले मूर्त रुप पायो भने थन्किएर बसेका प्रतिभावान सिर्जना क्रमशः कागजमा रगडिने जमर्काे गर्दै लेख्ने पद्धतिको पुनरावृत्ति अवश्य हुनसक्ला।"
मजदुर आन्दोलनको महत्व,"१८ औं शताब्दीको उत्तराद्र्धतिर अमेरिका क्रमशः औद्योगिक मुलुकको रूपमा विकसित हुँदै थियो। हजारौं मानिसहरू औद्योगिक प्रतिष्ठानहरूमा मजदुरको रूपमा काम गर्न लागिरहेका थिए। तर त्यसबेला मजदुरहरूको हक र हितका कुनै पूर्वाधार र प्रावधानहरू थिएनन्। बिहान उज्यालो भएदेखि साँझसम्म मजदुरहरूले काममा व्यस्त रहनु पथ्र्यो। यसरी एघारबाह्र घन्टासम्म हरेक दिन मजदुरहरूले अनवरत तवरले काम गर्थे। तर ज्याला थोरै पाउँथे। कतिपय कारखानाहरू अस्वस्थकर अवस्थामा थिए। त्यसबाट मजदुरहरूको स्थास्थ्यमा प्रतिकूल असर पथ्र्यो। कतिपय मजदुरहरू गम्भीररूपमा बिरामी परिरहन्थे। तर उनीहरूको उपचारको कुनै व्यवस्था थिएन। उद्योगपतिहरूले प्रशस्त नाफा कमाउथे। मजदुरहरूलाई सुविधा र सहुलियत दिने उदारता उनीहरूमा थिएन। शोषण र थिचोमिचो चरम अवस्थामा पुुगेपछि विस्तारै मजदुरहरू विस्तारै संगठित हुन थाले। आफ्नो वर्गीय हक र हितका बारेमा छलफल गर्न थाले। विचार आदानप्रदान गर्न थाले। अन्ततः मजदुरहरूले प्रत्येक दिन आठ घण्टाभन्दा अधिक समय काम गर्न नपरोस् भन्ने प्रमुख माग राखेर सन् १८८४ को मे १ मा अमेरिकाको धेरै कारखानाहरूमा आन्दोलन प्रारम्भ गरे। त्यो आन्दोलनमा हजारौं मजदुरहरू सम्मिलित भए। त्यसले मजदुरहरूमा ठूलो उत्साह, साहस र आत्मविश्वासको वृद्धि गरायो। उनीहरू अझ संगठित हुँदै गए। एउटा संगठित आधार हासिल गरिसकेका मजदुरहरूले त्यसपछि फेरि सन् १८८६ को मे १ कै दिनदेखि आफ्ना माग राखेर अर्को आन्दोलन सुरु गरे। त्यसबेला उनीहरूले काम गर्नुपर्ने समय आठ घन्टा निर्धारण होस् भन्नेसहित आफ्नो वर्गीय हितका थप माग राखेर आन्दोलन सुरु गरे। प्रारम्भमा आन्दोलनको मुख्य केन्द्र सिकागो सहर भए पनि त्यसपछि तुरुन्तै यो आन्दोलन अमेरिकाको अरू कतिपय सहरमा पनि फैलियो। मजदुरहरूको यो आन्दोलनको दमन गर्न सरकारले सैनिक बलको प्रयोग गर्यो। मे ३, ४ र ५ मा अनेक ठाउँमा निहत्था मजदुरमाथि गोली चलाइयो। धेरै मजदुर नेताहरू घाइते भए, अनेकौं मारिए। तर पनि मजदुरहरू आफ्नो आन्दोलनबाट पछि हटेनन्। उनीहरूका बीचको अटुट एकता, वर्गीय हितप्रतिको निष्ठा र आफ्नो न्यायोचित अधिकार प्राप्त गर्ने दृढताबाट उनीहरूले आफ्ना कतिपय माग पूरा गराइछाडे। त्यसैले मे महिनाको पहिलो दिनलाई मजदुरहरूले दृढ साहस र संकल्पका साथ लडेर आफ्नो अधिकार प्राप्त गरेको ऐतिहासिक दिनको रूपमा स्मरण गरिन्छ। यसै दिनले मजदुरहरूलाई प्रत्येकका लागि संगठन र संगठनका लागि सबै भन्ने एकता र भाइचाराको सूत्रमा आवद्ध हुन प्रेरणा थियो। नेपालमा पनि मजदुर आन्दोलन नेपालको प्रजातान्त्रिक संघर्षको इतिहासको एक अभिन्न अंग भएर जोडिएको छ। २००३ माघ १२ मा नेपाली राष्ट्रिय कांग्रेसको स्थापना भयो। त्यसको डेढ महिना पनि नपुग्दै२००३ को फागुन २१ देखि विराटनगरमा ऐतिहासिक मजदुर आन्दोलन प्रारम्भ भयो। त्यसबेला विराटनगर औद्योगिक नगरको रूपमा देखा पर्न थालेको थियो। विराटनगरको दक्षिण किनारको करिब डेढ माइल क्षेत्रफलको भूभागलाई औद्योगिक क्षेत्रको रूपमा छुट्याइएको थियो। त्यसैमा जुट मिल, कटन मिल, राइस मिल, तेल मिल, सलाई कारखाना, केमिकल कारखानाहरू खुलेका थिए। ती सबैमा कार्यरत मजदुहरूको संख्या करिब पच्चीसतीस हजार पुगिसकेको थियो। त्यहाँको कटन मिलमा गिरिजाप्रसाद कोइरालाले काम गर्न थालेका थिए। त्यसरी नै जुट मिलमा तारिणीप्रसाद कोइराला, गेहेन्द्रहरि शर्मा र युवराज अधिकारी एवं केमिकल कारखानामा मनमोहन अधिकारी काम गर्नुहुन्थ्यो। त्यसबेला सबै मिलहरू राम्रो हालतमा चलिरहेका थिए र राम्रो नाफा कमाइरहेका थिए। तर मजदुरहरूको हितप्रति मिल मालिकहरूको कुनै चासो थिएन। नेपालमा पनि मजदुर आन्दोलन नेपालको प्रजातान्त्रिक संघर्षको इतिहासको एक अभिन्न अंग भएर जोडिएको छ। मजदुरहरूले आफ्नो एक छुट्टै युनियन बनाउने निर्णय गरे। त्यसको नामविराटनगर मजदुर युनियन राखियो। त्यही आमसभाको सर्वसम्मतिले गिरिजाप्रसाद कोइरालालाई त्यो युनियनको अध्यक्ष छान्यो। मजदुरहरूलाई बीमा, बोनस आदिको कुनै प्रबन्ध थिएन। विराटनगरकै सीमावर्ती स्थान भारतको जोगवनीको मीलहरूमा काम गर्ने मजदुरहरूलाई दिइएको जस्तो सुविधा, ज्याला विराटनगरका मजदुरहरूलाई दिइएको थिएन। मील मालिकले कुनै पनि मजदुरलाई कुनै पनि बेला हटाउन सक्थे। मजदुरहरूले कति घण्टा काम गर्नुपर्ने हो, त्यसको निर्धारण गरिएको थिएन। त्यस स्थितिमा आफूहरूमाथि शोषण भइरहेको छ भन्ने कुरा तमाम मजदुरहरूले महसुस गरेका थिए। तर त्यो शोषणको अन्त्य कसरी गर्ने ? उनीहरूको आपसमा बसेर छलफल गर्ने, विचार आदानप्रदान गर्ने कुनै सामूहिक ठाउँ वा मञ्च, केही थिएन। शोषण, असुविधा र असुरक्षालाई सबैले एक्लाएक्लै बेहोरिरहेका थिए। त्यसैले गिरिजाप्रसाद कोइराला मजदुरहरूलाई एक सूत्रमा आवद्ध गर्ने र मीलहरूको अवस्थामा केही सुधार गर्ने कार्यमा लागे। उहाँले २००३ को फागुन १९ मा आफू कार्यरत रहेको कटन मीलको सामान्य रुपमा सफाइ गराए। त्यसले मील मालिकलाई कुनै नोक्सान वा अतिरिक्त बोझ पुर्याएको थिएन। तर उनको अनुमित बिना किन यसो गरियो भनेर मील मालिक रिसाए। यसले केबल गिरिजाप्रसाद कोइरालालाई मात्र होइन, सम्पूर्ण मजदुर वर्गलाई उत्तेजित र आक्रोशित गरायो। फागुन २० कै साँझ मजदुरहरूले आफ्नो माग राखेर हड्ताल प्रारम्भ गर्ने निर्णय गरे। त्यसक्रममा मजदुरहरूले आफ्नो एक छुट्टै युनियन बनाउने निर्णय गरे। त्यसको नाम विराटनगर मजदुर युनियन राखियो। त्यही आमसभाको सर्वसम्मतिले गिरिजाप्रसाद कोइरालालाई त्यो युनियनको अध्यक्ष छान्यो। यो आन्दोलनलाई सहयोग पुर्याउन केही दिनपछि बीपी कोइराला र नेपाली राष्ट्रिय कांग्रेसका अरू नेताहरू पनि विराटनगर आए। सरकार आन्दोलनलाई कठोरतापूर्वक दबाउन उद्यत भयो। काठमाडौंबाट पठाएको दुई सय ५० जनाको सैनिक टोली चैत १० मा विराटनगर आइपुग्यो। त्यसले चैत १२ मा बिहानै बीपी कोइराला, गिरिजाप्रसाद कोइराला, तारिणीप्रसाद कोइराला, मनमोहन अधिकारी, गेहेन्द्रहरि शर्मा र युवराज अधिकारीलाई पक्राउ गर्यो। पक्राउ गरिएका नेताहरूको रिहाइको थप माग राखेर चैत १४ मा मजदुरहरूले विशाल जुलुस प्रर्दशन गरे। जुलुसमा सेनाले निर्ममतापूर्वक गोली वर्षायो। मजदुर नेता तुलाराम तामाङको घटनास्थलमै मृत्यु भयो, अन्य धेरै घाइते भए। त्यसै दिन महिलाहरू दिव्या कोइराला, नलिनी उपाध्याय, इन्दिरा आचार्य, कामिनी गिरी तथा बालचन्द्र शर्मा, गोपालप्रसाद भट्टराई समेत धेरैलाई पक्राउ गरियो। पक्राउ गरिएका सबैलाई धनकुटा लगियो। बीपी कोइरालालगायत ६ जनालाई धनकुटाबाट काठमाडौं ल्याइयो। यो आन्दोलन मजदुरहरूमा मात्र सीमित रहेन। यो सम्पूर्ण जनतासम्म पुग्यो। चैत १६ मा नेपाली राष्ट्रिय कांग्रेसले आन्दोलन स्थगन गर्यो र पक्राउ गरिएका सबैलाई चैत मसान्तभित्र रिहा नगरे, २००४ वैशाख १ देखि देशव्यापी सत्याग्रह गर्ने निर्णय गर्यो। चैत मसान्तभित्र कसैको रिहा भएन। नेपाली राष्ट्रिय कांग्रेसको नेतृत्वमा देशका धेरै ठाउँमा सत्याग्रह आन्दोलन भयो। राणाहरूको एकतन्त्रीय हुकुमी शासनबाट भइरहेको निर्मम कुटपिट र अरू अनेक अमानुसिक यातनाको अगाडि उभिएर अनेकौं साहसी देशभक्तहरू आन्दोलनमा समाहित भए। काठमाडौंको सत्याग्रह आन्दोलन प्रत्येक दिन अझ सशक्त हुँदै गयो। यसले राणा प्रधानमन्त्रीलाई झुक्न वाध्य पार्यो। जेठ २ मा श्री ३ महाराज पद्मशम्शेरले आन्दोलन रोक्न आग्रह गर्दै, राजबन्दीहरूको रिहा गर्न र वैधानिक सुधार गर्न आफू तयार रहेको बताए। जेठ २१ देखि नेपाली राष्ट्रिय कांग्रेसले सत्याग्रह आन्दोलन स्थगन गर्यो। मे १ सँग मजदुरहरूको इतिहास, उनीहरूको संघर्ष र अरु यावत विषयहरू आवद्ध भएर रहेका छन्। यस दिनले नेपालको मजदुर आन्दोलनलाई पनि सम्झाउँछ। त्यो नेपालमा भएको पहिलो ऐतिहासिक आन्दोलन थियो। नेपालमा प्रजातन्त्रको स्थापना र पुनस्र्थापनाको लामो संघर्षबाट गणतन्त्रसम्म आइपुग्दा, ती सबैको गन्तव्यमा पुग्ने पहिलो पाइला वा प्रस्थानविन्दु विराटनगरको यही मजदुर आन्दोलन थियो।"
मौन हुनु हुँदैन नेपाल,"हालै भएको भारतीय प्रधानमन्त्री नरेन्द्र मोदीको भ्रमणले विश्व र क्षेत्रीय राजनीतिमा उल्लेखनीय प्रभाव पार्छ। शीर्ष तहका भ्रमणहरू औपचारिक रूपमा जति महत्वपूर्ण छन्, त्यति नै अनौपचारिक भूमिका पनि खेल्छन्। भ्रमणको क्रममा हुने अनौपचारिक वार्ता, भेट र सम्झौताहरूले द्विदेशीय सम्बन्ध निर्धारण र सञ्चालनमा सघाउ पुर्याउँछन्। त्यसैले मोदीको पछिल्लो चीन भ्रमण महत्वपूर्ण थियो। भारत र चीन दुवै देश आर्थिक शक्तिको रूपमा उदाइसकेका र नेपालको छिमेकी भएकाले नेपालले आफ्नो विदेश नीति निर्माण गर्दा यी दुवै देशलाई ध्यानमा राख्न जरुरी छ। दुवै देशसँग मित्रवत् सम्बन्ध भए पनि र नेपालले तटस्थता र समदूरीको नीति अपनाएको भए पनि भारत र चीनबीचको सम्बन्धले नेपालमा पनि बेलाबखत प्रभाव पार्ने गरेको छ। त्यसैले नेपालले यी दुई देशबीचको सम्बन्धलाई पनि ध्यानमा राख्न आवश्यक देखिन्छ। विगतमा दुई देशले आपसी सम्बन्ध विस्तार गर्दा नेपाली स्वार्थलाई दक्खल पुग्ने गरी गरेका कतिपय निर्णयले पनि यो ठम्याइसम्म पुग्न सघाउँछ। इतिहासको शिक्षा सन् १९६२मा चीन र भारतबीच भएको युद्धमा नेपालले तटस्थताको नीति लियो। न चीनको पक्ष लियो न भारतको साथ दियो। त्यो युद्धको मुद्दामा नेपाल न त कारक थियो न सहायक नै। मूलतः चीन र भारतबीच भएको सीमाविवाद थियो त्यो युद्ध। त्यसैेले नेपाल मौन बस्नु उचित थियो। आपसी विवाद भएकाले र त्यसमा नेपालको कुनै पनि भूमिका नभएकाले उनीहरूले त्यतिबेला नेपालको राय नलिनु जायज नै मान्न सकिन्छ। यद्यपि पटकपटक उक्त युद्धमा साथ नदिएको गुनासो दक्षिणी छिमेकीबाट व्यक्त नभएको होइन। यसको अर्थ भारत र चीनले हरेक पटक नेपालको मत नबुझे पनि हुन्छ भन्नेचाहिँ होइन। भारत र चीनले नेपालसँग सम्बन्धित विषयमा राय नै नलिई निर्णय गरेको एउटा टड्कारो उदाहरण हो लिपुलेक। नरेन्द्र मोदी प्रधानमन्त्री भएपश्चात् बेइजिङ भ्रमणका क्रममा भारत र चीनबीच नेपालको पश्चिमी सिमाना लिपुलेकमा रहेको त्रिदेशीय सीमा क्षेत्रबाट तीर्थयात्रा र व्यापारमार्ग खुलाउने सहमति गरियो। तर, नेपालको मत जान्न आवश्यक ठानिएन। नेपालको सीमा पनि जोडिएको क्षेत्रबारे निर्णय गरिँदा नेपालको राय र सहमति अनिवार्य थियो। भुटान र चीनको सीमा क्षेत्र दोक्लाममा भएको भारतीय र चिनियाँ सेनाबीचको तनावमा पनि तीन देश सहभागी थिए। त्यतिबेला नेपाल मौन बस्यो। त्यो उपयुक्त पनि थियो। तर, अन्तर्राष्ट्रिय सम्बन्धका केही विद्वानले नेपाल उक्त विषयमा मौन बसेकोमा नेपालको अवसरवादी चरित्र भनी टिप्पणी गरे। उक्त टिप्पणी आफैंमा तटस्थ भने थिएन। सबैभन्दा पहिला, दोक्लाम जुन देशको भूमि हो ऊ नै बोल्नुपथ्र्यो। नेपालको भूमिकाको कुनै अर्थ नरहने विषयमा नेपालको पक्षविपक्षको अपेक्षा नभएको राम्रो हुन्छ। हरेक देशले आफ्नो परराष्ट्रनीति राष्ट्रहितलाई केन्द्रमा राखेर गर्छ। नेपालले आफ्नो राष्ट्रहितका मुद्दा पहिचान गर्नुपर्छ। बेलाबखत आउने यो वा त्यो कार्डको प्रसंग तटस्थ विदेश नीतिलाई शोभायमान हुँदैन। यी दुई घटनाले नेपालको चासोको क्षेत्र कुन हो भन्ने प्रस्ट पार्छ। भारत र चीनबीचको सम्बन्धले नेपाललाई प्रभाव पार्छ तर सधैभरी र सबैक्षेत्रमा होइन। त्यसो त नेपालले दुवै छिमेकीको अहितमा काम नगर्ने र गर्न नदिने वचनबद्धता पूरा गर्दै आएकै छ। सिंगो देश नै सीमावर्ती क्षेत्रजस्तो कठिन अवस्थाबाट गुजे्रर पनि नेपालले दुवै छिमेकीको अहितमा काम हुन नदिनु उसले पूरा गर्दै आएको असल छिमेकीको कर्तव्य हो। हरेक देशले आफ्नो परराष्ट्रनीति राष्ट्रहितलाई केन्द्रमा राखेर गर्छ। नेपालले आफ्नो राष्ट्रहितका मुद्दा पहिचान गर्नुपर्छ। बेलाबखत आउने यो वा त्यो कार्डको प्रसंग तटस्थ विदेश नीतिलाई शोभायमान हुँदैन। अन्तर्राष्ट्रिय सम्बन्धमा देशको आकार र जनसंख्याले अर्थ राख्दैन। सबै देश समान हुन् भन्ने बिर्सनु हुँदैन। के चाहिन्छ नेपाललाई ? नेपालको राजनीतिक इतिहासमा शासकहरूले आफ्नो सत्ता कायम गर्न पटकपटक विभिन्न सन्धि सम्झौता गरेका छन्। विडम्बना, नेपालको राजनीतिक इतिहासमा आमजनताको जीवन समृद्धि गर्ने उद्देश्यले निकै कम मात्र काम भएको छ। १० वर्ष लामो सशस्त्र संघर्ष, प्रजातन्त्रका निम्ति भएका पटक पटकका आन्दोलनबाट पनि नेपालको तल्लो तहका जनतानको जीवनस्तरमा सुधार आएको छैन। कुनै पनि देशले आफ्नो भविष्ययात्रा आफैं कोर्ने हो। बाह्य शक्ति केवल सहायक हो। बाह्य शक्तिको सहयोग लिन सकिन्छ तर त्यो नै प्रमुख हुँदैन। नेपाली नेताले बलियो अर्थतन्त्र, न्यायपूर्ण समाज, सन्तुलित विदेशनीति र देशकेन्द्रित सोचको विकास गर्न जरुरी छ। बृहत्तर अन्तर्राष्ट्रिय सम्बन्ध नेपालको अन्तर्राष्ट्रिय सम्बन्ध दुई छिमेकी देश भारत र चीनसम्म मात्र फैलिएको छैन। नेपालप्रति विश्वका धेरै देश नरम चिन्तन राख्छन्। शान्तिप्रिय र सुन्दर, हँसिला जनता भएको देश भनेर विश्वभर नै नेपाली पहिचान बनेको छ। अन्तर्राष्ट्रिय सम्बन्धमा कुनै पनि देशले निर्माण गरेको सकारात्मक छविलाई सफ्ट पावर (नरम शक्ति) को रूपमा लिइन्छ। अन्तर्राष्ट्रिय सम्बन्धका ज्ञाताहरूका अनुसार, नरम शक्ति समकालीन विश्व राजनीतिमा एक महत्वपूर्ण मानिन्छ। नेपाली नागरिक अहिले संसारभर फैलिएका छन्। अचेल विदेश जानु भनेको आम रूपमा नै बढिरहेको पाउँछौं। पढ्ने उमेरका र उच्च अध्ययनका लागि युरोप, अमेरिका, भारत, चीन, जापान, अस्ट्रेलियालगायत देश जान्छन्। कोही त्यतै काम गरेर बसेका छन्। अन्य मुलुकमा नेपाली श्रमशक्ति पनि उत्तिकै गइरहेका छन्। विदेशमा जनसम्पर्क बढाउन यो मानव सञ्जाललाई उपयोग गर्न सकिन्छ। नेपालले यसप्रकारको जनसम्पर्कको माध्यमबाट पनि जनकुटनीतिको उपयोग गरी देशको आर्थिक, सामाजिक, शैक्षिक, प्रविधि, व्यापार, उद्योग आदि समृद्धिका काम गर्न सक्छ। त्यस्तै अन्तर्राष्ट्रिय सम्बन्धको आयाम बढाउन पनि जनसम्बन्धलाई उपयोग गर्न सकिन्छ। नेपालजस्तो भुपरिवेष्ठित देशहरूको अन्तर्राष्ट्रिय अधिकार सुनिश्चित गर्न र भुपरिवेष्ठित भुगोलको उपयोगिता अध्ययन अनुसन्धान गर्न सकिन्छ। त्यसका लागि राजनीतिक संरचना निर्माण गर्न सकिन्छ। जनताबीच बनेका सम्बन्धबाट पनि देशबीचको सम्बन्ध स्थापित गर्न सकिन्छ भन्ने बिर्सन हुँदैन।"
भ्रष्टाचार बढाउने राजनीति !,"विगत केही दिन नेपालका सञ्चारमाध्यम सुनमय भएका छन्। त्रिभुवन विमानस्थलबाट ल्याइएको ३३ किलो सुनको फन्दामा दर्जनौं वरिष्ठ प्रहरी अधिकारीहरू पक्राउ पर्नु र काण्डलाई गुपचुप राख्ने क्रममा भएको सनम शाक्यको हत्यामा ६३ जनामाथि मुद्दा दर्ता हुनु नेपालका इतिहासमा एउटा अनौठो घटना बन्न पुगेको छ। दण्डहीनता र भ्रष्टाचारको पर्याय बनेको हाम्रो देशमा यस्तो कसरी सम्भव भयो ? ओली सरकारले विगत केही महिनामा भ्रष्टाचार नियन्त्रण गर्ने प्रतिवद्धता देखाएको छ र प्रधानमन्त्रीको कार्यालयलाई बलियो बनाएको छ। यस क्रममा ३३ किलो सुन काण्डमा धेरै अभियुक्त समातिएका छन् र कारबाहीको घेरामा परेका छन्। यो पछिल्लो घटनाले गर्दा पनि ओली सरकारले भ्रष्टाचार नियन्त्रणमा ठूलै उपलब्धि देखाउला कि भनेर मानिसहरू आशा गर्न थालेका छन्। तर के यो सम्भव होला त ? नेपालको राज्यसंरचना नै भ्रष्टाचारमुखी छ। नेपालको प्रशासन यथार्थमा लुटतन्त्रको सन्जालको नियन्त्रणमा हुन्छ र उसले नै राज्य सञ्चालन गर्ने गर्छ। भ्रष्टाचारमा संलग्न कर्मचारीहरूको अरूभन्दा तुलनात्मक रूपमा आकर्षक ठाउँमा सरुवा हुन्छ र बढुवा पनि छिटोछिटो हुन्छ। राज्यका हरेक सार्वजनिक नीति पैसा कमाउने अवसरको खोजीमा निर्माण गरिन्छ। उदाहरणको लागि काठमाडौंको बसपार्कमा विजनेश कम्प्लेक्स बनाइन्छ, अनि बसपार्कलाई खुला मञ्चमा सारिन्छ। जहाँ व्यक्तिगतरूपमा पैसा कमाउने सम्भावना देखिन्छ त्यहिँ राज्य संरचनाकेन्द्रित हुन्छ। जनता र राज्यको हितका लागि सार्वजनिक नीति बन्दैनन् र बने पनि कार्यान्वयन गरिँदैनन्। अहिले चर्चित सुनकाण्डले पनि त्यही देखाउँछ। पहिलो कुरो त यति धेरै मान्छे पक्राउ पर्दा पनि बीचैमा गायब भएको ३३ किलो सुन भने फेला पर्न सकेको छैन। यसघटनामा संलग्न प्रहरीबाहेक अन्यत्रका मानिसले भने उन्मुक्ति पाइरहेका छन्। समाचारहरूका अनुसार ३२ महिनामा मात्रै विमानस्थलबाट झन्डै ३८ सय किलोबराबरको सुन गोरे भनिने चूडामणि उप्रेतीले ओसारपसार गरेको छानबिन समितिको ठहर छ। विमानस्थलबाट यति ठूलो मात्रामा नियमित रूपमा सुन भित्रिनु र राज्यका थुप्रै निकाय यसमा संलग्न हुनुलाई राज्य प्रायोजित नै मान्न सकिन्छ। नेपालमा हुने भ्रष्टाचारको जड प्रशासनमा नभएर राजनीतिक दलहरूमा रहेको छ। अहिले नेपालका राजनीतिक सिद्धान्तकारहरू नेपाल सामन्तवादको अवस्थामा छ कि पुँजीवादको भन्नेमा माथापच्ची गरिरहेका छन्। उनीहरूको निश्कर्ष छ, नेपाल दलाल पुँजीवादी अवस्थामा छ। तर यो प्रश्न देशको बारेमा नभएर देश डोयाउने राजनीतिक दलहरूको बारेमा गर्नुपर्ने हो। नेपाली राजनीतिक दलहरू सामन्तवादी हुन् कि पुँजीवादी बहस हुनुपर्ने हो। अनि उत्तर हामी उस्तै पाउँछौ। नेपाली राजनीतिक दलहरू दलाल पुँजीवादी हुन्। अझ भन्ने हो भने नेपाली राजनीतिक दलहरू पुँजीवादीका दलाल हुन्, भ्रष्टाचारका पुजारी हुन् र सामन्तवादका अभ्यासकर्ता हुन्। उनीहरूमा यी सबै अवगुणहरू धेरै मात्रामा विद्यमान छन्। अहिले नेपाली राजनीतिक दलहरूको सञ्चालन भ्रष्टाचार र पैसामा धेरै नै आधारित छ। जुन दलका नेताहरूसँग पैसा छ उनीहरू सजिलै कार्यकर्ता र तिनका भोट किन्न सक्छन् र आपसी लाभका लागि बलियो गुट बनाउँछन्। यसरी बनेका गुटहरूले आपसी लाभका लागि निजी क्षेत्र र कर्मचारीसँग मिलेर राज्य र जनतालाई लुट्छन् र पैसा उठाउँछन्। यदि नेपालमा पनि विकसित मुलुकमा झैं राज्यद्रोहका कानुन हुन्थे भने नेपालका सबै ठुला नेताहरू अहिले जेलमा हुन्थे। चुनावका लागि विदेशीसँग पैसा लिनु सबैभन्दा ठूलो देशद्रोहको अपराध हो। यो व्याख्या प्रधानमन्त्री केपी ओलीका सहयात्री प्रचण्डको बारेमा झनै मिल्छ। नेपाली जनताको सेवा गर्न हिँडेका प्रचण्ड अहिले सबैभन्दा पुँजीवादी र भ्रष्टाचारवादी भएर निस्केका छन्। यदि के पी ओलीको भ्रष्टाचारविरोधी मार्गमा कुनै अवरोध छ भने सबैभन्दा प्रमुख प्रचण्ड नै हुन्। भ्रष्टाचारमा बढ्दो बाह्य संलग्नताले पनि नेपालको भ्रष्टाचारबिरोधी अभियानलाई कमजोर बनाएको छ। उदाहरणको लागि सुनकै तस्करीहरू लिन सकिन्छ। हालै नेपालमा ३३ किलो सुनको चर्चा चलिरहेको छ। तर यो ३३ किलो सुन नेपालमा हुने सुन तस्करीको एउटा सानो अंश मात्र हो। विज्ञहरूका अनुसार नेपालबाट यो भन्दा सय गुणा बढी अर्थात ३० टन सुन वर्षेनी भारतमा तस्करी हुने गर्छ। यदि नेपालमा पनि विकसित मुलुकमा झैं राज्यद्रोहका कानुन हुन्थे भने नेपालका प्रायः सबै ठूला नेताहरू अहिले जेलमा हुन्थे। चुनावका लागि विदेशीसँग पैसा लिनु सबैभन्दा ठूलो देशद्रोहको अपराध हो। सुन तस्करीको लागि भारत आकर्षक गन्तव्य हो। गत वर्ष मात्र भारतले ८४६ टन सुन आयात गरेको थियो भने भारतीय अधिकारीहरूका अनुसार हरेक वर्ष भारतमा सय टन सुन तस्करी हुने गर्दछ। यो तस्करीको एउटा बाटो नेपाल हो र एउटा प्रमुख स्रोत हो, चीन। नेपालका प्रहरी अधिकारीहरूका अनुसार नेपालको उत्तरी नाका भएर हरेक दिन नेपालमा ८० किलो सुन भित्रिन्छ। त्यसैगरी त्रिभुवन विमानस्थलबाट पनि वर्षेनी सयौं किलो सुन भित्रिन्छ। केही महिनाअघि पक्राउ परेका गोपालबहादुर शाहीले प्रहरीलाई दिएको बयानअनुसार उनले मात्र विमानस्थलबाट गत वर्ष दुई सय किलो भन्दा बढी सुन तस्करी गरेका थिए। तर यसरी तस्करी हुने सुनमध्ये नेपालमा सानो परिमाणमा मात्र बरामद हुने वा तस्करहरू पक्राउ पर्ने गर्छन्। भारत र चीनको अर्थतन्त्र र सम्पत्ति शुद्धीकरणको चपेटामा नेपाल पर्नु स्वाभाविक नै मान्न सकिन्छ। तर यो क्रममा नेपालका महत्वपूर्ण निकायहरू नै भ्रष्टिकृत भएका छन् र नेपालमा दण्डहीनता बढिरहेको छ। यस्तो अवस्थामा ३३ किलो सुन काण्डको सिलसिलेवार घटना र अनुसन्धान नेपालको इतिहासमा अनौठो उदाहरण बन्न पुगेको छ। नेपालमा भ्रष्टाचारको मुख्यवाहक निजी क्षेत्र हो र यो क्षेत्रको भूमिका बढ्दै गइरहेको छ। भ्रष्टाचारका लागि कर्मचारीतन्त्र र राजनीतिक समूह दुवै निजीक्षेत्रसँग भर पर्छन्। नागरिक, उपभोक्ता र करदातासँग नियम कानुनविपरीत असूली गर्ने काममा निजी क्षेत्र नै लागेको हुन्छ। प्राकृतिक स्रोत कब्जा गर्न, कर छल्न र जनताले तिरेको भ्याट चोर्न, सरकारले लाइसेन्समार्फत नियन्त्रण गरेका आकर्षक क्षेत्रको दोहन गर्न, नीतिगत भ्रष्टाचारको लाभबाट पैसा उठाउन र राज्य ढुकुटीको पैसा लुट्नका लागि पनि निजी क्षेत्रकै सहयोग चाहिन्छ। तर जसरी भ्रष्टाचार निजी क्षेत्रसँग जोडिएको छ, त्यसको उपचार गर्न न अख्तियार सक्छ न अकुत सम्पतिको कानुनले नै। नेपालमा भ्रष्टाचार पहिल्याउन र कारबाही गर्न अधिकारको दुरूपयोगसम्बन्धी अनुसन्धान र भ्रष्टाचारसम्बन्धी अनुसन्धान फितलो हुने गर्छन्। जति पनि कारबाही हुन्छ अकुत सम्पत्तिको आधारमा मात्र हुन्छ। तर आजकाल न नेताले आफ्नो नाउँमा सम्पत्ति राख्छन् न कर्मचारीले। त्यसैले नेपालमा अख्तियारको अधिकार दुरूपयोगसम्बन्धी संवैधानिक व्यवस्था पुनस्र्थापित गर्न र नयाँ अनुसन्धान माध्यमबाट निजी क्षेत्रसमेतलाई भ्रष्टाचारको दायरामा ल्याउन जरुरी भइसकेको छ। त्यसैगरी नेपालमा हुने भ्रष्टाचारमा विदेशमा रहेका ट्याक्स हेभन र अफसोर सेल कम्पनीहरूको भूमिका बढ्दो छ। उनीहरूले नेपालका व्यापारीलाई कालो धन सफा बनाउन र वैदेशिक लगानीका नाममा पैसा नेपालभित्रै फर्काउन सघाइरहेका छन्। नेपालमा भित्रिने धेरै लगानीमा नेपालकै भ्रष्टाचारको पैसा रहेको छ। अनि उद्योग विभागमा दर्ता नै नभएको वैदेशिक लगानीले लगानीको प्रतिफल विदेश फर्काउने अनुमति पनि पाइनै रहेका छन्। यसको छानबिन गर्ने क्षमता र इच्छाशक्ति नेपालले देखाउन सकेको छैन। भ्रष्टाचार व्यक्तिगत आचरण मात्र नभएर राज्य र समाजको संरचनाको उपज पनि हो। विकसित हुँदैमा भ्रष्टाचार नियन्त्रण हुँदैन। अमेरिकामा पनि विस्तारै भ्रष्टाचारको विकसित आयामका पाटाहरू उजागर हुँदै गइरहेका छन्। त्यहाँको भ्रष्टाचारमा पनि निजी क्षेत्रले सरकारी संयन्त्रहरूलाई कमजोर बनाएको छ। चीनमा त सी जिनपिङ स्वयंले भ्रष्टाचारलाई देशको सबैभन्दा ठूलो समस्याको रूपमा चित्रित गरेका छन्। यसको अर्थ हो अमेरिकाको जस्तो खुला अर्थतन्त्र अंगालेको राज्यमा पनि भ्रष्टाचार व्यापक हुन्छ र चीनमा जस्तो बलियो शासक भएको ठाउँमा पनि भ्रष्टाचार नियन्त्रण लगभग असम्भव रहेको छ। भ्रष्टाचार नियन्त्रण गर्नका लागि कि त सबै जनतालाई पैसा कमाउने अवसर समानरूपमा उपलब्ध हुनुपर्छ, कि त समाजमा पैसा जीवनको अर्थसँग बलियोसित गाँजिएको हुनु हुँदैन। उत्तरी युरोपका स्केन्डिनेभियन मुलुकहरूलाई यसको उदाहरणको रूपमा लिन सकिन्छ। त्यहाँ मानिसहरू धनी नभएता पनि उनीहरूले पाउने शिक्षा, स्वास्थ्य र मनोरन्जनका अवसर कुनै धनी मानिसले पाउने अवसर भन्दा कम हुँदैनन्। तर अमेरिकामा पैसा हुने वर्गको जीवनको गुणस्तर र पैसा नहुने मानिसको जीवनको गुणस्तरमा आकाश जमिनको फरक छ। समाज र राज्यको बनौट र नीतिले मानिसको जीवनमा पैसाको मूल्य निर्धारण गर्दछ। अमेरिका र नेपालजस्ता मुलुकमा पैसाको महत्व धेरै छ। स्केन्डिनेभियाली देशहरूमा पैसाको मोल कम छ र समता छ। त्यसैकारण धनी मान्छेहरू पनि कर तिर्दा खुसी हुन्छन्। त्यहाँका अर्बपतिहरू साधारण मानिस झैं सानो खुला घरमा बस्छन्। यदि जनतालाई खुसी बनाउने र भ्रष्टाचार नियन्त्रण गर्ने हो भने नेपाल राजनीतिक दर्शनको रोजाइमा नै प्रष्ट हुनुपर्छ। अर्थात नेपालले रोज्नुपर्ने बाटो स्केन्डिनेभियाली मुलुकको जस्तै नै हो। नेपालको संविधानले पनि यो कुरा इंगित गरेको छ। तर हाम्रो समस्या के हो भने नेपालका राजनीतिक दलहरूले सिद्धान्तमा जति नै समाजवाद अंगाले पनि व्यवहारमा सबै दलहरू पुँजीवादी, सामन्तवादी र भ्रष्टाचारवादी छन्। जुन दिनसम्म नेपाली राजनीति भ्रष्टाचारबाट कमाइएको पैसामा निर्भर रहन्छ त्यस दिनसम्म कुनै पनि भ्रष्टाचारविरोधी अभियान सफल हुन सक्दैन। कालो धन र भ्रष्टाचारको शक्तिले राजनीतिका चुनावी नतिजाहरू र राजनीतिक पहलहरू निर्क्यौल गरुन्जेल भ्रष्टाचारविरोधी राजनीतिक पहलहरू कमजोर रहिरहनेछन्। त्यसैले सुधारमुखी राजनीति र बृहत सामाजिक आन्दोलनको औचित्य भविष्यमा बढ्दै जानेछ। भ्रष्टाचार अन्त्य गर्नका लागि दलहरू तथा नेताहरूको चुनावी हिसाबकिताब पारदर्शी हुनुपर्छ र नेपालका दलहरूको चुनावी खर्चको वैधानिक स्रोत हुनुपर्छ। यदि हामीले निर्वाचनमा हावी हुने भ्रष्टाचारको कालो धनको लेखाजोखा गर्न सकेनौं भने देशमा भ्रष्टाचार रोक्ने सबै प्रयास देखावटी मात्र हुन्छन्।"
एन्फा निर्वाचन गर्न बाटो खुला,"काठमाडौं : पटकपटक सरेर अन्योलमा परेको अखिल नेपाल फुटबल संघ (एन्फा)को निर्वाचन यही वैशाख २२ गते हुने भएको छ। बुधबार मात्र एन्फा संस्थापन पक्षका केही पदाधिकारीले निर्वाचन विधिसम्मत नभएको भन्दै काठमाडौं जिल्ला अदालतमा दायर गरेको रिटमा बिहीबार अदालतले निर्वाचन गर्नसक्ने आदेश दिएपछि २२ गते निर्वाचन गर्नका लागि बाटो खुलेको हो। रिटमा पक्ष र विपक्षका वलिकलको छलफलपछि काठमाडौं जिल्ला न्यायाधीश रमेशराज पोखरेलले निर्वाचन रोक्नुपर्ने कुनै कारण नभएको भन्दै एन्फा निर्वाचन २२ गते नै गर्नसक्ने आदेश दिएका छन्। काठमाडौं जिल्ला अदालतले एन्फा निर्वाचनको प्रक्रिया अगाडि बढिसकेको र यस विषयमा यसअघि नै पाटन उच्च अदालतले निर्णय गरिसकेकाले अन्तरिम आदेश दिनु नपर्ने ठहरसमेत गरेको छ। एन्फा निर्वाचन समितिका संयोजक सुजित केसीले अदालतले नै निर्वाचन गर्न फुकुवा गरेकाले २२ गते एन्फाको निर्वाचन भएरै छाड्ने बताए। हामीले निर्वाचनको सम्पूर्ण तयारी पूरा गरेका छौं। निर्वाचनका लागि जिल्ला फुटबल संघका प्रतिनिधि, विश्व फुटबल महासंघ (फिफा) र एसियाली फुटबल महासंघ (एएफसी)का प्रतिनिधिसमेत आइसकेका छन्। राष्ट्रिय खेलकुद परिषद् (राखेप)ले समेत निर्वाचनको स्वीकृतिपत्र दिइसकेको अवस्था छ। अब निर्वाचन रोकेर रोक्न सकिन्न, केसीले अन्नपूर्ण पोस्ट्सँग भने। बुधबार मात्र २२ गतेका लागि तय भएको एन्फा निर्वाचन रोक्नका लागि विभिन्न जिल्ला फुटबल संघका पदाधिकारीले काठमाडौं जिल्ला अदालतमा निषेधाज्ञा रिट दर्ता गरेका छन्। निर्वाचन विधानसम्मत नभएकाले रोक्नका लागि संघका पदाधिकारीले रिट दर्ता गरेका थिए। काठमाडौं जिल्ला अदालतका रिट दर्ता गर्ने संघका पदाधिकारीमा काठमाडौं जिल्ला फुटबल संघका अध्यक्ष विराटजंग शाही, बाराका महमद समिउल्लाह, कञ्चनपुरका गणेश चन्द, कैलालीका मोहित शाह, पर्साका मानदेव हजारा, सातदोबाटो फुटबल क्लबका अशोक विष्टलगायत थिए। रिट दर्ता गर्ने सबै संस्थापन पक्षका थिए। रिटमाथि बिहीबार निवेदकको पक्षबाट अधिवक्ता सुनिल पोखरेल, भीमार्जुन आचार्य, लक्ष्मण थपलिया, ऋषिराम घिमिरे, प्रतापसिंह ठकुरी, गोकुल भण्डारीले बहस गरेका थिए। विपक्षीका तर्फबाट हीरा रेग्मी, बिधम्भरकृष्ण पराजुली, विष्णु लुइँटेल, यज्ञराज पोखरेल, रुद्र नेपाल, सुशीलप्रसाद फुयाल, नवराज थपलिया र पुष्पराज पौडेलले बहस गरेका थिए। एन्फाको यसअघि चैत १४ गते तय भएको निर्वाचन रोक्न भक्तपुर र मकवानपुर जिल्ला फुटबल संघका पदाधिकारीले पाटना उच्च अदातलमा रिट दिएका थिए। तर, पाटन उच्च अदालतले वैशाख १२ गते रिट खारेज गरेपछि एन्फा निर्वाचन समितिले वैशाख २२ गतेका लागि निर्वाचन मिति तय गरेको थियो। संस्थापन पक्षबाट अध्यक्षका उम्मेदवार मणि कुँवर समूहले मंगलबार पत्रकार सम्मेलन गरी २२ गते हुन लागेको एन्फाको निर्वाचन विधिसम्मत नहुने भन्दै निर्वाचनमा आफूहरूको सहभागिता नरहने बताएका थिए। निर्वाचन साधारणसभा बोलाउन ६० दिनको सूचना हुनुपर्ने प्रावधान भए पनि त्यो नभएको कुँवर पक्षको भनाइ थियो। निर्वाचनको दुई दिनअघि काठमाडौं जिल्ला अदालतले पुनः निर्वाचन गर्ने बाटो खुला गरिदिएपछि एन्फा निर्वाचनले सार्थकता पाउन लागेको हो। निर्वाचनका लागि फिफा, एएफसी र राखेपको स्वीकृति रहेकाले निर्वाचनले नयाँ निकास दिने अध्यक्षका उम्मेदवार कर्माछिरिङ शेर्पाले बताए। एन्फा निर्वाचनका लागि अध्यक्ष पदमा वरिष्ठ उपाध्यक्ष मणि कुँवर र कर्मा छिरिङ शेर्पाबीच प्रतिस्पर्धा हुँदैछ। आगामी चार वर्षका लागि अध्यक्ष पदमा कुँवर र शेर्पा दुईजनाको मात्र उम्मेदवारी परे पनि चार उपाध्यक्ष पदका लागि भने नौजना मैदानमा छन्। ११ सदस्यका लागि ३५ जनाको उम्मेदवारी परेको छ। महासचिव र कोषाध्यक्ष भने निर्वाचित कार्यसमितले चयन गर्ने प्रावधान छ। एन्फा चुनावमा ४५ जिल्ला, ए डिभिजनका १४, बी डिभिजनका नौ, सी डिभिजनका पाँच, महिला, रेफ्री, प्रशिक्षक र खेलाडी समितिका चार गरी ७७ मत रहेको छ। एन्फा कार्यसमितिको निर्वाचन यसअघि २०७० कात्तिकमा भएको थियो। चारवर्षे कार्यकाल गत कात्तिकमै सकिएको थियो।"

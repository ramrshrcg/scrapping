शीर्षक,विवरण
नेपाली विद्यार्थीको विदेश पीडा,"कक्षा १२ पूरा गरेकामध्ये अधिकांश उच्च शिक्षा पढ्न खोज्छन्, अब्बल शैक्षिक संस्थामा भर्ना चाहन्छन्, कम शुल्कमा राम्रा कलेज खोज्छन्, स्वदेशीभन्दा राम्रा विदेशी कलेज पढ्ने अवसर खोज्छन्। विद्यालय पढ्दा नै विदेश जाने सपना बुन्छन्। विदेशमा अध्ययन गर्न जाने अनुमति लिनेको संख्या गत वर्ष मात्र पचास हजारभन्दा बढी छ। अनुमतिपत्र नलिई जाने पनि होलान्, जसको यकिन संख्या छैन्। युवाशक्तिका रूपमा रहेका विद्यार्थी बाहिर पढ्न जाँदा श्रमशक्ति र सम्पत्ति दुवै बाहिरिइरहेको छ। गाउँमा युवा नहुने भए। भएकामा पनि विदेशी संस्कार र संस्कृतिको प्रभाव बढी छ। विदेश पढ्न जानेमध्ये कति पूरा समय र कति आंशिक समय पढ्ने हुन भन्ने विवरण पनि छैन। पढ्न विदेश गएकामध्ये कति फर्किए भन्ने तथ्यांक राख्ने पद्धति नै छैन। लगानी गर्ने समयमा अभिभावकसँग स्वदेशमा तर त्यसको प्रतिफल घरपरिवार र समाजले पाउने बेलाचाहिँ विदेशमा हुने अवस्थाले मुलुकको समग्र विकासमा नकारात्मक असर परिरहेको छ। विद्यार्थी विदेश पढ्न जान किन मरिहत्ते गर्छन् त ? स्वदेशमा राम्रा शैक्षिक कार्यक्रम नभएर, मुलुकभित्र अवसर नभएर, भविष्य सहज बन्ने भएर वा यस्तै अन्य कारण हुन सक्छन्। पढ्नुका साथै भविष्यको जीवन सहज बनाउन धेरै नेपाली विद्यार्थी कलिलो उमेरमा नै बिदेसिएका हुन सक्छन्। किनकि स्तरीय विश्वविद्यालयको प्रमाणपत्र बजारमा सजिलै बिकेको छ। कमाइ पनि राम्रो छ। त्यसैले विद्यार्थी त्यसतर्फ लोभिए। के नेपाली विद्यार्थीलाई विदेशमा पढ्न जान नदिन सकिन्छ त ? अहिलेको युगमा यस्तो काम कति सान्दर्भिक होला ? हामीकहाँ नभएको निश्चित विषय मात्र पढ्न जान दिने कि ? एकदुई दिन घुम्न जान पाउने र पढ्न जान पाउने अवस्थाको बीचमा ठूलो अन्तर छ। तसर्थ निश्चित मापदण्डका आधारमा मात्र विदेश पढ्न जान पाउने व्यवस्था गर्नैपर्छ। यसमा थप बहस चाहिन्छ। जब राज्यले पढ्न जाने अनुमति दिन्छ अनि त्यस्ता विद्यार्थीको सुरक्षाको जिम्मा लिनुपर्छ। अहिले विदेशमा अध्ययनरत नेपाली विद्यार्थी विभिन्न कारणबाट मर्कामा परेको खबर बेलाबेलामा आइरहनु चिन्ताको विषय हो। हुन त यसमा विद्यार्थी आफैंको पनि जिम्मेवारी हुन्छ, जानेर बुझेर आफैं जान्छु भनेर निवदेन दिएपछि मात्र सरकारले अनुमति दिएको हो भन्न सकिएला। तर सरकार यसो भनेर बस्न मिल्दैन। मर्का परेपछि मात्र सरकारलाई गुहार्ने अनि सरकारले सोधखोज सुरु गर्ने प्रचलनले पनि समस्या बल्झिरहेको छ। सरकारले केही गरेन भन्ने मात्र पनि होइन, समस्या बहुपक्षीय छ। विदेश पढ्न गएका कुनै पनि व्यक्ति मर्कामा नपरून् भन्ने व्यवस्था सुनिश्चित गर्न प्रणालीगत सुधारका साथै नियमन बलियो बनाउनुपर्छ। आफ्नो मुलुक छाडेर बाहिर पढ्न गएपछि समस्या आउन सक्छ। आफ्नै व्यक्तिगत कारणले पनि समस्या आउन सक्छ र अर्काका कारणले पनि समस्या आउन सक्छन्। भाषा र संस्कृतिमा परेको फरकले, नियम कानुन नबुझेर, शैक्षिक संस्थाका कारण र आर्थिक अवस्थाले पनि समस्या ल्याएको देखिन्छ। विदेशमा पढ्न जाने नेपाली विद्यार्थीले यस्तै समस्या झेल्नुपर्ने हुन सक्छ। वास्तविक समस्याका बारेमा अध्ययन भएको छैन। एकीकृत अभिलेखीकरण पनि भएको छैन। असजिलोमा परेका विद्यार्थीबाट उठाइएका समस्यालाई नै मूल समस्या मान्ने प्रवृत्तिले विषयलाई समग्रतामा बुझिएको छैन। समस्या केमा छ ? विदेशमा पढ्न जाने विद्यार्थीले त्यहाँ जान निश्चित सर्त पूरा गर्नुपर्छ। यसो गर्दा समस्या नै आउँदैनन् भन्ने पनि होइन, तर जोखिम कम हुन सक्छ। आफ्नै मुलुकमा पढ्दा त समस्या आउन सक्छन् भने अर्को पद्धति र संस्कारमा पढ्न जाँदा समस्याको सम्भावना बढी हुन सक्छ। त्यही भएर पढ्न जाने व्यक्ति सदैव चनाखो हुनुपर्छ। पढ्न जानुभन्दा पहिल्यै जान चाहेको स्थान, शैक्षिक संस्था, त्यसको मान्यता, त्यहाँको सामाजिक तथा आर्थिक अवस्था, संस्थामा लाग्ने शुल्क, शैक्षिक संस्थाबाट उपलब्ध हुन सक्ने सुविधा एवं आवश्यक विवरण आदिका बारेमा पूर्ण जानकार हुनुपर्छ। विदेशमा पढ्न जाने व्यक्तिले शिक्षा विज्ञान तथा प्रविधि मन्त्रालयबाट अनुमति पत्र लिनुपर्छ, जसलाई बोलीचालीको भाषामा नो अब्जेक्सन लेटर भनिन्छ। विवरण नपुगी वा अवस्था नबुझी अनमुतिपत्र लिनु नै भोलिको चुनौती बुकिङ गर्नु हो। समस्या ल्याउने कारणमध्ये महत्वपूर्ण कारण यही हो। यसैगरी मन्त्रालयबाट अनुमति पत्र पाउँदैमा उक्त संस्थामा अध्ययन गरेको विषयको समकक्षता भइहाल्छ भन्ने पनि छैन। हालसालै अस्ट्रेलियामा अध्ययन गर्न गएका विद्यार्थी पढ्ने कलेज त्यहाँको सरकारी स्तरबाट मान्यता नपाएका कारणले उनीहरू मर्कामा परेको विषय उठ्यो। यस्तो समस्या अन्यत्र पनि हुन सक्छ। कतिको समकक्षता नपाएर समस्या परिरहेको छ। जब समस्या बाहिर आउँछ अनि सरकारले केही पनि नगरेको भन्ने गरिन्छ। यसो भनेर सरकारले केही गर्नै पर्दैन भन्न पनि खोजिएको होइन। कमजोरी कहाँ र कसरी सिर्जना भएको छ दीर्घकालीन समाधान खोज्नुपर्छ। समस्या समाधानका लागि देहायका उपाय उपयोगी हुन सक्छन्। सरकार र यसका निकाय विदेशमा पढ्न जाने सन्दर्भमा पहिलो पक्ष सरकार हो, यसका निकाय हुन्। विद्यार्थीले आवश्यक प्रमाण र कागजातसहित अनुमतिपत्र पाउन निवेदन दिएपछि कागजात सही भएनभएको जाँचबुझ र छानबिन गरी त्यस्तो पत्र सरकारले दिने गर्छ। यस्तो पत्रसहित पढ्न गएका विद्यार्थी पनि मर्कामा परेको विवरण बाहिर आउनुले मन्त्रालयबाट शैक्षिक संस्थाको हैसियत सही ढंगबाट छानबिन हुन नसकेको देखिन्छ। यसमा प्रविधिको प्रयोग चाहिन्छ, दक्ष जनशक्ति चाहिन्छ। यसको अभावमा शैक्षिक संस्थाका सम्बन्धमा सही सूचना लिन कठिन छ। यस्ता कार्यमा पेसागत काउन्सिलको सहयोग लिनुपर्छ। परामर्शदाता कम्पनी विद्यार्थीलाई सहयोग गर्ने नाममा खुलेका परामर्शदाता कम्पनी दोस्रो महत्वपूर्ण पक्ष हुन्। सबै कम्पनीले विद्यार्थीलाई पढ्न जाने मुलुक, संस्था र विषय छनोटमा सहजीकरण गरेको भन्छन्। तर विद्यार्थी मर्कामा पर्नुमा यिनकै बदमासी देखिन्छ। धेरै कम्पनी सेवामूलकभन्दा नाफामूलक सोचका छन्, जसरी पनि कमाऊँ भन्नेमा केन्द्रित छन्। यस्ताबाट विद्यार्थीलाई सही सूचना नदिएर गुमराहमा राखेर कारोबार गरेको देखिन्छ। सरकारले अनुमति नै नदिएको कलेज वा संस्थामा विद्यार्थी पठाउन सहजीकरण गर्ने कार्यले पनि यही पुष्टि गर्छ। विद्यार्थी स्वयं र अभिभावक विद्यार्थी र निजका अभिभावक आफैं पनि महत्वपूर्ण पक्ष हुन्। विदेश पढ्न जान खोज्ने विद्यार्थी कक्षा १२ सकेका हुन्छन्, उमेरका हिसाबले पनि १८ वर्ष पुगेका हुन्छन्। यिनीहरू आफैं पनि ठीकबेठीक छुट्ट्याउन सक्ने हैसियतको हुनुपर्छ। कस्तो संस्थामा पढ्न जाँदैछु भन्ने बुझ्न सक्ने हुन्छन्। हतार र दबाबमा गइहाल्ने अनि पछि यसले काम गरिदिएन, उसले गरिदिएन भन्ने संस्कारबाट मुक्त हुनुपर्छ। सबै प्रक्रिया पूरा गर्दा त समस्या आउने सम्भावना हुन सक्छ भने त्यसमा विचार नगरी जाँदा के होला ? अभिभावकले पनि यसमा समयमै ध्यान दिन आवश्यक हुन्छ। विदेशी शैक्षिक संस्था यसमा जोडिएको अर्को पक्ष विदेशी शिक्षण संस्था हुन्, जसलाई हामीले खासै कारबाही गर्न सकिँदैन। यिनका कमजोरी पाइए सरकारले पनि त्यही मुलुकको सरकारलाई गुहार्नुपर्छ। यसो भनेर यी कारबाहीभन्दा बाहिर छन् भन्ने पनि होइन। हामी सबैले यस्ता शैक्षिक संस्थाको वेभ पेज हेर्ने, राखिएको विवरणको अधिकारिकता जाँचबुझ गर्ने, हैसियत र उपलब्ध सुविधा आदिका बारेमा इमेलबाट थप जानकारी लिएर यिनलाई थप जवाफदेही बनाउन सकिन्छ। विवरण सही नभएमा त्यहाँको सरकारलाई अनुरोध गर्न पनि सकिन्छ। समस्या समाधानका उपाय के त ? समस्या समाधानका धेरै उपाय हुन सक्छन्। सके त आफ्नै मुलुकको अवस्था सुधारेर यहीं पढ्ने वातावरण बनाउने हो। बाहिरका विद्यार्थी ल्याउने हो। आशा गरौं केही समयपछि यो सपनाले पनि मूर्तरूप पाउला। अहिले तत्काल प्रणालीगत सुधारका साथमा नियमन प्रणाली बलियो बनाउने हो। प्रणाली सुदृढीकरण र नियमन बलियो बनाउने विदेशमा पढ्न जाने विद्यार्थी मर्कामा नपरून् भन्नाका लागि सरकार, विद्यार्थी स्वयं एवं निजका अभिभावक र परामर्शदाता कम्पनीको कार्यशैलीमा तत्काल सुधार आवश्यक छ। सरकारले प्रणालीगत सुधार गर्नुपर्छ, विद्यार्थी स्वयं थप चनाखो बन्नुपर्छ। विदेशी शैक्षिक संस्थाको मान्यता र हैसियत जाँचबुझ गर्न पेसागत काउन्सिललाई जिम्मेवार बनाउनुपर्छ। हाल नेपाल मेडिकल काउन्सिलले प्रदान गर्दै आएको अनुमतिपत्र (इलिजिबिलिटी लेटर) लाई उदाहरणका रूपमा लिन सकिन्छ। एकीकृत प्रणालीको विकास र कार्यान्वयन पेसागत काउन्सिल, शिक्षा मन्त्रालय, वित्तीय संस्था र अध्यागमन विभागले प्रदान गर्ने अनुमतिपत्र तथा सेवा आदिलाई एकीकृत सफ्टवेयरबाट निर्देशित हुने प्रणाली बनाउनुपर्छ। विद्यार्थी जुन मुलुकमा पढ्न जाने हो त्यहाँको दूतावासले पनि विद्यार्थी पुग्नुअघि नै अटोमेटेड प्रणालीबाट उक्त विवरण पाउने व्यवस्था गर्नुपर्छ। त्यहाँ रहँदा र पढाइ पूरा गरेर विद्यार्थी फर्केनफर्केको विवरण यही निकायले राख्ने व्यवस्था गर्नुपर्छ। परामर्शदाता कम्पनीको नियमन परामर्शदाता कम्पनीको नियमन प्रभावकारी बनाउन कुन विद्यार्थीले कुन परामर्शदाता कम्पनीबाट परामर्श सेवा लिएको हो भन्ने विवरण सरकारसँग अद्यावधिक हुने व्यवस्था मिलाउनुपर्छ। गलत सूचनाका कारण कुनै विद्यार्थी मर्कामा परेमा सोको क्षतिपूर्ति सम्बन्धित परामर्शदाता कम्पनीबाट हुने व्यवस्था मिलाउनुपर्छ, झूटो विवरणका आधारमा काम गरेको कसुरमा दर्ता खारेज गर्ने मात्र नभई सञ्चालकलाई पनि ठगीको कसुरमा कारबाही गर्नुपर्छ। स्वदेशी शिक्षण संस्थाको क्षमता विकास स्वदेशी विश्वविद्यालय प्रभावकारी बन्नुपर्छ। विद्यार्थीलाई स्वदेशमै पढ्नका लागि राम्रा कार्यक्रम बनाउनुपर्छ। विदेशी विद्यार्थीलाई आकर्षित गर्ने खालका कार्यक्रम बनाउनुपर्छ। हाम्रा विद्यार्थी पढ्न विदेश जानै नपरोस् भन्ने सोच चाहिन्छ। तत्कालमा नेपाली र विदेशी शिक्षण संस्थाको बीचमा समझदारी गरेर काम गर्न सकिन्छ। आफ्नै कार्यक्रम नभएको अवस्थामा मात्र साझेदारीमा कार्यक्रम सञ्चालन गर्न दिनुपर्छ। विद्यार्थी पठाउनैपर्ने भएमा सरकार, परामर्शदाता कम्पनी र शैक्षिक संस्थाका बीचमा समझदारीपत्रमा हस्ताक्षर गर्ने व्यवस्था कार्यान्वयन गर्नुपर्छ। र, अन्त्यमा नेपाली विद्यार्थी विदेशमा पढ्न जाने क्रम बढ्दो छ। तत्कालमा हाम्रा विद्यार्थी राम्रा संस्थामा उपयुक्त र सान्दर्भिक कार्यक्रम अध्ययन गर्न जाउन, कुनै पनि व्यक्ति मर्कामा नपरून् भन्ने व्यवस्था सुनिश्चित गर्न प्रणालीगत सुधारका साथै नियमन बलियो बनाउनुपर्छ। पढ्न जाने विद्यार्थीमध्ये कतिले नियमित र कतिले आंशिक (पार्ट टाइम) अध्ययन गर्ने हुन भन्ने विवरण पनि संकलन गर्नुपर्छ। साथै पढ्न गएका विद्यार्थीको फिर्तीका बारेमा सरकारले विवरण अद्यावधिक गर्नुपर्छ। विद्यार्थीलाई फर्क भन्ने मात्र होइन कि फर्कनका लागि प्रोत्साहन गर्ने नीति पनि चाहिन्छ। लम्साल शिक्षा, विज्ञान तथा प्रविधिका सहसचिव हुन्।"
मधेस बिसर्जनको होडबाजी,"मधेस आन्दोलन, मधेस पदावली र मधेसी भावनाको भयदोहन गरेर लाभ उठाउनेहरू सही निष्कर्षमा आइपुगेका सबैलाई स्वागत गर्नैपर्छ नेपाली राजनीतिमा मधेस पदावली प्रयोगको चरण समाप्त भएको छ। सिराहाको लहानमा २०७५ चैत ३ र ४ गते सम्पन्न सीके राउत नेतृत्वको स्वतन्त्र मधेस गठबन्धन ले आफ्नो पार्टीको नयाँ नाम जनमत पार्टी राखेर निर्वाचन आयोगमा दर्ता गर्ने निर्णयसँगै मधेस पदावलीको प्रयोग गरेर विभेदबाट मुक्तिको तथाकथित आन्दोलनको आगो फुक्ने क्रमले अन्ततः वि श्राम लिएको छ। पृथकतावादको एकदशक लामो अँध्यारो सुरुङबाट उज्यालोमा निस्केर चालिएको यो स्वागतयोग्य कदम हो। अनेक आशंका, दुष्प्रचार र एघारबुँदे सहमतिको विरोधका बीच लिइएको यस निर्णयले मुलुकको आगामी राजनीतिक विकास र शक्ति सन्तुलनमा दूरगामी प्रभाव पार्ने निश्चित छ। नेपालको इतिहास, सार्वभौमसत्ता, एकता र अखण्डताको स्वीकार्य र अन्तर्राष्ट्रिय प्रतिष्ठा अभिवृद्धिमा यसबाट महत्वपूर्ण योगदान पुग्न जाने विश्वास गर्न सकिन्छ। मधेस सँग सम्बन्धविच्छेद सीके राउतअघि मूलतः २०७४ को स्थानीय, प्रदेश र प्रतिनिधिसभा निर्वाचनको तयारी क्रमदेखि मधेस भ्रान्ति त्याग्न थालिएको पाइन्छ। सुरुमा उपेन्द्र यादवले नेतृत्व गरेको मधेसी जनअधिकार फोरम नेपाल ले आफ्नो नाम परिवर्तन गरी संघीय समाजवादी फोरम नेपाल बनाएर यस प्रक्रियाको बाटो देखाएको थियो। त्यही सिलसिलामा मधेसी मोर्चा बदलिएर राष्ट्रिय जनता पार्टी (राजपा) बन्यो। संयुक्त मधेसी मोर्चामा मधेसी जनअधिकार फोरम नेपालबाट विभाजन भई बनेका समूहहरू मधेसी जनअधिकार फोरम (गणतान्त्रिक) लगायत आधा दर्जनभन्दा बढी आबद्ध थिए। तिनको नेतृत्व जयप्रकाश गुप्ता, राजकिशोर यादव र अनिलकुमार झा आदि नेताहरूले गरेका थिए। विजयकुमार गच्छदार नेतृत्वमा रहेको मधेसी जनअधिकार फोरम (लोकतान्त्रिक) प्रदेश र संघीय निर्वाचनअघि आफंैलाई घाँडो बनिरहेको मधेसको पहिचान छाडेर काज फिर्ता भएजसरी नेपाली कांगे्रसमा एकीकृत हुन पुग्यो। महन्थ ठाकुरले नेतृत्व गरेको तराई मधेस लोकतान्त्रिक पार्टी (तमलोपा) र महेन्द्र राय यादवले नेतृत्व गरेको तराईमधेस समता पार्टी (तमसपा) समेत मधेसी मोर्चा विघटन गरी राजपामा रूपान्तरण भएका थिए। साथै मधेसकेन्द्रित भए पनि गजेन्द्रनारायण सिंहको विरासतका कारण उनकी पत्नी आनन्दीदेवी सिंहको नाम झुन्ड्याएर राजनीति गरिरहेका राजेन्द्र महतोलगायतका नेताले समेत मधेसी मोर्चाको विघटन र राजपा गठनमा सहीछाप गरे। सीकेले मधेससँगसँगै पृथकतावाद तथा महन्थ ठाकुर, राजेन्द्र महतो, महेन्द्र राय यादव र उपेन्द्र यादवसमेतले मधेस पदावलीको विसर्जन गरेर आफूलाई राष्ट्रिय सोच, भूमिका र भाव धारामा सहभागी गराउनु धेरै ठूलो परिवर्तन हो। अझ महत्वपूर्ण कुरा तमलोपाको वैकल्पिक नेता रहेका र विगतमा नेपाल सद्भावना पार्टी र तमलोपा गठनमा महत्वपूर्ण भूमिका निर्वाह गर्दै आएका हृदयेश त्रिपाठीले चुनावको पूर्वसन्ध्यामा मधेस पदावली प्रयोग गरिएका पार्टी र मोर्चासँग सम्बन्ध विच्छेद गरी स्वतन्त्र राजनीतिक समूह बनाउँदै तत्कालीन नेकपा एमालेको चुनाव चिह्न सूर्य लिएर निर्वाचनमा भाग लिए र विजयी हुन पुगे। यस प्रकारको परिवर्तन र रूपान्तरण खासमा नयाँ परिवेशको स्थितिसूचक थियो। त्यसलाई आत्मसात नगरी कुनै पनि मधेसआधारित समूह स्वतन्त्र र अलगअलग रूपमा पूर्ववत् अस्तित्व कायम गरेर अघि बढ्न सम्भव थिएन। खासमा विभिन्न क्षेत्रीय पार्टीको हैसियतमा मधेसकेन्द्रित भ्रान्ति र कुहिरोको कागजस्तै भइरहेका शक्तिले बदलिँदो समयको पदचाप सुन्ने र आफूलाई बदल्ने कुरा सामान्य थिएन। थे्रसहोल्डको कानुनी प्रबन्ध नै यस्तो एउटा बाध्यात्मक दबाब थियो, जसले मधेसकेन्द्रित दलहरूलाई बदलिन र एकजुट हुन बाध्य गरायो। अन्यथा नातागोत, सम्धीसम्धिनी, श्रीमती र गर्लफ्रेन्डहरूलाई सांसद र मन्त्री बनाउँदै आआफ्ना समूहको अलग अस्तित्व धान्दै आएका उल्लिखित दलहरूको यो रूपान्तरण सम्भव हुने थिएन। दुई दशक लामो भ्रान्ति जहानियाँ राणातन्त्रको उन्मूलनलगत्तै नेपाली राजनीतिमा मधेसकेन्द्रित भावना जागृत र संगठित हुन खोजेको देख्न सकिन्छ। भद्रकाली मि श्र, वेदानन्द झा र गजेन्द्रनारायण सिंहलगायतले तराई कांग्रेसदेखि नेपाल सद्भावना परिषद्को माध्यमबाट तराईमा भिन्नरूपमा राजनीति अघि बढाउन खोजेको पाइन्छ। २०४६ सालको जनआन्दोलनपश्चात् २०४७ को संविधानले गरेको व्यवस्थाबमोजिम गजेन्द्रनारायण सिंहले नेपाल सद्भावना पार्टी (नेसपा) को गठन र सञ्चालन गरे। यस पार्टीले नागरिकता समस्यालगायत तराईवासी जनसमुदायको हितलाई आफ्नो मुख्य प्राथमिकता बनाएको थियो। जबकि पञ्चायतकालमा साम्प्रदायिक सद्भाव भड्काउने गरी संघसंस्था र राजनीतिक दलहरू खोल्न वर्जित थियो। र, २०१७ सालदेखि वैधानिक राजनीतिक दलहरूसमेत पञ्चायती निरंकुशताको जाँतोमुनि पिल्सिन बाध्य थिए। पत्रपत्रिकाले समेत यस्ता दलको नाम अगाडि प्रतिबन्धित शब्द अनिवार्य रूपमा लेख्नुपर्दथ्यो। तराईकेन्द्रित नेपाल सद्भावना परिषद्ले राजनीतिक दलको स्वरूप हासिल गर्न नपाउनुको मूल कारण पनि यसले क्षेत्रीय साम्प्रदायिकताको राजनीति नगरोस् भन्ने स्पष्टै थियो। पहिले कामरेड पुष्पलालको नेतृत्वमा सुनसरी जिल्लास्तरीय नेता रहेका उपेन्द्र यादवले २०५५ सालतिर गठन गरेको गैरसरकारी संस्था मधेसी जनअधिकार फोरम नेपाल समयक्रममा नेपाली समाजमा मधेस पदावली प्रयोग र प्रचलन गर्ने पहिलो सामाजिक संस्था भयो, जसले सद्भावना होइन, मधेसी नाममा गतिविधि गर्न थालेको थियो। यस क्रमलाई अझ बढाउँदै तत्कालीन नेकपा (माओवादी) ले २०५७ सालमा जयकृष्ण गोइतको नेतृत्वमा मधेसी मुक्ति मोर्चा गठन गर्यो। २०६२ पछि शान्ति प्रक्रियामा आउँदा मातृका यादवले काठमाडौंका भित्ताहरूमा मैथिली भाषामा गर्व से कहो हम मधेसी छि ! भन्ने नाराको व्यापक भित्तेलेखन गराए। २०६४ फागुन १६ को सहमतिमा पहिलोपटक सरकारीस्तरमा तत्कालीन प्रधानमन्त्री गिरिजाप्रसाद कोइरालाले मधेस पदावली स्वीकार र प्रयोग गरे। अनि गैरसरकारी संस्थाको हैसियतमा कार्यरत मधेसी जनअधिकार फोरम नेपाल राजनीतिक दलका रूपमा निर्वाचन आयोगमा दर्ता हुन पुग्यो। मूलधारको राजनीतिमा क्रियाशील नेकपा (एमाले) र नेपाली कांग्रेसबाट कैयन् केन्द्रीय तहका व्यक्तिहरूसमेत मधेसको भ्रान्तिमा परे र मधेसी पदावली प्रयोग गरेका मधेसी जनअधिकार फोरम नेपाल र तराईमधेस लोकतान्त्रिक पार्टी मा बसाइँ सर्न पुगे। यो सिलसिला अनेक समूहमा विभाजित हुँदै करिब दुई दशकसम्म चलिरह्यो। राजगद्दी छाडेर नागार्जुन जंगलमा बसोवास गर्न पुगेका पूर्वराजा ज्ञानेन्द्रले एक दशकपछि यही फागुनमा धनुषादेखि सप्तरीसम्मका शक्तिपीठ चहारे र आफ्नो मधेसमा उपस्थिति देखाउने प्रयास गरे। उनले जानकी मन्दिरमा पूजा गर्दै भने, यहाँ मधेस छैन, तराई छ ! यसरी तराई कि मधेसको विवादमा नागरिक हैसियतमा उनीसमेत जोडिन पुगे। अन्ततः सीके राउतले समेत छाडिसकेपछि जटिल समस्याका रूपमा लिइएको मधेस पदावली प्रयोगको गलत प्रतिस्पर्धा समाप्त नै भएको छ। यो प्रक्रिया र परिणामलाई उच्च महत्वबोध गरेर मुलुकको बृहत्तर हितमा केन्द्रित हुन आवश्यक छ। संघीय प्रणालीको पैरवीकर्ता नेपालमा संघीय शासन प्रणालीको पैरवीकर्ता मधेसकेन्द्रित राजनीति थियो। सुमा गजेन्द्रनारायण सिंहले पूर्वीपहाडी, मध्य पहाडी, पश्चिमी पहाडी, पूर्वीतराई र पश्चिमी तराई गरी पाँचवटा प्रदेशको खाकासहित संघीय शासन व्यवस्थाको पक्षमा पैरवी गर्न थालेको पाइन्छ। २०५९ र २०६१ का राजाका कदमपछि उठेका संयुक्त आन्दोलनको सिलसिलामा नेपाल सद्भावना पार्टी (आनन्दीदेवी) ले आफ्नो वीरगन्ज सम्मेलनमार्फत नेपालमा संघीय शासन प्रणाली कारगर सावित हुने संस्थागत निर्णय गरेको देखिन्छ। पछि २०६३ माघ १ गते नेपालको अन्तरिम संविधान जारी भएपछि उपेन्द्र यादवको नेतृत्वमा काठमाडौंको माइतीघर मण्डलामा संविधान जलाइयो। र, मधेस विद्रोह को आगो फुक्न आह्वान गरियो। र, २०६४ को सहमतिले मधेसलाई अलग राजनीतिक एजेन्डाका रूपमा स्थापित गरेको थियो। त्यतिबेला मधेस एक प्रदेश, अझ झापादेखि कञ्चनपुरसम्म तथा पहाड र हिमालमा एक गरी तीन प्रदेशको पक्षमा वकालत तीव्र पारियो। झन्डै एक दशक लामो माथापच्चीपछि यस्ता मागको वकालत छाडेर ०७२ असोज ३ गते संविधानसभाले नेपालको नयाँ संविधान जारी गर्यो। वास्तवमा यसै विन्दुबाट मधेस, मधेसी र मधेसकेन्द्रित राजनीतिक परिचालन र चलखेल निष्प्रभावी बन्न पुगेको सर्वविदितै छ। संघीयताको एजेन्डा, संवैधानिक व्यवस्था र कानुनी रूपमा थ्रेसहोल्डको व्यवस्थाले देशमा नयाँ परिवेशलाई संस्थागत गरेको छ। सही वा गलत जे भए पनि यसको प्रयोग व्यवहारतः गरेरै अघि बढ्नुको अर्को विकल्प छैन। मधेस : वाद, सिद्धान्त वा राज्य ? मधेस भनेर नेपालको तराई क्षेत्रलाई चित्रण गर्न वा बुझ्न प्रयोग गरिएको पदावली हो। यसलाई अतिरञ्जित गरेर राजेश अहिराजले मधेसवाद, सिके राउतले मधेस स्वतन्त्र राज्य र मधेसकेन्द्रित दलहरूले मधेस प्रदेशको सक्दो पैरवी गरे। मधेस आन्दोलनमा विद्यावारिधि उपाधि हासिल गरी आफ्नो प्राज्ञिक अध्ययन अघि बढाएर अहिराजले मधेसवादको जोडतोडका साथ वकालत र पैरवी गरे पनि कामयावी भएन। अन्ततः उनी मधेसकेन्द्रित दलका कारण नै तराईवासी अझ पछाडि परेको निष्कर्षमा पुगे। अन्तिम रूपमा सीकेको रूपान्तरणले त मुलुकमा नयाँ बहस र दृष्टान्त प्रस्तुत गरेको छ। खासमा ऐतिहासिक रूपमा भनिने मधेस नेपालमा पर्दैन। मध्य देश वा मधेस भारतमा अवस्थित रहेको छ। मधेसवाद वा सिद्धान्तका रूपमा स्थापित हुन सम्भवै थिएन र भएन। समग्रतामा तराईवासी जनसमुदायको भावना भड्काएर आआफ्ना स्वार्थका रोटी सेक्ने प्रयाससमेत अन्ततः काम नलागेर स्वयं मधेस पदावली नै परित्याग गर्नैपर्ने बाध्यता सिर्जना भएको छ। सीकेले मधेससँगसँगै पृथकतावाद तथा महन्थ ठाकुर, राजेन्द्र महतो, महेन्द्र राय यादव र उपेन्द्र यादवसमेतले मधेस पदावलीको विसर्जन गरेर आफूलाई राष्ट्रिय सोच, भूमिका र भाव धारामा सहभागी गराउनु धेरै ठूलो परिवर्तन हो। शिविरै छाडेर समेत विजय गच्छदार र हृदयेश त्रिपाठीले यस प्रक्रियामा गरेको योगदान स्मरणीय छ। माओवाद र जातीय भ्रान्ति त्याग्दै तत्कालीन नेकपा (माओवादी केन्द्र) वाम गठबन्धन र पार्टी एकतामार्फत नेपाल कम्युनिस्ट पार्टी (नेकपा) बन्ने प्रक्रियामा सामेल भएर पनि मधेसी दललाई छिटोछिटो बदलिन र मधेस पदावली त्याग्न निकै सहज भयो। यसरी निचोडमा भन्नुपर्दा मधेस कुनै प्रदेश, देश, वाद, विचार र सिद्धान्त केही नै नभएर अस्थायी राजनीतिक फन्डा मात्रै भएकाले त्यसको अस्तित्व अन्ततः पानीको फोकासरह बिलाउँदै जानु स्वाभाविकै थियो। र, जुनसुकै गलत चिजलाई सबैले छाड्नु अनिवार्यजस्तै भयो। र, अहिले व्यवहारतः त्यही घटना र परिघटना नै अभिव्यक्त भएको हो। यस सच्चाइलाई आत्मसात गरेकोमा भूतपूर्व मधेस आन्दोलन, मधेस पदावली र मधेसी भावनाको भयदोहन गरेर लाभ उठाए पनि सही निष्कर्षमा आइपुगेका सबैसबैलाई स्वागत गर्नैपर्छ। तराई क्षेत्रको जनजीवनमा त यस पदावलीको प्रयोगमा खासै रुचि र कुनै प्रकारको गर्वबोध रहिआएको थिएन। यस स्थितिमा राज्य र सरकारले नेपालको राष्ट्रिय एकताको भावधारालाई अन्योल र द्विविधामुक्त गरेर नेपालको एकता र अखण्डतालाई बलियो पार्ने गरी सहमति निर्माण गर्न सकेकोमा धन्यवाद दिनैपर्छ। थापा नेपाल कम्युनिस्ट पार्टीका केन्द्रीय सदस्य हुन्।"
सत्यता प्रतिबिम्बित रङपर्व फागु,"रङहरूको राजा पर्व होलीमा नेपाली मनहरू पनि रङमङिदै छन् यसपटक पनि गत वर्ष झैं। वसन्त ऋतुको आगमनसँगै नेपालभरि नै लामो समयदेखि अविच्छिन्न रूपमा मनाइँदै आएको यो पर्वलाई फागु, फागुपूर्णिमा, होली, होरी, वसन्तोत्सव, पटवास विलासिनी आदिले पनि चिनिन्छ। यो पर्व एक दिन वा एक हप्ता वा योभन्दा बढी पनि ठाउँअनुसार मनाइन्छ। नेपालमा भने तराईमा बसोवास गर्ने थारूलगायत सबै जातिले यो पर्व मनाउँछन्। फागु पर्वको उद्भव कसरी भयो भन्ने कुरा अध्ययन गर्दै जाँदा दुई हजार वर्षअगाडि पुग्न सकिन्छ। यो पर्व दैत्यराज हिरण्यकशिपु, हिरण्यकशिपुका छोरा विष्णुभक्त प्रह्लाद, हिरण्यकशिपुकी बहिनी होलिका, श्रीकृष्णगोपिनीहरूका प्रसंग तथा चीरोत्थान सन्दर्भ, युधिष्ठिर श्रीकृष्ण संवाद आदि तात्कालिक साहित्यिक सामग्रीसँग जोडिन पुगेको छ। फाल्गुण शुक्ल अष्टमीको दिन चीरोत्थान गरेपछि यो पर्वको सुरुवात हुन्छ भने पूर्णिमाको दिन हर्षपूर्वक मनाइन्छ। तराईमा भने पछिल्लो दिन होलीमा सरिक हुने परम्परा छ। पौराणिक कथनअनुसार हिरण्यकशिपु विष्णुलाई परम शत्रु मान्थे तर उनका छोरा प्रल्लाद आमाको गर्भदेखि नै विष्णुभक्त थिए। फुपू होलिका भने हिरण्यकशिपुकै सहयोगी थिइन्। प्रह्लादलाई जिउँदै जलाएर मार्ने षड्यन्त्रअनुरूप ब्रह्माबाट आगोले छुनपोल्न नसक्ने वरदान प्राप्त बहिनी हालिकालाई हिरण्यकशिपुले अगाडि सारे। आगोमा जलाई मार्नका लागि दनदनी बलिरहेको आगोमाथि बालक प्रह्लादलाई च्यापेर उनी होमिइन्। तर परोपकारी सत्यकार्यमा मात्र आगोले उनलाई नछुने वरदान थियो। यस्तो दुष्कर्म र असत्यको कुमार्गमा लाग्दा होलिका आगोमा जलेर भस्म भइन्। बालक प्रह्लादलाई आगोले जलाउन सकेन। विशेषगरी तराई भागमा मनाइने फागुलाई हिमाल र पहाड पनि जोड्ने पर्वका रूपमा विकास गर्ने बेला आएको छ। सांकेतिक रूपमा होलिका दहनका दृश्यहरू यस अवसरमा देख्न सकिन्छ। कहींकहीं त विधिपूर्वक छाप्रोमा आगो लगाएर नै दहन गरिन्छ भने कतै चीर आकार बनाउँदा कपडाको टुक्रा पनि बाँधिन्छ, जसलाई गोपिनीका रंगीन कपडाका प्रतीक पनि भन्ने गरिएको छ। चीरोत्थानको समयमा भजन गाउने, रसिक गीतहरू जोड्ने र होली आयो रे भन्दै होलीको दिन पिचकारीसमेत प्रयोग गरी रंगीन पानी छ््यापाछ्याप गर्ने, सत्यको प्रतीक टीका लगाई परस्पर अबिर दल्ने र हावामा उडाउने, भाङसमेत मिसाइएका मिठाई बनाउनेबाँड्ने, गाउँघरटोलटोल डुल्ने, मीठा परिकार खाने तथा ठाउँ र परम्पराअनुसार विभिन्न वस्तु (पूल, पात, बोक्रा, जरा, अमला, मह, दही आदि) बाट बनाइएका सुगन्धित रङलेपनसमेत प्रयोग गरी हर्ष प्रकट गर्दै रोमाञ्चित वातावरण बनाउन पर्वमा सहभागी हुने परम्परा छ। होली परम्परादेखि मानिआएको पर्व हो। रङहरूको सम्मि श्रणयुक्त सत्मार्ग प्रतिबिम्बित गराउने पर्व हो होली। नेपालमा मात्र नभएर नेपालबाहिर धेरै मुलुकमा यो पर्वले स्थान पाएको छ। नेपालीहरूबीच खानपान, भेला, हाँसठट्टामनोरञ्जन गर्दै सद्भाव साटासाट गरेर यो पर्व मनाएको देख्न सकिन्छ। हाम्रो मौलिक पर्वमा समाहित नभए पनि हामीले आत्मसात गरी रुचाइएका चाडका सूचीमा जोडिएको उत्सव हो यो। आज फागुहोलीमा देखिन थालेका विकृति मौलाउन नदिई सबैलाई सहज हुने वातावरण बन्न सक्दा नै यसको उपादेयता प्रतिबिम्बित हुनेछ। विशेषगरी तराई भागमा मनाइने फागुलाई हिमाल र पहाड पनि जोड्ने पर्वका रूपमा विकास गर्ने बेला आएको छ।"
कांग्रेसको बढ्दो भूमिका,"हावादारी गफ, उखानटुक्का र स्वैरकल्पनामा उब्जिएका योजना सुनेर वाक्क भएका नेपाली जनता यतिबेला फरक प्रसंग र परिस्थितिले थिचिन थालेका छन्। एकाएक परिवर्तित राजनीतिक वातावरणका कारण आम जनताको ध्यान केन्द्रित मात्रै भएको छैन, सशंकित र भयभीत पनि बनेको छ। ०५२ सालबाट सशस्त्र द्वन्द्वको चपेटामा परेका नेपाली जनता फेरि सम्भावित युद्धको पीडा खेप्नुपर्ने हो कि भन्ने चिन्ताले आतंकित छन्। सरकारले पार्टीमाथि प्रतिबन्ध लगाएको घोषणा गरेकै भोलिपल्ट नेत्रविक्रम चन्द विप्लव नेतृत्वको नेकपा माओवादीले बन्द आह्वान गर्यो। बन्दमा मानिस उन्मुक्त भएर सडकमा निस्कन नसकेको दृश्य देखियो। यसअघिका बन्दको अवज्ञा आमस्तरबाटै हुने गरे पनि यो बन्द भने करिबकरिब पूर्णरूपमा मात्रै भएन, विद्यालयहरूले सूचना नै पठाएर बन्द स्वीकारे। घरबाट निस्किनैपर्ने बाध्यताले निस्किएका पनि कहींकतैबाट विस्फोट या निशानामा परिने हो कि भन्ने त्रसित मानसिकतामा देखिए। यो सबै विप्लवप्रतिको आज्ञाकारिता नभएर दसबर्से द्वन्द्व भोगेको त्रसित मानसिकताको उपज थियो। पुष्पकमल दाहाल प्रचण्ड नेतृत्वको तत्कालीन नेकपा माओवादीले १० वर्ष जारी राखेको द्वन्द्वमा १७ हजार मानिसले ज्यान मात्रै गुमाएनन् केही परिवर्तन पनि भए। संघीय लोकतान्त्रिक गणतन्त्रलगायत हाम्रा लागि परिवर्तनका रूपमा उपलब्धि भए। संविधानसभाले नयाँ संविधान निर्माण गर्यो। देश नयाँ चरणमा प्रवेश भयो र तीन तहको निर्वाचन सम्पन्न गरेर संघीय राज्यप्रणालीको अभ्यासमा हामी हिँडेका छौं। द्वन्द्वको विकराल अवस्थाबाट शान्ति प्रक्रियामा आएपछि पनि यसबीचमा नाकाबन्दी र भूकम्पको धक्काले हाम्रो सामाजिक स्थिति नै बदलिदियो। यसबीचमा भएका सबै उतारचढाव हुँदाहुँदै देश नयाँ चरणमा प्रवेश गर्ने जनताको आशामा भने दुईतिहाइ मत प्राप्त कम्युनिस्ट सरकारको दम्भ र जनविरोधी कार्यले ठेस पुर्याएको छ। बढ्दो भ्रष्टाचार, स्वेच्छाचारी शैली, मिडियामाथिको अघोषित प्रतिबन्ध र सकसपूर्ण वातावरण निर्माणलगायतका सरकारको अकर्मण्यताका कारण जनतामा निराशा मात्रै चुलिएको छैन, देशमा ठूलो तरंग ल्याउने तीन ठूला घटना भएका छन्। इतिहासको अप्ठेरो घडीमा काँध थाप्ने कांग्रेसको ऐतिहासिक जिम्मेवारी फेरि सुरु भएको रूपमा पछिल्लो राजनीतिक अवस्थालाई लिनैपर्छ। राजपा सांसद रेशमलाल चौधरीलाई टीकापुर हत्याकाण्डमा जन्मकैदको फैसला भएको केही दिन नबित्दै मधेस स्वराजको माग गर्दै आएका सीके राउतको सर्वोच्च अदालतको आदेशमा रिहाइ भयो। त्यसको एक रात नबित्दै सरकारले उनको मुद्दालाई सम्बोधन हुने गरी जनअभिमतबाट असन्तुष्टिको छिनोफानो हुने सम्झौता गर्यो। आतंक, हत्याहिंसा र विखण्डनको खतरा बोकेर हिँडेको तत्वलाई शान्तिपूर्ण राजनीतिमा ल्याउनु प्रशंसनीय कार्य हुन जाला तर एघारबुँदे सम्झौतामा उल्लेख गरिएको जनअभिमत शब्द भने जनताले पचाउन सकेका छैनन्। अप्रत्यासित, अस्पष्ट र अन्योलपूर्ण सम्झौतालाई लिएर आम जनताले सरकारलाई राष्ट्रघाती भनेर विभिन्न विरोधका आवाज बुलन्द गरिरहेका छन्। सरकार भने सम्झौताको स्पष्ट उद्देश्य प्रस्ट्याउनुको साटो अझै भाषाशास्त्री बनेर जनअभिमत शब्दको अर्थ प्रस्टाउँदै हिँडेको छ। शब्दकोषमा भेटिने अर्थभन्दा सरकारले मौलिक अर्थ निर्माण गरे पनि सीके राउतसँगको सम्झौता राष्ट्रघाती होइन भनेर सरकारले तथ्यसहित प्रस्तुत गर्न सकेको देखिँदैन। सरकारले नेपाल कम्युनिस्ट पार्टी विप्लव समूहको पार्टीमाथि प्रतिबन्ध लगाएको छ। सरकारको यो निर्णयबाट जनतामा अझ संसय पैदा भएको छ। फेरि मुलुक कता धकेलिन लागेको हो ? भन्ने चिन्ताले आमनागरिकमा निराशा छाएको छ। उसो त, केपी ओलीको नेतृत्वमा ०२८२९ सालमा भएको झापा काण्डमा निहत्था किसानको टाउको काटिएको होस् या ०५२ देखि प्रचण्डको नेतृत्वमा भएको माओवादी हिंसाले १७ हजारभन्दा बढी जनताको ज्यान लिएको सन्दर्भ होस्, यी दुवै मिल्दाजुल्दा दृश्य र उद्देश्य छन्। ओली र प्रचण्डको त्यही गतिविधिसँग विप्लवको गतिविधि पनि मिल्दोजुल्दो छ। नमिलोस् पनि किन ? विप्लव आफैं पनि तिनै प्रचण्डका बाइप्रडक्ट हुन्। र, उनले थालेको आन्दोलनको शैली पनि प्रचण्ड नेतृत्वको माओवादीको कपी आन्दोलन का रूपमा प्रस्तुत हुँदै गएको छ। बम विस्फोट, बन्द र निहत्था जनतालाई अभियानका नाममा अज्ञात स्थानतर्फ डोर्याउने। विप्लवको असन्तुष्टि र उद्देश्यपूर्तिमा कुनै नयाँ र रचनात्मक शैली देखिँदैन। हिजो एमाले सत्तामा बसेर माओवादीविरुद्ध आतंकवादी बिल्ला भिराए पनि प्रजातान्त्रिक पद्धतिविरुद्ध भने उनीहरू मिलेर चुनावमा गएको र सरकार बनाएको दृष्टान्त छ। आगामी दिनमा पनि यही दृश्य दोहोरिन सक्छ। तर सबैभन्दा ठूलो चिन्ता त के भने यी सबै क्रियाकलापले प्रजातन्त्र मासिने हो कि भन्ने हो। मुलुकका लागि ००७ साल होस् कि १७ साल। ०४६ को आन्दोलनदेखि द्वन्द्वमा फसेको माओवादीलाई शान्ति प्रक्रियामा ल्याएर निरंकुश राजतन्त्रबाट मुलुकलाई संघीय लोकतन्त्रमा प्रवेश गराउने ऐतिहासिक राजनीतिक शक्ति नेपाली कांग्रेस यतिबेला प्रतिपक्षी भूमिकामा छ। कांग्रेसको पछिल्लो अवस्था र अगुवाइ कमजोर भएको विश्लेषण राजनीतिक वृत्तमा मात्र होइन, आमरूपमा गरिनु लोकतन्त्रकै लागि अहितकर हो। इतिहासका अप्ठ्यारा घडीमा देशलाई दिशा लिँदै आएको कांग्रेस आज पार्टीभित्रका झीनामसिना विषयमा अल्मलिनु मुलुककै लागि हितकर हुन सक्दैन। कांग्रेस आजका दिनमा पनि आएर तीन वर्ष पहिले सम्पन्न निर्वाचनमा हारजितको हिसाबकिताब, अन्तर्घात र अनुशासनमा अलमलिएको छ। देशकै अवस्थामाथि नेतृत्व लिएर हिँड्नुपर्ने परिस्थितिमा पार्टीभित्र गुटमा विश्वास गर्ने नेताहरू पार्टीका भ्रातृ संगठनलाई नै कमजोर बनाएर आफूअनुकूल परिचालित गर्ने मनसायमा देखिन्छन्। पार्टीमा अनुशासनको कमजोर अवस्था सुधार्न पछिल्लोपटक अनुशासन समिति त बन्यो त्यो पनि निरीह र निस्प्राणजस्तै बन्न पुगेको छ। प्राविधिक रूपमा अनुशासन समिति बनाइए पनि त्यसको कारबाहीको अधिकारलाई सहमति मा लगेर निस्प्राण बनाइएको छ। यतिबेला मुलुक फरक राजनीतिक परिस्थितिबाट अगाडि बढाउने चेष्टामा कम्युनिस्ट शक्ति देखिन्छ। दुईतिहाइको कम्युनिस्ट सरकारले निर्धारण गरेका कतिपय मापदण्ड, बनाएका ऐन र निर्माण गरेका राजनीतिक परिस्थिति लोकतन्त्रकै लागि घातक सावित हुने संकेत पछिल्लो राजनीतिक अवस्थाले देखाउँछ। सीके राउतसँगको सम्झौता, विप्लब नेतृत्वको पार्टीप्रतिको प्रतिबन्ध र नागरिकतासम्बन्धी विधेयक, सेना परिचालनसम्बन्धी विधेयक संशोधनमा प्रमुख प्रतिपक्षी कांग्रेस सचेत र जागरुक हुने होइन भने पार्टीभित्रको राजनीति गर्ने दिन पनि नरहने अवस्था निर्माण हुन सक्छ। त्यसैले इतिहासको अप्ठेरो घडीमा काँध थाप्ने कांग्रेसको ऐतिहासिक जिम्मेवारी फेरि सुरु भएको रूपमा पछिल्लो राजनीतिक अवस्थालाई लिनैपर्छ। महर नेपाल विद्यार्थी संघका निवर्तमान अध्यक्ष हुन्।"
सार्वभौम साख मूल्यांकन,"लगानीकर्तालाई जोखिमलाई न्यूनीकरण गर्दै साखमा सुधार ल्याउने प्रयत्न नभएसम्म लगानी सम्मेलनले सभासेमिनारभन्दा ठूलो अर्थ राख्दैन सरकारले निकट भविष्यमा लगानी सम्मेलन आयोजना गर्दैछ। सम्मेलनका लागि लगानीसम्बन्धी कानुन संसद्बाट अनुमोदन गराउने काम तीव्र पारिएको छ। सरकारले विदेशी तथा स्वदेशी लगानी आकर्षित गर्न कानुनी र नीतिगत सुधारका लागि कुनै कसर बाँकी नराखेको बताउँदै आएको छ। अहिलेसम्म यस्ता सुधार स्वघोषित र आत्मप्रशंसामा केन्द्रित देखिन्छन्। लगानीकर्ताले यी सुधारका कामलाई कसरी मूल्यांकन गरेका छन् भन्ने त प्रत्यक्ष वैदेशिक लगानीको अवस्थाले पुष्टि गरेको छ। चालु आर्थिक वर्ष ०७५७६ मा भित्रिएको प्रत्यक्ष वैदेशिक लगानीलाई लिन सकिन्छ। चालु आर्थिक वर्षको सात महिनामा अघिल्लो वर्षको सोही अवधिको तुलनामा ६४ प्रतिशतले घटेर ५ अर्ब १५ करोड रुपैयाँमा सीमित भएको छ। हामीले समयमै हाम्रा समस्यालाई पहिचान गरी निदान नगर्ने हो भने वैदेशिक लगानी ल्याउन कठिन हुन्छ। अर्थमन्त्री नियुक्त भएलगत्तै डा युवराज खतिवडाले भनेका थिए, स्वदेशी पुँजीले मात्र लगानीको आवश्यकता पूरा गर्दैन, प्रत्यक्ष वैदेशिक लगानी र ऋणका रूपमा विदेशी पुँजी ल्याउनुपर्छ। उनले नेपाल राष्ट्र बैंकमार्फत बैंक तथा वित्तीय संस्थालाई विदेशी वित्तीय संस्थाबाट परिवत्र्य मुद्रामा र भारतीय रुपैयाँमा ऋण ल्याएर तोकिएका उत्पादनमूलक र पूर्वाधार क्षेत्रमा लगानी गर्ने बाटो खुला गरे। तर बैंक तथा वित्तीय संस्थाको लाख कोसिस हुँदाहुँदै पनि विदेशी ऋणदाताले ऋण पत्याएनन्। विदेशी वित्तीय संस्थाबाट नेपाली बैंकवित्तीय संस्थाले ऋण प्राप्त गर्न सबैभन्दा ठूलो कठिनाइको प्रमुख कारण साख मूल्यांकन नहुनु पनि हो। प्रत्यक्ष वैदेशिक लगानी होस् या बाह्य मुलुकबाट ल्याउने ऋण लगानी यहाँको जोखिमको स्तर के हो भन्ने जानकारी नभई सायदै लगानी आकर्षित होला। सार्वभौम साख मूल्यांकन गराउँदा यसले हाम्रो धरातलीय यथार्थलाई लगानीकर्तामाझ पुर्याउन सकिन्छ भने यसले आगामी दिनमा आवश्यक सुधारका लागि तत्परता देखाएको सन्देश पनि साथसाथै दिनेछ। केही महिनाअघि अर्थमन्त्रालयले बाह्य पुँजी ल्याउन मुलुकको सार्वभौम साख मूल्यांकन (सोभरेन क्रेडिट रेटिङ) लाई पनि अघि बढाउने बताएको थियो। जुन आवश्यक पनि थियो तर त्यो एकाएक सरकारको प्राथमिकताबाट हराएको छ। सार्वभौम साख मूल्यांकनले लगानीकर्तालाई लगानीको जोखिमको अवस्थाका बारेमा यथार्थ जानकारी प्रदान गर्छ। यद्यपि त्यो विषय सरकारको प्राथमिकतामा परेन। जबसम्म हामीले लगानीकर्तालाई जोखिमको कुन अवस्थामा छौं भनेर जानकारी गराउने र यसलाई न्यूनीकरण गर्दै साखमा सुधार ल्याउने प्रयत्न गर्दैनौं तबसम्म लगानी सम्मेलनले सभासेमिनारभन्दा ठूलो अर्थ राख्दैन। अर्थात् मुलुकले जुन लाभ पाउनुपर्ने हो त्यो पाउने छैन। प्रत्यक्ष वैदेशिक लगानी होस् या बाह्य मुलुकबाट ल्याउने ऋण लगानी यहाँको जोखिम स्तर के हो भन्ने जानकारी नभई सायदै लगानी आकर्षित होला। अन्तर्राष्ट्रिय रूपमा ख्यातिप्राप्त रेटिङ कम्पनीलाई आमन्त्रण गरेर नेपालले सार्वभौम साख मूल्यांकन गराउन सक्छ। कुनै पनि देशको सरकारले आग्रह गरेको खण्डमा उनीहरूले पाँच वर्षयताको आर्थिक तथा वित्तीय स्थितिसम्बन्धी तथ्य तथ्यांक विश्लेषण र एकाध महिना स्थलगत मूल्यांकनका आधारमा कन्ट्री रेटिङ गर्ने गर्छन्। विश्वका धेरै देशले सार्वभौम साख मूल्यांकन गराएका छन्। कुनै पनि देशको साख मूल्यांकनबाट तयार हुने रिस्क प्रोफाइल मा दुईथरी ग्रेड हुन्छन्। पहिलो इन्भेस्टमेन्ट ग्रेड, जसमा जोखिम कम र मध्यमखालको हुन्छ। यस्तो रेटिङलाई सबैभन्दा कम जोखिम ट्रिपल ए रेटिङ दिइन्छ, जसमा संयुक्त राज्य अमेरिका, जर्मनी, सिंगापुरजस्ता देश छन्। त्यसभन्दा एक तह तल्लो डबल ए रेटिङ प्राप्त गर्ने देशमा बेलायत, फ्रान्स, दक्षिण कोरियालगायत देश छन्। मध्यममा पनि कम जोखिम मानिने ए रेटिङ पाउने देशमा मेक्सिको, पोल्यान्ड तथा जापानजस्ता देश छन् भने पोर्चुगल, दक्षिण अफ्रिका, भारतजस्ता देश इन्भेस्टमेन्ट ग्रेडमा समावेश भएका बढी जोखिम भएका हुन्। यी देशले बी डबल ए रेटिङ प्राप्त गरेका छन्। दोस्रो, ननइन्भेस्टमेन्ट ग्रेड जहाँ जोखिम उच्च छ। यस ग्रेडमा बीए रेटिङ प्राप्त गर्नेमा ब्राजिल, जर्जिया, भियतनामजस्ता देश छन्। त्यस्तै, बी रेटिङ प्राप्त गर्नेमा इक्वेडर, घाना, कम्बोडियालगायत छन्। ननइन्भेस्टमेन्ट ग्रेड मा सबैभन्दा उच्च जोखिम सी रेटिङ प्राप्त गर्नेमा बार्बाडोस, भेनेजुएला, इराकजस्ता देश छन्। धेरै टाढा जानु पर्दैन ननइन्भेस्टमेन्ट ग्रेड अन्तर्गत बीए र बी रेटिङ प्राप्त गर्ने एसियाली देश भियतनाम र कम्बोडियाले बाह्य लगानी आकर्षित गरेर आर्थिक विकासमा कायापलट ल्याउँदैछन्। त्यसकारण हामीले सार्वभौम साख मूल्यांकनका लागि डराउनुपर्ने छैन। अवश्य पनि हामीकहाँ जोखिम केही उच्च छ, तर केही पक्षमा हामी सशक्त पनि छौं। अर्कोतर्फ, इराक या भेनेजुएलाजस्तो खराब अवस्थामा त हामी छैनौं। सार्वभौम साख मूल्यांकनमा विभिन्न चार बृहत् पक्षमाथि सूक्ष्म ढंगले मूल्यांकन तथा विश्लेषण गरिन्छ। पहिलो आर्थिक सशक्तता। माथि उल्लेख गरिएजस्तै आर्थिक वृद्धिदर र यसको स्थायित्व अहं सवाल हुन्। यसअन्तर्गत अर्थतन्त्रको स्केल हेर्न गर्न नोमिनल जीडीपी (सकल गार्हस्थ उत्पादन) का आधारमा विश्लेषण गरिन्छ। चालु आर्थिक वर्षमा समेत गरी तीन आर्थिक वर्षमा हामी लगातार उच्च आर्थिक वृद्धिदर हासिल गर्दैछौं। सार्वभौम साख मूल्यांकनमा राम्रो मूल्यांकन पाउन हाम्रासामु देखिने चुनौती भनेका त्यो आर्थिक वृद्धिलाई कसरी स्थायित्व दिने भन्ने हो। अर्कोतर्फ, हाम्रो राजस्वको वृद्धिदर राम्रो छ। वार्षिक २३२४ प्रतिशतको राजस्व वृद्धिदर हासिल भइरहेकै छ। यसमा हामीलाई चुनौती भनेको उठाएको राजस्वलाई उत्पादनमूलक क्षेत्र विस्तारमा कत्तिको परिचालन गर्न सकेका छौं भन्ने हो। किनकि यसमा त हामीले सुधार गर्नैपर्नेछ। राजस्वको उत्पादनमूलक उपयोगमा परिचालन नभए असली अर्थमा त्यो पुनर्वितरण प्रभावकारी हुनै सक्दैन। यसबाट आर्थिक वृद्धिदरले स्थायित्व पाउँछ भने राजस्वको आधार पनि फराकिलो हुन्छ। तर अहिलेजस्तो आर्थिक वर्षको ६ महिना बितिसक्दा २० प्रतिशत पनि विकास खर्च नसक्ने अवस्थामा भने सुधार ल्याउनैपर्छ। अर्को, कुल गार्हस्थ उत्पादन प्रतिव्यक्ति आय कति छ ? हाम्रो प्रतिव्यक्ति आय न्यून छ। गत वर्षदेखि प्रतिव्यक्ति आय एक हजार डलरको थ्रेसहोल्ड पार गरेको छ। जुन अन्य विकासोन्मुख देशको तुलनामा निकै कम हो। दोस्रो, संस्थागत क्षमता। यो पाटोमा भने हाम्रा थुप्रै कमीकमजोरी छन्। यसमा मुख्यतः कानुनी शासन र भ्रष्टाचार नियन्त्रणलाई हेरिन्छ। नागरिकले प्रजातान्त्रिक अभ्यास कत्तिको सही ढंगले गर्न पाएका छन्, सरकारका नीतिकार्यक्रमको कार्यान्वयन कत्तिको प्रभावकारी छ भनेर विश्लेषण गरिन्छ। खासगरी वित्तीय नीति (बजेट) र मौद्रिक नीति कार्यान्वयनको सूक्ष्म विश्लेषण गरिन्छ। वार्षिक औसत मुद्रास्फीतिको अवस्था के छ, मुद्रास्फीतिको उतारचढावले पनि साख मूल्यांकनलाई प्रभाव पार्छ। तर मुद्रास्फीतिलाई नियन्त्रण गर्ने हाम्रो मौद्रिक नीतिको मुख्य औजार भनेको भारतसँगको स्थिर विनिमय दर हो। जसका कारण आपूर्ति पक्षबाट सिर्जित मात्र नभई माग पक्ष सिर्जित मुद्रास्फीति नियन्त्रण हाम्रो वशमा नहुन सक्छ। बजेट कार्यान्वयनका सवालमा त हामी कति कमजोर छौं र कति अव्यवस्थित ढंगले खर्च गर्छौं भन्ने बताइरहनै पर्दैन। तर बजेटमा खर्च प्रणालीलाई यथार्थपरक बनाउन लागू गरिएको मध्यकालीन खर्च संरचनालगायतले साख मूल्यांकनमा हाम्रो अंक थपिनेछ। साख मूल्यांकनको तेस्रो आयाम हो सार्वजनिक वित्त। कुल गार्हस्थ उत्पादनको तुलनामा हाम्रो ऋणभार अत्यन्त कम छ। साँवाब्याज भुक्तानी दायित्व रहेको वैदेशिक ऋण कुल गार्हस्थ उत्पादनको २५ प्रतिशतभन्दा कम छ। आन्तरिक ऋणमा पनि कुल गार्हस्थ उत्पादनको ५ प्रतिशतभन्दा माथि नबढ्ने मार्गदर्शन छ। साख मूल्यांकनमा ऋण (बाह्य र आन्तरिक) को स्थिरताको प्रश्न आउँछ। यसमा त हाम्रो ऋण तिर्ने क्षमता बढेको भनेर बहुपक्षीय विकास साझेदारले अनुदान दिनै बन्द गरिसकेका छन्। त्यसकारण ऋणग्रस्तताको कुनै चिन्ता नेपाललाई छैन। चौथो पक्ष हो जोखिमको घटनातर्फको संवेदनशीलता। राजनीतिक जोखिमका हिसाबले हामी खुला र उदार प्रजातान्त्रिक व्यवस्था र आवधिक निर्वाचन प्रणाली अपनाएको मुलुक हौं। भर्खरै संघीय नेपालको संविधान जारी भएको छ। आवधिक निर्वाचनसँगै मुलुक राजनीतिक स्थायित्वतर्फ प्रवेश गरेको छ जसका कारण व्यवस्था परिवर्तन या आन्दोलनको गुञ्जायस देखिँदैन। तर यसमा सरकार कत्तिको प्रतिबद्ध रहन्छ भन्ने विषयले ठूलो अर्थ राख्छ। नागरिकले प्रजातान्त्रिक अधिकार उपभोग गर्न वञ्चित गरिएको छ या छैन भन्ने सवाल पनि अहं रहन्छ। अर्कोतर्फ, राजनीतिक आवरणमा केही राजनीतिक दलले हिंसात्मक कार्य गर्ने, द्वन्द्व चर्काउन खोज्ने गतिविधि कायमै राखिएको छ। वास्तवमा यो ठूलो जोखिम हो। घटना जोखिमअन्तर्गत अरू आर्थिक र वित्तीय जोखिमको चर्चा गर्ने हो भने हाम्रो बाह्य क्षेत्र जोखिम सामान्य बढेको देखिन्छ। विदेशी मुद्रा सञ्चिती केही घटेको छ। यद्यपि ८ महिनाको वस्तु र सेवाको आयात धान्न पुग्छ। आयात उच्च दरले बढ्दा भुक्तानी सन्तुलनमा आधा खर्ब रुपैयाँ घाटा छ। यद्यपि विगत पाँच वर्षयता हामीकहाँ भुक्तानी सन्तुलनको अवस्थामा ठूलो समस्या पैदा भएको भने छैन। तर वित्तीय बजारमा तरलता संकट केही वर्षयतादेखि चिरस्थायी समस्याजस्तै भइरहेको छ। निर्यात न्यून छ भने विदेशी मुद्रा प्राप्तिको सबैभन्दा ठूलो आधार विप्रेषण (रेमिट्यान्स) रहेको छ। त्यसकारण नेपालमा मात्र नभएर मध्यपूर्वी देश (जुन नेपालीका श्रम गन्तव्य हुन्) त्यहाँ उत्पन्न हुने घटनाजन्य जोखिमले समेत हामीलाई प्रत्यक्ष असर पार्ने देखिन्छ। अन्तर्राष्ट्रिय बजारमा कच्चा तेलको भाउ तल जाँदा तेल निर्यातक मध्यपूर्वी देशमा रोजगार कटौती हुन थाल्छ जसको असर हाम्रो विप्रेषण आप्रवाहमा पर्न थाल्छ। अर्कोतर्फ, मुलुक संघीय प्रणाली अवलम्बन गरेसँगै प्रशासनिक खर्चको दायित्व बढेको छ। तल्लो तहका सरकारलाई केन्द्र सरकारले अनुदान दिने तथा राजस्व बाँड्नुपर्छ जसका कारण सरकारलाई भविष्यमा थप ऋण उठाउनुपर्ने आवश्यकता पर्न सक्छ। अर्कोतर्फ, हाम्रो वित्तीय क्षेत्रको कर्जा धेरै कम मात्र उत्पादनमूलक क्षेत्रमा परिचालन भएको छ। ठूलो हिस्साको कर्जा आयातव्यापारमा लगानी भएको छ। वित्तीय क्षेत्रको स्थायित्वका लागि कर्जा लगानी विविधिकरणमा केन्द्रीय बैंकले वित्तीय संस्थालाई प्रोत्साहन गरेको भए पनि यिनीहरूको नाफामुखी कर्जा नीतिले ल्याउन सक्ने जोखिमलाई नजरअन्दाज गर्न मिल्दैन। अर्कोतर्फ, सरकारलाई पनि राजस्व प्राप्तिका लागि आयातमा लचिलो हुनपर्ने बाध्यता छ। बैंकको कर्जा लगानी, आयात, उपभोग र राजस्व प्राप्तिको बलियो अन्तरसम्बन्धले थप जोखिमको दुष्चक्रमा जान नदिन उत्पादनमूलक क्षेत्रलाई प्रोत्साहन तथा रोजगार सिर्जनामा ध्यान दिन आवश्यक छ। जसका लागि मूल्य अभिवृद्धि गर्ने, रोजगार सिर्जना गर्ने र विदेशी मुद्रा आर्जन गर्ने सबै क्षेत्रमा थप लगानी भिœयाउन आवश्यक छ।"
नेपाल साफ महिला च्याम्पियनसिपको फाइनलमा : श्रीलंका ४० पराजित,"विराटनगर : नेपाल साफ महिला च्याम्पियनसिप फुटबलको फाइनलमा पुगेको छ। बुधबार सहिद रंगशालामा भएको पहिलो सेमिफाइनलमा श्रीलंकालाई ४० ले स्तब्ध बनाउदै नेपाल फाइनल पुगेको हो। नेपालको जितका लागि पहिलो हाफमा एक गोल र दोश्रो हाफमा तीन गोल भयो। नेपालको लागि पुनम जर्गा मगर, अनिता बस्नेत, सावित्रा भण्डारी र रेखा पौडेलले समान एक एक गोल गरे। पहिलो गोल नेपालका लागि ४२ औं मिनेटमा पुनम जर्गा मगरले गरिन्। खेलको ७३ औं मिनेटमा अनिता बस्नेतले दोश्रो गोल गरिन्। त्यसैगरी खेलको ८२ औं मिनेटमा अनिता बस्नेतकै पासमा सावित्रा भण्डारीको हेडर बलले श्रीलंकाको जाली चुमेपछि नेपालले ३० ले अग्रता लियो। श्रींलकाको कमजोर रक्षापंक्तिको फाइदा उठाउने क्रममा नेपालले खेल सकिन चार मिनेट बाँकी हुँदा चौथो गोल गर्यो। रेखा पौडेलले नेपालका लागि चौथो गोल गरेकी थिइन् पौडेल खेलको ६४ औं मिनेटमा कप्तान निरु थापाको स्थानमा मैदान प्रवेश गरेकी थिइन्। आफ्नो तेश्रो अन्तर्राष्ट्रिय खेल खेल्ने क्रममा पौडेल पहिलो गोल गर्न सफल भइन्। नेपाली टोलीका मुख्य प्रशिक्षक हरि खड्काले नेपालको लक्ष्य उपाधि रहेको बताए। नेपालले दोस्रो सेमिफाइनलको विजेतासँग शुक्रबार फाइनल खेल्नेछ। दोश्रो सेमीफाइनलमा साविक उपविजेता बंगलादेशले चारपटकको विजेता भारतको सामना गर्दैछ। यसअघि नेपाली टोलीले पहिलो, दोश्रो र तेश्रो साफको फाइनल यात्रा तय गरिसकेको थियो।"
नेपालगन्ज रंगशाला : प्यारापिटका सामान होलीपछि मात्रै,"नेपालगन्ज : नेपालगन्ज रंगशालाको भीआईपी प्यारापिटको सामान होलीपछि मात्र नेपालगन्ज आइपुग्ने भएको छ । भारतको उत्तर प्रदेशमा पर्ने सीमावर्ती बजार रुपैडिहादेखि दुई किलोमिटरको दुरीमा रहेको जैतापुर ग्रामसभाको जैतापुर गाउँमा कलकत्ताबाट ल्याइएका प्यारापिटका कन्टेनर दुई दिनदेखि अलपत्र छन् । कलकत्ताबाट आउँदै गर्दा उत्तर प्रदेशको गाजिपुरमा पुल भत्केका कारण १५ घण्टा कन्टेनर जाममा परेका हुन् । त्यसपछि बनारस, जोनपुर, आजमगढ, बहराइच हुँदै कन्टेनरहरु रुपैडिहा ल्याइएको थियो । कन्टेनर बोकेको एनएलओ १ जी ४५४९ नम्बरको गाडीका चालक लाल बिहारी मौर्यले दुई सय किलोमिटर घुमेर आएको बताए । झन्डै दुई सय किलोमिटर उल्टो घुमेर आउँदा एक दिन ढिलो भयो उनले भने । काठमाडौंको सुनकोशी वल्र्ड वाइड जेभीले मलेसियन कम्पनीबाट चीनमा निर्मित भीआइपी प्यारापिटका सामान कलकत्ताबाट मल्लिक सिपिङ कम्पनीले सी ब्रिज ट्रान्सपोर्टमार्फत १४ मार्चको बिहान एक बजे नेपालगन्जका लागि पठाएको थियो । पहिलो चरणमा ६ वटा कन्टेनर आउनु पर्नेमा जैतापुरमा पाँच वटा मात्र कन्टेनर आएका छन् । यी कन्टेनर होलीपछि मात्र भन्सारको प्रक्रियामा आउने ठेकेदार कम्पनी काठमाडौंको सुनकोशी वल्र्ड वाइड जेभीका नारायण भट्टराईले जानकारी दिए । सबै कन्टेनर एक साथ नआउँदा भारतीय भन्सारले काम अघि बढाउँदैन । भन्सार तिर्न भारतीय कम्पनीसँग एलसीमार्फत कारोबार हुने हो । मंगलबार बैंकको काम हुन सकेन । बुधबार बैंक बिदा हुन्छ । आइतबार मात्र बैकिङ कारोबार हुनेछ भट्टराईले अन्नपूर्णसँग भने । सबै कन्टेनर आउँदा मात्र होलीपछि भन्सारको प्रक्रिया अघि बढ्नेछ । यस्तो सामान पहिलो पटक आएकाले भन्सार दर के हुने भन्ने विषयले पनि केही दिन भन्सारको प्रक्रिया लम्बिने देखिएको छ । कलकत्ताबाट ल्याइएका कन्टेनर नेपालगन्ज रंगशालामा पुयाउन कठिन छ । एनएलओ १ के ७२८० नम्बरको गाडीका चालक चन्द्रेश मौर्य भन्छन्, लम्बाइ ६० फिट र अग्लो साढे १६ फिट छ । यस्तो गाडी आउट रोडमा जान सक्दैन । यस्तै विभिन्न प्रक्रियाका कारण भीआइपी प्यारापिट निर्माणमा ढिलो हुने देखिएको छ ।"
साफ च्याम्पियनसिप फाइनलमा नेपाल र भारतको भिडन्त,"विराटनगर : साफ महिला च्याम्पियनसिप फुटबलको फाइनलमा नेपाल र भारत भिड्ने भएका छन्। पहिलो सेमिफाइनलमा नेपाल श्रीलंकालाई ४० ले पराजित गर्दै फाइनल पुगेको हो। दोस्रो सेमिफाइनलमा बंगलादेशलाई ४० ले पराजित गर्दै भारतले फाइनलमा नेपालसँगको भेट पक्का गरेको हो। पहिलो सेमिफाइनलमा नेपालको जितका लागि पहिलो हाफमा एक गोल र दोश्रो हाफमा तीन गोल भयो। नेपालको लागि पुनम जर्गा मगर, अनिता बस्नेत, सावित्रा भण्डारी र रेखा पौडेलले समान एक एक गोल गरे। पहिलो गोल नेपालका लागि ४२ औं मिनेटमा पुनम जर्गा मगरले गरिन्। खेलको ७३ औं मिनेटमा अनिता बस्नेतले दोश्रो गोल गरिन्। त्यसैगरी खेलको ८२ औं मिनेटमा अनिता बस्नेतकै पासमा सावित्रा भण्डारीको हेडर बलले श्रीलंकाको जाली चुमेपछि नेपालले ३० ले अग्रता लियो। श्रींलकाको कमजोर रक्षापंक्तिको फाइदा उठाउने क्रममा नेपालले खेल सकिन चार मिनेट बाँकी हुँदा चौथो गोल गर्यो। रेखा पौडेलले नेपालका लागि चौथो गोल गरेकी थिइन् पौडेल खेलको ६४ औं मिनेटमा कप्तान निरु थापाको स्थानमा मैदान प्रवेश गरेकी थिइन्। आफ्नो तेश्रो अन्तर्राष्ट्रिय खेल खेल्ने क्रममा पौडेल पहिलो गोल गर्न सफल भइन्। नेपाली टोलीका मुख्य प्रशिक्षक हरि खड्काले नेपालको लक्ष्य उपाधि रहेको बताए। नेपालले भारतसँग शुक्रबार फाइनल खेल्ने छ । खेल विराटनगरको सहिद रंगशालामा २ः ४५ मा सुरु हुनेछ । प्रतियोगितामा नेपाल र भारत दुवै टिमले कुनै गोल खाएका छैनन् । भारत चारपटकको विजेता हो । नेपालले भने तीन पटक फाइनल यात्रा तय गरेको छ ।"
साफ महिला च्याम्पियनसिप : नेपाललाई १० को अग्रता,विराटनगर : विराटनगरमा जारी पचौं साफ महिला च्याम्पियनसिप अन्तर्गतको सेमिफाइनल खेलमा नेपालले अहिले श्रीलंकाको सामना गरिरहेको छ । पहिलो हाफको खेल सकिँदा नेपाली महिला टोलीले १  ० को अग्रता बनाएको छ । ४२ औं मिनेटमा डिफेन्डर पुनम जर्घा मगरले गोल गरेकी हुन् । यसपछि आजै भारत र बंगलादेशबीच दोस्रो सेमिफाइनल खेल हुनेछ । यसअघिका चारै संस्करणको उपाघि भारतले जितेको छ । नेपाली महिला टोली ३ संस्करणको फाइनलमा पुगे पनि उपाधिबाट भने चुक्दै आएको छ ।
महिला साफ च्याम्पियनसिप : श्रीलंकाविरुद्ध नेपालको ४ गोल,विराटनगर : विराटनगरमा जारी पाचौं महिला साफ च्याम्पियनसिपको सेमिफाइनल खेलमा श्रीलंकाविरुद्ध नेपाली महिला टोलीले ४ गोल गरेको छ । रेखा पौडेल ८६ औं मिनेटमा चाथौं गो गरिन ८२ औं मिनेटमा साबित्रा भण्डारीले गोल गरेसँगै नेपालले ३० को अग्रता बनाएको थियो । ७३ औं मिनेटमा रेखा पौडलेको पासमा अनिता बस्नेतले दोस्रो गोल गरेकी थिइन् । पहिलो हाफमा १० को अग्रता बनाएको नेपाली महिला टोलीले श्रीलंकाली महिला टोलीलाई निरन्तर दबाबमा राखेको छ । नेपालका लागि पहिलो गोल ४२ औं मिनेटमा डिफेन्डर पुनम जर्घा मगरले गरेकी हुन् ।
साफ महिला च्याम्पियनसिप : नेपालको लक्ष्य फाइनल,"विराटनगर : पाँचौं साफ महिला च्याम्पियनसिपको सेमिफाइनलका खेलहरु बुधबार हुँदै छन्। सहिद रंगशालामा हुने पहिलो सेमिफाइनलमा घरेलु टोली नेपालले श्रीलंकाको सामना गर्दैछ। यसैगरी बुधबार नै बंगलादेश र भारतबीच प्रतिस्पर्धा हुँदैछ। भारत यसअघिका चार वटै संस्करणको विजेता हो। यस्तै बंगलादेश साविक उपविजेता टोली हो। नेपाल तेस्रो संस्करणसम्म उपविजेता बनेको थियो। श्रीलंकाको तेस्रो सेमिफाइनल यात्रा हो। साफमा नेपाल र श्रीलंकाबीच चौथो भेट हो। पहिलो साफमा दुवै टोलीको भेट भएको थिएन। श्रीलंकामै भएको दोस्रो साफमा नेपालले श्रीलंकालाई ३० गोलले स्तब्ध बनाएको थियो। नेपालको जितमा कप्तान अनु लामा, दीपा अधिकारी र लक्ष्मी पौडेलले एकएक गोल गरेका थिए। पाकिस्तानमा सम्पन्न तेस्रो साफमा एउटै समूहमा रहेका दुवै टोलीबीचको खेलमा पनि नेपालले श्रीलंकालाई ३० गोलले नै पराजित गरेको थियो। नेपालका लागि अनु लामाले दुई र वर्तमान कप्तान नीरु थापाले एक गोल गरेका थिए। भारतमा सम्पन्न चौथो साफमा पनि नेपालले श्रीलंकालाई १० गोलले पराजित गर्दा श्रीलंकन खेलाडी रुसानी गणवद्र्धनेले आत्मघाती गोल गरेकी थिइन्। अहिलेसम्म भएको तीन वटै भेटमा श्रीलंकालाई पराजित गर्दै आएकाले नेपाल उच्च मनोबलका साथ मैदान उत्रने छ। साफमा नेपालले अहिलेसम्म २१ खेल खेलेको छ। जसमा १७ मा जित निकाल्दा चार खेलमा भने हार बेहोरेको छ। चौथो संस्करणमा सेमिफाइनलमा भारतसँग ३१ ले पराजित भएको नेपाली टोलीले ९७ गोल गर्दा १४ गोल खाएको छ। यस्तै १६ खेल खेलेको श्रीलंकाले नौ हार, ६ जित र एक बराबरी खेलेको छ। १८ गोल गर्दा ३९ गोल खाएको छ। नेपाली टोलीका मुख्य प्रशिक्षक हरि खड्काले फाइनल प्रवेश गर्ने लक्ष्यसहित मैदानमा उत्रने बताए। यसअघिका कुनै पनि प्रतिस्पर्धामा श्रीलंकाले नेपालमाथि दबाब सिर्जना गर्न सकेको छैन उनले भने यस पटक पनि श्रीलंकालाई हराउँदै उपाधि नजिक पुग्ने लक्ष्यका साथ मैदान उत्रने छौं। उनले श्रीलंकाविरुद्धको खेल प्रयोगभन्दा पनि जितका लागि हुने बताए। टोलीकी कप्तान नीरु थापाले श्रीलंकाविरुद्ध टिमवर्कसहितको मेहनत आवश्यक रहेको बताइन्। श्रीलंकाका प्रशिक्षक रोहन थिलाक अल्पोन्सुले नेपाली टोली प्राविधिक रुपमा मजवुत रहेका कारण त्यही अनुसारको रणनीति बनाएको बताए। भारतसँग हामीले नराम्रो पराजय बेहोर्नुपयो उनले भने, नेपालसँग भने जित निकालेर फाइनल प्रवेश गर्ने गरी मैदान उत्रने छौं। समूह ए मा रहेको नेपालले भुटान र बंगलादेशलाई ३० गोलले पराजित गरेको थियो। समूह बी मा रहेको श्रीलंकाले माल्दिभ्सलाई २० गोलले पराजित गर्दा भारतसँग ५० गोलले पराजित भएको थियो। अर्को खेलमा बंगलादेशलाई चार पटकको विजेता भारतको चुनौती रहने छ। अहिलेसम्मको साफमा दुवै टोलीबीच पाँचपटक भिडन्त भइसकेको छ। जसमा भारतले चारपटक जित हात पारेको छ। एक खेल गोलरहित बराबरीमा टुँगिएको छ। गत संस्करणमा दुवै टोलीबीच दुई पटक भेट भएको थियो। समूह चरणमा बराबरी खेल खेलको बंगलादेश फाइनलमा भने ३१ गोलले पराजित भएको थियो। साफको पाँचौं संस्करणसम्म आइपुग्दा भारतले कुनै पनि खेलमा हार बेहोर्नु परेको छैन। हालसम्म २१ खेल खेलेको भारतले एक खेल मात्रै बराबरी खेलेको छ। बाँकी सबै खेलमा शतप्रतिशत जित निकालेको छ। भारतले १ सय ३१ गोल गर्दा पाँच गोल मात्रै खाएको छ। बंगलादेशले हालसम्म १७ खेल खेलेमा आठमा जित, एक बराबरी र आठ खेलमा हार बेहोरेको छ। भारतकी प्रशिक्षक मेमोल रोकीले बंगलादेशमाथि जित निकाल्न समस्या नरहेको बताइन्। यसअघि बंगलादेशसँग हार बेहोर्नु परेको छैन उनले भनिन्, यस पटक पनि हाम्रा खेलाडी सबै हिसावबाट मजवुत रहेका छन्। बंगलादेशका प्रशिक्षक गुलाम रब्बानी चोटोनले भारतको टोली मजबुत रहेका कारण त्यही हिसावको तयारी गरिएको बताए।"
नेपाल साफ महिला च्याम्पियनसिपको फाइनलमा : श्रीलंका ४० पराजित,"विराटनगर : नेपाल साफ महिला च्याम्पियनसिप फुटबलको फाइनलमा पुगेको छ। बुधबार सहिद रंगशालामा भएको पहिलो सेमिफाइनलमा श्रीलंकालाई ४० ले स्तब्ध बनाउदै नेपाल फाइनल पुगेको हो। नेपालको जितका लागि पहिलो हाफमा एक गोल र दोश्रो हाफमा तीन गोल भयो। नेपालको लागि पुनम जर्गा मगर, अनिता बस्नेत, सावित्रा भण्डारी र रेखा पौडेलले समान एक एक गोल गरे। पहिलो गोल नेपालका लागि ४२ औं मिनेटमा पुनम जर्गा मगरले गरिन्। खेलको ७३ औं मिनेटमा अनिता बस्नेतले दोश्रो गोल गरिन्। त्यसैगरी खेलको ८२ औं मिनेटमा अनिता बस्नेतकै पासमा सावित्रा भण्डारीको हेडर बलले श्रीलंकाको जाली चुमेपछि नेपालले ३० ले अग्रता लियो। श्रींलकाको कमजोर रक्षापंक्तिको फाइदा उठाउने क्रममा नेपालले खेल सकिन चार मिनेट बाँकी हुँदा चौथो गोल गर्यो। रेखा पौडेलले नेपालका लागि चौथो गोल गरेकी थिइन् पौडेल खेलको ६४ औं मिनेटमा कप्तान निरु थापाको स्थानमा मैदान प्रवेश गरेकी थिइन्। आफ्नो तेश्रो अन्तर्राष्ट्रिय खेल खेल्ने क्रममा पौडेल पहिलो गोल गर्न सफल भइन्। नेपाली टोलीका मुख्य प्रशिक्षक हरि खड्काले नेपालको लक्ष्य उपाधि रहेको बताए। नेपालले दोस्रो सेमिफाइनलको विजेतासँग शुक्रबार फाइनल खेल्नेछ। दोश्रो सेमीफाइनलमा साविक उपविजेता बंगलादेशले चारपटकको विजेता भारतको सामना गर्दैछ। यसअघि नेपाली टोलीले पहिलो, दोश्रो र तेश्रो साफको फाइनल यात्रा तय गरिसकेको थियो।"
साफ च्याम्पियनसिप फाइनलमा नेपाल र भारतको भिडन्त,"विराटनगर : साफ महिला च्याम्पियनसिप फुटबलको फाइनलमा नेपाल र भारत भिड्ने भएका छन्। पहिलो सेमिफाइनलमा नेपाल श्रीलंकालाई ४० ले पराजित गर्दै फाइनल पुगेको हो। दोस्रो सेमिफाइनलमा बंगलादेशलाई ४० ले पराजित गर्दै भारतले फाइनलमा नेपालसँगको भेट पक्का गरेको हो। पहिलो सेमिफाइनलमा नेपालको जितका लागि पहिलो हाफमा एक गोल र दोश्रो हाफमा तीन गोल भयो। नेपालको लागि पुनम जर्गा मगर, अनिता बस्नेत, सावित्रा भण्डारी र रेखा पौडेलले समान एक एक गोल गरे। पहिलो गोल नेपालका लागि ४२ औं मिनेटमा पुनम जर्गा मगरले गरिन्। खेलको ७३ औं मिनेटमा अनिता बस्नेतले दोश्रो गोल गरिन्। त्यसैगरी खेलको ८२ औं मिनेटमा अनिता बस्नेतकै पासमा सावित्रा भण्डारीको हेडर बलले श्रीलंकाको जाली चुमेपछि नेपालले ३० ले अग्रता लियो। श्रींलकाको कमजोर रक्षापंक्तिको फाइदा उठाउने क्रममा नेपालले खेल सकिन चार मिनेट बाँकी हुँदा चौथो गोल गर्यो। रेखा पौडेलले नेपालका लागि चौथो गोल गरेकी थिइन् पौडेल खेलको ६४ औं मिनेटमा कप्तान निरु थापाको स्थानमा मैदान प्रवेश गरेकी थिइन्। आफ्नो तेश्रो अन्तर्राष्ट्रिय खेल खेल्ने क्रममा पौडेल पहिलो गोल गर्न सफल भइन्। नेपाली टोलीका मुख्य प्रशिक्षक हरि खड्काले नेपालको लक्ष्य उपाधि रहेको बताए। नेपालले भारतसँग शुक्रबार फाइनल खेल्ने छ । खेल विराटनगरको सहिद रंगशालामा २ः ४५ मा सुरु हुनेछ । प्रतियोगितामा नेपाल र भारत दुवै टिमले कुनै गोल खाएका छैनन् । भारत चारपटकको विजेता हो । नेपालले भने तीन पटक फाइनल यात्रा तय गरेको छ ।"
नेपालगन्ज रंगशाला : प्यारापिटका सामान होलीपछि मात्रै,"नेपालगन्ज : नेपालगन्ज रंगशालाको भीआईपी प्यारापिटको सामान होलीपछि मात्र नेपालगन्ज आइपुग्ने भएको छ । भारतको उत्तर प्रदेशमा पर्ने सीमावर्ती बजार रुपैडिहादेखि दुई किलोमिटरको दुरीमा रहेको जैतापुर ग्रामसभाको जैतापुर गाउँमा कलकत्ताबाट ल्याइएका प्यारापिटका कन्टेनर दुई दिनदेखि अलपत्र छन् । कलकत्ताबाट आउँदै गर्दा उत्तर प्रदेशको गाजिपुरमा पुल भत्केका कारण १५ घण्टा कन्टेनर जाममा परेका हुन् । त्यसपछि बनारस, जोनपुर, आजमगढ, बहराइच हुँदै कन्टेनरहरु रुपैडिहा ल्याइएको थियो । कन्टेनर बोकेको एनएलओ १ जी ४५४९ नम्बरको गाडीका चालक लाल बिहारी मौर्यले दुई सय किलोमिटर घुमेर आएको बताए । झन्डै दुई सय किलोमिटर उल्टो घुमेर आउँदा एक दिन ढिलो भयो उनले भने । काठमाडौंको सुनकोशी वल्र्ड वाइड जेभीले मलेसियन कम्पनीबाट चीनमा निर्मित भीआइपी प्यारापिटका सामान कलकत्ताबाट मल्लिक सिपिङ कम्पनीले सी ब्रिज ट्रान्सपोर्टमार्फत १४ मार्चको बिहान एक बजे नेपालगन्जका लागि पठाएको थियो । पहिलो चरणमा ६ वटा कन्टेनर आउनु पर्नेमा जैतापुरमा पाँच वटा मात्र कन्टेनर आएका छन् । यी कन्टेनर होलीपछि मात्र भन्सारको प्रक्रियामा आउने ठेकेदार कम्पनी काठमाडौंको सुनकोशी वल्र्ड वाइड जेभीका नारायण भट्टराईले जानकारी दिए । सबै कन्टेनर एक साथ नआउँदा भारतीय भन्सारले काम अघि बढाउँदैन । भन्सार तिर्न भारतीय कम्पनीसँग एलसीमार्फत कारोबार हुने हो । मंगलबार बैंकको काम हुन सकेन । बुधबार बैंक बिदा हुन्छ । आइतबार मात्र बैकिङ कारोबार हुनेछ भट्टराईले अन्नपूर्णसँग भने । सबै कन्टेनर आउँदा मात्र होलीपछि भन्सारको प्रक्रिया अघि बढ्नेछ । यस्तो सामान पहिलो पटक आएकाले भन्सार दर के हुने भन्ने विषयले पनि केही दिन भन्सारको प्रक्रिया लम्बिने देखिएको छ । कलकत्ताबाट ल्याइएका कन्टेनर नेपालगन्ज रंगशालामा पुयाउन कठिन छ । एनएलओ १ के ७२८० नम्बरको गाडीका चालक चन्द्रेश मौर्य भन्छन्, लम्बाइ ६० फिट र अग्लो साढे १६ फिट छ । यस्तो गाडी आउट रोडमा जान सक्दैन । यस्तै विभिन्न प्रक्रियाका कारण भीआइपी प्यारापिट निर्माणमा ढिलो हुने देखिएको छ ।"
साफ महिला च्याम्पियनसिप : नेपाललाई १० को अग्रता,विराटनगर : विराटनगरमा जारी पचौं साफ महिला च्याम्पियनसिप अन्तर्गतको सेमिफाइनल खेलमा नेपालले अहिले श्रीलंकाको सामना गरिरहेको छ । पहिलो हाफको खेल सकिँदा नेपाली महिला टोलीले १  ० को अग्रता बनाएको छ । ४२ औं मिनेटमा डिफेन्डर पुनम जर्घा मगरले गोल गरेकी हुन् । यसपछि आजै भारत र बंगलादेशबीच दोस्रो सेमिफाइनल खेल हुनेछ । यसअघिका चारै संस्करणको उपाघि भारतले जितेको छ । नेपाली महिला टोली ३ संस्करणको फाइनलमा पुगे पनि उपाधिबाट भने चुक्दै आएको छ ।
महिला साफ च्याम्पियनसिप : श्रीलंकाविरुद्ध नेपालको ४ गोल,विराटनगर : विराटनगरमा जारी पाचौं महिला साफ च्याम्पियनसिपको सेमिफाइनल खेलमा श्रीलंकाविरुद्ध नेपाली महिला टोलीले ४ गोल गरेको छ । रेखा पौडेल ८६ औं मिनेटमा चाथौं गो गरिन ८२ औं मिनेटमा साबित्रा भण्डारीले गोल गरेसँगै नेपालले ३० को अग्रता बनाएको थियो । ७३ औं मिनेटमा रेखा पौडलेको पासमा अनिता बस्नेतले दोस्रो गोल गरेकी थिइन् । पहिलो हाफमा १० को अग्रता बनाएको नेपाली महिला टोलीले श्रीलंकाली महिला टोलीलाई निरन्तर दबाबमा राखेको छ । नेपालका लागि पहिलो गोल ४२ औं मिनेटमा डिफेन्डर पुनम जर्घा मगरले गरेकी हुन् ।
साफ महिला च्याम्पियनसिप : नेपालको लक्ष्य फाइनल,"विराटनगर : पाँचौं साफ महिला च्याम्पियनसिपको सेमिफाइनलका खेलहरु बुधबार हुँदै छन्। सहिद रंगशालामा हुने पहिलो सेमिफाइनलमा घरेलु टोली नेपालले श्रीलंकाको सामना गर्दैछ। यसैगरी बुधबार नै बंगलादेश र भारतबीच प्रतिस्पर्धा हुँदैछ। भारत यसअघिका चार वटै संस्करणको विजेता हो। यस्तै बंगलादेश साविक उपविजेता टोली हो। नेपाल तेस्रो संस्करणसम्म उपविजेता बनेको थियो। श्रीलंकाको तेस्रो सेमिफाइनल यात्रा हो। साफमा नेपाल र श्रीलंकाबीच चौथो भेट हो। पहिलो साफमा दुवै टोलीको भेट भएको थिएन। श्रीलंकामै भएको दोस्रो साफमा नेपालले श्रीलंकालाई ३० गोलले स्तब्ध बनाएको थियो। नेपालको जितमा कप्तान अनु लामा, दीपा अधिकारी र लक्ष्मी पौडेलले एकएक गोल गरेका थिए। पाकिस्तानमा सम्पन्न तेस्रो साफमा एउटै समूहमा रहेका दुवै टोलीबीचको खेलमा पनि नेपालले श्रीलंकालाई ३० गोलले नै पराजित गरेको थियो। नेपालका लागि अनु लामाले दुई र वर्तमान कप्तान नीरु थापाले एक गोल गरेका थिए। भारतमा सम्पन्न चौथो साफमा पनि नेपालले श्रीलंकालाई १० गोलले पराजित गर्दा श्रीलंकन खेलाडी रुसानी गणवद्र्धनेले आत्मघाती गोल गरेकी थिइन्। अहिलेसम्म भएको तीन वटै भेटमा श्रीलंकालाई पराजित गर्दै आएकाले नेपाल उच्च मनोबलका साथ मैदान उत्रने छ। साफमा नेपालले अहिलेसम्म २१ खेल खेलेको छ। जसमा १७ मा जित निकाल्दा चार खेलमा भने हार बेहोरेको छ। चौथो संस्करणमा सेमिफाइनलमा भारतसँग ३१ ले पराजित भएको नेपाली टोलीले ९७ गोल गर्दा १४ गोल खाएको छ। यस्तै १६ खेल खेलेको श्रीलंकाले नौ हार, ६ जित र एक बराबरी खेलेको छ। १८ गोल गर्दा ३९ गोल खाएको छ। नेपाली टोलीका मुख्य प्रशिक्षक हरि खड्काले फाइनल प्रवेश गर्ने लक्ष्यसहित मैदानमा उत्रने बताए। यसअघिका कुनै पनि प्रतिस्पर्धामा श्रीलंकाले नेपालमाथि दबाब सिर्जना गर्न सकेको छैन उनले भने यस पटक पनि श्रीलंकालाई हराउँदै उपाधि नजिक पुग्ने लक्ष्यका साथ मैदान उत्रने छौं। उनले श्रीलंकाविरुद्धको खेल प्रयोगभन्दा पनि जितका लागि हुने बताए। टोलीकी कप्तान नीरु थापाले श्रीलंकाविरुद्ध टिमवर्कसहितको मेहनत आवश्यक रहेको बताइन्। श्रीलंकाका प्रशिक्षक रोहन थिलाक अल्पोन्सुले नेपाली टोली प्राविधिक रुपमा मजवुत रहेका कारण त्यही अनुसारको रणनीति बनाएको बताए। भारतसँग हामीले नराम्रो पराजय बेहोर्नुपयो उनले भने, नेपालसँग भने जित निकालेर फाइनल प्रवेश गर्ने गरी मैदान उत्रने छौं। समूह ए मा रहेको नेपालले भुटान र बंगलादेशलाई ३० गोलले पराजित गरेको थियो। समूह बी मा रहेको श्रीलंकाले माल्दिभ्सलाई २० गोलले पराजित गर्दा भारतसँग ५० गोलले पराजित भएको थियो। अर्को खेलमा बंगलादेशलाई चार पटकको विजेता भारतको चुनौती रहने छ। अहिलेसम्मको साफमा दुवै टोलीबीच पाँचपटक भिडन्त भइसकेको छ। जसमा भारतले चारपटक जित हात पारेको छ। एक खेल गोलरहित बराबरीमा टुँगिएको छ। गत संस्करणमा दुवै टोलीबीच दुई पटक भेट भएको थियो। समूह चरणमा बराबरी खेल खेलको बंगलादेश फाइनलमा भने ३१ गोलले पराजित भएको थियो। साफको पाँचौं संस्करणसम्म आइपुग्दा भारतले कुनै पनि खेलमा हार बेहोर्नु परेको छैन। हालसम्म २१ खेल खेलेको भारतले एक खेल मात्रै बराबरी खेलेको छ। बाँकी सबै खेलमा शतप्रतिशत जित निकालेको छ। भारतले १ सय ३१ गोल गर्दा पाँच गोल मात्रै खाएको छ। बंगलादेशले हालसम्म १७ खेल खेलेमा आठमा जित, एक बराबरी र आठ खेलमा हार बेहोरेको छ। भारतकी प्रशिक्षक मेमोल रोकीले बंगलादेशमाथि जित निकाल्न समस्या नरहेको बताइन्। यसअघि बंगलादेशसँग हार बेहोर्नु परेको छैन उनले भनिन्, यस पटक पनि हाम्रा खेलाडी सबै हिसावबाट मजवुत रहेका छन्। बंगलादेशका प्रशिक्षक गुलाम रब्बानी चोटोनले भारतको टोली मजबुत रहेका कारण त्यही हिसावको तयारी गरिएको बताए।"

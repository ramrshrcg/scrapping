शीर्षक,विवरण
किन बढिरहेछ बलात्कार ?,"दुई दशकअगाडि बलात्कारका घटना देशैभर वार्षिक दुई सयको हाराहारीमा दर्ता हुन्थे। नेपाल प्रहरीको तथ्यांकअनुसार अहिले त्यो संख्या करिब १२ सय पुगेको छ। अर्थात् दुई दशकमा बलात्कारका घटना कम्तीमा ६ सय प्रतिशतले बढेको छ। बलात्कारका घटना किन बढिरहेछ भन्नेबारे खासै अध्ययन भएको छैन। आमसञ्चार र सामाजिक सञ्जालमा आएका टिप्पणी हेर्दा गरिबी, बेरोजगार, अशिक्षा, वैदेशिक रोजगार, अश्लील चलचित्र र पुरुषप्रधान सोच आदिका कारण बलात्कार हुन्छ भन्ने मान्यता स्थापित भएको देखिन्छ। तर समाजशास्त्रीहरू भने अपराधमा संलग्न व्यक्तिहरूको पृष्ठभूमिदेखिकै अध्ययन गर्नुपर्नेमा जोड दिन्छन्। बलात्कारका घटनामा कस्ता व्यक्तिहरूको संलग्नता हुन्छ भन्नेबारे अन्नपूर्ण पोस्ट्ले उपत्यकाभित्र दर्ता भएका केही घटनाको अध्ययन गरेको छ।  पेसागत आधारमा हेर्दा महानगरीय प्रहरीपरिसर ललितपुरमा आर्थिक वर्ष ०७१०७२ मा दर्ता भएका बलात्कारका १७ जना अभियुक्तमध्ये पाँच विद्यार्थी, दुई बेरोजगार, दुई कर्मचारी र एकजना घरेलु कामदार छन्।  त्यस्तै उमेर समूहको आधारमा हेर्दा, आर्थिक वर्ष २०७४०७५ मा दर्ता भएका बलात्कारका ११ जना अभियुक्तमध्ये ६० देखि ७० वर्ष उमेर समूहका तीनजना, १८ देखि ३० वर्ष उमेर समूहका चारजना र १७ देखि १० वर्ष उमेर समूहका चारजना छन्। आर्थिक वर्ष २०७३०७४ मा दर्ता भएका १० अभियुक्तमध्ये ५० वर्षदेखि ८४ वर्ष उमेर समूहका तीनजना, २८ देखि ४० वर्ष उमेर समूहका चारजना र १६ देखि १८ वर्ष उमेर समूहका तीनजना छन्। यससँगै बालबलात्कारको घटना पनि कहालिलाग्दो छ। विडम्बना कस्ता मानिस बालयौन दुर्व्यवहारमा संलग्न हुन्छन् भन्ने अनुसन्धान भने भएको छैन। केन्द्रीय बालकल्याण समितिको रिपोर्टअनुसार २०७२ मा भएका ४४ बालयौन दुव्र्यव्यहारका घटनामध्ये ४८ प्रतिशत अपरिचित व्यक्तिबाट, ४१ प्रतिशत चिनजानका व्यक्तिबाट, ११ प्रतिशत हाडनाताका व्यक्तिबाट बलात्कारका घटना भएका छन्। हाडनाताका व्यक्तिबाट बलात्कृत हुनेहरूमध्ये तीनजना आफ्नै बुबाबाट, एकजना हजुरबुबाबाट र एकजना काकाबाट बलात्कृत भएको समितिको रिपोर्टमा उल्लेख छ। हामी मिडियामा आएकालाई मात्रै रेप भनिरहेका छौं, तर घरघरमा छ बलात्कार। गाउँगाउँमा छ बलात्कार। कति लुकाइएको छ, कति लुकाउन खोजिएको छ। यी तथ्यांकले बलात्कारका घटनामा कस्ता पीडक संलग्न हुन्छन् भन्ने संकेतसम्म गर्छन्, तर यी आफैंमा पूर्ण विवरण होइनन्। बरु यी छरपस्ट तथ्यांकले हाम्रो प्रहरीप्रशासन तथ्यांक अभिलेखीकरणमा कति कमजोर रहेछ भन्ने देखाउँछ। तथ्यांक अभिलेखीकरण नै राम्रो नभएपछि घटनाका कारणको खोजीकार्य कतिसम्म उदासीन छ भन्ने प्रस्ट भइहाल्छ। मोटामोटी पाइने तथ्यांककै आधारमा भए पनि बलात्कार घटनामा कस्ता पीडक संलग्न हुन्छन् भन्ने खोज प्रयास यहाँ गरिएको छ। पीडकको वर्ग, शिक्षा र पेसा  महानगरीय प्रहरीपरिसर काठमाडौंको थुनुवा कक्षमा भेटिएका ६५ वर्षीय बलात्कारका अभियुक्त श्यामकृष्ण शर्मा (नाम परिवर्तन) नियमित टेलिभिजन हेर्थे। पेसाले किसान उनी निरक्षर हुन्। मध्यम वर्गीय आर्थिक पृष्ठभूमि भएका उनी आपूलाई कुनै पनि मादक पदार्थका लती नभएको बताउँछन्। तीन वर्षअघि श्रीमतीको मृत्यु भएपछि घरमा उनी एक्लै बस्थे।  सोही थुनुवा कक्षमा भेटिएका अर्का बलात्कारकै अभियुक्त २४ वर्षीय कुमार अवस्थी (नाम परिवर्तन) मजदुरी गर्थे। १२ कक्षासम्म अध्ययन गरेका उनी दिनभर कारखानामा काम गर्थे। आमासँग बस्दै आएका उनको बुबा वैदेशिक रोजगारका लागि खाडीमा छन्। निम्नवर्गीय आर्थिक पृष्ठभूमि भएका उनी मोबाइल भने नियमित प्रयोग गर्थे। यी दुई अभियुक्तले बलात्कारका घटनामा फरक पृष्ठभूमिका मानिसको संलग्नता हुने देखाउँछ। राष्ट्रिय महिला आयोगकी उजुरी व्यवस्थापक अधिवक्ता विमला खड्का पनि एउटा वर्ग वा समुदायबाट मात्रै बलात्कारका पीडक सिर्जना हुन्छन् भन्न गाह्रो हुने बताउँछिन्। यौनजन्य अपराधमा जुनसुकै वर्ग र समुदायका मानिसहरू संलग्न छन्, खड्का भन्छिन्। बलात्कारका अधिकांश घटना अव्यवस्थित तथा बाक्लो बस्तीमा हुने गरेको उनको निचोड छ। सम्पन्न वर्गबाट त्यस्ता घटना सार्वजनिक नहुने र विपन्न वर्गको क्षेत्रबाट मात्रै रिपोर्टिङ बढी आएकाले पनि त्यस्तो हुन सक्ने उनी बताउँछिन्। महिलाकै योजनामा बन्धक बनाएर किशोरीमाथि सामूहिक बलात्कार १२ वर्षीया बालिका बलात्कारमा संलग्नलाई उन्मुक्ति दिन रिट ! बलात्कृतलाई किन लाज ? बलात्कार अभियुक्त वडाध्यक्षको राजनीति चलखेल बालिका बलात्कार गर्नेलाई सात वर्ष कैद शिक्षकलाई छात्रा बलात्कारको आरोप बर्सेनि बढिरहेछ बलात्कार बालिका बलात्कार गर्ने ६५ वर्षीय वृद्ध पक्राउ श्रीमतीलाई बलात्कार गर्ने श्रीमानलाई तीन वर्ष कैद माइती नेपालकी कानुन अधिकृत अधिवक्ता सजनी जोशी पनि बलात्कारका पीडक उच्च वर्गदेखि तल्लो वर्गसम्मका हुने गरेको बताउँछिन्। गत वर्ष माइती नेपालमा दर्ता भएका ४० बलात्कारका मुद्दामध्ये पीडितलाई मन पराएको केटा र आफन्त धेरै भएको देखिन्छ। पीडकको तर्फबाट अढाइ दशकदेखि वकालत गर्दै आएका अधिवक्ता योगेन्द्रबहादुर अधिकारी अधिकांश बलात्कार घटनामा पीडकले आर्थिक प्रलोभन दिएर बलात्कार गर्ने गरेको पाइएको बताउँछन्। आर्थिक रूपमा कमजोर मानिसमाथि यस्ता घटना बढी भएका छन् अधिकारी भन्छन्, आर्थिक प्रलोभन दिएर अर्काको अस्मितामाथि मजा लुट्ने आपराधिक मनोवृत्तिका मानिस यस समाजमा छन्। आर्थिक प्रलोभन दिएर अर्काको अस्मितामाथि मजा लुट्ने आपराधिक मनोवृत्तिका मानिस यस समाजमा छन्।  योगेन्द्रबहादुर अधिकारी, अधिवक्ता कसैले उचालेकै भरमा अर्काको अस्मिता लुट्न जाने प्रवृत्तिका पीडक पनि बाक्लै भेटिएको अधिवक्ता अधिकारीको अनुभव छ। आर्थिक रूपमा सक्षमहरूले घटना लुकाउने गरेकाले पनि धेरै मुद्दा बाहिर आउन नसकेको उनको ठम्याइ छ। कतिपय पीडक सम्पन्न वर्गबाट पनि हुने गरेको र त्यस्ता व्यक्तिबाट भएका घटना आर्थिक प्रलोभन र राजनीतिक पहुँचका कारण बाहिर आउन नसकेको उनको भनाइ छ। शिक्षित र बौद्धिक व्यक्ति पनि पीडक रहेको बताउँछन् अधिवक्ता अधिकारी। भन्छन्, मौका पाउनेबित्तिकै जुनसुकै वर्गका मानिसले यस्ता अपराध गर्छन्। निकै पढेलेखेका विद्वान्ले पनि यौन दुर्व्यवहार गरेको पाइएको छ। माइती नेपालकी कानुन अधिकृत जोशी प्रतिष्ठित संस्थाका म्यानेजिङ डाइरेक्टरसम्म पीडक रहेको पाइएको बताउँछिन्। समाजमा बलात्कारी व्यक्ति कसरी जन्मिन्छन् ? समाजशास्त्री डा रामहरि ढकाल भन्छन्, तेस्रो विश्वको गरिब मुलुकमा राजनीतिक अस्थिरता छ र समाजलाई गरिबी र पछोटेपनले गाँजेको छ। त्यस्तो ठाउँमा बलात्कारका घटना हुन्छन्। नेपालमा साक्षरता दर कम हुनु, बलात्कारसम्बन्धी कानुन फितलो हुनु र बनेका कानुन पनि लागू नहुनुले शक्तिको दुरुपयोग गर्नेका लागि उपयुक्त समय मिलेको उनको बुझाइ छ। समाजशास्त्री ढकाल बलात्कारका घटनालाई पुँजीवादी समाज व्यवस्थासँग जोड्न आवश्यक ठान्छन्। भन्छन्, नेपाली समाज सामन्तवादी स्वरूपबाट पुँजीवादमा गएको छ। हिजो गाउँमा डिट्ठा जिम्वाल, प्रधानहरूले कमजोर वर्गका छोरीचेलीमाथि हातपात गर्थे। अहिले धनको आडमा धनाढ्यहरूले गरिरहेका छन्। धनको उन्मादले बलात्कारका घटना भएका छन्। समाजशास्त्री डा मिना उप्रेती भने बलात्कारलाई सामाजिक संरचनाको उपज ठान्छिन्। भन्छिन्, बलात्कार समाजकै उपज हो। समाज जब विचलन र निराशामा जान्छ, त्यसबेला अपराध बढ्छ। पारिवारिक विचलन र विखण्डन आउँदा बलात्कारका घटना बढ्छन्। बलात्कार इतिहासबाट निर्देशित भएको ठम्याइ छ उप्रेतीको। भन्छिन्, विष्णु, जालन्धरलगायत पुरुष भगवान् सँग बलात्कार गर्ने अधिकार थियो भनिन्छ। त्यो धार्मिक मिथकबाट अहिलेको समाज पनि गाइडेड छ। युगौंदेखि जरा गाडेर बसेको धर्म, कानुन, मूल्य, मान्यता, मिथक र फितलो कानुनका कारण समाजमा बलात्कारी बढिरहेको उनी बताउँछिन्। त्यस्ता व्यक्ति जन्मनुको मुख्य दोषी राज्य देख्छिन् उनी। भन्छिन्, बलात्कारी व्यक्ति जन्मिनुको अन्तर्यको दोषी राज्य नै हो। प्रविधि कति जिम्मेवार ? काठमाडौं बस्दै आएकी २२ वर्षीया क्रिस्टिना खत्री (नाम परिवर्तन) र दिलिप शर्मा (नाम परिवर्तन) बीच फेसबुकमा भेट भयो। फेसबुकमै एक साता निरन्तर कुराकानी पनि भयो। उनीहरू दुई महिनापछि नाइट क्लब जान थाले। एक रात नाइट क्लबबाट घर फर्कंदा दिलिपले क्रिस्टिनालाई बलात्कार गर्यो। मुद्दा अदालत पुग्यो, तर पीडित परिवारले नै मुद्दा फिर्ता लियो।  उपत्यकाको एक मन्दिरका सन्न्यासी गोप्य कोठामा नियमित अश्लील भिडियो हेथ्र्यो। एक बालिकालाई फकाइफकाइ गोप्य कोठामा लैजाने र संवेदनशील अंगमा छुने गथ्र्यो। एक दिन बालिकाले आफन्तलाई सन्न्यासीको हर्कतबारे भनेपछि घटना सार्वजनिक भयो र उसलाई प्रहरीले पक्राउ गर्यो। यी प्रसंगले बलात्कारमा सूचना प्रविधिको दुरुपयोगले पनि भूमिका खेल्ने गरेको देखाउँछन्। पछिल्लो समय नेपालीको हातहातमा प्रविधिको पहुँचसँगै पोर्नोग्राफीमा पहुँच पनि बढेको छ। संयोग र निमित्त कारण छुट्ट्याउन मुस्किल पर्ने गरी एकातिर बलात्कारको घटना बढिरहेको छ भने अर्कोतिर प्रविधिमा नेपालीको पहुँच पनि बढिरहेको छ। मौका पाउनेबित्तिकै जुनसुकै वर्गका मानिसले यस्ता अपराध गर्छन्। निकै पढेलेखेका विद्वान्ले पनि यौन दुर्व्यवहार गरेको पाइएको छ। सजनी जोशी, अधिवक्ता, माइती नेपाल दुई दशकको अवधिमा ६ सय गुणाले बलात्कारका घटना बढ्नुको खास कारण यही नै हो भनी किटान गर्न सकिने अवस्था छैन। प्रविधि प्रयोगकर्तामध्ये कतिले पोर्नोग्राफी हेरी बलात्कारका घटनामा संलग्न हुन्छन् भन्नेबारे कारण खोज्न झनै मुस्किल छ। तर बलात्कारका घटना बढ्नुमा प्रविधिले भित्र्याएको पोर्नोग्राफी पनि जिम्मेवार रहेको सरोकारवालाहरू बताउँछन्। बलात्कारका घटना पहिलेको तुलनामा अहिले बढेजस्तो देखिनुमा उजुरी दिने पीडितको संख्या पहिलेको तुलनामा बढेकाले पनि हुन सक्ने बताउँछिन् राष्ट्रिय महिला आयोगकी सदस्य मोहना अन्सारी। तर आजको समाजमा बलात्कारका घटना बढ्नुमा मानिसको हातहातमा पुगेको मोबाइलको दोष देख्छिन् समाजशास्त्री डा उप्रेती। प्रविधिले जीवनशैलीलाई छिटोछरितो र सहज बनाएको छ। तर यही प्रविधिको दुरुपयोग गरी कतिजनाले पोर्नोग्राफी हेर्छन् र हेर्नेमध्ये कतिजना बलात्कारमा संलग्न हुन्छन् भन्ने निक्र्योल गर्न निकै कठिन छ। प्रविधि र बलात्कारको सम्बन्धबारे बृहत् अनुसन्धान नै गरिनुपर्ने विज्ञहरूको मत छ। प्रहरी अधिकारीहरू भने बलात्कारका घटना बढ्नुमा प्रविधिको २० प्रतिशत भूमिका भएको बताउँछन्। यद्यपि अधिकारीहरूको यो धारणा पनि अनुमान मात्र हो, अनुसन्धानमा आधारित भने होइन। प्रविधिले समाजलाई कस्तो बनाउँदैछ ? त्यसको सदुपयोग र दुरुपयोग कसरी भइरहेको छ ? यसको अनुगमन गर्ने नीति सरकारसँग देखिँदैन। नेपाल दूरसञ्चार प्राधिकरणका प्रवक्ता मीनप्रसाद अर्याल समाजमा द्वेष फैलाउने, उछृंखल गतिविधि निम्त्याउन सक्ने सामग्री प्रवाह नगर्न इन्टरनेट प्रदायक कम्पनीलाई निर्देशन जारी गरिएको बताउँछन्। प्रविधिको विस्तारसँगै भित्रिने विकृति रोक्ने गरी राष्ट्रिय नीति बनाउन प्राधिकरणले नेपाल सरकारलाई मस्यौदा बनाई सिफारिस गरिएको प्रवक्ता अर्याल बताउँछन्। प्रविधि र बलात्कारको अन्तर्सम्बन्ध बलात्कारका घटना बढ्नुका विभिन्न कारणमध्ये पोर्नोग्राफी एउटा रहेको बताउँछिन् समाजशास्त्री डा उप्रेती। इन्टरनेटको दुरुपयोगकै कारण बलात्कारका घटना बढिरहेको बताउँछिन् माइती नेपालकी लिगल अफिसर तथा अधिवक्ता जोशी पनि। राष्ट्रिय महिला आयोगकी उजुरी व्यवस्थापक तथा अधिवक्ता खड्का विद्युतीय संञ्चारमार्फत महिलामाथि यौनजन्य दुव्र्यव्यहारका घटना बढेको बताउँछिन्। प्रविधिको विकासलाई सही तरिकाले प्रयोग गर्न नसक्दा महिला तथा बालिका हिंसाको सिकार हुनुपरेको उनको धारणा छ। प्रविधिकै कारण यौन शोषण बढेको उनको ठम्याइ छ। भन्छिन्, केटाकेटीबीच भावनात्मक र अन्तरंग कुराकानी हुने, नजिकपना बढ्दै जाने, आपसमा विभिन्न कुरा साटासाट हुने, जब सम्बन्धमा खटपट सुरु हुन्छ त्यसपछि ब्याकमेलिङ गर्ने र यौनशोषण गर्ने प्रवृत्ति बढेको छ। यस्ता मुद्दा आयोगमा थुपैै्र आएका छन्। गत वर्ष बीबीसीमा पोर्नोग्राफी र बलात्कारसम्बन्धी एउटा रिपोर्ट प्रकाशित भएको थियो। विभिन्न अनुसन्धाताले गरेका अनुसन्धानका आधारमा तयार पारिएको उक्त रिपोर्टमा प्रशस्त द्विविधा देखिए। कतिपय अनुसन्धाताले पोर्नोग्राफी र बलात्कारबीच सम्बन्ध नरहेको बताए पनि कतिपयले भने गहिरो सम्बन्ध रहेको दाबी गरे। एउटा कथन छ पोर्नोग्राफी सिद्धान्त हो, बलात्कार त्यसको अभ्यास ! यो कथन सत्यको नजिक रहेको बताउँछिन् समाजशास्त्री डा उपे्रती। भन्छिन्, प्लस टु पढ्ने टिन एजरसम्मले मोबाइलमा पोर्नोग्राफी हेर्छन्। त्यस्ता भिडियो हेरेपछि उनीहरूको दिमागमा भिज्युलाइज्ड भएर बस्छ। त्यसपछि उक्त भिज्युअललाई अभ्यास गर्न थाल्छ। युनिभर्सिटी अफ क्यालिफोर्नियाका अनुसन्धानदाता नेल मालामुथले पोर्नोग्राफी र यौन हिंसाबारे झन्डै तीन सयजनामा गरेको अनुसन्धानको निचोड थियो जोसँग पहिलेदेखि नै तीव्र यौनइच्छा छ र ऊ सेक्सका लागि जस्तोसुकै कदम उठाउन तयार हुन्छ, त्यस्ता व्यक्तिले पोर्नाेग्राफी हेरे भने यौनजन्य अपराध गर्ने सम्भावना बढी हुन्छ। सोही रिपोर्टमा एक १७ वर्षीया बेलायती किशोरीलाई नियमित पोर्नोग्राफी हेर्ने ब्वाइफ्रेन्डले पोर्नस्टारको जस्तै कपडा लगाउन र उनीहरूको जस्तै व्यवहार गर्न दबाब दिने गरेको उल्लेख छ। अत्यधिक पोर्नोग्राफी हेर्नेहरू यौनकोे मामिलामा आफ्नो साथीसँग कम सन्तुष्ट हुने युनिभर्सिटी अफ वेस्टर्न ओन्टोरियोका अर्का अनुसन्धाता डोग्लास केनरिकले बताएका थिए। उनले सन् १९८९ मा यौनलाई केन्द्रित गरेर अनुसन्धान गरेका थिए। उनको अनुसन्धानको निचोड थियो पोर्नोग्राफी हेर्ने डिभोर्ससम्म पुग्छन्। अमेरिकामा पोर्नोग्राफी हेर्न सुरु भएपछि डिभोर्स गर्नेहरू झन्डै दोब्बरले बढेको उनको अध्ययनले देखाएको बीबीसीले उल्लेख गरेको थियो। पुरुषहरू जति धेरै पोर्नोग्राफी हेर्छन्, त्यति नै आफ्नो महिला पार्टनसँग असन्तुष्ट हुने विभिन्न अनुन्धानको निष्कर्ष उक्त रिपोर्टमा छ। त्यस्तै सन् २००२ देखि २००४ सम्मको अर्को अनुसन्धानलाई उद्धृत गर्दै बीबीसीले लेखेको छ पोर्नोग्राफी अत्यधिक हेर्नेका सेक्स पार्टनर धेरै हुन्छन्। उनीहरू सेक्सका लागि जेसुकै गर्न र जति पनि पैसा खर्च गर्न तयार हुन्छन्। कलकत्ता विश्वविद्यालयका प्रोफेसर जगदीश्वर चतुर्वेदी एक भारतीय समाचार संस्थालाई अन्तर्वार्ता दिँदै संसारमा सञ्चार क्रान्तिसँगै पोर्नोग्राफी मानिसको हातहातमा पुगेको बताउँछन्। त्यसले मानिसलाई यौन हिंसातर्फ धकेल्ने उनको भनाइ छ। भन्छन्, पोर्नोग्राफी हेर्ने मानिसहरू महिलालाई कसरी नियन्त्रण गर्ने भन्नेबारे सोच्छन्। उनी पोर्नोग्राफीका कारण समाजमा अश्लील र कामुक भाषाको बाढी नै आएको बताउँछन्। त्यस्ता भाषाले समाजलाई असर गर्ने उनको धारणा छ। भारतमा हरेक २२ मिनेटमा एउटा बलात्कारसम्बन्धी मुद्दा दर्ता हुने गरेको बताइन्छ। आर्थिक प्रलोभन दिएर अर्काको अस्मितामाथि मजा लुट्ने आपराधिक मनोवृत्तिका मानिस यस समाजमा छन्।  योगेन्द्रबहादुर अधिकारी, अधिवक्ता त्यस्तै जर्ज मसन विश्वविद्यालयले गरेको सर्वेक्षणअनुसार हरेक तीनजना अमेरिकी महिलामध्ये एकजना यौनजन्य हिंसाको सिकार हुने गर्छन्। अमेरिकामा यौनजन्य अपराधमा जेल परेका पुरुषमध्ये ७७ प्रतिशतले पोर्नोग्राफी हेर्ने गरेको स्वीकार गरेको बताइन्छ। बलात्कारको घटना बढ्नुमा मुख्य कारणमध्ये पोर्नोग्राफी पनि एउटा कारण रहेको बताउँछन्, महानगरीय प्रहरीपरिसर काठमाडौंका उपरीक्षक रामदत्त जोशी। परिसरमा आउने बलात्कारका उजुरीका आधारमा उनी २० प्रतिशत बलात्कारका घटनाको कारण सूचना प्रविधि र त्यसको माध्यमबाट हेरिने पोर्नोग्राफीलाई मान्छन्। भन्छन्, बलात्कारका घटनामध्ये करिब २० प्रतिशत पोर्नोग्राफीले निम्तिएको छ। शिक्षित र विकसित देशमा सामाजिक सञ्जाल सदुपयोग भइरहेको र अविकसित देशमा दुरुपयोग भएकाले बलात्कारका घटना बढेको हुन सक्ने बताउँछिन् राष्ट्रिय मानवअधिकार आयोगकी सदस्य अन्सारी। भन्छिन्, अशिक्षा, गरिबी र बेरोजगारले व्याप्त नेपालमा प्रविधिको सही सदुपयोग हुन सकेको छैन। सामाजिक सञ्जालसहित अनलाइन पोर्टलहरूले भल्गर सामग्री प्रकाशित गरी यौनजन्य अपराधलाई प्रोस्ताहित गरेको उनी बताउँछिन्। माइती नेपालकी कानुन अधिकृत अधिवक्ता जोशी पनि बलात्कारका घटना बढ्नुमा पोर्नोग्राफीको दोष रहेको बताउँछिन्। अधिवक्ता अधिकारी बलात्कारका घटना बढ्नुमा पोर्नोग्राफी र सामाजिक सञ्जाल जिम्मेवार रहेको बताउँछन्। पहिला फेसबुकबाट नजिक हुने, त्यसपछि महिलाको सामाजिक हैसियत, पारिवारिक अवस्था बुझ्ने र मौका छोपी अपराधमा संलग्न हुने गरेको देखिन्छ, उनी भन्छन्। केन्द्रीय अपराध अनुसन्धान ब्युरोका पूर्वप्रमुख डीआईजी पुस्कर कार्की सोसल मिडियाबाट मानिसबीच पहिलेको तुलनामा सम्बन्ध वृद्धि हुँदै गएकाले सही नियत नहुनेका लागि सामाजिक सञ्जाल अवसर सावित भएको बताउँछन्। पोर्नोग्राफी र बलात्कारको अन्तरसम्बन्ध देख्छन् उनी। भन्छन्, पोर्नोग्राफीले मानिसलाई बलात्कारतर्फ उन्मुख गराउन सक्छ। टीप्पणी बलात्कारी जन्माउने समाज समाज शान्त हुँदा बलात्कारका घटना हुँदैनन्। जब समाज विचलन र निराशामा जान्छ, त्यसबेला आपराधिक मनोवृत्ति बढ्न गई बलात्कारका घटना बढ्छन्। यसबाट भन्न सकिन्छ, बलात्कार अन्ततः सामाजिक संरचनाकै उपज हो। समाजमा बलात्कारी किन उत्पादन भइरहेको छ भन्नेबारे बुझ्न ऊ कस्तो सामाजिक परिवेशमा हुर्किएको छ भन्ने हेर्नुपर्छ। समाजमा पारिवारिक विचलन र विघटन आउँदा बलात्कारका घटना बढ्ने गर्छ। समाजमा आउने विचलनले मानिसलाई सामाजिक रोगी बनाउँछ। बलात्कारको घटना पीडक र पीडितबीचको मात्रै कुरा होइन, यो निकै डरलाग्दो सामाजिक कारण हो। अहिले नेपालमा सामाजिक संचनामा फरक ल्याउन खोजिएको छ, तर सोचमा फरक आएको छैन। झट्ट हेर्दा धेरै राजनीतिक परिवर्तन भएजस्तो देखिन्छ। नेताहरू नै बलात्कार मुद्दामा परेका छन्। समाजले जहिल्यै छोरालाई प्राथमिकतामा राख्छ तर त्यही छोरा बलात्कारी हुन्छ। छोरा प्राथमिकतामा पर्ने भएकाले जस्तोसुकै नराम्रो काम गरे पनि बचाउने कोसिस गरिन्छ। गल्ती गर्यो भन्दा पनि ऊ छोरा हो भन्नेबारे बढी चिन्तित हुन्छ। यस्तो संरचनागत कारणले भएको हो। समाजभित्रको गलत मूल्यमान्यताको परिणाम हो यो। बलात्कार सबैभन्दा पीडादायी अपराध हो। हत्याभन्दा पनि डरलाग्दो हुन्छ। बन्दुकले सुट गर्नुभन्दा बलात्कार डरलाग्दो पीडा मानिन्छ। रेप भिक्टिमहरूको एउटा भनाइ छ, मलाई गोली हान्, तर रेप गरेर गोली नहान्। एकजना आन्दोलनकारी महिलालाई आर्मीले सीधै गोली नहानेर बलात्कारपछि गोली हानेर मारेपछि यो भनाइ बाहिर आएको थियो। बलात्कार कम गर्न यौनलाई उदार बनाउनुपर्छ। हाम्रो सामाजिक संरचनाले सेक्स्युअल पार्टन राख्न विवाहअघि अनुमति दिँदैन। विवाह ३० वर्षमा हुन्छ, तर मानिसको यौनिक आवश्यकता १२ वर्षमै सुरु हुन्छ। यस्तो अवस्थामा कसरी मिलाउन सकिन्छ ? बलात्कारका घटना बढ्नुमा यो पनि एउटा जिम्मेवार कारण हो। १५ देखि २५ वर्ष उमेरमा सबैभन्दा धेरै गर्भपतन हुने गरेको छ। ती सबै स्कुल, कलेज पढेकाहरू छन्। कोही शिक्षकबाट, बाबुबाट, प्रेमीबाट बलात्कृत भएका छन्। हामी मिडियामा आएकालाई मात्रै रेप भनिरहेका छौं। तर घरघरमा छ बलात्कार। गाउँगाउँमा छ बलात्कार। कति लुकाइएको छ, कति लुकाउन खोजिएको छ। बलात्कारका घटनालाई बाहिर आउन नदिनु नै बलात्कार बढ्नुको कारण हो। बलात्कारका घटना बढ्नुमा समाज दोषी छ। समाजले बलात्कारी बढाइरहेको छ। कानुन, परिवार, बुद्धिजीवी, लेखक, शैक्षिक संस्था सबैले बलात्कारी बढाइरहेका छन। सन् १९८० सम्म महिला अस्मितालाई अस्मिता मानिँदैनथ्यो। महिलालाई मान्छे नै नमान्ने चलन थियो। हिजो राजामहाराजा र राणाहरू गाउँगाउँबाट राम्रा केटीहरू ल्याउँथे। दरबारभित्र रखैल बनाएर राख्थे। त्यसबेलाको मूल्यले त्यसलाई स्वीकार गर्यो। अब त्यो मान्यताले हुँदैन। वेश्यावृत्तिमा संलग्न अधिकांश महिला बलात्कृत भएपछि आएका छन्। समाजबाट बहिस्कृत भएपछि उनीहरू सहर पसेर वेश्यावृत्तिमा हेलिएका छन्। विदेश गएर फर्किएकी एकजना बहिनीले भनेकी थिइन्, आफ्नो काम विदेशमा पनि त्यही हो, नेपालमा पनि त्यही हो। घरमा बाबुको बलात्कार सहनुभन्दा विदेशमा अपरिचत व्यक्तिबाट बलात्कृत हुनु राम्रो। विदेशमा त पैसा पनि आउँछ। कस्तो दयनीय अवस्था ! यस्तो डरलाग्दो अवस्थामा पुगेका छन् आजका महिला। सेक्स जैविक आवश्यकता हो भन्ने चलन छ, तर समाजशास्त्रले सेक्स्युलिटीलाई पनि समाजकै उत्पादन मान्छ। सेक्स्युलिटी भनेको समाज निर्मित हुन्छ। बजारले सेक्सी देखाइदिने र व्यापार बढाउने काम गरिरहेको छ। छोटा लुगा लगाएकै कारण बलात्कार बढेको हो भने बलात्कार बढ्नुको कारण लुगा होइन, बजार हो। बजारलाई राज्यले नियन्त्रण गर्नुपर्छ। त्यस्तो हुन सकेको छैन। त्यसकारण भन्न सकिन्छ, बलात्कारी समाजकै संरक्षण र शक्ति उन्मादमा समाजभित्रै हुर्किरहेको हुन्छ। (कुराकानीमा आधारित) डा उप्रेती समाजशास्त्री हुन्।"
विकासको जग हाल्ने मौका,"प्रधानमन्त्री केपी शर्मा ओली यही असार ५ गतेदेखि चीनको पाँचदिने भ्रमणमा जाँदैछन् । दुई वर्षअघि भारतीय नाकाबन्दीपछि गरेको चीन भ्रमणमा भारतप्रतिको निर्भरता कम गर्न र संकट परेपछि भरपर्दो विकल्प तयार गर्न, चीनसँग पारवहन सुविधा प्राप्त गर्न चिनियाँ राष्ट्रपतिसँग गरेको समझदारीले नै प्रधानमन्त्री ओलीको राष्ट्रिय छविलाई धेरै माथि उठाएको छ । अहिले निर्वाचनपछि झन् शक्तिशाली भई चीन भ्रमणमा जान लाग्दा जनताले प्रधानमन्त्रीसँग भावावेशमा नआई बुद्धिमानीपूर्वक इतिहास र भविष्यको परिप्रेक्षमा नेपालको विकासमा चीनको सहभागिताको अपेक्षा राखेका छन् । निसन्देह पनि राष्ट्रको सम्पूर्ण इतिहासमा यो क्षण विकासका लागि एउटा महत्वपूर्ण निर्णायक घुम्तीमा पुगेको छ । अन्तर्राष्ट्रिय र छिमेकमा भएको विकास र परिवर्तनलाई मध्यनजर गरी केही निर्णय गर्न सकिएन भने यो सुनौलो मौका गुम्न गई नेपाललाई धेरै पश्चात्ताप हुनेछ । अतः प्रधानमन्त्री ओलीले यसलाई अन्यन्तै गम्भीरताका साथ लिनुपर्छ । चीनसँग पुराना सम्झौता प्रशस्त छन् भने नयाँ विश्व परिवेशमा थुप्रै विषयलाई ध्यानमा राखी भविष्यमुखी भएर पनि अग्रसरता लिन आवश्यक हुन आउँछ । एकदुई वर्षमै नेपाल अतिकम विकसित राष्ट्रको कुचकबाट बाहिर आउँदैछ । राम्रो नीति, कार्यक्रम र लगानीको परिवेश तयार गर्न सके आउँदो २५ वर्षमा नेपाल विकसित राष्ट्रको समूहमा पनि जान सक्ने प्रशस्त अवसर देखिन्छ । यस पृष्ठभूमिमा दीर्घकालीन योजना, नीति र कूटनीति परिचालन गरेर जानु नै नेपालको सर्वोत्तम हितमा हुनेछ । सन् २०१६ मार्चमा चीन भ्रमणमा पेट्रोलको आंशिक पूर्ति गर्न र पारवहनबारे चीनसँग गरेको समझदारीले नेपाल दुई ढुंगाबीचको तरुलको अवस्थाबाट बाहिर निस्किसकेको हो । अब भारतबाट कुनै ठूलो थिचोमिचो भारतबाट हुन गाह्रैपर्छ र गरेको खण्डमा भारत स्वयंलाई नै नोक्सानी बेहोर्नुपर्ने अवस्थाको ज्ञान राम्ररी गराएको छ ।विगतका अनुभवबाट हामीले पनि राम्रोसँग बुझ्नुपर्छ भारतको विकल्प चीन होइन र चीनको विकल्प भारत पनि होइन । दुवैको सम्बन्धको आआफ्नै इतिहास महत्व र आवश्यकता छ । नेपाल दुवैसँग सहयोगात्मक रूपमा जानुपर्छ, प्रतिस्पर्धात्मक होइन । हाम्रो द्रूत विकासका लागि भारत र चीन दुवैको सहयोगको नितान्त आवश्यकता छ । उत्तर नेपालको विकासको गति धेरै कम भएकाले राज्यले त्यसमा बढी ध्यान दिन आवश्यक छ, जसका लागि चिनियाँ सहयोग महत्वपूर्ण हुन सक्छ । हामी चीनबाट आयात गरेजति सामान निर्यात गर्ने अवस्थामा छैनौं । समयमै ध्यान पुर्याएनौं भने हामी पनि ऋणको कुचक्रमा परी असफल राष्ट्र हुन पनि बेर लाग्दैनौं । समकालीन विश्वमा चीन दोस्रो आर्थिक शक्तिका रूपमा उदाएको छ । चीनको व्यापार र विदेशी लगानीले विदेशमा ठूलो स्थान बनाएको छ । अमेरिका तथा युरोपका देशहरू आज चीनको बढ्दो आर्थिक शक्तिसँग धेरै भयभीत भएका छन् । करिबकरिब सबै राष्ट्रको व्यापार घाटा चीनसँग हरेक वर्षजस्तै बढ्दै गएको प्रगतिशील सूचकमा नेपालले यसबाट फाइदा उठाउन नसक्नु दुर्भाग्य मात्र हुनेछ । चीन एउटा परिपक्व देश हो, जहाँ हरेक संस्थागत कार्य सम्पादन र त्यसको अभिलेख सुरक्षित छ । जबकि हाम्रो हकमा व्यक्तिमा बढी भर पर्ने गरिन्छ । चीनको यो भ्रमणलाई फलदायी बनाउन प्रधानमन्त्रीले परम्परागत शैली त्याग्नुपर्छ । व्यावसायिक तरिकाले चीनको भविष्यको आकांक्षा र संवेदनशीलतालाई दृष्टिगत गर्दै सम्भावनाका प्रथामिकता छनोट गर्नु उपयुक्त हुन्छ । प्रधानमन्त्री ओलीले निम्न विषयमा ध्यान पुर्याउनु उचित हुन्छ : विश्वसनीयता चीनसँग सफलतापूर्वक व्यावसायिक तरिकाले सम्बन्ध राख्ने हो भने हामीले औपचारिकता र व्यावहारिकताको फरक राम्ररी बुझ्नुपर्छ । चीनले पहिले नेपालको जसरी विश्वास गथ्र्यो, अहिले त्यसमा कमी आएको छ भन्ने हामीले बिर्सनु हुँदैन । नेपालबाट तिब्बतमा भएको घुसपैठ, तातोपानी नाकाको दुरुपयोग र दलाई लामाको क्रियाकलापले चीन सशंकित भएको छ । त्यसैगरी राजनीतिक अस्थिरता तथा आर्थिक अकर्मण्यताले नेपालको क्षमतामाथि नै प्रश्नचिह्न उठ्ने गरेको छ । सन् १९९६ मा चीनका तत्कालीन राष्ट्रपति चियाङ चमिनले नेपालको भ्रमण गरेपश्चात् कुनै पनि चिनियाँ राष्ट्राध्यक्ष नेपाल आएका छैनन् । वर्तमान चिनियाँ राष्ट्रपति सी जिनपिङले २०१६ मा दक्षिण एसियाको भ्रमण गर्दा बंगलादेशसम्म पुगे, तर नेपाललाई प्राथमिकतामा राखेनन् । यसले पनि नेपालप्रति चीनको घट्दो विश्वसनीयता पुष्टि गर्छ । नेपालको विश्वसनीयता चीनसँग मात्र नभई भारतसँग पनि कम भएको छ । यी देशले नेपाली भूमिसँग जोडिएका आफ्ना सुरक्षा सुनिश्चित गर्न आफ्नै तरिकाले काम गरेका छन् । नेपालप्रति भने निकै कम भर पर्ने गरेका छन् । हामीले हामीप्रतिको विश्वसनीयता पुनः स्थापना गर्नुपर्छ । प्रधानमन्त्री ओली यसबारे पूर्णरूपले सचेत हुनुपर्छ । चीनले नेपाललाई भारतको प्रभाव क्षेत्रमा परेको महसुस गर्दछ । त्यसैले नेपालले थालेको कुनै पनि परियोजनामा चीन सहज हुँदैन । सेती, बूढीगण्डकी विद्युत् परियोजनाले यही इंगित गर्दछ । । अतः जे भन्नु छ, त्यो हरेक हालतमा गरेर देखाउने संकल्प नेपालले लिनुपर्छ । बोआवो र सांघाई सम्मेलनमा नेपालले निम्ता नपाउनुले पनि चीनको नेपाल बुझाइअभिव्यक्त गर्छ । चालु सम्झौताको निरन्तरता नेपालले चीनसँग गरेका सम्झौता कति चालु अवस्थामा छन् र कति छैनन् भन्ने पुनरावलोकन गरी आउने भ्रमणमा ती परियोजनालाई निरन्तरता दिनु श्रेयस्कर हुनेछ । पोखरा विमानस्थल, माथिल्लो त्रिशूली जलविद्युत्, खाद्य सामग्री सहयोग, रिङरोड फ्लाई ओभरब्रिज आदिलाई समयभित्रै समाप्त गर्नुपर्छ । साथै बीआरआईअन्तर्गत पर्ने नयाँ परियोजनामध्ये नेपालको प्राथमिकताअनुसार केही परियोजनाको विस्तृत विवरण यसै बेला बुझाउँदा ठीक हुनेछ । केरुङगल्छीसम्मको रेलमार्ग, तातोपानी सडक, चार खालमा पेट्रोल भण्डार निर्माण अति जरुरी कार्य हुन् । नेपालको आफ्नो हालको आवश्यकता र भविष्यमा विकासका गतिमा तीव्रता प्रदान गर्ने परियोजना यसै भ्रमणमा तय गर्दा राम्रो हुन्छ । हामी चीनबाट आयात गरेजति सामान निर्यात गर्ने अवस्थामा छैनौं । समयमै ध्यान पुर्याएनौं भने हामी पनि ऋणको कुचक्रमा परी असफल राष्ट्र हुन पनि बेर लाग्दैनौं । भारतको प्रतिस्पर्धात्मक उपस्थिति र सुरक्षामा आउन सक्ने खतरालाई ध्यानमा राखी बीआरआईका आयोजनालाई क्रमशः आवश्यकताअनुसार ताल मिलाई जानु राष्ट्रिय हितमा हुनेछ । यसो भन्दा चीन विश्वकै प्रथम शक्तिशाली राष्ट्र बन्ने होडबाजीमा रहेको बिर्सन हुँदैन । त्यसको अभिव्यक्ति बीआरआईमार्फत भइरहेछ । अमेरिका, युरोपेली युनियन, भारतलगायतका देशहरू चीनको यस महत्वाकांक्षी योजनाबाट चिन्तित छन् । त्यसैले दक्षिण एसियामा भारतको अग्रणी भूमिका रहने गरी कनेक्टिभिटीको परिकल्पना गरिएको छ । हामीले यो संवेदनशीलतालाई राम्रोसँग बुझ्नुपर्छ । बीआरआईबाट नेपालले केवल फाइदा पुर्याउँछ भन्ने छैन । यसले बोकाउने ऋणको भारी उठाउन हामीले त्यत्तिकै मात्रामा आर्थिक क्रियाकलाप गर्नुपर्छ । चीनको यस परियोजनाका कारण धेरै देश ऋणमा डुबेर नोक्सानी व्यहोरिरहेको चर्चा अन्तर्राष्ट्रिय आर्थिक समाजमा भइरहेको छ । माल्दिभ्स, श्रीलंका, म्यानमार, पाकिस्तानजस्ता देशले ऋण धान्न नसकेर आफ्नो जमिन नै ९९ वर्षसम्म धरौटीमा राखेर ऋण लिने बाध्यतामा पुगेका छन् । नेपालको हालको आर्थिक क्षमता ऋण तिर्ने किसिमले अत्यन्त न्यून छ । हाम्रो व्यापार घाटा चीनसँग पनि उत्तिकै छ । हामी चीनबाट आयात गरेजति सामान निर्यात गर्ने अवस्थामा छैनौं । समयमै ध्यान पुर्याएनौं भने हामी पनि ऋणको कुचक्रमा परी असफल राष्ट्र हुन पनि बेर लाग्दैनौं । अतः थोरैथोरै लगानी हुने परियोजनामा जोड दिन उचित हुनेछ । हामीले मृगतृष्णा नगरी उत्पादकत्व, नाफा तिर्न सक्ने क्षमता निर्धारण गरी मात्र काम लिँदा ठीक हुनेछ । साथसाथै हामीले चीनले सहयोग गरेको ट्रलीबस, बाँसबारी जुत्ता कारखाना, भृकुटी कागज मिलजस्ता उद्योग धराशायी बनाएको बिर्सनु हुँदैन । व्यापार घाटा र पारवहन नेपाल र चीनको व्यापार घाटा निरन्तर बढ्दै गइरहेको छ । यस अवस्थामा हाम्रो निर्यात गर्ने सामग्री अभावले यस खाडललाई पुर्न गाह्रो छ । हाम्रो निर्यात एक सय ८९ मिलियन डलरको छ भने आयात १ हजार २ सय ४७ मिलियन डलरको छ । यस अवस्थामा हामीले विद्युत् उत्पादन गरी चीनबाट नयाँ ट्रान्समिसन लाइनबाट निर्यात पूर्ति गर्ने तथा पहाडीहिमाली क्षेत्रमा स्थानीय फलफूल उत्पादन, जडिबुटी, यातायातमा बिजुली खपत गरी व्यापार घाटा मिलान गर्न सकिन्छ । सुनकोसी, किमाथांका अरुण दोस्रो, उपल्लो त्रिशूली, बूढीगण्डकी आदि जलविद्युत् परियोजनाबाट हुने राष्ट्रिय हितलाई मध्यनजर गर्र्दै चिनियाँ लगानी बढाउँदा उपयुक्त हुन्छ । साथै हाम्रा निर्यातका लागि सडकदेखि बन्दरगाहसम्म सुनिश्चितता स्थापना गर्नेमा जोड दिनुपर्छ । पर्यटन पहाडी क्षेत्रमा चिनियाँ लगानीले सकारात्मक प्रभाव पार्न सकिने देखिन्छ । चीनबाटै लाखौं पर्यटक आउने गर्छन्, तर भ्रमणयोग्य स्थान खुला नभएर यसको फाइदाबाट नेपाल वञ्चित भएको छ । स्थानीय उत्पादनका साथै पर्यटन उद्योगमा वृद्धि गराउने खालको सम्झौताले पहाडको आर्थिक क्षमता उकास्न मद्दत पुर्याउनेछ । तर यस क्षेत्रमा सानो मात्राको लगानीलाई हतोत्साहित गर्नुपर्छ । अर्कोतर्प यो लगानी भने यसमा नेपाली लगानी नै हुनुपर्छ, अन्यथा यसले नाकारात्मक प्रभाव पार्न सक्छ । चीन सीमामा खुला रहेको सात नाकालाई सडक सञ्जालले जोडदा उचित हुनेछ । सीमा चासो नेपाल चीनबीच रहेको १ हजार ४ सय १४ किलोमिटरको सीमामा केही स्थानमा विवाद बढेको छ । त्यसलाई तत्काल समाधान गर्ने पहल यसै भ्रमणमा गर्नुपर्छ । खासगरी लिपुलेकबारे भारतसँग २०१५ मा चीनले सम्झौता गर्दा दुईपक्षीय रूपमा व्यापारिक नाकाका रूपमा लिएको थियो । तर त्यो सम्झौता अहिलेसम्म सच्याइएको छैन । त्यसबारे यही भेटमा चर्चा गर्नु उपयुक्त हुनेछ । चिनियाँ संवेदनशीलता नेपालले आफ्नो विकास, व्यापार र लगानीबारे जति सतर्कता अपनाए पनि चीनको संवेदनशीलताबारे लापरबाही गर्यो भने चीनसँग सम्बन्ध बिग्रन सक्छ । खासगरी नेपालको भूमिबाट तिव्बतविरोधी क्रियाकलाप, सहयोग र घुसपैठलाई चीनले धेरै गम्भीरतापूर्वक लिने गर्दछ । यसबाहेक पनि सिनच्याङ र अन्य क्षेत्रमा मुसलमान विरोधको पनि दबाब बढ्दैछ । यसको गम्भीरतालाई विचार गरी नेपालले चीनलाई पूर्ण आश्वस्त बनाउन सक्नुपर्छ । भारतले दलाई लामाका क्रियाकलापमा धेरै रोक लगाइसकेको छ । हामीले पनि यस्तैगरी चीनलाई राम्रो मित्रताको परिचय दिनुपर्छ । साथै एक चीन सिद्धान्तको परिपोषक रूपमा प्रस्तुत गर्नुपर्छ । हामी चीनबाट आयात गरेजति सामान निर्यात गर्ने अवस्थामा छैनौं । समयमै ध्यान पुर्याएनौं भने हामी पनि ऋणको कुचक्रमा परी असफल राष्ट्र हुन पनि बेर लाग्दैनौं । प्रधानमन्त्रीले नेपाल र चीनको सम्बन्धमा नयाँ प्रस्थान विन्दु खोज्नुपर्छ, जसले यो चुनौतीपूर्ण समयमा नेपालचीनको सहयोगले भविष्यमा मैत्रीको आधारशिलालाई झन् बलियो बनाउन निर्णायक भूमिका खेल्न सकोस् । नेपालको परराष्ट्र नीतिमा परिवर्तन मार्च २०१६ देखि नै आइसकेको छ । त्यतिबेला नेपालले गरेको भारतप्रतिको निर्भरता छुटाउने पहल स्वीकार गरी चीनले घनिष्ट मित्रताको एउटा थप परिचय दिएको थियो । चीनसँग यातायात, जलविद्युत्, आधारभूत आवश्यक निर्माण कार्य आदि समयसीमा तोकेर कार्यान्वयन गर्नु उपयुक्त हुनेछ । चीनको कूटनीति एक दशकअघि प्रतिरक्षात्मक थियो भने अहिले सक्रिय अग्रगामी भएको छ । बीआरआई त्यसैको परिणाम हो, जसले चीनलाई ठूलो महत्वाकांक्षी बनाएको छ । संसारमा चीनको व्यापारिक मात्र होइन, सामरिक प्रभुत्व बढ्दै जानेछ । यसअनुरूप नेपाल यस खेलको गोटी बन्ने होइन, बरु आफ्नो सीमा र शक्ति सम्झेर सीमित रूपमा राष्ट्रिय हितमा बढ्नु बेस हुन्छ । त्यस्तै ऋणको कार्यक्रममा नफसी अनुदानमै बीआरआईअन्तर्गतको पारवहन यातायात कार्य सम्पन्न गर्नेमा ध्यान केन्द्रित गर्न बेस हुन्छ । यसमा गरिने लापरबाहीले नेपाललाई ठूलो मूल्य चुकाउनुपर्ने हुन्छ । नेपालले कूटनीति सञ्चालन गर्दा भारत वा चीन कतैतिर नझुकी सन्तुलन बनाएर युगान्तकारी नयाँ अध्याय सुरु गर्न चुक्नु हुँदैन । पूर्वराजदूत ठाकुर राजदूत एसोसिएसनका उपाध्यक्ष हुन्"
मौलिकता गुमाएको बारपाक,"ढुंगाको छानो, ढुंगाको गारो, ढुंगा बिच्छ्याएको आँगन र गाउँभित्रको गल्लीमा पनि ढुंगै छापिएको। करिब एक हजार घरधुरी एकै ठाउँमा भएको गाउँ पुरानो बारपाकको पहिचान थियो। बारपाक लाहुरेहरूको गाउँको रूपमा पनि परिचित छ। यहाँका अधिकांश युवा ब्रिटिस सेना, सिंगापुर प्रहरी र भारतीय सेनामा छन् भने अधिकांश प्रौढ तथा वृद्ध पनि भूपू सैनिक छन्। भिक्टोरिया क्रस पदक पाउने गजे घलेका कारण पनि बारपाकको अन्तर्राष्ट्रिय छवि छ। बहत्तर सालको विनाशकारी भूकम्पको केन्द्रबिन्दु यही गाउँ थियो। सबै घर सोत्तर भए। पुरिएर ७२ जनाको निधन भयो। गाउँको जमिन पनि धाँजा फाटेर क्षत्विक्षत् बन्यो। देशविदेशमा रहेका शुभचिन्तकहरूले पुरानै ढाँचामा बारपाकको पुुनर्निर्माण गर्ने परिकल्पना गरे। एकीकृत बस्तीको गुरुयोजनाका लागि दौडधुप सुरु गरे। तर पुनर्निर्माण हुँदै जाँदा बारपाक अलग रूपमा खडा हुन थाल्यो। पुरानो बारपाक विध्वंस भएर नयाँ बारपाक निर्माण भयो, तर भूबनोटबाहेक यहाँ पुरानो ढाँचाको केही पनि बाँकी छैन। यहाँ वडा नं १ मा ३७८ र वडा नं २ मा ९२२ घरधुरी छन्। एक हजार घरधुरी एकै ठाउँमा रहेको बारपाक देशमै सबैभन्दा धेरै घरधुरी एकै ठाउँमा रहेको गाउँ हो। राष्ट्रिय पुनर्निर्माण प्राधिकरणको तथ्यांकअनुसार १३०१ घरधुरीमध्ये बारपाकमा अहिलेसम्म ९९० नयाँ घर निर्माण भएका छन्। तीमध्ये ६० प्रतिशत आरसीसी घर निर्माण भएको त्यहाँ खटिएका पुनर्निर्माण प्राधिकरणका इन्जिनियर सन्दिप बराम बताउँछन्। बारपाक पुरानो थलोबाट सरेको पनि छ। मनेडाँडा, कोटडाँडाजस्ता पुराना ठाउँमा बस्ती पातलो देखिन्छ। साँघुरो र भिरालो ठाउँ छोडेर गाउँलेले साबिक वडा नं ४ सोर्तको समथर स्थानमा घर बनाउन थालेका छन्। त्यहाँ जग्गा नहुनेले महँगो मूल्यमा घडेरी किनेर समेत सोर्तमा घर बनाउने क्रम बढेको छ। ज्यानको माया गर्ने कि मौलिकता जोगाउने पुरानै ढाँचामा घर बनाएर बारपाकको मौलिकता जोगाउने इच्छा त सबैको थियो, तर उसैगरी घर बनाउँदा भूकम्पबाट जोगिन सम्भव थिएन। ज्यानको मायाले गर्दा बारपाकलाई पुरानै संरचनामा निर्माण गर्न नसकिएको स्थानीयको भनाइ छ। भूकम्पमा जति पनि मान्छे मरे, सबैजना छानाको ढुंगाले चेपेर मरेको महसुस गरियो स्थानीय पुरबहादुर घले भन्छन्, त्यसैले अब त गाउँ राम्रो बनाउनेभन्दा पनि कसरी ज्यान जोगाउने भन्ने सबैको चिन्ता भयो। घरको छाना छाउँदा पनि किलाकाँटी नठोकी ढुंगा मात्र खापेर छाना छाउने पुरानो चलनले गर्दा धेरैको ज्यान गएको बारपाकीको निष्कर्ष छ। पुरानो चलनअनुसार छाना छाउँदा ढुंगामा किलाकाँटी ठोकेर अड्याउँदैनथे। एउटामाथि अर्को ढुंगा खापाखाप अड्याएको हुन्थ्यो, उनी भन्छन्, गारो लगाउँदा पनि एउटा ढुंगामाथि अर्को अड्याएको मात्र हुन्थ्यो। यसरी बनेको घर त भूकम्पले अलिअलि हल्लाउनेबित्तिकै ढुंगा झर्न थाल्दो रहेछ। पुरानो ढाँचा अति जोखिम भएकाले गाउँलेले पैसा नभए पनि नयाँ ढाँचाको घर बनाएको उनी बताउँछन्। अलिअलि पैसा हुनेले सरकारको मापदण्ड र अनुदान पर्खिएनन्। आरसीसी घर ठड्याइसके। नहुनेहरूले सरकारको पैसा पर्खिएर पनि नक्साअनुसार आरसीसी घर नै बनाइरहेका छन्, उनी भन्छन्, भूकम्पबाट बच्ने आशामा नयाँ खालको घर बनाएको हो। भूकम्पले बास गुमाएकाहरूलाई घर बनाउन हतार भइसकेको थियो। सरकारको ढिलासुस्ती यही हो, त्यसैले गाउँलेले धमाधम घर ठड्याए। अहिले बारपाकले मौलिकता गुमाइसकेको छ। अहिले बारपाक अनेकौं रङको जस्ताको छानाले रंगीबिरंगी भएको छ। हिजोको कालो बारपाक अहिले रंगीचंगी भएको छ, स्थानीय वीरबहादुर घले भन्छन्, घरहरू पक्की त बने, झट्ट हेर्दा गाउँ रमाइलोजस्तो पनि देखियो, तर गाउँको मौलिकता हरायो। बेलायत, हङकङ, काठमाडौं बस्ने बारपाकका जनताले धेरै लगानी गरेर गाउँमा ठूला आरसीसी भवन बनाएको उनको भनाइ छ। तर प्रायः ठूला घरका मान्छे गाउँमा बस्दैनन् घले भन्छन्, होलिडे होमका रूपमा बनाएर छोडेका छन्। भाडामा लाग्छ कि भन्ने आशा गरेका छन् तर गाउँमा भाडा तिरेर को बस्छ र ? लगानीअनुसार ती घर प्रतिफल दिने खालका छैनन्। घले मौलिकता जोगाउन पुरानै ढाँचाको बारपाक बनाउनुपर्छ भन्नेमध्येका एक हुन्। तर सरकारी ढिलासुस्तीले बारपाक नौरंगी बनेको उनको बुझाइ छ। बारपाकको एकीकृत बस्तीको अवधारणा लिएर प्राधिकरण, विभाग, मन्त्रालय पुगियो उनी भन्छन्, तर भूकम्पले बास गुमाएकाहरूलाई घर बनाउन हतार भइसकेको थियो। सरकारको ढिलासुस्ती यही हो, त्यसैले गाउँलेले धमाधम घर ठड्याए। अहिले बारपाकले मौलिकता गुमाइसकेको छ। भूकम्प प्रतिरोधी बारपाक बने पनि यो अव्यवस्थित भएको उनको टिप्पणी छ। भूकम्पले जगायो सामाजिक गाउँले सबै पुनर्निर्माणमा लागेकाले यो वर्ष बारपाकको केही जमिन बाँझै बसेको छ। अहिले बारपाकका युवा, प्रौढ, महिला सबैजसो घर बनाउने काममा तल्लीन छन् पुरबहादुर घले भन्छन्, खेतीपाती छोडेर, बारी बाँझै राखेर घर बनाउन थालेका छन्। भूकम्प गएदेखि सिकर्मी, डकर्मी काम गर्नेको कमाइ राम्रो भएको उनले बताए। भूकम्पपछि गाउँको चेतनास्तर पनि उकासिएको यहाँका वासिन्दाको अनुभव छ। भूकम्पपछि यहाँ ओइरिएका सामाजिक संघसंस्थाले जनचेतना, प्रशिक्षण, अभिमुखीकरणजस्ता कार्यक्रम गरेर गाउँलेलाई सबलीकरण गरेको स्थानीय घामरानी घले बताउँछिन्। बारपाकमा भूकम्पपछि विनाशसँगसँगै विकास पनि भएको घलेको भनाइ छ। भूकम्पभन्दा अघि बारपाकका महिला घरायसी काम मात्र गरेर जीवन बिताउँथे घले भन्छिन्, घरबाट बाहिर कतै जानुपयो भने पनि पछ्यौराले मुख छोपेर हिँड्ने, मान्छेहरूसँग नबोल्ने गर्थे। तर भूकम्पपछि धेरै तालिम पाइयो। अहिले आफ्नो समस्या समाजमा प्रस्टसँग राख्न सक्ने भएका छौं। विभिन्न तालिम लिएपछि गाउँले किसान व्यावसायिक तरकारी खेतीमा लागेको घले बताउँछिन्। पहिले बारपाकीहरूको भान्सामा बजारबाट ल्याएको तरकारी पाक्थ्यो। अहिले आफ्नै करेसाबारीबाट तरकारी टिपेर खान पाइएको छ घले भन्छिन्, पहिले नयाँ कपडा ल्याएर बालुवा, ढोडेनी, गोरखाजस्ता बजारमा सिलाएर लाउनुपथ्र्यो। अहिले सिलाइबुनाइ तालिम लिएपछि आफ्नै गाउँमा सिलाएको कपडा लगाउन पाइएको छ। हिंसाका घटना बाहिर आउन थालेपछि समाजमा अप्रिय घटना कम हुन थालेको उनको मत छ। सामाजिक चेतनालाई भूकम्पको देनको रूपमा लिन्छिन् स्थानीय तीर्थमाया गुरुङ। भूकम्प जानुभन्दा पहिले गाउँमा पापका कारण बिरामी भएको भन्ने अन्धविश्वास थियो, त्यसैले सेतोपानी बग्ने, पाठेघर खस्ने जस्ता रोग लुकाउँथे उनी भन्छिन्, तर अहिले स्वास्थ्यसम्बन्धी चेतनाका कारण व्यथा लुकाउने, झाँक्री लगाउने काम कम भएको छ। स्वास्थ्यचौकी, मेडिकलहरूमा बिरामी बढ्न थालेको छन्। स्थानीय सरकारले सडक निर्माणमा विशेष जोड दिएको वडा १ का वडाप्रमुख रोशन विक बताउँछन्। बारपाकका सबै टोलमा सडक निर्माण भएको उनको भनाइ छ। ठूलो गाउँभन्दा बाहिरका गाउँहरू जस्तो पोखरी, दुम्सीका, स्नान, मान्द्रे सबै ठाउँ सडक सञ्जालले जोडिइसक्यो उनले भने, विभिन्न दातृ निकायसँग समन्वय गरेर एक घर एक धारा निर्माण भएको छ। सामाजिक चेतनाका अभियान, सीपमूलक तालिम सञ्चालन भइरहेका छन्। बारपाकको विकास तीव्र गतिमा भएको उनको तर्क छ। हाइलाइट पुरानो बारपाक विध्वंस भएर नयाँ बारपाक निर्माण भयो, तर भूबनोटबाहेक यहाँ पुरानो ढाँचाको केही पनि बाँकी छैन।"
आफ्नो टोलीको हौसलाका लागि जुँगा बढाउँदै समर्थक,"मस्को : प्रत्येक चार वर्षमा आयोजना हुने विश्वकप फुटबल मैदानमा खेलाडीबीच हुने घम्साघम्सीका कारण मात्र चर्चित हुँदैन, विश्वकप फुटबलमा खेलसँगै समर्थकहरूको चर्तिकलाले पनि उत्तिकै चर्चा पाउँछ । रुसमा बिहीबारदेखि सुरु भएको २१औं विश्वकप फुटबलका क्रममा पनि समर्थकका थरीथरीका चर्तिकला समाचारको विषय बन्न थालेका छन् । कुनै समर्थक आफ्नो टोलीको खेल हेर्न जर्मनीबाट आयोजक राष्ट्र पुगेका छन् भने कुनै समर्थक टोलीको हौसला बढाउन पाँच हजार किलोमिटरभन्दा बढी दूरी साइकलमा पार गर्दै रुससम्म पुगेका छन् । यस्तोमा घरेलु टोली रुसका समर्थकले पनि आफ्ना खेलाडीको मनोबल बढाउन छुट्टै अभियान चलाएका छन् । रुसका समर्थकले आफ्नोे टोलीको हौसला बढाउन जुँगा बढाउने अभियान थालेका छन् । रुसका चर्चित टेलिभिजन कार्यक्रम प्रस्तोता इभान उर्गान्टले विश्वकपमा घरेलु टोलीको हौसला बढाउन जुँगा बढाऊ अभियान सुरु गरेका हुन् । उनले आफ्नो टेलिभिजन कार्यक्रममार्फत समर्थकलाई विश्वकप अवधिभर जुँगा बढाउन आह्वान गरेपछि जुँगा बढाउने समर्थकको संख्या बढ्दै गएको छ । महिला समर्थकले समेत नक्कली जुँगा लगाएर यो अभियानमा साथ दिँदै आएका छन् । खासगरी यो अभियानलाई रुसी टोलीका प्रशिक्षक स्टानिस्लाभ चेर्चेसोभसँग जोडेर अगाडि बढाइएको हो । आफ्नो समयका चर्चित गोलरक्षक चेर्चेसोभ खेलाडी जीवनदेखि नै आफ्नो जुँगा र कपालको शैलीका लागि चर्चित थिए । चर्चेसोभले तात्कालीन सोभियत संघबाट पनि फुटबल खेलेका थिए । चेर्चेसोभलाई यति बेला हाम्रो समर्थनको आवश्यकता छ, त्यसैले विश्वकप अवधिभर आफ्नो जुँगा बढाएर हामी उनको र राष्ट्रिय टोलीको हौसला बढाऔं, इभानले आफ्नो कार्यक्रम र सामाजिक सञ्जालबाट समेत समर्थकलाई आग्रह गरेका थिए । यति बेला विश्वकपको भविष्यवाणी, मौसम, भौतिकशास्त्रको नियम, खेलाडीको प्रदर्शनसमेत प्रशिक्षक चेर्चेसोभको विरुद्घमा छ । यस्तो अवस्थामा हाम्रो अभियानले टोलीको हौसला बढाउन सहयोग पुर्याउने छ, विश्वकप सुरु हुनुअघि खेलिएका अभ्यास खेलहरूमा रुसले निराशाजनक प्रदर्शन गरेपछि इभानले भनेका थिए । उनको यो अभियानपछि सामाजिक सञ्जालमा समेत जुँगासहितको आफ्नो तस्बिर पोस्ट गर्ने समर्थकको संख्या निकै बढेको समाचारमा उल्लेख छ । जारी विश्वकपमा आयोजक रुस फिफा वरीयताको सबैभन्दा तल रहेको राष्ट्र हो । फिफाको पछिल्लो वरीयतामा साउदी अरेबिया पनि रुसलाई उछिन्दै अगाडि बढेको थियो । यद्यपि, विश्वकपको बिहीबार खेलिएको उद्घाटन खेलमा रुसले एसियाली प्रतिद्वन्द्वी साउदी अरेबियालाई ५० गोलको फराकिलो अन्तरले हराउँदै आफूलाई कमजोर नआँक्न सबै प्रतिद्वन्द्वी र आफ्ना आलोचकलाई समेत कडा चेतावनी दिएको छ । समूह एमा रुस र साउदी अरेबियासँगै दुईपटकको विश्वकप विजेता उरुग्वे र इजिप्ट पनि छन् । रुसले आफ्नो दोस्रो खेल जुन १९ मा इजिप्टसँग खेल्नेछ ।"
मेसीको टोलीविरुद्ध आइसल्यान्डको डेब्यु,"मस्को : विश्वकप फुटबलमा छानिएकामध्ये सबैभन्दा सानो देश (जनसंख्याको हिसाबले) आइसल्यान्डले शनिबार लियोनल मेसी र उनी नेतृत्वको अर्जेन्टिनाविरुद्ध खेल्दै फुटबलको सबैभन्दा ठूलो प्रतियोगितामा ड्रिम डेब्यु गर्दै छ । नेपाली समयअनुसार ६:४५ बजे स्पार्टक स्टेडियममा सुरु हुने खेलले फरक अनुभव दिने पक्का छ । आइसल्यान्ड त्यही टोली हो, जसले दुई वर्षअघि आफ्नो डेब्यु प्रतियोगिता युरोकपमा सनसनीपूर्ण प्रदर्शन गरेको थियो । समूहगत चरणको पहिलो खेलमै पोर्चुगललाई ११ को बराबरीमा रोकेको आइसल्यान्डले प्रिक्वार्टरफाइनलमा त इङ्ल्यान्डलाई नै पराजित गरेको थियो । त्यसपछिको पहिलो ठूलो अन्तर्राष्ट्रिय प्रतियोगिताका रूपमा रुस विश्वकपको तयारीमा जुटेको आइसल्यान्डले अर्जेन्टिनाविरुद्ध अप्रत्याशित नतिजा निकाल्न सक्ने सम्भावनालाई पनि नकार्न सकिँदैन । त्यो नतिजाले विश्वकपको उपाधि जित्दै पछिल्लो पुस्ताका महान् फुटबलरका रूपमा दर्ज हुने लियोनल मेसीको अन्तिम प्रयासमाथि पनि ठूलो धक्का दिन सक्छ । क्लब फुटबलमा बार्सिलोनाबाट कुनै पनि कीर्तिमान आफ्नो नाममा ल्याउन बाँकी नछोडेका मेसी उमेर र राष्ट्रिय टोलीबाट निरन्तरको असफलताका कारण सम्भवत: आफ्नो अन्तिम विश्वकप खेल्दैछन् । ब्राजिलमा भएको गत २०औं विश्वकपमा उनले नै अर्जेन्टिनालाई फाइनलसम्म पुर्याएका थिए । तर, प्रतियोगिताको सर्वाेत्कृष्ट खेलाडी घोषित मेसीले देशलाई उपाधि भने दिलाउन सकेनन् । अर्जेन्टिना फाइनलमा जर्मनीसँग १० गोेलले पराजित भएको थियो । त्यसपछि भएको कोपा अमेरिकी फुटबलको फाइनलमा समेत चिलीसँग पराजित हुँदै उपाधिबाट फेरि वञ्चित हुँदा मेसीले सन्न्यासकै घोषणा गरेका थिए । उनी सन्न्यासको निर्णय फिर्ता लिँदै फेरि राष्ट्रिय टोलीमा फर्किएका हुन् । फेरि पनि आफ्नै अविश्वसनीय प्रदर्शनसँगै उनले अर्जेन्टिनालाई रुस विश्वकपसम्म पुर्याएका छन् । यद्यपि अर्जेन्टिना यसपटक पनि उपाधिबाट चुकेमा राष्ट्रिय टोलीबाट मेसीको खेलजीवन उपाधिविहीन रहने निश्चित छ । विश्वकपको उपाधि जित्ने मेसीको अन्तिम प्रयासले सहज बाटो लिन्छ वा आइसल्यान्डले युरोकपको सनसनीपूर्ण प्रदर्शनलाई दोहोर्याउँदै मेसीलाई निराश पार्नेछ, यही खेलले टुंगो लगाउनेछ । त्यसका लागि यी दुई टोलीले विश्वकपको तयारीस्वरूप खेलेका पछिल्ला खेलको नतिजा पनि महत्वपूर्ण हुनेछ । अर्जेन्टिनाले विश्वकपमा स्थान पक्का गरेपछि खेलेको पछिल्ला पाँचमध्ये केवल तीन खेलमा जित हात पारेको छ । अर्जेन्टिना आफ्नो पछिल्लो दुई खेलमध्ये नाइजेरियासँग ४२ र स्पेनसँग ६१ गोलको भारी अन्तरले पराजित भएको थियो । यी दुई खेलले अर्जेन्टिनी टोलीको रक्षापंक्तिको कमजोरी उजागर गरिदिएको छ । विश्वकपमा छनोट भएयता आइसल्यान्डको प्रदर्शन पनि खासै गतिलो छैन । आइसल्यान्डले रुस विश्वकप छनोट पक्का गरेपछि खेलिएको पछिल्ला सातमध्ये केवल एक खेलमा जित हात पारेको छ । यी दुई टोलीबीच भने यसअघि कुनै पनि प्रतियोगितामा भेट भएको छैन । अर्जेन्टिना विश्वकप सहभागिता : १७औं पटक उपलब्धि : उपाधि (सन् १९७८ र सन् १९८६) फिफा वरीयता : ५ आइसल्यान्ड विश्वकप सहभागिता : पहिलो उपलब्धि : छैन फिफा वरीयता : २२"

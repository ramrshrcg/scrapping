शीर्षक,विवरण
मूर्खताको ताँती,"मूर्खहरू दौडँदै त्यहाँ पुगी उफ्रन थाल्छन्। देवदूतहरू जहाँ पाइला राख्नसम्म डराउँछन्। अलेकजेन्डर पोपले तीन सय वर्षअघि सन् १७१७ मा लेखेको यो कविता आज पनि अंग्रेजी भाषाको साहित्यमा पाइन्छ। मान, इमान, सम्मान, लाज सरम सबै छाड्दै छोटो समयभित्रै सकेसम्म लुटी सन्तानका लागि सोहोर्न काम गर्ने शक्ति र शासन नेपालीले देखिरहेका छन्। बहुदलीय व्यवस्था आएदेखि नै लाउडा, धमिजा, चेज एयरलगायत अनेकौं काण्ड भए। प्रधानमन्त्री भएका बेला लाउडा र धमिजासँग जोडिएका गिरिजाप्रसाद कोइराला नेपाली कांग्रेसका महानायकमध्येका धेरै कांग्रेसीले आदरपूर्वक मानेका एक नेता हुन्। भ्रष्टाचार आज पनि नेपालमा सम्मानित छ। वाइडबडी प्रकरण गणतान्त्रिक शासनको पछिल्लो भ्रष्टाचारको नमुना हो। सँगसँगै १४ वर्ष लगातार जेल बसेको कमरेडले बेरोजगार छोराका लागि काम माग्दामाग्दै केही नलागी पार्टी कार्यालयमै पासोमा झुन्डिई आत्महत्या गरे। योभन्दा बढी उदाहरण नदिऊँ साम्यवादको नाम लिँदै गरिएको पाखण्डहरूको। नेपाली १७ हजार सोझासीधा जनताका हत्या भारतको राजधानी नयाँदिल्लीछेउ, नोइडा, गाजियावाद र गुडगाउँ (गुरु ग्राम) का एके फोटिसेभेन राइफलको सुरक्षा प्रदान गरिएका नेताद्वारा १० वर्षमा गरियो। व्यक्तिगत शासन सत्ता प्राप्त हुने विदेशी प्रलोभनमा त्यो १० वर्ष लामो झूटो क्रान्ति र हजारौं बेबकुफ बनाइएको क्रान्तिकारीहरूको शहादत बेचियो नयाँदिल्लीमा बाह्रबुँदे समझदारीका नाममा। अनि आज बालसैन्यहरूको शोषण विषय अन्तर्राष्ट्रिय सम्मेलनमा जान लाग्दा एक भूतपूर्व बालसैनिकको पासपोर्ट खोसियो। अमर प्रहरी भनी प्रहरी कार्यालयमा सेतो संगमरमरमा कालो अक्षर भएको शिलालेख छ। तर कति कमरेडहरू नेताहरूको तथाकथित महान् जनयुद्ध मा आफूलाई आहुती दिने कमरेडहरूको शिलालेख त के कागजी अभिलेखसमेत छैन सत्तारुढ हुन पुगेका कमरेड नेताहरूसँग। त्यस्तै व्यक्तिहरूले नेपालमा साम्यवाद शब्दलाई भ्रष्टवादको पर्यायवाची बनाइदिए। शासकका कमिसन मोहले राष्ट्रको राजस्व कसरी नाश हुन्छ, मेलम्ची प्रकरणले निकट भविष्यमा देखाउने नै छ, भनी ८ माघ २०७५ मा अन्नपूर्ण पोस्ट्मा विकास थापाले लेख्नुभएको लेखमा उल्लेख छ। धेरैजनाले देशभर र विदेशमा पनि पढिसकेका थिए। तर सायद वर्तमान उच्च सत्तामा बस्नेहरू र उनका सहयोगीहरू अखबार पढ्दैनन् या पढेर पनि बुझ पचाएर बस्छन्, या स्वयं उनीहरूको सहमतिले नै यस्तो हुन्छ। पानीमुनिको ओभानो कोही हुन सक्दैन। विकास थापाको त्यस लेखमा थियो, नेपालनै यस्तो देश हो, जहाँ सरकार काम गराउँछ अनि भुक्तानी दिँदैन। यही भुक्तानी नदिएका कारण आउन लागेको मेलम्ची जान लागेको छ। अन्तर्राष्ट्रिय क्षेत्रमा नेपालको बेइज्जती भएको छ। कमिसन कुम्ल्याउन नयाँ ठेक्का गर्न लागिएको छ। यस्तो पढिसकेपछि र जानिसकेपछि पनि सत्तासीन हुन पुगेकाहरू कानमा तेल हालेर मात्रै होइन, कान, आँखा, मुख सबै बन्द गरी बसेका छन्। यस्तो कुरा प्रकाशित भएको १७ दिनपछि मेलम्चीको ठेक्का नै रद्द गरियो। ९७ प्रतिशत काम भइसकेपछि गर्नुपर्ने काम नगरी नगर्नुपर्ने काम गरेकाले काठमाडौंका जनताको खानेपानीको हक खोसिएको छ। बिजुली नभएर भन्दा पनि भ्रष्टाचार भएर वर्षौं राजधानीमा भइरहेको लोडसेडिङको अँध्यारो एउटा इमानदार कर्मचारी कुलमान घिसिङका कारण हटेको छ। कमिसनमानहरू भ्रष्टाचारको अगस्तिहरू जति सम्पत्ति सोहरे पनि तृप्त नहुने प्यासले काठमाडौंका जनताको चाँडै प्यास मार्ने आस पर धकेलियो। हालै राजधानी काठमाडौं र कैयन् ठाउँबाट प्रकाशित हुने राष्ट्रिय दैनिकको प्रथम पृष्ठमै हामीले पढ्यौं, सामाजिक सञ्जालमा अंकुश अपराधी र भ्रष्ट सबैभन्दा घृणा गर्छन् जनताले तथ्य जान्ने र थाहा पाउने हक राख्छन् पत्रकारले छाप्ने र प्रकाशित गर्ने सत्यलाई। सूचना प्रविधिसम्बन्धी विधेयक २०७५ मा प्रशासनिक निकायलाई अधिकार दुरुपयोगका लागि ठाउँ छोडिएको छ। हामी नेपाली जनता अब यी शब्दका अर्थ स्पष्ट बुझ्ने भइसकेका छौं कि यसको सोझो अर्थ हो संविधानप्रदत्त हाम्रो अभिव्यक्तिको स्वतन्त्रता कुण्ठित गर्न, कम गर्न, जनतालाई तर्साउन, भयभीत पार्न, दुराशयका साथ यस्ता कानुन बनाउने प्रयास गरिन्छ। हामी पत्रकार र सञ्चारकर्मीहरूले १२१३ वर्षअघि प्रत्यक्ष देखेको र भोगेको अनुभव हो कि ज्ञानेन्द्रले प्रत्यक्ष शासन चलाउँदा केही समय आर्मीका मेजर र अन्य अफिसरहरू सम्पादकहरूको कक्षमा आई प्रकाशन सामग्री सेन्सर गर्दथे। तर के भयो ? सेन्सरसीप र प्रत्यक्ष शासन दुवै चल्न सकेन र समाप्त भयो। संविधानले जनतालाई प्रदान गरेको अभिव्यक्ति स्वतन्त्रताको हकलाई प्रतिकूल प्रभाव पार्न सक्ने अप्रजातान्त्रिक प्रावधान हटाइनैपर्छ। भन्छन्, बुद्धि भएकाहरू अरूले गल्ती गरेर हानि उठाएको देखेर त्यस्ता गल्ती गर्दैन, कम बुद्धि भएकाहरू पनि कमसेकम त्यस्तो देखेर चेत्छन् तर मूर्खहरू न त अरूले उठाएको हानि देखेर मात्र होइन, आफ्नै गलत कामले भएका हानिसमेतबाट कुनै शिक्षा नलिई मूर्खता गर्न छाड्दैनन्। हेरौं वर्तमान शासकहरू बुद्धि भएका हुन, कम बुद्धि भएका हुन् वा मूर्ख हुन्। २४ मार्च २०१५ (१० चैत २०७१) मा भारतको सुप्रिम कोर्टको डिभिजन बेन्चका न्यायाधीश जे चेलमेश्वर र आरएफ नरिमनले अनलाइन संवादबारे भारतको इन्फरमेसन टेक्नोलजी एक्टको दफा ६६ ए, जसअन्तर्गत प्रहरीले पक्राउ गर्ने व्यवस्था थियो, लाई सम्पूर्ण रूपले बदर गरिदिए। न्यायाधीश चेलमेश्वरले फैसलामा लेखे, विचार प्रकट गर्ने स्वतन्त्रता यस्तो स्वतन्त्रता हो, जसमाथि अरू मौलिक स्वतन्त्रतासमेत निर्भर हुन्छन्। न्यायाधीश आर एफ नरिमनले लेखे कि जनताको जान्ने हकलाई इन्फरमेसन टेक्नोलजी एक्टको दफा ६६ ए ले प्रत्यक्ष प्रभावित पारेको छ। यसले संविधानप्रदत्त वाक् स्वतन्त्रता र अभिव्यक्तिको स्वतन्त्रतालाई देखादेखी स्पष्ट प्रतिकूल पार्छ। भारतको प्रजातान्त्रिक गणतन्त्रको सुप्रिम कोर्टले बदर गरेको कानुन नेपालको वर्णशंकर गणतन्त्र सरकारले बनाउन र चलाउन खोजिरहेको छ। कहिले एनलग टेलिभिजन प्रसारण महँगो पार्ने प्रयास भएको समाचार आउँछ। कहिले नन गभर्नमेन्टल अर्गनाइजेसन (एनजीओ) हरूलाई गृह मन्त्रालयमातहत पार्न खोजिएको अपुष्ट समाचार आउँछ। कहिले ३४४५ निकायलाई खारेज गर्ने सूचीमा सरकारले प्रेस काउन्सिलजस्तो देशभरका श्रमजीवी पत्रकारलाई धेरै नै थोरै भए पनि राहत पुर्याइरहेको अर्धसरकारी स्वशासित संस्थाको नाम पनि घुसाइएको देखिन्छ। अहिले एउटै लेखमा धेरै विषय नलेखौं। यति मात्र लेखौं संसारका सबै प्रजातान्त्रिक देशहरूमा प्रेस काउन्सिल छन्। झन्दै आधा शताब्दी (४८ वर्ष) असोज ६ गते २०२७ पञ्चायतकालदेखि नै प्रेस काउन्सिल विधिवत् छ। यसले नकारात्मक भूमिका खेलेको छैन। देशभरका श्रमजीवी पत्रकारको हित सानोतिनो भए पनि राहत दिने काम नै गरेको छ। यसलाई खारेज गर्ने संस्थाहरूको सूचीमा पार्नु गलत हुनेछ। सूचना प्रविधिसम्बन्धी विधेयक २०७५ कार्यपालिका प्रशासन र प्रहरीले दुरुपयोग गर्न छुट दिने संविधानले जनतालाई प्रदान गरेको अभिव्यक्ति स्वतन्त्रताको हकलाई प्रतिकूल प्रभाव पार्न सक्ने अप्रजातान्त्रिक प्रावधान हटाइनैपर्छ।"
आईकाओ र ईयूसँग किन अनुरोध नगर्ने ?,"अंग्रेजी शब्द क्यान को अर्थ हुन्छ, सक्नु। त्यसमाथि पनि सिभिल एभिएसन अथरिटी अफ नेपाल (नागरिक उडड्यन प्राधिकरण) मा अर्काे ए पनि थपिएपछि उसलाई जे पनि गर्ने अधिकार प्राप्त छ। आईकाओ, एफएए तथा ईयूभन्दा पनि ममाथि हुँ भन्ने सोच पलाउन गएमा त्यो दुर्भाग्यपूर्ण हुनेछ। पञ्चायतकालका एक मन्त्रीले आफ्नो दुखेसो पोख्दै भनेका थिए, क्याप्टेन साब मेरो छोरो काम नलाग्ने भयो। पढ्न पटकै मन गर्दैन। कसैले भनेकै टेर्दैन। हैन यसो पाइलट बनाउन पाए हुन्थो ? पञ्चायतकालमा पत्रपत्रिका तथा अन्य मिडियाको संख्या पनि न्यून थियो। अचेलजस्तो भए जसरी देशका दुई महान् नेतालाई पत्रपत्रिकाले पाइलट मात्र नभई जेट विमान उडाउने पाइलट नै बनाइदिएका छन्, ती मन्त्रीका छोरालाई पनि पाइलट नबनाउने कुरै थिएन। हुन त, मिडियामा अनेक खबर आउँछन्। तर दुई महान् नेतालाई मिडियाले पाइलट (जेट विमान उडाउने) बनाइदिए। त्यो खबरले पाइलटको चरम अभाव भोगिरहेको नेपाल वायु निगममा हर्षोल्लास छायो। नेपालको हवाई उडान क्षेत्रका प्रत्येक विषयमा आँखा गाँडेर बसेको ईयू (युरोपियन युनियन) को चासो भने झन् बढेको बुझ्न गाह्रो पर्दैन। प्रविधिको विकाससँगै केटालाई केटी र केटीलाई केटा बनाउन विज्ञान सफल भए पनि त्यसका प्राकृतिक गुण, त्यसले प्रदान गर्नुपर्ने उत्पादकत्व, दायित्व यी तमाम विषय अझसम्म सम्भव भएको इतिहास प्रकटमा देखिएकोे छैन। कृत्रिम तथा प्राकृतिकको भेद उसले प्रदान गर्ने परफर्मेन्स तथा स्किल (कार्यदक्षता) बाट सहजै प्रकट हुन्छ। जसरी घरघरका बाथरुममा, स्कुल कलेजका पिकनिक समारोहमा, साथीभाइका समूहमा गुनगुनाउने वा गाउने सबै नारायणगोपाल, तारादेवी, महम्मद रफी वा लतामंगेशकर हुन सक्दैनन्। त्यो ईश्वरीय देन, प्रतिभा, विशेष क्षेत्रका निम्ति वरदान भए पनि सबै क्षेत्रमा त्यो फलदायी तथा उपयोगी हुन सक्दैन। कसैको स्वरमा त्यो प्रतिभाको जादु बसेको हुन्छ भने कसैका हातमा, कसैका खुट्टामा त आइन्स्टाइन जस्तै कसैको दिमागमा। जसरी पाँचै औंला एक समान हुँदैनन् त्यसरी नै सबै पाइलट पनि एउटै गुणस्तर (क्याटागोरी) का कहिल्यै हुँदैनन्। कोही मेधावी र प्रतिभाशाली हुन्छन् भने कोही मध्यमस्तरका त कोही कार्य क्षमतामा निम्न स्तरभन्दा माथि उठ्न सक्ने ल्याकत नराख्दा अनेक घटना तथा दुर्घटना हुने गरेका छन्। नागरिक उड्यन प्राधिकरणले आफ्नो देशको यति ठूलो संवेदनशील विषयमा आफैं अग्रसर भई ईयू तथा आईकाओका प्रतिनिधिले कामको अवलोकन गरी युरोपका मुलुकमा उडान गर्न फुकुवा गरिदेओ भन्नुपर्ने होइन र ? कुनै पनि विमान कम्पनीले आफ्ना आधुनिक तथा अत्याधुनिक विमान उडान गर्ने पाइटलको कार्यदक्षता गम्भीरतापूर्वक नजिकबाट नियालिरहनुपर्ने हुन्छ। पाइटलको योग्यताको प्रमाणपत्र (लाइसेन्स) प्रदान गर्ने निकायले सम्पूर्ण पाइटलको प्रत्येक ट्रेनिङका रिपोर्ट सतर्कतापूर्वक अवलोकन गरी सुरक्षित राखेका हुन्छन्। यसैगरी विभिन्न देशका तालिम केन्द्रहरूमा तालिम हासिल गर्ने प्रत्येक पाइटलका तालिम रिपोर्टहरू पनि सम्बन्धित एयरलाइन्सलाई पठाउने गर्छन् भने एयरलाइन्सले आआफ्ना देशका सिभिल एभिएसन (हवाई उडान नियन्त्रक) को अफिसमा पठाउनु अनिवार्य हुन्छ। विगतमा दुइटा बोइङ ७५७ विमानद्वारा शानेबानीले दिल्ली, कलकत्ता, ढाका, श्रीलंका, माल्दिभ्स, रंगुन, बैंकक, सिंगापुर, हङकङ, सांघाई, जापान, कराँची, दुबईका साथै ईयू मुलुकहरू जर्मन, फ्रान्स तथा लन्डनसम्म १८ वटा देशमा नियमित उडान गर्ने गर्दथ्यो। बेलाबेलामा संयुक्त राष्ट्रसंघ (यूएन) को चार्टर्ड उडान गर्दै इजराइलसम्म जान पनि भ्याएको थियो। सोही दुइटा बोइङ ७५७ विमान बेलाबखत राजा वीरेन्द्रका निमित्त भीभीआईपी उडानमा अफ्रिकाको हरारेसम्म पुग्न सकेको थियो। एयरलाइन्स सञ्चालन गर्ने चुस्तदुरुस्त व्यवस्थापन तथा त्यतिबेलाका ती आधुनिक विमान (बोइङ ७५७) उडाउने दक्ष तथा कुशल पाइटलकै अहोरात्रको कडा परि श्रमको फल थियो दुइटा सीमित साधनबाट पनि देशले त्यति ठूलो उपलब्धि हासिल गर्न सकेको। नेपालको राष्ट्रिय ध्वजावाहकको दर्जा पाएको नेपाल वायु सेवा निगम (नेवानि) सँग हाल लगभग नौ अर्ब पर्ने दुइटा एयरबस ३२० का साथै त्यसभन्दा पनि ठूलो (बढी यात्रु क्षमता भएको) २३ अर्बका दुइटा एयरबस ३३० समेत गरी जम्मा चारवटा अत्याधुनिक जहाज छन्। विगतको दाँजोमा विदेशी पर्यटक पनि कैयन् गुनाले बढेका छन् भने नेपाली कामदारको विदेश जाने संख्या पनि उत्तिकै मात्रामा बढेको बढै्छ। राष्ट्रिय ध्वजावाहकका निमित्त व्यापारको विशाल क्षेत्र तथा अवसर आफ्नै अगाडि हँुदाहुँदै पनि विडम्बना, उक्त विमान उडाउने पर्याप्त संख्यामा पाइटल नहुनु एकातिर छ भने अर्कोतिर ईयूले लामो समयदेखि लगाई आइरहेकोे बन्देज (कालोसूची) का कारण नेवानिका कुनै पनि जहाज (एयरबस) ईयूको आकाश छिचलेर स्विजरल्यान्ड, अफ्रिका वा अमेरिका कतै पनि जान सक्ने अवस्था छैन। यता घाम तापेर बसेका तिनै एयरबस विमानलाई पूर्वमा जापान तथा चीनका विमानस्थलहरूमा पठाउने बन्दोबस्तका निमित्त निगमले त्यहाँ कर्मचारीसमेत खटाएको महिनौं भइसक्दा पनि न जापानले न त चीनले नै उडाउने अनुमति दिएका छन्। कोरियामा पनि नेपाली कामदारको संख्या उल्लेखनीय छ, तर उसले पनि नेपालको जहाज त्यहाँ उडाउने भन्ने अनुमति हालसम्म दिएको छैन भने अस्टेलियाको सपना कसरी पूरा होला हेर्न बाँकी नै छ। हाल नेपालमा २६ भन्दा बढी मुलुकका विमान निरन्तर आवतजावत गरिरहेका छन्, जसमध्ये ईयूमा निर्मित एयरबस विमानकै संख्या बढी छन्। ती २६ मुलुकका जहाज नेपाल भित्रिँदा ईयूको आकाश नटेकी र नेपालको आकाश नछिचली कसरी त्रिभुवन विमानस्थलमा ल्यान्ड गरिरहेका होलान्, के यो आश्चर्यजनक हैन ? नेपालको आकाश अनसेफ भए के ती विमान त्रिभुवन अन्तर्राष्ट्रिय विमानस्थलमा ल्यान्ड गर्न सम्भव हुन्थ्यो होला ? तिनै ईयू मुलुकका बहुसंख्यक सदस्य (खास गरेर फ्रान्स) मिलेर निर्माण गरेका एयरबस जहाजमा हाम्रो राष्ट्रिय झन्डा अंकित गरेर हामीले उडाउन किन नपाउने ? राष्ट्रिय सरोकारको यति ठूलो गहन विषयमा प्रधानमन्त्रीको ध्यानाकर्षण किन हुँदैन। ईयूका २८ मुलुक, लगभग एकचौथाइ विश्वसँग प्रत्यक्ष रूपले नेपालको हवाई सम्बन्ध अवरोध गरिएको छ भने ती मुलुकको आकाश छिचोलेर अन्य विश्वतिर मुन्टो बटार्न पनि नदिने यो कस्तो अन्याय हो ? किन बोल्दैन सम्बन्धित निकाय नागरिक उड्डयन प्राधिकरण यस विषयमा ? उसैले बनाएको जहाज, उसैले तालिम दिएका नेपाली पाइलट, अब केको कमी रह्यो वा के बढी (नेपालको झन्डाबाहेक) भएर ईयूले उसको आकाशमा नेपालका जहाजलाई उडानमा बन्देज लगाएको हो, सोध्ने कसले ? आईकाओेले सिग्निफिकेन्ट सेफ्टी कन्सर्न को विषयवस्तु औंल्याउँदै लामो समयदेखि नेपालका विमान सञ्चालक प्रतिनिधिलाई विभिन्न क्षेत्रमा सुधारका निमित्त घच्घच्याउँदै आइरहेको धेरै वर्ष बितिसक्यो। उसले नेपाललाई सुध्रिने अवसर दिँदै केही समयअघि कालो सूचीबाट हटाए पनि ईयूले भने ५६ वर्ष भइसक्दा पनि नेपाललाई कालोसूचीबाट हटाई उडानमा लगाएको बन्देज फुकुवा गरेको छैन। प्रत्येक वर्ष आउने आईकाओ तथा युरोपियन युनियनका प्रतिनिधिले अडिट तथा अनुगमनका क्रममा सम्बन्धित विमान सञ्चालक तथा नागरिक उड्यन प्राधिकरणलाई औंल्याएका विषयवस्तुमा सुधार भइसकेको हो भने नेपाललाई कालो सूचीमा राखिरहने कुनै अधिकार छैन। कृषि प्रधान देशका तमाम युवा जनशक्ति कामका निमित्त विदेश पलायन हुँदा देशको कृषि क्षेत्र मृतप्रायः छ। सर्वत्र खेतबारी बाँझा छन्, कृषि उत्पादन शून्यप्रायः छ। कृषिजन्य खाद्यान्न यावत् वस्तुको बढ्दो आयातले देशको अर्थतन्त्र डामाडोल छ। उद्योग कलकारखानाको न विकास भएको छ न वृद्धिको कुनै सम्भावना नै छ। आम्दानीको बलियो एक मात्र स्रोत पर्यटन व्यवसाय नै हो, जसमा कम लगानीमा देशले बढी लाभ लिन सक्ने निश्चित छ। विडम्बना देशको त्यही एक मात्र आम्दानीको स्रोत पर्यटन व्यवसायलाई यसरी धराशायी बनाइन्छ र सम्बन्धित निकाय मूकदर्शक भएर बसेका हुन्छन्, यसका पछाडिको रहस्य के होला खोतल्नु आवश्यक छ। नागरिक उड्डयन प्राधिकरणले आफ्नो देशको यति ठूलो संवेदनशील विषयमा आफैं अग्रसर भई ईयू तथा आईकाओका प्रतिनिधिले कामको अवलोकन गरी युरोपका मुलुकमा उडान गर्न फुकुवा गरिदेओ भन्नुपर्ने होइन र ? उल्टै ईयूका प्रतिनिधि नै नागरिक उड्यन प्राधिकरणले अडिट तथा अवलोकनका निमित्त बोलाउने मितिको प्रतीक्षामा बस्नुले के देखाउँछ ? नाम चलेका अखबारले दुई ठूला नेतालाई जेट विमानकै पाइलट बनाई छापामा प्रचारप्रसार गरे पनि यातायातमा बिचौलियाद्वारा लाइसेन्स प्राप्त गर्ने सजिलो प्रकरणबाटै जेट विमान उडाउने लाइसेन्स पनि नागरिक उड्डयन प्राधिकरणबाट सहजरूपमा प्राप्त हुन सक्छ भनेर चिताउनु आफंैमा मूर्खता हुन्छ। तसर्थ, ईयूका कुनै पनि घागडान प्रतिनिधि अडिट तथा अनुगमनका बेला नेपाल आउँदा कुनै पनि नेताले एयरबस जेट विमानको ककपिटमा बसेर उडाइरहेको देख्नु त तिनको दिव्य सपना नै हुनेछ। साथै प्राधिकरणले प्रत्येक पाइलटलाई प्रदान गर्ने विभिन्न सम्बन्धित जहाजका लाइसेन्स (उडाउने प्रमाणपत्र) अन्तर्राष्ट्रिय मूल्य तथा मान्यताका आधारमै प्रदान गरेको कुरामा औंला ठड्याउने ईयू, आईकाओ तथा एफएए कसैले पनि हिम्मत नगर्लान्। आशा गरौं, ईयू तथा आईकाओको अनुगमनपश्चात् नेपालका जहाज विगतमा झंै आफ्नो व्यापार तथा व्यवसाय विस्तारका सिलसिलामा विश्वका कुनै पनि क्षेत्रसम्म निर्वाध रूपमा सुरक्षित उडान गरिरहेको देख्न पाइयोस्। नेपालका विभिन्न क्षेत्रमा विकृति तथा विसंगति व्याप्त रहेको सर्वविदित छ। अरू क्षेत्रका विकृति तथा विसंगतिले पार्ने असर तथा गर्ने हानिनोक्सानीका दाँजोमा हवाई उडान क्षेत्रजस्तो संवेदनशील तथा जोखिमपूर्ण क्षेत्रमा हुने सानो लापरबाहीले पनि अकल्पनीय विनाश निम्त्याउन सक्छ। सरकार होसियार रहोस्।"
अराजकताले सुशासनको खडेरी,"नेपालको राज्य पद्धति निर्माणकालदेखि नै सामन्ती शासनको दबदबा रहेको अध्ययनले देखाउँछ। देशको राजकीय शक्ति हत्याउन ऐतिहासिक काल अति क्रूर थियो भनिन्छ। कबिला गणराज्य स्थापनाकालदेखि नै र मानव जातिको फिरन्ते जीवन गति अवस्थामै पारिवारिक शक्ति संघर्ष थियो। यसबाट दक्षिण एसिया त झनै प्रभावित रह्यो। राजनीतिक शक्तिधारी पदाधिकारी वर्गबीच आन्तरिक छिनाझपटी हुनु र स्वार्थ समूहमा टकराव हुनु अनौठो हुन्नथ्यो। शक्ति हत्याउने हानथापको दाउमा छिमेकीलाई आफ्नो पक्षमा पार्ने प्रयास हुने गथ्र्यो। छिमेकी वा विदेशी शक्तिहरूले उक्त द्वन्द्वबाट प्रशस्त फाइदा उठाउन चाहनु र आफ्नो वर्चश्व स्थापित गर्न चाहनु अस्वाभाविक थिएन। यसर्थ नेपालसमेत राजनीतिक तथा प्रशासनिक दाउपेचमा छिमेकीको प्रभाव तथा अहम् भूमिकाबाट अलग थियो भन्न सकिँदैन। बेलाकुबेला नेपालको राज्य शक्ति र सरकार कमजोर हुँदा अस्वीकार्य सन्धिसम्झौतासमेत गरी सार्वभौमसत्ता बचाएको भनी गर्व पनि गर्ने गरिन्छ। देशभक्ति भूमिका निर्वाहका लागि सम्मानित उपाधिबाट विभूषित गरेको पनि पाइन्छ। पछिल्लो अवधिमा धेरै विषयका क्षेत्र र विषयमा नेपालको राजनीतिक निर्णयहरू आफ्नै बलबुतामा हुन थालेको दाबी हुने गरेको छ। जनताको संघर्षबाट स्थापित राजनीतिले मुलुकलाई निरंकुश राजतन्त्रको बलियो पकडबाट मुक्त गरी पूर्ण गणतन्त्रमा प्रवेश गराएको भए पनि नेपाली जनता पूर्ण सार्वभौम सत्ता सम्पन्नताको आधिकारिक नागरिक हुन नसकेको अनुभूति हुन्छ। सार्वजनिक प्रशासनिक क्षेत्र नै जनताका लागि प्रत्यक्ष सरकार हो र राज्यको स्थायी अभिलेखकीय अभिभावक हो। तर सेवा प्रवाहमा सुशासनको छनक दिन र जनताका बीचमा दरिलो विश्वास कायम गर्न नसक्दा नेपाल सरकारको छवि नेपाली आमजनता र विश्व रंगमञ्चमा समेत उज्यालो हुन सकेको छैन। राज्यको सेवामा पारदर्शिता र जवाफदेहिता मुख्य हुन्छ तर यी पक्षमा धेरै धुमिल हुनुले सरकार अलोकप्रिय हुने र राजनीतिक अस्थिरता मौलाउने खतरा उत्पन्न हुन्छ। राजनीतिक दल, तिनका नेता सिद्धान्त र आवरण जुनसुकै पहिरिएका हुन्, पुरानो सामन्तवादी शैलीमा अधिकार आफूसम्म आइपुग्नु र सीमित हुनुलाई प्रजातन्त्र र लोकतन्त्रको दुहाइ दिन्छन्। आफ्ना समर्थकको प्रयोग गरेर जनतामाथि चरम शोषण गर्छन् भन्ने देखिन्छ। राणाकालीन र शाहकालीन पछिल्ला अवधिका सिकाइहरू आफू बन, आफ्नालाई बनाऊ देश रखौटी हो र जनता दास हुन् भन्ने थियो। यो लुटतन्त्रको विषवृक्ष समाप्त पार्छौं भनी आएका राजनीतिक शक्तिहरूमा नकारात्मक फलको प्रभाव उच्च रहेछ र बदलाको भावमा आफैं छिटो धनाढ्य हुने र नवसामन्तका रूपमा स्थापित हुने रहरलाई नै प्रजातन्त्रको दुहाइ दिइँदो रहेछ। हिजो गलत देखिने हर्कत र अपराध सत्ता, शक्ति र सम्पन्नतामा सुशासन देखिँदा रहेछन्। दक्षिण एसियामा त आफू सत्ताको बागडोरमा पुग्नुपर्यो सबै जनताका समस्या नदेख्ने र समाधान भएको दाबा गर्ने राजनीतिक रोग नै लागेको छ। राजनीतिक नेतृत्वले प्रशासन चलाउने र प्रशासकले राजनीतिक गोटी बनेर प्रशासनको नेतृत्व गर्ने पद्धति अन्त्य नभएसम्म मुलुक भ्रष्टाचारमुक्त र सुशासित हुन सक्दैन। यस्तो अवस्थामा विभिन्न तथ्यांकका सूचक यथावत् रहे पनि झूटका पुलिन्दा बनाएर देशका जनता ठग्ने नाटक हुने गर्छ। नेपाल त्यसको अपवाद बन्न सक्ने कुरै रहेन ? यिनै सवालको सार्वजनिक खोजीमा नेपाल सरकारका उपसचिव नै ध्यानाकर्षण धर्नाको माध्यमबाट उभिने प्रयास गर्दा फागुन ३० र चैत १ गते दुई दिन प्रहरी हिरासतमा बस्नुपर्यो। नेपालको सार्वजनिक प्रशासनसँग जनचासोका सवाल भनेर उठाइएका तपसिलका मुद्दा लिएर सरकारले धर्ना बस्न त के दिन्थ्यो र ती विषयमा छलफलसमेत नगरी ऐनकानुनका आधारमा ठेगान लगाउने तयारी गरेको पाइन्छ। सुशासनका मुद्दाहरू १ सार्वजनिक पदको पदीय मर्यादाको जवाफदेहिता सुनिश्चित नभएको वा पालना नगरिएको। २ सार्वजनिक पदको दुरुपयोग गर्नेहरू दण्डित हुने अवस्था नभएको। ३ सार्वजनिक पदाधिकारीबाट अन्याय र अत्याचारका काम भइरहेको। ४ देश रसमाजमा सबै नागरिकले प्राकृतिक तथा सामाजिक न्याय पाउने कानुनी व्यवस्था नभएको। ५ संवैधानिक मर्मअनुरूप सहकार्य, समन्वय र सहअस्तित्वका आधारमा तीन तहका सरकारबीच अधिकार बाँडफाँट नगरी केन्द्र हावी भएको। ६ वास्तविक गणतन्त्रीय सार्वभौमसत्ता सम्पन्नताको व्यावहारिक अनुभव कार्यान्वयनमा विवाद हुने गरी कर्मचारी संरचनाहरू बनाइएको। ७ नागरिक हक अधिकारपूर्ण पेसागत मर्यादासहित राजनीतिक हस्तक्षेपमुक्त प्रशासनको विकास गर्न नसकिएको। ८ कर्मचारी समायोजनमा धेरै सेवालाई उन्मुक्ति दिइएको तथा प्रशासन सेवाका नासु खरिदार मात्र समायोजन हुने र अन्य सेवाको मानमर्यादा समाप्त गर्ने गरी प्रशासन सेवाको ज्यादती देखिने खालको समायोजनको नाटक मञ्चन भएको। ९ संविधानका तहअनुसार केन्द्र, प्रदेश तथा स्थानीय तह तीन सरकार भनिए पनि प्रदेश र स्थानीय तहलाई प्रशासनिक आज्ञापालकजस्तो भूमिकामा नियन्त्रण गर्न खोजिएको। १०राजनीतिक रूपमा तीन तहमा उपलब्ध अधिकारअनुरूप जनप्रतिनिधि संस्थाहरू बनिसक्दा पनि प्रशासनिक रूपमा अधिकार दिन केन्द्रबाट आनाकानी भइरहेको। ११ एकीकृत राज्य संरचनामा निजामती सेवा ऐन, २०४९ अनुसार नियुक्त भएका ११ तथा १२ सेवाका कर्मचारीलाई संघीय निजामती, प्रदेश निजामती र स्थानीय सेवाका कानुनी आधारविना समायोजनका नाममा धकेलिएको। सेवा समूहका बीचमा प्रशस्त विभेदकारी हुँदा जागिरको वृत्ति विकास र सेवासुविधाको सुनिश्चितता नभएको। १२ सामान्य प्रशासन सेवाबाट आफ्नै शैलीमा सर्वेक्षण समितिको व्यापक दुरुपयोग गर्दै राज्यलाई ठूलो आर्थिक व्ययभार पार्ने गरी प्रशासन सेवाका अनावश्यक दरबन्दी सिर्जना भएको। १३कुनै वैज्ञानिक आधारविना संघीय सेवामा झन्डै पचास हजार कर्मचारी दरबन्दी राखिएको। प्रदेश र स्थानीय तहमा विषयगत प्राविधिक कर्मचारी बढी चाहिने भए पनि तल्ला तहका पद मात्र धेरै राखी ३० देखि ३५ प्रतिशत दरबन्दी राखिएको। प्रशासनतर्फ ६५ देखि ७० प्रतिशत दरबन्दी राखी साधारण प्रशासमुखी संरचना बनाइएको। १४ अपवादबाहेक प्रायः प्रदेश र स्थानीय तहमा न्याय तथा संसदीय सेवाका कर्मचारी दरबन्दी नै नराखिएको। ध्यानाकर्षण धर्नाको सप्ताह लगाउन नपाए पनि दुई दिनमा धर्ना स्थगन गर्दैमा कुशासनलाई सुशासन छ भन्न बाध्य हुन सकिँदैन। खुलेर भन्दा नेपालमा सार्वजनिक सेवाका प्रायः पदधारीहरू पारदर्शी छैनन्। कानुनका आधारमा भन्दा भनसुन, लेनदेन र नातावाद, राजनीतिवाद, कृपावादमा चल्ने गर्छन्। जिम्मेवार निकायका पदाधिकारीबाटै सार्वजनिक रूपमा संसद् वा जनताबाट खोजी हुने जवाफ गोलमटोलको हुने गरेको पाइन्छ। कसरी उम्किने र झुक्याउने भन्ने मूल धेयबाट जवाफदेही हुने नाटक गरिन्छ। प्रायः मन्त्री र सचिव एकसाथ नआउने, संवैधानिक तहमा पनि मुखामुखभन्दा कागजी प्रक्रियाबाट अल्झाउने र नचाहेर उभिनुपर्दा वा दुवैका बीचमा स्वार्थ मिलेको र नमिलेको अवस्थामा फरकफरक धारणा आउने गरेको छ। यसबाट सरकार, राजनीतिक र प्रशासनिक नेतृत्वबीच द्वन्द्व उत्पन्न हुने र पार्टी, सरकारका नेतृत्वप्रति नै गम्भीर प्रश्न उठाउने गरिएको छ। सरकारका नेतृत्वकारी राजनीतिज्ञले प्रशासनिक नेतृत्व र प्रशासनिक नेतृत्वले राजनीतिक नेतृत्वमाथि आरोपप्रत्यारोप लगाउने वा हिलो छ्याप्ने प्रवृत्ति मौलाएको छ, जुन चिन्ताको विषय हो। यसले देश विकास र सुशासनमा घात नै गर्छ। यसर्थ राजनीति र प्रशासनको कार्य क्षेत्र र जवाफदेहिता सुनिश्चित र स्पष्ट हुन जरुरी छ। राजनीतिक नेतृत्वले प्रशासन चलाउने र प्रशासकले राजनीतिक गोटी बनेर प्रशासनको नेतृत्व गर्ने पद्धति अन्त्य नभएसम्म मुलुक भ्रष्टाचारमुक्त र सुशासित हुन सक्दैन। माथि उठाइएका सबै विषयका क्षेत्रलाई आम जनता, सरकार, राजनीतिक पार्टीहरू, सार्वजनिक पदाधिकारी वर्ग तथा बुद्धिजीवी वर्ग, सञ्चारकर्मीले आत्मसात गरी सबै आआफ्ना क्षेत्रबाट सुशासनका आधारका लागि इमानदार नभएमा मुलुक अझ कठिन मोडबाट गुज्रिनुपर्नेछ। देशका लागि यो दुःखद क्षण हुनेछ। सार्वजनिक प्रशासनको व्यवस्थापनको मुद्दा देशको साझा सवाल हो, व्यक्तिगत स्वार्थ वा कुनै लिनुदिनुसित ध्यानाकर्षण कार्यक्रमको कुनै अर्थ छैन। पहिलो कुरा, भोकहडताल अबोध बालपन वा हठ क्रियाको संकेत तथा जसरी पनि आफ्ना भनाइ मनाउने कठिन तपस्वी मार्ग हो। मजस्ता भोगी र रोगीबाट त्यो सम्भव छैन। दोस्रो सत्याग्रहको कुरा आउँछ, विश्वमा सात अरब मानिस र नेपालमा तीन करोडको विचार फरकफरक हुन सक्छ। दृष्टिकोणका आधारमा सत्य पनि फरक होला। यद्यपि सत्याग्रहको अर्थ आग्रहपूर्वाग्रहरहित निस्वार्थ धारणा राख्नु हो। तेस्रो ध्यानाकर्षण धर्नाका कुराले मुलुकको समृद्धि र समाजवादउन्मुख समाज निर्माणका लागि सरकार, राजनीतिक दलविशेष संवेदनशील हुन आवश्यक छ। दललाई मुखले प्रशासनिक सुधार होइन, कार्य रूपमा गरेर देखाऊ भन्न पनि यो ध्यानाकर्षणको बाटो रोजिएको हो। समग्र देशवासी, सचेत नागरिक तथा जिम्मेवार वर्गको साझा सहमति, समन्वय र सहयोगमा मात्र गन्तव्यमा पुगिने हो। यसर्थ राज्यबाट सामाजिक तथा प्राकृतिक न्यायप्रति उपेक्षा नगरेर विद्रोहलाई सिर्जनामा रूपान्तरण गरी लैजान विभेदकारी प्रावधान हटाएर कर्मचारी समायोजन प्रक्रियाबाट मुलुकले सुशासन र अराजकता अन्त्य गर्न सरकार पारदर्शी र सहभागितामूलक होस्। यसर्थ सरकार तथा दलहरूको सार्वजनिक प्रशासन व्यवस्थापनको विषयमा ध्यानाकर्षण हुन जरुरी छ। कर्मचारी समायोजन ऐन, २०७५ का प्रावधानले बहुसंख्यक सेवासमूहका कर्मचारीको आत्मसम्मान गिराएको छ। केन्द्र सरकारको संघीय मामिला तथा सामान्य प्रशासन मन्त्रालय सबै सेवा समूहप्रति असल अभिभावकत्व प्रदान गर्न चुकेको छ। केन्द्र सरकार सही अर्थमा सबै कर्मचारीको मन जित्न र विवादरहित सही समाधानका लागि तयार हुनुपर्छ। सकारात्मक नतिजा निकाल्न कठिन हुने छैन तर सबैको अभिभावक नबनी गरिएको समायोजनले नतिजा राम्रो दिँदैन। देश सबैको हो, चिन्तन मनन गरेर जिम्मेवार बनौं। पोखरेल शिक्षा तथा मानवस्रोत विकास केन्द्रका निर्देशक हुन्।"
"जनअभिमत, दल प्रतिबन्ध र संविधान","स्वाधीनता, स्वायत्तता र स्वशासन भनेको कति भौगोलिक अखण्डता र कति राज्य शक्तिको विभाजन हो भन्नेबारे एकमत हुन सायदै सकिएला संविधानको प्रस्तावनामा नेपालको स्वतन्त्रता, सार्वभौमिकता, भौगोलिक अखण्डता र राष्ट्रिय स्वाभिमान अक्षुण्ण राख्ने मात्र होइन, स्वाधीनता, स्वायत्तता र स्वशासनको विषय पनि छ। स्वाधीनता, स्वायत्तता र स्वशासन भनेको कति भौगोलिक अखण्डता र कति राज्य शक्तिको विभाजन हो भन्नेबारे एकमत हुन सायदै सकिएला। राष्ट्रिय अखण्डता चाहनेहरूलाई पहिलो वर्गका शब्द पर्याप्त छन्। अखण्डतामा समस्या (भूगोल वा मनोविज्ञान) ल्याउन चाहनेलाई दोस्रो वर्गका शब्दको बुई चढ्न पाउने छुट देखिन्छ। पछिल्ला वर्गका शब्द लेख्नैपर्ने मन पहिले सीमाभित्र बन्यो कि सीमाबाहिर भनी कसले भन्ने ? सीमाभित्र हो भने संविधानसभामा वा विदेशी गैरसरकारी संस्थाका अड्डामा भनी कसले मुख खोल्ने ? कहिल्यै उपनिवेश र परतन्त्रको सिकार हुन् नपरेको देश कसबाट स्वाधीन हुने ? स्वायत्तता र स्वाधीनता कश्मिर, तिब्बत र विगतको हङकङजस्तो कस्तो हुने भन्नेबारे यसको जबाफ के हुने ? अनि राज्य राज्य जोडेर बनेका मुलुक र बाईसेचौबीसे जोडी एकात्मक बनेको मुलुकलाई एकात्मकबाट संघात्मक बनेकोमा उही व्याख्या हुने कि फरक ? सोभियत रूसको जस्तो स्वायत्तता हुने कि कोरियाजस्तो जोडिने कुरा चलिरहने कि ? जर्मनीजस्तो तोडाइपछि जोडिने ? यी र यस्ता विकल्पका बीच यता के गर्न खोजिएको हो भन्नेबारे कसले जबाफ दिने ? यी शब्दको व्याख्याको अर्थ विस्तार र अर्थ संकुचनको समस्या थेग्न व्याख्यात्मक टिप्पणी पनि उपलब्ध छैन। संविधानसभाका छलफल कतै होलान् तर पहुँच दुरुह प्रतीत हुन्छ। संविधानको प्रस्तावनामै विगतका सशस्त्र संघर्षको महिमा छ। पुछारमा दिगो शान्तिको प्रसंग उल्लेख भएकाले यस संविधानले सशस्त्र संघर्षपछिको दिगो शान्तिको कल्पना गरेको देखिन्छ। अमेरिका, भारत आदि देशले पनि स्वतन्त्रताको लडाइँ लडेका थिए। उनीहरूको संविधानमा सशस्त्र कार्यको महिमा देखिँदैन। शस्त्रबाट नै दिगो शान्तिको कामना गरेकाले नेपालको संविधानले हतियार मोह त्याग्न सकेको देखिएन। संविधानले युद्ध सम्झियो तर बुद्ध सम्झेन। प्रस्तावनामा निरंकुशतालाई विभेद र उत्पीडनको कारक भनेकाले सरकार कसैप्रति पनि निरंकुश बन्न मिल्ने देखिँदैन। प्रस्तावनाको यो भावनाअनुसार सरकारले कोही कसैप्रति अंकुश लगाउनु विभेद र उत्पीडन गर्नु हो। संविधानको प्रस्तावनाले लोकतन्त्र, प्रतिस्पर्धात्मक बहुदलीय शासन प्रणाली र आवधिक निर्वाचनको मार्ग देखाएको छ। प्रस्तावनामा जनअभिमत शब्दको प्रयोग भएको देखिँदैन। यो संविधानको ऐना भनिने र संविधानको उद्देश्य व्यक्त गर्ने प्रस्तावनामा उल्लेख नभएको शब्द हो। के जनअभिमत लोकतन्त्र, बहुदलीयता र आवधिक निर्वाचनको समग्रता हो त ? वा यो जन जोड्ने वाद वा विचारधाराका कारण अभिमत शब्दमा संविधानअन्तर्गत नै गरिएको समाजवादी शृंगार हो ? मत वा अभिमत दिन सक्ने क्षमता जन मा नै हुन्छ। तर त्यस्तो मत प्रयोग गर्ने अधिकार नागरिकलाई प्राप्त हुन्छ र त्यो पनि निश्चित उमेर पुगेका नागरिकलाई मात्र प्राप्त हुन्छ। मताधिकार प्रयोग गरी गरिने यो मत प्रक्रिया औपचारिक हो। कहिलेकाहीं भावना बुझेर पनि जनताले मत व्यक्त गरेको ठानी निर्णय लिएको देखिन्छ। सायद ०३६ को जनमत संग्रहको घोषणा भावना बुझेर गरिएको थियो र पछि औपचारिक रूपमा मत लिइएको थियो। संविधानको धारा ३ ले राष्ट्रको परिभाषा गर्दा समान आकांक्षा, राष्ट्रिय स्वतन्त्रता र भौगोलिक अखण्डता आदिलाई केन्द्रमा राखेको छ। जनअभिमत यी शब्द र भावनाको अनुकूल छछैन र त्यसको कार्यान्वयन तदनुरूप हुन्छ वा हुँदैन भन्ने हो। यस्तै धारा ४ ले राज्यको परिभाषा गर्दा अन्य कुराका अतिरिक्त नेपाल अभिभाज्य हुने बताएको छ। प्रसंग जनअभिमतबाट नेपालको अभिभाज्यतामा प्रश्न उठाउने, त्यसका लागि मुलुकभित्र र बाहिर प्रचारप्रसार गर्ने र अलग राज्य माग गर्नेगराउने विदेशी संस्थासँगको सम्बन्ध वा सहकार्य तोडिन्छतोडिँदैन भन्ने प्रश्न महत्वपूर्ण हो। संविधानको धारा ५ मा राष्ट्रिय हितको उल्लेख गर्दा नेपालको सिमानाको सुरक्षा गर्नेसमेत उल्लेख छ। राष्ट्रिय हित सरकार, प्रतिपक्ष, दलमा आबद्ध वा दलतटस्थ प्रत्येक नागरिक र संस्थाको दायित्व हो। जनअभिमत राष्ट्रिय सीमा सुरक्षाको पक्ष वा विपक्ष केका लागि होला भन्ने जिज्ञासा रहनु अस्वाभाविक होइन। कार्य र व्यवहार कसरी अघि बढ्छ भन्ने प्रश्नको उत्तर पर्खेर हेर्नुपर्ने होला ? विगत हेर्दा स्वाभाविक नदेखिएका कुरा पर्खेर हेर्दा केकस्ता देखिने हुन्, त्यो भविष्यको गर्भमा नै छ। सशस्त्रबाट दिगो शान्तिको कामना गरेकाले नेपालको संविधानले हतियार मोह त्याग्न सकेको देखिएन। संविधानले युद्ध सम्झियो तर बुद्ध सम्झेन। संविधानको धारा १७ ले बिना हातहतियार शान्तिपूर्वक भेला हुने र दल खोल्न पाउने स्वतन्त्रता दिएको छ। यस्तै धारा १७(२) को प्रतिबन्धात्मक वाक्यांश (३) मा अन्य कुराका अतिरिक्त भौगोलिक अखण्डताविरुद्ध र राज्यद्रोह गर्ने गरी राजनीतिक दल गठन गर्नमा प्रतिबन्ध लगाउने गरी कानुन बनाउन सकिने उल्लेख छ। धारा ४८ मा राष्ट्रप्रति निष्ठा, नेपालको राष्ट्रियता, सार्वभौमिकता, अखण्डताको रक्षा एवं संविधान र कानुनको पालनालगायतका कुरा कर्तव्यका रूपमा छन्, सरकारले गरेका सम्झौता संविधानले तोकेको कर्तव्यविपरीत हुन सक्दैन। किनकि नागरिकका यी कर्तव्यबाट सरकारका तर्फबाट सही गर्ने पदाधिकारी नागरिक कर्तव्यबाट च्युत हुन मिल्दैन। प्रस्तावनामा स्वायत्तता भने पनि निर्देशक सिद्धान्त (धारा ५०(१) मा स्थानीय स्वायत्तताको कुरो छ। धारा ५०(२) मा लोकतन्त्र र जनपक्षीयता मिलेर बसेका छन्। राष्ट्रिय एकता र सुरक्षा नीतिमा पनि नेपालको स्वतन्त्रता, सार्वभौमसत्ता, भौगोलिक अखण्डता, स्वाधीनता र राष्ट्रिय एकता जस्ता कुराको पुनरावृत्ति छ। धारा ५२ मा राज्यको दायित्वमा पनि नेपालको स्वतन्त्रता, सार्वभौमसत्ता, भौगोलिक अखण्डता र स्वाधीनताजस्ता कुरा दोहोरिएका छन्। धारा ५६(६) मा तीनै तहको सरकारले नेपालको स्वतन्त्रता, सार्वभौमसत्ता, भौगोलिक अखण्डता, स्वाधीनता, बहुदलीय प्रतिस्पर्धात्मक लोकतान्त्रिक प्रणाली आदिको संरक्षण गर्नुपर्ने उल्लेख छ। संविधानको धारा ७५ ले संघीय कार्यपालिकाअन्तर्गत संविधान र कानुनको अधीनमा रहेर मात्र शासन व्यवस्थाको निर्देशन, नियन्त्रण र सञ्चालन गर्ने अभिभारा मन्त्रिपरिषद्लाई दिएको छ। सरकारले संविधान र कानुनविपरीत कार्य गर्न सक्दैन, गरे असंवैधानिक र गैरकानुनी हुन्छ। धारा १२८ अनुसार संविधान र कानुनविपरीत काम भएनभएको सम्बन्धमा सर्वोच्च अदालतले संविधान र कानुनको अन्तिम व्याख्या गर्न सक्छ। तर राजनीतिक प्रश्नमा अदालतले आत्मसंयम अपनाउने भन्ने न्यायिक मान्यता पनि छ। मुलुकको जीवनसँग सम्बद्ध कुरा सामान्य राजनीतिक प्रश्न मात्र नभई आधारभूत संवैधानिक प्रश्न हुन्छन्। संविधानको धारा २४६ मा राष्ट्रपति, उपराष्ट्रपति र तीनै तहका विधायिकाको निर्वाचन गर्ने र राष्ट्रिय महत्वका विषयमा जनमत संग्रह गराउने कुरा छ। निर्वाचन आयोगलाई यी क्षेत्रबाहेकमा जनअभिमत बुझ्ने अख्तियारी छैन। निर्वाचन आयोगका कामको प्रसंगमा जनअभिमत बुझ्नु भनेको पूर्वोक्त निर्वाचन र जनमत संग्रह हो। अरू सरकारी संस्थाले अरू प्रयोजनका लागि जनमत वा जनअभिमत बुझ्ने कुरा भिन्नै हो। त्यस्ता अभिमत राज्यको अखण्डता लक्षित हुन सक्दैनन्। संविधानको धारा २६७ अनुसार नेपालको स्वतन्त्रता, सार्वभौमसत्ता, भौगोलिक अखण्डता स्वाधीनता र राष्ट्रिय एकताको रक्षा नेपाली सेनाको कर्तव्य हो। कुन कुन विषयमा सेनाको परिचालन हुन सक्ने र कसरी गर्ने भन्ने कुरा पनि धारा २६७ मा उल्लेख छ। संविधानको धारा २६९ अनुसार कुनै राजनीतिक दलको नाम उद्देश्य, चिह्न वा झन्डा देशको धार्मिक वा साम्प्रदायिक एकतामा खलल पार्ने वा देशलाई विखण्डित गर्ने प्रकृतिको भए त्यस्तो राजनीतिक दल दर्ता हुँदैन। दल दर्ता हुँदा यसप्रकारका कुरा उल्लेख नभए पनि पछि त्यस प्रकारका क्रियाकलाप गरे के हुने भन्नेबारे यो धारा मौन छ। यसबारे संविधानको धारा १७(२) को प्रतिबन्धात्मक वाक्यांश (३) मा कतिपय विषयमा अवस्थाअनुसार प्रतिबन्ध लगाउने गरी ऐन बनाउन सकिने उल्लेख छ। यस व्यवस्थामा दल गठन गर्न प्रतिबन्ध लगाउन सक्ने आधार वा कार्य उल्लेख छन्। नेपालको सार्वभौमसत्ता, भौगोलिक अखण्डता आदि कार्य पनि यसमा परेका छन्। तर गठित दल नै प्रतिबन्ध गर्ने कुरा भने शाब्दिक रूपमा यस प्रतिबन्धात्मक वाक्यांशमा उल्लेख छैन। संविधानको धारा २६९(१) मा राजनीतिक दलको सञ्चालन र त्यसको प्रचारप्रसार गर्न प्रतिबन्ध लगाउने गरी बनाइएको कानुन वा गरिएको व्यवस्था वा निर्णय संविधान प्रतिकूल भई स्वतः अमान्य हुने प्रावधान छ। यस्तै २६९(२) मा एउटा मात्र राजनीतिक दल वा एकै किसिमको राजनीतिक विचारधारा, दर्शन वा कार्यक्रम भएका व्यक्तिले मात्र निर्वाचन वा राजनीति प्रणाली वा राज्य व्यवस्था सञ्चालनमा भाग लिन पाउने वा सम्मिलित हुन पाउने गरी बनाइएको कानुन वा व्यवस्था वा निर्णय संविधानप्रतिकूल र स्वतः अमान्य हुने व्यवस्था छ। संविधानको धारा २७५ मा राष्ट्रिय महत्वको विषयमा जनमत संग्रह गर्न संघीय संसद्को तत्काल कायम रहेको सम्पूर्ण सदस्य संख्याको दुईतिहाइ सदस्यको बहुमतबाट निर्णय हुनुपर्ने उल्लेख छ। जनमत संग्रहसम्बन्धी अन्य कुरा संघीय कानुनबमोजिम हुने भनिएको छ। यस धारामा पनि जनअभिमत शब्दको प्रयोग छैन्। संविधानको धारा २८६ मा संघीय संसद् र प्रदेश सभाका सदस्यको निर्वाचन प्रयोजनका लागि निर्वाचन क्षेत्र निर्धारण गर्ने उल्लेख छ। जनमत संग्रह गराउन वा जनअभिमत बुझ्न निर्वाचन क्षेत्र निर्धारण गर्ने कुराको उल्लेख यस धारामा छैन। संविधानमा जनमत संग्रह गर्ने र निर्वाचन गर्ने दुई प्रक्रिया मात्रको उल्लेख छ। तिनको प्रक्रिया र कर्ताको व्यवस्था छ। संविधानअनुसार यीबाहेकका तरिकाबाट जनमत बुझ्ने भन्ने हुँदैन। नागरिक संस्थाले आफ्नो तर्फबाट जनतामा गएर संविधान र सोबमोजिमको कानुनको प्रतिकूल नहुने गरी जनताको अभिमत तयार गर्न सक्छन्। क्रान्तिका नाममा संविधान बाहिरबाट पनि जनमत तयार गर्ने र सशस्त्र कार्य गरी संविधान र शासन पद्धति फेर्ने काम नेपालमै भएको छ। नेपालमा विभिन्न सरकारहरूले संविधानबाहिर गई क्रियाकलाप गरेकाहरूसँग वार्ता गरेका छन्। नेपालमा यस्ता कार्य भएको आजको पुस्ताले नै देखेको हो। राष्ट्रिय अखण्डताविरुद्ध काम गर्नेसँग वार्ता गर्नेनगर्ने भन्नेबारे प्रश्न उठ्ने गरेका छन्। अखण्डतालाई चुनौती दिने कार्य व्यक्तिगत वा सानो सामूहिक सनक, संगठित कार्य वा बाहिरी शक्तिको प्रायोजन केहो भन्ने विषयले भूमिका खेल्न सक्छ। आफ्नो देशको नागरिक वा संगठनलाई अखण्डताविपरीतको मार्गबाट अखण्डताको पक्षमा ल्याउने प्रयास संविधानविपरीत हुन्छ भन्न सकिँदैन। त्यस्ता व्यक्ति वा संगठन विदेशीको चंगुलमा पुगेपछि स्थिति भयावह पनि हुन सक्छ। नेपालको संविधानको धारा २४६ मा निर्वाचनको विषय छ। कुन पदमा निर्वाचन हुने र कसले कसरी गर्ने भन्ने पनि उल्लेख छ। निर्वाचनसम्बन्धी यी कार्य निर्वाचन आयोगले गर्ने भन्ने पनि उल्लेख छ। यस्तै धारा २७५ को प्रक्रिया पूरा गरी राष्ट्रिय महत्वका विषयमा निर्वाचन आयोगले जनमत संग्रह गराउने पनि उल्लेख छ। संविधानमा जनअभिमत लिने कुरा भने देखिँदैन। जनअभिमत कसले बुझ्ने, कसरी बुझ्ने, प्रक्रिया र पद्धति के हुने, जनसंख्याको आकार केकस्तो र कति हुने, विश्वसनीयता कसरी कायम गर्ने आदि कुरा कसरी तय हुने भन्ने पनि संविधानमा छैन। यस्तो जनअभिमत तथ्यांक विभागले लिने तथ्यांक पनि पक्कै होइन। यो नेपालको सन्दर्भमा संविधान र कानुनले सम्बोधन गरेको विषय देखिएन। सायद यो राजनीतिक लेनदेनको कुरा हो। राजनीतिक मूलधारमा आउन दिने र आउन खोज्नेको सहमतिको उपायसम्म हो। यो मतपत्रले निर्णय गर्ने कुरा नभई सहमतिमा पुग्नेहरूको मनोगत सन्तुष्टिको कुरा हो। मतपत्रको प्रयोग गर्ने भए जनमत संग्रह लबजको नै प्रयोग हुनुपथ्र्यो। संविधानका अरू प्रक्रिया पूरा हुनुपथ्र्यो। यो सम्भवतः संविधानको छातामुनि आउने र ल्याउने कुरा हो। विगतमा भएका अखण्डताविपरीतका कामकुरा विसर्जन गर्नेगराउने हो भने यो संविधानको सम्मान पनि हो। भविष्यमा राष्ट्रिय अखण्डताको सम्बन्धमा संविधानको मर्यादा राखी क्रियाकलाप गरिन्छगरिन्न भन्ने विषय यसको अहम् पक्ष अवश्य हो।"
रामोसको गोलमा स्पेनको जित,"म्याड्रिड : युरो कप छनोटको आइतबार बिहान खेलिएको आफ्नो पहिलो खेलमा स्पेनले प्रतिस्पर्धात्मक जित हासिल गरेको छ । समूह एफ अन्तर्गतको खेलमा स्पेनले नर्वेलाई २१ गोलले हरायो । स्पेन विश्व कप र युरो कपको पूर्वविजेता राष्ट्र हो । स्पेनले हालसम्म तीन पटक युरो कपको उपाधि जितेको छ । सन् १९६२ मा पहिलो पटक युरो कप जितेका स्पेनले त्यसपछि सन् २००८ र सन् २०१२ मा लगातार दुई पटक उपाधि चुमेको थियो । स्पेन र जर्मनीले मात्र हालसम्म तीनपटक युरो कपको उपाधि जित्न सकेका छन् । घरेलु मैदानमा खेलिएको नर्वेविरुद्घको खेलमा स्पेनका लागि रोड्रिगो र सर्जियो रामोसले एकएक गोल गयो । खेल सुरु भएको १६औं मिनेटमै रोड्रिगोले स्पेनका लागि पहिलो गोल गरेका थिए । सोही गोलका कारण पहिलो हाफमा स्पेन अगाडि रह्यो । तर, ६५औं मिनेटमा नर्वेका लागि जोसुवा किङ्ले पेनाल्टीमार्फत जवाफी गोल गरेपछि खेल ११ को बराबरीमा पुगेको थियो । खेल प्रतिस्पर्धात्मक रुपमा अघि बढिरहँदा ७१औं मिनेटमा सर्जियो रामोसले पेनाल्टीमार्फत निर्णायक गोल गर्दै स्पेनलाई जित दिलाएका थिए । सोही समूहको अर्को खेलमा स्विडेनले घरेलु मैदानको फाइदा उठाउँदै रोमानियालाई २१ गोलले पराजित गयो । माल्टाले पनि घरेलु मैदानमै फरोए आइल्यान्ड्सलाई २१ गोलले हरायो ।"
युरो कप छनोटमा इटालीको सुखद सुरुवात,रोम : युरो कप फुटबलको छनोट खेलमा पूर्वविजेता इटालीले सुखद सुरुवात गरेको छ । समूह जे अन्तर्गतको आइतबार बिहान खेलिएको आफ्नो पहिलो छनोट खेलमा इटालीले फिनल्यान्डमाथि २० गोलको सजिलो जित हासिल गर्यो । सन् १९६० देखि सुरु भएको युरो कपको इतिहासमा इटालीले हालसम्म एकपटक मात्र उपाधि जित्न सकेको छ । इटालीले सन् १९६८ मा भएको तेस्रो संस्करणको उपाधि चुमेको थियो । सन् २००० र सन् २०१२ मा भने इटाली फाइनलमा पराजित भएको थियो । घरेलु मैदानमा आइतबार विहान खेलिएको फिनल्यान्डविरुद्घको खेलमा इटालीले दुबै हाफमा एकएक गोल गर्यो । खेल सुरु भएको सातौं मिनेटमै निकोलो बारेल्लाले इटालीका लागि पहिलो गोल गरेका थिए । ७४औं मिनेटमा मोइस केनले अर्को गोल थप्दै इटालीलाई सहज जित दिलाएका थिए । सोही समूहको अर्को खेलमा ग्रिसले लिचस्टेन्टियनलाई उसैको मैदानमा २० गोलले पाखा लगायो । बोस्निया एन्ड हर्जगोभिनाले भने घरेलु मैदानको फाइदा उठाउँदै आर्मेनियामाथि २१ गोलको जित हासिल गर्यो । यसैगरी समूह डी अन्तर्गतको खेलमा स्विट्जरल्यान्डले जर्जियालाई उसैको मैदानमा २० गोलले पराजित गर्यो । स्विट्जरल्यान्डका लागि स्टिभन जुबेर र डेनिस जकारियाले एकएक गोल गरे । सोही समूहको अर्को खेलमा आयरल्यान्डले जिबराल्टरलाई उसैको मैदानमा १० गोलले हरायो । भ्रमणकारी टोली आयरल्यान्डका लागि एकमात्र गोल ४९औं मिनेटमा जेफ हेनरिकले गरेका थिए ।
पानामासँग बराबरीमा रोकियो ब्राजिल,"रियो दी जेनेरियो : पाँच पटकको विश्वकप विजेता ब्राजिल शनिबार राति खेलिएको अन्तर्राष्ट्रिय मैत्रीपूर्ण खेलमा तुलनात्मक रुपमा कमजोर प्रतिद्वन्द्वी पनामासँग ११ गोलको बराबरीमा रोकिएको छ । फिफा वरीयतामा हाल ब्राजिल तेस्रो र पानामा ७६औं स्थानमा छन् । ब्राजिल प्रिमियर लिगमा सक्रिय एडर्सन, रोबर्टो फर्मिनो, रिचार्लिसन लगायतका प्रभावशाली खेलाडीसहित मैदानमा ओर्लिएको थियो । करिब ७८ प्रतिशत समय बलमाथि नियन्त्रण राखे पनि ब्राजिलले खासै गतिलो प्रदर्शन गर्न सकेन । खेल सुरु भएको ३२औं मिनेटमा ब्राजिलका लागि लुकास पाक्वेटाले पहिलो गोल गरेका थिए । उनी इटालियन सिरिए क्लब एसी मिलानबाट ब्यवसायिक फुटबल खेल्छन् । त्यसको चार मिनेटपछि नै पानामाले जवाफी गोल फर्काएको थियो । पानामाका लागि डिफेन्डर एडोल्फो माचाडोले जवाफी गोल गरेका थिए । खेलको दोस्रो हाफमा ब्राजिलका लागि रिचार्लिसन र कासेमिरोले गरेको प्रहार सफल हुन सकेन । म्यानचेस्टर सिटीबाट ब्यवसायिक फुटबल खेल्ने ग्याब्रियन जिसस र वेस्टहामका विंगर फिलिप एन्डर्सन खेलको दोस्रो हाफमा मैदानभित्र प्रवेश गरे पनि उनीहरुले कुनै कमाल देखाउन सकेनन् ।"
आईपीएल : धोनीको चेन्नईले कोहलीको बैंगलोरलाई हरायो,"चेन्नई : इन्डियन प्रिमियर लिग (आईपीएल) क्रिकेटको उद्घाटन खेलमा चेन्नई सुपर किङ्सले रोयल च्यालेन्जर्स बैंगलोरमाथि ७ विकेटको सजिलो जित हासिल गरेको छ । चेन्नई आईपीएल क्रिकेटको साविक विजेता टोली पनि हो । भारतीय क्रिकेट टोलीका वर्तमान र पूर्वकप्तानबीचको भिडन्त भएकाले पनि आईपीएलको उद्घाटन खेललाई विशेष महत्वका साथ हेरिएको थियो । चेन्नईका कप्तान महेन्द्रसिंह धोनी हुन् भने बैंगलोरका कप्तान विराट कोहली हुन्। टस हारी पहिले ब्याटिङको निम्तो पाएको बैंगलोरले १७१ ओभरमै अलआउट हुनुअघि ७० रनमात्र बनाउन सक्यो । बैंगलोरका लागि विकेटकिपर ब्याट्सम्यान पार्थिव पटेलले मात्र दोहोरो अंकको रन बनाउन सके । ओपनरको भूमिकामा क्रिजमा ओर्लिएका पार्थिवले ३५ बलको सामना गरी दुई चौकाको मद्दतले २९ रन बनाए। बैंगलोरका अन्य ब्याट्सम्यानले दोहोरो अंकमा रन जोड्न सकेनन् । कप्तान विराट कोहली ६ रनमै पेभेलियन फर्किए । आक्रामक ब्याट्सम्यान एबी डे भिलियर्स पनि ९ रनभन्दा अगाडि बढ्न सकेनन् । चेन्नईका अनुभवी बलर हरभजन सिंह र इमरान ताहिरले तीनतीन विकेट लिए । जवाफी ब्याटिङमा ओर्लिएको चेन्नईले १७४ ओभरमा तीन विकेट गुमाएर विजयलक्ष्य पुरा गर्यो । चेन्नईका लागि अम्बाटी रायुडुले २८, सुरेश रैनाले १९ र केदार जादवले अविजित १३ रनको योगदान गरे । उक्त खेलमा हरभजन म्यान अफ दी म्याच घोषित भए । सन् २००८ देखि सुरु भएको आईपीएलको यो १२औं संस्करण हो । चेन्नई सुपर किङ्स आईपीएलको साविक विजेता टोली पनि हो । चेन्नईले यसअघि सन् २०१० र सन् २०११ म पनि उपाधि जितेको थियो । प्रतियोगिताको दोस्रो दिन आइतबार कोलकाता नाइटराइडर्स र सनराइजर्स हैदराबाद तथा मुम्बई इन्डियन्स र दिल्ली क्यापिटल्सबीच खेल हुनेछ । दिल्लीबाट यसपटक पनि नेपाली युवा बलर सन्दीप लामिछानेले खेल्दैछन्।"

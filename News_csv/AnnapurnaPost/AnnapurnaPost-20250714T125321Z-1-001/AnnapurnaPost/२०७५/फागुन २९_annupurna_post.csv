शीर्षक,विवरण
मधेसमा चलखेल,"रेशम चौधरीको जन्मकैदको फैसला, त्यसपछि सीके राउत सर्वोच्चको आदेशमा रिहासँगै सरकारसँग राउतको एघारबुँदे सहमतिले काठमाडौंदेखि तराईसम्म तरंग ल्याएको छ। फागुनको चौथो साताका प्रारम्भमा उत्पन्न यी दुई घटनाक्रमसँगै अब के हुन्छ भन्ने प्रश्न उब्जिएको छ। कैलाली अदालतले टीकापुर घटनामा दोषी ठहर्याउँदै यही फागुन २२ गते चौधरीलाई जन्मकैद सुनाएकै दिन उनको पार्टी राजपाले केन्द्रमा सरकारलाई दिएको समर्थन फिर्ता लियो। उसले सरकारविरुद्ध आन्दोलनको चेतावनी दिइरहँदा दुई दिनपछि बिहानै खबर फैलियो, आज प्रधानमन्त्रीको विशेष उपस्थितिमा सीके राउतले विखण्डनको मुद्दा छाड्दैछन्। उनी मूलधारको राजनीति प्रवेश गर्ने वाचासहित सहमति भयो। कार्यक्रममा बोल्दा प्रधानमन्त्री ओली राउतको प्रशंसा गर्दै बढी राजपामाथि आक्रामक देखिए। उनले अदालतको निर्णयलाई बहाना बनाएर सरकारको समर्थन फिर्ता लिएकोमा आपत्ति मात्रै जनाएनन्, बरु राजपालाई सरकारविरुद्ध नलाग्न चेतावनीसमेत दिए। राजपाले आन्दोलन घोषणा गरिसकेको छैन, तर उनीहरू आन्दोलनको विकल्प नभएको जिकिर गरिरहेका छन्। एक वर्षअघि सरकारलाई निःसर्त समर्थन गरेको राजपाले सरकारमाथि आफूहरूको माग सम्बोधन गर्न नसकेको भन्दै सूची नै सार्वजनिक गर्यो। आरोप लगायो, सरकार चौतर्फी असफल छ। परराष्ट्र नीतिमा समेत सन्तुलन कायम गर्न सकेन। राजपाको समर्थन फिर्तासँगै सरकार र सीके राउतबीचमा सम्झौता हुनुले आफैंमा धेरै प्रश्न मात्र जन्माएको छैन, शंकाआशंकाको तरंग पनि फिँजाएको छ। राउत मूलधारमा आउने उद्घोषलाई सकारात्मक मानिएको छ। यद्यपि जनकपुरमा उनका समर्थकहरूद्वारा प्रदर्शित क्रियाकलापका कारण उनी आफ्नो वाचामा कति अड्न सक्छन् ? त्यो कौतूहलको विषय बनिरहेको छ। तर विगत साढे तीन वर्षदेखि मधेसमा छिर्न नसकिरहेका वर्तमान प्रधानमन्त्री ओली रौतहटको गरुडामा पुगेर आमसभा गर्न भ्याए। ओलीप्रतिको मधेसमा रहेको भावनाकै कारण राउतलाई मूलधारमा ल्याउने कामको सामान्य जससमेत मधेसमा ओलीले पाएको देखिँदैन। सामाजिक सन्जालहरूमा बरु राउतप्रति त्यस क्षेत्रबाट नकारात्मक टिप्पणी आइरहेका छन्। हिजोका दिनसम्म मधेसवादी पार्टीलाई गाली गरेर भएर पनि राउतको वाहवाही गर्नेहरू आज राउतलाई ओलीसँग जोडेर टिप्पणी गरिरहेका छन्। उनीहरूले ओलीको नयाँ मधेस कार्डका रूपमा राउतलाई चित्रण गर्न थालेका छन्। हुन त, राउत र सरकारबीचको सम्झौता जसरी आश्चर्यजनक रूपमा आएको छ, त्यसमा प्रश्न तेर्सिनु नाजायज देखिँदैन। अमेरिकाबाट आफ्नो आकर्षक करियर त्यागेर नेपाल फर्केका राउतले राजनीतिमा आउने इच्छा जाहेर गर्दा तत्कालीन संयुक्त लोकतान्त्रिक मधेसी मोर्चाले पहिलो मञ्च प्रदान गरेको थियो उनलाई। काठमाडौंको टुडिखेलमा उपेन्द्र यादवबाहेकका सबै मधेसी पार्टीहरूले मिलेर आयोजना गरेको आमसभामा पहिलोपटक राउतले बोल्ने मौका पाएका थिए। त्यतिबेला उनलाई कार्यक्रम सञ्चालकले अमेरिकामा बसेर मधेसबारे अध्ययन अनुसन्धान गरिरहेका मधेसी युवा वैज्ञानिकको परिचय दिएका थिए। धेरैले सोचेजस्तो नयाँ शक्तिका रूपमा राउत स्थापित नहुँदै समाप्त हुन पनि सक्दैन भन्न सकिन्न। त्यसलगत्तै उनी मधेस छिरेर अन्तरक्रिया गरे। काठमाडौंमा एउटा सामान्य पत्रकार सम्मेलन गरेर छुट्टै मधेस बनाउने आफ्नो अभियानको घोषणा गरे। अमेरिकाबाट फर्केकाले हुन सक्छ राउतप्रति मधेसदेखि काठमाडौंसम्म चासो देखियो। उनी अमेरिकी एजेन्सीहरूका नियोजित र खटाइएका पात्र हुन् भन्ने टिप्पणी व्याप्त भयो। उनीमाथि यस्ता आरोप सामाजिक सञ्जालदेखि गम्भीर प्रकृतिका फोरममा लागिरह्यो। यसबारेमा उनले कहिल्यै पनि मुख खोल्न चाहेनन्। अब पनि त्यसबारेमा मुख खोल्लान् भन्नेमा शंका देखिन्छ। त्यही भएर होला, सरकारसँग राउतको सम्झौता हुँदै गर्दा धेरैले लख काटे कि अमेरिकी डिजाइनमा राउत मूलधारमा आउन लागेका हुन्। पछिल्ला समय भेनेजुएला प्रकरणका कारण नेपालअमेरिका सम्बन्ध चिसिएको छ। अमेरिकी सरकारका कैयन् उच्च अधिकारले हालै नेपालको भ्रमण गरेर नेपाल सरकारसँग सम्बन्ध सुधारका समेत पहल गरेका थिए। धेरैको सामान्य आशंकामा कतै न कतै राउतको समझदारी यही सेरोफेरोमा भइरहेको होइन भन्ने पनि छ। नेपालको भारतसँग खासै जोडबल भएका भन्ने विषय भने प्रकट भएका छैनन्। नेपालको राजनीतिमा भारतको आफ्नै खालको प्रभाव रहँदै आएको छ। तर पछिल्लो समयमा उत्तरी छिमेकी चीनको प्रभाव र गतिविधिलाई पनि कम आकलन गर्न सकिँदैन। साढे तीन वर्षअघि मधेसमा संविधानविरुद्ध भएको आन्दोलनदेखि चीनतर्फ ढल्किँदै नेकपाका अध्यक्ष तथा वर्तमान प्रधानमन्त्री ओली मधेस मुद्दालाई मात्रै होइन कि भारतलाई समेत काउन्टर दिँदै आएका छन्। त्यही भएर होला ओलीराउतबीचको सहमतिमा अमेरिका चाँजोपाँजोसँगै अर्को विचार चीनसँग पनि जोडिएर आएका छन्। कतिपयले मधेसमा निकट रहेका शक्तिहरूलाई काउन्टर दिन ओलीले राउतलाई स्थापित गर्न खोजेको र त्यसमा कतै न कतै चीनको धाप रहेको तर्क पनि प्रस्तुत गर्छन्। यद्यपि यस्ता विषय पुष्टि गर्ने कुनै आधार हुँदैनन्। मधेसमा प्रमुख दुई शक्ति फोरम र राजपा छन्। उनीहरू कतै न कतै भारत नजिकका शक्तिहरू मानिन्छन्। पार्टीहरू मात्रै होइन, मधेसी समाजप्रति भारतको बेग्लै सहानुभूति देखिन्छ, पहाडी समाजभन्दा। सीमावर्ती क्षेत्रको भाषा, संस्कृति र दुवैतिरको बिहेबारीको सम्बन्धले त्यसलाई आधार प्रदान गरिरहेको छ। यस्तो धरातलीय यथार्थ रहेको ठाउँमा राउतको पुनर्गमन कसरी होला भन्ने विषयमा धेरैको चासो हुन अस्वाभाविक होइन। तर राउतले विगतमा आफूलाई पहिलो मञ्च प्रदान गर्ने मधेसी पार्टीबारे एक शब्द पनि नबोल्नु थप रहस्यमय बनेको छ। सहमति कार्यक्रममा बोलिरहँदा राउतले प्रधानमन्त्री ओलीप्रति बढी लगाव देखाए भने विगतका प्रधानमन्त्रीहरू बाबुराम भट्टराई, सुशील कोइराला, शेरबहादुर देउवा र पुष्पकमल दाहाललाई समेत धन्यवाद दिन छुटाएनन्। यद्यपि उनले मधेसका शक्तिहरूबारे त्यहाँ मात्रै होइन, त्यसपछि केही धारणा राखेका छैनन्। राउतले चर्चामा आए झैं मूलधारको राजनीति प्रारम्भ गर्लान् त ? उनी यस विषयमा स्पष्ट हुन सक्नुपर्छ। हुन त राजनीतिमा सार्वजनिक रूपमा बोलिनेभन्दा देखिने गतिविधिबाट प्रस्ट हुँदै जानेछ। उनीमाथि लाग्दै आएको अमेरिकी ट्यागदेखि उत्तरी छिमेकको प्रसंग र ओलीसँग भएको आन्तरिक राजनीतिक सहमतिका विकासक्रमले उनको आगामी यात्रा स्पष्ट हुनेछ। परम्परागत शक्ति भारत, युरोपियन युनियनदेखि अमेरिका हुँदै चीनसम्म मधेसको पहुँच विस्तारित हुँदै पनि गएको छ। एनजीओआईएनजीओदेखि चिनियाँ व्यापारको चलखेलबारे जानकार मधेसले राउतको नयाँ चलखेललाई कसरी ग्रहण गर्ला, त्यसपछि मात्र मधेसबारे धारणा बनाउन सहज हुनेछ। धेरैले सोचेजस्तो नयाँ शक्तिका रूपमा राउत स्थापित नहुँदै समाप्त हुन पनि सक्दैन भन्न सकिन्न। मधेसमा प्रधानमन्त्री ओलीप्रति रहेको मनोविज्ञानको सिकार राउत हुने सम्भावनालाई अस्वीकार गर्न नसकिने तर्क पनि मधेसमा उठ्न थालेका छन्।"
प्राइभेट विद्यार्थी र त्रिभुवन विश्वविद्यालय,"विश्वविद्यालय देशको समग्र समाजका निमित्त ज्ञान आर्जन प्रवर्द्धन र प्रसार गर्ने थलोका साथै आर्जन गरेको ज्ञानलाई विश्वव्यापीकरण गर्ने केन्द्र पनि हो। यसैगरी शिक्षा जीवनको आधार र जीवन पद्धतिको अभिन्न अंग भएकोमा दुईमत छैन। विश्वविद्यालय आफैंमा एक खुला समाजको प्रतीक हो। जसले व्यक्ति, समुदाय, राष्ट्रराज्य, समग्र विश्व मानव हितमा कार्य गर्छ। प्राइभेट शिक्षाले नेपाली समाजमा भइरहेको क्षमता सीप र विकासलाई निरन्तरतासँगैसँगै परिवर्तनउन्मुख समाजमा महत्त्वपूर्ण परिवर्तन ल्याउन भूमिकासमेत खेलेको हुन्छ। विश्वविद्यालयमा श्रम र रोजगारमा जोडिएकाबाट मानव स्रोत विकास गर्नका लागि उन्नाइसौं शताब्दीमा ब्रिटेनबाट र त्यसको केही समयपश्चात् अमेरिका तथा पश्चिमी मुलुकबाट प्राइभेट विद्यार्थीका लागि विश्वविद्यालयमा भर्ना लिई ती विद्यार्थीको व्यावहारिक जीवनलाई विश्वविद्यालयको शैक्षिक उन्नयनसँग जोड्ने साँघुका रूपमा काम गरेको देखिन्छ। फलस्वरूप पश्चिमा मुलुकहरूको शिक्षा प्रणालीलाई त्रिभुवन विश्वविद्यालयले आफूमा समाहित गर्दै प्राइभेट भर्नाको व्यवस्था गरेको हो। श्रम, रोजगार र उत्पादनसँग जोडिएका, कामकाजी गरेर अध्ययन गर्ने विद्यार्थी देशमा पनि छन्, ती दैनिक कक्षाकोठामा आएर पढ्न नसक्ने विद्यार्थीलाई मध्यनजर गरी त्रिभुवन विश्वविद्यालयले करिब पचास वर्षअघिदेखि नै विभिन्न तहमा प्राइभेट विद्यार्थी भर्ना गरिरहेका हामी सबैमा अवगत रहेको कुरा हो । नेपालमा खुला विश्वविद्यालय ऐन पारित हुनुअगाडिदेखि त्रिभुवन विश्वविद्यालयले २०७२ सालदेखि खुला तथा दूर शिक्षाका माध्यमबाट उच्च शिक्षा दिने व्यवस्था गरेको छ। यसले विश्वविद्यालयमा नियमित कक्षामा आधारित शिक्षा लिने अवसरबाट वञ्चितहरूलाई समेत अवसर प्रदान गरेको छ। यसले स्थापनाकालदेखि शिक्षाशास्त्र संकायअन्तर्गत अंग्रेजी र गणित विषयमा समेत ज्ञान सम्प्रेषण गर्दै आएको छ । विश्वविद्यालय तहको शिक्षा प्राप्तिमा आम जनसमुदायको पहुँच र अपनत्व वाञ्छनीय छ । आम विद्यार्थीले न्यूनतम शुल्कमा खुला शिक्षा पद्धतिद्वारा उच्च शिक्षा हासिल गर्न हाल खुला विश्वविद्यालयको अवधारणा कार्यान्वयन भइरहेको छ। समयको पावन्दीले स्थानीय कठिनाइ र विविध कारणले उच्च शिक्षाबाट वञ्चित हुनुपरेका विद्यार्थीलाई समेत लाभान्वित हुने उद्देश्यले नेपालमा खुला विश्वविद्यालयको अवधारणाअनुसार छैटौं राष्ट्रिय योजनामा परिकल्पना गरिएको धेरै समयपछि २०७३ सालमा खुला विश्वविद्यालय ऐन पारित भई २०७४ जेठ ३० गतेदेखि नेपाल खुला विश्वविद्यालय सञ्चालनमा आएको छ। खुला विश्वविद्यालयमा हाल व्यवस्थापन तथा कानुन संकाय, सामाजिक शास्त्र तथा शिक्षा संकाय र विज्ञान, स्वास्थ्य तथा प्रविधि संकाय गरी तीन संकायमा सोह्र विषयमा पठनपाठन भइरहेको छ। यसका प्राविधिक, प्रशासनिक, सामाजिक र सांस्कृतिक आयाममा व्यस्त जो दैनन्दिन जीवनमा प्रत्यक्ष शिक्षा प्रणालीबाट व्यावहारिक रूपमा टाढा हुन पुगेका विद्यार्थीलाई यो विश्वविद्यालयले समाहित गर्न सकिरहेको छैन। व्यावहारिक श्रमजीवी, पढ्न उत्सुक र प्रत्यक्ष शिक्षाबाट वञ्चित विद्यार्थीलाई खुला विश्वविद्यालयले पनि परम्परागत शिक्षा प्रणालीजस्तै निश्चित समय र प्राविधिक रूपमा सक्षम विद्यार्थीलाई लागि तालिकामा बाँध्न खोजिएको छ। खुला विश्वविद्यालयले पनि देशका विभिन्न भूभागमा रहेका विद्यार्थीलाई आकर्षण गर्न सकिरहेको छैन । नेपालको संविधानले समेत शिक्षालाई नेपाली सामाजिक जीवनको अविच्छिन्न अधिकारका रूपमा व्यवस्थित गरेको छ। संविधानप्रदत्त अधिकार स्थापित गर्न सरकारले ऐतिहासिक समय कालखण्डमा शिक्षा ऐन, कानुन, नीति र परियोजना ल्याइएको देखिन्छ। जुन केही हदसम्म हाम्रोजस्तो भौगोलिक विकटता, आर्थिक स्तर न्यून भएका समजाका लागि व्यावहारिकसमेत छ। विश्वविद्यालयले समभाव, समव्यवहार, खुला महत्त्वाकांक्षी आशयलाई प्र श्रय दिएको हुन्छ। हाल त्रिभुवन विश्वविद्यालयमा सेमेस्टर प्रणाली र वार्षिक प्रणालीअन्तर्गतका शैक्षिक कार्यक्रम सञ्चालन हुँदै आएका छन्, जसमा वार्षिक प्रणालीका शैक्षिक कार्यक्रममा विश्वविद्यालयले प्राइभेट भर्ना लिँदै आएको छ। नेपालमा विश्वविद्यालय स्तरको शिक्षा अन्तर्राष्ट्रिय मापदण्डअनुसार गुणस्तरीयतामा जान देशको ठूलो र जेठो त्रिभुवन विश्वविद्यालयले स्नातकोत्तर तहमा चलिरहेका वार्षिक प्रणालीका कार्यक्रमलाई २०७० सालदेखि सबै कार्यक्रम र तहमा सेमेस्टर जाने भनेर निर्णय गर्यो सोहीबमोजिम शैक्षिक सत्र २०७००७१ मा केन्द्रीय क्याम्पसदेखि सेमेस्टर प्रणालीमा पठनपाठन सुरु गर्यो। शैक्षिक सत्र २०७२०७३ मा उपत्यका सेमेस्टर प्रणाली सुरु भई शैक्षिक सत्र २०७४०७५ देखि देशैभर स्नातकोत्तर तहमा सेमेस्टर प्रणालीमा पठनपाठन सुरु भयो। ततपश्चात् २०७४ चैत १० गते त्रिविले चलिरहेको प्राइभेट विद्यार्थी भर्ना कार्यक्रम बन्द गर्ने प्राज्ञिक परिषद्बाट निर्णय गर्यो। त्यसपछि विश्वविद्यालयले प्राज्ञिक परिषद्को निर्णयअनुसार स्नातकोत्तर तहमा प्राइभेट भर्ना नगर्न भनी निर्देशन दिँदै परीक्षा नियन्त्रण कार्यालयलाई प्राइभेट भर्ना नगर्न पत्र पठायो। विश्वविद्यालयले विनाछलफल एक्कासि चलिरहेको कार्यक्रम बन्द गर्न थालेपछि प्राइभेट विद्यार्थी भर्ना गर्न अनेरास्ववियु विश्वविद्यालय क्याम्पस कमिटी, कीर्तिपुरले २०७५ असोज १९ गते विश्वविद्यालयलाई विनाविकल्प स्नातकोत्तर तहमा प्राइभेट भर्ना बन्द नगर्न ज्ञापनपत्रसहित ध्यानाकर्षण गरायो, त्यसपश्चात् विश्वविद्यालयमा प्राइभेट विद्यार्थीका बारेमा बहस सुरु भयो। विभिन्न चरणका भेटघाट र बैठक छलफलमा हामीले संविधानको मर्म र भावना सम्बोधन गर्न, राष्ट्रिय शिक्षा नीतिलाई तर्जुमा गर्न, अवसर नपाइकालाई शिक्षाबाट वञ्चित नगर्न, दुई किसिमको वर्ग निर्माणलाई दुरुत्साहित गर्न, व्यावसायिक श्रमलाई शैक्षिक उपलब्धिसँग समन्वय गर्न, अनुभवलाई मान्यता दिन, त्रिविका विद्यार्थीलाई अन्य विश्वविद्यालय जानबाट रोक्न, न्यूनतम शुल्कमा गुणस्तर शिक्षा प्राप्त गर्न आदि विषयवस्तुमा विश्वविद्यालयका पदाधिकारीलाई प्राइभेट बन्द गर्नु हुँदैन, हाम्रो देशमा अझै पनि आफ्नै किसिमको मौलिकता छ, त्यहीअनुसारको शिक्षा हुनु जरुरी छ भन्ने कुरा राख्यांै। विश्वविद्यालय हाम्रो विचारमा सहमत हुँदै चलिरहेका कार्यक्रम बन्द गर्नु हुँदैन भन्ने निष्कर्षमा पुर्यो। विश्वविद्यालयका पदाधिकारी प्राइभेट बन्द गर्नु हुँदैन र विकल्प दिनुपर्छ भन्ने अनेरास्ववियुको प्रस्तावमा हाल सहमत भइसकेको अवस्था हो। सेमेस्टर प्रणालीको मूल्यमान्यता नबिग्रने गरी प्राइभेट सञ्चालन गर्ने तयारी त्रिविले गर्दैछ। विश्वविद्यालयमा हाल व्यवस्थापन संकायमा जनप्रशासन (एमपीए) र मानविकी संकायअन्तर्गत राजनीतिशास्त्र, नेपाली, अर्थशास्त्र आदि विषयमा प्राइभेट भर्ना गरी डिग्री हासिल गर्न पाउने व्यवस्था छ। सेमेस्टर प्राइभेट प्रणालीमा अब ६६ महिनामा परीक्षा लिने गरी भर्नाको व्यवस्था गर्न लागेको हो। शैक्षिक सत्र २०७४०७५ को वार्षिक प्राइभेट प्रणालीलाई एकपटक परीक्षा दिन पाउने गरी अन्तिम वार्षिक प्रणालीको प्राइभेट परीक्षा गर्ने भएको छ। विश्वविद्यालय प्राइभेट सेमेस्टरमा भर्ना गर्नाका लागि आवश्यक कार्यविधि तर्जुमा गर्न लागिरहेको छ । नेपाल विकासोन्मुख राष्ट्र हो। यहाँ हरेक क्षेत्र तहतप्काका चरण विकासमा अझै अभाव छ। त्यसैले गर्दा धेरैजसो विद्यार्थी औपचारिक शिक्षासँगसँगै दैनिकी व्यवहारसँग पनि अल्मलिनुपर्ने व्यावहारिक बाध्यतासमेत छ। साँच्चै ती विद्यार्थीले हाम्रो राष्ट्रको विकास निर्माण, प्रशासनिक कार्यमा राज्य र राष्ट्रको आर्थिक गतिशीलताका माध्यम पनि हुन्। नागरिकको शैक्षिक अधिकार र विश्वविद्यालयको समभाव सम श्रद्धा नीति तथा व्यक्तिको आवश्यकता सिद्धान्तलाई पनि सम्बोधन गरिनुपर्ने हुन्छ। विश्वविद्यालय भनेको कुनै देश, समाजका लागि प्राज्ञिक केन्द्र हो। अर्थात् विश्वविद्यालयलाई देश र समाजका निमित्त ज्ञानार्जन, प्रवर्द्धन, भण्डार भन्दा अतिशयोक्ति हुँदैन। त्यसैले विश्वविद्यालय तहको शिक्षा प्राप्तिमा आम जनसमुदायको पहुँच र अपनत्व वाञ्छनीय छ । विश्वविद्यालय एक स्वच्छ र सभ्य तथा विशिष्ट र समतामूलक समाज निर्माण गर्ने संस्था हो। न कि वर्ग विभेद, विचार विभेद, शिक्षा विभेद यी माथि भनिएका वर्ग, विचार, शिक्षा आदि विश्वविद्यालयको मर्यादा र संविधानको मर्म, भावना अंगीकार गर्न नागरिक र शिक्षित समाज निर्माण गर्न विश्वविद्यालयले यथाशीघ्र प्राइभेट विद्यार्थी भर्ना गर्न सहमति भएबमोजिम कार्य यथाशीघ्र तर्जुमा गरी त्रिविको शिर उचो राख्ने अवसरलाई सदुपयोग गर्नु नै आजको नेपाली समाजको गहन आवश्यकता हो । विष्ट अनेरास्ववियु विश्वविद्यालय क्याम्पस कमिटी कीर्तिपुरका अध्यक्ष हुन् ।"
मातृशक्ति नचिन्नेहरू,"तिमी मलाई असल आमा देऊ, म तिमीलाई असल राष्ट्र दिन्छु। नेपोलियन बोनापार्टको यो भनाइले मातृशक्तिको उचाइ र परिचय प्रस्ट झल्किन्छ। हरेक परिवारका सपना पूरा गर्ने खुबी महिला शक्तिमा हुन्छ। महिलाको जागरण र समानतासँग देशको समृद्धिका सपना बुनिन्छ। महिलासँग क्रान्तिको शक्ति हुन्छ तर शान्तिका लागि बिगुल घन्काउने सक्षमतालाई तिनले जगाउँछन्। महिलाको उत्थानसँग देशको समृद्धि गाँसिन्छ। मानव सभ्यतालाई जोगाउने खुबी महिलामा हुन्छ। मातृशक्तिलाई चिन्ने नेपोलियनको अलिकति क्षमता पनि हाम्रो समाजका पुरुषहरूमा नदेखिँदा खेद प्रकट गर्न मन लाग्छ। यसको ज्जलन्त प्रमाणका रूपमा लिन सकिन्छ निर्मला पन्तको बलात्कारपछि हत्या घटनालाई। निर्मलाको न्यायका लागि अभिभावकको विलाप र जनताको समर्थन हुँदा पनि वास्तविक दोषी फेला पार्न नसक्नु भनेको राज्यको अकर्मण्यता हो। सामन्ती राज्य व्यवस्थाले स्थापना गरेका झुमा प्रथा, देउकी प्रथा, छाउपडीजस्ता सामन्ती प्रथाले महिलालाई अपमान गरिरहँदा क्रान्तिकारीहरूलाई धिक्कार्न मन लाग्छ। कतै उनीहरू पनि हिजकै सामन्तवादीकै उत्तराधिकारी त हैनन् ? आत्मबल र आत्मनिर्भरताको जग बनाउन नसक्ने महिलाहरू पीडाको भागीदार बनिरहेका छन्। महिला हिंसा पुरुषबाट मात्र भएनन्, आफैं आमा बनिसकेकी हजुरामाले नाति नपाएका कारणले भएको छ। आमाजूबाट भएको छ। जानाजान सौता बन्न लहसिने महिलाबाटै पनि हुन थालेको छ। पुरुषको पाखण्डीपनालाई पसल थापेर पैसामा पापकुण्डको रौरव चलाउने उद्योगको विकास महिलाबाटै भएका छन्। त्यसलाई गरिबीले बल पुर्यायो। अशिक्षा र अज्ञानताले लाचार भएर बाँच्न बाध्य तुल्यायो। हाम्रो समाज लैंगिक समानताका नाममा विकृत र उच्छृंखल बन्दै जाँदा महिला र पुरुष दुवै समस्याका सिकार बनिरहेका छन्। मनोवैज्ञानिक अशान्तिको ज्वालालाई आफैं रोपेर आफैं पिल्सिइरहेका पीडा छन्। पश्चिमी शैलीको अन्धो यौनमनोविज्ञानलाई अपनाएर बालक फाल्ने, दूधे बालक छोडेर अर्कैको अँगालो रोज्ने, काखको बच्चासमेत बेचेर पैसा असुल्ने, अर्काका लागि बच्चा जन्माइदिनेसम्मका हर्कतका कारण आजको युगमा समाजलाई कतिपय महिलाले बिगार्न बाँकी राखेका छैनन्। हिजोआज महिलाहरू असुरक्षित हुने खतरा जति बढेको छ त्यति हिजो थिएन। यसमा एक त फेसनेबल हुने प्रवृत्ति अर्को अत्याधुनिकता, फिल्मी संसारबाट लिएको गलत बुझाइको सन्देशात्मक प्रभाव र असचेतताको घुलन नै हो। तथापि हिन्दु धर्मले महिलालाई सदैव सुरक्षित राखेको छ। कसैले पनि कुमारी, विवाहिता र विधवालाई बलात्कार गरेमा उसले शारीरिक तथा मानसिक आघात पुर्याएको सतीत्वको क्षतिपूर्ति तिर्न नसक्ने तथा घोर पापकर्मको दर्जा दिइने कथित परम्परा छ। छाउपडी प्रथाको अन्त्य गरिनुपर्ने विषयमा संसद्मा महŒवपूर्ण प्रस्ताव पेस भएको थियो। यो कुप्रथाको अन्त्य हुनुपर्ने मागसहित विशेष अभियानका विषयमा नेकपाकी नेतृ तथा सांसद विन्दा पाण्डेले उठाउनुभएको मागप्रति मुलुकले ठोस कदम चाल्नुपर्नेछ। सुदूरपश्चिम र कर्णाली प्रदेशतिरको अन्धविश्वासी यो छाउप्रथाले सुत्केरी, महिनावारी भएका महिलालगायत सबल महिलाको जटिल परिस्थितिमा संकुचन छ। आजको यान्त्रिक युगमा पनि महिलामाथि अन्याय भयो भनिरहनुपर्ने यो कस्तो विडम्बना ! बलात्कार, अत्याचार, तिरस्कारको सिकार बनाएर महिला भएकै कारण प्रथाले किचिरहनु देशको समुन्नतिमा काँडेतार हाल्नु हो। पुरुषलाई पनि स्कन्द पुराणको प्रभास खण्ड (१२९५२) ले अरूका श्रीमतीलाई मातृत्व भावमा हेर्न आग्रह गरेको छ। सबैखाले पापकर्म बराबरको पाप अर्काकी श्रीमतीमाथि आँखा लगाएमा लाग्ने कुरा त्यहाँ उल्लेख भएको पाइन्छ। स्त्री हत्यालाई महापाप मानिन्छ। यसबाट मर्यादा र सुशासनको सीमाभित्र राखेर महिलाको सम्मान गरेको पाइन्छ। पुरुषलाई बढी सजायको भागीदार बनाइएका नियम ती वाङ्मयहरूमा भेटिन्छन्। विद्याजस्तो अत्यावश्यकीय ज्ञानकी देवी सरस्वतीलाई मानिनु अनि धनजस्तो मानिसको बाँच्ने आधार बनेको विषयकी अधिष्ठात्री लक्ष्मीलाई मानिनु पनि महिला सम्मानको हाम्रो गौरवमय इतिहास हो। यसर्थ आज आएर कानुनी मान्यतामा महिला हकका विषयलाई माग्नु पर्ने, महिला हिंसा गरिने, महिलालाई भोग्या, रखौटी बनाइने सोचसँग जुध्नुपरेका पीडासँग हाम्रो इतिहासले प्रश्न गर्दै छ त्यो गौरवशाली ज्ञानलाई हामीले किने बुझ्न सकेनौं ? हाइलाइट आजको यान्त्रिक युगमा पनि महिलामाथि अन्याय भयो भनिरहनुपर्ने यो कस्तो विडम्बना !"
भावनात्मक एकता अभाव,"प्रेम वस्तुगत आवश्यकताको उपज हो कार्ल मार्क्स सन्दर्भ पार्टी एकताको हो। उद्गम स्थान एउटै भए पनि बदलिँदै जाने परिस्थिति बुझ्ने र हेर्ने दृष्टिकोणमा आएको अन्तरले दसकौंसम्म अलग धारमा रहेका दुई ठूला कम्युनिस्ट पार्टी आज एकै ठाउँमा छन्। नेपाली राजनीतिमा बढ्दै गएको अस्थिरता, भविष्यको गन्तव्यमा समान सोच, जनता र कार्यकर्ताका माग र मुख्यगरी लक्ष्यमा सहमति नै पार्टी एकताका आधार हुन्। दसकौंसम्म अलगअलग अभ्यासले एक्लाएक्लै कोही कहीं पुग्न नसकिने निष्कर्ष, हन्डर र ठक्करले कम्युनिस्ट एकताको चेतना पैदा गर्यो। विपरीत जस्ता देखिने माओवादी र एमाले एक हुन पुगे, यो खुसीको कुरा हो। यद्यपि एकता प्रक्रियाका काम केही बाँकी छन्। पार्टी एकता संस्थागत रूपले सबैतिर सम्प्रेषण नहुँदै केही जिम्मेवार नेताबाट नेपालमा परिवर्तनको निर्णायक भूमिका खेलेका आन्दोलनलाई बुझ्ने सवालमा आएका अभिव्यक्ति विडम्बनापूर्ण छन्। जनयुद्ध को वार्षिकोत्सवका बेला खुला कार्यक्रममा पार्टीका जिम्मेवार नेताले जनयुद्ध पुरानो भइसकेको छ, एमालेले जनयुद्ध कहिल्यै स्वीकार नगरेकोबाट पाठ सिक्नुपर्छ। तत्कालीन मालेले गरेको झापा आन्दोलन एकीकरणपछि तत्कालीन एमालेले स्वीकार गरेन जस्ता अभिव्यक्त दिएर आफूमा लुकेको संकीर्णता र पूर्वाग्रह उजागर गर्ने काम भएको छ। मार्क्सवादमा पूर्वाग्रह र संकीर्णताको स्थान छैन, हुँदैन। जस्तो पेरिस कम्युनका सन्दर्भमा मूर्खतापूर्ण कदम भनेका मार्क्सले सफलतापछि साहसिक कदम भनेर प्रशंसा गरे। हामी मार्क्सवादी हुनुको नाताले हाम्रो दृष्टिकोण मार्क्सवादी हुनुपर्छ। ऐतिहासिक भौतिकवाद तथा द्वन्द्वात्मक भौतिकवाद मार्क्सवादको गुदी हो। हामीले हरेक घटनालाई त्यही दृष्टिकोणबाट हेर्नुपर्छ। जहाँसम्म झापा आन्दोलनलाई एमालेले इन्कार गरेको प्रसंग छ, एमालले त्यसलाई उग्रवामपन्थी गल्ती भनेर संश्लेषण गर्यो। विश्व कम्युनिस्ट आन्दोलन दुई धुव्रमा बाँडिएको समयमा झापालीले विचार रक्षाका लागि उठाएको विद्रोहको झन्डा क्रान्तिकारी थियो। यद्यपि विचार प्रयोगका दृश्यले केही जडता देखा परे। यसै सिलसिलामा तत्कालीन माओवादीले नेपालमा चलिरहेको जनयुद्ध झापा आन्दोलनकै निरन्तरता हो र झापाली सहिद पनि युद्धकै अमर सहिद हुन् भनेर संश्लेषण गरेको थियो। नेकपा नेतृत्वका कमरेडहरूले सकेसम्म पार्टी एकतालाई भावनात्मक एकताको आधार निर्माण गर्ने विचार राख्नुपर्छ। माओवादी र यसको संकीर्णता हुँदो हो, यो मालेले गरेको आन्दोलन हो भन्दै पन्छिन्थ्यो होला। जस्तो मोहनविक्रम सिंहले पुष्पलाल र झापा विद्रोहको खेदो खनिराख्नु भो। जहाँसम्म जनयुद्ध पुरानो भनिएको सन्दर्भ छ, २००७ लाई के मान्ने ? यसो त ००७ को घटना भनेको दलीयताको नाम लिएर सामन्तवादको नेतृत्व फेरिएको घटना थियो, जो दस वर्ष नपुग्दै पञ्चायतमा रूपान्तरण गरियो। के जनयुद्ध त्योभन्दा पुरानो र असफल हो ? स्मरण रहोस्, माओवादीको चुनवाङ बैठकपछि तत्कालीन एमालेलगायतका सात दलबीच सातबुँदे आचारसंहिता लागू भयो, जसमा अलिखित एउटा बुँदा थियो। तत्कालीन एमाले र कांग्रेसले तत्कालीन माओवादी कार्यकर्तालाई सेल्टर दिने र व्यवस्थापन गर्ने। यो निर्देशन लिएर पंक्तिकार केही जिल्ला गएर यसको कार्यान्वयनसमेत गरेको थियो। अनि जनयुद्ध कसरी पुरानो भयो ? आज देश र व्यवस्था जहाँ छ, त्यो गुणात्मक परिवर्तनमा छ, त्यसको जग जनयुद्ध नै हो। इतिहासमै पहिलोपटक दुईतिहाइ बहुमतको सरकार छ। जनता र देशको हितमा काम गर्न कहीं अवरोध छैन। सत्ता गुमाएकाले बढ्ता गाली र सत्तोसराप गर्छन् भने त्यो युद्ध, प्रचण्ड र माओवादीलाई गर्छन्। हामीले यो यथार्थ स्वीकार गर्नुपर्छ। पार्टी एकताले पूर्णता नपाउँदा जनता र कार्यकर्तामा आशंका र निराशा पैदा हुँदै गरेको अवसर छोपी विरोधीले भ्रम पैदा गरिरहेका बेला नेतृत्वका कमरेडहरूले सकेसम्म पार्टी एकतालाई भावनात्मक एकताको आधार निर्माण गर्ने विचार राख्नुपर्छ। नभए एकतालाई असर पार्ने कुरा नराख्दै फाइदा हुने देखिन्छ भन्दा फरक पर्छ कि ? अन्यथा खोले साग तीतो तर त्यसको पानी मीठो ! भन्ने उखानले ठाउँ पाउँछ।"
मन्त्रिपरिषद् हेरफेर विकल्प होइन,"संसद्मा प्रधानमन्त्री केपी ओलीको बहुमत देखिन्छ, तर दलभित्रै, संसद् र जनस्तरमा भने अलोकप्रिय भइसक्नुभएको छ। सरकारको एक वर्षको अवसर पारेर प्रधानमन्त्री केपी शर्मा ओलीले नौनौ महिनामा अर्को सरकार देख्न पल्केकाहरू भनेर आलोचकहरूलाई सम्बोधन गर्दै गरेको सुन्दा अलिक असहज लागेको थियो। एक वर्षलाई अवसरका रूपमा लिई सबैलाई समेट्ने प्रकारको वक्तव्यको बदला लिन प्रधानमन्त्री आक्रामक प्रकारले किन प्रस्तुत हुनुभयो, आफैंमा रोचक छ। के यो प्रधानमन्त्रीको आफूले एकाएक जनसमर्थन गुमाउँदाको प्रतिक्रिया हो त भनेर हेर्दा ओलीजीले देश र जनताका पक्षमा वकालत गर्नुहुन्छ र अवसर दिए काम पनि गर्न सक्नुहुन्छ भन्ने उर्लिंदो जनभावना एक वर्षको अवधिमै ओरालो लाग्यो। यस्तो होला भनेर कल्पना पनि नगरेका प्रधानमन्त्री आफैंले यसबारेको छनक राम्ररी पाउनुभएकाले उहाँ त्यस अवसरमा पनि कटु भएर प्रस्तुत हुनुभएको देखिन्छ। सरकार गठनको तीन महिनातिरै गत साउनमा नेकपाका पक्षमा मत दिनेहरू रहेछन् तर लेखेर या बोलेर सघाउनेहरू रहेनछन् भनेर आफ्नाविरुद्ध कटाक्षमा उत्रिइसकेका प्रधानमन्त्रीका बारेमा उनका निकटहरूको भनाइ आफंैमा गलत लागेनन्। किनभने हरेक सरकारको सुरुका केही दिनले नै त्यो सरकार कता जाँदै छ भन्ने आकलन हुन्छ। जनअपेक्षा पूरा गर्ने केही काम सुरु भएमा सरकारप्रतिको आशा र सरकारका कदममा जनसमर्थन बढेर जान्छ। त्यो अवसर ओली सरकारले नराम्ररी गुमाइसकेको छ। के साँच्चै प्रधानमन्त्रीका पक्षमा वकालत नभएकै हो त ? लाग्छ, वकालत गर्नेहरू थिए र अझै धेरै छन्। तर उनीहरू प्रधानमन्त्रीका रूपमा ओलीको कार्यशैलीलाई वकालत गर्ने गरी लेख्न लजाएका हुन्। कतिपय उहाँहरू राजनीति लेख्दा प्रधानमन्त्रीसँग जोडिएर लेख्न लजाएर अरू विषयमा लेखिरहेको देखिन्छ। प्रधानमन्त्रीका पक्षमा केही लेखिए भने या वकालत भए भने अब कुन नियुक्तिका लागि यो वकालत भइरहेको छ त ? वकालतकर्ताको स्वाभिमानमा जनस्तरबाट प्रश्न आउन थालेको कुराको साक्षी केही समयअघि योगेश भट्टराई भइसकेका छन्। अहिले यो सरकारले गर्न सक्ने काम नै प्रधानमन्त्रीले बोले भने जनताले उल्याउने अवस्था छ। ती प्रधानमन्त्रीलाई उल्याउनेहरू विरोधी र अरू दलका मतदाता हुनु त स्वाभाविकै थियो, तर ती गिज्याउनेको लाइनमा नेकपालाई मत दिने र हिजो प्रधानमन्त्री ओलीलाई हिरो मान्नेहरूको संख्या क्रमशः थपिँदै गएका देखिन्छन्। सरकार संलग्न सम्झौताबारे प्रतिपक्ष त के आफ्नै दलमा समेत सहमति नखोजेको देखिनु, समारोहस्थलबाटै राउतका नाममा रोटी सेक्नेहरूका दिन गए भनेर अन्य दलहरू लक्षित भाषण दिनुले आज त्यो सम्झौता आफैंमा विवादास्पद छ। यसरी उनीहरूले प्रधानमन्त्रीका हरेक उद्घोषलाई गफ भनेर उडाइरहेका कुरा सामाजिक सञ्जालमा अभ्यस्त र पारखी हाम्रा प्रधानमन्त्रीबाट पनि कसरी छिपोस् र ? उनीहरूका पछिल्ला विचारमा प्रधानमन्त्री ओली सायद प्रतिपक्षमा रहनका लागि र अरूका बारेमा तीखो प्रतिक्रिया दिन मात्र उपयुक्त पात्र रहेछन्। आफ्ना र अरूलाई भोट दिएका सबैको अभिभावक भएर काम गर्न सक्ने, तीखो बोलेर होइन कामबाट नाजवाफ बनाइदिनुपर्नेमा विगतमा झैं कटुवाणीको निरन्तरताले प्रधानमन्त्रीसँग मतदाता अवाक देखिएका हुन्। किन मानिस बोल्न र प्रधानमन्त्रीका पक्षमा वकालत गर्न लजाउँछ भन्नेमा पनि प्रधानमन्त्री स्वयं अनभिज्ञ नहुनुपर्ने हो। दुईतिहाइको सरकारको नेतृत्व गर्दैगर्दा उहाँका कतिपय शैली आज पनि देशका प्रधानमन्त्रीको भन्दा कुनै दलका नेताको जस्तो देखिन्छ। प्रधानमन्त्री कार्यकारीको प्रमुख हो र कार्यकारी प्रमुखले बोलिसकेपश्चात् जनताले अब त्यो काम अघि बढ्छ, र पूरा हुन्छ भनेर सोच्छ, दिन गनेर पर्खन्छ। त्यो कुरा हेक्का नराखी बोलेको बोल्यै गर्ने अनि कसैले आलोचना सहनै नसक्ने प्रधानमन्त्रीका पक्षमा एउटा स्वाभिमान बनाएको लेखक या चिन्तकले गुनगानका लागि मात्र त कति पटक लेखोस् र ? ओलीजी, तपाईंलाई प्रधानमन्त्री चुन्ने आफ्नै सांसदहरूले कयौं दिन लगाएर वाइड बडी विमान प्रकरणमा छानबिन गरेर प्रतिवेदन ल्याए, उनीहरूको काम चित्त बुझेन। ४५ दिनमा अध्ययन गरेर प्रतिवेदन दिने गरी अर्को समिति बनाउनुभयो। र, आज आफैं घोषणा गर्दै हुनुहुन्छ, कि त्यो प्रकरणमा रवीन्द्र अधिकारीको संलग्नता थिएन। संसद्मा र तपाईंले बनाएको आयोगमा विचाराधीन रहेको मान्ने हो भने एक कार्यकारी प्रमुखले कसैलाई दोषी या निर्दोष घोषणा गर्न सक्छ ? तपाईंले यसो भन्दा शक्ति पृथकीकरणको सिद्धान्तमा प्रहार भएन ? सार्वभौम संसद्ले छलफल प्रक्रियामा राखेको उक्त प्रकरण तुहाउँदै गर्दा संसद्को छानबिन र प्रतिवेदन लेखनमा संलग्न तपाईंकै दलका जनप्रतिनिधिहरूलाई के अनुभव भयो होला भनेर सोच्नुभएको छ ? संसद्को उपसमितिको निष्कर्ष तपाईंलाई असह्य भयो, तर सरकारमार्फत गठित जाँचबुझ आयोगका सदस्यले तोकिएको अवधिसम्म नियुक्ति पत्र नै नपाउने अवस्था ल्याउँदा पनि आखिर यी सबै नाटक रहेछन् भन्दा तपाईं र सरकारको अनावश्यक आलोचना गरेको ठहर्ला र ? अधिकारीलाई तपाईंले प्रधानमन्त्रीका हैसियतले दिन खाजेको क्लिन चिटलाई पनि तपार्इंको लोकतन्त्रप्रतिको प्रतिबद्धतासँग जोडेर हेर्न सकिन्छ। अर्को, आरोप लागिसकेपश्चात् पदबाट बाहिरिएर अनुसन्धानलाई सहयोग गर्ने अधिकारीको इच्छामा प्रधानमन्त्री वाधक भइदिएका कारण दुर्घटनामा मृत्यु हँुदासमेत अधिकारीले धेरै नमीठा आलोचना खप्नुपरेको उनका निकटको बुझाइ छ। मृत्युवरणपश्चात् पनि एक युवा नेताका बारेमा पाथिभरा माता त साक्षात् रहिछन् भन्ने हरफ सामाजिक सञ्जाल र जनबोलीमा भाइरल बन्ने वातावरण बन्नुको दोष अब कसले लिने ? यस्तो अवस्था सिर्जना गर्ने सरकारका प्रधानमन्त्रीले गर्ने लोकतन्त्रको प्रतिबद्धतामा पत्याउने आधार होलान् र ? लोकतन्त्रमा प्रक्रिया र सहभागिताको भूमिका हुने व्यवस्था भएकाले नै अरूभन्दा फरक र असल भनिएको हो। ती सबै प्रक्रियालाई थाँती राखेर तपाईंको वचनवाणी मात्र सत्य भनेर हिँड्ने भीड खोज्नुभएको हो भने म पनि लोकतन्त्रका लागि लडेको भन्ने तपाईंको भनाइमा प्रश्नचिह्न लाग्न सक्छ। मुर्छित समाजलाई जगाउनु, तिनीहरूप्रति विश्वास बढाउनु र ती विश्वास साकार पार्न हरेकले प्रयास गरून्, जसबाट देश विकास सम्भव बनाउन सकिन्छ, समाज विकास सम्भव बनाउन सकिन्छ र यसका लागि कोसिस गरेको हुँ, त्यो गर्नुपर्छ भन्ने तपाईंको भावनामा तपाईंका विपक्षी पनि असहमत हुनपर्ने कारण छैन। तर यी हरफको अनुशरणमा तपाईंका आफ्नै क्रियाकलाप कति सहयोगी भए त भनेर एकपटक आफैं हेर्नुस न। हरेकले प्रयास गर्ने बाटोको तगारोका रूपमा आज प्रधानमन्त्रीको कार्यालय उभिएको देखिन्छ। सरकारी विद्यालयको शिक्षक र डाक्टरबाट कमसेकम सरकारी विद्यालय र अस्पताल नै अघि बढाउन पहल होस्, पुरानो व्यवस्थालाई नराम्रो भन्दै ल्याइएको नयाँ व्यवस्थामा नेतृत्व तहमा पुग्नेले राम्रो आचरण गर्न नबिर्स जस्ता सन्देशसहित आएका एक लोकगायकका सिर्जनामाथि तपाईं हप्तौं तीखो प्रतिक्रिया दिएर हिँड्नुहुन्छ भने तपाईंको भ्रातृसंगठन गीतकै अवरोधक बन्छ। २०४६ मै पम्फादेवी मुर्दावाद भनेर तत्कालीन रानीका विलासी जीवनविरुद्ध नाराबाजी गर्न आँट गर्ने तपाईंकै कमरेडहरूले आज पदमा पुगेकाहरू बढी सुविधाभोगी भए है भन्न पनि नपाउने ? कांग्रेसको स्पष्ट बहुमत र तपाईंहरू प्रतिपक्षमा रहेका बेलामा स्थापित सरकार सत्तापक्षको र संसद् प्रतिपक्षको भन्ने मान्यताविपरीत संसद्का काम कारबाही हुन्छन् र त्यसमा सरकारको मिलेमतो देखिन्छ। संवैधानिक परिषद्मा प्रतिपक्षको नेताको उपस्थितिबिना नै निर्णय लिने संस्कार सुरु गरिन्छ भने त्यहाँ हरेक को प्रयासलाई स्थान कहाँ देखियो त प्रधानमन्त्रीज्यू ?अर्को, सीके राउतसँगको जुन सम्झौता भयो, प्रधानमन्त्रीको रोहवरमा गृहमन्त्रीले गरेका कारण त्यो नेपाल सरकारले गरेको सम्झौता हो। यस्ता सम्झौता गर्दा राष्ट्रले मुख्य दलहरूको पनि स्वामित्वको प्रयास गर्नुपर्ने हुन्छ, किनभने त्यस्ता सम्झौता दीर्घकालीन असर गर्ने प्रकारका पनि हुन्छन्। तर यसरी सरकार संलग्न सम्झौताबारे प्रतिपक्ष त के आफ्नै दलमा समेत सहमति नखोजेको देखिनु, समारोहस्थलबाटै राउतका नाममा रोटी सेक्नेहरूका दिन गए भनेर अन्य दलहरू लक्षित भाषण दिनुले आज त्यो सम्झौता आफैंमा विवादास्पद भएको छ। त्यस्तै हिजोका सरकारले उपचार खर्च, आर्थिक सहायताजस्ता शीर्षकमा कार्यकर्ता पोसेका कारण राष्ट्रिय ढुकुटीमा संकट आएका भन्ने आलोचनाको लाभ लिएर सरकारमा पुगेका तपाईंको सरकार आज कार्यकर्तालाई रकम नबाँड्न र मितव्ययी हुनमा होइन, बाँड्ने संस्कृतिलाई निरन्तरता दिने तर बाँडेको त्यस्ता निर्णयहरू लुकाउनेमा यो सरकार उद्यत् देखिन्छ। यस्तो देखिरहँदा र सुनिरहँदा पनि तपाईंकै पक्षमा कसैले लेख्न बोल्न सक्छ त ? प्रधानमन्त्रीलाई लाग्न सक्छ कि अझै मसँग विकल्प छन्। म राम्रो गर्छु, सरकारका राम्रा मान्छे ल्याएर काम अघि बढाउँछु। तर यी सबै काममा एक नेता त्यतिखेर सफल हुन्छ, जतिखेर उसलाई जनसमर्थन कायम रहन्छ। तर अहिलेको तपाईंको अवस्था भनेको २०५१ तिरको गिरिजाप्रसादको जस्ता अवस्था हो। संसद्मा बहुमत देखिन्छ, तर दलभित्रै, संसद् र जनस्तरमा तपाईं अलोकप्रिय भइसक्नुभएको छ। तपाईंले अब आएर मन्त्रिपरिषद्मा संशोधन खोज्नुभयो भने जोजो मन्त्रीबाट बाहिरिन्छन्, तिनीहरूले नै तपाईंविरुद्ध ग्याङअप गर्छन्, तपाईंका कमजोरीलाई अरू उछाल्छन्। अहिले कमजोरजस्तो देखिएको तपाईंविरोधी गुट जगाउन मलजल गर्छन्। त्यसैले अब अहिलेलाई विकल्प सोच्नुस्, नेकपाकै कसैलाई सरकारको साँचो सुम्पनुस्। यसो गर्दा आफ्नो नेतृत्वले जनअपेक्षा पूरा गर्न नसकेको महसुस गरी नेतृत्व हस्तान्तरण गर्ने नेताका रूपमा तपार्इंले एकपटक आफ्नो अलग छवि प्रस्तुत गर्न सक्नुहुन्छ। आजसम्म नेपालमा नदेखिएको यो संस्कार सुरु गर्नुभयो भने तपाईं, लोकतन्त्र र राष्ट्रको भलोमा देखिन्छ। तपाईंले नै नगरी नहुने काम बचेका लाग्छन् भने पनि जनभावनालाई साथमा लिएर काम गर्न कहाँकहाँ चुकियो भनेर सरकार बाहिर रहेर विश्लेषण र केही समयको तयारीपश्चात् फेरि सरकार सम्हाले भै गयो। आखिर बहुमत नेकपाकै छ र त्यसको सर्वशक्तिमान नेता पनि तपाईं नै देखिइरहनुभएको छ।"
भ्रष्टाचारीको संरक्षण नभए पुग्छ,"भ्रष्टाचारीप्रति सहनशील हुने, सद्भाव राख्ने, संरक्षण गर्ने, उम्काउने परम्परागत सोच र व्यवहार वर्तमान परिवेशमा स्वीकार्य हुन सक्दैन। सुशासनका आधारबाटै मुलुकको समग्र आर्थिक तथा सामाजिक विकासको मापन हुन्छ। जनसमक्ष गरिएका प्रतिबद्धतालाई आफ्ना नीति, योजना, रणनीति, कार्यक्रममा रूपान्तरण गरी सुशासनको अनुभूति गराउने प्रयास हुन्छ। राजनीतिक नेतृत्वको नीतिगत एवं नेतृत्वदायी कार्य एवं आचरणका साथै कर्मचारीतन्त्रको सरकारी निर्णय कार्यान्वयनप्रतिको क्रियाशीलताका आधारमा सुशासनको अनुभूति सुनिश्चित हुने हो। संघीय शासन पद्धति कार्यान्वयनपछि सुशासनप्रतिको जनताको महत्त्वाकांक्षा उच्च छ। यस सन्दर्भमा सरकारको सुशासनको सूचक सरकारी नीति कार्यक्रमको तथ्यांकगत प्रगति एवं शासकीय आचरण र व्यवहारको आवधिक उपलब्धि खोजी हुनु अस्वाभाविक होइन। स्थानीय तहसम्म राज्यको प्रशस्त स्रोत र शक्ति पुगे पनि विकास बजेट खर्च गर्ने वा सार्वजनिक खरिद गर्ने पुरानो सोच र प्रवृत्ति कायमै भएकाले यी कार्यमा अनियमितता भएका गुनासा एवं उजुरी थुप्रै छन्। सार्वजनिक प्रशासनलाई स्वच्छ, सक्षम, निष्पक्ष, पारदर्शी, भ्रष्टाचारमुक्त, जनउत्तरदायी र सहभागितामूलक बनाउँदै राज्यबाट प्राप्त हुने सेवासुविधामा जनताको समान र सहज पहुँच सुनिश्चित गरी सुशासनको प्रत्याभूति गराउने राज्यको नीति हुन्छ। यस परिप्रेक्ष्यमा सरकारी खर्चको कमिसन लिने, बिचौलियासमेतको मिलेमतोमा निकायभित्रै घुस लिनेदिने, निकायभित्रको अनियमितताको संरक्षण गर्ने वा ढाकछोप गर्ने प्रवृत्ति स्वीकार्य हुन सक्दैन। जनतालाई केन्द्रविन्दुमा राखेर गरिने शासन सुशासन हो। यो राज्यको कुनै निश्चित अंगमा भन्दा पनि सम्पूर्ण अंग तथा उपअंगहरूमा महसुस गरिने व्यापक विषय हो। सुशासनले सरकारको स्वरूप, चरित्र, स्वभाव र संस्कारको यथार्थ चित्रण गरेको हुन्छ। लोकतन्त्रको सफलता वा असफलताको मापन गर्ने कडीका रूपमा समेत लिइने भएकाले सुशासनमा कानुनको शासन, उच्च अनुशासन र कुशल व्यवस्थापनको सुनिश्चितता हुन्छ। कानुनी एवं संस्थागत पद्धतिको अनुशासन वा मर्यादा पालना गराउने काम भएकाले जनताले अनुभूति गर्ने स्वभाव यसले बोकेको हुन्छ। सुशासनले शासकदेखि सामान्य नागरिकसम्मको आचरण, कानुनी शासनप्रतिको मर्यादा, भ्रष्टाचारविरुद्धको कारबाहीलाई सुनिश्चितता गर्ने भएकाले यस्ता सूचकका आधारमा सरकारको उपलब्धि मापन गर्नुपर्ने हुन्छ। यस सन्दर्भमा विभिन्न आस्था वा बहानामा अनियमितता गर्नेगराउने जिम्मेवार पदाधिकारीलाई संरक्षण गर्नेगराउने प्रवृत्ति त सुशासनको प्रकृति एवं मर्यादाअनुरूप नहुने तथ्य स्पष्ट छ। भ्रष्टाचार मुलुकको साझा र चुनौतीपूर्ण समस्या हो। यो समस्याका कारण सरकार प्रमुखदेखि सामान्य नागरिकसम्मले अनावश्यक पीडा, दुःख, हैरानी, नोक्सानीका साथै इज्जत, प्रतिष्ठा र मर्यादाको ह्रास व्यहोर्नुपर्ने अवस्था कायमै छ। सार्वजनिक खरिदका साथै विकास निर्माणको ठूला खर्चमा अनियमितता भएको सूचना सार्वजनिक भई आम नागरिकको चासो भएका सवालमा छिटोछरितो, स्वच्छ र निष्पक्ष छानबिन गरी कारबाही गर्नेगराउने कार्यमा राजनीतिक एवं प्रशासनिक क्षेत्रबाट असहयोग, अप्ठ्यारो गराई भ्रष्टाचारीलाई जोगाउन खोज्ने प्रवृत्ति पाखन्डीपना हो। सुशासन प्रवद्र्धनका लागि भ्रष्टाचारजन्य कार्यको कारबाहीका लागि सरकारदेखि जनतासम्मको ऐक्यबद्धता एवं सहकार्य जरुरी भएको हो। भ्रष्टाचारीलाई संरक्षण गर्ने प्रवृत्ति सुशासनको भावना र मर्मविपरीत हुने भएकाले सुशासनको प्रत्याभूतिका लागि भ्रष्टाचारीलाई कारबाही गर्नेगराउने कार्यमा जिम्मेवार राजनीतिक नेतृत्वका साथै सम्बन्धित निकाय आफ्नो आचरण र जिम्मेवारीमा टसमस नहोऊन् भन्ने जनअपेक्षा छ। मुलुकमा भ्रष्टाचार नियन्त्रण गरी सुशासनको अनुभूति गराउने मुख्य जिम्मेवारीमा रहेको राजनीतिक नेतृत्वले सार्वजनिक निकायको समग्र अनियमितताको जिम्मेवारी लिनु आवश्यक छ। संघीयदेखि स्थानीय तहसम्मका सार्वजनिक निकायको जिम्मेवार पदमा रहेका राजनीतिक नेतृत्व वा कर्मचारीतन्त्रबाट भएका भ्रष्टाचारजन्य कार्यको उत्तरदायित्व राजनीतिक नेतृत्वमै रहने भएकाले भ्रष्टाचारविरुद्धका आवश्यक कारबाहीका लागि राजनीतिक नेतृत्व नै क्रियाशील हुन आवश्यक छ। नाता, आस्था, स्वार्थलाई आधार बनाई भ्रष्टाचारी जोगाउने प्रवृत्ति सुशासनको सिद्धान्त, उद्देश्य, प्रकृति, संस्कार, मर्यादासुहाउँदो नभएकाले भ्रष्टाचारीलाई जुनसुकै अवस्थामा कानुनी दायरामा ल्याउने प्रयास अपरिहार्य छ। राजनीतिक आस्था, नातावाद, चाकडी, वर्गीय एवं समूहगत स्वार्थ, गैरकानुनी लाभका आधारमा भ्रष्टाचारीलाई संरक्षण गर्ने गरिएको निरन्तरको आरोपका सन्दर्भमा जिम्मेवार राजनीतिक एवं कर्मचारीतन्त्र सजग एवं होसियार हुन जरुरी छ। विकास निर्माणको दसकौंदेखिको गतिहीनतालाई गति दिन मुलुकमा सुशासन कायम गर्नु अपरिहार्य छ। स्थानीय तहमा उपलब्ध हुने गरेको विकास निर्माणका स्रोतको सही सदुपयोग नगर्ने परम्परागत प्रवृत्ति साथै केन्द्रीयस्तरमा हुने ठूला सार्वजनिक खरिदमा नियोजित रूपमा कमिसनका लागि अनियमित कार्य गर्ने प्रवृत्तिमा कमी आउन सकेको छैन। स्थानीय तहसम्मको असंख्य विकास निर्माणका ठेक्का निर्माण व्यवसायी, प्राविधिक एवं राजनीतिक नेतृत्वको साँठगाँठले विकास निर्माणको अर्बाैं रकम सार्वजनिक कार्यको जिम्मेवारी लिने गैरजिम्मेवार व्यवसायीको कब्जामा छ। यसबाट सम्झौताबमोजिम तोकिएको समयमा कार्य सम्पन्न हुन नसकेका आयोजनाको लागत बढ्दा अनावश्यक रूपमा राज्यकोषबाट खर्च बढेको छ। यस्ता कार्यमा निगरानी नगर्ने, जिम्मेवारी वहनमा बेवास्ता गर्ने, अनियमित कार्यको समयमै नियन्त्रण नगर्ने प्रवृत्तिले भ्रष्टाचारी उत्साहित हुँदै गएका छन्। यसको नियन्त्रणका लागि भ्रष्टाचारजन्य कार्य सार्वजनिक अपराध भएकाले सरकार प्रमुखदेखि सामान्य नागरिकसम्मले यस्ता प्रवृत्तिका विरुद्धमा जाइलाग्नु अपरिहार्य छ। भ्रष्टाचारीका विरुद्धमा शून्य सहनशीलताको सोच, नीति र व्यवहारबाट केन्द्रीयस्तरदेखि स्थानीय स्तरसम्मका राजनीतिक नेतृत्व, सामाजिक संघसंस्था, नागरिक समाज, सञ्चारकर्मी, सदाचारी कर्मचारी, पेसागत वर्ग एवं समूह र सामान्य नागरिकसमेत सामूहिक रूपमा क्रियाशील हुन अपरिहार्य हुन्छ। आस्था वा स्वार्थमा भ्रष्टाचारीलाई संरक्षण गर्ने, सहानुभूति राख्ने, सजाय नगर्ने वा कम सजाय गर्ने, सामान्य सजायबाट उम्काउने जस्ता सोच र व्यवहारबाट संगठित हुँदै जाँदा भ्रष्टाचारीको मनोबल वृद्धि भई भ्रष्टाचारीको जालो तोड्न नसकिने अवस्थामा विस्तार हुने खतरा छ। भ्रष्टाचारजन्य कार्यमा संलग्न हुने सार्वजनिक पदमा रहेका जुनसुकै पदका व्यक्ति वा दलको नेतृत्व वा कर्मचारीका साथै उपभोक्ता समिति, नागरिक समाज, धार्मिक संघसंस्था, सामाजिक संघसंस्था, वर्ग, समूहका व्यक्तिलाई कानुनी दायरामा ल्याई कारबाही गर्नेगराउने कार्यमा सरकार प्रतिबद्ध र अग्रसर हुन जरुरी छ। आर्थिक तथा सामाजिक विकासलाई गतिशील गराउन अनुकूल राजनीतिक एवं प्रशासनिक आधार तय भएका छन्। ऐतिहासिक यसअनुकूल परिस्थितिमा भ्रष्टाचारजन्य कार्यको नियन्त्रण गरी जनतामा सुशासनको अनुभूति गराउन सकिने अवस्था सुनिश्चित भएको छ। यसका लागि राजनीतिक नेतृत्व एवं कर्मचारीतन्त्रमा भ्रष्टाचारविरुद्धको नयाँ सोच, प्रतिबद्धता र व्यवहार कायम हुनु आवश्यक छ। भ्रष्टाचारीप्रति सहनशील हुने, सद्भाव राख्ने, संरक्षण गर्ने, उम्काउने परम्परागत सोच र व्यवहार वर्तमान परिवेशमा स्वीकार्य हुन सक्दैन। संगठित रूपमा व्यापक हुँदै गएको मुलुकको भ्रष्टाचार नियन्त्रणमा सरकारले भ्रष्टाचारको आरोप लागेका व्यक्तिको कारबाहीका लागि साख्ने सोच र देखाउने व्यवहारले प्रत्यक्ष प्रभाव पार्ने भएकाले यसतर्फ संघीय सरकार प्रमुखदेखि प्रान्तीय एवं स्थानीय तहका सरकार प्रमुख सचेत हुन जरुरी छ। भ्रष्टाचारको आरोप लागेका व्यक्तिलाई कुनै पनि बहानामा कारबाही गर्नगराउनबाट बचाउन नहुने र नसकिने वर्तमान परिवेशमा सम्बन्धित जिम्मेवार व्यक्ति होसियार हुन आवश्यक छ। भ्रष्टाचारी देशद्रोही भएकाले यस्ता व्यक्तिप्रति सद्भाव राखी संरक्षणमा लाग्नु मुलुकप्रति अन्याय हुन्छ। भ्रष्टाचारीलाई कानुनी कारबाही गर्नेगराउने कार्यमा जिम्मेवार व्यक्तिबाट पद वा शक्ति दुरुपयोग भएमा त्यस्तो प्रवृत्तिलाई भ्रष्ट आचरणका रूपमा लिइनुपर्छ। भ्रष्टाचारको आरोप लागेका व्यक्तिका विरुद्धमा जिम्मेवार निकायबाट निष्पक्ष र तथ्ययुक्त अनुसन्धान गर्नेगराउने, भ्रष्टाचारका विरुद्धमा सहकार्य गर्ने दायित्व भएका न्याय क्षेत्र, सञ्चारकर्मी, नागरिक समाज, सामाजिक संघसंस्था, पेसागत वर्ग समूह र सामान्य नागरिकसमेत ऐक्यबद्ध भई सहकार्यमा लाग्न आवश्यक छ। भ्रष्टाचारीलाई संरक्षण गर्ने प्रवृत्ति सुशासनको भावना र मर्मविपरीत हुने भएकाले सुशासनको प्रत्याभूतिका लागि भ्रष्टाचारीलाई कारबाही गर्नेगराउने कार्यमा जिम्मेवार राजनीतिक नेतृत्वका साथै सम्बन्धित निकाय आफ्नो आचरण र जिम्मेवारीमा टसमस नहोऊन् भन्ने जनअपेक्षा छ। न्यौपाने अख्तियार दुरुपयोग अनुसन्धान आयोगका सहसचिव हुन्।"
हिमालयन शेर्पा माई भ्याली गोल्डकपको सेमिफाइनलमा,"इलाम : हिमालयन शेर्पा क्लब इलाममा जारी अन्तर्राष्ट्रिय आमन्त्रण माई भ्याली गोल्डकप फुटबल प्रतियोगिताको सेमिफाइनलमा प्रवेश गरेको छ। बुधबार भएको क्वार्टरफाइनल खेलमा साविक विजेता थ्रीस्टार क्लबलाई ३१ गोल अन्तरले पराजित गर्दै शेर्पा प्रतियोगिताको अन्तिम चारमा पुगेको हो। खेलमा एक गोलले पछि परेको अवस्थाबाट फर्कंदै शेर्पाले सानदार जित हात पारेको हो। खेलमा १४ औं मिनेटमै कप्तान अनिल गुरुङले टोलीलाई १० ले अघि बढाएका थिए। यद्यपि त्यसपछि शेर्पाले निरन्तर तीन गोल गर्दै अन्तिम चारको यात्रा निश्चित गरेको हो। शेर्पाका लागि खेलको १९ औं मिनेटमै विजय श्रेष्ठले बराबरी गोल गरेका थिए। त्यससँगै पहिलो हाफ ११ गोलको बराबरीमै टुंगिएको थियो। त्यसपछि खेलको ६८ औं मिनेटमा त्रिभुवन गुरुङ र ७५ औं मिनेटमा सुनिल खड्काले एकएक गोल गर्दा टोलीको जित ३१ ले पक्का भएको थियो। पराजयपछि थ्रीस्टारका प्रशिक्षक मेघराज केसीले आफ्नो टोलीको पहिलो रोजाइका सबै खेलाडी उपस्थित नहुँदा पराजित हुन पुगेको प्रतिक्रिया दिए। पहिलो रोजाइका ६ जना खेलाडी इलाम आउन सकेनन्। त्यसैले पनि खेलमा टोलीको तालमेल मिलेन, प्रशिक्षक केसीले भने, त्यसका बीच टोलीले राम्रो प्रदर्शन गरेको हो। शेर्पाका प्रशिक्षक विजेन्द्र पुडासैनीले प्राप्त अवसर सदुपयोग गर्न नसक्दा जितको अन्तर सानो भएको बताए। हामीले थ्रीस्टारसँग यो सिजन सिमरा गोल्डकपमा समेत खेलेका थियौं। त्यसैले उसको कमजोरीमा हामीले योजना बनाएका थियौं, प्रशिक्षक पुडासैनीले भने, त्यसका बीच हामीले प्राप्त सबै अवसरलाई सदुपयोग गर्न सकेनौं।"
साफ महिला फुटबल : पहिलो हाफमा माल्दिभ्सविरुद्ध भारतको पाँच गोल,विराटनगर : मंगलबारदेखि विराटनगरको सहिद रंगशालामा सुरु साफ महिला च्याम्पियन्सिप फुटबल प्रतियोगितको दोस्रो दिनको खेलमा भारतले माल्दिभ्सविरुद्ध पहिलो हाफमै ५ गोलको अग्रता बनाएको छ । भारतले सुरुमै आक्रमक प्रदर्शन गर्दै पहिलो हाफको १४ मिनेटमित्र तीन गोलको अग्रता बनाएको थियो । भारतका लागि पहिलो गोल खेलको आठौँ मिनेटमा ग्रासेई दाङ्गमैईले गरिन् । पहलो गोल गरेको पाँच मिनेट नबित्दै भारतका लागि स्विटी देवीले अर्को गोल थप्दै अग्रता २० मा पुर्याइन् । त्यसपछि भारतका लागि खेलको २३ औँ मिनेटमा इन्दुमतिले गोल गर्दै अग्रता ३० मा पुर्याएकी थिइन् । त्यसपछि भारतका लागि खेलको २७ औँ मिनेटमा सञ्जुले अर्को व्यक्तिगत गोल थप्दै ४० को अग्रता दिलाइन् । भारत यतिमै रोकिनेवाला थिएन । उसका लागि पहिलो हाफमा पाँचौ गोल रतन्वाला देवीले गरिन् । मंगलबार भएको उद्घाटन खेलमा नेपाले भुटानलाई ३० गोलअन्तरले पराजित गरेको थियो । महिला साफ च्याम्पियन्सिपमा भारत चार पटकको च्याम्पियन हो । यो पटक नेपाली चेलीहरुको टिमलाई पनि उपाधि दाबेदार मानिएको छ ।
साफ महिला च्याम्पियनसिपमा मालदिभ्सविरुद्ध भारतको ६ गोल,"विराटनगर : उपाधिको प्रबल दाबेदार मानिएको साविक विजेता भारतले विराटनगरमा जारी पाँचौं साफ महिला च्याम्पियनसिप फुटबल प्रतियोगितामा मालदिभ्सविरुद्ध ६० को एकतर्फी जित निकालेको छ। यसअघिका चारवटै संस्करणको उपाधि जितेको भारतले बुधबार सहिद रंगशालामा भएको खेलमा मालदिभ्सको पोस्टमा आधा दर्जन गोल वर्षाएको हो। जितसँगै भारतले तीन अंक जोडेको छ। भारतले समूह बीमै रहेको श्रीलंकासँग आइतबार प्रतिस्पर्धा गर्ने छ। मालदिभ्सले भने शुक्रबार श्रीलंकाको सामना गर्ने छ। मध्यान्तरअघि भारतले मालदिभ्सविरुद्ध पाँच गोलको फराकिलो अन्तर बनाएको थियो। मध्यान्तरपछि दबाबलाई कायम राखे पनि एक गोल मात्रै थप्न सक्यो। भारतको जितमा ग्रेस दाङमिन, सान्धिया र्याङगनथान, इन्दुमति खाथिरसान, रतनवालादेवी नङमाइथेनले एकएक गोल गरे भने सञ्जुले व्यक्तिगत दुई गोल गरिन्। भारतले खेलको सातौं मिनेटमै गोलको खाता खोलेको थियो। मालदिभ्सकी गोलरक्षक अमिनाथ लिजा अघि बढेका कारण बललाई नियन्त्रणमा लिन नसकेको मौका छोप्दै भारतकी ग्रेस दाङमिनले गोल गरिन्। त्यसको पाँच मिनेट पनि बित्न नपाउँदै १२औं मिनेटमा सान्धिया याङगनथानले गोल गरिन्। त्यसपछि २२औं मिनेटमा इन्दुमती खाथिरसेन, २७औं मिनेटमा सञ्जु र पहिलो हाफको इन्जुरी समयमा रतनवालादेवी नङमाईथेनले फ्रिकिकमा गोल गरिन्। मालदिभ्सले दोस्रो हाफमा भने सन्तोषजनक प्रदर्शन गरेको थियो। भारतले पाएका केही राम्रा अवसरलाई मध्यान्तरपछि विफल पारेको थियो।। रक्षात्मक रूपमा उत्रिएको मालदिभ्सविरुद्ध खेलको ८९औं मिनेटमा सञ्जुले ४० यार्ड टाढाबाट व्यक्तिगत दोस्रो गोल गर्दै भारतलाई ६० को जित दिलाइन्। खेलपछि मालदिभ्सका प्रशिक्षक मोहमद आतिफले रक्तापंक्तिका मुख्य तीन खेलाडी घाइते भएकाले हार बेहोर्नु परेको बताए। फराकिलो पराजय बेहोरे पनि खेलाडीको प्रदर्शनबाट भने सन्तोष मिलेको बताए। भारतकी प्रशिक्षक मेमोल रोकीलेले खेलाडीको उत्कृष्ट प्रदर्शन नै जितको मुख्य कारण भएको बताइन्। प्रत्येक खेलबाट सिक्दै आफूहरू अघि बढ्ने क्रममा रहेका कारण आगामी खेलमा झन् उत्कृष्ट प्रदर्शन गर्ने उनले बताइन्। बिहीबार समूह एमा रहेका बंगलादेश र भुटानबीच प्रतिस्पर्धा हुने छ। साफमा भुटान र बंगलादेशको अवस्था बिहीबार प्रतिस्पर्धामा उत्रने बंगलादेश चौथो संस्करणको उपविजेता हो। भुटानले भने अहिलेसम्म कुनै पनि प्रतियोगितामा एक खेल पनि जितेको छैन। मंगलबार पनि भुटानले घरेलु टोली नेपालसँग ३० गोलले हार बेहोरेको थियो। साफमा लगातार पराजित रहँदै आएको भुटान जितको खोजीमा छ। बंगलादेशमा सन् २०१० देखि सुरु भएको साफको पहिलो संस्करणबाटै सहभागिता जनाउँदै आएको भुटानलाई हालसम्म पराजयको नतिजा मात्रै हात लागेको छ। भुटानका दक्षिण कोरियाली प्रशिक्षक सङ जाइ लीले पनि भविष्यमा राम्रो टोली निर्माण गर्न युवा खेलाडी समावेश गरेको बताए। उनले अनुभवका लागि भए पनि साफमा सहभागिता जनाएको बताए। साफमा भुटानले हालसम्म १२ खेलमा एकमा बराबरी गरेको छ भने अन्यमा हार बेहोरेको छ। भुटानले पहिलो साफमा श्रीलंकाविरुद्ध ११ गोलको बराबरी खेलेको थियो। बंगलादेश पनि भुटानमाथि दबाब कायम गर्ने दाउमा छ। पहिलो साफबाटै अघि बढेको बंगलादेशले हालसम्म १५ खेल खेलेको छ। जसमा सातमा जित, एकमा बराबरी र सातमा हारको सामना गरेको छ। चौथो संस्करणमा उपविजेता बनेको बंगलादेशले त्यस अघिका दुईवटा खेलमा सेमिफाइनलसम्मको यात्रा तय गरेको थियो।"
आठौं राष्ट्रिय खेलकुद प्रतियोगीता: छानिदै जुडो र हक्कीका खेलाडी,बिर्तामोड : आठौं राष्ट्रिय खेलकुद प्रतियोगिता २०७५ का लागि प्रदेश १ स्तरिय जुडो तथा हक्की खेल प्रतियोगिताको छनोट खेल झापामा सुरु भएको छ। बुधबारबाट भद्रपुरस्थित मेची रङ्गशालामा सुरु छनोट दुई खेलको जिल्ला समन्वय समिति प्रमुख सोमनाथ पोर्तेलले उद्घाटन गरेका हुन्। बिहीबारसम्म सञ्चालन हुने खेलमा प्रदेश १ का पाँच जिल्लाका जुडो र झापाका हक्की खेलका खेलाडीको सहभागिता रहेको जिल्ला खेलकुद विकास समिति झापाका अध्यक्ष शंकर थापाले जानकारी दिए। पूर्वाञ्चल खेलकुद विकास समितिको आयोजना तथा जिल्ला खेलकुद विकास समितिको सहआयोजनामा छनोट खेल सुरु भएको हो। अहिले आठौं राष्ट्रिय खेलकुद प्रतियोगिता २०७५ का लागि ७ वटै प्रदेशमा विभिन्न खेलको खेलाडी छनोट भइरहेको छ। उद्घाटन कार्यक्रमलाई सम्बोधन गर्दै जिल्ला खेलकुद विकास समितिका अध्यक्ष शंकर थापाले राष्ट्रको विकास र समृद्धि सहितको पहिचानको लागि खेलकुद महत्वपूर्ण क्षेत्र भएकाले प्रदेशस्तरिय खेलाडी छनोट प्रतियोगिता झापामा हुनु सबैभन्दा खुसीको क्षण भएको बताए। कार्यक्रमका प्रमुख अतिथि पोर्तेलले खेल र खेलाडीको विकास र प्रर्वद्धनका लागि प्रदेश सरकारले नीति तथा कार्यक्रम ल्याउन सके सम्पूर्ण खेल जगतको विकास हुने बताए।
साफ महिला फुटबल : २७ मिनेटभित्र माल्दिभ्सविरुद्ध भारतको चार गोल,विराटनगर : मंगलबारदेखि विराटनगरको सहिद रंगशालामा सुरु साफ महिला च्याम्पियन्सिप फुटबल प्रतियोगितको दोस्रो दिनको खेलमा २७ मिनेट भित्र भारतले माल्दिभ्सविरुद्ध चार गोलको अग्रता बनाएको छ । भारतले सुरुमै आक्रमक प्रदर्शन गर्दै २७ मिनेटमित्र चार गोलको अग्रता बनाउन सफल भएको हो । भारतका लागि पहिलो गोल खेलको आठौँ मिनेटमा ग्रासेई दाङ्गमैईले गरेकी हुन् । पहलो गोल गरेको पाँच मिनेट नबित्दै भारतका लागि स्विटी देवीले अर्को गोल थप्दै अग्रता २० मा पुर्याइन् । त्यसपछि भारतका लागि खेलको २३ मिनेटमा इन्दुमतिले गोल गर्दै अग्रता ३० मा पुर्याएकी छन् । त्यसपछि खेलको २७ औँ मिनेटमा सञ्जुले अर्को व्यक्तिगत गोल थप्दै ४० को अग्रता दिलाएकी हुन् । महिला साफ च्याम्पियन्सिपमा भारत चार पटकको च्याम्पियन हो । यो पटक नेपाली चेलीहरुको टिमलाई पनि उपाधि दाबेदार मानिएको हो ।
हिमालयन शेर्पा माई भ्याली गोल्डकपको सेमिफाइनलमा,"इलाम : हिमालयन शेर्पा क्लब इलाममा जारी अन्तर्राष्ट्रिय आमन्त्रण माई भ्याली गोल्डकप फुटबल प्रतियोगिताको सेमिफाइनलमा प्रवेश गरेको छ। बुधबार भएको क्वार्टरफाइनल खेलमा साविक विजेता थ्रीस्टार क्लबलाई ३१ गोल अन्तरले पराजित गर्दै शेर्पा प्रतियोगिताको अन्तिम चारमा पुगेको हो। खेलमा एक गोलले पछि परेको अवस्थाबाट फर्कंदै शेर्पाले सानदार जित हात पारेको हो। खेलमा १४ औं मिनेटमै कप्तान अनिल गुरुङले टोलीलाई १० ले अघि बढाएका थिए। यद्यपि त्यसपछि शेर्पाले निरन्तर तीन गोल गर्दै अन्तिम चारको यात्रा निश्चित गरेको हो। शेर्पाका लागि खेलको १९ औं मिनेटमै विजय श्रेष्ठले बराबरी गोल गरेका थिए। त्यससँगै पहिलो हाफ ११ गोलको बराबरीमै टुंगिएको थियो। त्यसपछि खेलको ६८ औं मिनेटमा त्रिभुवन गुरुङ र ७५ औं मिनेटमा सुनिल खड्काले एकएक गोल गर्दा टोलीको जित ३१ ले पक्का भएको थियो। पराजयपछि थ्रीस्टारका प्रशिक्षक मेघराज केसीले आफ्नो टोलीको पहिलो रोजाइका सबै खेलाडी उपस्थित नहुँदा पराजित हुन पुगेको प्रतिक्रिया दिए। पहिलो रोजाइका ६ जना खेलाडी इलाम आउन सकेनन्। त्यसैले पनि खेलमा टोलीको तालमेल मिलेन, प्रशिक्षक केसीले भने, त्यसका बीच टोलीले राम्रो प्रदर्शन गरेको हो। शेर्पाका प्रशिक्षक विजेन्द्र पुडासैनीले प्राप्त अवसर सदुपयोग गर्न नसक्दा जितको अन्तर सानो भएको बताए। हामीले थ्रीस्टारसँग यो सिजन सिमरा गोल्डकपमा समेत खेलेका थियौं। त्यसैले उसको कमजोरीमा हामीले योजना बनाएका थियौं, प्रशिक्षक पुडासैनीले भने, त्यसका बीच हामीले प्राप्त सबै अवसरलाई सदुपयोग गर्न सकेनौं।"
साफ महिला फुटबल : पहिलो हाफमा माल्दिभ्सविरुद्ध भारतको पाँच गोल,विराटनगर : मंगलबारदेखि विराटनगरको सहिद रंगशालामा सुरु साफ महिला च्याम्पियन्सिप फुटबल प्रतियोगितको दोस्रो दिनको खेलमा भारतले माल्दिभ्सविरुद्ध पहिलो हाफमै ५ गोलको अग्रता बनाएको छ । भारतले सुरुमै आक्रमक प्रदर्शन गर्दै पहिलो हाफको १४ मिनेटमित्र तीन गोलको अग्रता बनाएको थियो । भारतका लागि पहिलो गोल खेलको आठौँ मिनेटमा ग्रासेई दाङ्गमैईले गरिन् । पहलो गोल गरेको पाँच मिनेट नबित्दै भारतका लागि स्विटी देवीले अर्को गोल थप्दै अग्रता २० मा पुर्याइन् । त्यसपछि भारतका लागि खेलको २३ औँ मिनेटमा इन्दुमतिले गोल गर्दै अग्रता ३० मा पुर्याएकी थिइन् । त्यसपछि भारतका लागि खेलको २७ औँ मिनेटमा सञ्जुले अर्को व्यक्तिगत गोल थप्दै ४० को अग्रता दिलाइन् । भारत यतिमै रोकिनेवाला थिएन । उसका लागि पहिलो हाफमा पाँचौ गोल रतन्वाला देवीले गरिन् । मंगलबार भएको उद्घाटन खेलमा नेपाले भुटानलाई ३० गोलअन्तरले पराजित गरेको थियो । महिला साफ च्याम्पियन्सिपमा भारत चार पटकको च्याम्पियन हो । यो पटक नेपाली चेलीहरुको टिमलाई पनि उपाधि दाबेदार मानिएको छ ।
साफ महिला च्याम्पियनसिपमा मालदिभ्सविरुद्ध भारतको ६ गोल,"विराटनगर : उपाधिको प्रबल दाबेदार मानिएको साविक विजेता भारतले विराटनगरमा जारी पाँचौं साफ महिला च्याम्पियनसिप फुटबल प्रतियोगितामा मालदिभ्सविरुद्ध ६० को एकतर्फी जित निकालेको छ। यसअघिका चारवटै संस्करणको उपाधि जितेको भारतले बुधबार सहिद रंगशालामा भएको खेलमा मालदिभ्सको पोस्टमा आधा दर्जन गोल वर्षाएको हो। जितसँगै भारतले तीन अंक जोडेको छ। भारतले समूह बीमै रहेको श्रीलंकासँग आइतबार प्रतिस्पर्धा गर्ने छ। मालदिभ्सले भने शुक्रबार श्रीलंकाको सामना गर्ने छ। मध्यान्तरअघि भारतले मालदिभ्सविरुद्ध पाँच गोलको फराकिलो अन्तर बनाएको थियो। मध्यान्तरपछि दबाबलाई कायम राखे पनि एक गोल मात्रै थप्न सक्यो। भारतको जितमा ग्रेस दाङमिन, सान्धिया र्याङगनथान, इन्दुमति खाथिरसान, रतनवालादेवी नङमाइथेनले एकएक गोल गरे भने सञ्जुले व्यक्तिगत दुई गोल गरिन्। भारतले खेलको सातौं मिनेटमै गोलको खाता खोलेको थियो। मालदिभ्सकी गोलरक्षक अमिनाथ लिजा अघि बढेका कारण बललाई नियन्त्रणमा लिन नसकेको मौका छोप्दै भारतकी ग्रेस दाङमिनले गोल गरिन्। त्यसको पाँच मिनेट पनि बित्न नपाउँदै १२औं मिनेटमा सान्धिया याङगनथानले गोल गरिन्। त्यसपछि २२औं मिनेटमा इन्दुमती खाथिरसेन, २७औं मिनेटमा सञ्जु र पहिलो हाफको इन्जुरी समयमा रतनवालादेवी नङमाईथेनले फ्रिकिकमा गोल गरिन्। मालदिभ्सले दोस्रो हाफमा भने सन्तोषजनक प्रदर्शन गरेको थियो। भारतले पाएका केही राम्रा अवसरलाई मध्यान्तरपछि विफल पारेको थियो।। रक्षात्मक रूपमा उत्रिएको मालदिभ्सविरुद्ध खेलको ८९औं मिनेटमा सञ्जुले ४० यार्ड टाढाबाट व्यक्तिगत दोस्रो गोल गर्दै भारतलाई ६० को जित दिलाइन्। खेलपछि मालदिभ्सका प्रशिक्षक मोहमद आतिफले रक्तापंक्तिका मुख्य तीन खेलाडी घाइते भएकाले हार बेहोर्नु परेको बताए। फराकिलो पराजय बेहोरे पनि खेलाडीको प्रदर्शनबाट भने सन्तोष मिलेको बताए। भारतकी प्रशिक्षक मेमोल रोकीलेले खेलाडीको उत्कृष्ट प्रदर्शन नै जितको मुख्य कारण भएको बताइन्। प्रत्येक खेलबाट सिक्दै आफूहरू अघि बढ्ने क्रममा रहेका कारण आगामी खेलमा झन् उत्कृष्ट प्रदर्शन गर्ने उनले बताइन्। बिहीबार समूह एमा रहेका बंगलादेश र भुटानबीच प्रतिस्पर्धा हुने छ। साफमा भुटान र बंगलादेशको अवस्था बिहीबार प्रतिस्पर्धामा उत्रने बंगलादेश चौथो संस्करणको उपविजेता हो। भुटानले भने अहिलेसम्म कुनै पनि प्रतियोगितामा एक खेल पनि जितेको छैन। मंगलबार पनि भुटानले घरेलु टोली नेपालसँग ३० गोलले हार बेहोरेको थियो। साफमा लगातार पराजित रहँदै आएको भुटान जितको खोजीमा छ। बंगलादेशमा सन् २०१० देखि सुरु भएको साफको पहिलो संस्करणबाटै सहभागिता जनाउँदै आएको भुटानलाई हालसम्म पराजयको नतिजा मात्रै हात लागेको छ। भुटानका दक्षिण कोरियाली प्रशिक्षक सङ जाइ लीले पनि भविष्यमा राम्रो टोली निर्माण गर्न युवा खेलाडी समावेश गरेको बताए। उनले अनुभवका लागि भए पनि साफमा सहभागिता जनाएको बताए। साफमा भुटानले हालसम्म १२ खेलमा एकमा बराबरी गरेको छ भने अन्यमा हार बेहोरेको छ। भुटानले पहिलो साफमा श्रीलंकाविरुद्ध ११ गोलको बराबरी खेलेको थियो। बंगलादेश पनि भुटानमाथि दबाब कायम गर्ने दाउमा छ। पहिलो साफबाटै अघि बढेको बंगलादेशले हालसम्म १५ खेल खेलेको छ। जसमा सातमा जित, एकमा बराबरी र सातमा हारको सामना गरेको छ। चौथो संस्करणमा उपविजेता बनेको बंगलादेशले त्यस अघिका दुईवटा खेलमा सेमिफाइनलसम्मको यात्रा तय गरेको थियो।"
साफ महिला फुटबल : माल्दिभ्सविरुद्ध भारत ६० गोलले विजयी,विराटनगर : मंगलबारदेखि विराटनगरको सहिद रंगशालामा सुरु साफ महिला च्याम्पियन्सिप फुटबल प्रतियोगितको दोस्रो दिनको खेलमा भारतले माल्दिभ्सविरुद्ध ६० को फराकिलो जित निकालेको छ। भारतले सुरुमै आक्रमक प्रदर्शन गर्दै पहिलो हाफको १४ मिनेटमित्र तीन गोलको अग्रता बनाएको थियो । भारतका लागि पहिलो गोल खेलको आठौँ मिनेटमा ग्रासेई दाङ्गमैईले गरिन् । पहलो गोल गरेको पाँच मिनेट नबित्दै भारतका लागि स्विटी देवीले अर्को गोल थप्दै अग्रता २० मा पुर्याइन् । त्यसपछि भारतका लागि खेलको २३ औँ मिनेटमा इन्दुमतिले गोल गर्दै अग्रता ३० मा पुर्याएकी थिइन् । त्यसपछि भारतका लागि खेलको २७ औँ मिनेटमा सञ्जुले अर्को व्यक्तिगत गोल थप्दै ४० को अग्रता दिलाइन् । भारत यतिमै रोकिनेवाला थिएन । उसका लागि पहिलो हाफमा पाँचौ गोल पहिलो हाफको इन्जुरी समयमा रतन्वाला देवीले गरिन् । भारतले दोस्रो हाफमा अर्को गोल थप्यो । उसका लागि खेलको ८९ औँ मिनेटमा सञ्जुले व्यक्तिगत दोस्रो तथा टिमका लागि छैटौँ गोल थपेपछि भारतले फराकिलो जित निकाल्यो । मंगलबार भएको उद्घाटन खेलमा नेपाले भुटानलाई ३० गोलअन्तरले पराजित गरेको थियो । प्रतियोगिता अन्तर्गत बिहीबार भुटान र बंगलादेश भिड्ने भएका छन् । महिला साफ च्याम्पियन्सिपमा भारत चार पटकको च्याम्पियन हो । यो पटक नेपाली चेलीहरुको टिमलाई पनि उपाधि दाबेदार मानिएको छ ।
रोनाल्डोको ह्याट्रिकले युभेन्ट्स क्वार्टरफाइनलमा,लन्डन : दुई बलिया बलिया क्लब युभेन्ट्स र म्यानचेस्टर सिटी युरोपियन च्याम्पियन्स लिग फुटबल प्रतियोगिताको क्वार्टरफाइनलमा पुगेको छन् । इटालियन लिग लिडर युभेन्ट्स बुधबार बिहान खेलिएको प्रिक्वार्टरफाइनलको दोस्रो लेग खेलमा उत्कृष्ट पुनरागमन गर्दै क्वार्टरफाइनलमा पुगेको हो । घरेलु मैदानमा खेलिएको दोस्रो लेग खेलमा युभेन्ट्सले प्रभावशाली स्पेनिस प्रतिद्वन्द्वी एट्लेटिको म्याड्रिडलाई ३० गोलले हरायो । उक्त नतिजापछि युभेन्ट्स ३२ कुल गोल भिन्नताका आधारमा अघि बढ्यो । यसअघि एट्लेटिको म्याड्रिडको घरेलु मैदानमा खेलिएको पहिलो लेग खेलमा युभेन्ट्स २० गोलले पराजित भएको थियो । म्यानचेस्टर सिटीले भने घरेलु मैदानमा खेलिएको दोस्रो लेग खेलमा जर्मन प्रतिद्वन्द्वी साल्केलाई ७० गोलको विशालअन्तरले पाखा लगायो । उक्त नतिजापछि इङ्लिस प्रिमियर लिग क्लब म्यानचेस्टर सिटी १०२ कुल गोल भिन्नताका आधारमा क्वार्टरफाइनलमा पुग्यो । यसअघि साल्केको घरेलु मैदानमा खेलिएको पहिलो लेग खेलमा पनि म्यानचेस्टर सिटी ३२ गोलले विजयी भएको थियो। एट्लेटिको म्याड्रिडविरुद्ध महत्वपूर्ण खेलमा युभेन्ट्सका लागि तीनवटै गोल पोर्चुगिज स्टार क्रिस्टियानो रोनाल्डोले गरेका थिए । पहिलो हाफमा एक गोल गरेका रोनाल्डोले दोस्रो हाफमा पनि दुई गोल थपेका थिए । यसैगरी खेल सुरु भएको २७औं मिनेटमै उनले टोलीका लागि पहिलो गोल गरे । ४८औं मिनेटमा दोस्रो गोल गरेका रोनाल्डोले निर्धारित समयको खेल सकिनुभन्दा चार मिनेटअघि पेनाल्टीमार्फत अर्को गोल थप्दै ह्याट्रिक पुरा गरे । रोनाल्डो यसै सिजन स्पेनिस क्लब रियल म्याड्रिड छाडेर युभेन्ट्समा आबद्ध भएका हुन् । उनले च्याम्पियन्स लिगमा गरेको गोल सँख्या एक सय २४ पुगेको छ । रोनाल्डोले च्याम्पियन्स लिगमा गरेको यो आठौं ह्याट्रिक हो । च्याम्पियन्स लिगको क्वार्टरफाइनलको खेल तालिका आगामी शुक्रबार सार्वजनिक गरिने छ । पहिलो लेग खेलमा पराजित भएर पनि युभेन्ट्स च्याम्पियन्स लिगको क्वार्टरफाइनलमा पुगेको यो सन् २००५६ पछि पहिलो पटक हो । सन् २००५६ सिजनमा पहिलो लेग खेलमा पराजित भएको युभेन्ट्स दोस्रो लेग खेलमा जर्मन क्लब वेर्डर ब्रेमेनलाई हराउँदै क्वार्टरफाइनलमा पुगेको थियो। एट्लेटिको म्याड्रिड भने घरेलु मैदानमा खेलिएको पहिलो लेग खेलमा २० गोलले विजयी भएर पनि क्वार्टरफाइनलमा पुग्न नसक्ने विश्वकै चौथो क्लब बनेको छ । यसैगरी साल्केविरुद्घको खेलमा म्यानचेस्टर सिटीका लागि सर्जियो एग्वेरोले दुई गोल गरे । उनले दुबै गोल चार मिनेटको बीचमा गरेका थिए । खेल सुरु भएको ३५औं मिनेटमै पेनाल्टीमार्फत पहिलो गोल गरेका एग्वेरोले ३८औं मिनेटमा टोलीको अग्रता २० बनाएका थिए । पहिलो हाफको खेल सकिनुभन्दा तीन मिनेटअघि म्यानचेस्टर सिटीका लागि लेरोय सानेले तेस्रो गोल गरे । ५६औं मिनेटमा रहिम स्टर्लिङले टोलीको अग्रतालाई ४० बनाए भने ७१औं मिनेटमा बेनार्डो सिल्भाले पाँचौं गोल गरेका थिए। यसैगरी ७८औं मिनेटमा फिल फोडेनले छैटौं गोल थपे भने ८४औं मिनेटमा ग्याब्रियल जिससले सातौं गोल गरेका थिए । कुनै पनि टोली १०२ वा सोभन्दा ठुलो गोल अन्तरले च्याम्पियन्स लिगको क्वार्टरफाइनलमा पुगेको यो दोस्रो पटक हो । यसअघि सन् २००८९ सिजनमा जर्मन क्लब बायर्न म्युनिखले स्पोर्टिङ सीपीलाई १२१ कुल गोल भिन्नताका आधारमा हराएको थियो। जारी सिजनको च्याम्पियन्स लिगको क्वार्टरफाइनलमा पुग्ने म्यानचेस्टर सिटी तेस्रो इङ्लिस क्लब हो । म्यानचेस्टर युनाइटेड र टोट्टनहाम यसअघि नै क्वार्टरफाइनलमा पुगिसकेका छन् । सन् २०१०११ सिजनपछि पहिलो पटक तीनवटा इङ्लिस क्लब च्याम्पियन्स लिगको क्वार्टरफाइनलमा पुगेका हुन् । म्यानचेस्टर सिटीले च्याम्पियन्स लिगको पछिल्ला सात खेलमा कम्तिमा दुई गोल गरेको छ । एग्वेरोले च्याम्पियन्स लिगमा म्यानचेस्टर सिटीका लागि लगातार चौथो खेलमा गोल गरेका हुन् भने सानेले ब्यवसायिक प्रतियोगितामा ५०औं गोल गरेका हुन् । सानेले म्यानचेस्टर सिटीका लागि ३७ र पूर्वक्लब साल्केका लागि १३ गोल गरेका छन् । यसैगरी फोडेन च्याम्पियन्स लिगमा म्यानचेस्टर सिटीका लागि गोल गर्ने सबैभन्दा कम उमेरका खेलाडी बनेका छन् । साल्केविरुद्घको खेलमा गोल गर्दा उनको उमेर १८ वर्ष दुई सय ८८ दिनमात्र पुगेको थियो ।
आठौं राष्ट्रिय खेलकुद प्रतियोगीता: छानिदै जुडो र हक्कीका खेलाडी,बिर्तामोड : आठौं राष्ट्रिय खेलकुद प्रतियोगिता २०७५ का लागि प्रदेश १ स्तरिय जुडो तथा हक्की खेल प्रतियोगिताको छनोट खेल झापामा सुरु भएको छ। बुधबारबाट भद्रपुरस्थित मेची रङ्गशालामा सुरु छनोट दुई खेलको जिल्ला समन्वय समिति प्रमुख सोमनाथ पोर्तेलले उद्घाटन गरेका हुन्। बिहीबारसम्म सञ्चालन हुने खेलमा प्रदेश १ का पाँच जिल्लाका जुडो र झापाका हक्की खेलका खेलाडीको सहभागिता रहेको जिल्ला खेलकुद विकास समिति झापाका अध्यक्ष शंकर थापाले जानकारी दिए। पूर्वाञ्चल खेलकुद विकास समितिको आयोजना तथा जिल्ला खेलकुद विकास समितिको सहआयोजनामा छनोट खेल सुरु भएको हो। अहिले आठौं राष्ट्रिय खेलकुद प्रतियोगिता २०७५ का लागि ७ वटै प्रदेशमा विभिन्न खेलको खेलाडी छनोट भइरहेको छ। उद्घाटन कार्यक्रमलाई सम्बोधन गर्दै जिल्ला खेलकुद विकास समितिका अध्यक्ष शंकर थापाले राष्ट्रको विकास र समृद्धि सहितको पहिचानको लागि खेलकुद महत्वपूर्ण क्षेत्र भएकाले प्रदेशस्तरिय खेलाडी छनोट प्रतियोगिता झापामा हुनु सबैभन्दा खुसीको क्षण भएको बताए। कार्यक्रमका प्रमुख अतिथि पोर्तेलले खेल र खेलाडीको विकास र प्रर्वद्धनका लागि प्रदेश सरकारले नीति तथा कार्यक्रम ल्याउन सके सम्पूर्ण खेल जगतको विकास हुने बताए।
साफ महिला फुटबल : २७ मिनेटभित्र माल्दिभ्सविरुद्ध भारतको चार गोल,विराटनगर : मंगलबारदेखि विराटनगरको सहिद रंगशालामा सुरु साफ महिला च्याम्पियन्सिप फुटबल प्रतियोगितको दोस्रो दिनको खेलमा २७ मिनेट भित्र भारतले माल्दिभ्सविरुद्ध चार गोलको अग्रता बनाएको छ । भारतले सुरुमै आक्रमक प्रदर्शन गर्दै २७ मिनेटमित्र चार गोलको अग्रता बनाउन सफल भएको हो । भारतका लागि पहिलो गोल खेलको आठौँ मिनेटमा ग्रासेई दाङ्गमैईले गरेकी हुन् । पहलो गोल गरेको पाँच मिनेट नबित्दै भारतका लागि स्विटी देवीले अर्को गोल थप्दै अग्रता २० मा पुर्याइन् । त्यसपछि भारतका लागि खेलको २३ मिनेटमा इन्दुमतिले गोल गर्दै अग्रता ३० मा पुर्याएकी छन् । त्यसपछि खेलको २७ औँ मिनेटमा सञ्जुले अर्को व्यक्तिगत गोल थप्दै ४० को अग्रता दिलाएकी हुन् । महिला साफ च्याम्पियन्सिपमा भारत चार पटकको च्याम्पियन हो । यो पटक नेपाली चेलीहरुको टिमलाई पनि उपाधि दाबेदार मानिएको हो ।

शीर्षक,विवरण
स्वार्थको बझान अर्थात कन्फ्लिक्ट अफ इन्ट्रेस्ट,"स्वार्थ बझानका कतिपय घटनालाई सुसंस्कृत देशमा अपराध मानिन्छ, नेपालमा यो यति सामान्य विषय बनिसक्यो कि त्यसमा विरलै प्रश्न उठाइन्छ हालै कम्युनिस्ट नेता रवीन्द्र अधिकारी तथा उनीसँग निधन भएकाहरूप्रति देशभरि नै गहिरो शोक व्यक्त गरियो। शोकका घडीमा अन्य प्रश्न उठ्दैन। उठे पनि जवाफ खोजिँदैन किनभने त्यसलाई असंवेदनशील ठानिन्छ। आशाको खडेरी परेको देशमा अधिकारी एकजना आशालाग्दा नेता थिए। उनको निधनबाट अरू धेरैजस्तै म पनि मर्माहत भएँ। आशालाग्दो भन्नुको अर्थ उनी नेपाली राजनीतिका कयौं विकृत पक्षहरूबाट मुक्त थिए भन्नेचाहिँ होइन। अधिकारीको राजनीतिक लक्ष्यसँग होइन, उनको हेलिकप्टर यात्रासँग एउटा यति गम्भीर प्रश्न जोडिएको छ कि सुसंस्कृत राजनीति भएको देशमा हो भने त्यही एउटा घटनाले अधिकारी बाँचिरहेको भए उनको बाँकी राजनीतिक जीवनमा मेट्न नसकिने धब्बा लाग्न सक्थ्यो। तर हाम्रो देशमा त्यो पक्ष खासै ठूलो चासोको विषय बनेन। अरू अधिकांश नेताहरूमा भन्दा अधिकारीमा आगोको ज्वालाजस्तै बलेको विकास र सम्बृद्धिको सपना साकार पार्ने हो भने उनको यात्रा र नेपाली राजनीतिसँग गाँसिएको सो पक्षबारे छलफल गर्नु नितान्त जरूरी हुन्छ। मैले यहाँ चर्चा गर्न खोजेको पक्ष स्वार्थको बझान अर्थात कन्फ्लिक्ट अफ इन्ट्रेस्ट हो। कुनै पनि पेसाको निश्चित मूल्यमान्यता र अुनशासनको दायरा हुन्छ। त्यो दायराले मानिसहरूलाई आफ्ना विविध व्यवसाय र सम्बन्धहरूबाट अनुचित लाभ लिन रोक्छ। छोटकरीमा भन्नुपर्दा स्वार्थको बझान भनेको कुनै पनि व्यक्तिले आफू कार्यरत संस्थाको भन्दा आफ्नो वा आफू संलग्न बाहिरी समूहको हित हेरेर गर्ने काम र त्यसबाट लिने लाभ हो। स्वार्थ बझानका कतिपय गम्भीर घटनालाई सुसंस्कृत देशमा अपराध नै मानिन्छ। नेपालमा स्वार्थको बझान यति सामान्य विषय बनिसक्यो कि त्यसमा बिरलै प्रश्न उठाइन्छ। रवीन्द्र अधिकारीले सरकारी कामका लागि सरकारी हेलिकप्टर उपलब्ध हुँदाहुँदै देशका सबैभन्दा धनाढ्यमध्येका पर्यटन व्यवसायी, यति एयरलाइन्सका अध्यक्ष आङछिरिङ शेर्पासँग उनकै कम्पनीको हेलिकप्टर चढेर किन यात्रा गरे ? त्यतिमात्र होइन, यसअघि अधिकारीका नेता र देशका प्रधानमन्त्री केपी ओलीले चीन भ्रमणका बेला राष्ट्रिय ध्वजावाहक नचढेर शेर्पाकै मुख्य सेयर रहेको हिमालयन एयरलाइन्सको विमान किन प्रयोग गरे ? यस्ता गम्भीर विषयलाई हामीले कहिल्यै पर्याप्त गम्भीरताका साथ लिएनौं र तिनै नेताबाट आश गरिरह्यौं। स्वार्थको बझान कति गम्भीर विषय रहेछ भन्ने कुराको पहिलो झड्का मैले बीबीसीमा काम गर्न जाँदा सन् १९९४ मा गरेको एउटा अनुभवपछि महसुस गरें। मैले त्यतिबेला पाकिस्तानमा पत्रकारितामा भर्खरै स्नातकोत्तर सकेको थिएँ। पाकिस्तानमा एउटा गजबको चलन रहेछ। कोही, काहिँ गएर आउनै नहुने। तोफा (उपहार) क्या लाया ? भनेर प्रश्न गरिहाल्ने। छुट्टीमा नेपाल आएर फर्किंदा साथी, सहकर्मी, प्राध्यापकहरू सबैलाई सम्झीसम्झी तोफा बोकेर जानुपर्ने। त्यसैको प्रभाव हुनुपर्छ, बीबीसीमा काम पाएपछि लन्डन जाँदा केही उपहारहरू बोकेर गएको थिएँ। त्यसमध्ये एउटाचाहिँ राम्रो खुकुरी थियो। कार्यालयमा काम सुरु गरेपछि सो खुकुरी मैले दक्षिण एसिया क्षेत्रको प्रमुख ब्यारी ल्याङरिजलाई दिने निर्णय गरें र खुकुरी लिएर उनको कार्यकक्षमा गएँ। बडो खुसी हुँदै नेपालबाट ल्याएको भनेर उनको हातमा थमाइदिएँ। उनले तुरुन्तै यो एकदम राम्रो छ। धेरैधेरै धन्यवाद, रवीन्द्र। म तिम्रो हाकिम पनि हुँ त्यसैले मैले तिमीले दिएको उपहार लिनु उपयुक्त हुँदैन। यो कन्फ्लिक्ट अफ इन्ट्रेस्ट हुन्छ भने। विदेशबाट ल्याइदिएको सानो एउटा उपहार कन्फ्लिक्ट अफ इन्ट्रेस्टको त्यस्तो गम्भीर विषय बन्ला भनेर मैले सपनामा पनि सोचेको थिइनँ। त्यो खुकुरी राम्रै थियो र उनले त्यो मसँग लिएर लगेको भए कसैले सुइँकोसम्म पाउने थिएन। तर उनले लिन मानेनन् र अन्त्यमा यसो भने ठीकै छ, म घर लग्दिन। यहीं कार्यालयको कोठामा सजाएर राख्छु र भोलि जोसुकै दक्षिण एसिया प्रमुख भएर आए पनि यो यहीं रहिरहनेछ। दक्षिण एसिया प्रमुखको कयौं पटक कोठा सर्दा त्यो खुकुरीको सधैं सँगै सरुवा हुन्थ्यो। त्यो कहिल्यै हराएन। सन् १९९९ मा म लन्डनमै छँदा स्वार्थको बझानसँग सम्बन्धित एउटा ठूलो राजनीतिक घटना भयो, जसबारे त्यतिबेलै मैले एक हजार पाउण्डका लागि प्रतिष्ठाको पतन शीर्षकमा नेपालको एउटा प्रमुख अंग्रेजी दैनिकमा लेख लेखेको थिएँ। छोटकरीमा घटना यस्तो थियो ः ब्रिटेनमा भावी प्रधानमन्त्रीका रूपमा समेत हेरिएका ५६ वर्षीय प्रखर नेता मानिन्थे कन्जरभेटिभ पार्टीका जनाथन एट्किन। उनी सरकारका मन्त्री हुँदा प्यारिसमा एकरात एकजना साउदी अरेबियाका व्यापारीसँग बसेछन्। एक हजार पाउण्ड अर्थात हालको मूल्यमा करिब डेड लाख रुपैयाँको बिल तिनै व्यापारीले तिरिदिएछन्। ब्रिटेनको मन्त्रिपरिषद्का सदस्यको निर्देशिकाले मन्त्रीहरूलाई त्यसरी व्यापारीको मेजमान स्वीकार्न दिँदैन। देशको कानुनले दिएको पेसा, व्यवसाय, लगानी सबैले गर्न सक्छन् । सबैले सबैसँग उचित सम्बन्ध राख्न पाउँछन् । समस्या जसको स्वार्थ छ उसैलाई त्यसबारे नीति बनाउने र निर्णय गर्न दिने प्रवृत्तिको हो, जुन हुनै हुँदैन । त्यसबारे पत्रपत्रिकाले थाहा पाए। एट्किनले चाहिँ सो विषय लुकाउन चाहे र पत्रिकामाथि मानहानिको मुद्दा दायर गरे, जुन उनले हारे। हालको मूल्यमा लगभग २६ करोड पर्ने उनको घरजग्गा सरकारले लिलाम गरिदियो। त्यतिले नपुगेर सरकारले उनले हातमा लगाएको घडीसमेत फुकालेर लियो। उनले डेड वर्ष कारागारमा बिताउनुपयो र उनको राजनीतिक जीवनको अवसान भयो। हामीकहाँ त आफ्नो मेडिकल कलेजका लागि अनुमति खोजिरहेका बदनाम व्यापारीको घरमा गएर भोजन गर्ने सत्तारुढ दलका बहालवाला र भूतपूर्व प्रधानमन्त्रीहरू शानका साथ हिँड्छन् र समाजमा शान बोकेका भनिएका नागरिकहरू तिनकै पछि लाग्छन्। मसँग सम्बन्धित सानो र जनाथन एट्किनसँग सम्बन्धित ठूलो घटनाको उदाहरण दिनुको एउटै कारण स्वार्थ बझानको विषयलाई सुसंस्कृत समाजमा कति गम्भीररूपमा लिइन्छ भनेर देखाउनका लागि हो। यसको अर्थ कर्मचारीले हाकिमसँग, राजनीतिज्ञले व्यापरीसँग सम्बन्ध राख्नै हुँदैन, भेट्नै हुँदैन भन्ने होइन। तर त्यसका पेसागत सीमा भने कुनै हालतमा मिच्न हुँदैन। नातावाद, कृपावाद, याराना अथवा दलाल पुँजीवादको समस्या प्रत्यक्षरूपमा स्वार्थको बझानसँग जोडिएको छ। हाम्रो उच्च नेतृत्वबाट स्वार्थ बझानजस्तो घातक विषयलाई पटक्कै महŒव नदिइएको र म जवानादेखिको कांग्रेस, म जवानादेखिको कम्युनिस्ट भन्ने बानी परेका आम सर्वसाधारण र नागरिक समाजले पनि सुनेर, पढेर चुनाव आउँदासम्ममा बिर्सिदिने केही घटनाहरू यहाँ उदाहरणका रूपमा पेस गर्नु सान्दर्भिक ठानेको छु। कुरा वर्तमान प्रधानमन्त्री केपी ओलीबाटै सुरु गरौं। चर्चित पत्रकार सुधीर शर्माको चर्चित पुस्तक हो, प्रयोगशाला। सो पुस्तक दोस्रो संविधानसभा म्याद सकिनै लागेको संवेदनशील घडीमा तत्कालीन एमालेका नेता ओलीले काठमाडौंको पाँचतारे एभरेस्ट होटेलमा खुल्लमखुल्ला भारतीय जासुसी संस्था र का प्रमुख सञ्जीव त्रिपाठी र सोही संस्थाका नेपाल प्रमुख पिटर हनामानलाई भेटेको प्रसंगबाट सुरु हुन्छ। २०६९ सालमा ओलीको त्यो भेट हुँदासम्ममा उनले देशको गृहमन्त्री, परराष्ट्रमन्त्री र उपप्रधानमन्त्री जस्ता महŒवपूर्ण पद सम्हालिसकेका थिए। तर उनी परराष्ट्र मन्त्रालयलाई जानकारी नदिई र परराष्ट्र मन्त्रालयका प्रतिनिधि नराखी संवेदनशील राजनीतिक घडीमा लुरुलुरु होटेलमा गएर विदेशी गुप्तचर संस्थाको प्रमुखलाई भेटिरहेका थिए। त्यो अत्यन्तै राष्ट्रघाती स्वार्थको बझान थियो। तर त्यसलाई खासै कसैले गम्भीरतापूर्वक लिएन किनभने अधिकांश शीर्ष नेताहरूले त्यस्तो भेट त कति गरे, गरे। त्यस्ता गम्भीर प्रकृतिका घटनापछि पनि पढेलेखेका, जानेबुझेका आफूलाई राष्ट्रवादी भन्ने धेरैले तिनै नेतालाई भोटमात्रै हालेनन्, तिनले दिएको नियुक्ति पनि सहर्ष स्वीकार गरे। देश बनाउने हो भने सबैले बुझे हुन्छ, राष्ट्रघातीले दिएको राजनीतिक नियुक्ति राष्ट्रवादी हुनै सक्दैन। २०७३ सालमा बैंक तथा वित्तीय संस्थासम्बन्धी कानुन संशोधन र एकीकरण गर्न बनेको विधेयक, २०७२ (बाफिया) माथि दफावार छलफल हुँदै थियो। तर बैंक सञ्चालक सांसदहरूले आफूलाई लाभ हुनेगरी विधेयकमा हेरफेर गर्न दबाब दिइरहे। बैंक तथा बैंकिङ कसुरसम्बन्धी उजुरीमा छानबिन तथा अर्थसम्बन्धी कानुन निर्माण गर्ने प्रमुख दायित्व बोकेको अर्थ समितिमा फाइनान्स कम्पनीका अध्यक्षदेखि सहकारी सञ्चालकसम्म थिए। सञ्चालक समितिको विधेयकको मस्यौदा अध्ययन गर्न बनेको उपसमितिमै बैंकका अध्यक्ष थिए। दोस्रो संविधानसभामा विद्यालयका मालिकहरू हावी भएको संसदीय समितिबाटै शिक्षा ऐन बन्यो, जहाँ देशको भावी पुस्तालाई नैतिकता सिकाउने जिम्मेवारी बोकेका सञ्चालकहरूको प्रभाव थियो। त्यो पनि देशको नाम चलेका विद्यालयका सञ्चालकहरू जसले मूलतः पार्टीलाई पैसा दिएर सांसद पद किनेका थिए। विवादित बनेको मनमोहन मेडिकल कलेजलाई स्वास्थ्य विज्ञान प्रतिष्ठान बनाउने विधेयकबारेको बबण्डर सो कलेजमा लगानी गर्ने तत्कालीन एमालेका सांसदहरूकै कारण भएको थियो। संविधानसभाको दोस्रो निर्वाचन सकिएपछि पत्रपत्रिकामा सभासद्लाई हार्दिक बधाई दिने लहर चल्यो। ठेकेदारहरूको संस्था निर्माण व्यवसायी महासंघले आफ्नो संस्थामा आबद्ध पदाधिकारी र मानार्थ सदस्यहरू सभासद् बनेकामा बधाइ दिए। तिनमा नाम सुनिएकादेखि नाम नसुनिएका नेताहरू थुपै थिए। हाल संसद्को विकास समितिमा ठाँटका साथ नाम चलेका ठेकदार र शिक्षा तथा स्वास्थ्य समितिमा शानका साथ विद्यालय सञ्चालक विराजमान छन्। नबुझ्नेले त बुझेनन्, बुझेनन्, तर स्वार्थको बझान के हो भनेर राम्रैसँग बुझ्ने महानुभावहरू ती व्यक्तिहरूलाई नियुक्त गर्ने पार्टी र नेताका ढोका धाउँछन् र राजनीतिक नियुक्ति तथा अन्य लाभको अपेक्षा गर्छन्। सांसदहरूका लागि बनाइएको आचारसंहितामा संसद्को वा आफू सदस्य भएको समितिमा विचाराधीन कुनै विषयमा आफ्नो व्यक्तिगत वा निजी स्वार्थ गाँसिएको भएमा स्वेच्छाले सो स्पष्टरूपमा बुझिने गरी बैठक वा समितिलाई जानकारी गराई सो विषयमा हुने छलफलबाट अलग रहनुपर्ने व्यवस्था गरेको छ। स्वार्थको बझान हुने विषयमा हुनुपर्ने ठ्याक्कै यही हो। तर सो व्यवस्थाको पालना नभए कसले कारबाही गरिदिने ? समस्या स्वार्थ गाँसिएको पेसा, व्यवसाय, लगानी या सम्बन्धको होइन। देशको कानुनले दिएको पेसा, व्यवसाय, लगानी सबैले गर्न सक्छन्। सबैले सबैसँग उचित सम्बन्ध राख्न पाउँछन्। समस्या जसको स्वार्थ छ उसैलाई त्यसबारे नीति बनाउने र निर्णय गर्न दिने प्रवृत्तिको हो, जुन हुनै हुँदैन। स्वार्थ बझानको समस्या कर्मचारीतन्त्रमा पनि त्यत्तिकै गम्भीर छ। स्वार्थको द्वन्द्वले विकराल रूप लिएपछि २०६४ सालमा निर्मित सुशासन ऐनमा स्वार्थ बाझिएमा निर्णय गर्नु हुँदैन भन्ने एउटा दफा थपियो। सो दफामा सार्वजनिक पदाधिकारीले निर्णय गर्नुपर्ने विषयमा प्रत्यक्षरूपमा आफ्नो कुनै हित, सरोकार वा स्वार्थ रहेको भएमा, नातेदार प्रत्यक्ष प्रभावित हुने भएमा वा परिवारबाट सञ्चालित व्यापार, व्यवसायमा प्रत्यक्ष फाइदा पुग्ने गरी स्वार्थ बाझिने भएमा, त्यस्तो पदाधिकारीले त्यस्तो विषयमा निर्णय गर्न सक्ने छैन भनिएको छ। तर उच्च कर्माचारीहरू स्वयं सो दफालाई अधिकांश कर्मचारीले गम्भीरतापूर्वक लिने नगरेको बताउँछन्। अझ, विशिष्ट तहका सचिवहरूले अवकाश पाउने केही समयअघिदेखि परामर्शदातृ संस्थाहरूसँग राम्रो सम्बन्ध बनाउने र अवकाश पाएपछि तिनै परामर्शदातृ संस्थाका काम गर्न थाल्ने प्रवृत्ति त व्यापकै छ। स्वार्थ बझानको विषयलाई सम्बन्धित व्यक्तिहरूले निसंकोच उल्लंघन गर्ने र आम सर्वसाधारणमात्र होइन नागरिक समाजका कयौं विशिष्ट व्यक्तिहरू पनि पद या पैसाको लोभमा उल्लंघन गर्नेहरूकै पछि लाग्ने महारोग ग्रस्त समाजमा पर्यटनमन्त्री रवीन्द्र अधिकारीको पर्यटन व्यवसायी आङ छिरिङ शेर्पासँग उनकै कम्पनीको हेलिकप्टरमा भएको यात्रालाई कसैले गम्भीरतापूर्वक नलिनु स्वभाविकै हो। किनभने हामीले यो समाज नै यस्तो बनाइसक्यौं जहाँ अस्वाभाविकहरू सबै स्वाभाविक भइसके। हामीलाई लोकतन्त्रचाहिँ अत्याधुनिक चाहिने। ब्रिटेन र अमेरिकाको भन्दा पनि परिस्कृत चाहिने। तर अत्याधुनिक लोकतन्त्रहरूले अभ्यास गरेका सुसंस्कृत संस्कारहरूचाहिँ सिक्नै नपर्ने। आचरणचाहिँ रसातलमा डुबेको भए भने पनि स्वीकार्य भइ रहने। के भएको यस्तो ? यस्तै गर्यौं भने न हाम्रो लोकतन्त्र कहिल्यै संस्थागत हुन्छ न त देश स्थिर र सम्बृद्ध बन्छ। स्वार्थको बझान अर्थात कन्फ्लिक्ट अफ इन्ट्रेस्टको घातक गम्भीरता देश हाँक्ने नेताहरूले मात्र होइन, विभिन्न क्षेत्रमा कार्यरत पढेका, लेखेका, देखेका र बुझेका नेपालीले पनि मनन गर्न त्यत्तिकै जरुरी छ। मिश्र विवेकशील साझा पार्टीका संयोजक हुन्।"
कर्मचारी समायोजनका जटिलता,"संघीयता हाम्रो देशका लागि नयाँ अभ्यास, प्रयोग र अनुभव हो। फरक शासन प्रणालीको कार्यान्वयनमा चुनौती र जटिलता अस्वाभाविक हुँदैन। संविधानको मर्म र भावनाअनुरूपका क्रियाकलाप राष्ट्र, जनता र अन्तर्राष्ट्रिय स्तरमा गरिनुपर्छ। संघीयता संविधानतः तीन तहको एकल र साझा अधिकारसहितको छ। संघीय सरकारले प्रदेश र स्थानीय तह सरकारका गतिविधि नियन्त्रण र निर्देशन गर्न सक्ने अवस्था छैन। यद्यपि प्रदेश र स्थानीय तह आफैंमा सक्षम र आत्मनिर्भर छैनन्। संघीयताको सफल कार्यान्वयनमा राजनीतिक, वित्तीय र सार्वजनिक सेवाको रुपान्तरण हुनसक्दा मात्र सकारात्मक परिणाम निस्कन्छ। संविधानको धारा ३०२ (१र२) ले प्रदेश र स्थानीय तहमा सरकारी सेवाको गठन र सञ्चालन एवं वर्तमान सरकारी सेवामा कार्यरत राष्ट्रसेवक कर्मचारीलाई सरकारले संघ, प्रदेश र स्थानीय तहमा समायोजन गरी सेवाप्रवाहको व्यवस्था मिलाउन सक्नेछ भन्ने व्यवस्थालाई छिटोभन्दा छिटो व्यवस्थापन गरी कार्यान्वयनमा ल्याउन सक्दामात्र पहिलो चरणको कार्य सम्पन्न भई संघीयताको जग बस्न सक्छ। सार्वजनिक सेवामा आवद्ध जनशक्तिको व्यवस्थापन समयमै सम्पन्न गर्न सक्दा मात्र संघीयताले पूर्णता पाउनेछ। प्रशासनको जनशक्ति व्यवस्थापन जटिल र चुनौतीपूर्ण स्वाभाविक भए पनि यो नगरी नहुने विषय हो। सरकारले कर्मचारी समायोजनका लागि कर्मचारी समायोजन ऐन २०७४ असोज २९ र २०७४ मा जारी गरे पनि कार्यान्वयनमा आउन सकेन। कर्मचारी समायोजन अध्यादेश ०७५ मंसिर २३ मा जारी भई यसले ऐनको रूप धारण गरिसकेको छ। लगभग ८९ हजार निजामती कर्मचारीमध्ये १४ फागुन २०७५ सम्म ४५,२७१ को समायोजन भएको छ। त्यसमध्ये संघमा ३१ हजार ६ सय ३५, प्रदेशमा ६,१६४ र स्थानीय तहमा ७,२५७ समायोजन भएको र फाजिलमा २१५ जना रहेको संघीय मामिला तथा सामान्य प्रशासन मन्त्रालयबाट सार्वजनिक भएको छ। जबकी सरकारले संघमा ४७,९२०, प्रदेशमा २२,७५५ र स्थानीय तहमा ६७,५०३ निजामती कर्मचारी रहने गरी निर्धारण गरेको छ। समायोजन हुन आवेदन दिने १६ हजारमध्ये इन्जिनियर, कृषि, तथ्यांक, बन सेवालागयतका प्राविधिक कर्मचारीको समायोजन सार्वजनिक हुन सकेको छैन। यद्यपि माननीय मन्त्रीबाट ३ फागुन २०७५ भित्रै सम्पूर्ण समायोजनको कार्य सम्पन्न गरिने अभिव्यक्ति बारम्बार प्रकट भए पनि हुन नसकेको यथार्थ हो। संघीय मामिला तथा सामान्य प्रशासन मन्त्रालयले बढी वैज्ञानिक र विधिअनुसार समायोजन गर्ने कार्यलाई जोड दिएको भनिए पनि कार्यान्वयनका चरणमा रहिरहँदा यसका केही जटिलता र समस्या सँगसँगै देखा परिरहेका छन् जसले विश्वसनीयतामाथि कुठाराघात गरेको कर्मचारीले महसुस गरेका छन्। समायोजनका जटिलता र चुनौती  दरबन्दी कुनकुन तहमा कति रहने भन्ने निर्धारण नगर्ने, गर्दा पनि हचुवाका भरमा गर्ने, छिनभर, मिनेट, सेकेन्डका भरमा कुनै आधारविना गर्ने परिपाटीका कारण कर्मचारीमा चरम असन्तुष्टि छ। केही समयअघि लेखा समूहमा कार्यरत अधिकृतको नामावली सार्वजनिक गरेको केही घन्टामै हटाएर पुनः प्रकाशन गर्दा पहिलाको भन्दा झन् बढी बिग्रिएर प्रकाशित भएको गुनासा आएका छन्।  अव्यवस्थित, भद्रगोल एवं त्रुटिपूर्ण अभिलेखीय प्रणालीका कारण ठूलो संख्यामा रहेका कर्मचारीको स्तर वृद्धि नगरी हचुवाका भरमा समायोजन गरिनुले जटिल र समस्याग्रस्त बनेको छ। ठूलो संख्यामा कर्मचारीबाट गुनासोसहितका निवेदन हालिनु उचित होइन।  मृत्यु, अवकाश, विदेशिएका र राजीनामा दिएका कर्मचारीको समेत समायोजन गरिएका कारण ज्येष्ठतामा रहेका कर्मचारीलाई मर्का परेको तर्फ ध्यान नपुर्याउँदा समस्या देखिएको छ।  शिक्षा सेवाका खासगरी उपसचिव पदमा रहेको जनशक्तिलाई अमिल्दा तह र कनिष्ठ कर्मचारीमातहत समायोजन गरिनु र कानुनतः नागरिकता र बसोवास रहेको ठेगानालाई समेत बेवास्ता गर्दै समायोजन गरिएका कारण जटिलता बढ्दै गएको छ।  महिला विकासका कर्मचारीलाई सेवाप्रवाहमा पठाउनुभन्दा फाजिलमा राखेर कामविहीन बनाउने र दोषजति कर्मचारीलाई लगाउने परिपाटीका कारण समायोजन टोक्नु र बोक्नुको दोसाँधमा छ। आजसम्म दरबन्दीको टुंगो नहुँदा कार्यरत कर्मचारीमा नैराश्यता बढ्दै गएको छ।  विविध सेवामा रहेका कम्प्युटर अपरेटर, समाजशास्त्रीलगायतका पदको समायोजन प्रक्रियामा समस्या देखा परिरहनु उचित छैन।  नेपाल प्रशासन सेवा, सामान्य समूहअन्तर्गत रहेका टाइपिष्ट कर्मचारीको पक्षमा झन् अन्याय र असमान व्यवहार प्रदर्शन गरिनु विडम्बना हो। टाइपिष्ट पदमा कार्यरत कर्मचारीलाई चाहे खरिदारस्तर होस् वा नासु वा सो सरहकालाई प्राविधिक र प्रशासन कुन पद हो भनी छुट्याउन गाह्रो मानेर समायोजन नगरी थन्क्याएर अन्यौल सिर्जना गर्नेले ऐन र नियमावलीको थप अध्ययन गरी समायोजन गर्न समायोजन प्रक्रियामा आवद्ध विज्ञले बुझ्न जरुरी छ। समाधानका उपाय  निजामती कर्मचारीको आधिकारिक ट्रेड युनियन र संघीय मामिला तथा सामान्य प्रशासन मन्त्रालयबीच २०७५ पुस १९ मा भएको नौबुँदे सहमतिअनुरूप समायोजन प्रक्रियामा देखिएका जटिलता र चुनौती समाधान गर्नेतर्फ सरकारको ध्यान पुग्नुपर्छ।  समायोजन प्रक्रिया गरिरहँदा देखिएको त्रुटिपूर्ण अभिलेखीय प्रणाली हटाउन गुनासो सुनुवाइ उपसमितिको बैठक यथाशीघ्र गरी परेका निवेदनको सुनुवाइ हुनुपर्छ।  फाजिल र टुंग्याउन बाँकी रहेका कर्मचारीको दरबन्दीलाई पुनरावलोकन गर्न संघीय मामिला तथा सामान्य प्रशासन मन्त्रालयमा विभिन्न सेवासमूह सञ्चालन गरी मन्त्रालयबाट पठाइएका विवरणलाई छलफल गरी यथाशीघ्र निर्णय गरी सामायोजन गरिनुपर्छ।  तहगत छनौट र समायोजन गर्दा ज्येष्ठताको प्राथमिकताक्रमलाई आधार मानी समायोजन गर्ने र सोबाट नछुट्टिएमा हाल कार्यरत तह एवं हाल बसोवास र नागरिकताको ठेगानालाई आधार मानी समायोजन चाँडै टुंग्याउनुपर्छ। सरकारले संघीयता कार्यान्वयनको जटिल र चुनौतीपूर्ण कार्यलाई सरोकारवाला पक्ष, खासगरी आधिकारिक ट्रेड युनियनलाई साथमा लिई समायोजन प्रक्रियालाई चाडो टुंग्याउनुपर्छ। निजामती सेवाको गरिमा, इज्जत र सम्मानबाटै देशले लिएको लक्ष्य पूरा गर्न सकिने भएकाले समायोजन प्रक्रियाको गतिलाई चाँडै टुंग्याएर बाँकी रहेका दरबन्दीमा तत् तहका सरकारमा निर्माण हुने लोक सेवा आयोग यथाशीघ्र गठन गरी कार्य जिम्मेवारी सुम्पिँदा मात्र देशले गति लिन सक्छ। ढकाल आधिकारिक ट्रेड युनियन अध्यक्ष हुन्।"
सामाजिक विभेदको खाडल गहिरिँदो,"पोखरा मनपा २२ पुम्दीभुम्दीकी १० वर्षीया बालिका श्रेया बिक (सुनार) को २०७५ असोज ९ गते बलात्कारपछि हत्या गरेको आरोपमा प्रहरीले सोही ठाउँका २७ वर्षीय कुसुम पौडेललाई गिरफ्तार गर्यो। मामाघर बस्दै आएकी ती बालिकाको शव असोज ९ गते घरभन्दा करिब ५० मिटरको दूरीमा झाडीमा फेला परेको थियो। पीडितका आफन्तले असोज ९ गते प्रहरीमा उजुरी दिएका थिए। बालिकाको पोस्टमार्टम असोज १० गते पोखरा स्वास्थ्य विज्ञान प्रतिष्ठानमा भयो। जिल्ला अदालतले २०७५ पुस ४ गते आरोपितलाई जन्मकैदको फैसला सुनायो। कञ्चनपुरको भीमदत्त नपा २ उल्टाखामकी १३ वर्षीया बालिका निर्मला पन्त ०७५ साउन १० गते साथीको घर गएदेखि परिवारको सम्पर्क बाहिर थिइन्। खोजी गर्ने क्रममा साउन ११ गते बिहान उनको शव भीमदत्त नपा १८ निम्बुखेडानजिकै रहेको उखुबारीमा पानीमा डुबेको अवस्थामा फेला परेको थियो। निर्मला पन्तको शवलाई साउन ११ गते नै महाकाली अञ्चल अस्पतालमा पोस्टमार्टमका लागि लगिएको भए पनि शवको पोस्टमार्टम साउन १२ गते मात्रै गरिएको थियो। पोस्टमार्टम रिपोर्टमा उनको हत्या बलात्कारपश्चात् घाँटीको कड थिचेर गरिएको उल्लेख छ। प्रहरीले घटनाका आरोपित पत्ता लगाउन सकेन। आरोपित पत्ता लगाउन माग गर्दै भएको आन्दोलनका क्रममा एकजनाको मृत्यु हुनुका साथै कैयौं घाइते भए। कैलाली जिल्ला गौरीगंगा नपा ११ कि २१ वर्षीया माया विकलाई असार १२ गते बलात्कार गरी हत्यासमेत गरेको आरोपमा प्रहरीले सोही ठाउँका ३० वर्षीय गणेश बडुवाल, २७ वर्षीय मनोज बोगटी, २१ वर्षीय सुरज चौधरी, २० वर्षीय भुवन खाती र १९ वर्षीय तपेन्द्र बोगटीलाई असार १४ गते पक्राउ गरी असार २२ गते सार्वजनिक गर्यो। गौरीगंगा नपाअन्तर्गत वडा कार्यालयमा तथ्यांक सर्वेक्षणमा करारमा कार्यरत माया असार १२ गते काममा निस्केकोमा तीन दिनपछि असार १५ गते नजिकैको जंगलमा मृत भेटिएकी थिइन्। पक्राउ परेका पाँचैजनालाई जिल्ला अदालतले २०७५ साउन २१ गते पुुर्पक्षका लागि थुनामा पठायो। अहिलेसम्म मुद्दाको फैसला भएको छैन। उल्लिखित घटना नेपालमा महिला तथा बालबालिकामाथि हुने बलात्कारका घटनाको अवस्था जनाउन पर्याप्त छ। महिलामाथि हुने हिंसाको चरम रूप बलात्कार हो। नेपालका सञ्चारमाध्यममा हरेक दिनजसो बलात्कार, बलात्कार प्रयास तथा यौन दुव्र्यवहारका घटना प्रकाशन तथा प्रसारण हुने गरेका छन्। हरेक दिनजसो सार्वजनिक हुने यस्ता घटनाले हाम्रो सामाजिक मनोविज्ञानलाई नराम्ररी प्रहार गरेको छ। मानव अधिकार संस्था अनौपचारिक क्षेत्र सेवा केन्द्र (इन्सेक) ले गत फागुन ७ गते प्रकाशन गरेको नेपाल मानव अधिकार वर्ष पुस्तकले गत तीन वर्षमा भएका बलात्कार र यौन दुव्र्यवहारका घटना वृद्धि भएको देखाएको छ। बलात्कारको समूल अन्त्यका लागि पुरुषको हातेमालो जरुरी छ, जसले बलात्कारमुक्त समाज निर्माणमा सघाउन सक्छ। सन् २०१८ मा ८ सय १८ जना बालिका बलात्कारका घटनामा र २ सय ४५ जना यौन दुव्र्यवहारका घटनामा पीडित भए। सन् २०१८ मा बलात्कारका घटनामा १ हजार २ सय ९३ जना, बलात्कार प्रयासका घटनामा १ सय ५५ र यौन दुव्र्यवहारका घटनामा ३ सय २४ जना गरी १ हजार ७ सय ७२ जना महिला तथा बालिका पीडित भए। इन्सेकका अनुसार सन् २०१७ मा १ हजार १ सय ३९ जना महिला तथा बालिका पीडित भएका थिए। यो तथ्यांक हेर्दा बलात्कार र यौन दुव्र्यवहारका घटनामा बढोत्तरी भइरहेको पाइन्छ। नेपाल महिलाविरुद्ध हुनै सबै खालका भेदभावविरुद्धको महासन्धिको पक्ष राष्ट्र हो। महासन्धिले महिलाको अधिकार रक्षाका सन्दर्भमा राज्यले चाल्नुपर्ने कदमका सम्बन्धमा राज्यलाई स्पष्ट मार्गदर्शन गरेको छ। यही महासन्धिको प्रावधानअनुरूप नेपालका संविधान तथा कानुन महिलामैत्री छन्। अर्थात् महिलाका हकअधिकार रक्षा सन्दर्भमा राज्यले कानुनी व्यवस्था गरेको छ। तर व्यवहारमा कानुनको प्रभावकारी कार्यान्वयनको पाटो कमजोर रहुञ्जेल यस्ता महासन्धि ऐन तथा कानुनी प्रावधानको कुनै अर्थ हुँदैन। मुलुकी अपराध (संहिता) ऐन २०७४ परिच्छेद १८ मा करणीसम्बन्धी कानुनको व्यवस्था छ। दस वर्षभन्दा कम उमेरका बालिकालाई करणी गरेको पाइएमा १६२० वर्ष, १०१४ वर्ष उमेर समूहको बालिकाका हकमा १४१६ वर्ष, १४१६ वर्ष उमेर समूहको बालिकाका हकमा १२१४ वर्ष, १६ देखि १८ वर्षसम्मको बालिकाका हकमा १०१२ वर्ष र १८ वर्षदेखि माथि उमेरका महिलाका हकमा १० वर्ष सजाय हुने व्यवस्था संहिताले गरेको छ। बलात्कारका घटना दर्ताको समयको सीमितता ३५ दिनबाट बढेर ६ महिना भएको छ । मुलुकी अपराध (संहिता) ऐनको दफा २२८ मा कसुरबाट पीडितलाई कसुरदारबाट पीडितलाई क्षतिपूर्ति दिनुपर्ने व्यवस्था छ। पुरुष प्रधान समाजमा महिलालाई दोस्रो दर्जाको नागरिकका रूपमा हेर्ने चलन अझै छ। महिलाको तेजोबध गर्न बलात्कारजस्तो जघन्य अपराध परम्परादेखि नै हुने गरेको विभिन्न ग्रन्थ तथा पुस्तकहरूमा पढ्न पाइन्छ। अहमतावादी पुरुष सोच बलात्कारको एउटा कारण हो। यौन शिक्षाको अभाव, चेतनाको कमी, महिला तथा बालबालिकामाथि हिंसा गर्नु हुन्न भन्ने चेतको अभाव, कमजोर कानुनको फाइदा उठाउनु, न्याय पाउन ढिलाइ हुनु, अपराधी कानुनी दायरामा नआउनुजस्ता कारणले पनि बलात्कार तथा यौनजन्य हिंसाका घटनाले प्र श्रय पाइरहेको देखिन्छ। बलात्कारका घटनामा पीडितलाई नै दोष देखाएर पीडकलाई उन्मुक्ति दिने प्रचलन अझै पनि कायम छ। बलात्कृत महिलाको पुनस्र्थापनाको सवाल अझ टड्कारो रूपमा देखा पर्छ। बलात्कारपछि समाजमा हुने विभेदका कारण पीडित बाँचुञ्जेल प्रताडित हुनुपर्ने अवस्था छ। प्रहरी प्रशासनको गैरजिम्मेवारीपन, लापरबाही र घटना अनुसन्धानमा अपारदर्शी कार्य सम्पादन हुने गरेको यथार्थ कहिलेकहीं सार्वजनिक हुने गरेका छन्। गत वर्ष दरबारमार्ग प्रहरी कार्यालयमा दर्ता भएको एक बलात्कार घटनाका पीडितलाई मिलापत्र गर्न दबाब दिइएको सार्वजनिकसमेत भएको थियो। नेपाली समाजमा बलात्कारका घटना जुन किसिमले सार्वजनिक भइरहेका छन्, त्यो अत्यासलाग्दो छ। विद्यमान कानुन तथा सामाजिक चेतमा विकास गर्न सकिए बलात्कारजस्तो जघन्य अपराधबाट समाजलाई केही हदसम्म मुक्त गर्न सकिन्छ। यौन स्वास्थ्यका विषयलाई लाजको घेराबाट बाहिर निकाली विद्यालयस्तरमा व्यावहारिक यौन शिक्षा प्रदान गर्नुपर्छ, जसले यस्ता घटनामा कमी ल्याउन मद्दत पुग्छ। वर्तमान कानुनी व्यवस्थाका बारेमा जनचेतना जगाउने खालका कार्यक्रम लागू गर्न स्थानीय सरकारहरूले नीति तथा कार्यक्रम तय गर्नुपर्छ। कानुनको प्रभावकारी कार्यान्वयन, पीडितमैत्री उजुरी प्रक्रिया, स्वास्थ्य जाँच गर्ने कार्यमा महिला चिकित्सकको व्यवस्था, उजुरी सुन्ने महिला प्रहरी, गोप्य तथा निष्पक्ष सुनवाइको व्यवस्था गर्न सके पीडित उजुरी गर्न तम्तयार हुने र न्यायप्रतिको आशा बढ्न सक्छ। बलात्कार घटनामा मेलमिलाप गर्न नहुने मान्यताको विकास भएसँगै बलात्कारका घटनाको विरोधमा आवाज मुखरित हुनुका साथै बलात्कारविरुद्ध आवाज उठ्न थालेको छ। बलात्कार घटनामा धेरैजसो बालिका र किशोरी पीडित हुने गरेको तथ्यांक छ। सुस्त मनस्थितिका, बोल्न नसक्नेदेखि मानसिक सन्तुलन गुमेका महिला तथा बालबालिकासमेत यस्ता घटनामा पीडित छन्। यौन हिंसा, बलात्कार र हत्याका अनेक घटनामा पीडित हुनेहरू निमुखा तथा आर्थिक रूपले कमजोर वर्गका हुने गरेका छन्। न्याय निरूपण गर्ने निकायको सक्रियता हुन सकेन भने पीडितको न्यायप्रतिको भरोसा टुट्न सक्छ। गत वर्ष ललितपुर जिल्ला अदालतले बलात्कारको मुद्दामा थुनछेक बहसका क्रममा आरोपितलाई साधारण तारेखमा छाडेको घटना सार्वजनिक भयो। जबकि पीडितले आरोपितहरूका बारेमा सम्पूर्ण विवरण प्रहरीलाई दिएकी थिइन्। भलै जिल्ला अदालतले अन्तिम पैसलाका क्रममा सो मुद्दामा आरोपितहरूलाई १०१० वर्ष कैदको फैसला सुनायो। न्याय निरूपणका झन्झटिला प्रावधानका कारण पीडितले न्याय पाउन नसकेको, राजनीतिक तथा सामाजिक दबाबका कारण उजुरी फिर्ता लिनुपर्ने, अदालतमा झूटो बयान दिनुपर्नेलगायतका समस्या पनि महिला तथा बालबालिकाले भोगेका छन्। कहिलेकाहीं न्यायालयका फैसलासमेत पीडककै पक्षमा जाने गरेको छ भने लामो समयसम्म मुद्दाको फैसला नहुने अवस्था छ। यसमा सबैभन्दा अनदेखा गरिएको पक्ष पीडितको न्यायको सवाल नै हो। कतिपय अवस्थामा बाहेक बलात्कार घटनामा प्रायजसो पीडकहरू कानुनी दायरामा आएका छन् तर घटनाका कारणले उत्पन्न परिस्थितिको क्षतिपूर्ति पीडितले कहिल्यै प्राप्त गर्न सक्दैन। समाजमा बलात्कार पीडितप्रति गरिने अवहेलना जसका आर्थिक तथा सामाजिक विभेदको खाडल सिर्जना भएको हुन्छ, त्यसको परिपूर्ति पीडक जेल जानुले मात्रै पूरा हुँदैन। बलात्कार पीडितको पक्षमा आवाज मुखरित गर्नु, हिंसामा परेका बालिका तथा महिला तथा पीडितका परिवारलाई सहयोग गर्नुजस्ता कार्य गरेर बलात्कारविरोधी वातावरण सिर्जना गर्न सकिन्छ। बलात्कारजस्तो जघन्य अपराध महिलाको मात्रै समस्या हो भन्ने बुझाइमा परिवर्तन ल्याउनु, बलात्कार तथा यौनजन्य हिंसाका घटना पुरुष, समाज र राष्ट्रकै समस्या भनी स्वीकार नगरेसम्म यस्ता घटनाको समूल अन्त्य हुनै सक्दैन। महिलामाथि हुने हिंसाको चरम रूप बलात्कारको समूल अन्त्यका लागि पुरुषको हातेमालो जरुरी छ, जसले बलात्कारमुक्त समाज निर्माणमा सघाउन सक्छ। गौतम अधिकारकर्मी हुन्।"
सुनुवाइ समितिको औचित्यमा प्रश्न,"सुनुवाइ समितिमा ग्रिन सिग्नल नपाए पनि मुस्लिम आयोगको अध्यक्षमा प्रस्तावित समिम मियाँ अन्सारीको जोश र हौसलामा कमी थिएन। यिनीहरू (सुनुवाइ समितिका सदस्य) ले के नै गर्न सक्ने हुन र ? समितिबाट बाहिरिँदै गर्दा केही दिनअघि अन्सारीले केही पत्रकारलाई भने, समितिले केही पनि गर्दैन। हेर्नुहोला, म अध्यक्ष भएर छोडछु। समितिले आफ्नो नाम अनुमोदन गर्दैन भन्ने स्पष्ट संकेत पाएर पनि अन्सारीको हाउभाउ र कन्फिडेन्स मा कुनै कमी नदेखिनुले समितिको निरीहता स्पष्ट हुन्थ्यो। नागरिकता, शैक्षिक प्रमाणपत्र र राजनीतिक दलको सदस्यतासम्बन्धी विवादमा तानिएका अन्सारीलाई सत्तासीन नेकपाकै सुरेन्द्र पाण्डे,योगेश भट्टराईलगायतका सांसदहरूले आफ्नो सिफारिस स्वेच्छिक रूपमा फिर्ता लिन आग्रह गरेका थिए। तर प्रभावशाली सांसदहरूको उक्त आग्रह लत्याएर उल्टै उनीहरूले केही गर्न नसक्ने भन्दै अन्सारी समितिको क्षमतामाथि प्रश्न उठारहेका थिए। नभन्दै अन्सारीलाई नचाहँदा नचाहँदै पनि समितिले रोक्ने हिम्मत गरेन र जस्केलाबाट उन्मुक्ति दिने काम गर्यो। जुन संसदीय इतिहासका लागि भद्दा मजाक बन्यो। संवैधानिक परिषद् र कार्यपालिकाले गर्ने निर्णयमा गेट किपर को भूमिका निर्वाह गर्न संसदीय सुनुवाइ विशेष समितिको व्यवस्था अन्तरिम संविधानमा गरिएको थियो। न्यायालयको व्यापक असन्तुष्टिबीच पनि नयाँ संविधानले सुनुवाइ समितिलाई निरन्तरता दिएको थियो। कार्यकारीले गर्ने सिफारिसमा संसद्को भूमिका देखिन मात्र सुनुवाइ समितिको व्यवस्था थिएन तर पछिल्ला दिनमा कार्यकारीको छायाँमा समिति परेको देख्दा उसको भूमिकामाथि प्रश्न उठ्न थालेको छ। कार्यकारीले चाहेको पात्रलाई जस्केला बाट उन्मुक्ति दिने कार्यशैलीले समितिको अकर्मण्यता मात्र प्रदर्शन गर्दैन, समितिबाट बेथितीको पनि सुरुवात भएको छ। विगतमा संसदीय सुनुवाइ समिति नाम मात्रको थियो। एकजना सदस्यले विरोध जनाए पनि समिति अनिर्णित हुन्थ्यो। त्यतिबेला चर्चा नै हुन्थ्यो, सुनुवाइ समिति र शून्य समय नसुन्ने प्रयोजनका लागि गरिएका व्यवस्था हुन्। संसद्मा सांसदले शून्य समयमा उठाएका विषयको जसरी सुनुवाइ हुँदैन, त्यसैगरी सुनुवाइ समितिले पनि केही गर्न सक्दैन भन्ने आम बुझाइ थियो। तर नयाँ संविधानले समितिलाई शक्तिशाली र प्रभावकारी बनाउन यसको निर्णय प्रक्रियामा सुधार गर्यो। कुनै पनि सिफारिसलाई बहुमतले अनुमोदन गर्न सक्ने र दुईतिहाइले अस्वीकृत गर्न सक्ने व्यवस्था संसद् नियमावलीमा गरियो। सुनुवाइ समितिले त्यही प्रावधानमा टेकेर प्रधानन्यायाधीसमा सिफारिस दीपकराज जोशीको सिफारिस अस्वीकृत गर्यो। त्यसपछि मात्र उल्टै सुनुवाइमा बोलाइएकाहरूबाट नै धम्की खेप्नपर्ने हैरानीबाट समिति सदस्यले उन्मुक्ति पाउन थाले। सुनुवाइमा बोलाइएकाहरूले धम्की दिन त छोडे तर उल्टै विशेष तयारी गरेर समितिमा प्रस्तुत हुनसमेत थाले। दलीय भागबन्डा नमिलेको भन्दै सत्तासीन सहयात्री दलकै सांसदले पनि बैठक बहिष्कार गर्नुले सुनुवाइ समितिको गरिमा र वजन घटाउने काम भएको छ। शैक्षिक प्रमाणपत्र र नागरिकतामा विवादास्पद देखिएका जोशीको सिफारिस अस्वीकृत गर्ने समितिको निर्णयको वाहवाही पनि भयो। तर त्यस्तै गम्भीर प्रकृतिका विवादमा मुछिएका अन्सारीलाई जस्केलाबाट उन्मुक्ति दिने समितिको कार्यशैली उदेकलाग्दो छ। अन्सारीबारे निर्णय गर्न नसकी ४५ दिने म्याद कटाएर स्वतः नियुक्ति हुन सक्ने बाटो खोलिदिने समितिको कार्य कुनै पनि अर्थमा सही मान्न सकिन्न। आलटाल गरेर उन्मुक्ति दिनका लागि नभई निर्णय प्रक्रियामा ढिला नगरोस् भन्ने पवित्र उद्देश्यले ४५ दिने म्याद राखिएको संसद्को नियमावली बनाउने सांसदहरू बताउँछन्। तर ४५ दिनको म्यादलाई गलत अर्थ लगाएर अघि बढ्ने समितिको निर्णय संविधानमाथिको जालझेल भएको संवैधानिक कानुनका जानकाहरूको भनाइ छ। जतिसुकै विवादित व्यक्ति भए पनि आफूले चाहे उन्मुक्ति दिने र नचाहे रोक्ने गलत नजिर सुनुवाइ समितिमा स्थापित भयो। कार्यपालिका जनताप्रति उत्तरदायी हुने भनेकै संसद्मार्फत हो। कार्यपालिकाले गर्ने निर्णय र कामको छलफल गर्ने, गल्ती कमजोरी सच्याउन निर्देशन दिने र कार्यपालिकाले गर्ने ढिलासुस्ती अन्त्य गरी सुशासन र जनताको पक्षमा काम गर्न निर्देशन दिने काम समिति र संसद् बैठकमार्फत व्यवस्थापिकाले गर्छ। व्यवस्थापिकाका हरेक क्रियाकलाप जनचासोका विषय हुन्छन्। तर आफूले गलत देख्दादेख्दै पनि आँखा र मुख छोप्ने सुनुवाइ समितिका सदस्यको काम पदीय दुरुपयोग हो। विकृति र विसंगति पन्छाएर सत्य र तथ्य नसुन्ने हो भने सुनुवाइ समितिको औचित्यमाथि नै प्रश्न उठ्नेछ। कार्यकारीले गरेका गलत कामको अनुगमनअध्ययन गरी त्यस्ता कार्य गर्न नदिने, निर्देशन दिने र सरकारलाई घच्घच्याउने काम संसदीय समितिको हो। मिनी पार्लियामेन्ट भनेर चिनिने संसद्का समितिमा नै विषयवस्तुमा खास छलफल हुने गर्छ। व्यक्तिगत र पार्टीगत स्वार्थभन्दा माथि उठेर खास विषयमा खुलस्त छलफल गरी विधि निर्माण गर्ने काम संसदीय समितिमा हुन्छ। तर कार्यकारीको छायाँमा सर्प बन्ने हो भने संसदीय समितिप्रतिको जनविश्वास गुम्दै जान्छ। विगतमा कतिपय समितिहरूले यस्तै गलत कामलाई मात्र प्र श्रय दिँदा ती समितिप्रति आम जनताको हेर्ने दृष्टिकोण नै फरक थियो। सुनुवाइ समिति अरू विषयगत समितिभन्दा फरक छ। संयुक्त सदनको यो समितिले अरू समितिलेजस्तो कानुन र विधिको निर्माण गर्दैन। तर यसको अर्थ सुनुवाइ समितिले गर्ने काम विधि मिच्ने छुट हुँदैन। प्रधानन्यायाधीश, सर्वोच्च अदालतका न्यायाधीश, न्यायपरिषद् सदस्य, संवैधानिक निकायका पदाधिकारी र राजदूतहरूको सुनुवाइ गर्दा यो समितिले अपनाउने विधिले नै संसदीय अभ्यासको विधि निर्माण गरिरहेको हुन्छ भन्ने स्मरण गर्न जरुरी छ। कार्यकारीले प्रलोभन, दबाब वा स्वार्थमा परेर कुनै पनि सिफारिस गरेको छ भने उपयुक्त स्थानका लागि उपयुक्त पात्र होहोइन भनेर जज गर्ने दायित्व पनि सुनुवाइ समितिको हो। हेर्दा सामान्य लागेपनि समितिको जिम्मेवारी गहन छ। गलत व्यक्तिलाई पदमा पुग्नबाट रोकेर सुशासन कायम गर्ने र कार्यकारीलाई सचेत गराउने दायित्व र जिम्मेवारी समितिको हो। सुनुवाइ समितिमा अर्को पनि गलत नजिर स्थापित भएको छ। प्रमुख विपक्षी दलले मात्र होइन, सत्तासीन दलकै सांसदले पनि समिति बहिष्कार गरिरहेका छन्। संवैधानिक आयोगमा नियुक्तिको सिफारिस प्रक्रिया गलत भन्दै कांग्रेसले बहिष्कार गरे पनि समितिले आफ्नो काम गरिरहेको छ। दलीय राजनीति र स्वार्थ समूहभन्दा माथि उठेर छलफल गर्नुपर्ने स्थानमा कुनै विशेषका सांसदले बहिष्कार गर्ने र कुनै दलविशेषका सांसद दलीय एजेन्डाभन्दा माथि उठन नसक्नु अर्को दुःखद पक्ष हो। दलीय भागबन्डा नमिलेको भन्दै सत्तासीन सहयात्री दलकै सांसदले पनि बैठक बहिष्कार गर्नुले सुनुवाइ समितिको गरिमा र वजन घटाउने काम भएको छ।"
विप्लवकारी बाटो,"पृथकतावादको नारा दिने नेतासँग त सम्झौता भयो भने राज्यभित्रै विद्रोह गर्न खोज्नेसँग एकपटक निर्णायक वार्ता किन नगर्ने ? तुलनात्मक रूपले शान्त देखिएको नेपाली तलाउमा अहिले तीनवटा तरंग एकसाथ आएका छन्। पहिलो, टीकापुर काण्डमा मुछिएका सांसद रेशम चौधरीलाई जन्मकैद गर्ने कैलाली जिल्ला अदालतको फैसला। त्यसलाई लिएर तत्काल प्रतिक्रिया देखा नपरे पनि त्यसले थारू समुदायको मनोविज्ञानलाई उद्वेलित बनाउने दूरगामी आधार खडा गरिदिएको छ। दोस्रो, अदालती निर्णयबाट छुटेका स्वतन्त्र मधेस अभियानका नेता सीके राउतलाई मूलधारमा ल्याउन सरकारले गरेको सम्झौता। यसबीच राउत कार्यकर्ताका केही गतिविधि सन्देहास्पद देखिए पनि उनी सम्झौताबाहिर गइहाल्लान् भन्ने अहिल्यै नठानौं। बरु राउत प्रकरणलाई लिएर पृथकतावादी व्याख्याविश्लेषणले जसरी ठाउँ पाउँदैछ, त्यो अतिरञ्जना भने घातक छ। तेस्रो तरंग हो नेत्रविक्रम चन्द विप्लव नेतृत्वको नेकपामाथि अर्को नेकपाको सरकारले लगाएको प्रतिबन्ध। यी तीनवटा घट्नाप्रवृत्तिले मुलुकमा फेरि अस्थिरताको बादल मडारिन थालेको संकेत गर्छन्। प्रस्तुत लेख यीमध्ये तेस्रो विषयमा केन्द्रित छ। पंक्तिकारसँग स्पष्ट जवाफ त छैन, तर यो लेख्न बस्दा दिमागमा बारम्बार प्रश्न आइरहेछ के यो तरिकाबाट विप्लवकारी गतिविधि नियन्त्रण हुन्छ अथवा हामी फेरि अर्को द्वन्द्वतर्फ उन्मुख हुँदैछौं ? विप्लव समूहका वर्तमान गतिविधि निश्चय पनि विध्वंसात्मक छन्, निर्दोषको ज्यान गएको छ, आमरूपमा आतंक फैलिएको छ। तापनि तथ्य के हो भने उनीहरू विध्वंसकारीमात्र होइनन्। यो समूहको असन्तुष्टिको जरो दशवर्षे जनयुद्ध सँग जोडिएको छ। त्यसलाई अवतरण गर्ने क्रममा अर्को दश वर्ष चलेको संक्रमणकालमा माओवादीको जुन धार शान्ति प्रक्रियाप्रति अनुदार थियो र जसले जनवादी सत्ता प्राप्तिलाई नै लक्ष्य मान्थ्यो, त्यसैको संगठित रूप हो यो। संयोगले अहिले सत्ताधारी र विद्रोही दुवै तिनै छन्, जो हिजो सँगसँगै बन्दुक बोकेर हिँडेका थिए। जनयुद्ध पूर्व रोमियो अपरेसनकै बेलादेखि रोल्पामा बादलका जो सबभन्दा प्यारा थिए, उनै अहिले बैरी बन्न पुगेका छन्। युद्धको अवतरण सही थियो भन्ने प्रचण्डन्यारेटिभ र त्यो धोका थियो भन्ने विप्लवन्यारेटिभबीचको टकराव पनि हो यो। मुलुक बल्ल स्थायित्व र विकासतिर जाला भनेको बेलामा फेरि अर्को अस्थिरता र त्यसको नियन्त्रणमा राज्यको ठूलो ऊर्जा खपत हुने अवस्था आउनु आफैंमा विडम्बना हो। विप्लवले इतिहास उल्ट्याउने जो प्रयास गर्दैछन्, त्यो सम्भव भने देखिँदैन। तर समाजमा जुन किसिमको निराशा र असन्तुष्टि छ, त्यसलाई आक्रोशको अस्त्र बनाउन र शक्तिआर्जन गर्न धेरै मेहनत गरिरहनु पर्दैन। नेपाल बारम्बार अस्थिरताको चक्रमा घुमिरहनुको कारण पनि यही हो। यो सिलसिलाको पछिल्लो पात्र विप्लव बनेका छन्। त्यसैले यो प्रकरणलाई बुझ्न उनको पृष्ठभूमि र सोचाइलाई केलाएर हेर्नुपर्ने हुन्छ। जनयुद्ध चलिरहेकै बेला, २०६२ मंसिर २६ गते रोल्पाको भाबाङमा उसबेला माओवादीको राप्ती इञ्चार्ज रहेका विप्लव हामी केही सञ्चारकर्मीसँग कुराकानी गर्दै थिए। जापानी पत्रकार कियोको ओगुराले सोधिन्, एकातिर तपाईंहरू शान्तिको कुरा गर्नुहुन्छ, अर्कोतिर छापामार संख्या बढाउँदै हुनुहुन्छ। यो कुरा त मिलेन नि ? विप्लवले आफूहरू दुइटा सत्ता मिलाउन मात्र वार्तामा गएको उल्लेख गर्दै भने, कुनै कारणले जनतामाथि धोका हुन खोज्यो भने हामी स्वीकार्नेवाला छैनौ। त्यसबेला विद्रोह गर्न एउटा मजबुत ऊर्जा चाहिन्छ। त्यो भूमिका जनसेनाले निर्वाह गर्छ। कालान्तरमा शान्ति प्रक्रियामा आएपछि माओवादी सेना भंग भयो। संयुक्त राष्ट्रसंघको निगरानीमा रहेका हतियारहरू अन्ततः राज्यको नियन्त्रणमा पुगे। तर, त्यही क्रममा केही हातहतियार लुकाउन विप्लव पक्षधर सफल भए। जसरी पनि शान्ति प्रक्रिया टुंग्याउने चटारोमा सरोकारवाला सबैले त्यो घट्नालाई नदेखेझैं गरे। अहिले त्यसबेला लुकाइएकै हतियार बाहिर निस्किन थालेका छन्। शान्ति प्रक्रियामा आएपछि आफ्ना सहयात्रीभन्दा विपरीत सत्ताको स्वाद चाख्न नगएका विप्लवले २०६३ यता पार्टीभित्र सधैं फरकमत मात्र राखिरहे। र, पहिलो संविधानसभा भंग भएपछि मोहन वैद्य किरण सँग मिलेर नयाँ दल बनाए। पछि बादलविप्लव दुवैले किरणलाई छाडे। बादल प्रचण्डतर्फ फर्केर गृहमन्त्री बन्न पुगे, विप्लवले विप्लवी बाटो समाते। तपाईं किन सधैं विद्रोही ? २०७३ साउनमा कान्तिपुरका लागि लिइएको अन्तर्वार्तामा विप्लवको जवाफ थियो, पात्र जो आए पनि राज्यको उत्पीडनकारी, पराधीन चरित्र बदलिएन। नेतृत्व शान्तिपूर्ण राजनीतिमा आयो, तर देशलाई २०५२ भन्दा अगाडि फर्कायो। राजा हटाउनेबाहेक अरू काम केही भएन। त्यही भएर आफूहरूले विद्रोह गर्नुपरेको तर्क गरे पनि कसका विरुद्ध विद्रोह भन्ने कुराको चित्तबुझ्दो उत्तर यो समूहसँग छैन। असन्तुष्टिका आधार होलान्, तर गन्तव्य र उद्देश्य अन्यौलपूर्ण देखिन्छ। हिजो पनि माओवादीले सुरुमा जनवादी सत्ता स्थापनाको अमूर्त उद्देश्य राख्दा यता न उताको अकर्मण्यमा फसेको थियो। भूराजनीतिक जटिलताले उसलाई अझ गालेको थियो। जब संविधानसभालाई लक्ष्य बनाउँदै संसदीय दलहरूसँग मिलेर राजाविरुद्ध आन्दोलन केन्द्रित गरियो, अनि मात्र जनयुद्ध को सहज अवतरण सम्भव भयो। अहिले राजा छैनन्, जननिर्वाचित सभाबाट जारी नयाँ संविधान क्रियाशील छ, राज्यको पुनःसंरचना गरेर संघीयताको अभ्यास हुँदैछ। अब कसका विरुद्ध कसका लागि विद्रोह ? के एकदलीय सत्ता स्थापनाका निम्ति आम जनता सडकमा निस्कन्छन् ? त्यस्तो सम्भावना त कहींकतै देखिँदैन। फरकफरक वैचारिक मान्यता भए पनि हालको सत्ता संरचनालाई वामपन्थी, मध्यपन्थी, दक्षिणपन्थी सबैखाले राजनीतिक शक्तिले स्वीकार गरेका छन्। जो शक्तिमा आउन चाहन्छ, चुनावी जनमतबाटै अनुमोदित हुनुपर्ने लोकतान्त्रिक प्रबन्ध समाजमा स्थापित भइसकेको छ। विप्लव समूहले पनि ढिलोचाँडो आत्मसात् गर्नुपर्ने बाटो यही हो। बन्दुकको बाटोमा लाग्दा यो सम्भावना टाढिँदै जान्छ। त्यसैले मूलधारमा आउन संवाद र सहमतिबाहेक अरू विकल्प छैन। कतिपयलाई लाग्लाफेरि पनि वार्ता ? फेरि पनि सहमतिका कुरा ? यसबाहेक कम क्षति हुने अरू उपाय पनि त देखिँदैन। सवाल ठूलो क्षति व्यहोरेर वार्तामा बस्ने कि सुरुवाती चरणमै यो उपाय अपनाउने भन्ने हो। सरकारले वार्ता प्रयासै नगरी प्रशासनिक कार्बाहीको बाटो अपनाएको छ। यसो गर्नाले विप्लव समूहप्रति कस्तो व्यवहार गर्ने भन्ने अन्यौलमा रहेका प्रहरीलाई त स्पष्ट दिशानिर्देश भयो होला। तर, प्रश्न उठ्छ के प्रहरीप्रशासनको प्रयोगबाटै यो समस्याको अन्तिम समाधान सम्भव होला ? दैनन्दिन शान्तिसुरक्षाको जिम्मेवारी बोकेको प्रहरीले राजनीतिक प्रकृतिको समस्यालाई सामान्य व्यवस्थापन त गर्नसक्ला, यसको हल नै निकाल्छ भन्ने छैन। त्यसमाथि विप्लव समूहविरुद्धको कार्बाहीलाई लिएर सत्तारुढ दलका नेताहरूले नै सरकारको आलोचना गर्न थालेका छन्। सत्ता पक्ष आफैं विभाजित भएको अवस्थामा एउटा सीमापछि प्रशासनिक कार्बाही शिथिल बन्दै जान्छ। के त्यस्तो अवस्थामा फेरि सेना परिचालनको अन्तिम विकल्पतिर लाग्ने ? २०५८ सालमा सेना परिचालनको बाटोले राजनीतिलाई शाही विप्लवको उल्टो बाटोमा पुर्याएको थियो, अहिले कहाँ पुगिने हो, त्यसबारे पनि समय छँदै ध्यान दिनुपर्ने हुन्छ। माथि भनिएझैं विप्लव समूहले जुन विध्वंसकारी बाटो लिएको छ, त्यसले उनीहरूलाई गन्तव्यमा पुर्याउँदैन, तर जनधनको क्षति गराउने र राजनीतिक वातावरण धमिल्याउने सामथ्र्य भने राख्छ। कतै त्यस्तो अवस्थामा फेरि खुट्टा उठाउन खोजेको दक्षिणपन्थी दाउपेचका निम्ति ढोका खुल्ने त होइन ? मुलुक बल्ल स्थायित्व र विकासतिर जाला भनेको बेलामा फेरि अर्को अस्थिरता र त्यसको नियन्त्रणमा राज्यको ठूलो ऊर्जा खपत हुने अवस्था आउनु आफैंमा विडम्बना हो। कुनै पनि विद्रोही शक्तिप्रति प्रशासनिक कार्बाही या संवाद कुन बाटो अपनाउने, त्यो सरकार आफैंले तय गर्ने कुरा हो। तर पृथकतावादको नारा दिने नेतासँग त भर्खरै सम्झौता सम्भव भयो भने राज्यभित्रै विद्रोह गर्न खोज्नेसँग एकपटक निर्णायक वार्ता प्रयास गर्ने कि ?"
गिरोडको ह्याट्रिकसँगै चेल्सी क्वार्टरफाइनलमा,लन्डन : इङ्लिस क्लब चेल्सी युरोपियन क्लब फुटबलको दोस्रो ठूलो प्रतियोगिता युरोपा लिग को क्वार्टरफाइनलमा पुगेको छ । शुक्रबार बिहान खेलिएको प्रिक्वार्टरफाइनलको दोस्रो लेग खेलमा युक्रेनी प्रतिद्वन्द्वी डाइनामो किभलाई उसैको मैदानमा ५० गोलको फराकिलो अन्तरले हरायो । उक्त नतिजापछि चेल्सी ८० कुल गोल भिन्नताका आधारमा क्वार्टरफाइनलमा पुगेको हो । यसअघि आफ्नो घरेलु मैदानमा खेलिएको पहिलो लेग खेलमा पनि चेल्सी ३० गोलले विजयी भएको थियो । दोस्रो लेग खेलमा चेल्सीका लागि ओलिभर गिरोडले ह्याट्रिक गरे । खेल सुरु भएको पाँचौं मिनेटमै पहिलो गोल गरेका गिरोडले ३३औं मिनेटमा टोलीको अग्रता दोब्बर बनाएका थिए । पहिलो हाफको खेल सकिनुभन्दा ठिकअघि मार्कोस एलोन्सोले चेल्सीका लागि तेस्रो गोल थपेका थिए । ५९औं मिनेटमा गिरोडले आफ्नो ह्याट्रिक पुरा गरे । ७८औं मिनेटमा चेल्सीका लागि कलुम हड्सन ओडोईले पाँचौं गोल थपेका थिए । बाहिरियो इन्टर मिलान बलियो इटालियन क्लब इन्टर मिलान भने उपाधि होडबाट बाहिरिएको छ । इन्टर मिलानलाई हराउँदै जर्मन क्लब इनट्राक्ट फ्राँकफर्ट क्वार्टरफाइनलमा पुग्न सफल भयो । शुक्रबार विहान इन्टर मिलानको घरेलु मैदानमा खेलिएको प्रिक्वार्टरफाइनलको दोस्रो लेग खेलमा फ्राँकफर्ट १० गोलले विजयी भयो । जर्मन क्लबलाई क्वार्टरफाइनलमा पुग्न सोही नतिजा नै पर्याप्त भयो । यसअघि फ्राँकफर्टको घरेलु मैदानमा खेलिएको पहिलो लेग खेल गोलरहित बराबरीमा सकिएको थियो । दोस्रो लेग खेलमा फ्राँकफर्टका लागि छैटौं मिनेटमै लुका जोभिचले निर्णायक गोल गर । अगाडि बढ्यो नापोली अर्को इटालियन सिरिए क्लब नापोली भने प्रतियोगिताको क्वार्टरफाइनलमा पुग्न सफल भयो । शुक्रबार विहान अस्ट्रियन क्लब रेडबुल साल्जबर्गको घरेलु मैदानमा खेलिएको प्रिक्वार्टरफाइनलको दोस्रो लेग खेलमा ३१ गोलले पराजित भएर पनि नापोली अगाडि बढेको हो । यसअघि घरेलु मैदानमा खेलिएको पहिलो लेग खेलमा नापोलीले साल्जबर्गलाई ३० गोलले हराएको थियो । सोही नतिजाका कारण नापोली ४३ कुल गोल भिन्नताका आधारमा क्वार्टरफाइनलमा पुग्न सफल भएको हो । आर्सनल पनि क्वार्टरफाइनलमा चेल्सीसँग अर्को इङ्लिस क्लब आर्सनल पनि प्रतियोगिताको क्वार्टरफाइनलमा पुग्न सफल भयो । आर्सनलले शुक्रबार विहान घरेलु मैदानमा खेलिएको प्रिक्वार्टरफाइनलको दोस्रो लेग खेलमा फ्रान्सेली प्रतिद्वन्द्वी रेन्सलाई ३० गोलले हरायो । उक्त नतिजापछि आर्सनल ४३ कुल गोल भिन्नताका आधारमा अगाडि बढेको हो । रेन्सको मैदानमा खेलिएको पहिलो लेग खेलमा भने आर्सनल ३१ गोलले पराजित भएको थियो । दोस्रो लेग खेलमा आर्सनलका लागि पियर एमरिक आउबामेयाङले दुई गोलको योगदान गरे । अर्को एक गोल भने माइटल्यान्ड निल्सले थपेका थिए । भ्यालेन्सियालाई सफलता स्पेनिस ला लिगा क्लब भ्यालेन्सिया पनि प्रतियोगिताको क्वार्टरफाइनलमा पुगेको छ । भ्यालेन्सिया शुक्रबार विहान खेलिएको प्रिक्वार्टरफाइनलको दोस्रो लेग खेलमा रुसी प्रतिद्वन्द्वी क्रासनोदरलाई उसैको मैदानमा ११ गोलको बराबरीमा रोक्दै अगाडि बढेको हो । यसअघि घरेलु मैदानमा खेलिएको पहिलो लेग खेलमा भने भ्यालेन्सिया २१ गोलले विजयी भएको थियो । सोही नतिजाका आधारमा भ्यालेन्सिया ३२ कुल गोल भिन्नताले क्वार्टरफाइनलमा पुग्न सफल भएको हो । भिल्लारियल पनि अन्तिम आठमा भ्यालेन्सियासँगै अर्को स्पेनिस क्लब भिल्लारियल पनि क्वार्टरफाइनलमा स्थान बनाउन सफल भयो । भिल्लारियलले शुक्रबार विहान घरेलु मैदानमा खेलिएको प्रिक्वार्टरफाइनलको दोस्रो लेग खेलमा रुसी क्लब जेनिट सेन्ट पिटर्सबर्गलाई २१ गोलले हरायो । उक्त नतिजापछि भिल्लारियल ५२ कुल गोल भिन्नताका आधारमा अगाडि बढेको हो । यसअघि जेनिट सेन्ट पिटर्सबर्गको घरेलु मैदानमा खेलिएको प्रिक्वार्टरफाइनलको पहिलो लेग खेलमा पनि भिल्लारियल ३१ गोलले विजयी भएको थियो । बाहिरियो स्पेनिस क्लब सेभिया स्पेनिस क्लब सेभिया भने प्रतिस्पर्धात्मक खेलमा चेक गणतन्त्रको साल्भिया पाराग्वेसँग पराजित हुँदै उपाधि होडबाट बाहिरिएको छ । यी दुई टोलीबीचको पहिलो लेग खेल २२ गोलको बराबरीमा सकिएको थियो । शुक्रबार विहान साल्भिया पाराग्वेको मैदानमा खेलिएको दोस्रो लेगपछि पनि दुबै टोलीको कुल गोल भिन्नता बराबरी भएपछि खेल अतिरिक्त समयमा धकेलिएको थियो । अतिरिक्त समयमा भने साल्भिया पाराग्वे ४३ गोलले विजयी भयो । त्यसपछि साल्भिया पाराग्वे ६५ कुल गोल भिन्नताका आधारमा अगाडि बढ्न सफल भयो । क्वार्टरफाइनलमा पुग्यो बेनफिका पोर्चुगिज क्लब बेनफिका भने प्रतियोगिताको क्वार्टरफाइनलमा पुग्न सफल भयो । बेनफिकाले शुक्रबार विहान घरेलु मैदानमा खेलिएको प्रिक्वार्टरफाइनलको दोस्रो लेग खेलमा क्रोएसियन क्लब डाइनामो जाग्रेबलाई अतिरिक्त समयमा ३० गोलले पाखा लगायो । उक्त नतिजापछि बेनफिका ३१ कुल गोल भिन्नताका आधारमा प्रतियोगिताको क्वार्टरफाइनलमा स्थान पक्का गर्न सफल भएको हो । यसअघि डाइनामो जाग्रेबको घरेलु मैदानमा खेलिएको पहिलो लेग खेलमा बेनफिका १० गोलले पराजित भएको थियो ।
गिरोडको ह्याट्रिकसँगै चेल्सी क्वार्टरफाइनलमा,लन्डन : इङ्लिस क्लब चेल्सी युरोपियन क्लब फुटबलको दोस्रो ठूलो प्रतियोगिता युरोपा लिग को क्वार्टरफाइनलमा पुगेको छ । शुक्रबार बिहान खेलिएको प्रिक्वार्टरफाइनलको दोस्रो लेग खेलमा युक्रेनी प्रतिद्वन्द्वी डाइनामो किभलाई उसैको मैदानमा ५० गोलको फराकिलो अन्तरले हरायो । उक्त नतिजापछि चेल्सी ८० कुल गोल भिन्नताका आधारमा क्वार्टरफाइनलमा पुगेको हो । यसअघि आफ्नो घरेलु मैदानमा खेलिएको पहिलो लेग खेलमा पनि चेल्सी ३० गोलले विजयी भएको थियो । दोस्रो लेग खेलमा चेल्सीका लागि ओलिभर गिरोडले ह्याट्रिक गरे । खेल सुरु भएको पाँचौं मिनेटमै पहिलो गोल गरेका गिरोडले ३३औं मिनेटमा टोलीको अग्रता दोब्बर बनाएका थिए । पहिलो हाफको खेल सकिनुभन्दा ठिकअघि मार्कोस एलोन्सोले चेल्सीका लागि तेस्रो गोल थपेका थिए । ५९औं मिनेटमा गिरोडले आफ्नो ह्याट्रिक पुरा गरे । ७८औं मिनेटमा चेल्सीका लागि कलुम हड्सन ओडोईले पाँचौं गोल थपेका थिए । बाहिरियो इन्टर मिलान बलियो इटालियन क्लब इन्टर मिलान भने उपाधि होडबाट बाहिरिएको छ । इन्टर मिलानलाई हराउँदै जर्मन क्लब इनट्राक्ट फ्राँकफर्ट क्वार्टरफाइनलमा पुग्न सफल भयो । शुक्रबार विहान इन्टर मिलानको घरेलु मैदानमा खेलिएको प्रिक्वार्टरफाइनलको दोस्रो लेग खेलमा फ्राँकफर्ट १० गोलले विजयी भयो । जर्मन क्लबलाई क्वार्टरफाइनलमा पुग्न सोही नतिजा नै पर्याप्त भयो । यसअघि फ्राँकफर्टको घरेलु मैदानमा खेलिएको पहिलो लेग खेल गोलरहित बराबरीमा सकिएको थियो । दोस्रो लेग खेलमा फ्राँकफर्टका लागि छैटौं मिनेटमै लुका जोभिचले निर्णायक गोल गर । अगाडि बढ्यो नापोली अर्को इटालियन सिरिए क्लब नापोली भने प्रतियोगिताको क्वार्टरफाइनलमा पुग्न सफल भयो । शुक्रबार विहान अस्ट्रियन क्लब रेडबुल साल्जबर्गको घरेलु मैदानमा खेलिएको प्रिक्वार्टरफाइनलको दोस्रो लेग खेलमा ३१ गोलले पराजित भएर पनि नापोली अगाडि बढेको हो । यसअघि घरेलु मैदानमा खेलिएको पहिलो लेग खेलमा नापोलीले साल्जबर्गलाई ३० गोलले हराएको थियो । सोही नतिजाका कारण नापोली ४३ कुल गोल भिन्नताका आधारमा क्वार्टरफाइनलमा पुग्न सफल भएको हो । आर्सनल पनि क्वार्टरफाइनलमा चेल्सीसँग अर्को इङ्लिस क्लब आर्सनल पनि प्रतियोगिताको क्वार्टरफाइनलमा पुग्न सफल भयो । आर्सनलले शुक्रबार विहान घरेलु मैदानमा खेलिएको प्रिक्वार्टरफाइनलको दोस्रो लेग खेलमा फ्रान्सेली प्रतिद्वन्द्वी रेन्सलाई ३० गोलले हरायो । उक्त नतिजापछि आर्सनल ४३ कुल गोल भिन्नताका आधारमा अगाडि बढेको हो । रेन्सको मैदानमा खेलिएको पहिलो लेग खेलमा भने आर्सनल ३१ गोलले पराजित भएको थियो । दोस्रो लेग खेलमा आर्सनलका लागि पियर एमरिक आउबामेयाङले दुई गोलको योगदान गरे । अर्को एक गोल भने माइटल्यान्ड निल्सले थपेका थिए । भ्यालेन्सियालाई सफलता स्पेनिस ला लिगा क्लब भ्यालेन्सिया पनि प्रतियोगिताको क्वार्टरफाइनलमा पुगेको छ । भ्यालेन्सिया शुक्रबार विहान खेलिएको प्रिक्वार्टरफाइनलको दोस्रो लेग खेलमा रुसी प्रतिद्वन्द्वी क्रासनोदरलाई उसैको मैदानमा ११ गोलको बराबरीमा रोक्दै अगाडि बढेको हो । यसअघि घरेलु मैदानमा खेलिएको पहिलो लेग खेलमा भने भ्यालेन्सिया २१ गोलले विजयी भएको थियो । सोही नतिजाका आधारमा भ्यालेन्सिया ३२ कुल गोल भिन्नताले क्वार्टरफाइनलमा पुग्न सफल भएको हो । भिल्लारियल पनि अन्तिम आठमा भ्यालेन्सियासँगै अर्को स्पेनिस क्लब भिल्लारियल पनि क्वार्टरफाइनलमा स्थान बनाउन सफल भयो । भिल्लारियलले शुक्रबार विहान घरेलु मैदानमा खेलिएको प्रिक्वार्टरफाइनलको दोस्रो लेग खेलमा रुसी क्लब जेनिट सेन्ट पिटर्सबर्गलाई २१ गोलले हरायो । उक्त नतिजापछि भिल्लारियल ५२ कुल गोल भिन्नताका आधारमा अगाडि बढेको हो । यसअघि जेनिट सेन्ट पिटर्सबर्गको घरेलु मैदानमा खेलिएको प्रिक्वार्टरफाइनलको पहिलो लेग खेलमा पनि भिल्लारियल ३१ गोलले विजयी भएको थियो । बाहिरियो स्पेनिस क्लब सेभिया स्पेनिस क्लब सेभिया भने प्रतिस्पर्धात्मक खेलमा चेक गणतन्त्रको साल्भिया पाराग्वेसँग पराजित हुँदै उपाधि होडबाट बाहिरिएको छ । यी दुई टोलीबीचको पहिलो लेग खेल २२ गोलको बराबरीमा सकिएको थियो । शुक्रबार विहान साल्भिया पाराग्वेको मैदानमा खेलिएको दोस्रो लेगपछि पनि दुबै टोलीको कुल गोल भिन्नता बराबरी भएपछि खेल अतिरिक्त समयमा धकेलिएको थियो । अतिरिक्त समयमा भने साल्भिया पाराग्वे ४३ गोलले विजयी भयो । त्यसपछि साल्भिया पाराग्वे ६५ कुल गोल भिन्नताका आधारमा अगाडि बढ्न सफल भयो । क्वार्टरफाइनलमा पुग्यो बेनफिका पोर्चुगिज क्लब बेनफिका भने प्रतियोगिताको क्वार्टरफाइनलमा पुग्न सफल भयो । बेनफिकाले शुक्रबार विहान घरेलु मैदानमा खेलिएको प्रिक्वार्टरफाइनलको दोस्रो लेग खेलमा क्रोएसियन क्लब डाइनामो जाग्रेबलाई अतिरिक्त समयमा ३० गोलले पाखा लगायो । उक्त नतिजापछि बेनफिका ३१ कुल गोल भिन्नताका आधारमा प्रतियोगिताको क्वार्टरफाइनलमा स्थान पक्का गर्न सफल भएको हो । यसअघि डाइनामो जाग्रेबको घरेलु मैदानमा खेलिएको पहिलो लेग खेलमा बेनफिका १० गोलले पराजित भएको थियो ।

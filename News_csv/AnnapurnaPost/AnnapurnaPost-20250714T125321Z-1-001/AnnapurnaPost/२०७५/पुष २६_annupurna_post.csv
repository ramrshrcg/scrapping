शीर्षक,विवरण
जंगल कसरी जोगाउने ?,"राजनीतिक संरक्षणमा हुने वनतस्करी नरोक्दासम्म वनजंगल मासिने क्रम रोकिने छैन आधुनिकतातर्फ प्रवेश गरेको भनेर जतिसुकै भने पनि हाम्रो देश अहिले पनि कृषिप्रधान नै हो। अहिले पनि बहुसंख्यक जनता कृषि पेसा गरिबसेका छन्। वनले कृषिलाई ठूलो सहयोग गरेको हुन्छ। वनभित्रका पातपतिंगर सडेर मल बन्छ। सन् १९६० पूर्व नेपालमा पचास प्रतिशत वन क्षेत्र थियो। त्यतिबेला जंगल विनाशको क्रम आजजस्तो बढेको थिएन। राज्यस्रोतको दोहन गरे पनि राणाहरू जंगल संरक्षणमा केही हदसम्म सकारात्मक थिए। उनीहरू विजय सालजस्तो रूख काटे दण्ड दिन्थे। रूख काट्दा रगतजस्तो चोप आउने भएकाले काट्न नहुने उनीहरूको मान्यता थियो। त्यस्तै राजधानी भरी ठूलाठूला रूख थिए। बाटो, सडक र घर बनाउने नाममा ती सबै मासिए। जंगल विनाश गर्ने यो क्रम पञ्चायतकालबाट सुरु भएको हो। बस्ती विकास र जग्गा वितरणको नाममा पञ्चायतमा जंगल मास्न सुरु गरियो। त्यस्तै झोडा वितरणको नाममा वन मासिँदै गयो। वास्तवमा कहिलेकाहीं ठूलो क्षति नहुने गरी बसोवास गराउन सकिन्छ, तर २०३६ सालको जनमत संग्रहताका ठूलो परिमाणमा वन नाश गरियो। ०४७ सालमा गिरिजाप्रसाद कोइरालाको सरकार बनेपछि पनि यो क्रम रोकिएन। उल्टो नहर नोक्सान गरेको नाममा समेत जंगल नाश गरियो। वन भन्नाले रूख, झाडी मात्र होइन, असंख्य प्राणीको आ श्रयस्थल पनि हो। त्यहाँ कैयन् प्राणीले आफ्नो वासस्थान बनाएका हुन्छन्। वनजंगल, पहाड अनि ती वनभित्रका थलचर, जलचरलगायतका पक्षी मुलुकका गहना हुन्, जसलाई सुरक्षित गरी हामीले भावी पुस्तालाई सुम्पिन सक्नुपर्छ। त्यसमाथि नेपाल त पर्यटन व्यवसायको सम्भावना भएको देश हो। हाम्रो पर्यटनको आकर्षण भनेकै यस्तै वनजंगल, त्यहाँका जीवजन्तु र चराचुरुंगी हुन्। अहिले पनि अधिकांश पर्यटक जंगल सफारी र पहाडी तथा उच्च हिमाली क्षेत्रमा पैदलयात्राको सोखले नेपाल आउने गर्छन्। यस्तो महत्वपूर्ण सम्पत्ति जोगाउन हामीले कुनै कसर बाँकी राख्नु हुँदैन। ध्यान नदिएको पाटो हाम्रो देश हेर्दा जति सुन्दर छ, विकट पनि उत्तिकै छ। हामीकहाँ तीन किसिमका पहाड छन् चुरे पहाड, महाभारत पहाड र हिमालय। नेपालको पहाड काँचो पहाड हो। यसको आयु कम छ र चट्टानभन्दा बढी माटोढुंगा मिसिएको देखिन्छ। सानो हलचल हुँदा होस् वा सडक निर्माण गर्दा पनि पहिरो जाने गर्छ। अहिले सरकार र स्थानीय वासिन्दाको सहभागितामा पहाडमा बाटो खन्ने काम प्रशस्त भएको छ। यसले ठूलो क्षति पुयाएको छ। एकातिर यसले प्राकृतिक बनोट नै खल्बल्याएको छ भने अर्कोतिर जग्गा प्लटिङ बढ्न पुगेको छ। जग्गा प्लटिङ नेपालको अर्को रोग हो। नहुने ठाउँमा प्लटिङ दरभाउ बढाइ बिक्री गर्ने कार्यमा ठूलाबडाकै संलग्नता देखिन्छ। पहाडको जंगल मासिनु र पहिरो जानु भनेको नदीनाला बढेर तराईको मलिलो माटो बगाई बालुवाढुंगाले छोपिनु हो। यसतर्फ हामीले विचार पुयाएका छैनौं। पहाडको जंगल विनाश हुँदै जाँदा तराईमा ठूला बाढी आउने र जनधनको नोक्सान हुने खतरा पनि बढ्दो छ। हाम्रो वनजंगल घट्दै गएको छ। जंगल मासे तराईको भूमि बग्ने सम्भावना छ। यी सबै कारणले जंगल नजोगाई हुँदैन। जंगल जोगाउन सबैभन्दा पहिला राजनीतिक संरक्षणमा हुने वनविनाश र वन तस्करी रोक्नैपर्छ। अन्तर्राष्ट्रिय नारा महिला न्यायाधीशको सम्मेलनका क्रममा सन् २०१४ मा म तान्जानिया पुगेकी थिएँ। सम्मेलन आरुषा भन्ने सहरमा भएको थियो। त्यहाँ गर्मी होला भन्ठानेको त जतिखेर पनि पानी परेर जाडो हुँदो रहेछ। छेउ छाउन पहाड थिएन तर ठाउँठाउँमा ठूलाठूला पार्क रहेछन्। त्यहाँ ठूलाठूला रूख जोगाएर राखिएका रहेछन्। त्यहाँ सबै जग्गा सरकारको हुँदो रहेछ। कसैले घर बनाउन खोजे ९९ वर्षका निम्ति लिजमा दिइँदो रहेछ। तसर्थ सरकारी सार्वजनिक जग्गा धेरै थिए, जहाँ रूखैरूख थिए। कतिसम्म भने फुटपाथ बनाउँदा पनि बीचमा रूख परे पनि काटिएको थिएन। भारतको राजधानी दिल्लीमा पनि सडक घुमाएर भए पनि रूख जोगाएको देखिन्छ। त्यहाँ २०२५ वर्ष पहिला त्यस्तो थिएन। अहिले त रूखैरूखले ढाकिएर जंगलजस्तै बनेको छ। अहिले विश्व तापमान वृद्धि उच्च दरमा छ। कार्बन उत्र्सजनकै कारण यस्तो भएको सबैलाई थाहै छ। कार्बन उत्सर्जन न्यूनीकरण गर्ने अनेक सन्धिसम्झौतामा नेपाल पनि पक्ष राष्ट्र भएको छ। तर व्यवहारमा भने जसले पनि मौका पाउनासाथ रूख काटेको देखिन्छ। किन मासिन्छ वनजंगल ? नेपालमा सन् १९९० देखि २००० सम्ममा १९ हजार सात सय हेक्टर जंगल मासिएको छ। सन् १९९० देखि सन् २००५ सम्ममा ७९ प्रतिशत जंगल नाश भएको तथ्यांक छ। आखिर किन मासिन्छ जंगल ? जनसंख्या बढ्दै जाँदा बसोवास पनि बढ्यो जसले गर्दा जंगल मासिने क्रम बढ्यो। जीविकोपार्जनका निम्ति पनि जंगल मासिने गरिन्छ। त्यस्ता अनेक कारण छन् जंगल मासिनुको पछाडि। तर यस्ता ससाना गतिविधिका कारण मात्र जंगल मासिएको होइन। जंगल मासिनुको पछाडि मुख्य कारण तस्करी नै हो। वन पैदावारको तस्करी गरी गरिने व्यापार व्यवसायले यो मासिँदै गएको छ। निजगढ चारकोसे जंगल मासी अन्तर्राष्ट्रिय विमानस्थल नेपालमा जुनसुकै आयोजना बन्दा पनि पहाड फोड्ने र जंगल मास्ने योजना बनाइन्छन्। जुन सरकारलाई पनि विज्ञले त्यही सल्लाह दिँदा रहेछन्। अहिले निजगढ विमानस्थल बनाउन त्यहाँको पुरानो जंगल क्षेत्र मास्ने प्रस्ताव ल्याइएको छ। आठ हजार ४६ हेक्टर क्षेत्रफल भएको सालको वन मासी अन्तर्राष्ट्रिय विमानस्थल बनाउने परियोजना छ। जंगल काटेर नयाँ जंगल रोप्ने योजना पनि प्रस्ताव गरिएको छ। यस्तो योजनाबाट स्थानीय जनतालाई केही लाभ हुँदैन। यो लाभ त्यस्ता ठेक्दारलाई हुन्छ, जसले वन काट्छ र फेरि रोप्ने नाममा पैसा पाउँछ। जंगल काटेर जंगल लगाउनुभन्दा नमास्नु नै उचित हुन्छ। पुरानो जंगल नै दीर्घायुको हुन्छ। झापामा एकपटक भरिभराउ जंगल थियो। त्यो सुकुमवासीका नाममा काटियो। पछि केही भागमा रूख रोपियो, तर जंगल बन्न सकेन। विस्तारै त्यो ठाउँ पनि मासिँदै गयो। जंगल मास्दा के हुन्छ भन्ने मैले प्रत्यक्ष अनुभव गरेकी छु। चारकोसे झाडीबाट विस्थापित वन्यजन्तु, चराचुरुंगी विस्थापित भए। निलगाई, चितुवा मानिसका घरघरमा आइपुग्थे। ती सबै अहिले अस्तित्वमै छैनन्। बेलाबेलामा हात्तीले बिराम गरेको समाचार आउँछ। त्यसको मुख्य कारण उसको वासस्थानमा भएको अतिक्रमण हो। मानिसमा बुद्धि र विवेक हुन्छ। आपू बसिरहेको ठाउँमा संकट आए बसाइँ सर्छ, तर जीवजन्तु आफ्नो वासस्थानमा बस्छ, अन्यत्र जाँदैन। बरु प्राण त्याग्छ। यो संसारमा मानवबाहेक अन्य प्राणी पनि छन्, तिनको बसोवासमा हमला गर्दा बडो सुरक्षित रूपबाट गर्नुपर्दछ। हाम्रो वनजंगल घट्दै गएको छ। हामीकहाँ समथल जग्गाको कमी छ। हामीले जंगल मासे तराईको भूमि बग्ने सम्भावना छ। यी सबै कारणले जंगल नजोगाई हुँदैन। जंगल जोगाउन सबैभन्दा पहिला राजनीतिक संरक्षणमा हुने वनविनाश र वन तस्करी रोक्नैपर्छ।"
औपचारिकताका नाममा फजुल खर्च,"एकपटक गम्भीर भएर सोचौं त। कुनैै पनि कार्यक्रम उद्घाटन गर्न प्रमुख अतिथिलाई कति घन्टा कुर्ने गरेका छौं ? संघसंस्थाहरूको मिटिङ हुँदा गणपूरक संख्या नपुगेर पछाडि सारिएका छन् ? सानो कार्यक्रम गर्दा पनि ठूलो र चर्चित स्थान अनि भीआईपी प्रमुख अतिथि खोज्दा लागत केकति लागेको छ ? कतिवटा कार्यक्रमको उपलब्धि स्वागत, आसन ग्रहण र चियापान मात्र भएको छ ? उपलब्धि जिरो भएर पनि स्वागत सत्कारमै हिरो हुनेहरूको जमात कति छ ? जति खोतल्दै जान्छौं उति भेटिन्छन् यस्ता तमाम प्रश्नहरू। फलानो भीआईपीको स्वागतमा तीन सय केजीको माला ! कठै बरा ६० केजीको मान्छेले तीन सय केजीको माला कसरी लगाउने हो ? किन सोच्दैनौं हामी त्यो माला बनाउने फूल कुन देशबाट कति पैसा तिरेर आउने हो ? चर्चा कमाउनकै लागि किन गरिन्छ, यस्तो फजुल खर्च ? विशिष्ट तहका जुनसुकै क्षेत्रका व्यक्तिलाई नियुक्ति, बढुवा, सरुवा र बिदाइमा धानिनसक्नुको सत्कार, सम्मान गरिन्छ। एउटै गलामा १५ रुपैयाँदेखि पाँच हजार रुपैयाभन्दा बढीका खादा ओढाइन्छ। एकपटक घाँटीमा भरिएपछि निकालेर आफ्ना सहयोगीलाई बोक्न लगाइन्छ। घाँटी खाली हुन नपाउँदै पुन लगातार लगाइरहन्छ। फेरि अरू नयाँनयाँ खादाले घाँटी भरिन्छ। कसलाई के भन्ने खै ? लाउनेले लाएकै छ, लगाइदिनेले लगाइदिएकै छ। विचित्रको छ हाम्रो रहर, सोच, चिन्तन र मान्यता। पसलमा उधारो खादा मागेर विशिष्ट भनाउँदाको सम्मान गर्छौँ। दिनहुँ प्रयोग हुने सबैखाले खादा कहींकतै प्रयोगमा आउँदैन। यसको उपयोगिता मूल्य शूून्य भए पनि प्रयोग भने दिनहुँ बढिरहेको छ। आर्थिक प्रगतिका लागि खर्चभन्दा आम्दानी बढी हुनुपर्छ। मुलुकको समृृद्धिका लागि आयातभन्दा बढी निर्यात गर्न सक्नुपर्छ। मेहनत नगर्ने, परि श्रम नगर्ने अनि मीठो, चोखो खानकै लागि ऋण खोज्ने वा लाजै नमानी हात थाप्ने प्रवृत्तिले कसैको पनि प्रगति हुन सक्दैन। हामी नेपालीका काम, कुरा, संस्कार, पद्धति र परम्परा बढी मात्रामा औपचारिकतामा अल्झिएका छन्। यसले अनावश्यक फजुल खर्च बढाएको छ। जतिसुकै खर्च गरेर पनि किन्न नमिल्ने समयको बर्बाद भएको छ। कुनै विशेष कार्यक्रम, सेमीनार, गोष्ठीहरूको आयोजना गर्दा विषयमा केन्द्रित नभई औपचारिकतामा नै घोत्लिने गर्छौं। अध्यक्ष कसलाई बनाउने ? प्रमुख अतिथि कुनलाई बोलाउने ? ब्याज, खादा र माला कति ल्याउने ? शुभकामना मन्तव्य सबै दलका प्रतिनिधिलाई दिने कि नदिने ? यस्तैयस्तै प्रश्नहरूमा केन्द्रित हुन्छन् हाम्रा धेरै कार्यक्रम। दस बजे सुरु गर्ने कार्यक्रममा प्रमुख अतिथिलाई कुर्दाकुर्दा चारपाँच घन्टा ढिलो हुन्छ। बोल्ने वक्ताहरूले विषयवस्तुमा केन्द्रित भएर कुरा राख्न सक्दैनन्। जुन दलबाट वा जुन संघसंस्थाको प्रतिनिधि भएर आएका हुन्छन्, तिनै दल र संघसंस्थाका कामकुरा मिलेसम्म धेरै बताएर उत्कृष्ट वक्ता बन्न खोज्ने परिपाटी छ। कार्यक्रमपछिको उपलब्धि केकस्तो भयो, कति भयो भनेर यथार्थ मूल्यांकन गर्ने गरिँदैन। उद्देश्य र उपलब्धिविना बजेट खर्च गर्नकै लागि कार्यक्रम गर्ने परिपाटी छ। चाहे सरकारी होस् वा गैरसरकारी उपलब्धि हासिल गर्न नयाँ ढंगले काम गर्नुको सट्टा औपचारिकता निभाउने नाममा फजुल खर्च गर्ने गर्छन्। सूचना र सञ्चार प्रविधिको विकासले गति लिन थालिसक्दा पनि बिरालो बाँधेर श्राद्ध गर्ने परिपाटी अन्त्य हुन सकेको छैन। आफ्नो देशको आर्थिक अवस्था हेरेर, आफ्नो घरको आर्थिक अवस्थाको मूल्यांकन गरेर मात्र त्यहीअनुसारको खर्च गर्न सक्नुपर्छ। अरूलाई देखाउन सकिनसकी ऋण खोजेर खर्च गर्ने प्रवृत्ति सबैले छोड्न जरुरी छ। एउटा फूलको थुंगाले गर्ने स्वागत र तीन सय किलोको फूलको मालाले गर्ने स्वागतमा अन्तर के होला ? अनावश्यक खर्च गरेर सामान्य कामकुराको चर्चापरिचर्चा ठूलाठूला पोस्टरहरूमा टाँस्नुले उपलब्धि कति मिल्ला ? दस औंला जोडेर नमस्कार गर्नुको आदरसत्कार छोडी तँछाडमछाड भीडभित्र पसेर महँगो खादा ओढाउँदा आधुनिक भइने हो र ? जुनसुकै कार्यक्रममा श्रोता, दर्शक, सहभागीभन्दा मञ्चतिर नै अतिथि बढी हुनुको प्रमुख कारण के होला ? जति सोच्दै जान्छौं उति प्रश्न नै प्रश्न जन्मन्छ हाम्रो मस्तिष्कमा। केही काम गर्ने सवालमा, केही उपलब्धि हासिल गर्नुभन्दा पहिला त्यसका लागि बल्लबल्ल प्राप्त गरेको रकम स्वागतका लागि ब्याज, फूलमाला र खादामै खर्च गर्ने बानी धेरैमा छ। जे कामका लागि ल्याइएको बजेट हो, नितान्त त्यही काममा खर्च गर्न किन सक्दैनौं हामी ? अब पनि नगरे कहिले गर्ने ? आजका मानिस जतिसुकै आधुनिक भए पनि हाम्रा सोच, विचार, चिन्तन र संस्कार भने आधुनिक बन्न सकेको छैन। विवाह, व्रतबन्ध, जन्मदिनलगायतका अन्य पर्वमा एक दिनको इज्जत राख्ने सवालमा थुप्रै खर्च गरिरहेका हुन्छौं। यसले सम्पन्न वर्गलाई त केही अप्ठ्यारो नपार्ला, तर गाँसवासकै समस्यामा पिरोलिनेहरूको त ढाड नै सेक्ने गरेको छ। एक दिनको मान र सम्मान भन्दाभन्दै दाइजो प्रथाले पनि वि श्राम लिनुको सट्टा झन् उचाइ प्राप्त गरेको छ। बिहेमा दिने दाइजो भएजस्तै अन्य पार्टीमा पनि त्यहीअनुसारको गिफ्ट आइटमले हाम्रो मन र मस्तिष्कमा घर बनाउँदै जान थालेको छ। जसले बढी अनावश्यक फजुल खर्च गर्न सक्छ, उसैलाई निकै आदर र सत्कार गर्ने गरिन्छ। यसैको कारणले सबैमा एकैपटक धनी बन्ने चाहना बढाएको छ। भ्रष्टाचारलाई संस्थागत मान्यता दिन हामी नै अगाडि परिरहेका छौं। अबको समय उपलब्धिको हुनुपर्छ। परिणाममुखी, नतिजामूलक, गुणात्मक विशिष्टताले भरिपूर्ण कार्यक्रम बनाउन सक्नुपर्छ। औपचारिकताका नाममा हुने गरेका सबै किसिमका फजुल खर्चहरू रोक्न सबैले अभियान नै चलाउनुपर्ने हुन्छ। अतिथि सत्कार, आसन ग्रहणमा नै अमूल्य समयको बर्बाद गर्नुहुन्न। जेकार्यक्रम हो, त्यसमै केन्द्रित हुनुपर्छ। सम्बन्धित विषयका जानकार र विशेषज्ञहरूलाई बोल्ने समय दिनुपर्छ। सम्बन्धित विषयवस्तुमा बोल्न नसक्नेलाई ठूलाबडा भन्दै वक्ताका रूपमा राख्न जरुरी छैन। एउटा राम्रो कोष खडा गर्दैमा र एउटा राम्रो ऐन, कानुन बनाउँदैमा नयाँ युगको सुरुवात भन्दै भित्ता र खम्बाहरू पोस्टरले रंगाउन जरुरी छैन। काम केही नगर्ने औपचारिकतामै चिल्लो घसेर नाम कमाउने चलन अन्त्य हुनुपर्छ। रित्तो आनेमा हात पुछेर खान्दानी हुँ भन्ने चलन अन्त्य गर्न सक्नुपर्छ। आफ्नो देशको आर्थिक अवस्था हेरेर, आफ्नो घरको आर्थिक अवस्थाको मूल्यांकन गरेर मात्र त्यहीअनुसारको खर्च गर्न सक्नुपर्छ। अरूलाई देखाउन सकिनसकी ऋण खोजेर खर्च गर्ने प्रवृत्ति सबैले छोड्न जरुरी छ। मेचको प्रयोजन आरामसँग बस्नका लागि हो। महँगो मेचमा बसेर ठूलो मान्छे भइन्छ, गतिलो मान्छे भइन्छ भन्ने सोच छोड्न जरुरी छ। हाम्रा आलिशान महल र निकै महँगा सामान प्रयोग गर्ने रहरले कुनै दिन नामी भ्रष्टाचारीमा पर्न नपरोस्। हामीले गरेका नराम्रा कामले गर्दा आफ्नै सन्तानले धिक्कार्न नपरोस्। भोजनभन्दा भोक मीठो र बिछ्यौनाभन्दा निद्रा राम्रो हो भन्ने बुझ्नु र बुझाउनु जरुरी छ। औपचारिकताका नाममा हुने फजुल खर्चबाट आफू पनि बचौं र अरूलाई पनि बचाऔं।"
"एल्लो भेस्ट, पूर्वराजाको नाच र प्रचण्डको त्रास","सन् २०१८ ले बिदा लिएसँगै फ्रान्सका राष्ट्रपति इमानुयल माक्रोनलाई नयाँ चुनौती छाडेर गयो। क्रिसमस र नयाँ वर्षको अवसरमा पर्यटकको भीड लाग्ने पेरिस यसपटक नमज्जाले सुस्तायो। आइफल टावरवरिपरि पर्यटक सदाका वर्ष झैं यसपटक झुम्मिएनन्। संसारको सबैभन्दा ठूलो संग्रहालय लौवर म्युजियममा पर्यटकको उपस्थिति पातलो रह्यो। तामक्रममा आएको गिरावटले चिसिँदै गरेको पेरिसलाई एल्लो भेस्टधारी प्रदर्शनकारीको आन्दोलनको रापले ह्वात्तै ततायो। जसले गर्दा विश्वको ध्यान आइफल टावरले भन्दा पनि एल्लो भेस्टधारी प्रदर्शनकारीको आन्दोलनले खिच्यो र त्यो क्रम जारी छ। फ्रान्सेली सरकारले पर्यावरणमैत्री हरित ऊर्जालाई प्रोत्साहन दिने भन्दै २०१९ को जनवरी १ बाट लागू हुने गरी सरकारले इन्धनमा कर बढाउने निर्णय गयोे। सरकारको निर्णयको विरोध गर्दै पूर्वी पेरिसका दुईजना ट्रकका चालकले फ्रान्सका सबै रोड सञ्जाल बन्द गर्ने हेतुले नेसनल ब्लकेड नाम दिएर आफ्नो अभियानमा साथ दिन फेसबुकमार्फत सर्वसाधारणलाई आह्वान गरे। उनीहरूको आह्वानमा अपार जनसर्मथन प्राप्त भयो र नोभेम्बर १७ मा देशव्यापी रूपमा चक्काजामसहित व्यापक प्रदर्शन भए। त्यसपछिका दिनहरूमा हरेक हप्ताको अन्त्यमा प्रदर्शन जारी छन्। प्रदर्शनकारीले हाइ भिजिबिलिटीको पहेंलो रङको ज्याकेट लगाएकाले यो आन्दोलन एल्लो भेस्टको नामले चर्चित छ। इन्धनमा कर कटौती, सम्पत्तिमाथिको एकीकृत कर प्रणालीमा सुधार, न्यूनतम ज्यालामा वृद्धि तथा आफ्ना माग सम्बोधन गर्न नसके राष्ट्रपति माक्रोनले राजीनामा दिनुपर्ने माग राखेका प्रदर्शनकारीको यो अभियानलाई स्वतस्फूर्त, गैरराजनीतिक र नेतृत्वविहीन भनिएको छ। उग्र दक्षिणपन्थी र उग्रवामपन्थी समूहको संलग्नता भएको भनिए पनि आफ्नो संलग्नताका बारेमा कुनै पनि राजनीतिक पार्टीले औपचारिक रूपमा स्वीकारेका छैनन्। डिसेम्बर १० मा राष्ट्रपति माक्रोनले आफ्नो सम्बोधनमार्फत प्रदर्शनकारीको मागलाई समेट्ने गरी न्यूनतम पारि श्रमिकमा मासिक एक सय युरो वृद्धि हुने र कर प्रणालीमा केही फेरबदल गर्ने प्रतिबद्धतासहित थप कल्याणकारी कार्यक्रम घोषणा गरे। आफ्नो अघिल्लो सम्बोधनबाट समस्या समाधान नभएपछि नयाँ वर्षको सम्बोधनमा माक्रोन प्रदर्शनकारीविरुद्ध अलि कडारूपमा प्रस्तुत भए। राष्ट्रपति म्याक्रोनको सम्बोधनले सन्तुष्ट हुन नसकेपछि प्रदर्शनकारीले आफ्नो अभियानलाई जारी राखेका छन्। फ्रान्समा सुरु भएको एल्लो भेस्ट मुभमेन्टले युरोपका अन्य देश इटाली, नेदरल्यान्ड, पोल्यान्ड, जर्मनी, बेल्जियम र पोर्चुगल, अफ्रिकी राष्ट्रहरू इजिप्ट र ट्युनिसिया तथा एसियाली राष्ट्रहरू पाकिस्तान, इराक, ताइवान र जोर्डनदेखि उत्तर अमेरिकी राष्ट्र क्यानाडासम्म फैलिइसकेको छ। अन्य देशमा पनि फैलिने क्रम जारी छ। १७ डिसेम्बर २०१० मा उत्तरपश्चिमी अफ्रिकी राष्ट्र ट्युनिसियामा मोहम्मद वउजिजी नामका २६ वर्षीय एक युवकले सरकारको ज्यादतीविरुद्ध सार्वजनिक स्थानमा आत्मदाह गरेपछि अरब स्प्रिङ अर्थात् अरब विद्रोह सुरु भएको थियो। अरब विद्रोहको रापले ट्युनिसियाका राष्ट्रपति जिन अल अविदान विन अली, इजिप्टका राष्ट्रपति होस्नी मोबारक र यमनका राष्ट्रपति अली अब्दुल्लाह सलेह सत्ताच्युत भएका थिए भने लिबियाका राष्ट्रपति मोअम्मर गद्दाफी मारिएका थिए। अरब विद्रोहको झिल्कोले सल्किएको सिरिया अझसम्म निभ्न सकेको छैन। सन् २०१९ मा विश्वका धेरै शासनकर्ताले एल्लो भेस्टको रापलाई सामना गर्नुपर्नेछ। फ्रान्सजस्तो सम्पन्न र विकसित देशमा किन हिंसात्मक आन्दोलन भइरहेका छन् त ? यसका ऐतिहासिक पाटोलाई खोतल्नुपर्ने हुन्छ। फ्रान्स वामपन्थी र दक्षिणपन्थी राजनीतिक विचारधाराको उद्गमस्थल हो। सन् १७८९ को फ्रान्सेली राज्यक्रान्तिको समयमा राष्ट्रिय सभा चलिरहँदा सभाहलको दायाँतिर राजावादी र बायाँतिर राजाविरोधीलाई दायाँतिर आसन ग्रहण गराइयो। दायाँतर्फकालाई दक्षिणपन्थी र बायाँतर्फकालाई वामपन्थी भन्न थालियो। सुरुमा प्राविधिकजस्तो सुनिने दक्षिणपन्थी र वामपन्थी शब्द राजतन्त्र र गणतन्त्र पक्षधर हुँदै राजनीतिक विचारधाराका रूपमा फ्रान्सलगायत पश्चिम युरोपमा स्थापित भयो। श्रमिक, सर्वहारा र निम्नवर्गको नेतृत्व वामपन्थी विचारधाराका पक्षधरहरूले गर्न थाले भने व्यक्तिवादी, परम्परावादी तथा उच्च पुँजीपति वर्गको नेतृत्व दक्षिणपन्थीले गर्न थाले। दक्षिणपन्थी र वामपन्थी विचारधाराका कारण तत्कालीन समाज वर्गीय हिसाबले ध्रुवीकृत भयो। दक्षिणपन्थीभन्दा वामपन्थी विचारधाराको क्रम विकासमा धेरै उत्तरचढाव आएको पाइन्छ। परम्परागत समाजवाद र साम्यवाददेखि समकालीन प्रजातन्त्र र सामाजिक लोकतन्त्रको युगसम्म आइपुग्दा यसले सम्बोधन गर्ने मुद्दा, यसले समेट्ने वर्ग र यसको नेतृत्वकर्तामा व्यापक परिवर्तन भएको छ। दोस्रो विश्वयुद्धको समाप्तिपछि मूलधारका युरोपेली वामपन्थीहरूले साम्यवादलाई परित्याग गरी प्रजातान्त्रिक बाटोबाट नै श्रमिक वर्गको मुक्ति र हितका लागि काम सकिने निक्र्योल गरेका थिए। जनताका निराशा र आक्रोशलाई बेलैमा सम्बोधन गर्न नसके हालको राजनीतिक संस्थापनलाई चुनौती दिन पैदा हुने लोकप्रियतावादी शक्तिको योजनाकार नेकपा र कांग्रेस नै हुनेछन्, जुन दिन पूर्वराजा साँच्चिकै नाच्नेछन् र प्रचण्ड तमासा हेर्नेछन्। वामपन्थीहरूले प्रजातान्त्रिक बाटो अँगालेसँगै उनीहरूको एजेन्डामा परिवर्तन आए। वामपन्थी राजनीति वर्गीय चिन्तनभन्दा पनि सामाजिक समानता र अधिकारमा केन्द्रित रहे। आर्थिक पुनर्संरचना, महिला अधिकार, अल्पसंख्यकहरूको अधिकार, जातीय तथा लैंगिक अधिकार तथा पर्यावरणीय संरक्षण वामहरूको प्राथमिकतामा परे। एजेन्डामा फरक हुनासाथ वामपन्थीहरूले मध्यमवर्गको नेतृत्व गर्न थाले र निम्न श्रमिक वर्ग नेतृत्वविहीन हुन पुगे। यसैबीच अमेरिकी नेतृत्वको विश्व उदारवाद, त्यसअन्तर्गतको विश्व व्यापार संगठन, अन्तर्राष्ट्रिय मुद्राकोष, युरोपेली युनियनको अवधारणाको प्रभाव युरोपेली राष्ट्रहरूमा पयो। पुँजी, श्रम र सामग्रीको अन्तर्देशीय प्रवाह र प्राविधिक विकासले श्रमिक वर्गले झन् पछि पर्दै गएको महसुस गर्न थाल्यो। त्यस्तै बढ्दै गएको ट्रान्सनेसनालिज्मको प्रभावबाट परम्परागत राष्ट्रवादीहरू र धार्मिक कट्टरपन्थीहरू आफ्नो पहिचान गुम्दै गएको महसुस गर्न थाले। यी असन्तुष्ट पक्षहरूलाई सम्बोधन गर्न विद्यमान दक्षिणपन्थी, मध्यमार्गी र वामपन्थी खेमाहरू असफल भइरहेका छन्। नोबेल पुरस्कार विजेता अमेरिकी अर्थशास्त्री एडमन्ड फेल्प्सले सन् २०१० मा आफ्नो थेसिसमार्फत आर्थिक असमानतासम्बन्धी एउटा निष्कर्ष निकालेका थिए। फ्लेप्सका अनुसार हाल देखा परेको आर्थिक असमानता स्वतन्त्र बजार पुँजीवादभन्दा पनि उदाउँदो निगमीकरण (कर्पोरेटाइजेसन) हो। विश्वमा हाल कर्पोरेटोक्रासीको राजनीतिक र आर्थिक क्षेत्रमा बलियो प्रभाव र नियन्त्रण छ। निर्वाचनमा राजनीतिक पार्टी र उम्मेदवारलाई ठूला कर्पोरेट कम्पनीहरू आर्थिक सहयोग गर्छन्। एक अर्थमा त्यो उनीहरूको लगानी नै हो। उनीहरूको सहयोगमा निर्वाचन जित्ने दल या उम्मेदवारले कर्पोरेटमैत्री नीति बनाउँछन्। फ्रान्समा देखा परेको समस्याको जड नै त्यही हो। मध्यमार्गी धारका इम्मानुयल माक्रोनले निर्वाचन जित्नासाथ धनीहरूको कर कटौती गरे र हाल आएर सर्वसाधारणले प्रयोग गर्ने इन्धनमा कर वृद्धि गरे। कर्पोरेट वर्गको प्रभावले समकालीन राजनीतिका संस्थापन पक्ष भनिएका दक्षिणपन्थी, वाम र मध्यमार्गी दलहरूको नेतृत्व विस्तारै इलिट (सम्भ्रान्त) वर्गको कब्जामा पर्दै गएको छ। फलस्वरूप वामपन्थीले समेट्न नसकेका श्रमिक वर्ग र मध्यमार्गी तथा दक्षिणपन्थीले समेट्न नसकेका धार्मिक कट्टरपन्थी र परम्परागत राष्ट्रवादी समूहलाई नेतृत्व गर्न लोकप्रियतावाद नामक एन्टी इलिट अति दक्षिणपन्थी धारको उदय भएको छ। पपुलिस्ट अर्थात् लोकप्रियतावादका पक्षधरहरू जनतामा छाएको नैरश्य र आक्रोशलाई सम्बोधन गरी राजनीतिक संस्थापनविरुद्ध संगठित गर्न सफल भएका छन्। अमेरिकी राष्ट्रपति डोनाल्ड ट्रम्पले गोरा श्रमिक वर्ग र इभान्जलिकल क्रिस्चियनहरूलाई वासिंटनका राजनीतिक संस्थापनहरूको विरुद्धमा संगठित गरेरै २०१६ को निर्वाचनमा सफलता हासिल गरेका थिए। नाइगेल फरेजलगायतका बेलायती पपुलिस्ट नेताहरूले राष्ट्रिय स्वाधीनता, पहिचान र सीमा सुरक्षाका मुद्दा उठाएर बेलायतलाई युरोपियन युनियनबाट अलग्याउन सफल भएका थिए। फ्रान्सको गत सालको निर्वाचनमा पनि पपुलिस्ट नेत्री मरिनले पेनले वर्तमान राष्ट्रपति माक्रोनलाई कडा टक्कर दिएकी थिइन्। नेपालमा एल्लो भेस्ट मुभमेन्टको असर पर्ने प्रबल सम्भावना छ। गत मंसिर ११ मा नेपाल सरकारले नयाँ युगको सुरुवात भन्दैे सामाजिक सुरक्षा कार्यक्रम घोषणा गयो। यति राम्रो कार्यक्रमको महत्वलाई सरकारले अपनाएको तामझाम र भट्किलो प्रचारबाजीले ओझेलमा पारिदियो। निजी क्षेत्रको प्रायोजनमा प्रधानमन्त्रीको फोटो पोलमा झुन्ड्याइनन् मात्र, अखबारका कभरहरूमा सर्वत्र छाए। कार्यक्रमको भन्दा पनि प्रधानमन्त्री र श्रममन्त्रीको प्रचारबाजी भयो। यो कर्पोरेटोक्रासीको राम्रो उदाहरण हो। सरकारलाई फुक्र्याउने र आफ्नो दुनो सोझ्याउने निजी कम्पनीहरूको चाल। गठनको वर्षगाँठको नजिक पुग्दा पनि सरकारले किन देखिने गरी काम गर्न सकेको छैन त ? किनकि अन्य सरकारले झैं यथास्थितिबाटै काम गर्न खोजिरहेको छ। शिक्षाको व्यापारीकरणलाई टुलुटुलु हेरेर बसिरहेको छ। डा गोविन्द केसीसँगको सम्झौताअनुसारको विधेयक पास गर्न अझै खुट्टा कमाइरहेको छ। सत्ताबाहिर रहँदा वामहरूले अत्यधिक महत्व दिने क्रान्तिकारी भूमिसुधारका बारेमा मौन बसेको छ। सिन्डिकेट प्रणाली खारेजीदेखि बदनाम ठेकेदार कम्पनीहरूका विरुद्धमा कारबाही गर्न असफल भइसकेको छ। सरकारले नयाँ युगको कुरा त गरेको छ, तर पुरानो चस्मा फुकालेको छैन, जसले जनतामा उत्साहभन्दा नैरश्य पैदा गरेको छ। केही समय पहिले एउटा पारिवारिक जमघटमा पूर्वराजाले नाचेको खबरप्रति प्रचण्डले चासो देखाए। यसलाई चासोभन्दा पनि त्रासका रूपमा हेर्न सकिन्छ। पछिल्लो समयमा सरकारले गरेका केही विवादास्पद निर्णयहरू, उसको संलग्नतामा भएको प्यासिफिक समिट तथा वाइडबडी जहाज खरिद प्रकरणले सरकारप्रतिको जनविश्वास घट्दैछ। कांग्रेसको रुन्चे प्रतिपक्षीको भूमिका त्यति नै निष्प्रभावी छ। समानान्तर रूपमा चलेका कांग्रेसको महासमिति बैठक र नेकपाको केन्द्रीय समितिका बैठकहरू गुटगत आरोपप्रत्यारोप र पदीय लोलुपतामै केन्द्रित रहे। प्रचण्डलाई यो पनि हेक्का होला कि उनले मुक्तिको सपना देखाएका जनता विपना देख्न नपाई अलपत्र परेका छन्। उनका पछि लागेका युवाहरू कोही अपांग भएर घरमा थन्किएका छन् त कोही खाडीका तातो धुपमा खटिरहेका छन्। बुर्जुवा शिक्षा भन्दै स्कुल छोडेर जनयुद्धमा लागेका इमानदार कार्यकर्ता यता न उता भएका छन् तर शान्ति प्रक्रियापछि पार्टी प्रवेश गरेका त्यही बुर्जुवा शिक्षाका डिग्रीधारीहरू मालामाल भएका छन्। श्रमिकहरूको नेताबाट प्रचण्डलगायत तत्कालीन माओवादीका नेताहरू पनि अन्य पार्टीका नेताहरूजस्तै काठमाडौंकेन्द्रित कर्पोरेट र इलिटहरूको मण्डलमा सामेल भइसकेका छन्। दिशाविहीन सरकार, रुन्चे प्रतिपक्ष, मौलाउँदो भ्रष्टाचार, खस्किँदो राष्ट्रियता र बढ्दो वैदेशिक हस्तक्षेपलाई कारण बनाई अति दक्षिणपन्थी शक्तिले जनताको आक्रोशलाई संगठित गरेर बानेश्वरका इलिट संस्थापनविरुद्ध खडा गर्न सक्ने कुरा नकार्न सकिँदैन। त्यसो भएमा अमेरिकी बत्तीसौं राष्ट्रपति फ्र्यांकलिन रुजबेल्टले भने झैं राजनीतिमा कुनै पनि कुरा दुर्घटनावश हुँदैनन्। त्यसो हुन्छ भने तपाईं सर्त लगाउनुस् कि त्यो त्यसरी नै योजनाबद्ध थियो। जनताका निराशा र आक्रोशलाई बेलैमा सम्बोधन गर्न नसके हालको राजनीतिक संस्थापनलाई चुनौती दिन पैदा हुने लोकप्रियतावादी शक्तिको योजनाकार नेकपा र कांग्रेस नै हुनेछन्, जुन दिन पूर्वराजा साँच्चिकै नाच्नेछन् र प्रचण्ड तमासा हेर्नेछन्।"
निकासको सर्त युवा कांग्रेस,"सर्वदलीय सहमति कायम गरेर नागरिक समाजको सहभागितामा भ्रष्टाचारविरुद्ध राष्ट्रिय मेलमिलाप अभियानको थालनी आजको आवश्यकता हो स्थानीय विकासमन्त्री रामचन्द्र पौडेललाई बधाई दिन पुल्चोकस्थित मन्त्रीनिवास पुगुञ्जेल कांग्रेसका त्रिमूर्ति (सर्वमान्य नेता गणेशमान सिंह, कार्यवाहक सभापति कृष्णप्रसाद भट्टराई तथा प्रधानमन्त्री गिरिजाप्रसाद कोइराला) बीचको मतान्तर छताछुल्ल भइसकेको थियो। सरकार गठन भएको ६ महिना नबित्दै कांग्रेस फुट्ने अड्कलबाजी धेरैले गर्न थालेका थिए। किन तपाईंहरू एकजुट भएर शीर्ष नेताहरूलाई तह लगाउन सक्नु हुन्न ? मेरो प्रश्नको उत्तर दिँदै मन्त्री पौडेलले भनेका थिए, तैंले बुझेकै छैनस्, यी तीन बूढाले पार्टीलाई आर्यघाट नपुर्याई आफूहरू ब्रह्मनालमा लम्पसार पर्नेवाला छैनन्। तीनैजना मिलेर पार्टी डुबाउने भए ! यतिबेला अधिकांश कांग्रेस नेताहरूले भन्न थालेका छन्, कांग्रेस सुदृढ भएन, बूढाहरूले पार्टी सखाप पार्ने भए। त्यसबेला चालीस नाघिसक्दा पनि रामचन्द्र पीढीका कांग्रेस नेताहरू युवा कहलिन्थे। उनीहरूलाई हिजोआज सामुन्ने पर्दा दाइ भनेर सम्बोधन गर्ने, तिनका पछाडि भने बूढा भन्ने प्रचलन छ कांग्रेसजनमा। उमेर पुगेका एक दर्जनभन्दा बढी दाइ नेताहरू कांग्रेस दलका निमित्त एस्सेट नभएर ठूलै लायबलिटी सिद्ध भने भइसकेका छन्। यसकारण पनि २७ वर्षअघिको स्मरण गर्नु मनासिब देखिएको हो। त्यसो त कांग्रेस मात्र होइन, प्रमुख राजनीतिक दलका अग्रिम पंक्तिका नेता सबैले ६० को दशक पार गरिसकेका छन्। जागिरे भएको भए अधिकांश नेताले अवकाश पाइसकेका हुने थिए। निःसन्देह पञ्चायतको तीसबर्से कालखण्डबाट राष्ट्रलाई उन्मुक्ति दिने काम अहिलेको राजनीतिक पीढीकै सक्रियतामा भएको हो। प्रजातन्त्रका संवाहकहरूबाट ल्याइएको परिवर्तनका कारण पहिलो जनआन्दोलनपछि देश उन्नति पथमा दगुर्ने विश्वास सबैमा थियो। विडम्बना, त्यस्ता नेता राजनीतिमा सक्रिय भएकैले राष्ट्र एकपछि अर्को भड्खालोमा फस्दै गएको छ। देश हाँक्ने जिम्मेवारी पाएपछि यही पीढीका नेताहरूले आफ्नो तथा आफन्तजनहरूको उन्नतिमै समय खर्चिए। यस अवधिमा तिनलाई शासक चुन्ने मतदाताको उन्नति भने हुन सकेन। नेता तथा तिनका आफन्तकै उन्नतिका निमित्त सर्वसाधारणले मूल्य चुकाउनुपर्यो। वर्तमान पीढीका नेताहरू (सत्तासीन हुँदा) को अक्षमता देश नबन्नुको प्रमुख कारण हो। कुनै न कुनै दिन विद्यमान नेतृत्वको अकर्मण्यता तथा उमेर (नेतृत्वको) बीचको अन्तरसम्बन्धका विषयमा अनुसन्धान हुने नै छ। नेतृत्वले प्रदर्शन गरेका चारित्रिक गुणमा अन्तरनिहित आर्थिक, सामाजिक, मानसिक तथा मनोवैज्ञानिक कारणको व्याख्या त्यस्ता अनुसन्धानकर्ताले गर्ने नै छन्। इतिहास पल्टाउने हो भने राष्ट्र सञ्चालकको उमेर तथा देशको अवस्थाबीच अन्तरसम्बन्ध हुन्छ। उमेर ढल्केका नेताहरूको चंगुलमा देश सञ्चालित हुँदा अनिष्ट निम्तिएका छन्। प्रथमतः कम उमेरका नेता सत्तासीन हुँदा भने थोरै भए पनि अमनचयन कायम भएको छ। दोस्रो ५० वर्ष उमेर नाघेपछि सत्तामा पुगेकाहरूले देशको भलोभन्दा कुभलो बढी गरेका छन्। तेस्रो जुनसुकै प्रधानमन्त्रीको पहिलो कार्यकालमा (चाहे त्यो नौमहिने कार्यकाल नै किन नहोस्) राष्ट्र जति लाभान्वित भएको छ, त्यति उनीहरूको अन्य कार्यकाल भएको छैन। चौथो जति लामो अवधि कुनै नेता सत्तामा टिकिरहन्छ त्यति नै उसले राष्ट्रको हितभन्दा अहित बढी गरेको छ। देश एकीकरण गर्ने राजा पृथ्वीनारायण शाहले ३६ वर्षको उमेरमा शासन भार सम्हालेका थिए। दरबारभित्रको षड्यन्त्रबाट तहसनहस मुलुकलाई स्थायित्व दिने श्रेय पाएका भीमसेन थापा मुख्तियार (आजका दिनमा प्रधानमन्त्री) हुँदा ३१ वर्षका थिए। राणा पारिवारिक शासन प्रणालीका संस्थापक जंगबहादुरले प्रधानमन्त्री पद सम्हाल्दा उनी ३० वर्षका थिए। नेपाल स्वतन्त्र राष्ट्र भएको मान्यता स्थापित गर्ने चन्द्रशमशेर ३८ वर्ष हुँदा प्रधानमन्त्री भएका हुन्। राणा शासनविरुद्धको क्रान्तिको नेतृत्व गर्दा मातृकाप्रसाद कोइरालाको उमेर ३८ वर्षको थियो। पहिलो संसद्को चुनाव सम्पन्न गर्ने मन्त्रिमण्डलका अध्यक्ष सुवर्णशमशेरको उमेर ४८ थियो। पहिलो आमनिर्वाचनमा दुईतिहाइ बहुमत ल्याउने दल कांग्रेसका हालसम्मकै लोकप्रिय नेता विश्वेश्वरप्रसाद कोइराला प्रधानमन्त्री हुँदा ४५ वर्षका थिए। देशमा भ्रष्टाचार व्याप्त मात्र भएको छैन, एकपछि अर्को गरी खुलासा हुँदै गएका भ्रष्टाचारका काण्डले विगतका त्यस्ता काण्डलाई पुड्को सावित गराएका छन्। अब कुनै व्यक्ति वा संस्थाको चाहनाबाट मात्रै नियन्त्रण हुनेवाला छैन। कृष्णप्रसाद भट्टराई मात्र त्यस्ता अपवाद पात्र हुन् ,जसले ६६ वर्षको उमेर पार गरेपछि प्रधानमन्त्री पद प्राप्त गरी देशलाई निकास दिन सफल भए। भट्टराईका थुप्रै योगदानमध्ये बहुदलीय व्यवस्था पुनस्र्थापना, संसदीय प्रणालीअनुरूपको संविधान, सक्रिय राजतन्त्रलाई संवैधानिक राजतन्त्रमा परिणत गराई देशलाई अस्थिरताबाट स्थिरतातर्फ उन्मुख तुल्याउने प्रमुख हुन्। ६६ वर्ष हुँदाको भट्टराईको पहिलो (दुईबर्से अवधि) कार्यकालको तुलनामा ७५ वर्ष उमेर पुगेपछि प्राप्त भएको दोस्रो प्रधानमन्त्रीको कार्यकाल (नौ महिना) फरक रह्यो। पहिलो कार्यकालको नौ महिनामा तिनले मुलुकका निमित्त उनले गरेका योगदानसँग दोस्रो कार्यकाल दाँज्न सुहाउँदैछ। अन्य प्रधानमन्त्रीहरूको हकमा अर्थात् जसलाई पटकपटक प्रधानमन्त्री पदमा नियुक्त हुने वा चुनिने अवसरहरू मिलेका थिए, तिनीहरूको योगदान कस्तो रह्यो भन्ने जगजाहेर छ। कुनै पनि प्रधानमन्त्रीले पहिलो कार्यकालमा गरेजति काम दोस्रो कालमा गर्न सकेको इतिहास छैन। इतिहासबाट पाठ सिकेर कांग्रेसलाई साँच्चिकै नवजीवन दिने हो भने दललाई बूढापाकाहरूको चंगुलबाट फुत्काउनुको विकल्प छैन। राजनीतिक धरातलमा नाटकीय परिवर्तन भएन भने वर्तमान संसद् अर्को चार वर्षसम्म रहनेछ। त्यसैगरी नेपाल कम्युनिस्ट पार्टी विभाजन भएन भने प्रधानमन्त्री परिवर्तन होलान्, तर सोही पार्टीको नेतृत्वको सरकार कायम हुनेछ यो अवधिभर। आउँदो चार वर्षपछि कांग्रेस पार्टीका गुटउपगुटका प्रमुख नेताहरूको उमेर कृष्णप्रसादको दोस्रो कार्यकाल हुँदाको अवस्थाभन्दा बढी हुनेछ। आफूले दललाई एक ढिक्का तुल्याएर मात्र वि श्राम लिने, दलको संसद्मा बहुमत कायम नगरुञ्जेल चुप नबस्नेदेखि देशलाई निकास दिने आदि जतिसुकै प्रतिबद्धता व्यक्त गरे पनि उनीहरूको आशय प्रस्ट छ। सकेसम्म प्रधानमन्त्रीको (पार्टी सभापति एवं संसदीय दल नेताको हकमा पुनः) पद प्राप्त गर्ने, त्यो नभए आकर्षक मन्त्रालयको जिम्मेवारीसहितको उपप्रधानमन्त्री पदको पर्खाइमा समेत छन् उनीहरू। कसैले पनि क्रियाशील राजनीतिबाट सन्न्यास लिने सोच बनाएक छैनन्। विगतमा आफूहरूबाट भएका गल्ती तथा कमजोरीकै कारण दलको लोकप्रियतामा ह्रास आएको तथा राष्ट्र दलदलमा फसेको जिम्मेवारी बहन गर्न कुनै नेता पनि तयार छैनन्। एकले अर्कोलाई गुटबन्दी गरेको आरोप लगाउँदै आफू बलियो गुट नेता बन्ने कसरतमा नतमस्तक भएर लागिपरेका छन् उनीहरू। निर्वाचनमा पार्टीले लज्जास्पद हार बेहोर्नुपरेको पीडा पनि उनीहरूमा छैन। निर्वाचनमा भएको हारको जिम्मेवारी कसले लिने भन्ने विषयकै कारण केन्द्रीय समिति बैठक लम्बिएको थियो। आजका युवा नेताहरू अझै बूढापाकाहरूले ससम्मान अभिभावकीय भूमिका निर्वाह गर्न तयार हुन्छन् भन्ने सोच राख्छन् भने कांग्रेसमा विगतको इतिहास पुनः दोहोरिनेछ। हिजोको पीढीले भोगेको नियति आजका युवा नेताले भोग्नुपर्ने अवस्था आउने निश्चित छ। त्यतिबेलासम्म उनीहरू स्वयं पनि असान्दर्भिक बूढा नेता मा परिणत भइसकेका हुनेछन्। राष्ट्रका निमित्त उनीहरूको उपादेयता समाप्त हुनेछ। त्यस्तो परिस्थितिमा अन्तरपार्टी कलहग्रस्त कांग्रेस पार्टीको चार वर्षपछिको भविष्य कस्तो होला भनेर अड्कल काट्न कुनै माथापच्ची गर्नु जरुरत पर्ने छैन। बीपी विचारको सान्दर्भिकता जोगाउन र पार्टीको स्वर्ण इतिहासको गुण र व्याख्या गर्न रुचाउने आजका युवा नेताले दाइ पीढीलाई पाखा लगाउनकै निमित्त भए पनि बीपीको सल्लाहअनुसार सुकिलामुकिला को चंगुलबाट दललाई उन्मुक्ति दिन कत्ति पनि समय खेर फाल्नु हुँदैन। नेताहरूलाई तीतो लाग्न सक्ला तर यथार्थ के हो भने जबसम्म पार्टी सुकिलामुकिलाको हितार्थ सञ्चालित भइरहन्छ त्यतिबेलासम्म कांग्रेसले गुमेको छवि फिर्ता ल्याउन सक्ने छैन। २००७ देखि भएका हरेक परिवर्तनमा नेतृत्वदायी भूमिका निर्वाह गरेको दल कांग्रेसका निमित्त ठूलो चुनौती आएको छ। वर्तमान सरकार इतिहासले प्रदान गरेको सर्वशक्तिशाली अवसरमा पनि इतिहासकै सबैभन्दा कमजोर सरकारको रूपमा प्रस्तुत हुँदैछ। यो सरकारबाट अब राष्ट्रहितका निमित्त कुनै पहलकदमी होला भन्ने अवस्था छैन। लोकप्रियता प्राप्तिकै लागि मात्र सरकार प्रमुख सरकारका कामको एकल प्रशंसक साबित हँुदैछन्। देशमा भ्रष्टाचार व्याप्त मात्र भएको छैन, एकपछि अर्को खुलासा हुँदै गएका भ्रष्टाचारका काण्डले विगतका त्यस्ता काण्डलाई पुड्को सावित गराएका छन्। भ्रष्टाचार यति मौलाइसकेको छ कि अब कुनै व्यक्ति वा संस्थाको चाहनाबाट मात्रै नियन्त्रण हुनेवाला छैन। भ्रष्टाचार नियन्त्रण नगर्ने हो भने देशको भविष्य अन्धकारमय हुने निश्चित छ। सर्वदलीय सहमति कायम गरेर नागरिक समाजको सहभागितामा भ्रष्टाचारविरुद्ध राष्ट्रिय मेलमिलाप अभियानको थालनी आजको आवश्यकता हो। कांग्रेसका युवा नेताहरूमा त्यस्तो अभियान सञ्चालन गर्ने ल्याकत, हिम्मत तथा ऊर्जा छ। उनीहरूले भ्रष्टाचारविरुद्ध राष्ट्रिय सहमति कायम गर्ने अभियानको नेतृत्वलाई अवसर तथा चुनौतीका रूपमा ग्रहण गर्न सक्छन्। त्यस्ता अभियानको सफल कार्यान्वयनबाटै नेतृत्वमा हावी भई दलको सार्थकता पनि जोगाउन सक्ने छ। समय छँदै चलायमान हुन युवा नेताहरू तयार नहुने हो भने एउटा प्रजातन्त्रवादीका लागि राम राम भन्नुको विकल्प के नै हुन सक्छ र ?"
खप्तड गोल्डकप : तीर्थको ह्याट्रिकले पुलिसको जित,धनगढी : नेपाल आइस अन्तर्राष्ट्रिय सुदूरपश्चिम खप्तड गोल्डकप फुटबलको बुधबार भएको खेलमा नेपाल पुलिस क्लबले सफलता हात पारेको छ। पुलिस क्लबले मोरङ फुटबल क्लबलाई ३० गोलले हरायो। जितसँगै पुलिस क्लब प्रतियोगिताको क्वार्टरफाइनलमा पुगेको छ। पुलिस क्लबको जितमा तीर्थ रानाले ह्याट्रिक गरे। खेलको सुरुदेखि नै विपक्षीमाथि दबाब बनाएको पुलिस क्लबले तीर्थको गोलमा अग्रता बनाएको थियो। तीर्थले खेलको सातौं मिनेटमा डीबक्स भित्रबाट गरेको शक्तिशाली प्रहारलाई मोरङका गोलरक्षक सन्तोष योञ्जनले बचाउन सकेनन्। खेलको ३५औं मिनेटमा अभिषेक रिजालको उत्कृष्ट मुभमा तीर्थले नै पुलिसको अग्रता दोब्बर बनाएका थिए। अभिषेकले विंगबाट एक्लै बढाएको बललाई पेनाल्टी क्षेत्रभित्र लग्दै दिएको पासमा तीर्थले हेडर गोल गरे। ४३औं मिनेटमा तेज तामाङले पेनाल्टी क्षेत्र बाहिरबाट गरेको प्रहार पोस्टभन्दा थोरै माथिबाट बाहिरिएको थियो। दोस्रो हाफमा पनि पुलिस क्लबले आक्रामक रणनीतिलाई कायम राख्दै पोस्टमा एकपछि अर्को आक्रमण गरिरह्यो। ५७औं मिनेटमा सन्तोष हेमरुनको क्रसमा नीरकुमार राईको भली प्रहारले पोस्टको दिशा लिन सकेन। त्यसलगत्तै निीरकुमारले नै छोटो कर्नरमा सीधै पोस्टमा गरेको प्रहार क्रसबारमा लागेर फर्कियो। ७५औं मिनेटमा अभिषेकको पासमा सन्तोष हेमरुनको प्रहार फितलो रहँदा पुलिस क्लबले अग्रता फराकिलो बनाउन सकेन। दोस्रो हाफको इन्जुरी समयमा अभिषेक रिजालको पासमा तीर्थले गोल गर्दै ह्याट्रिक पूरा गरे। उनी खेलको म्यान अफ दी म्याच घोषित भए। उनले १० हजार रुपैयाँ पुरस्कार पाए। पुलिस क्लबका प्रशिक्षक अनन्त थापाले मैदान केही नयाँ भएकाले खेलाडीलाई सेट हुन समय लागे पनि जित हात पार्दा खुसी रहेको प्रतिक्रिया दिए। पराजित टोलीका प्रशिक्षक सञ्जीव बुढाथोकीले बलियो पुलिस क्लबविरुद्ध आफ्ना युवा खेलाडीले डटेर खेल्न नसकेको बताए। पुलिस क्लबले अब पुस २९ गते हुने क्वार्टरफाइनल खेलमा मनाङ मस्र्याङ्दी क्लबको सामना गर्नेछ। बिहीबार भ्याली च्यासल युवा क्लब र दिल्ली युनाइटेडबीच खेल हुनेछ।
दिल्लीको पोस्टमा च्यासलको आधा दर्जन गोल,धनगढी : नेपाल आइस सुदूरपश्चिम खप्तड गोल्डकप फुटबल प्रतियोगिताको तेस्रो दिन बिहीबार भएको खेलमा भ्याली च्यासल युवा क्लबले विपक्षीको पोस्टमा आधा दर्जन गोल ठोकेको छ। च्यासलले दिल्ली फुटबल क्लबलाई ६० गोलको फराकिलोअन्तरले पराजित गरेको हो। च्यासलको जितमा विदेशी खेलाडी अर्मान्ड मोएनले ह्याट्रिक गरे। धनगढी रंगशालामा भएको खेलमा च्यासलले १४औं मिनेटमै अग्रता लिएको थियो। एल्भिसको पासमा सञ्जोग राईले सहज गोल गर्दै च्यासललाई अगाडि बढाए। ३१औं मिनेटमा हेमन्त थापामगरले करिब २५ यार्ड टाढाबाट गरेको सशक्त प्रहार क्रसबारको भित्री भागमा ठोक्किएर गोलमा परिणत भयो। ४०औं मिनेटमा सञ्जोग राईको लामो पासलाई नियन्त्रणमा लिँदै अर्मान्डले डीबक्स भित्रबाट गरेको शक्तिशाली प्रहारलाई दिल्लीका गोलरक्षक मन्दिपले बचाउन सकेनन्। यसैगरी दोस्रो हाफमा पनि च्यासलले सुरुदेखि नै विपक्षीमाथि एकतर्फी दबाब कायम राख्यो। ६१औं मिनेटमा अर्मान्ड मोएनले योगेश गुरुङको पासलाई सदुपयोग गर्दै च्यासललाई ४० गोलले अगाडि बढाए। ७३औं मिनेटमा अर्मान्डले प्रहार गरेको फितलो प्रहारलाई गोलरक्षक मन्दिपले रोक्न नसक्दा च्यासल ५० गोलले अगाडि बढेको थियो। इन्ज्युरी समयको पहिलो मिनेटमा सन्तबहादुर गुरुङले गोल गर्दै च्यासललाई ६० को सजिलो जित दिलाए। खेलको आरके कन्स्ट्रक्सन म्यान अफ दी म्याच बनेका अर्मान्डले १० हजार रूपैयाँ पुरस्कार प्राप्त गरे। जितसँगै च्यासलले प्रतियोगिताको क्वार्टरफाइनलमा स्थान सुरक्षित गरेको छ। च्यासलले अब सेमिफाइनल प्रवेशका लागि रुस्लान थ्रीस्टार क्लबको सामना गर्नेछ। विजयी टोली च्यासलका प्रशिक्षक राजुकाजी शाक्यले नयाँ मैदान भए पनि डेब्यु गरेका फरवार्डले उत्कृष्ट प्रदर्शन गरेका कारण टोलीको जित सम्भव भएको प्रतिक्रिया दिए। पराजित टोली दिल्लीका प्रशिक्षक बीएस मेहराले पहिलो रोजाइका ६ जना खेलाडी भारतमा व्यस्त भएको हुँदा सोचेअनुरूप खेल्न नसकिएको बताए। शुक्रबार हुने खेलमा रूपन्देहीको गोर्खा ब्वाइजले काठमाडौंको सीएमजी क्लब संकटाको सामना गर्नेछ।
डियाजको डेब्यू खेलमा रियलको सजिलो जित,म्याड्रिड : कोपा डेल रे फुटबलको बिहीबार बिहान घरेलु मैदानमा खेलिएको खेलमा रियल म्याड्रिडले सजिलो जित हात पारेको छ। घरेलु लिग स्पेनिस ला लिगामा गतिलो प्रदर्शन गर्न नसकिरहेको रियलले कोपा डेल रेको अन्तिम १६ टोलीबीचको भिडन्तको पहिलो लेग खेलमा लेगानेसलाई ३० गोलले पराजित गरेको हो। जितसँगै रियलले क्वार्टरफाइनल प्रवेशको सम्भावना पनि बलियो बनाएको छ। पहिलो हाफको खेल सकिनुभन्दा एक मिनेटअघि रियलका लागि अनुभवी खेलाडी सर्जियो रामोसले पेनाल्टीमार्फत पहिलो गोल गरेका थिए। यसैगरी खेलको दोस्रो हाफमा पनि रियलले विपक्षीको पोष्टमा दुई गोल ठोक्यो। ६८औं मिनेटमा रियलका लागि लुकास भासक्वेजले दोस्रो गोल गरेका थिए। ७७औं मिनेटमा भिनसियस जुनियरले तेस्रो गोल गर्दै रियललाई सजिलो जित दिलाए। लेनानेसविरुद्धको खेलमा रियलले आफ्ना १९ वर्षीय ब्राहिम डियाजलाई पनि डेब्यू गराएको थियो। उनी निर्धारित समयको खेल सकिनुभन्दा १२ मिनेटअघि परिवर्तित खेलाडीका रुपमा मैदानभित्र प्रवेश गरेका थिए। डियाज गत साता इङ्लिस प्रिमियर लिग क्लब म्यानचेस्टर सिटीबाट एक करोड ५० लाख पाउन्डमा रियलमा आबद्ध भएका थिए। दोस्रो लेग खेल आगामी बुधबार खेलिने छ। अर्को खेलमा बलियो एट्लेटिको म्याड्रिड भने गिरोनासँग उसैको मैदानमा ११ गोलको बराबरीमा रोकियो। एट्लेटिकोका लागि नवौं मिनेटमा एन्टोइन ग्रिजम्यानले पहिलो गोल गरे। ३४ औं मिनेटमा गिरोनाका एन्थोनी लोजानोले बराबरी गोल फर्काए। यसैगरी गेटाफेले घरेलु मैदानको फाइदा उठाउँदै रियल भालाडोलिडलाई १० गोलले हरायो भने भिल्लारियल घरेलु मैदानमै आरसीडी स्पान्योलसँग २२ गोलको बराबरीमा रोकियो।
"फ्रेन्च लिग कपको क्वार्टरफाइनलबाट बाहिरियो पीएसजी, नेमारको गोल अर्थहिन","पेरिस : घरेलु लिगमा उत्कृष्ट प्रदर्शन गर्दै आएको ब्राजिलियन स्टार नेमारको क्लब पेरिस सेन्ट जर्मन (पीएसजी) फ्रेन्च लिग कपमा भने क्वार्टरफाइनलबाटै बाहिरिएको छ। पीएसजीलाई बिहीबार बिहान खेलिएको क्वार्टरफाइनल खेलमा तुलनात्मक रुपमा कमजोर प्रतिद्वन्द्वी ग्विनगाम्पले २१ गोलले हरायो। आफ्नै मैदानमा खेलिएको खेलमा पीएसजीका लागि नेमारले गोल गरे पनि टोलीको हारसँगै त्यो अर्थहिन सावित भयो। प्रतिस्पर्धात्मक खेलको पहिलो हाफ गोलरहित बराबरीमा सकिएको थियो। खेलको ६३ औं मिनेटमा नेमारले पीएसजीलाई सुरुआती अग्रता दिलाएका थिए। तर, पीएसजीको त्यो अग्रता लामो समय कायम रहन सकेन। त्यसपछि १० मिनेटको बीचमा पेनाल्टीमार्फत लगातार दुई गोल फर्काउँदै ग्विनगाम्पले नतिजालाई आफ्नो पक्षमा पार्यो। ग्विनगाम्पका लागि ८१ औं मिनेटमा यनी एनबाकोटोले र इन्जुरी समयमा मार्कुस थुरमले जवाफी गोल गरे। थुरम फ्रान्सका चर्चित फुटबलर लिलियन थुरमका छोरा हुन्। जितसँगै ग्विनगाम्प प्रतियोगिताको सेमिफाइनलमा पुग्न सफल भयो। खेलको अन्तिम समयमा नेमारले रेफ्रीबाट पहेँलो कार्ड पाएका थिए। घरेलु फ्रेन्च लिगमा भने यो सिजन पीएसजी उत्कृष्ट प्रदर्शन गर्दै हालसम्म अपराजित छ। १७ खेलबाट ४७ अंक बटुलेको पीएसजी तालिकाको दोस्रो स्थानमा आसिन लिलीभन्दा १३ अंकले अगाडि छ। त्यसमाथि दोस्रो स्थानमा आसिन लिलीले पीएसजीभन्दा दुई खेल बढी खेलिसकेको छ। घरेलु लिगमा निराशाजनक प्रदर्शन गरिरहेको मोनाको भने फ्रेन्च लिग कपको सेमिफाइनलमा पुग्न सफल भएको छ। आफ्नो समयका चर्चित खेलाडी थिएरी हेनरीको जिम्मेबारीमा रहेको मोनाकोले घरेलु मैदानमा खेलिएको खेलमा रेन्सलाई पेनाल्टी सुटआउटमा ८७ गोलले हरायो। घरेलु लिगमा मोनाको रेलिगेसन क्षेत्र (१९औं स्थान) मा छ।"
राष्ट्रपति कप जुनियर अन्तर्राष्ट्रिय ब्याडमिन्टन : प्रिन्स सेमिफाइनलमा,"काठमाडौं : दुबई अन्तर्राष्ट्रिय जुनियर ब्याडमिन्टन च्याम्पियनका विजेता प्रिन्स दाहाल राष्ट्रपति कप जुनियर अन्तर्राष्ट्रिय ब्याडमिन्टन प्रतियोगितामा दोहोरो जित निकाल्दै अन्तिम चारमा पुगेका छन्। दाहालले यू१९ स्पर्धामा म्यानमारका थु रिनलाई २१११, २११५ ले पराजित गरे। यसैगरी यू१५ मा पनि नेपालका रोहित बराललाई २१६, २१११ ले हराउँदै सेमिफाइनलमा स्थान बनाए। मोरङ जिल्ला ब्याडमिन्टन संघको आयोजनामा भएको प्रतियोगिताको यू१९ मा प्रफुल महर्जनले सत्यम सुब्बालाई २१४, २११० ले गरे। उनले सेमिफाइनलमा पविन लिन्थेपसँग प्रतिस्पर्धा गर्नेछन्। पविनले प्रनिशसिंह ठकुरीलाई २११२, १६२१, २११६ ले हराउँदै सेमिफाइनलमा स्थान बनाए। यस्तै रुकेश महर्जनले सहरोज अन्सारीलाई २११४, १५२१, २११७ ले पराजित गरे। यू१५ मा प्रिन्सका साथै हिमाल चन्द, रोशन साउद र म्यानमारका ज लिन थु पनि अन्तिम चारमा पुगेका छन्।। हिमालले बिवेक चौधरीलाई २११६, २११९, रोशन साउदले उज्ज्वल श्रेष्ठलाई १३२१, २११२, २११३ र ज लिनले नेपालका अनिश खतिवडालाई २११६, २१११ ले पराजित गरे। यू१९ छात्रामा जेसिका गुरुङ, सीमा राजवंशी, रञ्जना भट्ट र रसिला महर्जनले अन्तिम चारको यात्रा तय गरे। यसैगरी यू१९ छात्र युगलमा प्रफुल महर्जन र रुकेश महर्जनको जोडीले सफल थापा र सरोज गुप्ताको जोडीलाई २११०, २११० ले पराजित गरे। महर्जन जोडीले पेम्बा शेर्पा र प्रियान्सु क्षत्रीको जोडीसँग फाइनल प्रवेशका लागि प्रतिस्पर्धा गर्ने छन्। शेर्पाको जोडीले देवराज राना र रोशन साउदको जोडीलाई हराएका थिए।"
म्यानचेस्टर सिटीको नौ गोल,"लन्डन : इङ्लिस लिग कप फुटबलको बिहीबार बिहान भएको खेलमा म्यानचेस्टर सिटीले विपक्षीको पोष्टमा नौ गोल ठोकेको छ। काराबाओ कपको नाममा चर्चित उक्त प्रतियोगिताको सेमिफाइनलको पहिलो लेग खेलमा म्यानचेस्टर सिटीले बर्टन अल्बियोनलाई ९० गोलले हराएको हो। घरेलु मैदान इत्तिहाद रंगशालामा खेलिएको एकपक्षीय खेलमा म्यानचेस्टर सिटीले पहिलो हाफमा चार र दोस्रो हाफमा पाँच गोल गर्यो। म्यानचेस्टर सिटीका लागि ग्याब्रियल जिसस एक्लैले चार गोल गरे। यसैगरी केभिन डी ब्रुन, ओलेकजेन्डर जिनचेन्को, फिल फोडेन, कायल वाल्कर र रियाद माहरेजले पनि एकएक गोल थपे। म्यानचेस्टर सिटीले ३१ वर्षपछि कुनै पनि खेलमा आठभन्दा बढी गोल गरेको हो। यसअघि म्यानचेस्टर सिटीले सन् १९८७ को नोभम्बरमा हडर्सफिल्ड टाउनलाई १०१ गोलले हराएको थियो। म्यानचेस्टर सिटीले पछिल्लो चार दिनयता खेलिएका दुई खेलमा १६ गोल गरिसकेको छ। गत आइतबार खेलिएको एफए कपको तेस्रो चरणमा पनि म्यानचेस्टर सिटीले रोथरहाम युनाइटेडलाई ७० गोलले हराएको थियो। म्यानचेस्टर सिटी काराबाओ कपको साविक विजेता पनि हो। तल्लो डिभिजनका क्लबविरुद्घ लिग कपमा खेलिएका पछिल्ला १५ मध्ये १३ खेलमा म्यानचेस्टर सिटी विजयी भएको छ। दुई खेल भने बराबरीमा सकिएको छ। ती १५ खेलमा म्यानचेस्टर सिटीले ५० गोल गरेको छ।"
अफ्रिकन वर्ष खेलाडी अवार्ड पाएपछि नाचे सलाह,"लन्डन : इजिप्टका मोहमद सलाहले सन् २०१८ को अफ्रिकन वर्ष खेलाडी अवार्ड जितेका छन्। २६ वर्षीय सलाहले लगातार दोस्रो पटक यो अवार्ड हात पारेका हुन्। इङ्लिस क्लब लिभरपुलबाट व्यावसायिक फुटबल खेल्ने सलाहले अवार्ड जित्ने क्रममा सेनेगलका साडियो माने र गाबोनका पियर एमरिक एउबामियाङलाई पछि पारेका थिए। सेनेगलमा मंगलबार राति आयोजित विशेष समारोहबीच सलाहलाई अवार्ड प्रदान गरियो। सलाहले इजिप्टलाई रुस विश्वकपमा छनोट गराउन महŒवपूर्ण योगदान गरेका थिए। क्लब फुटबलमा पनि सलाहले गत वर्ष उत्कृष्ट प्रदर्शन गरे। लिभरपुलका लागि सलाहले गत सिजन ४४ गोल गरेका थिए। सलाहको उत्कृष्ट प्रदर्शनमा लिभरपुल गत वर्ष च्याम्पियन्स लिगको फाइनलमा पुगेको थियो। सलाहले गत डिसेम्बरमा बीबीसी अफ्रिकन वर्ष खेलाडी अवार्ड पनि जितेका थिए। उनले बीबीसी अवार्ड पनि लगातार दोस्रो पटक जितेका हुन्। सलाह यसपटक अफ्रिकन ड्रिम टिममा समेत अटाएका छन्। म सानैदेखि यो अवार्ड जित्ने सपना देख्थेँ। अहिले आएर लगातार दुई पटक अवार्ड जित्दा निकै खुसी लागेको छ, सलाहले भने। अवार्ड समारोहमा सलाह नाचेका पनि थिए। यसैगरी उत्कृष्ट महिला खेलाडीको अवार्ड दक्षिण अफ्रिकाकी थेम्बी कागतल्नाले जितिन्। उत्कृष्ट युवा खेलाडीको अवार्ड मोरक्कोका असरफ हामिमी, उत्कृष्ट प्रशिक्षकको अवार्ड मोरक्कोका हार्वे रिनार्ड, उत्कृष्ट महिला प्रशिक्षकको अवार्ड दक्षिण अफ्रिकाकी डेसिर्रे इलिस, उत्कृष्ट टिम अवार्ड माउरिटेनिया र उत्कृष्ट महिला टिम अवार्ड नाइजेरियाले जितेको छ। यसैगरी अफ्रिकन फुटबल महासंघले सन् २०१९ को अफ्रिका कप अफ नेसन्स आयोजनाको अधिकार इजिप्टलाई दिएको छ।"
फाल्गुनन्द गोल्डकप : दार्जिलिङ सेमिफाइनलमा,फिदिम : दार्जिलिङको रोयल फुटबल क्लब फिदिममा जारी १०औं फाल्गुनन्द गोल्डकप फुटबल प्रतियोगिताको सेमिफाइनल पुगेको छ। फिदिम माविको मैदानमा भएको खेलमा काठमाडौंको ब्वाइज युनियन क्लबलाई २० गोलले पराजित गर्दै दार्जिलिङ सेमिफाइनल पुगेको हो। दार्जिलिङको जितमा करन राई एक्लैले दुई गोल गरे। खेलको १६औं मिनेटमा सुरुआती गोल गरेका उनले ७४औं मिनेटमा गोल गरेका थिए। खेल अवधिभर दार्जिलिङले ब्वाइज युनियनलाई दबाबमा राखेको थियो। खेलको म्यान अफ दी म्याच दार्जिलिङका करन राई भए। उनले १० हजार पुरस्कार प्राप्त गरे। खेलाडीबीच तालमेल नभएकाले हार बेहोर्नु परेको ब्वाइज युनियनका प्रशिक्षक विजय महर्जनले बताए। खेलमा जित निकाल्न सके पनि खेलाडीले पाएका थुप्रै अवसर खेर फालेको दार्जिलिङका प्रशिक्षक सचिन्द्र धिमालले बताए। दार्जिलिङले सेमिफाइनलमा त्रिभुवन आर्मी क्लबको सामना गर्नेछ। शुक्रबार सरस्वती क्लब र झापा११ बीच प्रतिस्पर्धा हुनेछ।
प्रथम इन्डो नेपाल तेक्वान्दो च्याम्पियनसिप : पर्सा पहिलो,"वीरगन्ज : वीरगन्जमा आयोजित प्रथम इन्डो नेपाल तेक्वान्दो च्याम्पियनसिपमा पर्सा पहिलो भएको छ। चार स्वर्ण, दुई रजत र एक कांस्य जित्दै आयोजक पर्सा पहिलो भएको हो। तीन स्वर्ण, दुई रजत र दुई कांस्य जितेको भारत बिहारको टिम दोस्रो भयो। प्रतियोगितामा विभागीय टोली सशस्त्र प्रहरीको एपीएफ तेस्रो भयो। एपीएफले दुई स्वर्ण, दुई रजत र तीन कांस्य जित्यो। पहिलो भएको पर्साले २५ हजार, बिहारले १५ हजार र तेस्रो भएको एपीएफले १० हजार रुपैयाँ पुरस्कार पाए। प्रतियोगितामा पुरुषतर्फ भारतका विपुल कुमार र महिलामा आयोजक टिमकी नाजिया हुसेन सिद्धिकी उत्कृष्ट खेलाडी चुनिए।"
नङ्जा र ललिता फाइनलमा,"काठमाडौं : नेपालका नङ्जा बुढामगर र ललिता महर्जन इन्द्रमाया स्मृति अन्तर्राष्ट्रिय बक्सिङ प्रतियोगिताको फाइनल भिडन्त पक्का गरेका छन्। बुधबार भएको ४८ केजी तौल समूहमा नङ्जाले भारतकी दीपिकालाई अंकको आधारमा पराजित गरिन्। यस्तै ललिताले भुटानकी तान्जिङ लामोलाई अंककै आधारमा पाखा लगाइन्। महिला ५१ केजीमा नेपालकी माला राई, ५४ केजीमा नीशा तामाङ र ६० केजीमा संगीता सुनारले फाइनलमा स्थान बनाए। चन्द्रागिरी नगरपालिकाको बोसीगाँउमा भएको प्रतियोगिताको पुरुष स्पर्धामा नेपालले बचश्र्व जमाएको छ। ४९ केजीमा तेजबहादुर देउवा र प्रदीप महर्जनले फाइनलमा स्थान बनाए। यसैगरी ५२ केजीमा प्रेम चौधरी र भारतका सचिन, ५६ केजीमा विमल रोका र पुरन राई, ६० केजीमा एकबहादुर घले र भुटानका निमा दोर्जी, ६४ केजीमा भूपेन्द्र थापामगर र भुटानका दोर्जी वाङ्जेली उपाधि नजिक पुगेका छन्। यस्तै ६९ केजीमा विकास लामा र विष्णुप्रसाद घले तथा ७५ केजीमा दीपक श्रेष्ठ र भारतका रवि सुनारले फाइनल भिडन्त पक्का गरे। प्रतियोगिताको गृहमन्त्री रामबहादुर थापाले उद्घाटन गरेका थिए। दुई दिने प्रतियोगिताका स्वर्ण बिजेताले १५ हजार, रजतले १० हजार र कांस्य विजेताले जनही पाँच हजार नगद पुरस्कार प्राप्त गर्ने छन्।"

शीर्षक,विवरण
प्रचण्डको अमेरिका मोह,"दल एकीकृत गरेर निर्वाचित शक्तिशाली अध्यक्ष बन्ने अवसरमा दाहालको चासो र रुचि देखिँदैन डोटेली भाषामा एउटा उखान छ औरले ब्या अर्यो रे क्येई नै, जोगीले ब्या अर्यो रे भेस्यो । अर्थात् अरूले बिहे गर्दा केही नहुने, जोगीले बिहे गर्दा होहल्ला । प्रति वर्ष हजारौं नेपालीले अमेरिका आवतजावत गर्छन् तर पूर्वप्रधानमन्त्री पुष्पकमल दाहालले एक मानवीय संकटको बेलामा गरेको अमेरिका यात्रामा दानवीय होहल्ला भयो । एक कट्टर राजनीतिक प्राणी भएकाले पारिवारिक पीडाको बेलामा पनि दाहालले दया र क्षमा उचित मात्रामा प्राप्त गर्न सकेनन् । विद्रोहपश्चात् उनले आफ्नो लोकप्रियता कायम गर्न नसक्नु यसको प्रमुख कारण हो । विद्रोहको बखतका अनेक मुद्दामा शंकाको लाभ दिन सकिन्छ तर बोलाइ र गराइको भिन्नतामा, सैद्धान्तिक विचलनमा र अपारदर्शिक आम्दानीमा शंकाको लाभ दिन सकिन्न । जुन साम्राज्यवादलाई मुर्दावाद भनेर लाखौं जनतामाझ नारा घन्काइएको थियो त्यसैलाई जिन्दावाद भनेपछि र सुदामा कुबेरमा परिणत भएपछि चर्चा र होहल्ला हुने नै भयो । पूर्वप्रधानमन्त्रीकि पत्नीको स्वास्थ्यको उपचार नागरिकका लागि चासोको विषय हो । यो एक मानवीय संवेदना प्रकट गर्ने बेला पनि हो । दाहालको अमेरिका भ्रमण विवादित हुनुको एउटा कारण उनको राजनीतिक डक्ट्रिन हो । प्रचण्ड पथका निर्देशक प्रचण्डको राजनीतिक डक्ट्रिनमा शत्रु मानिएको देश अमेरिका एक पुँजीवादी अर्थतन्त्र हो । सर्वहारा वर्गको अधिनायकवाद र समानताका लागि प्रचण्डले एक हिंस्रक आन्दोलनको नेतृत्व गरेका थिए । एक सर्वहारा कम्युनिस्ट नेताले आफ्ना प्रेरणाका स्रोतहरू जस्तै क्युबा, उत्तरकोरिया वा भेनेजुएलामा उपचार गर्न गएको भए त्यो सस्तोमा वा निःशुल्कसमेत हुन सक्थ्यो । चिकित्सा विधेयकको औचित्य सिद्ध गर्न नेताहरूले दुर्गा प्रसाईंको अस्पतालमा उपचार गर्न सक्थे । समानता सैद्धान्तिक नारा हुनेका लागि भरतपुर वा वीर अस्पताल उपयुक्त हुन्थे । अमेरिकालाई शत्रु मान्ने सोचले कसरी हावा खायो ? त्यसैले सैद्धान्तिक नारा प्रचण्डका देखाउने दाँत मात्र थिए । उनको हालको आर्थिक हैसियत, कांग्रेससँगको सत्ता सहकार्य र ओलीसँगको एकताले पनि यसको पुष्टि गर्छ । भयावह प्रचण्डबाट उनी दाहालमा परिणत भए तर उनले भयबाट मुक्ति पाएनन् । त्यसैले उपचारका लागि अमेरिका नै रोजाइमा पर्नुको प्रमुख कारण राजनीति हो । भेनेजुएला प्रकरणमा उनले अमेरिकाको आलोचना गरेर अमेरिकाबाटै पुरष्कृत भएपश्चात् उनको सुरक्षित तवरले अमेरिका जाने मार्गप्रशस्त भयो । दाहालले भेनेजुएलाको उपयोग मात्र गरेका हुन् । उनका पूर्वदौंतरी बाबुराम भट्टराईले कम्युनिस्टको हावादारी बयानबाजीबाट समृद्धि नहुने निष्कर्षसहित कम्युनिस्टको त्याग गरेर अमेरिका र युरोप घुमिसकेका छन् । कांग्रेसलाई प्रमुख शत्रु मान्ने भट्टराई कांग्रेसको सहयोगले निर्वाचित भएर, दौरासुरुवालको भेषभूषामा सजिएर अहिले अमेरिका र युरोपबाट सिक्नुपर्ने भन्न थालेका छन् । भट्टराई र दाहाल दुवै मार्क्सवादी हुन् । मार्क्सको कम्युनिस्ट घोषणापत्रसहित अनेक दार्शनिक, आर्थिक र राजनीतिक दस्ताबेजको व्याख्या आआफ्नै ढंगले गरेर संसारमा मार्क्सवादका नाममा थुप्रै राजनीतिक परिवर्तन भए । लेनिन र माओको क्रान्तिले कम्युनिस्ट आन्दोलनलाई एक थप उचाइ दियो तर आर्थिक समृद्धि लेनिन र माओले समेत गर्न सकेनन् । मार्क्सवादीले क्रान्तिकारी वाक्यांशको उपयोग मात्र गरेको देखेर मार्क्सले भनेका थिए ती मार्क्सवादी हुन् भने म स्वयं मार्क्सवादी होइन । मार्क्स जीवित भएका भए अहिले दाहाल, ओली, भट्टराई, वैद्य आदिलाई के उनले मार्क्सवादी भन्ने थिए ? यो एक मनोगत प्रश्न हो तर नेपालका कम्युनिस्ट नेताको मार्क्सवादप्रतिको बुझाइमा प्रश्न गर्ने प्रशस्त ठाउँ छन् । अमेरिकालाई शत्रु मान्नु एक उपयोगितावाद थियो, अहिले मित्र मान्नु एक अवसरवाद हो । त्यसैले दाहालजस्ता कम्युनिस्ट नेताले उपचारको लागि अमेरिका नै रोज्नुको कारणको विश्लेषण नेपालका वाम बुद्धिजीवीले गरेमा त्यो बढी अर्थपूर्ण र पूर्वाग्रहरहित हुनेछ । अब खुला समाजमा देश प्रवेश गरिसकेकाले केही सान्दर्भिक प्रश्नहरू कम्युनिस्ट नेतासमक्ष नेपाली जनताले राख्नैपर्ने हुन्छ । अमेरिकाबाट सिक्नुपर्ने केही छ वा केही छैन ? अमेरिकामा उल्लेख्य आर्थिक प्रगति भएको छ वा छैन ? अमेरिका लोकतान्त्रिक मुलुक हो वा होइन ? कम्युनिस्टका लागि शत्रु आवश्यक हो वा शत्रुविना पनि कम्युनिस्ट बन्न सकिन्छ ? अमेरिका नेपालको मित्रराष्ट्र हो वा शत्रु राष्ट्र ? अमेरिकाप्रति कम्युनिस्ट नेताहरूको अस्पष्टता दाहालको अमेरिका भ्रमणलाई विवादित बनाउने अर्को कारण हो । अमेरिकालाई शत्रु भन्न सिकाइएका कतिपय नेपाली नागरिक अहिले अमेरिकामा व्यवसाय, पेसा, अध्यापन र अनुसन्धान गर्दैछन् । माओवादी युद्धका बेला युद्धरत दुवै पक्षका कतिपय पीडितले अमेरिकामा शरणार्थीका रूपमा ग्रिनकार्ड प्राप्त गरेका छन् । अमेरिकाको डीभी आवेदनको सूचना नेपालका छापाहरूले समाचारका रूपमा प्रकाशित गरेकोबाट अमेरिकाप्रतिको नेपालीको आकर्षण छर्लंगै हुन्छ । नेपालको रेमिट्यान्सको एक ठूलो हिस्सा अमेरिकाबाट प्राप्त हुन्छ । आर्थिक पारदर्शिताको अभाव दाहाल भ्रमणको अनावश्यक हल्लाको अर्को कारण हो । समाजवादी मुलुकमा सरकारले स्वास्थ्य सेवामा अनुदान दिने गरेकाले त्यहाँ स्वास्थ्य उपचार तुलनात्मक रूपमा महँगो हुँदैन । पुँजीवादी अर्थतन्त्रको स्वास्थ्य सेवा महँगो हुन्छ । अमेरिका स्वास्थ्योपचारका लागि सर्वाधिक महँगो देश हो । उदाहरणका लागि नेपालमा छातीको प्रति एक्सरे खर्च करिब ६५० रुपैयाँ पर्छ भने अमेरिकामा २०० देखि ४०० अमेरिकी डलर (नेपाली २२ हजारदेखि ४४ हजार रुपैयाँ) सम्म पर्छ । अमेरिकामा स्वास्थ्योपचार अमेरिकी नागरिकका लागिसमेत ठूलो समस्याका रूपमा रहेको छ । त्यसैले अमेरिकाको प्रत्येक निर्वाचनमा जनताको स्वास्थ्य बिमा एक प्रमुख राजनीतिक मुद्दाका रूपमा देखिन्छ । अमेरिकी नागरिक स्वास्थ्योपचारका लागि क्यानाडा वा कहिलेकाहीं भारत पनि जाने गरेका छन् । चिकित्सा पद्धति सस्तो भएकाले भारतले चिकित्सा पर्यटनबाट मात्र करिब ३ अर्ब डलरको वार्षिक आम्दानी गर्छ । अमेरिकामा बस्ने नेपाली नागरिकले नेपालमा उपलब्ध हुने सुलभ स्वास्थ्य सेवाको लाभ लिने गरेका छन् । त्यसैले नेपाली नागरिकले अमेरिकामा स्वास्थ्योपचार प्राप्त गर्नु एक खुसीको समाचार हो तर सार्वजनिक पदमा बस्नेका लागि आर्थिक मुहानको स्पष्टता अति आवश्यक हुन्छ । पंक्तिकारको एक निजी अनुभव यहाँ उपयुक्त हुन्छ । केही समयअघि पंक्तिकारको नानीको पैतालाको हड्डीमा एक सानो संक्रमण देखियो र अस्पताल भर्ना गर्नुपयो । चिकित्सकले अनेक जाँच गरेपश्चात् एउटा सानो शल्यक्रिया गर्नुपर्ने भयो र चार दिन अस्पतालमा राखियो । एक महिनापछि अस्पतालले उक्त सेवाका लागि करिब ५५ हजार अमेरिकी डलरको बिल पठायो । एक सामान्य खटिराको उपचारका लागि यस्तो महँगो सेवा संसारका कुनै पनि मुलुकमा हुँदैन । पंक्तिकारको स्वास्थ्य बिमाले त्यसको करिब ८० प्रतिशत खर्च बेहोथ्र्यो । त्यो स्वास्थ्य बिमाको सुविधा अमेरिकामा रोजगारदाताले कामदारलाई उपलब्ध गराउँछ । अमेरिकाको आलोचनमा जीवन समर्पण गरेका मार्क्सवादका विद्वान्ले कर्मचारीका लागि यति मात्र गरेर पनि आर्थिक क्रान्तिको शंखनाद आजै गर्न सकिन्छ । नेपालका धनवान् व्यक्तिलाई समेत अमेरिकामा उपचार गराउन अमेरिकी डलरको आवश्यकता पर्छ । नेपाल राष्ट्र बैंकले सीमित मात्रामा अमेरिकी डलर त्यस्ता व्यक्तिलाई उपलब्ध गराउँछ । दाहालको अमेरिका भ्रमणको खर्च एक लाख डलर मात्र भए पनि त्यो राष्ट्रबैंकले उपलब्ध कसरी गराउँछ ? के एक सामान्य नागरिकलाई समेत राष्ट्रबैंकले त्यो सुविधा दिन्छ ? राष्ट्रबैंकले अमेरिकी डलरको प्रबन्ध गर्दा दाहालको आम्दानीको स्रोत खोज्दैन ? सिंगापुर, दिल्ली र अमेरिकामा स्वास्थ्योपचार गराउन आम्दानीको स्रोत खुल्नु पर्दैन ? नागरिकले सरकारलाई तिरेको करको रसिदबाट उसको आम्दानीको स्तर र स्रोत स्पष्ट हुन्छ । त्यो नहेरी राष्ट्रबैंकले कर नतिरेको आम्दानी विदेश लैजान अनुमति कसरी दिन्छ ? रह्यो कसैले उनलाई आर्थिक सहयोग गरेको हुन सक्ने अनुमान । अब ती व्यक्तिको आर्थिक हैसियत, सहयोग गर्नुको उद्देश्य र तिनलाई सहजै राष्ट्रबैंकले डलर उपलब्ध गराइदिनुको कारण के हो ? तिनले कर तिरेको हेरिन्छ कि हेरिँदैन ? अकूत सम्पत्तिको नाममा ससाना कर्मचारी समातिएका छन् तर स्वास्थ्योपचारमा लागेको खर्च के अकूत सम्पत्ति होइन ? जननेता दाहाल अहिले ५ दर्जन प्रहरीको घेरामा यात्रा गर्छन् । त्यसैले क्रूद्ध बुद्धिजीवीले लेख्ने बेलामा मज्जाले आक्रोश पोख्दा कहिलेकाहीं मानवीय घेरा नाघिन्छ । पत्रकारलाई धम्क्याएर ठीक पार्ने अरौटेहरूको घेराभित्रबाट मनोरञ्जन गर्नुभन्दा आरोप र आलोचनाको तथ्यगत र बौद्धिक निवारण गर्नु लोकतन्त्रमा हितकारी हुन्छ । दाहालले नेतृत्व गरेको हजारौं जनताको आन्दोलनले पूर्णता पाएको छैन । क्षमताअनुसारको काम र आवश्यकताअनुसारको माम साम्यवादी आन्दोलनको लक्ष्य हो । वर्गहीन समतावादी समाज निर्माण गर्ने आन्दोलनका क्रममा १७ हजार नेपालीले ज्यान गुमाए । हजारौं विस्थापित भए, घाइते भए । तर आफ्नै आयस्रोत नभएका एक सर्वहारा आन्दोलनका पूर्णकालीन राजनीतिक कार्यकर्ता दाहाल अमेरिका र सिंगापुरमा स्वास्थ्योपचार गराउन समर्थ भए । त्यसैले समानता, वर्गहीनता वा साम्यवाद दाहालको सत्तामा पुग्ने उपयोगिता मात्र थियो । जुन दलका नेतालाई उनले शत्रु मानेर सफाया गरेका थिए, अहिले त्यही दलका उनी अध्यक्ष बनेका छन् । साम्यवाद ल्याउन हिँडेको नेताले अमेरिकाको यात्रा गर्नु नै द्वैधचरित्रको उदाहरण हो । स्थानीय निर्वाचनको परिणामपछि खड्गप्रसाद ओलीले एउटा अवसर देखे र एउटा जोखिम मोले । सम्भवतः ओलीसँग दाहाललाई साइजमा राख्ने योजना र सामथ्र्य पनि होला । ओलीको हातबाट नेकपाको तालासाँचो फुत्केको दिनमा एमालेले देख्ने छ दाहालको चमत्कार, असली रूप । आफ्नो ज्यान जोखिममा राखेर सहकार्य गर्ने योद्धालाई सजिलै पाखा लगाउन सक्ने दाहालले माधव, भीम, वामदेव, झलनाथ, विष्णु, ईश्वर आदिलाई कामरेड मान्नुपर्ने कुनै कारण छैन । त्यसैले दाहालको नेतृत्वमा नेकपाका एक ढिक्का रहन सक्नेमा विश्वसनीय आधार छैनन् । दाहाललाई अध्यक्ष नबनाइँदा हुने दुर्घटना लेखिरहनु परेन । दल एकीकृत गरेर निर्वाचित शक्तिशाली अध्यक्ष बन्ने अवसरमा दाहालको चासो र रुचि देखिँदैन । दाहालको एउटा लचकता पनि छ । त्यो हो सम्झौता । भेनेजुएला प्रकरण र अमेरिकाको मेजमानी यसको ताजा उदाहरण हो । दाहालले धेरैलाई धेरै धोका दिएका छन् । धोका खाने अग्रपंक्तिमा अब ओली छन् । भारत र चीनको भ्रमणपछि अमेरिकासँग दाहालको हिमचिमको उद्देश्य त्यही हो ।"
विप्लवको मञ्चन,"मुलुक बाह्र वर्षअघिको एकदशक लामो हिंसा तथा प्रतिहिंसाको चक्रव्युहमा फस्छ कि भन्ने आशंका बढेको छ सरकारले फागुन २८ को नेत्रविक्रम चन्द विप्लव नेतृत्वमा रहेको तर दर्ता भइनसकेको नेपाल कम्युनिस्ट पार्टीको गतिविधिमा प्रतिबन्ध लगाएको छ । त्यही दिनदेखि प्रहरीले त्यस दलका नेताकार्यकर्तालाई धरपकड पनि गर्दै आएको छ । हालसम्म दुई सयभन्दा बढी नेताकार्यकर्ता पक्राउ परिसकेका छन् । गिरफ्तारी गरिएकामध्ये केहीको साथबाट प्रहरीले हातहतियार, गोली, विस्फोटक पदार्थ एवं सामान बरामद गरेको छ । बरामद गरिएका हतियारमध्ये केही नेपाल सेनाले मात्र प्रयोग गर्ने बन्दुक पनि छन् । सीमित स्थानमा पक्राउ पर्नबाट उम्किन खोज्ने कार्यकर्ता तथा प्रहरीबीच गोली चलेका खबर छन् । उक्त दलका कार्यकर्ताले हालसम्म हतियार उठाएर प्रहरी कारबाहीको प्रतिकार गरेका छैनन् । सरकारी कारबाहीलाई सामाजिक फासीवादी भन्दै त्यस पार्टीले भत्र्सना गरेको छ भने पक्राउ परेका कार्यकर्तालाई विनासर्त रिहाइ गर्न माग पनि गरेको छ । सरकारको कारबाहीप्रति केही साम्यवादी तथा गैरसाम्यवादी विचारकबाट आलोचना पनि भइरहेको छ । विप्लवले उब्जाएको समस्या राजनीतिक भएकाले राजनीतिक माध्यमबाटै समाधान खोज्नुपर्ने उनीहरूको तर्क छ । मञ्चन हुँदै गरेको घटनाक्रमले मुलुक बाह्र वर्षअघिको एकदशक लामो हिंसा तथा प्रतिहिंसाको चक्रव्युहमा फस्छ कि भन्ने आशंका बढेको छ । यो आलेखको उद्देश्य हिंसाको चक्रव्युहबाट मुलुकलाई जोगाउनु रहेको विकल्प प्रस्तुत गर्नु हो । वास्तविकता आत्मसात गर्ने हो भने नेताहरूप्रतिको समर्पणकै कारणले अधिकांश माओवादी युवाले अध्ययन, घरवार, नातागोता, इष्टमित्र आदि त्यागे र लडाकुमा परिणत भए । नेताहरूले गरेको माक्र्सवादी सिद्धान्तको व्याख्या गर्दै लेलिन, माओ, गुजमान तथा चेग्योको बेराका क्रान्तिकारी कार्य गाथाबाट प्रभावित तुल्याउँदै उनीहरूलाई युद्धमा होमियो । राजनीतिक दीक्षा पाएका लडाकुहरू सबैलाई सुदूर भविष्यका निमित्त त्याग तथा बलिदान गर्नुपर्छ भन्ने विश्वास थियो । सशस्त्र द्वन्द्वकालमा नेताहरूका मुखको नकाब उत्रेको थिएन । विशेषगरी नेताका पुत्रपुत्रीहरूलाई उच्च शिक्षा हासिल गर्न प्रेरित गर्ने कार्यलाई सुरक्षाको जामाले छोपिएको अवस्था थियो । अर्काका छोराछोरीलाई बन्दुक बोकाएर क्रान्तितर्फ अनि आफ्नालाई विद्यालयतर्फ । दुई दशकभन्दा लामो अवधिमा लल्कारिएको बुर्जुवा शिक्षा प्राप्तिका निमित्त आफ्ना जनहरू विस्तारवादी तथा साम्राज्यवादी मुलुकमा उच्च प्राप्तिका निमित्त गएका तथ्य नेता परिवार सदस्यहरूका तस्बिर सार्वजनिक हुन थालेका छन् । त्यसो त किताब मोह नभएका नेता सन्तानहरू दरबारी शैलीमा स्थापित हुँदै गएको यथार्थ पनि पूर्वलडाकुहरूले देखेकै होलान् । कति आपराधिक गतिविधिमा संलग्न छन्, कति उद्यमीमा परिणत भएका छन्, कति बिचौलिया ? आदि जानकारी पनि पूर्वलडाकुहरूलाई भएकै हुनुपर्छ । विप्लवले उब्जाएको समस्या राजनीतिक भएकाले राजनीतिक माध्यमबाटै समाधान खोज्दै हिंसाको चक्रव्युहबाट मुलुकलाई जोगाउनुपर्छ । हाम्रो मुलुकको अधिकांश राजनीतिक वृत्तले जस्तै माओवादी नेताहरूले पनि कार्यकर्तालाई आफ्नो उद्देश्य प्राप्तिका निमित्त उपयोग गर्यो तर तिनको भविष्यप्रति अलिकति पनि जिम्मेवारी वहन गर्न चाहेन । सत्ता प्राप्तिपछि खोला तर्यो लौरो बिस्र्यो जस्तो गरेर उनीहरूले कार्यकर्ता बिर्से । खसीको टाउको देखाएर कुकुरको मासु बिक्री गर्ने पद्धतिमा समायोजित भएपछि सत्तामा टिकिरहने स्वार्थसिवाय अन्य सरोकारका विषय तपसिलमा परिणत भए । बन्दुकको नालबाट सत्ता प्राप्तिलाई भोटबाट हुने पद्धतिमा रूपान्तरण गरेसँगै अपार द्रव्यमोह बढ्यो । दलमा हाबी हुनका निमित्त सीमित कार्यकर्ता भए पुग्ने अवस्था आइपर्यो अनि कोही काखामा र अन्य पाखामा परे । राष्ट्र निर्माण चुनावी क्षेत्र हुन पुगेपछि चुनावी क्षेत्रका तथा दलमा पकड भएका कार्यकर्ताबाहेक अरू महत्वहीन भए । विद्यमान परिस्थितिमा देशवासीको मुक्तिको विश्वासका निम्ति आफू बलिदानी दिन तयार रहेका हजारौं युवा के गर्दैछन्, त्यसको भेउ न राज्यलाई छ न त तिनलाई परिचालन गर्ने नेताहरूलाई नै । सुरुको अवस्थामा क्यान्टोनमेन्टमा प्रवेश पाएका (अथवा गराइएका) ३२,२५० माओवादी लडाकुहरूमध्ये सेनामा समायोजित १ हजार ४ सय ४४ बाहेक अन्य लडाकु के गर्दैछन् भन्ने विषयमा सोच्ने फुर्सद विगत एक दशकदेखि प्रत्यक्ष वा परोक्षरूपमा हाबी भएको राजनीतिक वृत्तलाई छैन । संख्याको हिसाबले क्यान्टोनमेन्टमा बस्न अनमिनले योग्य ठहर गरेका १९,६०२ लडाकुबाहेक १२,६४८ लडाकु शान्ति प्रक्रियासँगै अलपत्र परेका थिएद । तीमध्ये ४,८०० अयोग्य ठहर गरिएकाले तिनको अवस्था अलग थियो । सेनामा समायोजन भएकामध्ये पनि अधिकांश रिटायर्ड भइसके । धेरै अर्थमा तीस एकतीस हजारको संख्यामा गुरिल्ला युद्धकला तथा सीप सिकेका अनि राजनीतिक दीक्षा प्राप्त गरेको लडाकुलाई शान्ति प्रक्रियाले समेटेन । निश्चय पनि तीमध्ये कति राजनीतिमा लागे कति विदेश पलायन भए होलान् तर ठूलो संख्यामा आदेशअनुरूप बन्दुकको घोडा तान्ने तथा बम पड्काउने जमात बेरोजगार छ । हाम्रो संस्कार तथा सामाजिक चरित्रकै कारण हुनुपर्छ, यो जमात ल्याटिन अमेरिकी तथा अफ्रिकी राष्ट्रहरूमा जस्तो आपराधिक गतिविधिमा संलग्न भएन । न त तीमध्ये कसैले भविष्य अन्धकार तुल्याउने नेताहरूलाई प्रतिशोधका निमित्त आक्रमण गरे । बरु क्यान्टोनमेन्टमा वितरण गरिएका रासनपानीदेखि पैसासम्म लुटेको वेदना सहेर बसेका थिए । उल्लिखित पृष्ठभूमिमा माओवादीका क्रान्तिकारी नेता सम्मिलित सरकार भिड्दै छ छुट्टिएर गएको अर्को माओवादी भँगालोसँग । नेत्रविक्रम चन्द अर्थात् कामरेड विप्लव को हुन् ? तिनले के चाहेका छन् त ? माओवादीबाट चोइटिएको सबैभन्दा गतिशील नेपाल कम्युुनिस्ट पार्टीको महासचिव पदमा आसीन छन् विप्लव । तिनी प्रचण्डबाबुरामको नेतृत्वमा भएको माओवादी आन्दोलनको अवतरणविरोधी हुन् । वैज्ञानिक समाजवादी सत्ता प्राप्ति उद्देश्य हासिल गर्ननिम्ति एकीकृत जनक्रान्ति सञ्चालन तथा नेतृत्व गर्ने तिनको घोषित लक्ष्य हो । माक्र्सको अनुयायी नभएको पंक्तिकारको बुझाइमा विप्लव तिनको एकीकृत जनक्रान्ति सफल नहुन्जेल वि श्राम लिनेवाला छैनन् । विगत पाँचसात वर्षमा गरिएका तिनका क्रान्तिकारी गतिविधिबाट अनुमान गर्न सकिन्छ तिनी आफ्नो दलको संगठन विस्तारमा थिए । माओवादीले लुकाएको हतियार भण्डारमा तिनको पहुँच छ । हतियार भण्डार हात परेको व्यक्ति संगठनमा सक्रिय भएकाले नै तिनलाई राष्ट्रिय सुरक्षाको चुनौती ठहर गर्दै आएको हुनुपर्छ राष्ट्रिय सुरक्षा अंग प्रमुखहरूले । तिनको उद्देश्य कुण्ठित पूर्वकमरेडलाई संगठित गर्ने हो । विगतमा लुकाइएका हतियार हात पारेकाले तिनको रणनीति विगतमा आफूहरूले अपनाएको अर्थात् कमजोर प्रहरी थानाहरू छनोट गरेर रूखमा वास बसेको चरालाई टर्च बालेर गोली हान्ने सिकारीको भन्दा पृथक् भएको अनुमान काट्न सकिन्छ । बेरोजगार तथा कुण्ठित पूर्वलडाकुहरूलाई संगठित तुल्याउने हेतुले विगत एक वर्षदेखि तिनी पैसा संकलनमा आक्रामक भएर जुटेको अड्कल काट्न सकिन्छ । जुनसुकै सरकारको पनि पहिलो कर्तव्य नागरिकको सुरक्षा गर्नु हो । स्थानीय तहमा जनसरकार गठन गरेर समानान्तर सरकार स्थापना गर्ने तथा कर उठाउने कार्यलाइ कुनै पनि वैध सरकारले सहन गर्न सक्दैन । त्यस्ता कार्यले सरकारको नागरिकलाई सुरक्षा दिने क्षमतामा क्षय आउँदैछ । कम्युनिस्ट सरकारले कम्युनिस्ट दलका कार्य निषेध गर्यो अथवा वर्तमान सरकार आफैं भ्रष्ट भएकाले भ्रष्टाचारविरोधी कार्यमा संलग्न दललाई निषेध गर्न पाउँदैन जस्ता अभिव्यक्ति गैरजिम्मेवारीपनाको पराकाष्ठा नै हो । देशमा बल्ल शान्तिस्थापना भएको आभास पाउन थालेको छ । शक्ति खल्बलाउने कुनै पनि शक्तिलाई छुट दिन हुँदैन । बाह्र वर्षपूर्व जुन कालखण्डमा हत्या, हिंसा तथा आतंकको चपेटामा मुलुक भासिँदै गएको थियो त्यस दशकमा जनसाधारणले भोगेका पीडाको स्मरण गरौं । अनि ती १७ हजारभन्दा बढीको संख्यामा ज्यान गुमाउनेहरूको तथा हजारौंहजार संख्याका युवा जसले आफ्नो युवाकाल बन्दुक बोकेर मर्न र मार्न तयार भएका थिए आजका दिनमा उनीहरूको केकस्तो अवस्था छ ? अनाहकमा ध्वस्त पारिएका ती संरचनातिर दृष्टि दिउँ, जसको पुनर्निर्माण कार्य अझै हुन सकेको छैन । देशले पुनः अर्को द्वन्द्वको चपेटामा परेर अर्को सेटको उत्तिकै सुविधाभोगी नेताहरूलाई सत्तासीन तुल्याउने कार्य अघि बढाउन दिनुहुन्छ कि हुँदैन ? जुनसुकै कारणले भए पनि विप्लवले नेतृत्व गरेको कम्युनिस्ट पार्टीका गतिविधि नियन्त्रण गर्न ढिलाइ गर्नुको अर्थ भनेको तिनलाई अवैध रूपमा रकम जुटाउन अवसर दिनुसरह हो । त्यसरी जम्मा पारिएको पैसाबाट पूर्वलडाकुहरूलाई आकर्षित तुल्याएर युद्ध सञ्चालन गर्नु हो । यस घडीमा स्कुले जीवनमा संस्कृत विषयमा पढेको एउटा कथा सान्दर्भिक लाग्छ । कथाको सार एक भिखारी ब्राह्मणले खानबाट जोह गरेको सातुलाई दलिनमा झुन्ड्याएको घैंटोमा संकलन गर्न थालेका थिए । एउटा मुसो जमिनबाट उफ्रीउफ्री दलिनमा पुगेर घैंटोभित्रको सातु खाइदिने । ब्राह्मणले मुसोलाई तर्साउन खोज्दा उल्टो तिनलाई नै आक्रमण गर्न खोज्ने । सानो भए पनि मुसो यति बलवान् भएको भोगेकाले ब्राह्मणले आफ्नो गुरुसँग मुसोले सताएको गुनासो गरे । गुरुले केही छिन घोरिएर शिष्यलाई सल्लाह दिँदै भने, मुसो उफ्रने जमिन खन, त्यहाँ पक्का पनि केही खजाना हुनुपर्छ, अन्यथा त्यो मुसोले त्यति धेरै आँट गर्न सक्ने थिएन । गुरुको आज्ञामुताविक ब्राह्मणले जमिन उत्खनन गर्न थाले । जुन स्थानबाट मुसो उफ्रेर दलिन पुग्थ्यो त्यहाँ तिनले सुनको मुद्राले भरिएको एउटा घैंटो भेटे । घैंटो हटाएपछि मुसो उफ्रन छोड्यो । चितुवाजस्ता गतिशील कमरेड विप्लवलाई पंक्तिकारले मुसोसँग दाँजेको होइन तर उसलाई विश्वास छ सरकारले तिनले भण्डार गरेको हतियार छिटोभन्दा छिटो कब्जा गर्यो भने कामरेड विप्लव स्वयं वार्ताका निमित्त मात्र नभएर मूलधारको राजनीतिमा प्रवेश गर्न तयार हुनेछन् ।"
"महिला क्रिकेटको अक्सन सकियो, रेखा थापाको टिममा तीन खेलाडी महंगा","काठमाडौं : 'महिला टीट्वेन्टी फ्रेन्चाईज क्रिकेटको अक्सन सकिएको छ। एनसीएल स्पोर्ट्स प्रालिकाे आयोजनामा बैजनाथ क्रिकेट मैदान विराटनगरमा वैशाख ७ गतेदेखि १४ मा हुने लिगको अक्सन आइतबार राजधानीमा सकिएको हो। अक्सनमा दर्ता भएका जम्मा ८० खेलाडी मध्ये हरेक टिमले १३१३ जना खेलाडी खरिद गरेका छन्। नेपाली महिला राष्ट्रिय टोलीकी कप्तान रुबिना क्षेत्री, टोलीकी सदस्य सिता रानामगर, नेरी थापा, करुणा भन्डारी चार अलगअलग टोलीको मार्की खेलाडीका रुपमा यसअघि नै अनुबन्ध गरिएको थियो। क्रिकेट लिगमा ४ सहरका ४ फ्रेन्चाइज्ड टोलीको सहभागिता रहनेछ। सहभागी टोलीका मालिक अनुप सक्सेना (विराटनगर रोअरिङ्ग लायोनेस), अनिल भण्डारी (भैरहवा क्विन्स), बिमोचन उप्रेती (धनगढी वन्डर वोमेन), रेखा थापा (काठमाडौ सुपर च्याम्पियन्स) रहेका छन्। प्रतियोगिता खेल्न दर्ता भएका खेलाडिहरुलाइ ग्रेड ए, बी र सी गरि तीन तहमा विभाजन गरिएको थियो। अक्सनमा ग्रेड ए अन्तर्गतका खेलाडीको न्युनतम मूल्य ४० हजार र अधिकतम मूल्य ७५ हजार रुपैयाँ, बी ग्रेडका खेलाडीको न्युनतम मूल्य रु २५ हजार र अधिकतम मूल्य रु ५० हजार रुपैयाँ, त्यस्तै सी ग्रेडका खेलाडीको न्युनतम मूल्य १५ हजार र अधिकतम मूल्य रु २५ हजार रुपैयाँ रहेकाे थियो।"
आईपीएल : एउटै इनिङमा हैदरवादको दोहोरो शतक,काठमाडौं : एउटै इनिङमा सनराइजर्स हैदरावादले दुई शतक बनाएको छ। आइपिएलको १२ औँ संस्करण अन्तरगतको ११ औँ खेलमा हैदरावादले रोयल च्यालेन्जर्स बैंङ्लोरविरुद्ध दुई शतक प्रहार गरेको हो। हैदरावादका जोथन बेयरस्टो र डेभिड वार्नरले शतक प्रहार गरेका हुन्। बिस्फोटक ब्याटिङ गरेका बेयरस्टोले ५६ बलको सामना गर्दै १ सय १४ रन बनाए। उनले १२ चौका र ७ छक्का प्रहार गरे। यस्तै वार्नरले ५५ बलमा नटआउट १ सय रन बनाए। हैदरवादका दुई ब्याट्सम्यानको आक्रमक ब्याटिङपछि बैंङ्लोररसामु २३२ रनको चुनौती पेश गरेको हो। जवाफी ब्याटिङमा आएको बैंङ्लोरले खराब सुरुवात गरेको छ। ६ ओभरको पहिलो बलमा बैंङ्लोरले चार विकेटको क्षतिमा ३० रन बनाएको छ।
कोहलीको लगातार तेस्रो हार : हैदरावाद ११८ रनले विजयी,काठमाडौं : इन्डियन प्रिमियर लिग (आईपीएल)मा विराट कोहली कप्तान रहेको रोयल च्यालेन्जर्स बैंग्लोर लगातार तेस्रो खेलमा पराजित भएको छ। आइतबारको पहिलो खेलमा हैदराबादले बैंग्लोरमाथि शानदार जित दर्ता गरेको छ। बैंग्लोरलाई ११८ रनले पराजित गर्दै हैदरावादले चार अंक जोडेको छ। टस हारेर ब्याटिङको निम्तो पाएको हैदराबादका लागि दुई ओपनर जोनी बेइस्टो र डेविड वार्नरले दोहोरो शतक बनाए। हैदरावाले दोहोरो शतकका साथमा बैंग्लोरलाई दुई विकेट गुमाउँदै २३२ रनको चुनौती दिएको थियो। हैदराबादका लागि बेइस्टोले व्यक्तिगत ११४ रन बनाएर आउट भए। उनले ५६ बलमा १२ चौका र ७ छक्का प्रहार गरे। अर्को शतक प्रहार गरेका वार्नरले ५५ बलमा पाँच चौका र पाँच छक्का प्रहार गरे। ठूलो लक्ष्य पाएको बैंग्लोर भने १९३ ओभरमा ११२ रनमै समेटियो। बैंग्लोरका कप्तान विराट कोहली १० बलमा ३ रन मात्र बनाएर आउट भए। बैंग्लोरका लागि सर्वाधिक ३७ रन कोलिन ग्राण्डहोमले बनाए। बलिङतर्फ मोहम्मद नाबीले चार विकेट लिए भने सन्दिप शर्माले तीन विकेट लिए। आइतबारको दोस्रो खेलमा अहिले चेन्नेई सुपरकिंस र राजस्थान रोयल्सबीच प्रतिस्पर्धा भइरहेको छ। चेन्नेईले ब्याटिङ गरिरहेको छ।
ओलम्पिक छनोट : महिला टोली म्यानमार प्रस्थान,"काठमाडौं : अप्रिल ३ देखि ९ तारिखसम्म म्यानमारमा आयोजना हुने ओलम्पिक छनोटको दोस्रो चरणको खेलमा सहभागिता जनाउन नेपाली महिला फुटबल टोली आइतबार म्यानमार प्रस्थान गरेको छ। हरि खड्काको प्रशिक्षणमा रहेको नेपाली टोलीमा सबै खेलाडी हालै विराटनगरमा सम्पन्न पाँचौं महिला साफ च्याम्पियनसिपमा सहभागी खेलाडी छन्। छनोट खेलमा नेपाल समूह बी मा परेको छ। समूहमा आयोजक म्यानमारसहित नेपाल, भारत र इन्डोनेसिया रहेका छन्। नेपालले आफ्नो पहिलो खेल आयोजक म्यानमारसँग अप्रिल ३ मा खेल्नेछ। दोस्रो खेल अप्रिल ६ मा भारत र अन्तिम खेल इन्डोनेसियासँग खेल्नेछ।"
बेलझुन्डी रंगशाला निर्माण तीब्र,"दाङ : दाङको बेलझुन्डी रंगशाला निर्माणको काम तीव्र रूपमा सञ्चालन भएको छ। आठौं राष्ट्रिय खेलकुद प्रतियोगिताका केही खेल दाङमा पनि सञ्चालन हुने भएपछि रंगशाला निर्माणले तीव्रता पाएको हो। रंगशालामा एथलेटिक्स र फुटबलका खेल सञ्चालन हुनेछन्। राष्ट्रिय खेलकुद परिषद्को २४ करोड २५ लाख रुपैयाँको लागतमा सुरु भएको निर्माणको काम अन्तिम चरणमा पुगेको छ। रंगशाला प्रतियोगिता सुरु हुन्जेलसम्म पूरा हुने निर्माण कम्पनीका प्रोजेक्ट म्यानेजर सुरेश ध्वजूले बताए। उनले नेपालमा पहिलोपटक नेपाली निर्माण कम्पनीले डिजाइन गरेर निर्माण गर्न लागेको पहिलो रंगशाला यही भएकाले गुणस्तरीय काम गरिएको दाबी गरे। झन्डै ६ बिघा क्षेत्रफलमा निर्माण भइरहेको रंगशालामा चार सय सिटको सामान्य प्यारापिट निर्माण गरिएको छ। भीआईपी प्यारापिट भने निर्माणको चरणमा छ। यहाँ चार सय ५० सिट रहेको म्यानेजर ध्वजूले बताए। उनले आठ लेनको एथलेटिक्स ट्र्याक तयार पारिएको बताए। एक सय ८० मिटर लम्बाइ, एक सय २० मिटर चौडाइ रहेको फिल्डको ८० प्रतिशत काम पूरा भइसकेको छ। दाङमा बन्ने रंगशाला अन्तर्राष्ट्रिय मापदण्डअनुसार बनाइएको ध्वोजूले बताए। जिल्ला खेलकुद विकास समितिका अध्यक्ष डिल्लीबहादुर डाँगीले वैशाख ५ देखि हुने आठौं राष्ट्रिय खेलकुद प्रतियोगिताअन्तर्गत महिला फुटबल र एथलेटिक्सका खेल बेलझुन्डी रंगशालामा हुने जानकारी दिए। जिल्लामा हुने आठ खेलमध्ये यो रंगशालामा दुई खेल हुनेछन्। जिल्ला खेलकुद विकास समितिका अध्यक्ष डाँगीले रंगशाला निर्माणको काम लगभग अन्तिममा पुगेको बताए। अहिलेसम्ममा नर्मल प्यारापिट र दूबो रोप्ने र मैदानको काम अन्तिममा पुगेको उनले बताए। एथलेटिक्सको सेन्थेटिक्स ट्र्याक पनि अन्तिम चरणमा पुगेको छ। निर्माण कम्पनीले जेठ महिनासम्ममा सम्पूर्ण काम सक्ने बताएको छ। आठौं राष्ट्रिय प्रतियोगिताका लागि पूर्वाधार तयार भइसके पनि अन्य काम पूरा गर्न जेठसम्म लाग्ने ध्वजूले बताए। क्रिकेट प्रतियोगिताका लागि भने लमहीमा मैदान तयार पारिएको छ।"
कोहलीको लगातार तेस्रो हार : हैदरावाद ११८ रनले विजयी,काठमाडौं : इन्डियन प्रिमियर लिग (आईपीएल)मा विराट कोहली कप्तान रहेको रोयल च्यालेन्जर्स बैंग्लोर लगातार तेस्रो खेलमा पराजित भएको छ। आइतबारको पहिलो खेलमा हैदराबादले बैंग्लोरमाथि शानदार जित दर्ता गरेको छ। बैंग्लोरलाई ११८ रनले पराजित गर्दै हैदरावादले चार अंक जोडेको छ। टस हारेर ब्याटिङको निम्तो पाएको हैदराबादका लागि दुई ओपनर जोनी बेइस्टो र डेविड वार्नरले दोहोरो शतक बनाए। हैदरावाले दोहोरो शतकका साथमा बैंग्लोरलाई दुई विकेट गुमाउँदै २३२ रनको चुनौती दिएको थियो। हैदराबादका लागि बेइस्टोले व्यक्तिगत ११४ रन बनाएर आउट भए। उनले ५६ बलमा १२ चौका र ७ छक्का प्रहार गरे। अर्को शतक प्रहार गरेका वार्नरले ५५ बलमा पाँच चौका र पाँच छक्का प्रहार गरे। ठूलो लक्ष्य पाएको बैंग्लोर भने १९३ ओभरमा ११२ रनमै समेटियो। बैंग्लोरका कप्तान विराट कोहली १० बलमा ३ रन मात्र बनाएर आउट भए। बैंग्लोरका लागि सर्वाधिक ३७ रन कोलिन ग्राण्डहोमले बनाए। बलिङतर्फ मोहम्मद नाबीले चार विकेट लिए भने सन्दिप शर्माले तीन विकेट लिए। आइतबारको दोस्रो खेलमा अहिले चेन्नेई सुपरकिंस र राजस्थान रोयल्सबीच प्रतिस्पर्धा भइरहेको छ। चेन्नेईले ब्याटिङ गरिरहेको छ।
ओलम्पिक छनोट : महिला टोली म्यानमार प्रस्थान,"काठमाडौं : अप्रिल ३ देखि ९ तारिखसम्म म्यानमारमा आयोजना हुने ओलम्पिक छनोटको दोस्रो चरणको खेलमा सहभागिता जनाउन नेपाली महिला फुटबल टोली आइतबार म्यानमार प्रस्थान गरेको छ। हरि खड्काको प्रशिक्षणमा रहेको नेपाली टोलीमा सबै खेलाडी हालै विराटनगरमा सम्पन्न पाँचौं महिला साफ च्याम्पियनसिपमा सहभागी खेलाडी छन्। छनोट खेलमा नेपाल समूह बी मा परेको छ। समूहमा आयोजक म्यानमारसहित नेपाल, भारत र इन्डोनेसिया रहेका छन्। नेपालले आफ्नो पहिलो खेल आयोजक म्यानमारसँग अप्रिल ३ मा खेल्नेछ। दोस्रो खेल अप्रिल ६ मा भारत र अन्तिम खेल इन्डोनेसियासँग खेल्नेछ।"
"महिला क्रिकेटको अक्सन सकियो, रेखा थापाको टिममा तीन खेलाडी महंगा","काठमाडौं : 'महिला टीट्वेन्टी फ्रेन्चाईज क्रिकेटको अक्सन सकिएको छ। एनसीएल स्पोर्ट्स प्रालिकाे आयोजनामा बैजनाथ क्रिकेट मैदान विराटनगरमा वैशाख ७ गतेदेखि १४ मा हुने लिगको अक्सन आइतबार राजधानीमा सकिएको हो। अक्सनमा दर्ता भएका जम्मा ८० खेलाडी मध्ये हरेक टिमले १३१३ जना खेलाडी खरिद गरेका छन्। नेपाली महिला राष्ट्रिय टोलीकी कप्तान रुबिना क्षेत्री, टोलीकी सदस्य सिता रानामगर, नेरी थापा, करुणा भन्डारी चार अलगअलग टोलीको मार्की खेलाडीका रुपमा यसअघि नै अनुबन्ध गरिएको थियो। क्रिकेट लिगमा ४ सहरका ४ फ्रेन्चाइज्ड टोलीको सहभागिता रहनेछ। सहभागी टोलीका मालिक अनुप सक्सेना (विराटनगर रोअरिङ्ग लायोनेस), अनिल भण्डारी (भैरहवा क्विन्स), बिमोचन उप्रेती (धनगढी वन्डर वोमेन), रेखा थापा (काठमाडौ सुपर च्याम्पियन्स) रहेका छन्। प्रतियोगिता खेल्न दर्ता भएका खेलाडिहरुलाइ ग्रेड ए, बी र सी गरि तीन तहमा विभाजन गरिएको थियो। अक्सनमा ग्रेड ए अन्तर्गतका खेलाडीको न्युनतम मूल्य ४० हजार र अधिकतम मूल्य ७५ हजार रुपैयाँ, बी ग्रेडका खेलाडीको न्युनतम मूल्य रु २५ हजार र अधिकतम मूल्य रु ५० हजार रुपैयाँ, त्यस्तै सी ग्रेडका खेलाडीको न्युनतम मूल्य १५ हजार र अधिकतम मूल्य रु २५ हजार रुपैयाँ रहेकाे थियो।"
आईपीएल : एउटै इनिङमा हैदरवादको दोहोरो शतक,काठमाडौं : एउटै इनिङमा सनराइजर्स हैदरावादले दुई शतक बनाएको छ। आइपिएलको १२ औँ संस्करण अन्तरगतको ११ औँ खेलमा हैदरावादले रोयल च्यालेन्जर्स बैंङ्लोरविरुद्ध दुई शतक प्रहार गरेको हो। हैदरावादका जोथन बेयरस्टो र डेभिड वार्नरले शतक प्रहार गरेका हुन्। बिस्फोटक ब्याटिङ गरेका बेयरस्टोले ५६ बलको सामना गर्दै १ सय १४ रन बनाए। उनले १२ चौका र ७ छक्का प्रहार गरे। यस्तै वार्नरले ५५ बलमा नटआउट १ सय रन बनाए। हैदरवादका दुई ब्याट्सम्यानको आक्रमक ब्याटिङपछि बैंङ्लोररसामु २३२ रनको चुनौती पेश गरेको हो। जवाफी ब्याटिङमा आएको बैंङ्लोरले खराब सुरुवात गरेको छ। ६ ओभरको पहिलो बलमा बैंङ्लोरले चार विकेटको क्षतिमा ३० रन बनाएको छ।
बेलझुन्डी रंगशाला निर्माण तीब्र,"दाङ : दाङको बेलझुन्डी रंगशाला निर्माणको काम तीव्र रूपमा सञ्चालन भएको छ। आठौं राष्ट्रिय खेलकुद प्रतियोगिताका केही खेल दाङमा पनि सञ्चालन हुने भएपछि रंगशाला निर्माणले तीव्रता पाएको हो। रंगशालामा एथलेटिक्स र फुटबलका खेल सञ्चालन हुनेछन्। राष्ट्रिय खेलकुद परिषद्को २४ करोड २५ लाख रुपैयाँको लागतमा सुरु भएको निर्माणको काम अन्तिम चरणमा पुगेको छ। रंगशाला प्रतियोगिता सुरु हुन्जेलसम्म पूरा हुने निर्माण कम्पनीका प्रोजेक्ट म्यानेजर सुरेश ध्वजूले बताए। उनले नेपालमा पहिलोपटक नेपाली निर्माण कम्पनीले डिजाइन गरेर निर्माण गर्न लागेको पहिलो रंगशाला यही भएकाले गुणस्तरीय काम गरिएको दाबी गरे। झन्डै ६ बिघा क्षेत्रफलमा निर्माण भइरहेको रंगशालामा चार सय सिटको सामान्य प्यारापिट निर्माण गरिएको छ। भीआईपी प्यारापिट भने निर्माणको चरणमा छ। यहाँ चार सय ५० सिट रहेको म्यानेजर ध्वजूले बताए। उनले आठ लेनको एथलेटिक्स ट्र्याक तयार पारिएको बताए। एक सय ८० मिटर लम्बाइ, एक सय २० मिटर चौडाइ रहेको फिल्डको ८० प्रतिशत काम पूरा भइसकेको छ। दाङमा बन्ने रंगशाला अन्तर्राष्ट्रिय मापदण्डअनुसार बनाइएको ध्वोजूले बताए। जिल्ला खेलकुद विकास समितिका अध्यक्ष डिल्लीबहादुर डाँगीले वैशाख ५ देखि हुने आठौं राष्ट्रिय खेलकुद प्रतियोगिताअन्तर्गत महिला फुटबल र एथलेटिक्सका खेल बेलझुन्डी रंगशालामा हुने जानकारी दिए। जिल्लामा हुने आठ खेलमध्ये यो रंगशालामा दुई खेल हुनेछन्। जिल्ला खेलकुद विकास समितिका अध्यक्ष डाँगीले रंगशाला निर्माणको काम लगभग अन्तिममा पुगेको बताए। अहिलेसम्ममा नर्मल प्यारापिट र दूबो रोप्ने र मैदानको काम अन्तिममा पुगेको उनले बताए। एथलेटिक्सको सेन्थेटिक्स ट्र्याक पनि अन्तिम चरणमा पुगेको छ। निर्माण कम्पनीले जेठ महिनासम्ममा सम्पूर्ण काम सक्ने बताएको छ। आठौं राष्ट्रिय प्रतियोगिताका लागि पूर्वाधार तयार भइसके पनि अन्य काम पूरा गर्न जेठसम्म लाग्ने ध्वजूले बताए। क्रिकेट प्रतियोगिताका लागि भने लमहीमा मैदान तयार पारिएको छ।"

शीर्षक,विवरण
सामुुदायिक विद्यालयलाई गुुणस्तर सुुधार्ने मौका,"शैक्षिक गुुणस्तर केन्द्रले भर्खरै सन् २०१७ कोे उपलब्धि परीक्षण नतिजा बाहिर ल्याएको छ। उक्त परीक्षणले कक्षा ८ का विद्यार्थीको नेपाली, गणित र विज्ञान विषयमा शैक्षिक उपलब्धि निर्धारण गरेको छ। उक्त नतिजाले गणित र विज्ञानमा उपलब्धि कम भएको तथ्य औंल्याएको छ। केन्द्रका अनुुसार नमुुनास्वरूप २६ जिल्लाका १९५० विद्यालयका ४६२६६ विद्यार्थीमा उक्त परीक्षण गरिएको थियो। पाँच सयलाई औसत मानेर प्रस्तुुत गरिएको उक्त परीक्षणमा सन् २०१३ मा लिइएको नतिजा र २०१७ मा लिएको परीक्षणको नतिजा, संस्थागत र सामुुदायिक विद्यालयका विद्यार्थीको नतिजा र अन्य पक्षमा पनि तुुलनात्मक विवरण प्रस्तुुत गरिएको छ। सन् २०१३ मा लिएको परीक्षामा नेपाली, गणित र विज्ञानमा क्रमशः ४९५, ५०८, ५०२ रहेकोमा २०१७ मा लिएको परीक्षामा क्रमशः ५०४, ४९२ र ४९९ अंक देखिएको छ। २०१३ को औसत उपलब्धि र २०१७ को तुुलना गर्दा नेपालीमा नौ अंकले बढेको देखियो भने गणितमा १६ अंक र विज्ञानमा ३ अंकले घटेको देखिन्छ। त्यस्तै संस्थागत र सामुुदायिक विद्यालयका विद्यार्थीको औसत अंक तुुलना गर्दा सामुुदायिकमा नेपाली, गणित र विज्ञानको क्रमशः ४९५, ४८५ र ४९० र संस्थागतको क्रमशः ५२०, ५४७ र ५३५ देखिन्छ। दुुवैको तुुलना गर्दा सामुुदायिकको भन्दा संस्थागतको नेपाली, गणित र विज्ञानमा क्रमशः २५, ६३ र ४८ अंकले बढी रहेको देखिन्छ। बढी अंकलाई पनि औसत निकाल्ने हो भने संस्थागत विद्यालयमा अध्ययन गरेका विद्यार्थीको ४५३३ अंकले उच्च देखिन्छ। एकातर्फ सबै विद्यार्थीको उपलब्धि गणित र विज्ञानमा २०१३ को तुुलनामा घटेको देखिन्छ भने अर्कोतर्फ आम समुुदायका बालबालिकाले पढ्ने सामुुदायिक विद्यालयका विद्यार्थीको उपलब्धि संस्थागतको तुुलनामा औसत ४५३३ अंकले घटी देखिएको छ। यस नतिजालाई नियाल्दा गणित विज्ञानको किन घट्यो र ठूलो अंकले किन सामुुदायिक विद्यालयका विद्यार्थीको अंक कम भयो भन्ने विषयमा चिन्तन गर्नुुपर्ने, कारण पत्ता लगाउनुुपर्ने र सुुधारका सम्भावना खोजिनुुपर्ने आवश्यकता छ। विज्ञान गणित भनेको भोलिका लागि प्राविधिक र दक्ष जनशक्ति उत्पादनका लागि आधार पनि हो। गणित विज्ञान पुुस्तकमा पढिने कुुरा मात्र होइनन्, जीवन पद्धतिसँग जोडिने र समाजका नागरिकको वैज्ञानिक चिन्तन तथा दृष्टिकोण निर्माण गर्र्ने औजार पनि हुुन्। नयाँ पुुस्ताको गणित र विज्ञानमा कम ज्ञानले भोलिको समाजको नकारात्मक प्रतिबिम्ब पनि देखाउँछ। आधुुनिक प्रविधिको क्षेत्रमा प्रगति हुँदै गरेको विश्व परिवेशमा यससँग जोडिएका विषय गणित विज्ञानमा विद्यार्थीले उपलब्धि बढाउनुुपर्नेमा घट्नुु दुुःखद् हो। यसबाट हामीले के भन्न सकिन्छ भने गणित विज्ञान किताबी ज्ञानमा मात्र सीमित गरियो, यी विषय शिक्षणमा परिवेशअनुुसार शिक्षण सिकाइ गर्न सकिएन, जीवन पद्धतिसँग जोड्न सकिएन, विगतदेखि नै गणितलाई कठिन विषयको रूपमा नै लिइयो त्यस सोचाइमा सुुधार हुुन सकेन भन्ने देखिन्छ। यस विषयलाई अझै दैनिक जीवनसँग जोडेर सरल, रमाइलो तरिकाले शिक्षण गर्न सकिएन, यी विषयलाई व्यावहारिक तरिकाले शिक्षण गर्नका लागि गरिएका शिक्षक तालिम उपलब्धिविहीन भए। अर्को पाटो भनेको आम नागरिकका बालबालिका पढ्ने सामुुदायिक विद्यालयको सिकाइ उपलब्धि किन उल्लेख्य मात्रामा कम भयो भन्ने हो। संस्थागत विद्यार्थीको तुुलनामा सामुुदायिकका विद्यार्थीको शैक्षिक उपलब्धि कम हुुनुुको कारणमा शैक्षिक गुुणस्तर परीक्षण केन्द्रले सामाजिक आर्थिक कारण देखाएको छ। यस कारणलाई कसैले नकार्न सक्ने अवस्था पनि छैन। बालबालिका औपचारिक शिक्षाका लागि चार वर्ष पुुगेपछि विद्यालयमा जान्छन् तर त्योभन्दा पहिला घरमा आमाबाबुु, परिवार र सामाजिक परिवेशबाट धेरै कुुरा सिकिसकेका हुुन्छन्। सामाजिक र आर्थिक अवस्था राम्रो भएका परिवारका बालबालिकाको स्वास्थ्य अवस्था राम्रो हुुन्छ। गर्भमा रहँदा आमाले खाने पोषणयुुक्त खाना, लगाउने खोप, पाउने वातावरण, जन्मेपछिको स्याहारसमेतले बालबालिककाले विद्यालयमा पुुगेर सिक्ने कुुरामा प्रभाव परेको हुुन्छ। सचेत परिवारमा विद्यालय जानुुभन्दा पहिल्यै बालबालिकाले छापिएको संसारसँग परिचित हुुने मौका पाएका हुुन्छन्। मैले पनि पढ्न पाएँ, जान्न पाएँ भन्ने उत्सुुकता निर्माण गरिसकेका हुुन्छन्। आर्थिक सामाजिक अवस्था कमजोर भएका परिवारका बालबालिकामा त्यसविपरीत अवस्था हुुन्छ। यसको प्रभाव विद्यालयमा पुुगेपछि विद्यार्थीमा पर्नुु स्वाभाविकै हो। प्रायः आर्थिक र सामाजिक रूपमा पछाडि परेका परिवारका बालबालिकाले सामुुदायिक विद्यालयमा अध्ययन गर्छन्। संस्थागत विद्यालयमा पढ्ने विद्यार्थीबीचमा यस किसिमले तुुलना गर्ने हो भने पनि आर्थिक सामाजिक रूपमा पछाडि परेका परिवारका बालबालिककोे उपलब्धि कमजोर देखिन्छ। शिक्षक दरबन्दी मिलान आजको ठूलो अवश्यकता हो। भएका दरबन्दीलाई न्यायोचित तरिकाले वितरण गर्न र विषयगत शिक्षक व्यवस्था गर्न सकेमा पनि उपलब्धि वृद्धिमा सहयोग पुुग्नेछ। सामुुदायिक विद्यालयका विद्यार्थीको शैक्षिक उपलब्धि कमजोर हुुनुुमा आर्थिक सामाजिकबाहेक अन्य धेरै कारण पनि रहेका छन्। ती कारणमध्ये सबैभन्दा महत्वपूर्ण भनेको संस्थागत विद्यालयको तुुलनामा सामुुदायिक विद्यालयमा पढाइ हुुने दिन, घन्टा र समय कम हुुनुु हो। संस्थागत विद्यालयको तुुलनामा सामुुदायिक विद्यालयमा विभिन्न बहानामा विद्यालय बन्द हुुने, स्थानीय बिदा बढी हुुने, शिक्षक विद्यार्थी अनुुपस्थित बढी हुुने कारण हो। पढाइ हुुने दिन, घन्टा र समय बढी भएका सामुुदायिक विद्यालयका विद्यार्थीको उपलब्धि तुुलनात्मक रूपमा बढी नै पाइन्छ। संस्थागत विद्यालयको तुुलनामा सामुुदायिक विद्यालयको भौतिक अवस्था राम्रो देखिए पनि केही जिल्लाका विद्यालयमा अझै पनि कक्षाकोठाको अभाव छ, विद्यार्थीले चौरमा बसेर पढ्नुुपर्ने बाध्यता छ। मधेस र हिमाली जिल्लामा भवन र कक्षाकोठाका एकै किसिमका डिजाइन र समान अनुुदाले गर्दा विकट हिमाली जिल्लामा राम्रा स्तरीय भवन बन्न सकेका छैनन्। हिमाली जिल्लामा त्यहाँको आवश्यकताअनुुसार न्यानो संरक्षण हुुने, जाडोबाट बच्न सकिने खालका भवन अभाव छ, जसको परिणाम हिमाली जिल्लामा पढाइ हुुने दिन र समयमा अझै कमी हुुने गरेको छ। शिक्षक दरबन्दी विद्यार्थीको अनुुपातमा न्यायोचित तरिकाले वितरण हुुन नसक्नाले कतिपय जिल्लामा शिक्षक काम नपाएर बस्ने र कतिपय जिल्लामा एक शिक्षकले एकैपटकमा दुुई वा त्योभन्दा बढी कक्षामा पढाउनुुपर्ने अवस्था पनि विद्यमान छ। जिल्लाका नेता शिक्षामन्त्री, जिल्लाको व्यक्ति शिक्षा सचिव बन्ने मौका पाएका जिल्लामा र उपत्यकाका जिल्लामा दरबन्दी बढी छ भने विकट र मधेसका जिल्लामा शिक्षक दरबन्दी न्यून रहेको छ। कक्षा ६ देखिमाथिका कक्षामा विषयगत दरबन्दी नहुुनाले, गणित विज्ञानका शिक्षक कमी हुनाले पनि गणित विज्ञानमा उपलब्धि कम भएको हो भन्न सकिन्छ। शिक्षक तालिममा बजेट पर्याप्त खर्च भए पनि तालिममा सिकेका कुुरा कक्षाकोठामा पुुग्न र प्रयोग हुुन सकेका छैनन्। सामुुदायिक विद्यालय समुुदायका सचेत व्यक्तिको प्रयासमा खोलिएका र मुुठीदानजस्ता सहयोगबाट शिक्षक तलब खुुवाएर टिक्न सकेका हुुन्। हाल आएर सामुुदायिक विद्यालयले सचेत अभिभावक गुुमाउँदै गएको अवस्था छ। समुुदायको सहयोग पनि निकै घटेको छ। देशमा भएको राजनीतिक परिवर्तनले सामुुदायिक विद्यालयको सुुधार र विद्यार्थीको उपलब्धि वृद्धिका लागि मौका सिर्जना पनि भएको छ। विगतमा जनप्रतिनिधि नहुुनाले विकास निर्माण र सामुुदायिक काममा निकै ठूलो समस्या भोग्नुुपरेको थियो। अहिले आएर संविधानले नै स्थानीय तहलाई अधिकारसम्पन्न बनाएको छ। जनप्रतिनिधि निर्वाचित भएका छन्। जनप्रतिनिधिलाई कर्मचारीबाट पर्याप्त सहयोग हुुने हो भने जनप्रतिनिधिले सुुधारको स्वामित्व लिन र सुुधारका लागि काम गर्न सक्ने सम्भावना छ। यसका लागि स्थानीय तहलाई विगतका अभ्यास, भोगाइ र सिकाइका बारेमा अभिमुखीकरण गरिनुुपर्ने आवश्यकता छ। विगतमा नजिकबाट अनुुगमन हुुन सकेन, अनुुगमन नाम मात्रको भयो। अबका दिनमा वडावडामा जनप्रतिनिधि रहेको, नजिकबाट अनुुगमन हुुन सक्ने, राम्रो गर्नेलाई पुुरस्कृत र गलत गर्नेलाई दण्डित गर्न सक्ने सम्भावना पनि छ। शिक्षक दरबन्दी मिलान आजको ठूलो अवश्यकता हो। भएका दरबन्दीलाई न्यायोचित तरिकाले वितरण गर्न र विषयगत शिक्षक व्यवस्था गर्न सकेमा पनि उपलब्धि वृद्धिमा सहयोग पुुग्नेछ। विगतमा पनि कार्यक्रम नभएका भन्दा पनि भएका कार्यक्रम प्रभावकारी तरिकाले सञ्चालन हुुन नसकेका हुुन। अबका दिनमा योजना, परियोजना र कार्यक्रम कागजमा मात्र सीमित हुुने, झारा टार्ने किसिमले कार्यान्वयन हुुने अवस्था अन्त्य गर्न सकियो भने पनि शैक्षिक उपलब्धि वृद्धिमा सहयोग पुुग्नेछ।"
त्यागेकै हो समाजवादउन्मुख नीति ?,"यही जेठ ७ गते प्रतिनिधिसभा र राष्ट्रियसभाको संयुक्त बैठकमा राष्ट्रपतिले गरेको सम्बोधन अर्थात् सरकारको नीति र कार्यक्रमसम्बन्धी वक्तव्य संविधान निर्माणपछिको यो सरकारको पहिलो नीति तथा कार्यक्रम हो। एउटा अर्को दृष्टिकोणले पनि त्यो वक्तव्यले विशेष महत्व राख्दछ। संविधानमा समाजवादउन्मुख राज्यको निर्माणको कुरा लेखिएको छ। त्यो वक्तव्यले समाजवादउन्मुख राज्यको निर्माणलाई मद्दत पुर्याउने प्रकारले नीति कार्यक्रम ल्याएको छ कि छैन ? संविधानमा समाजवादी राज्यको निर्माणको कुरा नगरेर समाजवादउन्मुख राज्यको निर्माणको कुरा गरिएको छ। ती दुवै शब्दावलीको बीचमा मौलिक अन्तर छ। समाजवाद दीर्घकालीन रूपमा कायम हुने व्यवस्था हो भने समाजवादउन्मुख नीति तात्कालिक न्यूनतम कार्यक्रम हो। तत्काल देशमा समाजवादी व्यवस्थाको निर्माण सम्भव छैन। औद्योगिक विकास भएका देशमा नै समाजवादी व्यवस्था निर्माण सम्भव छ। यो कुरा बेग्लै हो, त्यस प्रकारको औद्योगिक विकास पुँजीवादी प्रणालीअन्तर्गत हुन्छ वा नयाँ जनवादी प्रणालीअन्तर्गत ? औद्योगिक विकासद्वारा नै व्यक्तिगत वा सानो पैमानाको उत्पादन प्रणालीलाई समाप्त पारेर त्यसका ठाउँमा ठूलो पैमानाको उत्पादन प्रणाली निर्माण गरिन्छ। समाजवादी व्यवस्थाले पुँजीवाद वा औद्योगिक विकासले तयार परेको ठूलो पैमानाको उत्पादन प्रणालीमा सामाजिक स्वामित्व कायम गर्ने काम गर्दछ। त्यही समाजवाद हो। उत्पादन प्रणालीको त्यसरी ठूलो पैमानामा विकास नभई देशमा विद्यमान व्यक्तिगत, छरिएको वा सानो पैमानाको उत्पादन प्रणालीमा सामाजिक स्वामित्व कायम गर्नु वा अर्को शब्दमा देशलाई तुरुन्त समाजवादी व्यवस्थातर्फ लैजान सम्भव हुने होइन, तर समाजवादउन्मुख दिशामा जानु सम्भव छ किनभने त्यसको अर्थ तात्कालिक वा सीमित रूपमा आर्थिक वा सामाजिक क्षेत्रमा प्रगतिशील नीति अपनाउने हुन्छ। त्यसरी विद्यमान यथास्थितिबाट केही अगाडि बढ्नु वा आंशिक रूपमा भए पनि आर्थिक वा सामाजिक रूपान्तरण गर्नु सम्भव हुन्छ। तर अहिलेको वक्तव्यको मुख्य कमजोरी के हो भने त्यसले समाजवादउन्मुख दिशामा अगाडि बढ्नका लागि कुनै खास नीति वा कार्यक्रम अगाडि ल्याएको छैन। त्यसैले त्यो वक्तव्य यथास्थितिवादी प्रकारको नै छ। समाजवादउन्मुख हुनुको अर्थ अहिलेको विद्यमान राजनीतिक आर्थिक वा सामाजिक अवस्थामा आमूल र क्रान्तिकारी परिवर्तन होइन, वर्तमान राजनीति वा राजनीति सन्तुलनको अवस्थामा त्यो सम्भव पनि छैन। तर वर्तमान नीति र कार्यक्रमसम्बन्धी वक्तव्यले वर्तमान आर्थिक, सामाजिक अवस्थामा रूपान्तरणका लागि केही प्रगतिशील कदम चाल्ने प्रयत्न गरेको पनि पाइन्न। उदाहरणका लागि वक्तव्यमा भूमिको उत्पादकत्व वृद्धि गर्न भूउपयोग नीति र कानुन परिमार्जन गरी कार्यान्वयन गरिनेछ भनेर लेखिएको छ। (बुँदा नं ३१) तर भूमिसुधारबारे केही पनि लेखिएको छैन। समाजवादउन्मुख दिशामा बढ्नका लागि अरू धेरै कुरा नभए पनि समाजवादीकालमा अपनाइने जमिनमाथिको व्यक्तिगत स्वामित्व समाप्त गर्ने कुरा नगरे पनि कम से कम हदभन्दा बढी जमिनविना क्षतिपूर्ति अधिग्रहण गरेर भूमिहीन किसानमा वितरण गर्ने कार्य गर्ने नीति अपनाउनु पर्दथ्यो। वक्तव्यमा भनिएको छ, कृषि उत्पादकत्व वृद्धि गरी पाच वर्षमा कृषि उत्पादन दोब्बर बनाउन कृषिलाई आधुनिकीकरण र व्यवसायीकरण गरिनेछ (बुँदा नं ३०) तर त्यो लक्ष्य प्राप्त गर्न किसानमा उत्पादनप्रति रुचि र उत्साह पैदा गर्नुपर्छ। जबसम्म स्वयं उत्पादनमा भाग नलिने सामन्त वा जमिनदार वर्गको ठूलो पैमानामा जमिनमाथि स्वामित्व हुन्छ र किसानमा अर्कोको जमिनमा परि श्रम गरिरहेको भावना हुन्छ, उनीहरूमा उत्पादनप्रति आत्मीय भाव कम हुन्छ र उत्पादनमा वृद्धि हुने सम्भावना कम हुन्छ। उत्पादनमा वृद्धिका लागि किसान वर्ग उत्साहका साथ उत्पादनमा सामेल हुनुपर्छ। हदभन्दा बढीको जमिन अधिग्रहण गरेर भूमिहीन किसानमा वितरण गरेमा उनीहरूमा उत्पादनप्रति केही उत्साह पैदा हुन सक्थ्यो। कृषि उत्पादनमा अन्य कतिपय कारणले पनि बाधा पुर्याउने स्पष्ट छ। पहिलो, किसानले जुन उत्पादन गर्छन्, त्यसको उनीहरूले सही प्रतिफल वा मूल्य पाउँदैनन्। कृषि उत्पादनबाट धेरैजसो फाइदा बिचौलियाले लिन्छन्। त्यसले गर्दा किसानमा उत्पादनप्रति खास इच्छा वा रुचि रहदैन। दोस्रो, कृषि उत्पादनका लागि बजारको समस्याले पनि किसानलाई अप्ठ्यारोमा पारिदिन्छ। विदेशमा निर्यातका लागि अनुकूल व्यवस्था नहुदा कैयौं उत्पादनमाथि अन्य राष्ट्रले चर्को आयशुल्क लगाउँदा वा प्रतिबन्ध लगाएको कारणले पनि कृषि उत्पादनप्रतिको किसानको उत्साहमा कमी हुँदै जान्छ। तेस्रो, कृषियोग्य जमिनमा प्लटिङ बढ्दै गइरहेको छ। सरकारले त्यसमा नियन्त्रण गर्नका लागि आवश्यक कानुन बनाउन वा त्यसलाई कार्यान्वयन गर्न प्रभावशाली कदम उठाउन सकिरहेको छैन। त्यसले गर्दा पनि कृषियोग्य जमिन कम हुने र उत्पादन कम हुने कुरा प्रस्ट छ। चौथो, ठूलो संख्यामा युवा शक्ति रोजगारका लागि देशबाहिर गएकाले कृषिलाई आवश्यक श्रमशक्तिमा कमी आएको छ। त्यसले गर्दा पहाडका कैयौं जमिन बाँझो हुँदै गइरहेका छन्। यी सबै कारणले कृषिमा उत्पादन बढाउने होइन, त्यसमा अरू कमी ल्याउने नै बढी सम्भावना छ। यी सबै कमजोरी हटाउन सरकारले ध्यान दिनुपर्ने आवश्यकता छ। नेपाल जलसम्पदाको दृष्टिकोणले धनी छ। जलसम्पदाको मात्र समुचित उपयोग हुने हो भने नेपाल संसारको विकसित देश बन्न सक्छ। तर विभिन्न देशले मुख्यतः भारतले नेपालको जलसम्पदामाथि कब्जा गर्ने नीति अपनाउँदै आएको छ। त्यसरी उनीहरू नेपालको विकासको जरा नै काट्दै गइरहेका छन्। माथिल्लो कर्णाली र अरुण तेस्रो नेपालले आफैं बनाउन सक्ने योजना हुन्। तर नेपालका विभिन्न सरकारले ती योजना विदेशी कम्पनीलाई सुम्पिँदै आएका छन्। त्यस प्रकारका सबै असमान सन्धि खारेज गरेर विभिन्न जलविद्युत् योजनालाई नेपालले आफैं सञ्चालन गर्ने योजना बनाउनुपर्दथ्यो। तर त्यस प्रकारको नीति ल्याइएन। उद्योगको विकास नभई देशको समुचित विकास हुन सक्दैन। उद्योगकोे विकास भन्नुको अर्थ हुन्छ राष्ट्रिय उद्योगको विकास। राष्ट्रिय उद्योगधन्दाको विकासका लागि आवश्यक पर्ने नीतिमाथि वक्तव्यले ध्यान दिएको पाइन्न। संसारका विभिन्न देशले राष्ट्रिय उद्योगधन्दाको विकासका लागि विदेशी उत्पादनको प्रतिस्पर्धाबाट राष्ट्रिय उद्योगको संरक्षण गर्ने तथा देशमा विदेशी सामान आयातलाई निरुत्साहित गर्ने नीति अपनाउँछ। तर नेपालमा त्यस प्रकारको राष्ट्रिय नीतिमाथि पर्याप्त ध्यान दिएको पाइन्न र अहिलेको वक्तव्यले पनि त्यो पक्षप्रति उपेक्षा गरेको देखिन्छ। त्यो अवस्थामा देश आत्मनिर्भर बन्न सक्दैन। विदेशी पुँजीका आधारमा उद्योगको जति विकास भए पनि देश परनिर्भर र गरिब नै रहन्छन्। देशमा कृषि, ऊर्जा, उद्योग, पर्यटन, खानी, यातायात, होटेल व्यवसाय आदिमा विकासका धेरै सम्भावना छन्। देशमा जतिजति त्यस प्रकारको विकासको सम्भावना बढ्दै जान्छ, विदेशी पुँजी त्यसमा एकातिर कायम गर्न आइपुग्छ र परिणामस्वरूप राष्ट्रिय अर्थतन्त्रको विकास पछि पछाडि पर्दै जान्छ। त्यो अवस्थामा राष्ट्रिय अर्थतन्त्रसम्बन्धी देशभक्तिपूर्ण नीतिले नै राष्ट्रिय उद्योगधन्दाको विकास सम्भव हुन्छ। तत्कालका लागि कृषि हाम्रो अर्थतन्त्रको मेरुदण्डको रूपमा रहेको छ। तर त्यो अस्थायी कुरा हो। उद्योगको विकासले नै देशको अर्थतन्त्रमा निर्णयात्मक महत्व राख्छ। त्यसकारण उद्योगको विकासमा हामीले विशेष ध्यान दिनुपर्ने आवश्यकता छ। आज विभिन्न साम्राज्यवादी देश, हाम्रो छिमेकी भारतीय विस्तारवाद र बहुराष्ट्रिय कम्पनीले नेपालमा आफ्नो आर्थिक प्रभुत्व कायम गर्ने प्रयत्न गरिरहेका छन्। त्यस प्रकारको प्रयत्न आर्थिक क्षेत्रसम्म मात्र सीमित रहँदैन, आफ्ना स्वार्थ पूरा गर्नका लागि उनीहरूले राजनीतिक क्षेत्रमा पनि प्रयत्न गर्ने, आफ्नो स्वार्थअनुकूल सरकार गठन गर्ने वा त्यसले आफ्नो स्वार्थअनुसार काम नगरे त्यसलाई अपदस्थ गर्ने नीति पनि अपनाउछन्। वामपक्षीय सरकारले राष्ट्रियता वा राष्ट्रिय अर्थतन्त्रका पक्षमा अडान लिने वा देशको राष्ट्रियता वा राष्ट्रिय अर्थतन्त्रमा वाधा पुग्ने विदेशी शक्तिका नीतिको विरोध गर्ने नीति अपनाउन थाले भने वर्तमान सरकार पनि विदेशी शक्ति, साम्राज्यवाद, भारतीय विस्तारवाद वा बहुराष्ट्रिय कम्पनीको सिकार बन्नेछ। वर्तमान वामपक्षीय सरकारले राष्ट्रियता वा राष्ट्रिय अर्थतन्त्रका पक्षमा अडान लिने वा देशको राष्ट्रियता वा राष्ट्रिय अर्थतन्त्रमा वाधा पुग्ने विदेशी शक्तिका नीतिको विरोध गर्ने नीति अपनाउन थाले भने वर्तमान सरकार पनि विदेशी शक्ति, साम्राज्यवाद, भारतीय विस्तारवाद वा बहुराष्ट्रिय कम्पनीको सिकार बन्ने निश्चित छ। त्यो अवस्थामा सरकारले यी दुइटामध्ये एउटा नीति अपनाउनुपर्ने आवश्यकता हुन्छ विदेशी शक्तिप्रति सम्झौतापरस्त नीति अपनाएर वा राष्ट्रिय हित र जनताको समर्थन प्राप्त गरेर यी दुवैमध्ये कुन प्रकारको नीतिका आधारमा आफ्नो अस्तित्व कायम राख्ने वा आफूलाई सुदृढ राख्ने प्रयत्न गर्ने ? समाजवादउन्मुख नीतिको अर्थ यो पनि हुन्छ, कुनै देशमा हुने विकासको जनतालाई पनि अधिकतम प्रतिफल मिलोस्। पुँजीवादीले विकासलाई निरपेक्ष रूपमा लिन्छ। जनताको पक्षलाई त्यसले कुनै खास महत्व दिँदैन वा अर्का शब्दमा त्यो (विकास) पुँजीवादसापेक्ष हुन्छ। जनता ठूलो पैमानामा गरिब भए पनि वा उनीहरूले कष्टप्रद जीवन बिताए पनि उनीहरूको नाफा र समृद्धि सुनिश्चित भए उनीहरूलाई पुग्छ। अहिले देशमा समाजवादी व्यवस्था कायम गर्न सक्ने अवस्था छैन। त्यसका लागि हामीले क्रान्तिकारी संघर्ष रूपान्तरणको लामो प्रक्रियाबाट जानुपर्नेछ। तैपनि संविधानमा उल्लिखित समाजवादउन्मुख सिद्धान्तलाई कार्यान्वयन गर्नु सम्भव छ। यो तात्कालिक र न्यूनतम कार्यक्रम हो। एमाले र माओवादीले पार्टी एकताको सिलसिलामा जारी गरेको ६ बुँदे घोषणामा पनि समाजवादउन्मुख नीतिलाई स्वीकार गरिएको छ। तर आश्चर्यको कुरा हो कि अहिले उनीहरूको सरकारले जारी गरेको वक्तव्यमा त्यो शब्दावलीको उल्लेखसम्म गरिएको छैन। त्यसको अर्थ के उनीहरू त्यो नीतिबाट पछाडि हटेको हो ? प्रश्न गर्ने ठाउँ छ। जे होस्, सरकार आफ्नो समाजवादउन्मुख नीतिमा सामान्य प्रकारले पनि इमानदार भएमा देशमा हुने कुनै पनि प्रकारका विकासबाट जनतालाई अधिकतम लाभ पुर्याउन ध्यान दिनुपर्छ र दिन सक्नुपर्छ। मजदुर किसानसहित सबै शोषित, उत्पीडित जनतामाथिको शोषण, उत्पीडन र भेदभावलाई कम पार्दै लैजाने कार्य पनि निर्णयात्मक महत्वको हो। तर वक्तव्यमा त्यसबारे केही उल्लेख गरेको पाइन्न। त्यसको अर्थ यो हुन्छ, देशको विकास हुन्छ, तर जनताको लाभ न्यून हुन्छ। अहिले बहुराष्ट्रिय कम्पनीहरूले हडतालसहित ट्रेड युनियनको अधिकारलाई नियन्त्रित गर्दै आएका छन्। उत्पादन वृद्धिका लागि त्यसलाई उनीहरूले एउटा सर्तका रूपमा प्रस्तुत गर्दछन्, पुँजीपतिले त्यसमा जोड दिए पनि वामपन्थीले मजदुरको ट्रेड युनियन रक्षाका लागि सधैं जोड दिनुपर्छ। तर अहिलेको वक्तव्यले त्यो पक्षप्रति कुनै ध्यान दिएको छैन। सामान्यतः नेपालको राष्ट्रियता र स्वतन्त्र अर्थतन्त्रको रक्षाका लागि, विशेषतः भारतीय हस्तक्षेप तथा त्यसले नेपालविरुद्ध लगाउने नाकाबन्दीविरुद्ध सन्तुलनका लागि उत्तरमा चीनसितको सम्बन्धले निर्णयात्मक महत्व राख्छ। तर भारतीय दबाबमा वा कतिपय अवस्थामा भय र प्रलोभनमा परेर पनि नेपालका विभिन्न सरकारहरूले चीनसितको सम्बन्धलाई विस्तार गर्ने आँट गर्दैनन् वा त्यससित भएका सन्धिसम्झौता पनि कार्यान्वयन गर्न पछाडि रहने गर्दछन्। तात्कालीन राजा महेन्द्रले कोदारी राजमार्ग निर्माण गर्दा भारतले कडा विरोध गरेको थियो। त्यसले यो कुरा बुझेको थियो कि चीनसितको सम्बन्धको विस्तारले नेपालमाथिको उसको प्रभुत्व वा एकाधिकार कायम गर्ने नीतिमा आघात पुग्नेछ। त्यसबेला हामीले उनको त्यो कदमलाई समर्थन गरेका थियौं। ओली सरकारले भारतीय दबाबमा त्यो प्रक्रियालाई धेरै अगाडि बढाएको थियो। चीनसितको पारवहन सन्धि, नेपालमा पेट्रोल र ग्यासको अन्वेषण गर्ने सन्धि, नेपालको उत्तरमा कैयौं नाका खोल्ने सन्धि, नेपालमा तिब्बतबाट काठमाडौं हुँदै लुम्बिनीसम्म रेलमार्गको निर्माण सन्धि आदि। हामीले ओली सरकारका ती सबै कदमको समर्थन गरेका थियौं। तर भारतको प्रयत्न प्रथमतः त्यस प्रकारका कुनै सन्धि हुन नदिने वा भए पनि तिनीहरूलाई कार्यान्वयन हुन नदिनेतर्फ नै हुन्छ। विभिन्न सरकारमाथि दबाब दिएर वा नेपालको प्रशासनलाई उपयोग गरेर त्यसले त्यस प्रकारका उद्देश्य पूरा गर्ने प्रयत्न गर्दछ। नेपालको कुनै पनि सरकारले अहिलेको ओली सरकारले पनि भारतको त्यस प्रकारको नीतिप्रति सम्झौतापरस्त नीति अपनाएमा नेपालका लागि त्यसका कैयौं दूरगामी दूष्परिणाम हुन सक्छन्, जसमा नेपालको स्वतन्त्रता र सार्वभौमिकता समाप्त हुने कुरा पनि सामेल छ। तर हामीआशा गर्दछौं, अहिलेको वामपक्षीय सरकारले त्यस प्रकारको गल्ती गर्ने छैन। महिलामाथि हुने हिंसाका लागि फास्टट्र्याक बाट कारबाही गर्न पारिवारिक अदालत, ग्रामीण पर्यटनका विकास, ऐतिहासिक महत्वका स्थानमा कुनै पनि प्रकारको अतिक्रमणको विरोध, सामुदायिक विद्यालयको स्तर उन्नति, राजनीतिक भागबन्डाविना न्यायाधीशहरूको नियुक्ति, वैदेशिक रोजगारमा गएका कामदारको अधिकार रक्षा, विदेशस्थित प्रवासी नेपालीलाई उनीहरू बसेका देशमा नै मतदानको अधिकार, ज्येष्ठ नागरिकलाई कानुनद्वारा प्राप्त अधिकार र सुविधा रक्षाका लागि प्रभावशाली कारबाही, बालबालिकाको अधिकार रक्षाका लागि आवश्यक कानुन निर्माण, फरक क्षमता भएका व्यक्तिको अधिकार र सुविधा रक्षा आदि विषयमा पनि सरकारले विशेष ध्यान दिनेछ। अहिलेसम्म नेपालका सरकारहरूले अपनाउँदै आएको विकासको नीति केन्द्रीकृत र नोकरशाही प्रकारको रहेको छ। त्यसले गर्दा देशका ग्रामीण, दुर्गम र दूरवर्ती क्षेत्रहरू धेरै पिछडिएका छन्। त्यस प्रकारको विकास नीतिलाई बदलेर सन्तुलित र विकेन्द्रित विकास नीति अपनाउनुपर्ने आवश्यकता छ अनि मात्र देशको सर्वांगीण विकास हुन सक्नेछ। हामीले उक्त विषयमा बारम्बार जोड दिँदै आएका छौं। तर नेपालको पहिलेदेखिको केन्द्रीकृत र नोकरशाही प्रकारको विकास नीतिमा परिवर्तनका लागि वर्तमान सरकारले पनि विशेष ध्यान दिएको पाइन्न। देशको ठूलो र गम्भीर समस्या भ्रष्टाचार हो। त्यसलाई निवारण नगरी देश विकास सम्भव छैन। सरकारले त्यसमाथि नियन्त्रण गर्न सक्नेछ वा भ्रष्ट र नोकरशाही प्रशासन संयन्त्रद्वारा स्वयं सरकारको नियन्त्रण हुनेछ ? हालैको सुनकाण्डले पनि प्रशासन र प्रहरीसमेत भ्रष्टाचारमा कति धेरै मुछिएको छ ? दिनदिनै सञ्चारमाध्यमले प्रकाशमा ल्याउने तथ्यहरूले पनि देशमा भ्रष्टाचार व्याप्त छ भन्ने देखाउँछ ? सरकारका कैयौं निर्णय वा सर्वोच्च अदालतका बारम्बारका आदेश हुँदाहुँदै पनि सिन्डिकेट हट्न सकेको थिएन। अहिले सरकारले देखाएको इच्छाशक्ति र दृढताले केही दिनमा नै यातायातमा भएको सिन्डिकेट हट्यो। सरकारले त्यही प्रकारको इच्छाशक्ति र दृढता देखाए अन्यत्र पनि सिन्डिकेट वा भ्रष्टाचार हट्न वा न्यून हुन सक्छ। तर यो स्पष्ट छ कि भ्रष्ट तत्वहरूले सजिलैसित पराजय स्वीकार गर्ने छैनन्। उनीहरू प्रकट वा गोप्यरूपले प्रतिआक्रमणमा उत्रनेछन्। वास्तवमा देशको विकासका लागि त्यो निर्णयात्मक महत्वको लडाइँ हुनेछ। त्यसमा कसको जित हुनेछ ? त्यो देश, देशको विकास र स्वयं सरकारको भविष्यका लागि पनि निर्णयात्मक महत्वको प्रश्न हो। सरकारले प्रस्तुत गरेको वक्तव्यमा कैयौं सकारात्मक र स्वागतयोग्य नीतिहरू छन्। तर गत कालमा त्यस प्रकारका धेरै नीति, कार्यक्रम बजेट वा योजनाहरू कार्यान्वयन नहुने गरेको लामो सिलसिलेबार इतिहास छ। वर्तमान सरकार त्यस प्रकारको चक्रव्युहबाट बाहिर निस्कन सक्ला ?"
समुन्नतिका लागि सहभागितामूलक लोकतन्त्र,"नेपालमा अहिले विकास र समृद्धिसम्बन्धी चासो र बहस बाक्लिन थालेको छ। खास गरेर, दोस्रोपटक निर्वाचित संविधानसभाले नयाँ संविधान घोषणा गरेर तत्कालीन सरकारले स्थानीय, प्रादेशिक र संघीय संसद्का लागि निर्वाचन कार्यक्रम अगाडि सारेपछि साना, ठूला सबै राजनीतिक दल विकास र समृद्धिको नारा तथा कार्यक्रम लिएर जनतासामु प्रस्तुत भएका हुन्। एकदशकको सशस्त्र विद्रोह र द्वन्द्वको अवस्था तथा अर्को एकदशकको राजनीतिक संक्रमणकाल गुजारेर बल्ल नेपाल विकास र समृद्धिको बहसमा प्रवेश गरेको छ। यसै क्रममा दलका नेताहरूका अतिरिक्त विषयगत विज्ञहरू, प्राज्ञिक अध्येताहरू र स्वतन्त्र चिन्तकहरूको समेत विभिन्न फोरम तथा सञ्चारमाध्यममार्फत मुलुकको विकास र समृद्धिबारे विचार र टिप्पणीहरू प्रस्तुत गर्ने क्रम सुरु भएको छ, जुन स्वागतयोग्य हो। नागरिक अगुवाहरू, विभिन्न पेसागत समूहका विज्ञहरू, सामुदायिक संगठनका नेतृत्वदायी व्यक्तित्वहरू र सामाजिक अन्दोलनका अभियन्ताहरू पनि विकास र समृद्धिको यो बहसमा सक्रिय सहभागी हुनु उत्तिकै जरुरी छ। विश्वका विभिन्न देशका अनुभवले एउटा महत्वपूर्ण पाठ के सिकाएको छ भने विकास भनेको सरकार वा सत्तासीन दलले माथिबाट झार्ने र गरिब जनताले तल भुइँमा कुदाकुद गरेर टिप्ने वस्तु हैन, बरू मुलुकको विकास त सचेत नागरिकको ठूलो पंक्तिले सरकार र सत्तासीन दललाई जनउत्तरदायी बनाउँदै आम जनसमुदायको सक्रिय सहभागिता र लोकप्रिय अगुवाको सहजीकरणमा सम्पन्न हुने मुलुकव्यापी अभियान हो। अहिले नेपाललाई यस्तै अभियानको खाँचो परेको छ। प्रस्तुत लेखको उद्देश्य वर्तमान सन्दर्भमा विकास र समृद्धिलाई किन समुन्नतिको कोणबाट बुझ्नु वा परिभाषित गर्नु जरुरी छ भन्नेबारे स्पष्ट पार्नुका साथै समुन्नतिका लागि परम्परागत प्रतिनिधिमूलक लोकतन्त्र किन अपर्याप्त छ र सहभागितामूलक लोकतन्त्रतर्फ किन जानुपर्छ भन्नेबारे बहस थालनी गर्नु हो। विकासको अर्थ र अनर्थ विकासको शाब्दिक अर्थ सुधार, उन्नति वा उँभो लाग्नु भए पनि राजनीतिक परिदृश्यमा विकासको परिभाषा अत्यन्तै दुरुह र विवादास्पद हुँदै आएको छ। कसको दृष्टिमा के विकास र त्यही विकास अरूको दृष्टिमा कसरी अविकास हुन पुग्यो, यस विषयमा विश्वमा थुप्रै अनुसन्धान र गहिरा बहसहरू भएका छन्। बेलायतले भारतलाई दुई सय वर्षसम्म उपनिवेश बनाउँदा कसको विकास भयो र कसको अविकासको कारण बन्यो, जगजाहेर छ। भर्खरै प्रकाशित भारतीय राजनीतिज्ञ तथा प्रखर बौद्धिक लेखक शशि थरूरको पुस्तकमा उल्लेख भएअनुसार सन् १९४७ मा अंग्रेज शासनबाट स्वतन्त्र हुँदा भारतका नब्बे प्रतिशत जनता गरिबीको रेखामुनिको जीवन बिताइरहेका थिए। तर, बेलायतले उपनिवेश बनाएका कारण भारतको विकास भएको थियो भन्ने विश्लेषक पनि भेटिन्छ, त्यसैले विकास शब्दले एउटै अर्थ दिइरहेको अवस्था छैन। नेपालको सन्दर्भमा हेर्दा पनि राणाकालमा मुलुकको ढुकुटी नै श्री ३ महाराजको ढुकुटी थियो। त्यतिबेला नै समकालीन विश्वका अति सुन्दर दरबारसरहको सिंहदरवारलगायत अन्य दरबारहरू नेपालमा पनि बन्यो, तर ती दरबार बन्नु कसका लागि विकास थियो ? ती दरबार बनाउनका लागि स्रोत जम्मा गर्ने क्रममा तत्कालीन कति हजार वा कति लाख नेपाली झुपडीहरू अझै दरिद्र बन्न पुगे, सायद त्यसको लेखाजोखा हुन अझै बाँकी छ। अहिले पनि विकासको खास सूचक हेर्दा नेपालमा विकास भइरहेको भन्न सकिएला, तर गरिबीको रेखामुनि रहेका एकचौथाइ जनसंख्या र मुलुकमा काम नपाएर खाडी पुग्न बाध्य भएका करिब पचास लाख युवा र उनीहरूका परिवारको नजरमा त अविकास नै व्याप्त छ। अर्को कुरा, विगत दुई सय वर्षमा उद्योगधन्दामा अग्रता, विज्ञान प्रविधिमा क्रान्ति र लोकतान्त्रिक राजनीतिक प्रणालीमा श्रेष्ठता हासिल गरेको भनेर विकसित मुलुक ठहरिएका युरोप, अमेरिका र अस्ट्रेलियाकै समाज विकासको मोडलमा ठूलो प्रश्न उठेको अवस्था छ। एसिया, अफ्रिका र ल्याटिन अमेरिकी मुलुकहरूलाई उपनिवेश बनाएर दोहन गरिएको स्रोतको जगमा उठेको विकास सामाजिक न्यायको हिसाबले त प्रश्न उठ्ने नै भयो, प्रकृतिको चरम दोहनको कारण पृथ्वीकै जलवायु परिवर्तनको अवस्थाले मानव जातिकै अस्तित्व संकटमा पुगेको वैज्ञानिक विश्लेषणहरू प्रस्तुत भइरहेको अवस्था छ। त्यसैले सिक्नुपर्ने कुरा धेरै भए पनि नेपालका लागि युरोप, अमेरिका, अस्ट्रेलिया वा अरू कुनै पनि मुलुकको विकासको मोडेल हुबहु अनुसरण गर्न मिल्ने अवस्थामा छैनन्, मान्छे र प्रकृति दुवैलाई न्याय दिने विकासको परिभाषा र मोडल अहिले संसारभरि नै खोजी भइरहेको अवस्था छ। यो नेपालको निम्ति चुनौतीभन्दा पनि अवसर हो। समुन्नतिको अर्थ र मर्म एक्काइसौं शताब्दीको अहिलेको समयमा नेपालजस्तो मुलुकले संसारका विभिन्न मुलुकहरूको सकारात्मक र नकारात्मक अनुभवबाट सिकेर आफ्नो विकासको मौलिक मोडल आफंैले तयार गर्नुपर्छ, विकासशास्त्रमा नै नयाँ अध्याय थप्नुपर्ने अवस्था छ। उद्योग खोल्ने, कुल गार्हस्थ उत्पादन बढाउने, प्रतिव्यक्ति आम्दानी बढाउने, रेल ल्याउने, जहाज थप्ने, सहर ठूलो पार्ने कुरा मात्र गरेर अब पुग्दैन। विश्व तहमै अहिले परम्परागत विकासको मोडलले काम गरेन, दिगो विकास चाहिन्छ भनेर बहस भइरहेछ। सर्वप्रथमतः विकासलाई आर्थिक र भौतिक विकासको दृष्टिले मात्र हेर्ने चलन बन्द गरेर सामाजिक न्याय र प्रकृतिलाई न्याय भन्ने मूल्यमान्यतालाई केन्द्रमा राखेर चिन्तनमनन सुरु गर्न जरुरी हुन्छ। नेपाली बृहत् शब्दकोशअनुसार समृद्धि भनेको धनधान्यमा उन्नति हो भने समुन्नति भनेको विद्या, बुद्धि, वैभव र संस्कारमा समेत उन्नति र प्रगति हो। समुन्नतिलाई हामी नेपालको सन्दर्भमा समाजको सबैभन्दा निम्न वर्गको उन्नति, महिला र पुरुषको बराबर उन्नति, दलित र हेपिएका जाति जनजातिको उत्थान र सीमान्तकृत क्षेत्रको समेत उत्थान र प्रगति समेटेर परिभाषित गर्न सक्छौं। अर्को कुरा, समुन्नति भनेको व्यक्ति, परिवार र समाजको समग्र उन्नति हो र हुनुपर्छ। समुन्नति भन्नाले हामी आर्थिक वा भौतिक हिसाबले धनी मात्र हुनेभन्दा पनि वैचारिक हिसाबले सहिष्णु, मानवीय मूल्यमान्यताको हिसाबले पारस्परिक सम्मान दर्शाउने, बौद्धिक हिसाबले समालोचनात्मक चेत भएको र कर्मशील नागरिकहरूको समाज निर्माण गर्ने हो। समुन्नति आदर्श पनि हो, सहअस्तित्वलाई स्विकार्ने व्यावहारिक संरचना पनि हुन सक्छ। समुन्नति भन्नाले आर्थिक वा भौतिक हिसाबले धनी मात्र हुनेभन्दा पनि वैचारिक हिसाबले सहिष्णु, मानवीय मूल्यमान्यताको हिसाबले पारस्परिक सम्मान दर्शाउने, बौद्धिक हिसाबले समालोचनात्मक चेत भएको र कर्मशील नागरिकहरूको समाज निर्माण गर्ने हो। समुन्नति कतैबाट झर्दैन, कुनै दाताले दान दिन सक्दैन र एक्लो प्रयासले पनि प्राप्त हुन सक्दैन। त्यसैले समुन्नतिका लागि व्यक्ति र समुदायको सचेतीकरण, सामाजिक आन्दोलनहरूको निर्माण र सहभागितामूलक लोकतन्त्रको विकास अपरिहार्य हुन्छ। मानव स्वतन्त्रता अर्थात् महिला र पुरुष दुवैको स्वतन्त्रताका लागि समुन्नति र सहभागितामूलक लोकतन्त्रको विकास जरुरी छ। सहभागितामूलक लोकतन्त्रको अर्थ र समुन्नति नोबेल पुरस्कार विजेता विश्वविख्यात अर्थशास्त्री अमत्र्य सेनले सन् २००९ मा प्रकाशित उनको पुस्तक दि आइडिया अफ जस्टिस मा एउटा अनुच्छेद नै लोकतन्त्र र विकासबारे लेखेका छन्। सेनको विचारमा लोकतन्त्र र विकासलाई एकअर्कामा छुट्याएर हेर्न नै मिल्नैन। लोकतन्त्र भनेको सतही भोट हाल्ने, भाषण गर्ने, दल खोल्ने राजनीतिक अधिकारको व्यवस्था मात्र पक्कै हैन, लोकतन्त्रको अभीष्ट समुन्नति हो र हुनैपर्छ। अर्को महत्वपूर्ण कुरा, जनताको कुरा नसुन्ने, जनताको राजनीतिक स्वतन्त्रतालाई नकार्ने र जनताप्रति उत्तरदायी नहुने अलोकतान्त्रिक परिवेशमा विकास वा समुन्नति सम्भव हुँदैन। सहभागितामूलक लोकतन्त्रको दृष्टिले हेर्दा लोकका सबै वर्ग र विविध सामाजिक समूहहरूप्रति जिम्मेवार र जवाफदेही व्यवस्था मात्र वास्तविक लोकतन्त्र हो। लोकतान्त्रिक राज्यव्यवस्थाले समाजमा विद्यमान असमान तथा उत्पीडनकारी वर्गीय, लैंगिक, जातीय, क्षेत्रीय र सबै प्रकारका भेदभावपूर्ण शक्ति सम्बन्धहरूको लोकतान्त्रिक रूपान्तरण गर्दै जाने लक्ष्य र कार्यक्रम बोकेको र लागू गरिरहेको हुन्छ। लोकतन्त्रको अभीष्ट नै सबै प्रकारका शक्ति सम्बन्धहरूको लोकतान्त्रिक रूपान्तरण गर्दै लोकतान्त्रिक राज्यव्यवस्था, लोकतान्त्रिक अर्थनीति र लोकतान्त्रिक संस्कृति स्थापित गर्नु हो। नेपाली नागरिकका आँखाबाट हेर्दा नेपालको स्वतन्त्र पहिचान, मुलुकको समुन्नति र समाजको समग्र लोकतन्त्रीकरण एकअर्कासँग अभिन्नरूपले गाँसिएका सवाल हुन्। बहुदलीय व्यवस्था र चुनावको प्रावधान नै लोकतन्त्रको सम्पूर्ण सूचक होइन। लोकतन्त्रका नाममा संसारका थुप्रै मुलुकमा ठालूमुखी दलतन्त्रहरू सञ्चालित छन्। लोकतन्त्रले मुलुकको ऐतिहासिक सभ्यताको जगमा टेकेर अघि बढ्न बाटो देखाउनुपर्छ। लोकतन्त्रले लोकलाई न्याय र सामूहिक समुन्नतिको अभियानमा परिचालन गर्नुपर्छ। लोकतान्त्रिक नेतृत्व समकालीन विश्व मानचित्रमा मुलुकको सकारात्मक पहिचान गाढा बनाउन सक्षम हुनुपर्छ। विश्व अनुभवले सिकाएको छ कि लोकतन्त्र आयात र निर्यात गर्ने वस्तु नभएर कुनै पनि समुदाय, संस्था र मुलुकले सचेत ढंगबाट निर्माण गर्ने पद्धति, संयन्त्र र संस्कृति पनि हो। प्रेरणा र ज्ञान हामी संसारको जुनसुकै अनुभवबाट लिन सक्छौं, तर कतैको पद्धति वा मोडल हुबहु नक्कल गरेर नेपालमा लोकतान्त्रिक शासनव्यवस्था दिगोरूपमा स्थापित गर्न सकिँदैन। नेपालका राजनीतिक दलहरू, नेपाली बौद्धिक समुदाय, नेपालकै नागरिक समाज र सामाजिक न्यायका लागि क्रियाशील सामाजिक आन्दोलनहरूको संयुक्त नेतृत्व र सचेत प्रयासले मात्र समुन्नत र लोकतान्त्रिक नेपाल बनाउन सकिन्छ। छिमेकी मुलुकहरूलगायत विश्व समुदायसँग केकस्तो सम्बन्ध र अन्तरनिर्भरताको व्यवस्था जरुरी हुन्छ भनेर पनि नेपालभित्रकै नेतृत्व वर्गले ठम्याउने कुरा हो। लोकतान्त्रिक नेपाल निर्माण गर्ने ठेक्का राजनीतिक दलहरू र पेसेवर राजनीतिकर्मीको मात्र होइन। नागरिकको तहमा लोकतन्त्रबारे गहिरो बहस र सामाजिक आन्दोलनले समग्र लोकतन्त्रीकरणको अभियान हाँकेर लैजाने क्रममा मात्र लोकतान्त्रिक पद्धति सबल र दिगो बन्दै जान्छ। नेपालमा सन् २०१२ देखि नै सहभागितामूलक लोकतन्त्रबारे राष्ट्रिय तथा क्षेत्रीय तहमा बहसहरू हुन थालेको हो। सतही होइन गहिरो लोकतन्त्र, नेतामुखी होइन नागरिकप्रति जवाफदेही, ठालूमुखी दलतन्त्र होइन सहभागितामूलक लोकतन्त्र कसरी स्थापित गर्दै लैजाने भन्ने सवालमा कार्यपत्र लेखिएका छन्, स्थानीयदेखि अन्तर्राष्ट्रिय तहका अनुभव छलफल गरिएका छन् र सम्मेलन तथा गोष्ठीका निचोड पनि प्रकाशित पनि भएका छन्। अब, समुन्नति र सहभागितामूलक लोकतन्त्रलाई अभ्यास गर्दै जानुपर्ने समय आएको छ। विकास, अर्थराजनीति र लोकतन्त्रीकरणसम्बन्धी स्वतन्त्र अध्येता विमलकुमार बेलायतको युनिभर्सिटी अफ कोभेन्ट्रीमा इन्टरनेसनल भिजिटिङ फेलो हुन्।"
चेन्नईले आईपीएल उपाधि जित्दा कसले कति कमाए ?,मुम्बई: दुई वर्षसम्म निलम्बन झेलेर फर्किएको चेन्नई सुपर किङ्ग्स आईपीएल २०१८ को च्याम्पियन बनेको छ । चेन्नईले सनराइजर्स हैदराबादलाई आइतवार राति ८ विकेटले हराउँदै तेस्रो पटक उपाधि चुमेको हो । चेन्नईले यसअघि सन् २०१० र २०११ मा पनि आईपीएलको उपाधि उचालेको थियो । धोनीको कप्तानी रहेको चेन्नई टीमले शेन वाट्सनको विस्फोटक ब्याटिङ मद्दतमा फाइनल सजिलै जित्यो । वाट्सनले केबल ५७ बलमा नटआउट ११७ रन बनाए । जसमा ११ चौका र आठ छक्का पनि छन् । वाट्सनको पारीको कमालकै कारण चेन्नईले जितका लागि पाएको १७९ रनको लक्ष्य १८३ ओरमा केबल दुई विकेट गुमाएर भेट्टायो । यस जितसँगै चेन्नईले २० करोड भारतीय (३२ करोड नेपाली) रुपैयाँसहित उपाधि उचाल्यो । उपविजेता सनराइजर्स हैदराबादले पनि १२ करोड ५० लाख भारतीय रुपैयाँ आफ्नो पोल्टामा पार्यो । वाट्सनलाई फाइनलमा विस्फोटक पारी खेलेकोमा म्यान अफ द म्याच घोषित गरियो । प्रतियोगिताको १६ खेलमा ७३५ रन बनाएका सनराइजर्सका कप्तान केन विलियम्सनले ओरेन्ज क्याप हात पारे । किङ्ग्स इलेभन पञ्जाबका एन्ड्रयू टाय (२४ विकेट) लाई पर्पल क्याप दिइयो । किङ्ग्स इलेभन प्रतियोगिताको प्लेअफमा पनि पुग्न सकेको थिए । ओरेन्ज क्याप र पर्पल क्याप विजेतालाई १०१० लाख रुपैयाँ दिइयो । सुपर स्ट्राइकर अफ द सिजन कोलकाता नाइटराइडर्सका सुनील नरेन र स्टाइलिश प्लेयर अफ द सिजनको पुरस्कार दिल्ली डेयरडेभिल्सका ऋषभ पन्तलाई दिइयो । पर्फेक्ट क्याच अफ द सिजनको पुरस्कार दिल्ली डेयरडेभिल्सका ट्रेन्ट बोल्टलाई दिइयो । आईपीएल फेयरप्ले अवार्ड मुम्बई इन्डियन्सले जित्यो । दिल्ली डेयरडेभिल्सका ऋषभ पन्तले इमर्जिङ्ग प्लेयर अफ द सिजनको अवार्ड पनि प्राप्त गरे ।
प्रतिद्वन्द्वीकै रोजाइमा परेको फ्रान्स,"पेरिस : आगामी विश्वकपमा फ्रान्स र अस्ट्रेलिया एउटै समूहमा परेका छन् । अस्ट्रेलियन टोलीको नेतृत्व गर्ने ६६ वर्षीय डच नागरिक बेर्ट भान मार्विक रुस विश्वकपका सबैभन्दा अनुभवी प्रशिक्षकमा पर्छन् । प्रशिक्षक मार्विककै विश्लेषण र अनुभवलाई आधार मान्ने हो भने फ्रान्सले आगामी विश्वकपको उपाधि घर लगेमा कसैले आश्चर्य नमाने हुन्छ । फ्रान्सेली टोलीमा निकै क्षमतावान्, छरिता र शारीरिक रूपमा पनि बलिया खेलाडीको वर्चस्व छ । विश्वकै उत्कृष्ट खेलाडी पनि छन्, फ्रान्सँग । यस्तो स्थितिमा फ्रान्सले उपाधि जिते कसैले पनि अचम्म नमाने हुन्छ, प्रशिक्षक मार्विकले एक अन्तर्वार्ताका क्रममा भनेका छन् । पक्कै पनि, रुस विश्वकपमा समूह सी मा रहेको फ्रान्स तुलनात्मक रूपमा बलियो देखिएको छ । उक्त समूहमा अस्ट्रेलिया, डेनमार्क र पेरू परेकाले पनि फ्रान्सलाई समूहगत चरण पार गर्न खासै कठिन हुने छैन । फ्रान्सले जुलाई १६ तारिखमा अस्ट्रेलियासँग खेल्दै रुस विश्वकपको थालनी गर्नेछ । वास्तवमा मार्विकले भनेजस्तै फ्रान्स यसपटक बलियो टोलीको रूपमा स्थापित भएको छ । सन् १९९० को दशकमा पनि फ्रान्स इतिहासकै बलियो थियो । त्यसैले त सन् १९९८ मा फ्रान्सले घरेलु मैदानमा ब्राजिलजस्तो बलियो टोलीलाई ३० गोलले हराउँदै उपाधि चुमेको थियो । वास्तवमा फ्रान्स सधैं विश्वकपको बलियो टोली हो । जाइन्ट किलरको छवि बनाएको फ्रान्सले हरेक विश्वकपमा दमदार प्रदर्शन गर्दै आएको छ । यति हुँदाहुँदै पनि फ्रान्सले दोस्रो उपाधि भने हात पर्न सकेको छैन । सन् १९३० को पहिलो विश्वकपदेखि नै सहभागिता जनाउँदै आएको फ्रान्सले हालसम्म १४ पटक सहभागिता जनाएको छ । यस क्रममा फ्रान्स दुई पटक फाइनलमा पुगेको थियो भने पाँच पटक सेमिफाइनलमा पुगेको छ । टोलीमा रहेका प्रभावशाली खेलाडी र लामो समयको तयारीलाई यसपटक फ्रान्सले आफ्नो प्रमुख हतियार बनाएको छ । प्रशिक्षक डिडियर डेसच्याम्पसले रुस विश्वकपका लागि प्रारम्भिक टोलीको घोषणासमेत गरिसकेका छन् । उनले आफ्नो टोलीमा अनुभवी र नयाँ खेलाडीको राम्रो संयोजन गरेका छन् । सन् २०१२ देखि फ्रान्स टोली सम्हालेका डेसच्याम्पसलाई टोलीको कमजोरी र क्षमताबारे पनि राम्रो ज्ञान छ । उनले रुस विश्वकपलाई यादगर बनाउने दाबी पनि गरेका छन् । उनले टोट्टनहामका ह्युगो लोरिस, पेरिस सेन्ट जर्मन क्लबका अल्फोन्से एरोलाजस्ता गोलरक्षकलाई गोल पोस्टको जिम्मेवारी सुम्पिएका छन् । रक्षापंक्तिमा समेत बार्सिलोनाका म्यानुएल उम्टिटी, रियल म्याड्रिडका राफेल भारानेजस्ता खेलाडी उतार्ने तयारीमा छन् । पछिल्लो समय फ्रान्सको डिफेन्स, मिडफिल्ड र स्ट्राइकिङ लाइन निकै बलियो देखिएको छ । छोटो र छरितो पास खेल्ने फ्रान्सको शैली पनि बेजोडको छ । विपक्षीलाई नियन्त्रणमा राख्ने र बल छलाउने कला फ्रान्सको अर्को हतियार हो । फ्रेन्च लिग र प्रिमियर लिग, स्पेनिस ला लिगा खेलिरहेका युवा र दमदार खेलाडीको साथ फ्रान्सलाई छ । टोलीमा एट्लेटिको म्याड्रिडका स्ट्राइकर एन्टोनी ग्रिजम्यान, चेल्सीका ओलिभर गिरोड, बार्सिलोनाका ओसमेन डेम्बेलजस्ता अनुभवी स्ट्राइकर छन् । यसैगरी युवा खेलाडी काइलियन एमबाब्बेलाई पनि प्रशिक्षक डेसच्याम्पसले महत्वपूर्ण यतियारका रूपमा लिएका छन् । पछिल्लो समय एमबाब्बेको प्रदर्शन पनि स्तरिय छ । मिडफिल्डमा चेल्सीका एनगोलो कान्टे र म्यानचेस्टर युनाइटेडका पल पोग्वाजस्ता अनुभवी खेलाडीको साथ पनि छ, फ्रान्सलाई । विश्वकप छनोट प्रतियोगितामा पनि फ्रान्सले उत्कृष्ट प्रदर्शन गरेको थियो । युरोपेली क्षेत्रबाट समूह ए को विजेता बन्दै रुस विश्वकपको ढोका खोलेको फ्रान्सले समूहगत चरणमा स्विडेनसँग एउटा खेल मात्र हारेको थियो । फ्रान्स सन् २०१६ मा घरेलु मैदानमा भएको युरो कपमा फाइनलसम्म पुगेको थियो । फाइनलमा भने फ्रान्सलाई पोर्चुगलले थप समयमा १० गोलले हराएको थियो । २४ टोली सम्मिलित युरो कपमा आफूलाई प्रमाणित गरिसकेकोले पनि आगामी विश्वकपमा फ्रान्सलाई बलियो दाबेदारको रूपमा हेरिएको छ । फ्रान्सको प्रारम्भिक टोली गोलरक्षक : ह्युगो लोरिस (टोट्टनहाम), स्टिभ मान्डाना (मार्सिल्ले) र अल्फोन्से एरोला (पीएसजी) । डिफेन्डर : डिब्रिल सिडिबे (मोनाको), बेन्जामिन पाभर्ड (स्टुटगार्ट), सामुएल उम्टिटी (बार्सिलोना), राफेल भाराने (रियल म्याड्रिड), प्रेसनल किमपेम्बे (पीएसजी), अदिल रामी (मार्सिल्ले), बेन्जामिन मेन्डी (म्यानचेस्टर सिटी) र लुकास हर्नान्डेज (एट्लेटिको म्याड्रिड) । मिडफिल्डर : पल पोग्बा (म्यानचेस्टर युनाइटेड), कारेन्टिन टोलिसो (बायर्न म्युनिख), ब्लाइस माटुडी (युभेन्ट्स), एनगोलो कान्टे (चेल्सी) र स्टिभन एनजोन्जी (सेभिल) । स्ट्राइकर : एन्टोनियो ग्रिजम्यान (एट्लेटिको म्याड्रिड), ओलिभर गिरोड (चेल्सी), काइलियन एमबाप्पे (पीएसजी), ओसमेन डेम्बेल (बार्सिलोना), फ्लोरिन थाउभिन (मार्सिल्ले), नबिल फेकिर (लियोन) र थोमस लेमर (मोनाको) । प्रशिक्षक : डिडियर डेसच्याम्पस । फ्रान्स सहभागिता : १५औं पटक उपाधि : १ पटक फिफा वरीयता : ७ फ्रान्सको खेल समूह सी जुन १६ : अस्ट्रेलियाविरुद्घ जुन २१ : पेरुविरुद्घ जुन २६ : डेनमार्कविरुद्घ"
विश्वकपमा दक्षिण अफ्रिकाको खराब कीर्तिमान,"हालसम्म विश्वकप फुटबलको २० वटा संस्करण आयोजना भइसकेको छ । सन् १९३० मा उरुग्वेबाट सुरु भएको विश्वकप यात्रामा हालसम्म दक्षिण अफ्रिकामा मात्र यस्तो राष्ट्र हो जुन, आफैं आयोजक भएर पनि प्रतियोगिताको समूहगत चरणबाटै बाहिरिन पुगेको थियो । सन् २०१० मा दक्षिण अफ्रिकामा १८औं विश्वकप आयोजना भएको थियो । उक्त विश्वकपमा दक्षिण अफ्रिकामा पहिलो चरणबाटै बाहिरिन पुग्यो । त्यसअघि विश्वकप फुटबलको इतिहासमा कुनै पनि आयोजक राष्ट्र पहिलो चरणबाट बाहिरिएका थिएनन् । सन् २०१० को विश्वकपमा समूह ए मा परेको दक्षिण अफ्रिका आफ्नो पहिलो खेलमा मेक्सिकोसँग ११ को बराबरीमा रोकियो भने दोस्रो खेलमा उरुग्वेसँग ३० ले पराजित हुन पुग्यो । तेस्रो खेलमा फ्रान्सलाई २१ गोलले हराए पनि घरेलु टोली अगाडि बढ्न सकेन । सन् २०१० को विश्वकपलाई अपवाद मान्ने हो भने हालसम्म हरेक संस्करणमा आयोजक राष्ट्र कम्तिमा दोस्रो चरणसम्म पुगेका छन् । हालसम्म घरेलु मैदानमा विश्वकपको उपाधि जित्ने राष्ट्रको संख्या भने ६ वटा छ । सन् १९३० मा उरुग्वे, सन् १९३४ मा इटाली, सन् १९६६ मा इङ्ल्यान्ड, सन् १९७४ मा पश्चिम जर्मनी, सन् १९७८ मा अर्जेन्टिना र सन् १९९८ मा फ्रान्सले घरेलु मैदानमा विश्वकप जितेका थिए ।"
विश्वकप खेलाइने रंगशाला 'मोर्दोभिया रंगशाला',"आगामी जुन १४ तारिखदेखि सुरु हुने २१औं विश्वकप फुटबल प्रतियोगितालाई नै ध्यानमा राखी तयार पारिएको नयाँ रंगशाला हो, मोर्दोभिया रंगशाला । सन् २०१० मा निर्माण कार्य सुरु गरेर सन् २०१८ पूरा गरिएको यो रंगशालाको दर्शक क्षमता ४४ हजार पाँच सय रहेको छ । इनसार नदीको किनारमा निर्माण गरिएको यो रंगशाला निकै मनमोहक छ । मोर्दोभिया रंगशाला निर्माण गर्न ३० करोड अमेरिकी डलर खर्च भएको थियो । यो रंगशालाको नक्सा दक्षिण अफ्रिकाको चर्चित सकर सिटी स्टेडियम का आधारमा जर्मन आर्किटेक्टले तयार पारेका हुन् । दक्षिण अफ्रिकाको सकर सिटी रंगशालामा सन् २०१० को विश्वकपको उद्घाटन र समापन समारोह भएको थियो । मोर्दोभिया रंगशालामा आगामी विश्वकपका चारवटा खेल खेलाइने कार्यक्रम छ। विश्वकपको समूहगत चरणमा जुन १६ तारिखमा पेरू र डेनमार्कबीचको खेल यो रंगशालामा खेलाइनेछ । यसैगरी जुन १९ तारिखमा कोलम्बिया र जापान, जुन २५ तारिखमा इरान र पोर्चुगल तथा जुन २८ तारिखमा पानामा र ट्युनिसियाबीचको खेल पनि यही रंगशालामा खेलाइनेछ । रुस विश्वकप सकिएपछि भने यो रंगशालाको दर्शक क्षमता २८ हजारमा झारिने भएको छ ।"
फ्रान्स : विश्वकपमा प्रभाव पार्न सक्ने खेलाडी 'एन्टोइन ग्रिजम्यान',"उसो त रुस विश्वकपको अन्तिम तयारीमा व्यस्त फ्रान्ससँग अनुभवी र क्षमतावान् खेलाडीको कमी छैन । यति हुँदाहुँदै पनि रुस यात्राका क्रममा स्ट्राइकर एन्टोइन ग्रिजम्यान फ्रान्सका मुख्य हतियार हुन् । स्पेनिस क्लब एट्लेटिको म्याड्रिडबाट व्यावसायिक फुटबल खेल्ने ग्रिजम्यानको प्रदर्शन बेजोड छ । एट्लेटिकोलाई ला लिगाको उपविजेता बनाउन पनि ग्रिजम्यानको भूमिका उत्कृष्ट रह्यो। ग्रिजम्यान प्रेरित एट्लेटिकाले अघिल्लो सिजनमा पनि युरोपियन च्याम्पियन्स लिगको फाइनलसम्म पुग्यो । २७ वर्षीय यी प्लेमेकरले करिब १० वर्ष स्पेनकै अर्को क्लब रियल सोसिएडाडबाट खेलेका थिए । उनी सन् २०१४ मा एट्लेटिकोमा आबद्ध भएका हुन् । एट्लेटिकोमा उनले ७९ गोल गरेका छन् । यसैगरी उनले एक सय ४२ गोलका लागि सहयोगसमेत गरेका छन् । मैदानमा बल पाउनासाथ एक्लो प्रयासमा पोस्ट्तर्फ लैजाने र उत्कृष्ट फिनिसिङ गर्ने उनको क्षमता गजबको छ । उनी जस्तोसुकै बलियो प्रतिद्वन्द्वीलाई पनि अत्याउने क्षमता राख्छन् । ग्रिजम्यानको बल छक्याउने कलाले विपक्षी रक्षकलाई सधैं दबाबमा राख्छ । सन् २०१४ मा सिनियर राष्ट्रिय टोलीमा आबद्ध भएका ग्रिजम्यानले राष्ट्रिय टोलीका लागि १९ गोल गरिसकेका छन् । उनले ५१ गोलमा सहयोगीको भूमिकासमेत निर्वाह गरेका छन् । उमेरसमूहका यू१९, यू२० र यू२१ राष्ट्रिय टोली हुँदै सिनियर राष्ट्रिय टोलीमा स्थान बनाएका ग्रिजम्यान रूप विश्वकपको उपाधि चुम्दै इतिहासमा आफ्नो नाम लेखाउन चाहन्छन् । सन् २०१४ को विश्वकपअघि खेलिएको पाराग्वेविरुद्घको अभ्यास खेलमा उनले फ्रान्सका लागि पहिलो अन्तर्राष्ट्रिय गोल गरेका थिए । त्यसपछि खेलिएको जमैकाविरुद्घको अन्तिम अभ्यास खेलमा पनि उनले ओलिभर गिरोडको स्थानमा परिवर्तित खेलाडीको रूपमा मैदान प्रवेश गरी दुई गोल गरेका थिए । यसैगरी उनले सन् २०१४ को विश्वकप पनि खेलेका थिए । उक्त विश्वकपको होन्डुरसविरुद्घको पहिलो खेलमा उनले घाइते खेलाडी फ्रान्क रिबेरीको स्थान लिएका छन् । यसैगरी नाइजेरियाविरुद्घको प्रिक्वार्टरफाइनल खेलमा उनले परिवर्तित खेलाडीको रूपमा मैदान छिर्दै उत्कृष्ट प्रदर्शन गरेका थिए । पाँच फिट नौ इन्च अग्ला ग्रिजम्यानको यही बेजोडको क्षमता देखेर प्रशिक्षक डिडियर डेसच्याम्ससले उनलाई आगामी विश्वकपमा आफ्नो महत्वपूर्ण खेलाडीका रूपमा लिएका छन् ।"

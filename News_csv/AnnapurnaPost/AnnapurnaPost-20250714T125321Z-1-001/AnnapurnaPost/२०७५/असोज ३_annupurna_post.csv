शीर्षक,विवरण
"संविधान : कर्तव्य बढी, अधिकार कम","विजयोन्मादमा लेखिएको संविधान भएको हुनाले यसले जित्ने र हार्ने पक्षबीच पर्खाल बनाएको छ ०४७ सालको संविधानलाई एसियाको सर्वोत्कृष्ट भनेझैं एउटा ठूलो समूहले यसलाई विश्वकै उत्कृष्ट भनेको छ। संविधान लागू भएको तीन वर्षमा व्यवहारिक रूपमा यसका केही सकारात्मक चिन्ह पनि देखिएका छन्। पहिलो, यो संविधानलाई एकथरी विचार निर्माता र पढेलेखेकाहरूको ठूलो समर्थन छ। यस्ता मान्छेहरूको प्रभाव बढी नै छ। बुद्धिजीवी तिनै छन्, प्राज्ञ तिनै छन्। मिडियामा तिनकै ठूलो बाहुल्यता छ। नेपालको मिडिया प्रधानमन्त्री केपी ओलीको डोली बोक्ने कहारहरू हुन्। तिनले काँध थाक्यो भने फेर्छन् तर डोली भुइँमा झर्न दिँदैनन्। उनीहरू हाम्रो परम्पराको रक्षकका रूपमा उभिएका छन्। नेपाली जनताका लागि राम्रो नभए पनि संविधानको आयुको लागि यो एकदम सकारात्मक संकेत हो। दोस्रो, दुनियाँभरि दक्षिणपन्थी बहाव छ। अमेरिका, टर्की, चीन, रुस, बेलायत, फिलिपिन्स, हुँदाहुँदा फ्रान्समा समेत दक्षिणपन्थीको संख्या बढ्दैछ। स्वीडेनजस्तो देशमा समेत दक्षिणपन्थलाई समर्थन बढ्दैछ। नेपालमा पनि यथास्थितिवादीको पक्षमा समर्थन प्राप्त छ। सन् १९६० पछि शीतयुद्धका कारण महेन्द्रलाई जसरी सजिलो भएको थियो, अहिले विश्वव्यापी दक्षिणपन्थी लहरले खसआर्यका मुख्तियार खड्गप्रसाद शर्मा ओलीको जातीय विचारधारालाई ठूलो समर्थन मिलेको छ। त्यसैले अन्तर्राष्ट्रिय परिस्थिति पनि संविधानका लागि सकारात्मक छ। तेस्रो, आन्तरिक कमजोरी होस् या डर, वा अन्तर्राष्ट्रिय दबाबले नै किन नहोस् मधेसबाट आउन सक्ने चुनौती समाप्त भएको छ। मधेसको ठूलो समूह उपेन्द्र यादवको थियो। त्यो सरकारमै सहभागी भयो। गठबन्धन रूपमा रहेको राजपाले पनि सरकारलाई समर्थन गरेको छ। जनजातिबाट तत्कालका लागि कुनै चुनौती छैन। रेशम चौधरी जेलमा छन्। प्रतिपक्षीका ठूला नेता विजय गच्छेदारको मुख बन्द छ। नेकपाका थारुले बाहुनहरूको पार्टीमा आफ्नो दोयम दर्जा स्वीकारिसके। त्यसैले मधेस वा जनजातिबाट कुनै चुनौती आउन सक्ने देखिँदैन। आन्तरिक परिस्थिति एकदमै सकारात्मक छ। चौथो, जसरी पञ्चायतका सबै चुनाव सफलतापूर्वक सम्पन्न हुन्थे, त्यसरी नै संघीय, प्रान्त र स्थानीय चुनाव सफलतापूर्वक सम्पन्न भए। सत्यनारायण कथाको सबै कर्मकाण्ड राम्रोसँग पूरा भयो र पुरेतले दक्षिणा पनि राम्रै पाए। ब्राम्हण भोजन राम्रै भयो। कर्मकाण्ड पूरा भएपछि पुण्य भएको ठहरिन्छ। संविधानको दीर्घजीवनका लागि यो अर्को सकारात्मक पक्ष हो। संविधानले केही चुनौती पनि बेहोर्ने देखिन्छ। पहिलो, संघीयताको सीमांकनसँग जोडिएको छ। सिद्धान्ततः संविधान संशोधन गरेर त्यसलाई सच्याउन सम्भव छ तर व्यवहारिक रूपमा त्यो असम्भव छ। असम्भव किन छ भने यसका लागि संघीय संसदको दुई तिहाईले संशोधन गरेर कानुन बनाएर मात्र पुग्दैन। सम्बन्धित दुई प्रान्तको संसदले पनि त्यसलाई अनुमोदन गर्नुपर्छ। कसैको काटिने र कसैमा थपिने कुरा भयो भने प्रतिद्वन्द्वी राज्यको संसद्बीच सहमति हुने सम्भावना अत्यन्त न्यून हुन्छ। यसैले सैद्धान्तिक रूपमा संविधान संशोधन सम्भव भनिए पनि व्यवहारिक रूपमा सम्भव छैन। दोस्रो, सिद्धान्ततः नेपालमा बोलिने सबै भाषालाई राष्ट्रभाषा भनिएको छ। व्यवहारमा भने प्रदेश र संघीय सरकारको अनि प्रदेशप्रदेशबीचको कामकाजको भाषा खसआर्यको मातृभाषा अर्थात् नेपाली भाषा नै छ। व्यवहारिक रूपमा बहुभाषिकता पनि सम्भव भएन। तेस्रो कुरा, उपल्लो सदनमा जनसंख्या अनुपातमा प्रतिनिधित्व भएन। राष्ट्रपतीय प्रणाली भएको देशमा जनसंख्याको अनुपात हुँदैन भन्ने तर्क गरियो। हामीले राष्ट्रपतीय नभएर संसदीय प्रणाली अपनाएका हौँ। कन्सोसनियल प्रणाली अपनाएका हौँ भने सांस्कृतिक समूहको आधारमा प्रतिनिधित्व हुनुपर्यो। उदारवादी व्यवस्थै हो भने जनसंख्याका आधारमा हुनुपर्यो। हामी कुरा गर्छौँ एकथरि र काम अर्कोथरि। यसमा पनि संशोधन हुन सक्ने सम्भावना देखिएन। राज्यको सबै अंगमा समानुपातिक उपस्थिति भनिएको छ तर जसको उपस्थिति ८०८५ प्रतिशत छँदैछ, तिनैलाई आरक्षण दिने भनियो। ५ प्रतिशतभन्दा कम सहभागीलाई पनि आरक्षण दिने भनिएको छ। दुवैलाई आरक्षण दिने भनिसकेपछि कुन युगमा गएर समानुपातिक उपस्थिति होला ? यो सम्भव छैन। यसमा संशोधन गर्न सम्भव छैन। एकपटक पाइसकेको अधिकार खोस्न सजिलो छैन। राजाकै अधिकार खोस्न त क्रान्ति गर्नुपर्दोरहेछ भने सामान्यजनको अधिकार खोस्न कसरी सजिलो हुन्छ ? व्यवहारिक रूपमा यो संविधान लगभग असंशोधनीय भएको छ। जुन वस्तु असंशोधनीय छ, त्यो फुट्छ। संविधान माटो हो भने जुन तरिकाले पनि बनाउन सकिन्छ, ढुंगा हो भने त्यसलाई फुटाउनैपर्छ। बाँस हो भने लच्किन्छ, सतीसाल भए काट्नैपर्छ। वर्गीय र सांस्कृतिक मुद्दालाई संविधानले मिसमास गरेको छ। दलित, जनजाति, मधेसी र गरिब खसआर्यका लागि आरक्षण भनिएको छ। गरिबी निवारण आर्थिक मुद्दा हो। आरक्षण सांस्कृतिक रूपमा बहिष्करणमा परेका वा सीमान्तकृतका लागि हो। यी दुईलाई एकै ठाउँमा मिसाइएको छ। गरिबको परिभाषा कसले कसरी दिने ? बाउको सम्पत्ति मेरो होइन भन्नासाथ अर्बपतिको छोरो पनि गरिब हुन्छ। मधेसीका लागि राखिएको आरक्षणमा नेपाल छिरेदेखि नै काठमाडौँ उपत्यका नछाडेका विनोद चौधरीको मनोनयन भयो, त्यो बेइमानी थियो। यसलाई बेइमानी पनि भन्न नसकिने गरी संविधानमै लेखियो। यसले संविधानलाई लामो कालसम्म लैजान सक्ने देखिएन। अन्तर्राष्ट्रिय परिरिस्थति पनि परिवर्तन हुन सक्छ। सधैं मोदी, सी जिनपिङ वा ट्रम्प कहाँ रहलान् ? तिनले नेपालभित्र आफ्नो हितरक्षा यो सत्ताले गर्न सक्दैन भन्ने महसुस गरे भने परिवर्तन हुन्छ। यो सत्ता यही संविधानमा टेकेर निर्माण भएको हो। बौद्धिक शक्ति, मिडियाको शक्ति, धर्म शक्ति, प्रशासन संयन्त्र र सेना सत्ताका अंग हुन्। सरकार त्यसको एउटा हिस्सा मात्रै हो। सरकारमा हुनेलाई अहिले लागिरहेको होला, कालान्तरसम्म हामी नै जान्छौँ, त्यस्तो हुँदैन। रथको पांग्रामा बसेको झिंगालाई लाग्छ, रथ मैले नै दौडाएको छु। सरकारमा हुनेहरूको मनोवृत्ति त्यस्तै होला। कुनैबेला पञ्च, राणा यस्तै सोच्थे। त्यसैले वर्ष तोकेर भन्न गाह्रो होला तर संविधानको आयु लामो देखिँदैन। नेपालमा दशदश वर्षमा नयाँनयाँ संविधान लेख्ने त परम्परै छ। ००० संविधानसम्बन्धी परम्परागत धारणाले तीन चारवटा कुरा निर्दिष्ट गर्छ। यसको उद्देश्य, शासन प्रणाली, शक्ति बाँडफाँट र शक्ति दुरूपयोग, जनताका गुनासाहरूको सुनुवाइ तथा सहभागिता, संशोधन प्रक्रिया निर्धारण भएपछि मात्रै परम्परागत संविधान भनिन्छ। तर सबै संविधान परम्परागत हुँदैनन्। कुनै संविधानले क्रान्तिामार्फत् नयाँ बाटो लिन्छन्। कुनै संविधान पुरानै व्यवस्था फर्काउन प्रतिक्रान्तिद्वारा ल्याइएको हुन्छ। क्रान्तिले अघि बढ्ने संविधान बनाउँछ, प्रतिक्रान्तिले पछि फर्काउने। परम्परागत संविधानले चाहिँ यथास्थितिमा सामान्य परिवर्तनको प्रक्रिया सुनिश्चित गर्छ। यस दृष्टिबाट हेर्ने हो भने हाम्रो संविधान मूलतः यथास्थितिवादी हो। त्यसैले यसका लाभ, हानी र जोखिम पनि सामान्यतया यथास्थितिको संविधानमा जे जे हुन्छ, त्यही हुने हो। यथास्थितिवादी संविधानको सबैभन्दा ठूलो जोखिमै हो यसले जे छ यो असाध्यै राम्रो छ भन्छ। त्यसलाई सुरक्षा गर्नुपर्छ, अगाडि बढाउनुपर्छ भन्दैन। सुरक्षा गर्ने अवधारणाबाट संविधान बनाएपछि त्यसले अग्रगामी सोचलाई सम्बोधन गर्न सक्दैन। यथास्थितिवादी संविधानले अग्रगामी सोचलाई संस्कृतिमा, धर्ममा, भाषामा, अर्थनीतिमा, अन्तर्राष्ट्रिय सम्बन्धमा कतै पनि अगाडि बढ्न दिँदैन। नेपालको संविधानले समाजमा समरूपता छ भन्ने कल्पना गरेको छ। संविधानको सुरुमै लेखिएको छ, नेपाली जनताको नाममा। त्यहाँ नेपाली नागरिक भनिएको छैन। यसको अर्थ के हो भने नेपाली नागरिक हुँदैमा कोही नेपाली जनता हुँदैन। किनभने नेपाली त एउटा संस्कृति पनि छ, सांस्कृतिक पहिचान छ। त्यो समरूपता वा एकरूपताको मान्यता लिएर हिंडेकाले यसले बहुलता भएको समाजमा अन्यलाई समेट्न सक्दैन। ००० संसारभरिको यथार्थ के हो भने कानुन जित्नेले लेख्छ। नेपाली राजनीतिमा माओवादीले जितेको भए उसले आफूअनुकूलको संविधान बनाउँथ्यो। ऊ हार्यो। मधेसवादीले जितेको भए आफ्नो अनुकूलतामा बनाउँथे। ती पनि हारे। परम्परागत राजनीतिक शक्तिले जितेकाले संविधान परम्परागतै बनेको छ। तर यतिखेर हारेकाहरूलाई जति कमजोर ठानिएको छ, ती त्यति कमजोर छैनन्। माओवादी नेता पुष्पकमल दाहाल वा बाबुराम भट्टराईले जातीय एकरूपमा आत्मसमर्पण गरिसकेका भए पनि त्यो विचारधारा समाजमा छँदैछ। मधेसवादलाई बोक्ने उपेन्द्र यादवले आत्मसमर्पण गरे पनि त्यो विचारधारा मधेसमा कायमै छ। जनजाति, थारुहरूको प्रतिनिधित्व गर्ने रेशम चौधरी त जेलमा थुनिएका छन्, तर त्यो विचारधारा पनि छ। विजयोन्मादमा लेखिएको संविधान भएको हुनाले यसले जित्ने र हार्ने पक्षबीच पर्खाल बनाएको छ, जुन पर्खालले अहिलेलाई त सुरक्षा गर्ला तर यसले सँधैका लागि सुरक्षा दिन सक्दैन। चिनियाँहरूले त्यति ठूलो पर्खाल बनाए, त्यसले सुरक्षा गर्न सकेन। बर्लिन पर्खाल बन्यो र भत्कियो। पर्खालले केही क्षण सुरक्षा अनुभूति दिन्छ तर निरन्तर त्यो रहँदैन। त्यसैले नै सहकार्य सहितको सहमतिमूलक संविधानवादको अवधारणा आएको हो अर्थात् सबैलाई समेटेर बनाउने संविधान। जित्नेहार्ने वा पक्षविपक्षको होइन, सहकार्य सहितको सहमतिमूलक () संविधान। सहमति त जबर्जस्ती पनि हुन सक्छ। सानोभन्दा सानो समूहको पनि स्थान सुरक्षित छैन भने त्यो राज्यव्यवस्था र संविधान टिक्दैन। ठूलो बाँध भत्काउन सानै प्वाल काफी हुन्छ। त्यसलाई बमले नै उडाउनुपर्दैन। यथास्थितिवादी शक्तिभित्रै देखिने अन्तद्र्वन्द्व, राजनीतिमा धर्मको भूमिका, खसआर्य वर्चश्व, सम्बोधन नभएको भाषिकसांस्कृति विविधता जस्ता प्रश्नले यो संविधानलाई बिस्तारै चुनौती दिने देखिन्छ। सामान्य जनताको हक सुरक्षा नहुँदा सबैभन्दा ठूलो चुनौती निम्तिन सक्छ। संविधानमा कर्तव्य लेख्ने तर अधिकारको सुरक्षा नहुने भयो भने त्यसले संकट निम्त्याउँछ। कर्तव्य त राजाहरूले पनि सिकाइरहेका थिए, पण्डितहरूले पनि कर्तव्य सिकाइराख्छन्। संविधानको अधिकार र कर्तव्य खण्डमा हरेकमा कानुन बनाएर नियन्त्रण गर्न सकिने उल्लेख छ। त्यसले राज्यसत्तालाई कानुन बनाएर व्यक्तिको अधिकार संकुचित गर्ने अधिकार दिएको छ। संविधानले राज्यलाई निरंकुश हुन उत्प्रेरित गरेको छ। यसै त राज्यको निरंकुश बन्ने चाहना हुन्छ, त्यसमाथि झन् उत्प्रेरित नै गरेपछि त्यो सरासर निमन्त्रणा हो। जब निरंकुशतालाई निम्त्याइन्छ भने निरंकुशतालाई चुनौती दिनेहरू पनि आउँछन्। किनभने व्यक्तिको आधारभूत चाहनामध्ये एउटा स्वतन्त्रता हो। यो संविधान शब्दमा भन्दा मनशायमा गलत छ। मनशाय नै गलत भयो भने संविधानको व्याख्या गर्ने निकाय अदालत हो। अदालत न निर्वाचित निकाय हो, न लोकतान्त्रिक निकाय नै। त्यहाँ सत्ताधारीहरूकै चाकडीको बलमा न्यायाधीश नियुक्त हुन्छन्। त्यसपछि सम्पूर्ण सत्ता एउटै समूहको हातमा पुग्छ। त्यो अल्पतन्त्र हो। हिजो राजाको एकतन्त्र थियो, आज केही व्यक्तिको अल्पतन्त्र आयो। संविधान पनि अल्पतन्त्र उन्मुख हुने गरी बनाइएको छ। (कुराकानीमा आधारित)"
असमझदारीबीचको ठूलो समझदारी,"दोस्रो संविधानसभाबाट निर्वाचित भएलगत्तै हामी नयाँ संविधान कसरी बनाउने भन्ने बारेमा चिन्तित थियौं। किनकि पहिलो संविधानसभाको असफलताबाट ठूलो पाठ सिकेका थियौं। दुई वर्षका लागि गठित पहिलो संविधानसभाले चार वर्षमा पनि संविधान दिन सकेन। पहिलो संविधानको गणितीय समीकरण दोस्रो संविधानसभामा पूरै उल्टियो। त्यसले दलहरूको भूमिकामा समेत प्रभाव पार्यो। तर हाम्रा लागि सवल पक्ष भनेको तात्कालिन एमाले र नेपाली कांग्रेस संविधान निर्माणका सन्दर्भमा पहिलो संविधानसभादेखि नै एउटै विचार र कित्तामा उभिएका थिए। दोस्रो संविधानसभा निर्वाचनलगत्तै दुवै पार्टी मिलेर सरकार बनायौं। संयुक्त सरकारसमेत भएकाले धेरै हदसम्म संविधान निर्माणमा सहजता भयो। तर निर्वाचन परिणामबाट बिच्किएको तात्कालिन माओवादी र मधेसकेन्द्रित दल हाम्रो विरोधमा थिए। हामीले सुरुमै सचेततापूर्वक माओवादीसँग संवाद थाल्यौं। निर्वाचन आयोगलाई आग्रह गरेर समानुपातिक सूची बुझाउने समय थप्यौं। माओवादी, मधेसकेन्द्रित दल र कांग्रेसएमालेसँगै दोस्रो संविधानसभामा प्रवेश गरे। कांग्रेसले त्यतिबेला निर्वाचन परिणामको उन्माद देखाएको भए दोस्रो संविधानसभालेसमेत संविधान बनाउन सक्ने थिएन। अघिल्लो सभाबाट पाठ सिकेर हामी सुरुदेखि नै रणनीतिक रूपमा अघि बढेका थियौं। रणनीतिक मुभ दोस्रो संविधानसभाले काम सुरु गर्नेबित्तिकै माओवादी नेता डा बाबुराम भट्टराईलाई संवाद समितिको संयोजकको जिम्मा दिइयो। मस्यौदा समितिको संयोजकमा म आफैं बसें। त्यतिबेला एमाले र कांग्रेस मिलेर सरकार बनाउने मेरै रणनीति थियो। मैले चाहेको भए सरकारमा उपप्रधानमन्त्रीसहित शक्तिशाली मन्त्रालय लिए पनि सक्थें। किनकि मैले सरकारभन्दा संविधान निर्माणलाई महत्व र प्राथमिकता दिएँ। माओवादी नेता डाबाबुरामलाई संवाद समितिको संयोजक बनाउनु रणनीतिक योजना थियो। त्यसबाट हामीलाई थप सहज भयो। मस्यौदा समितिको नेतृत्वकर्ताको हैसियतले संविधानसभामा भएका सबै दलका शीर्ष नेताहरूसँग सामूहिक अनौपचारिक संवादहरू गरिरहें। त्यो विषय त्यतिबेला सार्वजनिक गरिएन। महत्वपूर्ण विषयमा जहिले पनि शीर्ष नेताहरूसँग बसेर अनौपचारिक संवाद हुने गथ्र्यो। त्यसले धेरै हदसम्म हामीलाई सहज भयो। समितिमा भएका सबै साथीहरूबीच सौहाद्र वातावरण निर्माण भएको थियो। हामीले समितिहरू बनाउँदैमा मुख्य समितिमा समेत सचेत भएर सहयोग र बुझेका साथीहरूलाई छानेका थियौं। सम्बन्धित क्षेत्रका विज्ञ र कानुनका जानकारहरूलाई प्राथमिकतामा राखेर समितिमा राखिएको थियो। दोस्रो संविधानसभाका समितिहरूले पहिलो संविधानसभाका समितिहरूले गरेका धेरै कामलाई स्वीकारेनन्। किनकि त्यतिबेला कतिपय महत्वपूर्ण क्षेत्रका विषयमा लोकतान्त्रिक मूल्य र मान्यताविपरीत निर्णयसमेत भएको थियो। सर्वोच्च अदालतलाई संसद्को अधीनमा राख्ने निर्णय पहिलो संविधानसभाका समितिहरूले गरेका थिए। दोस्रो संविधानसभामा त्यसबारे पुनर्विचार भयो। दलहरूको शीर्ष नेतृत्व तहसँगै छलफल गरेर सर्वोच्च अदालतलाई स्वतन्त्र राख्ने प्रावधान ल्यायौं। अप्ठेराका चाङ पहिलो संविधानसभामा माओवादी ठूलो दल थियो। मधेसकेन्द्रित दलहरूको पनि बलियो उपस्थिति थियो। कांग्रेस सानो पार्टी थियो। त्यसकारण सबैतिर उनीहरूकै हालीमुहाली हुनु स्वाभाविक थियो। राम्रो पक्ष के थियो भन्ने तात्कालिन एमाले संविधान निर्माणको सैद्धान्तिक विषयमा कांग्रेससँगै उभिएको थियो। तर पनि पहिलो संविधानले गरेका धेरै काममा दोस्रो संविधानसभामा पुनर्विचार गर्र्यौं। अदालतको सँगै जिल्ला, स्थानीय तहदेखि प्रदेशहरूको अधिकारको सवालमा दलहरूका बीचमा जटिल प्रकृतिका विवाद थिए। हामीले पनि सार्वजनिक गरेको प्रतिवद्धताअनुसार एक वर्षमै संविधान जारी गर्न सकेनौं। तर दलहरूका बीचमा भएका अनेकन अनौपचारिक छलफलले अन्ततः सकारात्मक वातावरण निर्माण हुँदै गयो। मधेसकेन्द्रित दलहरूसँग छुट्टै मोर्चा बनाएको माओवादीका अध्यक्ष प्रचण्डको भूमिका समेत महत्वपूर्ण रह्यो। उहाँ विजय गच्छदारसहित सोह्रबँुदे सहमतिमा हस्ताक्षर गर्न आउनुभयो। दलहरूको विवाद र पहिलो संविधानसभा अभ्यासबाट हामीले आन्तरिक रूपमा निष्कर्ष निकालिसकेका थियौंसर्वसम्मत भनेर बस्ने हो भने संविधान जारी हुन सक्दैन। त्यसैले अधिकतम सहमति निर्माण गर्ने हाम्रो रणनीति थियो। सँगैसँगै हामी लचिलो हुँदै गयौं। संविधानलाई धर्मग्रन्थको दस्ताबेज बनाउने होइन भन्नेमा हामी सहमत थियौं। किनकि बहुसंस्कृतिक र बहुभाषिक समाजमा विभिन्न विषय उठिरहन्छन्, त्यसलाई समयसापेक्ष संशोधन गर्दै जानुपर्छ भन्ने थियो। विजय गच्छदारबाहेकका मधेसकेन्द्रित दल सोह्रबुँदेदेखि नै बाहिरिनुभयो। तर सबैलाई एकै ठाउँमा ल्याउने परिस्थिति थिएन। त्यसैले हामीले संशोधनप्रति सुरुदेखि नै लचक हुनुपर्छ भनेर सार्वजनिक रूपमै प्रतिवद्धता जनाऔं। मस्यौदा समितिको संयोजकको नाताले सबैको कुरा सुनेर काम गर्नु कम चुनौतीपूर्ण थिएन। त्यसमा फेरि त्यतिबेलाको सम्पूर्ण राष्ट्रिय मिडियाहरूले यो विषयमा यो देशको यस्तो चासो आयो, अर्को विषयमा अर्को देशको चासो आयो भनेर लेखिरहन्थे। इमान्दारीपूर्वक भन्नुपर्दा कुनै पनि विदेशीले मलाई संविधानमा यो लेख्नु वा त्यो लेख्नु भनेर कहिल्यै भन्न आएनन्। अहिले पनि धेरैको चासो धर्म निरपेक्षतामाथि देख्छु। संविधान निर्माणका क्रममा हामीले सतर्कतापूर्वक निर्णय गरेकै कारण संविधान जारी गर्न सहज भयो। अब जनताले जे चाहन्छन् त्यहीअनुसार अघि बढ्दै जाने हो। सरकार र त्यसमा पनि मुख्यगरी प्रधानमन्त्रीले आत्मसमीक्षा गर्न ढिला गर्नु हुन्न। अहिले उहाँले सुधार गर्न सक्ने प्रशस्त ठाउँ छ। एकपछि अर्को गल्ती हुँदै गयो भने भने सुधार गर्ने ठाउँ पनि रहँदैन। मैलै सबै शीर्ष नेताहरूलाई अनौपचारिक रूपमा बोलाएरै त्यसबारेमा छलफल गरेका थिएँ। धर्म निरपेक्षता लेख्दै गर्दा मैले गाई हाम्रो राष्ट्रिय जनावर भनेर किटान नै गरें। त्यसमा माओवादीका अध्यक्ष पुष्पकमल दहालजीले आनाकानी गर्नुभएको थियो। मैलै उहाँलाई प्रष्ट रूपमै भने, धर्म निरपेक्षता लेखेर धर्म परिवर्तनको खेल रोक्ने प्रावधान राखौं तर गाईलाई राष्ट्रिय जनावर बनाऔं। नत्र यही विषयका कारण संविधान जारी हुन सक्दैन। त्यसपछि मात्रै उहाँ राजी हुनुभयो। यसबाहेक अन्य केही जटिल मुद्दामा पनि अन्योल कायम थियो। तर ती अन्योल चिरेर हामी अघि बढिरह्यौं। गतिशील दस्ताबेज यो संविधान धेरै लचक छ। गतिशील छ। प्रस्तावनाबाहेक संविधानका धारामा जनताले चाहेमा समयसापेक्ष संशोधन गर्न सकिन्छ। यसको पछाडि हामीले सहिष्णु समाजलाई स्मरण गरेका थियौं। संविधानसभाकै क्रममा मधेसी, जनजाति, दलितसहितका कैयन् मुद्दा प्रखररूपमा आइसकेका थिए। राजनीतिक रूपमा सबैले चाहेका सबै विषय परिस्थितिवश सम्बोधन गर्न सकिएन होला तर त्यसका बारेमा बहस र छलफल हुँदै जानुपर्छ। समाजमा उठेको विषयले राजनीतिलाई प्रभावित पार्छ नै। कुनै न कुनै समयमा त्यसलाई राजनीतिक रूपमा सम्बोधन गर्नुपर्छ। संविधान बन्दैगर्दा सबैभन्दा बढी मधेसको कुरा उठ्यो। कांग्रेसभित्र पनि मधेसबारे धेरै कुरा नउठेको होइन। आज पनि हाम्रा केही साथीहरू त्यतिबेला उठाएका विषय अहिले पनि उठाइरहनुभएको छ। मधेसकेन्द्रित दलहरूले अरू जति कुरा गरे पनि त्यतिबेला उनीहरूको मुख्य असन्तुष्टि संघीयताको सवालमा थियो। संघीयताको बनौट र त्यसको भूगोलका विषयमा उनीहरूको आपत्ति थियो। तर सँगैसँगै अरू दलहरू त्यसबारेमा तयार थिएनन्। हाम्रासामु दुवै त्यत्तिकै महत्वपूर्ण थिए। हामीले केही प्रयास पनि गरेका हौं। तर नहुने छाँटकाँट देखिएपछि अगाडि बढेका हौं। संविधानमा समेट्न नसकेका मधेसी जनताका जायज मुद्दालाई पछि पनि सम्बोधन गर्न सकिन्छ भनेर त्यतिबेला संविधान जारी गरेका हौं। अहिले पनि संशोधनको विषय उठिरहेको छ। संविधान संशोधनमा हामी अनुदार छैनौं। वर्तमान सरकारद्वारा चुनौती संविधानको मर्म र भावनाअनुरूप वर्तमान सरकार अघि नबढ्दा आज संविधान कार्यान्वयनमा समस्या उत्पन्न हुन थालेको छ। यद्यपि अहिले सरकार गठन भएको ६ महिना मात्रै भएको छ। अहिले नै सरकार संविधान कार्यान्वयनमा असफल भयो भन्ने बेला भइसकेको छैन। जनतालाई सेवासुविधा दिने बारेमा भने सरकार असफल छ। सरकार र सतारुढ दलले जसरी आफ्ना क्रियाकलाप अघि बढाएका छन् त्यसले आम नागरिक तहमा आशंका बढाएको छ। हामी सबैले बुझ्नुपर्ने पक्ष यो संविधानले नेपालमा मौलिकरूपमै परिर्वतन ल्याएको छ। देशको प्रशासनिक संरचनालाई तीन तहमा विभाजन गरेको छ। तर आज जसरी मुख्यमन्त्रीहरू र प्रदेश सरकारहरूले गुनासा गरिरहेका छन् त्यो राम्रो संकेत होइन। जनतासँग बढी सरोकार राख्ने स्थानीय तहले संविधानलाई गलत अपव्याख्या गरेर जथाभावी कर बढाइरहेका छन्। यसले नयाँ संविधानप्रति आम नागरिकको तहमा नकारात्मक भावना उत्पन्न भएको छ। तर संघीय सरकारले यसबारे कुनै चासो देखाएको छैन। यो दुःखद् पक्ष हो। अर्को महत्वपूर्ण विषय केन्द्रीय सरकार सबैको संरक्षक हुनुपर्नेमा भक्षक हुने खतरासमेत देखिन थालेको छ। सरकारको बजेट र प्राथमिकता हेर्दा सन्तोष गर्ने ठाउँ छैन। म चाहन्छु, सरकार र त्यसमा पनि मुख्यगरी प्रधानमन्त्रीले आत्मसमीक्षा गर्न ढिला गर्नु हुन्न। अहिले उहाँले सुधार गर्न सक्ने प्रशस्त ठाउँ छ। एकपछि अर्को गल्ती हुँदै गयो भने भने सुधार गर्ने ठाउँ पनि रहँदैन। प्रदेश सरकारहरूहरूको गुनासो संविधानले हामीलाई अधिकार दिएन भन्ने पनि छ। त्यस्तो होइन। प्रदेश सरकारहरूलाई संविधानले जनताका पक्षमा कुनै पनि काम गर्न रोकेको छैन। प्रदेशहरूले संघीय सरकारसँग संवादमात्रले पुगेन भने संघर्षसमेत गर्न पछि पर्नु हुँदैन। प्रहरी प्रशासनदेखि बजेटसम्मको अधिकार प्रदेशलाई छ। प्रदेशका मुख्यमन्त्रीहरूलाई सहज हुनेगरी संघीय सरकारले केही काम गर्न सकेको देखिँदैन। कानुन छिटो दिनेबारेमा संघीय सरकारसँग संघर्ष गर्न ढिला गर्नु हुन्न। जति ढिला हुँदै गयो संविधान निर्माण प्रक्रियाले गति नलिने मात्र होइन, कार्यान्वयनमा समेत बाधा उत्पन्न हुनेछ। संघीय सरकारको यही उदासीनता कायम रह्यो भने भोलि झन् जटिल समस्या निम्त्याउनेछ। सरकारले लचक भएर संसद्को प्रमुख प्रतिपक्षलगायत सबैसँग अन्तरसंवाद गरेर प्रदेशमा उत्पन्न समस्या समाधानमा केन्द्रित हुनुपर्छ। सरकार वा अहिलेको सतारुढ दलले पाएको मतको सदुपयोग हुन सकेको छैन। आउँदो चार वर्षमा अधिकारको सदुपयोग वा दुरुपयोग कति हुने हो त्यो हेर्न बाँकी छ। कामले गति नलिँदै समय बित्दै गयो भने त्यसको नजिता पक्षमा आउने छैन। अहिलेकै गतिमा सरकार अघि बढ्यो भने संघीयतामाथि नै प्रश्न चिन्ह उठ्न सक्छ। यो कुनै दलका लागि पनि शुभ हुन सक्दैन। प्रमुख प्रतिपक्षी नेपाली कांग्रेसले पनि सशक्त प्रतिपक्षको भूमिका निर्वाह गर्न सक्नुपर्छ। कांग्रेसले आफूलाई परिवर्तित अवस्थालाई बुझेर नेतृत्वका लागि तयार भएर बस्नु पनि पर्छ। सरकार यही गतिमा अघि बढ्यो भने नागरिकका समस्या सम्बोधन गर्न र संविधान कार्यान्वयनलाई गति दिन कांग्रेसले नेतृत्व लिनुपर्ने दिन आउन सक्ने संकेत दुईतिहाइको सरकारले देखाइरहेको छ। हामी चाहन्छौं, सरकारले जनताका पक्षमा काम गरोस्। जनताले दिएको समयको सदुपयोग गरोस्। दोस्रो संविधानसभामा मस्यौदा समितिका संयोजक समेत रहेका कांग्रेस नेता सिटौलासँग नवीन झाले गरेको वार्तामा आधारित।"
"संविधान संशोधन : किन, कहिले र कसले गर्ने ?","नयाँ संविधान जारी भएको तीन वर्ष पुगेको छ। पहिलो वर्ष संक्रमणकालीन प्रावधानको प्रयोग र सत्ता साझेदारीको समय भनेर सम्झन सकिन्छ। दोस्रो वर्ष संविधान संशोधनको नाटक मञ्चन वा त्यसको असफल प्रयासमा बित्यो। तेस्रो वर्षलाई संक्रमणकालको अन्त्य र संविधान कार्यान्वयनको प्रारम्भ विन्दु मान्न सकिन्छ। यस समयाधिमा स्थानीय, प्रादेशिक र संघीय निर्वाचन भए, र लगत्तै तीनवटै तहको सरकार अस्तित्वमा आएको छ। परिवर्तित परिपेक्ष्यमा अब मूलधारमा हुने बहस समृद्ध नेपाल निर्माणमा केन्द्रित छ। संविधान संशोधनको कुरा ओझेलमा परेको छ। समृद्ध नेपाल विभिन्न जातजाति, भाषाभाषी र क्षेत्रका बासिन्दाको स्वतस्फूर्त, उत्साहजनक र सक्रिय सहभागिताविना प्राप्त हुने विषय होइन। यथास्थितिमा संविधान त्यसका लागि बाधक छ, तसर्थ यसमा संशोधन आवश्यक छ। यो कुरालाई जनजाति र मधेसीले मात्र होइन राज्य आफैंले पनि पटकपटक स्वीकारेको छ। संविधान घोषणाको अघिल्लो दिन तीनवटै ठूला दल (नेपाली कांग्रेस, एमाले र माओवादी केन्द्र) का सभापतिअध्यक्ष (क्रमशः सुशील कोइराला, खड्ग ओली र प्रचण्ड) ले संविधानसभामै साझा प्रतिवद्धता व्यक्त गरे। संविधान संशोधनमार्फत् असन्तुष्ट समुदायको सरोकारलाई सम्बोधन गर्ने। असन्तुष्ट समुदायको ? संविधान संशोधनका लागि विगत तीन वर्षमा (असोज २०७२ देखि जेठ २०७५) एकदर्जनभन्दा बढी लिखित राजनीतिक सहमति भएका छन् (तालिका)। यी सबै दस्ताबेजले पहिचान गरेका असन्तुष्ट समुदाय निम्न हुन्ःमधेसी, थारू र आदिवाशी जनजाति। साथै यी दस्ताबेजले संशोधन गर्नुपर्ने विषयवस्तु पनि किटान गरेका छन्ःप्रदेशको सीमांकन, समानुपातिक समावेशी प्रतिनिधित्व, जनसंख्याको आधारमा निर्वाचन क्षेत्रको निर्धारण र नागरिकता। किन संविधान संशोधन ? माथि उल्लिखित लिखित राजनीतिक सहमतिहरूमध्ये अधिकांशमा उल्लिखित शब्दावली यस्तो छ। संविधानमा स्वामित्वको दायरा बढाएर आन्तरिक राष्ट्रियताको सुदृढीकरण गर्न। संविधान संशोधन कसले गर्ने ? निःसन्देह यो केन्द्रीय र प्रादेशिक व्यवस्थापिकाले गर्ने हो। प्रादेशिक सीमांकनमा पुनरावलोकन मुख्य एजेन्डा हो। साथै प्रदेशको अधिकार क्षेत्र पनि जोडिएर आएको छ। यी दुवै विषयमा संशोधनका लागि संघीय व्यवस्थापिकाको दुईतिहाइ सदस्य र बहुसंख्यक प्रादेशिकसभाको बहुमत सदस्यबाट पारित हुनुपर्ने संवैधानिक प्रावधान छ। यो निश्चय पनि जटिल प्रावधान हो। संयोगवश सत्तारुढ गठबन्धन सरकारसँग केन्द्रीय व्यवस्थापिकामा दुईतिहाइ सदस्य छ। साथै नेकपा एक्लैको बहुमत सातमध्ये छ प्रदेशमा छ। बाँकी एक प्रदेशको सरकारको नेतृत्व पनि केन्द्रको सत्तासाझेदार संघीय समाजवादी फोरमले गरेको छ। अहिलेको जस्तो अनुकूल शक्ति सन्तुलन बिरलै बनिन्छ, न भूतो न भविष्य। राजनीतिक इच्छाशक्ति हुँदो हो त अहिलेको राजनीतिक शक्ति सन्तुलन र समीकरण संविधान संशोधनको प्रावधानअनुकूल छ। विपरीत कोणबाट हेर्दा संविधान संशोधनको विषय कोट्याउनु बेमौसमको बाजा बजाउनुजस्तै देखिन्छ। यो सोचसँग तीनवटा कारण जोडिएर आउँछ। एक, नेकपा सर्वशक्तिमान छ। यस एकीकृत दलको प्रमुख पात्र पूर्व एमाले हो, जसको ट्र्याक रिकर्ड संविधान संशोधनको विपक्षमा छ। १५ असोज २०७२ मा सुशील कोइराला नेतृत्वको गठबन्धन सरकारले संविधान संशोधन गर्ने निर्णय गर्दा एमालेका मन्त्री क्याबिनेट बैठकबाट उठेर गएका थिए। त्यस्तै ५ भदौ २०७४ मा संविधानको दोस्रो संशोधन विधेयक संसद्बाट फेल गराउन एमालेले नै अग्रणी भूमिका खेलेको थियो। दुई, विगत तीन वर्षमा संविधान संशोधनका लागि जेजति अभ्यास भयो त्यसको भित्री उद्देश्य अर्कै देखियो। अर्थात् संविधान संशोधनको कुरा सत्ता समीकरणको लागि प्रयोग गर्ने गोटीमा सीमित भयो। सुशील कोइराला नेतृत्वको सरकारले प्रधानमन्त्रीको निर्वाचनको चार दिनअघि मात्र संविधान संशोधन विधेयक २० असोज २०७२ मा संसद्मा दर्ता गराए। यसमा कोइराला आफैं उम्मेदवार थिए र अर्को सफल उम्मेदवार तत्कालीन एमालेका नेता खड्ग ओली। यस निर्वाचनको संघारमा तत्कालीन एमाले र माओवादी केन्द्रबीच दसबुँदे र यी दुवैले विजय गच्छदार नेतृत्वको संघीय लोकतान्त्रिक मोर्चासँग सातबुँदे लिखित सहमति गरेका थिए। यस द्विपक्षीय र त्रिपक्षीय सहमतिमा समावेश भएको एउटा बुँदा संविधान संशोधनसँग सम्बन्धित थियो। यस्तो खेल असारसाउन २०७३ मा पनि दोहोरिए। भिन्नता मात्र पात्रहरूमा देखिए। संविधान संशोधन गर्ने एजेन्डासहित नेपाली कांग्रेस र माओवादी केन्द्रबीच २८ असार २०७३ मा नौबुँदे सहमति भयो। लगत्तै १९ साउन २०७३ मा यी दुई पार्टी र मधेसी मोर्चासंघीय गठबन्धनबीच सातबुँदे त्रिपक्षीय सहमति भयो। तीन, यतिबेला संविधान संशोधनको कुरा उप्काउनको औचित्यतामा अर्को कोणबाट पनि प्रश्न उठ्न सक्छ। त्यो हो एक समय संविधानको पुनर्लेखन गर्न आन्दोलन गरेका संघीय समाजवादी फोरम र त्यसका नेता उपेन्द्र यादवको नेकपा सरकारमा सामेली। यद्यपि १४ जेठ २०७५ मा यी दुई पार्टीबीच सम्पन्न तीनबुँदे सहमतिमा संविधान संशोधनको कुरा पनि उल्लेख छ। तर यसलाई उपेन्द्र यादवको सत्तारोहणको कार्डको रूपमा मात्र हेर्ने गरेको छ। समयक्रममा अर्को मधेसवादी दल (राष्ट्रिय जनता पार्टीनेपाल) ले पनि उपेन्द्र यादवकै बाटो पछ्याउने छ भनेर अनुमान गर्नेहरूको संख्या पनि कम छैन। तर यहाँनिर एउटा कुरा स्मरणीय छ। तराई कांगे्रसका जन्मदाता बेदानन्द झा कालान्तरमा निर्दलीय पञ्चायती व्यवस्थामा समाहित भए। एक समय सद्भावना पार्टीका सर्वेसर्वा नेता गजेन्द्रनारायण सिंह (जसले धोतीलाई आफ्नो र मधेसको पहिचान बनाए) बहुदलकालमा मन्त्री हुँदा दौरासुरुवालमा आपूलाई सजाए। तर हरेक पछिल्लो कालखण्डमा मधेसी राष्ट्रवादले द्रुत्ततर रूपमा उचाइ लिँदै आएको छ। माथि उल्लिखित तीनवटै प्रतिकूल अवस्था हुँदाहुँदै पनि संविधान संशोधनको उपादेयतालाई नकार्न सकिँदैन। प्रादेशिक सीमांकन र प्रदेशको अधिकारक्षेत्र जस्ता महत्वपूर्ण विषयमा संशोधन गर्न संवैधानिक प्रावधानले खोजेको गणितीय शक्तिसन्तुलन अहिले विद्यमान छ। तर राजनीति त्यस दिशातर्फ उन्मुख देखिँदैन। यद्यपि हालै प्रदेश२ को प्रादेशिकसभामा सम्बोधनको क्रममा प्रधानमन्त्री ओलीको भनाइ यस्तो रह्यो। संविधान कुनै धर्मशास्त्र होइन, यसलाई परिवर्तन गर्न सकिन्छ। तर कहिले ? यसमा नेता ओलीको रेडिमेड जवाफ छ। आवश्यकता र औचित्यताको आधारमा संविधान संशोधन गर्न सकिन्छ। त्यो अवस्था कसरी र कहाँबाट पैदा हुन्छ, नेतृत्वको दूरदर्शितामा कि वाध्यात्मक परिस्थितिमा ? यहाँनिर के स्मरणीय छ भने संविधानको पहिलो संशोधन (९ माघ २०७२) ओलीको पहिलो प्रधानमन्त्रीकालमा भएको थियो। साथै सीमांकन हेरफेरसम्बन्धी राजनीतिक संयन्त्र पनि गठन भएको थियो, यद्यपि यसले केही पनि काम गरेन। पृष्ठभूमिमा वलिदानी भावनासहितको तेस्रो मधेस विद्रोह, भारतको अघोषित नाकाबन्दी र भारतको पहलमा संविधान संशोधनका लागि बनेको अन्तर्राष्ट्रिय जनमत। के भविष्यमा यस्तै वा फरक प्रकृतिको वाध्यात्मक परिस्थिति बन्छ त ? प्रधानमन्त्री ओलीकै भनाइमा पनि देश अहिले पनि साम्प्रदायिक हिंसाको जोखिममा छ। जुन कुरालाई ओलीले तिरस्कृत र अपहेलित शब्द प्रयोग गरेर लाञ्छना लगाउने गरेका छन्। त्यसलाई अर्को खेमाले पहिचानका लागि संघर्ष भनेर गौरव गर्ने गरेको छ। बहिष्करणमा परेका समुदाय त्यसमा पनि खास गरेर आदिवासी जनजाति, मधेसी र थारूको प्रियतम विषय भनेको पहिचानजनित संघीयता, समावेशी समानुपातिक प्रतिनिधित्व र समावेशी लोकतन्त्र हुन्। उनीहरू कमजोर छन् तर आपूले उठाएका मुद्दाबाट विमुख भएका छैनन्। एजेन्डा रहुन्जेल आन्दोलन त भई नै रहन्छ र परिस्थितिअनुकूल भएपछि त्यो विस्फोट हुन्छ। संविधान संशोधनका लागि फेरि पनि आदिवासी जनजाति आन्दोलन, थारू संघर्ष र मधेस विद्रोह कारक तत्व हुन गए धनजनको ठूलो नोक्सानी हुन्छ साथै सत्ता र शक्तिको व्यापक दुरुपयोग हुन्छ। वैकल्पिक बाटो कम जोखिमपूर्ण हुन्छ। त्यो भनेको संस्थापन पक्षकै अग्रसरतामा संविधान संशोधन गर्ने। संविधान संशोधन गर्ने राज्यको वाचा थाँति नै छ। सत्तामा जोसुकै होस्, नेपाली कांग्रेस होस् या नेकपा वा मधेसवादी दल, यी सबै दलले कुनै न कुनै समयमा यसका लागि लिखित प्रतिवद्धता जाहेर गरेकै हो। तसर्थ संविधान संशोधनको वाचा उधारोमै छ। नेपाली समाजमा वाचा पूरा नगर्नेलाई धोकेबाज र उधारो नतिर्नेलाई बेइमानको संज्ञा दिने चलन छ। यस कलंकबाट नेपाली राज्य कहिले मुक्त हुने भने भविष्यको गर्भमै छ।"
भेदभाव हटाउन अपुरो,"नागरिकता दिँदा राष्ट्रिय सुरक्षामा खलल पुग्छ भन्ने गरिन्छ तर नागरिकता राष्ट्रिय सुरक्षासँग जोडिने विषय होइन। लामो समयको आन्दोलनपछि नेपालमा जनता आफैंले प्रतिनिधीमार्फत् संविधान लेख्नेगरी संविधानसभाको निर्माण भयो। पहिलो संविधानसभा संविधान जारी नगरी विघटित भएपछि संविधानसभा अर्को निर्वाचन भयो। संसारलाई नै चकित पार्दै दोस्रो संविधानसभाले संविधान जारी गर्यो। विश्वकै इतिहासमा संविधानसभाको दुईदुईपटक निर्वाचन भएको छैन। आफूले निर्वाचित गरेर पठाएका प्रतिनिधिले नै बनाएकाले संविधानसभाबाट जारी गरिने संविधानले आफ्ना तमाम माग र आवश्यकता सुनिश्चित गर्नेछ भन्नेमा आम जनता विश्वस्त थिए। सबै भूगोल, क्षेत्रमा बस्ने जनताको आशा त्यस्तै थियो भने। सीमान्तकृत समुदाय, जातिको पनि अपेक्षा थियो। त्यसैगरी नै महिलाले पनि संविधानसभाबाट जारी हुने संविधानमा आफ्ना माग सुनिश्चित हुने अपेक्षा गरेका थिए। इतिहासदेखि नै विभेदमा परेका महिलालाई संविधानले न्याय दिनेछ। महिला र पुरुषबीचको भेदभावका सारा रूपहरूको अन्त्य गर्नेछ भन्नेमा महिला विश्वस्त थिए। तीन वर्षअघि जारी संविधानले महिलाको त्यो अपेक्षा भने पूरा गर्न सकेन। नागरिकतामा विभेद संविधानको प्रस्तावनाले सबैखाले विभेदको अन्त्य गर्ने परिकल्पना गरेको छ। प्रस्तावनामै सबैखाले विभेदको अन्त्य गरिने उल्लेख छ। प्रस्तावनामा लेखिएको छ वर्गीय, जातीय, क्षेत्रीय, भाषिक, धार्मिक, लैंगिक विभेद र सबै प्रकारका जातीय छुवाछूतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प गर्दै संविधान जारी गरिएको छ। प्रस्तावनाको यो अंशले संविधानका दुईवटा उद्देश्य रहेको देखाउँछ सबैखाले विभेदको अन्त्य र न्यायपूर्ण समाज निर्माण। यही आधारमै संविधानको अध्ययन गर्दा पहिलो विभेद नागरिकतासम्बन्धी प्रावधानमा देखिन्छ। एकातिर लैंगिक विभेदको अन्त्य भनिएको छ। तर नागरिकतासम्बन्धी व्यवस्थाले भने प्रष्ट विभेद गर्छ। संविधानको भाग२ मा नागरिकतासम्बन्धी बन्दोबस्त गरिएको छ। उक्त धाराको पहिलो नम्बरमा लेखिएको छ यो संविधान प्रारम्भ हुँदाका बखत नेपालको नागरिकता प्राप्त गरेका र यस भागबमोजिम नागरिकता प्राप्त गर्न योग्य व्यक्तिहरू नेपालको नागरिक हुनेछन्। तर सोही धाराको पाचौं नम्बरमा लेखिएको छनेपालको नागरिक आमाबाट नेपालमा जन्म भई नेपालमा नै बसोबास गरेको र बाबुको पहिचान हुन नसकेको व्यक्तिलाई वंशजको आधारमा नेपालको नागरिकता प्रदान गरिनेछ। यो पछिल्लो प्रावधानले महिलाले जसरी पनि बच्चाको पिता देखाउनैपर्ने बाध्यता थोपरेको छ। सात सालदेखिकै परिवर्तनका निम्ति भएका आन्दोलनमा नेपाली नारीहरू जहिल्यै अघिल्लो पंक्तिमा उभिएका छन्। उनीहरूको मुख्य माग नै लैंगिक समानता र आमाको पहिचानको सुनिश्चितता थियो। तर संविधानको यो प्रावधानले आमाको पहिचानलाई ऐच्छिक बनाइदिएको छ। बुवाको भने बाध्यकारी बनाइएको छ। कुनै पुरुषले आफ्नो सन्तानलाई नागरिकता दिनुपर्यो भने आमा नभए पनि हुन्छ। आमाको पहिचान नभए पनि नागरिकता दिनसक्छ। तर कुनै महिलाले आफ्नो सन्तानलाई नागरिकता दिनुपर्यो भने पिता र पति देखाउनैपर्छ। के यो असमानता होइन ? हुन त केही मानिसहरूले यो प्रावधानलाई राष्ट्रिय सुरक्षा र सार्वभौमिकतासँग जोडेर हेर्ने गर्छन्। तर, यसलाई विशुद्ध समानताको आँखाबाट विश्लेषण गर्न जरुरी छ। यसमा कुनै जात, धर्मको आँखाबाट हेर्न आवश्यक छैन। त्यस्तै तराईमा धेरै बस्छन् वा पहाडमा धेरै बस्छन् जस्ता तर्कको पनि आवश्यकता छैन। बसाइसराइ गरेको जनसंख्या हेर्ने हो भने पहाडबाट तराईमा बसाइँ सर्नेहरू धेरै पाइन्छन्। आमाको नामबाट नागरिकता दिने प्रावधान राखियो भने नेपालमा फिजीकरण हुन्छ भन्ने गरिन्छ। तर, तथ्यांकलाई ध्यान दिने हो भने त्यस्तो देखिँदैन। केवल मधेसी समुदायको जनसंख्या बढेको छैन। अहिले सबैतिर जनसंख्या बढिरहेको छ। तर विश्वका अन्य देशको जनसंख्या हेर्ने हो भने नेपालको जनसंख्या तुलनात्मक रूपमा कमजोर छ। भन्नलाई त मधेसका नेपाली चेलीको भारतमा विवाह हुन्छ त्यसैले आमाको नामबाट नागरिकता दिँदा भान्जाभान्जीले पनि पाउँछन् भन्ने गरिन्छ। यो धारणाका दुईवटा आयाम छन्। एक, के साँच्चै नै नेपालबाट भारतमा बिहे हुनेहरूको संख्या बढी छ ? सिमापार विवाहको तथ्यांक हेर्ने हो भने अहिले पहाडका बासिन्दामा विदेशमा विवाह गर्ने चलन बढ्दो छ। तराईमा हुने सीमापार विवाहको मात्रा धेरै नै घटिसकेको छ। नेपाली राज्यले सधैं गर्ने विभेदका कारण पनि सीमापार विवाहको मात्रा घटेको छ। अर्को कारण हो दाइजो। नेपालबाट कमैमात्र दाइजो दिने भएकाले पनि भारतका पुरुषले कमैमात्र नेपाली महिला विहे गर्नेगर्छन्। बरु धेरै दाइजो दिने भएकाले भारतीय महिलासँग विवाह गर्ने चलन भने अहिले पनि छ। प्रधानमन्त्री आफैंले पटकपटक संविधान संशोधनीय दस्ताबेज हो भन्ने गर्नुभएको छ। संशोधनीय दस्ताबेज हो भने महिला, दलित, मधेसी, सिमान्तकृत समुदायको चित्त नबुझेको प्रावधान संशोधन गरिनुपर्छ। अर्को आयाम हो, भान्जाभान्जीलाई नागरिकता दिनहुँदैन भन्ने मान्यता। एउटा उदाहरण लिउँ। यदि कुनै महिलाले ५० वर्षको उमेरमा विवाह गर्न चाहिन्। उनको विवाह अन्य देशको पुरुषसँग हुने भयो। के उनले विवाह गर्नासाथ देश छोड्नैपर्छ ? ५० वर्ष लगाएर उनले जोडेको सामाजिक पहिचान र सम्पत्ति सबै छोडेर हिँड्नुपर्ने ? भान्जाभान्जाीलाई नागरिकता दिनुहुँदैन भन्ने मान्यताले त त्यस्तै आशय व्यक्त गर्छ। तर, कुनै पुरुषले ५० वर्षको उमेरमा विवाह गर्दा भने कुनै पनि अप्ठेरो बेहोर्नुपर्दैन। नागरिकतालाई राष्ट्रिय सुरक्षासँग जोडेर हेर्ने गरिन्छ। नागरिकता दिँदा राष्ट्रिय सुरक्षामा खलल पुग्छ भन्ने गरिन्छ। तर, नागरिकता राष्ट्रिय सुरक्षासँग जोडिने विषय होइन। यो त नागरिकको चेतनास्तरसँग जोडिन्छ। राष्ट्रिय सुरक्षामा जोड दिने हो भने नागरिकलाई राष्ट्रिय सुरक्षा के हो भन्नेबारे सचेत बनाउनुपर्छ। देशको सुरक्षा फौज र हतियारले हुने होइन। देश जोगाउने जनताले हो। स्विजरल्यान्ड, सिंगापुरजस्ता देशको राष्ट्रिय सुरक्षा त्यहाँका जनताले जोगाएका हुन्। जनता सार्वभौमसम्पन्न र समान भए भने उनीहरू आफैंले देशको सार्वभौमिकता जोगाउँछन्। नागरिकतासँग जोडिने अर्को पाटो राजनीतिक भ्रष्टाचार हो। नागरिकतालाई सबैजसो राजनीतिक दलले आफ्नो एजेन्डा बनाउने गरेका छन्। सबै राजनीतिक दलले यतिजना नागरिकताविहीन छन् भन्ने गरेका छन्। नागरिकता वितरणलाई चुनावी नारा पनि बनाएका छन्। तर, नागरिकता वितरणमा जहिल्यै जालझेल गर्ने गरिएको छ। आफूलाई फाइदा हुनेगरी नागरिकता वितरण गर्ने गरिएको छ। दिनै नमिल्ने हकमा पनि फाइदा हुने भएकाले नागरिकता वितरण गर्ने तर नागरिकता पाउन योग्यले पनि नपाउने अवस्था छ। त्यस्तै कर्मचारीतन्त्रमा नागरिकता वितरणमा भ्रष्टाचार हुने गरेको छ। नागरिकता वितरणमा भएका कमजोरी त विस्तारै सुधार हुँदै जालान्। तर, संविधानमै भएको लैंगिक विभेद भने तुरुन्तै अन्त्य गरिनुपर्छ। बाझिएको प्रावधान नागरिकतासम्बन्धी प्रावधान संविधानकै अन्य प्रावधानसँग बाझिएको छ। संविधानको मौलिक हकको धारा ८ मा समानताको हक उल्लेख गरिएको छ। उक्त धारामा सबै नागरिक कानुनको दृष्टिमा समान हुनेछन् भन्ने उल्लेख छ। धर्म, वर्ण, जात, जाति, लिंग, शारीरिक अवस्था, अपांगता, स्वास्थ्य स्थिति, वैवाहिक स्थिति, गर्भावस्था आदि कुनै पनि आधारमा भेदभाव नगरिने सुनिश्चित गरिएको छ। नागरिकतासम्बन्धी प्रावधानले भने नागरिकबीचको विभेद कायम राखेको छ। मौलिक हक नागरिकताको हकभन्दा सर्वोच्च हो। मौलिक हक मानवअधिकारसँग जोडिने विषय हो। मौलिक हक उल्लंघन हुनेगरी कुनै पनि कानुनी व्यवस्था गर्न मिल्दैन। तर, नागरिकतासम्बन्धी प्रावधान मौलिक हकसँगै बाझिने गरी बनाइएको छ। कार्यान्वयनका अप्ठेरा संविधानमै विभेद एउटा पाटो हो। संविधानप्रदत्त अधिकार कार्यान्वयनमा पनि विभिन्न बाधा देखिएका छन्। संविधानले राज्यका सबै तहमा समानुपातिक प्रतिनिधित्व सुनिश्चित गरेको छ। तर, एकजना महिलाले विवाह गरेकै कारण उनको जागिर खोसिएको समाचार आयो। यो संविधानको उल्लंघन हो। संविधानले कुनै पनि आधारमा विभेद नगर्ने भनेको छ। व्यवहारमा त्यस्तो हुन सकेको छैन। राज्यका सबै अंग र कार्यालय संविधान लागू गर्ने निकाय हुन्। यिनै निकायले नै संविधान लागू गर्दा व्यवधान सिर्जना गर्ने गरेका छन्। संविधानको कार्यान्वयनमा राजनीतिक दल प्रतिबद्ध नभएको देखिन्छ। संविधानले महिलाको राजनीतिक सहभागिता सुनिश्चित गरेको छ। संविधानले राज्यका सबै तहमा महिलाको उपस्थिति सुनिश्चित होस् भनी आरक्षण व्यवस्था गरेको छ। संविधान लागू गर्नेगरी भएका निर्वाचनमा महिलाको उपस्थिति सुनिश्चित हुन सकेन। औपचारिकतावश ४० प्रतिशत पुग्नेगरी जसोतसो उपस्थिति गराइयो। कानुनी हिसाबले सही नै देखियो। प्रमुख पदमा महिलालाई पुर्याइएन। स्थानीय सरकारमा महिला उपाध्यक्ष वा उपमेयरमा सीमित गराइए। सात वटा प्रदेशमा एक जना पनि मुख्यमन्त्री महिला भएनन्। के एकजना महिला पनि थिएनन् राजनीतिक दलमा ? यी दृश्यले अहिले पनि महिलालाई निर्णायक पदमा पुग्न गाह्रो छ भन्ने पुष्टि हुन्छ। शक्तिसीनहरूले महिलालाई निर्णायक पदमा पुर्याउन चाहँदैनन् भन्ने पनि पुष्टि भएको छ। यही अवस्था रहिरह्यो भने संवैधानिक आयोगको निर्माणमा पनि महिलालाई निर्णायक पदमा जान दिइनेछैन भन्ने देखिन्छ। महिलाको उपस्थिति सुनिश्चित नहुनुमा आर्थिकसामाजिकसांस्कृतिक कारणले पनि भूमिका खेलेका छन्। त्यस्ता बाधाले नरोकुन् भनेर पनि राजनीतिक दल र सत्ता सञ्चालकले अहिलेदेखि नै संरचना निर्माणमा ध्यान दिनुपर्छ। समाधान संशोधन अहिले दुईतिहाइ बहुमतसहितको सरकार छ। संविधान जारी भएपछि बनेको यो पहिलो सरकार हो। त्यसैले संविधान कार्यान्वयनको जग बनाउने नै यही सरकारले हो। यदि जग बलियो भएन भने हाम्रो राज्य संरचना नै कमजोर हुनसक्छ। त्यसैले यो सरकारको ठूलो जिम्मेवारी छ। संविधानमा भएका कमीकमजोरी सच्याउने यही सरकारले हो। प्रधानमन्त्री आफैंले पटकपटक संविधान संशोधनीय दस्ताबेज हो भन्ने गर्नुभएको छ। संशोधनीय दस्ताबेज हो भने महिला, दलित, मधेसी, सिमान्तकृत समुदायको चित्त नबुझेको प्रावधान संशोधन गरिनुपर्छ। महिलाको हकमा नागरिकतासम्बन्धी प्रावधान संशोधन गरिन आवश्यक छ। अहिले संसद्मा नागरिकता ऐन २०६३ लाई संशोधन गर्न बनाइएको विधेयक दर्ता भएको छ। त्यसमा संशोधन प्रस्तावपेश गरिएका छन्। संविधानमै संशोधन गरेर ती असन्तुष्टिलाई सम्बोधन गरिनुपर्छ। नागरिकबीचको विभेद अन्त्यका लागि पनि संशोधन आवश्यक छ।"
गोपीचन्द्रलाई हाफ म्याराथन,"काठमाडौं : नेपाल एपीएफ क्लबका गोपीचन्द्र पार्कीले संविधान दिवसका अवसरमा राष्ट्रिय खेलकुद परिषद्ले आयोजना गरेको हाफ म्याराथनको उपाधि जितेका छन्। उनले निर्धारित २१ किलोमिटर दूरी एक घण्टा १० मिनेट ५३ सेकेन्डमा पूरा गर्दै ५० हजार नगद पुरस्कार हात पारे। चौथोपटक हाफ म्याराथनमा सहभागिता जनाएका पार्कीले दोस्रोपटक स्वर्ण जितेका हुन्। यसअघि गोपीले २०७२ सालमा भएको हाफ म्याराथनमा पहिलो पटक स्वर्ण जितेका थिए। २०७० को हाफ म्याराथनमा गोपी सहभागी पहिलो हाफ म्याराथन हो। त्यसमा उनले कांस्य पदक जितेका थिए। त्यस हाफ म्याराथनमा गोपीले निर्धारित दूरी एक घण्टा सात मिनेट ५९ सेकेन्डमा पूरा गरेका थिए। जुन टाइमिङ गोपीको व्यक्तिगत उत्कृष्ट हो। हाफ म्याराथनको राष्ट्रिय कीर्तिमान खिमु गिरीको नाममा छ। उनले जर्मनीमा सन् २००२ मा एक घण्टा सात मिनेट १२ सेकेन्डमा दौड पूरा गर्दै कीर्तिमान कायम गरेका थिए। नेपाली सेनाका होमलाल श्रेष्ठ दोस्रो भए। उनले एक घण्टा ११ मिनेट ०५ सेकेन्डमा दौड सिध्याए। तेस्रो भएका सेनाकै हरिकुमार रिमालले एक घण्टा १२ मिनेट २५ सेकेन्ड समय खर्चे। हरि १२औं दक्षिण एसियाली खेलकुदअन्तर्गत पाँच हजार मिटर दौडका कांस्य विजेता हुन्। सेनाका खगेन्द्र भाट चौथो भए। उनले निर्धारित दूरी पूरा गर्न एक घण्टा १२ मिनेट ४३ सेकेन्ड समय लगाए। किरणसिंह बोगटीले पाँचौं र खिमबहादुर खत्रीले छैटौं स्थानमा दौड टुंगाए। दोस्रो हुनेले ३० हजार, तेस्रोले २० हजार, चौथोले १० हजार तथा पाँचौं र छैटौंले पाँचपाँच हजार नगद पुरस्कार प्राप्त गरे। विजेतालाई युवा तथा खेलकुद सचिव मोहनप्रकाश सापकोटा र परिषद्का सदस्यसचिव केशवकुमार विष्टले पुरस्कृत गरे। त्यसअघि म्याराथनको युवा तथा खेलकुद मन्त्री जगतबहादुर सुनार (विश्वकर्मा) ले उद्घाटन गरेका थिए। त्रिपुरेश्वरस्थित राखेप हाताबाट सुरु भई विभिन्न भाग परिक्रमा गरी पुनः राखेपमै आएर टुंगिएको म्याराथनमा ९५ पुरुष खेलाडी सहभागी थिए। संविधान दिवसकै अवसरमा राखेपले आयोजना गरेको मैत्रीपूर्ण टीट्वेन्टी क्रिकेटमा नेपाल रातोले जित हात पारेको छ। कीर्तिपुरस्थित त्रिवि क्रिकेट मैदानमा भएको खेलमा नेपाल रातोले नेपाल नीलोलाई ६ विकेटले पराजित गर्यो।"
राष्ट्रव्यापी र्यापिड बुद्धिचाल : लामा र नेपाली अगाडि,"भक्तपुर : भक्तपुरमा मंगलबारदेखि सुरु भएको राष्ट्रव्यापी र्यापिड बुद्धिचाल प्रतियोगिताको पहिलो दिन पूर्व नेपाल च्याम्पियनद्वय सुरवीर लामा र बद्रीलाल नेपाली अग्रस्थानमा छन्। नेपाल क्रान्तिकारी युवा संघको २८औं स्थापना दिवसका अवसरमा आयोजित प्रतियोगितामा सोमबार चार चरणको खेल सकिँदासम्म लामा र नेपालीले चारचार अंक बटुलेका छन्। उनीहरूसँगै मकवानपुरका कृष्ण थापाले पनि समान चार अंक बटुलेका छन्। लामाले चौथो चरणको खेलमा राजन सुवेदीलाई हराए। नेपालीले भने चौथो चरणको खेलमा अर्का पूर्वनेपाल च्याम्पियन नवीन तुलाधरलाई माथ थिए। कृष्ण थापाले चौथो चरणमा कमल श्रेष्ठलाई हराएर महŒवपूर्ण एक अंक बटुले। स्विस लिगअनुसार नौ चरणमा हुने प्रतियोगितामा चौथो चरणसम्म पूर्वनेपाल च्याम्पियन मनीष हमाल, राजेन्द्र वज्राचार्य र राजेन्द्र सिजख्वको समान ३५ अंक छ। नेपाल च्याम्पियन मदनकृष्ण कायस्थले भने चार चरणको खेल सकिँदासम्म तीन अंकमात्र जोडेका छन्। उनी चौथो चरणमा सु श्रुत दाहालसँग बराबरीमा रोकिएका थिए। यसैगरी भेट्रान खेलाडी एवं भक्तपुर च्याम्पियन गणेशमान दुवालको पनि तीन अंक छ। दोस्रो चरणको खेलमा पराजित भएका उनले चौथो चरणमा खोमप्रसाद तिमिल्सिनालाई माथ दिएर एक अंक हात पारेका थिए। प्रतियोगितामा उत्कृष्ट १७ जना खेलाडीले नगद पुरस्कार प्राप्त गर्नेछन्। आयोजक नेपाल क्रान्तिकारी युवा संघ भक्तपुर जिल्ला समितिका अध्यक्ष मीनबहादुर बाटाले प्रतियोगिताको च्याम्पियनले १५ हजार रुपैयाँ पुरस्कार पाउने जानकारी दिए। यसैगरी दोस्रो हुनेले १० हजार, तेस्रो हुनेले ६ हजार, चौथो हुनेले चार हजार र पाँचौं हुने खेलाडीले दुई हजार रुपैयाँ पुरस्कार पाउने छन्। छैटौंदेखि १०औं स्थानमा आउने खेलाडीले पनि जनही एक हजार रुपैयाँ पाउने छन्। भक्तपुर जिल्ला टप हुने खेलाडीले थप दुई हजार रुपैयाँ पुरस्कार हात पार्ने छन्। अनरेटेडतर्फको सर्वोत्कृष्ट, उत्कृष्ट भेट्रान्स, उत्कृष्ट जुनियर, उत्कृष्ट महिला र बेस्ट इलोतर्फ १५०० मुनि र १८०० मुनिकाले पनि जनही एक हजार रुपैयाँ पुरस्कार हात पार्ने जानकारी प्रतियोगिताका संयोजक राजकुमार लघूले दिए। प्रतियोगितामा १३ जिल्लाका ८८ जना खेलाडीको सहभागिता रहेको प्रतियोगिताका आर्विटर निरञ्जन प्रजापतिले बताए। उनका अनुसार कुल सहभागीमध्ये रेटेडतर्फ ५१ जना र अनरेटेडतर्फ ३७ जना छन्।"
हमाल बने बुद्धिचाल च्याम्पियन,"भक्तपुर : पूर्वनेपाल च्याम्पियन मनिष हमाल भक्तपुरमा बुधबार सम्पन्न राष्ट्रव्यापी र्यापिड बुद्धिचाल प्रतियोगिताको च्याम्पियन बनेका छन्। नेपाल क्रान्तिकारी युवा संघको २८ औं स्थापना दिवसको अवसरमा आयोजित प्रतियोगिताको नौ चरणमा ७५ अंक प्राप्त गरी च्याम्पियन बन्न सफल भएका हुन्। समान ७५ अंक भएका कृष्ण थापा र पूर्वनेपाल च्याम्पियन केशव श्रेष्ठलाई पछि पार्दै टेक्निकल प्वाइन्टको आधारमा हमाल पहिलो बने। च्याम्पियन हुन सफल हमालले शिल्ड, मेडल र प्रमाणपत्रको साथमा १५ हजार नगद पुरस्कार जिते। त्यस्तै दोस्रो हुन सफल थापाले दस र तेस्रो भएका श्रेष्ठले ६ हजार नगद पुरस्कारमा चित्त बुझाउनुपर्यो। नवौं चरणमा हमाल र थापा भिडेका थिए तर दुवैले कुनै खतरा नमोली बराबरी खेले। हमालले आठौं चरणमा भने राजेन्द्र बज्राचार्यलाई माथ खुवाएका थिए। त्यस्तै सातौ चरणमा सुरवीर लामासँग बराबरी खेल। दोस्रो भएका थापाले सातौं र आठौ चरणमा क्रमशः विकास कुलुजु र सुरवीर लामालाई माथ खुवाएका थिए। नेक्रायुसंघ भक्तपुर जिल्ला समितिद्वारा आयोजित प्रतियोगितामा समान ७७ अंक भएका पूर्वनेपाल च्याम्पियन बद्रीलाल नेपाली, राजाराम दुवाल र राजन सुवेदी क्रमशः चौथो, पाँचौं र छैटौं बने। जसअनुसार नेपालीले चार, दुवालले दुई र सुवेदीले एक हजार नगद पुरस्कार हात पारे। त्यस्तै समान ६५ अंक भएका पूर्वनेपाल च्याम्पियन नवीन तुलाधर र सुदीप तामाङ क्रमशः सातौं र आठौं भए। ६६ अंक भएका पूर्वनेपाल च्याम्पियन सुरवीर लामा र राजेन्द्र बज्राचार्य नवौं र दसौं स्थानमा रहे। उनीहरुले जनही एकएक हजार रुपैयाँ नगद पुरस्कार पाए। प्रतियोगिताअन्तर्गत भक्तपुरका भेट्रान खेलाडी गणेशमान दुवाल ६ अंकका साथ भक्तपुर च्याम्पियन बन्न सफल भए। उनले दुई हजार नगद पुरस्कार जिते। ६ नै अंक भएका निकेन कुसाथा उत्कृष्ट जुनियर, ४ अंक भएकी स्नेहा यादव उत्कृष्ट महिला, ५ अंक ल्याएका भगवतीप्रसाद शर्मा उत्कृष्ट भेट्रान, अनरेटेडतर्फ ६ अंक ल्याएका सुरेश बजिको उत्कृष्ट, रेटेड १८०० मुनि ६ अंक ल्याएका सन्तोष गौतम उत्कृष्ट र रेटेड १५०० मुनितर्फ ४५ अंक ल्याएका खोमप्रसाद तिमल्सिना उत्कृष्ट बन्न सफल भए। उनीहरुले जनही एकएक हजार रुपैयाँ नगद पुरस्कार जिते।प्रतियोगितामा १३ जिल्लाका ८८ जना खेलाडीहरुको सहभागिता रहेको थियो। प्रतियोगिताका च्याम्पियनसँगै विजेता र उत्कृष्ट खेलाडीहरुलाई भक्तपुर नगरपालिका मेयर सुनिल प्रजापतिले शिल्ड, मेडल र प्रमाणपत्रसँगै नगद पुरस्कारले सम्मान गरेका थिए।"
अफागनिस्तानको लागि अविस्मरणीय त्यो खेल,युएर्इ : एसिया कपको जारी खेलमा कुनै चमत्कारिक खेल नदेखिए पनि अफगानिस्तानका लागि भने विशेष रह्यो । तेस्रो खेलमा अफगानिस्तानले श्रीलंकालाई ९१ रनले हराएपछि नै उक्त खेल दुबै देशका लागि अविष्मरणीय बन्यो । वान डे क्रिकेट अन्तरगत श्रीलंकालाई अफगानिस्तानले पहिलो पटक हराएको हो । यही कारण पनि अफगानिस्तानको क्रिकेट टीम र समर्थकले विशेष रुपमा विजय उत्सव मनाए । बलियो टीम मानिएको श्रीलंका भने अफगानिस्तानसँगको हारसँगै खेल चरणबाट बाहिरिनु पर्यो । पाँच पटकको च्याम्पियन श्रीलंका नै खेल चरणबाट बाहिरिने पहिलो टीम बन्यो । अफगानिस्तान भने सोही जितबाट ग्रुप बी बाट सुपर४ मा पर्न सफल भएको हो । उक्त खेलपछि अफगानिस्तानका खेलाडी र समर्थकले श्रीलंकाविरुद्धको खेल आफ्नो देशको नै ऐतिहासिक खेल भएको प्रतिक्रिया दिएका छन् । सामाजिक संजाल प्रयोगकर्ता तथा अफगानी क्रिकेट खेलाडी तथा समर्थकले श्रीलंकासँगको त्याे खेल कहिल्यै बिर्सन नसक्ने टिप्पणी गरेका छन् ।
गण्डकी क्वार्टरफाइनलमा,"काठमाडौं : गण्डकी प्रदेश र थ्रीस्टार एकेडेमी राजधानीमा जारी पाँचौं ढोरपाटन पुरुष भलिबल प्रतियोगिताको क्वार्टरफाइनलमा प्रवेश गरेका छन्।गण्डकी समूह डीको विजेता र थ्रीस्टार एकेडेमी समूह सीको विजेताका रूपमा अन्तिम आठमा पुगेका हुन्। गण्डकी समूह चरणको अन्तिम खेलमा पाल्पालाई ३० को सोझो सेटमा पराजित गर्दै समूह विजेता बन्यो। नयाँ बसपार्कमा मंगलबार भएको खेलमा गण्डकीले पहिलो सेटमा २५१४ को जित निकाल्यो। दोस्रो सेटमा पनि २५१५ को सहज जित निकालेको गण्डकीले तेस्रो सेटमा २५१९ को जित निकाल्दै तीन खेलबाट नौ अंक जोड्यो। यो समूहबाट एक टोलीको टुंगो लाग्न बाँकी छ। अर्को खेलमा पाल्पाले धादिङलाई २५८, २५११, २५८ ले पराजित गर्यो। यो समूहबाट चितवन टाइगर र पाल्पामध्ये एक टोलीले अन्तिम आठमा स्थान बनाउने छन्। थ्रीस्टारले समूह चरणको अन्तिम खेलमा सूर्यदीप कलेजलाई २५१६, २५१३, २५१५ ले पराजित गर्दै समूह विजेताका रूपमा अन्तिम आठमा स्थान पक्का गर्यो। बडीगाड गाउँपालिकाले सूर्योदय क्लबलाई ३१ ले हरायो। प्रतियोगिताअन्तर्गत बुधबार समूह चरणका अन्तिम खेलहरू हुनेछन्। समूह बीको अन्तिम खेलमा सूर्योदय क्लबले एपीएफको सामना गर्नेछ। ढोरपाटनले धादिङ, चितवन टाइगरले पाल्पा, सूर्यदीप कलेजले बूढानीलकण्ठ र ग्लासियर कलेजले बडीगार्ड गाउँपालिकासँग खेल्नेछ।"
महिला फुटबललार्इ घरमै अवसर,"काठमाडौं : महिलामा फुटबलको अन्तर्राष्ट्रिय प्रतियोगिता कमै हुन्छ। नेपालमा राष्ट्रिय स्तरका प्रतियोगिता पनि त्यति हुन सकेको छैन। घरेलु फुटबलको संरचना कमजोर बन्दा जुनियर स्तरको महिला प्रतियोगिता प्राथमिकतामै पर्न सकेको छैन। यस्तो अवस्थामा नेपाली यू१६ महिला फुटबल टोलीले एक महिनाको अवधिमा दुईवटा ठूला अन्तर्राष्ट्रिय प्रतियोगिता खेल्ने अवसर पाएको छ। हालै भुटानमा सम्पन्न यू१५ साफ च्याम्पियनसिपमा भाग लिएको महिला टोलीले बुधबारदेखि घरेलु मैदानमै आयोजना हुने एएफसी यू१६ च्याम्पियनसिप छनोट प्रतियोगितामा प्रतिस्पर्धा गर्दैछ। च्याम्पियनसिपको समूह ई को छनोट खेल नेपालले आयोजना गर्न लागेको हो। हल्चोकस्थित एपीएफको मैदानमा हुने समूहको पहिलो खेलमा नेपालले बुधबार फिलिपिन्ससँग प्रतिस्पर्धा गर्दैछ। नेपाली टोलीले लगातार पाएको अवसरलाई यसपटक सदुपयोग गरेरै छाड्ने दाबी गरेको छ। जुनियर महिला टोलीले लगातार ठूला प्रतियोगिता खेल्न पाउनु नै ठूलो कुरा हो। हामी यस मौकालाई खेर जान दिने छैनौं। फिलिपिन्स राम्रो टोली हो। हामीले प्रतिद्वन्द्वीलाई कमजोर आँकेका छैनौं। पछिल्लो समय बहिनीहरूले राम्रो मेहनत गरिरहेका छन्। भुटानमा भएको यू१५ साफ च्याम्पियनसिपको सहभागिताले पनि खेलाडीको मनोबल उच्च रहेको छ, नेपाली टोलीकी प्रशिक्षक गंगा गुरुङले भनिन्। भुटानमा एक महिना अघि मात्र यही छनोट च्याम्पियनसिपको तयारीमा लागि भएको यू१५ साफ च्याम्पियनसिपमा नेपाल सेमिफाइनलमा पराजित भएको थियो। प्रशिक्षक गंगाले फिलिपिन्सलाई हराउन सके अघिल्लो यात्राका लागि सहज हुने पनि बताइन््। नेपाली टोलीकी कप्तान प्रीति राईले सबै खेलाडीको आपसी तालमेल राम्रो मिलेकोले यसपटक छनोट चरण पार गरेर छाड्ने बताइन्। यसैगरी फिलिपिन्सका प्रशिक्षक मारिल्ली बेनिटेजले घरेलु मैदानको फाइदा नेपाललाई भए पनि आफूहरूले उत्कृष्ट खेल खेल्ने बताइन्। हामी राम्रो तयारी गरेर नेपाल आएका छौं। काठमाडौंको मौसमसँग घुलमिल हुनका लागि पाँचदिने अघि यही तयारी गरिरहेका छौं। टोलीका अधिकांश खेलाडी स्कुले विद्यार्थी छन्। फिलिपिन्सको लक्ष्य छनोट चरण पार गर्ने नै हो, बेनिटेजले भनिन्। यसैगरी समूहको अर्को टोली म्यानमारका प्रशिक्षक सानसान थिन र मलेसियाका प्रशिक्षक थिमबानगान बिन गनाईले पनि आफ्नो टोलीको अन्तिम लक्ष्य छनोट चरण पार गरेर छाड्ने दाबी गरे। च्याम्पियनसिपका लागि नेपाली टोलीले दुई महिनादेखि तयारी गरिरहेको छ। नेपाली टोलीमा अधिकांश खेलाडी भुटानमा खेलेर आएका खेलाडी छन्। नेपालले समूह चरणको दोस्रो खेल असोज ५ गते म्यानमार र तेस्रो खेल ७ गते मलेसियासँग खेल्नेछ। समूहका शीर्ष दुई टोली सन् २०१९ मा थाइल्यान्डमा आयोजना हुने एएफसी यू१६ च्याम्पियनसिपको फाइनल चरणका लागि छनोट हुनेछन्।"
मेसीको ह्याट्रिकमा बार्सिलोनाको प्रभावशाली जित,एजेन्सी : स्पेनिस क्लब बार्सिलोनाले च्याम्पियन्स लिगको पहिलो खेलमा साजदार जित निकालेको छ । मंगलबार रातिदेखि सुरु भएको च्याम्पियन्स लिग फुटबलका समूह चरणका खेलमा युरोपियन क्षेत्रका शीर्ष लिगमा खेल्ने क्लबबीचको खेल सुरु भएको हो। मेसी कप्तानीमा रहेको बार्सिलोनाले समूह बी अन्तर्गतको आफ्नो पहिलो खेलमा नेदरल्याण्डसको क्लब पीएसभी एन्धोवेनमाथि ४० को फराकिलो अन्तरको जित निकाल्न सफल भयो । घरेलु मैदान क्म्पनाउमा भएको खेलमा बार्सिलोनाको जितका लागि कप्तान मेसी ह्याट्रिक गरे । भने एक गोल डेम्बेलेले गरे । ३१ औँ मिनेटमा मेसीले फ्रिकिक गोल गर्दै बार्सिलोनालाई अग्रता दिलाए । पहिलो हाफमा १० को अग्रता बनाएको बार्सिलोनाका लागि। ७४ औँ मिनेटमा डेम्बेलेले दोस्रो गोल गरी अग्रता दोब्बर बनाए । ७७ औँ मिनेटमा मेसीले दोस्रो र टोलीका लागि तेस्रो गोल गरे । ७९ औँ मिनेटमा सामुएल उमटिटी दोहोरो पहेँलो कार्ड खाँदै बाहिरिएपछि बार्सिलोना १० खेलाडीमा सीमित भएको थियो । मेसी ले ८७ औँ मिनेटमा व्यक्तिगत तेस्रो गोल गर्दै ह्याट्रिक गरे । यो ह्याट्रिक मेसीको खेल जीवनको ४८ औँ ह्याट्रिक हो । जितसँगै बार्सिलोना समूह बी को शीर्ष स्थानमा रहन सफल भएको छ । मंलगबार नै भएको समूह बी को अर्को खेलमा इटालियन क्लब इन्टर मिलानले इंग्लिस क्लब टोटनह्यामलाई पराजित गर्यो । इन्टर मिलानले टोटनह्यामलाई २१ ले पराजित गरेको हो ।

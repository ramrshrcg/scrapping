शीर्षक,विवरण
चीन भ्रमण र अपेक्षा,"अमेरिका, नर्वे, चीनजस्ता मुलुकले नेपालमा बनाएका आयोजनाले नेपालीलाई डुबाएका छन् प्रधानमन्त्री केपी ओलीको चीन भ्रमणका क्रममा बूढीगण्डकी फेरि बेचिने आशंका छ। काग कराउनु र बाख्रा हराउनु सँगसँगै परेजस्तै पूर्वसरकारले स्वदेशी लगानीमा निर्माण गर्न गरेको सारा बन्दोबस्तीलाई उपेक्षा गर्दै अर्थमन्त्री युवराज खतिवडाले चिनियाँ कम्पनीलाई पुनः दिने (विद्युत् ऐनको दफा ३५ प्रयोग गरी) संकेत गरेका छन्। तर सरकार अहिलेसम्म यसबारेमा चुँसम्म बोलेको छैन, बरु ऊर्जा, जलस्रोत तथा सिँचाइमन्त्री वर्षमान पुनले भने बूढीगण्डकीलाई प्रतिस्पर्धामाएफत निर्माण गरिने आफ्नो नीति मन्त्रालयको श्वेतपत्रमार्फत जनसमक्ष ल्याए। प्रधानमन्त्री र अर्थमन्त्री भने अहिलेसम्म बूढीगण्डकीको नामगोत गरेका छैनन्। पहिलोपटक प्रधानमन्त्री भएर चीन भ्रमणमा गएका बेला ओलीले गेजुवाको कार्यालयमा तीन घन्टा बिताउँदाको परिणाम उसले विनाप्रतिस्पर्धा २५९ अर्ब रुपैयाँको बूढीगण्डकीको ठेक्का हात पारेको कसैबाट लुकेको छैन। ओली प्रधानमन्त्रीको हैसियतमा फेरि चीन जाँदैछन्। यसपालि झन्डै तीनचौथाइ बहुमत पाएकाले ओली शक्तिशाली छन्। उनको शक्तिका अगाडि कसैको केही लाग्नेवाला छैन। तसर्थ गेजुवा यसपालि निकै आशावादी बनेको छ। तर यहाँ उल्लेखनीय कुरो के हो भने गेजुवा आफैंमा सिंगो चीन सरकार होइन, एउटा सरकारी कम्पनी मात्र हो। बूढीगण्डकीलाई प्रतिस्पर्धामार्पत प्राप्त गर्न चीनकै अन्य सरकारी कम्पनी पनि उत्तिकै इच्छुक थिए। सबै इच्छुक कम्पनीबीच न्यूनतम लागतमा कसले बनाउन सक्छ भनी प्रतिस्पर्धा गराइदिएको भए यो आयोजना विवादमा पर्ने थिएन। यो आयोजनाप्रति गेजुवा लालायित हुनुको एउटै कारण थियो विनाप्रतिस्पर्धा २५९ अर्ब रुपैयाँको (हाल भाउ बढेर २७० अर्ब रुपैयाँ) ठेक्कापट्टा विनाप्रतिस्पर्धा हात पार्नु। यसरी हात पर्दा नेपालले दीर्घकालसम्म ऋणको भारी बोकिरहनुपर्ने त छँदैछ, त्यसमाथि यसको लागत उच्च भएकाले श्रीलंकाले चीनसित ऋण लिएर हाल बनाएको पूर्वाधारको हालत हुने थियो। ओलीले बूढगण्डकी गेजुवालाई नै दिने गरी विद्युत् ऐनको दफा ३५ पुनः लगाए भने आश्चर्य नमाने हुन्छ। होइन, नेपालको प्रचलित कानुनबमोजिम गर्ने भनी निर्णय गरे भने त्यो उनले बुद्धत्व प्राप्त गरेको मानिनेछ। तर बुद्धिमानी बूढीगण्डकी बनाउँदाभन्दा नबनाउँदामा बढी देखिन्छ। किनभने तीन सय मेगावाटबराबरको आयोजना निर्माण गर्ने लागत मुआब्जामै जान्छ। यो भनेको एक खर्ब रुपैयाँ हो। सरकारको आर्थिक अवस्था त आगामी बजेटमा प्रक्षेपित आँकडाले उजागर गरिसकेको छ उठेको राजस्वभन्दा पनि बढी साधारण खर्च। यस्तो तन्नम अर्थतन्त्र भएको मुलुकले यतिधेरै सामाजिक लागत बेहोर्नुपर्ने आयोजना तत्कालका लागि स्थगित गरी त्यो पैसा अन्य आकर्षक आयोजनामा लगानी गर्दा उचित देखिन्छ। प्रधानमन्त्री ओलीको चीन भ्रमण कुनै निश्चित आयोजनामा माग्नेभन्दा पनि पूर्वाधार निर्माणमा जोड दिँदा दुवै देशको हितमा हुनेछ। नेपालमा चिनियाँ चासो ठेक्कापट्टामा ज्यादा छ। चीन आफैंले निर्माण गरेको भनेको ५० मेगावाटको माथिल्लो मस्र्याङ्दी ए हो, जसको विद्युत् खरिद सम्झौता (पीपीए) दर सर्वाधिक महँगो मानिएको खिम्ती र भोटेकोसीसरह छ। यसको पीपीए पनि खिम्ती र भोटेकोसी शैलीमा नेपालका ऊर्जामन्त्री र नेताहरूलाई ठूलो कमिसन दिलाएर भएको थियो। साधारण प्रक्रियाबाट विद्युत् प्राधिकरणले यति डरलाग्दो र घातक पीपीए गर्ने आँट गर्दैनथ्यो। अहिले प्राधिकरण साधारण घाटामा छ। यो घाटा कम हुनुमा उसको जादुगरी छडी होइन, २०७२ सालमा आएको विनाशकारी भूकम्पका कारण बन्द भएको ४५ मेगावाटको भोटेकोसीका कारण हो, जहाँ उसले वार्षिक न्यूनतम दुई अर्ब रुपैयाँ तिर्नु परिरहेको छैन। तर प्राधिकरणले भोटेकोसीको भड्ताल माथिल्लो मस्र्याङ्दीमा गर्नु परिरहेको छ। २०६४ सालमा सुरु गरिएको माथिल्लो मस्र्याङ्दी ए पनि कुनै पनि चिनियाँ कम्पनी नेपालको जलस्रोत क्षेत्रमा लगानीका हिसाबले आएका छैनन्। बरु सात वर्षदेखि अड्काइरहेको पश्चिम सेतीबाट चिनियाँ कम्पनी थ्री गर्जेजले अनौपचारिक तवरमा हात झिकिसकेको छ। निकै मेहनत र तामझामका साथ पश्चिम सेती हात पारेको थ्री गर्जेजले पीपीए दर नै चित्तबुभ्दो नभएको भन्दै लगानी गर्न अस्वीकार गर्दै आइरहेको छ। नेपालको जलविद्युत्मा चिनियाँ सरकारको सदासयता भइदिएको भए अलिकति घाटा खाएर भए पनि यो आयोजना निर्माण हुन्थ्यो। किनभने द्विपक्षीय आपसी पारस्परिक सहयोगमा नाफाघाटा हेरिँदैन। पश्चिम सेती यतिबेला निर्माण भइसक्थ्यो, हुन नसकेर नेपाललाई ठूलो नोक्सानी परेको छ। बूढीगण्डकीमा चिनियाँ कम्पनी ज्यान फालेर लागिपर्यो, पश्चिम सेतीमा विमुख भयो। यसको आफ्नै अन्तर्य छ। माथिल्लो मस्र्याङ्दी ए को जस्तै पीपीए दर पाएको भए अर्थात् डलर पीपीए (१५ पटक मूल्यवृद्धि) र पीपीए अवधिभरि नै डलर पाइने भएको भए थ्री गर्जेज आउँथ्यो। ५० मेगावाटको डलर पीपीएले प्राधिकरणको घाटा उच्च पार्छ भने ७५० मेगावाटको पूर्णकालीन डलर पीपीए हुनै सक्दैन। किनभने यति धेरै परिमाणको बिजुली राज्यले डलरमा किन्नै सक्दैन। ओलीको प्रधानमन्त्रीको हैसियतमा भएको पहिलो चीन भ्रमणमा दुई देशबीच सीमापार प्रसारण लाइन निर्माण गर्ने समझदारी भएको थियो। यसपालि ऊर्जा मन्त्रालयले चीनसित ऊर्जासम्बन्धी छाता सम्झौता गर्ने तयारी गरेको छ। भ्रमणका एजेन्डा परम गोपनीय राखिने भएकाले यसो हुनेछ भनेर गरिने तर्क अनुमान मात्र हुनेछन्, जबसम्म ती संयुक्त विज्ञप्तिमा आउँदैनन्। प्रधानमन्त्रीको भारत भ्रमणमा यस्तै अनुभव गरिएको थियो। ऊर्जा तथा जलस्रोतका क्षेत्रमा डेढ दर्जन एजेन्डामा सहमतिसमझदारी हुने भनेर मिडियामा आयो, तर नामै नसुनेको वाटरवेज (जलमार्ग) को सम्झौता भयो। यसैगरी चीनसित सीमापार प्रसारण लाइन निर्माण, ऊर्जा सम्झौता, रेलमार्ग सम्झौता आदि चर्चित मुद्दा हुन् साथै नेपालको अपेक्षा पनि। चीनको भौगोलिक विकटताका कारण सीमापार प्रसारण लाइन सम्झौता हुनै सक्दैन भनेर रमाउनेहरू पनि छन्। तत्कालीन भारतीय प्रधानमन्त्री जवाहरलाल नेहरूको हिमालय फ्रन्टियर नीतिलाई अहिले पनि साक्षात् जीवित छ भनी ठान्नेहरू यसो भनिरहेका छन् तर प्रविधि नेहरूको पालाको जस्तो होइन। निश्चिय पनि चीनको केरुङदेखि सिगात्सेसम्म सात सय किमि पर्छ र नेपालजस्तो अर्थतन्त्र भएका मुलुकका लागि यो निकै विकट हो। नेपाल र चीनबीच हाल संयुक्त अध्ययन भइरहेको गल्छीरसुवागढीकेरुङ प्रसारण लाइन निर्माण गर्न चीनका लागि बढीमा दुई वर्ष लाग्छ। नेपाल खण्डमा यो ७० किमि (गल्छीदेखि रसुवागढीसम्म) पर्छ। यो प्रसारण लाइन निर्माण भएमा नेपालका ठूला तथा बृहत् जलविद्युत् आयोजनामा वैदेशिक लगानी आउने सम्भावनाको द्वार खुल्नेछ। यसमा चीनको मात्र लगानी होइन, जलविद्युत्को अन्तर्राष्ट्रिय बजारको सुनिश्चितताले अन्य देशको पनि लगानी आउनेमा दुईमत छैन। हालसम्म भारत मात्र नेपालको अन्तर्राष्ट्रिय बिजुली बजार रहँदै आएको छ, जुन नेपालका लागि सुगम भइरहेको छैन। तसर्थ भारतसितको परनिर्भरतालाई केही हदसम्म कम गर्न र नेपालको राष्ट्रिय ऊर्जा सुरक्षालाई सन्तुलित र बलियो बनाउन पनि चीनसितको प्रसारण लाइन नेपालले अपेक्षा गर्दै आएको हो। एउटा स्वतन्त्र र सार्वभौम मुलुकले जुनसुकै देशसित पनि व्यापार गर्न पाउँछ भन्ने विश्व व्यापार संगठनको मान्यताअनुसार नेपालले दुवै देशसित भोलि ऊर्जाको व्यापार गर्न पाउँछ। यसो गर्दा ऊर्जाको बजार प्रतिस्पर्धी हुने मात्र होइन, भारतको एकाधिकार (मोनोप्सनी) पनि अन्त्य हुन्छ, जुन नेपालको सन्दर्भमा अत्यावश्यक छ। चीनसित यो पूर्वाधार (प्रसारण लाइन) निर्माण भए मात्र पुग्छ। अन्य आयोजनामा उसको लगानी चाहिँदैन भने पनि हुन्छ। हामी भन्दैछौं किमाथांका अरुण (४५० मेगावाट) पनि चीनले बनाइदेओस्। यो सरासर गलत हो। हामीले देखिसकेका छैनौं कि कुनै आयोजना सुम्पिँदैमा त्यो निर्माण भइहाल्नेछ। पश्चिम सेतीको दृष्टान्तै पर्याप्त छ। एउटा आयोजना नसकेर हात झिक्ने तरखरमा पुगिसकेको अवस्थामा फेरि अर्को आयोजना दिनु भनेको त्यो होल्ड हुनु मात्र हो। प्रसारण लाइन (४०० केभी) को निर्माण भए चीनसहित अन्य देशका लगानीकर्ता स्वतः आइहाल्छन्। अहिले भारतले उसको देशको बहुमत लगानीबाहेकका बिजुली आफ्नो देशमा भित्याउन वर्जित गरेको छ। जसले गर्दा भारतबाहेक अन्य देशका लगानीकर्ता नेपालको जलविद्युत्मा लगानी गर्न सक्दैनन्। तर महत्वाकांक्षी बीआरआई परियोजना घोषणा गरेको चीनका लागि ऊबाहेक अन्य देशको लगानीमा उत्पादन भएका बिजुली रणनीतिक हिसाबले उसलाई फरक पर्दैन। तसर्थ प्रधानमन्त्री ओलीको चीन भ्रमण कुनै निश्चित आयोजनामा माग्नेभन्दा पनि पूर्वाधार निर्माणमा जोड दिँदा दुवै देशको हितमा हुनेछ। जस्तो अहिल्यै एउटा चिनियाँ कम्पनी विवादमा परिसकेको छ। नेपाली लगानीका लागि तम्तयार रहेको र ऊर्जा मन्त्रालयले विद्युत् प्राधिकरणलाई लाइसेन्स दिइसकेको तमोरपछि ७६२ मेगावाट हुने) चिनियाँ कम्पनी सिचुवान एएनएचई हाइड्रोलिक दिने चलखेल सुरु भइसकेको छ। यी र यस्ता कारण देशका ठूला नेताहरू विवादमा पर्छन्। यस्ता विवादास्पद कार्यबाट मुक्त रही चीनसित प्रसारण लाइन र ऊर्जाको छाता सम्झौता गरे भने त्यो नै भ्रमणको ठूलो उपलब्धि हुनेछ। विदेशीसित हात पसारेर बनेका र बनाइएका आयोजनाले मुलुकको हित गर्दैनन् भन्ने उदाहरण त यहाँ पर्याप्त छ। जति नै महँगो भनिए पनि चिलिमे आखिर सारा नेपालीको आयोजना हुन सफल भयो, जसले ४५६ मेगावाटको माथिल्लो तामाकोसी बनाउन सक्यो। अमेरिका, नर्वे, चीनजस्ता मुलुकले नेपालमा बनाएका आयोजनाले नेपालीलाई डुबाएका छन्। तसर्थ विदेशी लगानी होइन, स्वदेशी लगानीमा जोड दिऔं। द्विपक्षीय सम्बन्धका आधारमा पूर्वाधारसम्म बने भने त्यो नै उल्लेखनीय उपलब्धि हुनेछ।"
चुकाउनै नहुने अवसर,"लिपुलेकमा नेपालले आफ्नो सार्वभौमिक अधिकारबमोजिम चीन र भारतबीचको व्यापारबाट लाभान्वित हुने वातावरण बन्नुपर्छ प्रधानमन्त्री केपी शर्मा ओलीको ५ असारदेखि जनवादी गणतन्त्र चीनको पाँचदिवसीय औपचारिक भ्रमण नेपालको नवराष्ट्रवाद (सुरक्षा) र समष्टिगत प्रतिफल (समृद्धि र सुख) का दृष्टिकोणमा दूरगामी महत्वको छ। आसन्न भ्रमण यस कारण पनि महत्वपूर्ण छ कि नेपालका प्रमुख दुई कम्युनिस्ट घटकहरू एकीकृत भई नेपाल कम्युनिस्ट पार्टी (नेकपा) को गठन र संघीय संसद्मा दुईतिहाइ बहुमत पुर्याएपछि ओलीको यो पहिलो विदेशयात्रा हो। सिमाना जोडिएका छिमेकी देश भारत र चीन दुवै प्रथमतः छिमेकमा अनि क्षेत्रीयस्तरमा हुँदै अन्ततः विश्वव्यापी रूपमै आआफ्नो कूटनीतिक प्रभुत्व विस्तारमा क्रियाशील छन् भने दुवै देश ऐक्यबद्धताका साथ आर्थिक प्रगति र समृद्धि हासिल गर्न अघि बढिरहेका छन्। आधा शताब्दीअघि आपसमा सैन्ययुद्ध लडेका चीन र भारतको द्विपक्षीय अन्तरसम्बन्धमा अहिले आमूल परिवर्तन आइसकेको छ। परम्परागत हिन्दु सभ्यता र बौद्ध सभ्यताबीच विद्यमान सामाञ्जस्य, सहअस्तित्व र सम्पूरकको अनादिकालदेखिको सहयात्रालाई आधुनिक भारत र चीनले पुनर्जीवन प्रदान गर्ने प्रयत्न थालेको बेला हो, अहिले। नेपालको भारत वा चीनसँगको द्विपक्षीय सम्बन्धलाई भारत वा चीनले पनि दुई राष्ट्रबीच नेपालको एकअर्कासँग निकटता वा दुरत्वका आधार र अन्तरसम्बन्धसँग दाँजेर हेर्ने नयाँ परिपाटी सुरु भएको छ। हुन त चीन र भारतको द्विपक्षीय सम्बन्ध अहिले प्रगाढ छ, तापनि नेपाल, चीन वा भारत कतातिर बढी ढल्केको छ भन्ने कुराले दुवै छिमेकीलाई चासो र चिन्ता बढाएको देखिन्छ। व्यक्त नगरे पनि नेपाललाई दुवै देश आफ्नै प्रभाव धुरी (स्फेयर अफ इन्फ्लुएन्स) भन्दा बाहिर नजाओस् भन्ने चाहन्छन्। चीन र भारतको समष्टिगत नेपाल नीति यही नै हो। तर नेपाल भूराजनीति, सामरिक स्थिति र भूसभ्यताका कारण राष्ट्रनिर्माता पृथ्वीनारायणका पालादेखि नै आफ्नै धुरीमा मात्रै हिँड्ने सुविधा प्राप्त छ। सम्बन्धमा फ्याक्टर नेपालले आफ्नो छिमेक सम्बन्ध द्विपक्षीय आयामका रूपमा मात्र कायम राख्न चाहे पनि भारत वा चीन नेपालसँगको द्विपक्षीय सम्बन्धको अभिन्न फ्याक्टर बन्दै गएकाले नेपालको छिमेक नीति त्रिदेशीय हुनुपर्ने अवस्था आउनु हुन्न। समग्रमा नेपाललाई हेर्ने परम्परागत दृष्टिकोणमै दुवै देशमा परिवर्तन आएको छ। उनीहरू बीचको सम्बन्ध बदलेको छ। यसर्थ कूटनीति सम्भवतः सबैभन्दा बढी परिवर्तनशील विषय हो। घटनाक्रम र परिस्थितिसँगै कूटनीतिको स्वरूप बदलिँदै जानु यसको प्राकृतिक स्वभाव हो भन्ने नेपालले हेक्का राख्नैपर्छ। अर्कोतिर भारत र चीनबीच समन्वयात्मक द्विपक्षीय सम्बन्ध विकसित भइरहँदा नेपालको मामिलामा भने दुवै देशबीच परस्पर प्रतिस्पर्धा पनि बढाएको छ। यो आजको यथार्थ हो। विहंगम रूपमा पछाडि फर्केर हेर्दा सन् १९५५ मा चीनसँग नेपालको दौत्य सम्बन्धको स्थापनाका साथै असंलग्न आन्दोलन र संयुक्त राष्ट्रसंघको सदस्यता लिएदेखि मात्रै नेपालले वास्तविक स्वतन्त्र परराष्ट्र नीति अपनाउँदै आएको छ। १९६० अप्रिल २८ मा नेपाल र चीनबीच शान्ति र मैत्री सम्झौतामा हस्ताक्षर भएपछिका दिनमा राज्यस्तरमा दुवै देशबीच खासै ठूला समस्या देखा परेका छैनन्। तापनि नेपाल सरकारका हालसालैका केही राजनीतिक तहका निर्णयहरूबाट चीन सशंकित हुन थालेको हो कि भन्ने आभास भने गर्न सकिन्छ। यही निर्णयमा जोडिएको बूढीगण्डकी जलविद्युत् परियोजना निर्माण गर्न नेपाल सरकारले चिनियाँ पक्षलाई दिएको पूर्वस्वीकृति तत्कालीन प्रधानमन्त्री शेरबहादुर देउवाको पालामा एकपक्षीय ढंगले रद्द गरियो भने पश्चिमसेती जलविद्युत् परियोजनाबारे पनि त्यही नियति दोहोर्यायो। यस अवधिमा नेपालमा लगानी भएका ठूलाठूला चिनियाँ पूर्वाधार परियोजनाहरूमा अवरोध हुँदा त्यसलाई चीनले नेपालको कूटनीतिक मेसेज का रूपमा लिएको देखिन्छ। यसरी द्विपक्षीय सम्बन्धमा भएका आरोहअवरोहका लागि फ्याक्टर को भन्ने पनि यदाकदा प्रश्न उठ््छ, हामी नेपाली नाजवाफ हुन्छौं। नेपालका शीर्ष नेता तथा पदाधिकारीहरूले दर्जनौंपटक चीनको भ्रमण गरिसक्दा पनि चिनियाँ शीर्षस्थ नेताहरूको एकैपटक पनि नेपाल भ्रमण हुन सकेको छैन। यसबाट कतै न कतै द्विपक्षीय सम्बन्ध स्थिर र सहज नभएको प्रतीत हुन्छ। नेपालका शीर्षस्थ नेतृत्वले भारतको भ्रमणपछि मात्रै चीनको भ्रमण गर्ने प्रचलन बनाएका छन्, त्यसमा क्रमभंग हुन सकेको छैन। खासगरी २०६२०६३ राजनीतिक परिवर्तनपछि दुई मित्रराष्ट्रबीच सन्तुलित सम्बन्ध कायम राख्न नेपालमा यदाकदा समानता को सट्टामा समसामीप्य को छिमेक नीति हुनुपर्ने डिस्कोर्स जबर्जस्त रूपमा उठान गर्न थालिएको छ। तसर्थ प्रधानमन्त्री ओलीको महत्वपूर्ण चीन भ्रमणको दौरानमा पछिल्ला समय उत्पन्न विश्वासका संकटलाई समूलरूपमा बलियो विश्वासमा बदल्ने पहिलो चुनौती छ। चीन र भारतबीच अवस्थित नेपालले चीनको महत्वाकांक्षी बेल्ट एन्ड रोड आयोजनामा सहभागी हुनका लागि सहमति जनाइसकेको छ। तर भारत बेल्ट एन्ड रोडका आधारमा नभई परम्परागत विशेष सम्बन्धका आधारमै नेपालसँगको कनेक्टिभिटी लाई अझ सघन बनाउन उत्सुक देखिन्छ। चीनले भित्रभित्रै आफ्नो अप्रसन्नता प्रकट गरे पनि त्यसलाई कूटनीतिक विवादको विषय बनाउन चाहेको पाइन्न। त्यसका कारण पनि बाह्य र भित्रै रहेका थर्ड फ्याक्टर हुन सक्छन्। नेपाल सरकारका हालै दुई जलविद्युत् परियोजना रद्द गर्ने राजनीतिक निर्णयले चीनको आशंकामा थप बल पुगेको हुनुपर्छ। यस्ता निर्णयहरूले एकातिर नेपालमा वैदेशिक लगानी सुरक्षित छैन भन्ने सन्देश प्रवाहित गरेको छ भने अर्कोतिर दशकौं लगाएर (अर्थात् कर्म गरेर) राजनीतिक तहमा विकसित चीनसँगको परम्परागत अल वेदर फ्रेन्डसिप को फल शून्यमा परिणत हुने वा फल नै प्राप्त गर्न नदिने चलखेल क्रमशः बढेको जनस्तरमा अनुभूति भएको छ। तसर्थ प्रधानमन्त्री ओलीको चीन भ्रमणको दोस्रो कार्यसूची पनि चिनियाँ सरकार र लगानीकर्ताहरूलाई झन् बढी विश्वासमा लिने नै हुनुपर्छ। यस्तै नेपालले आफ्नो धार्मिकसांस्कृतिक सफ्ट पावर मार्फत चिनियाँ जनताको मैत्रीपूर्ण विश्वास जित्नु प्रधानमन्त्री भ्रमणको तेस्रो कार्यसूची हुनुपर्छ। बेइजिङको चासो यही पृष्ठभूमिमा दुई देशबीच पुस्तौंपुस्तादेखि व्यापक र सहयोगी सम्बन्ध रहेकोतर्फ चिनियाँ सरकारी प्रवक्ताले भ्रमणको एक साताअघि नेपाललाई परोक्ष रूपमा बेइजिङको चासो र चिन्ताबारे सचेत गराएका छन्। ओलीको आगामी भ्रमणलाई चीनले नेपालको राजनीतिक रूपान्तरणको अन्त्य भएपछि हुन लागेको बताउँदै ठूलो महत्व दिएको छ। यसबाट अब नेपालसँग चीन दीर्घकालीन सहकार्य गर्ने रणनीतिमा रहेको परोक्ष सन्देश पनि दिएको छ। विभिन्न गतिरोध हुँदाहुँदै पनि नेपालमा वैदेशिक लगानी निरन्तर बढाएर अझ भनौं, भारतलाई समेत उछिनेर चीनले नेपालसँग दीर्घकालीन सहकार्यको सम्भाव्यताको बलियो चाहना प्रस्तुत गरेको छ। दीर्घकालीन सहकार्य केके हुन सक्छन् त ? चीनको मेनल्यान्ड जोड्ने ल्हासाकेरुङ रेलमार्गलाई काठमाडौंमा सीमित नराखी लुम्बिनीसम्म पुर्याउने, तिब्बतको केरुङबाट काठमाडौंसम्म सीमापार विद्युतीय प्रसारण लाइन र केरुङबाट काठमाडौंसम्म गुरुत्वाकर्षणमा आधारित ग्याँस पाइपलाइनको निर्माण, सिगात्सेबाट किमाथांकासम्म सीमापार रज्जुमार्ग निर्माण, किमाथांकादेखि मूलघाटसम्म तमोर नदी करिडोर (सडक) निर्माण, दमकमा चिनियाँयन्त्र, उपकरण र उपभोग्य वस्तु उत्पादन गर्ने बृहत् इन्डस्ट्रियल पार्क, काठमाडौंमा मेट्रोरेललगायतका राष्ट्रिय सुरक्षा र आर्थिक समृद्धिका सूचालक परियोजनाहरूमा चिनियाँ लगानी भित्याउनु आवश्यक छ। पश्चिम सेती र सेतीगण्डकी जलविद्युत् परियोजना चिनियाँ सहयोगलाई निरन्तरता दिने पक्षमा द्विपक्षीय उच्चस्तरीय वार्तामा नेपालले बलियो अडान राख्नुपर्छ। लिपुलेकमा नेपालले आफ्नो सार्वभौमिक अधिकारबमोजिम चीन र भारतबीचको व्यापारबाट लाभान्वित हुने वातावरण बन्नुपर्छ। धेरैभन्दा धेरै नेपालनजिकैका चिनियाँ आन्तरिक भूबन्दरगाह र समुन्द्री बन्दरगाहहरू नेपालको व्यापार विविधीकरणका लागि प्रयोजनमा ल्याउन सक्नुपर्यो। विगतमा गरिएको दसबुँदे सहमतिको कार्यान्वयनमा अहिले पनि अवरोध आउनेजाने क्रम जारी नै छ। यसकारण आसन्न भ्रमणको प्राथमिकता, यी मुद्दाहरूको तत्काल विश्वसनीय सम्बोधन हुन जरुरी छ। यसबाट राज्यको विश्वसनीयता अभिवृद्धि हुने निश्चित छ। दक्षिणी छिमेकी मित्रराष्ट्र भारतले नेपालमा राजनीतिक रूपान्तरण सम्पन्न भएको आशय प्रकट नगरिसकेको पृष्ठभूमिमा प्रधानमन्त्रीको भ्रमणपूर्व बेइजिङबाट प्रतिध्वनित अर्थपूर्ण कूटनीतिक सन्देशहरूलाई भारतीय आमसञ्चारले सूक्ष्म रूपमा नियालिरहेका छन्। यसबारे नेपालले कसरी लिएको छ, त्यो त भ्रमणको सफलताबाट मात्रै थाहा हुनेछ। यसकारण राष्ट्रिय हित र सुरक्षाको गहन गृहकार्य र नयाँ शिराबाट एक्काईसौं शताब्दीको उदीयमान महाशक्ति राष्ट्र चीनसँग दुईपक्षीय सम्बन्धको कम्प्रिहेन्सिभ पार्टनरसिप फ्रेमवर्क (सहकार्यको बृहत् खाका) बोकेर जानुपर्छ, प्रधानमन्त्री। भ्रमणका क्रममा चिनियाँ पक्षले नेपाली वार्ताटोलीसँग पक्कै पनि नेपालको राजनीतिक इच्छाशक्तिको खोजी गर्नेछ। ओलीको राष्ट्रवादको डक्ट्रिन निर्वाचनमा कामयाब ठहरियो र त्यसले उनलाई संघीय एवं प्रदेशसभाहरूमा एकछत्र अधिपति पनि बनाएको छ। यही जगमा चिनियाँ शीर्ष नेतृत्व सी जिनपिङ र प्रधानमन्त्री खछ्याङलाई नेपालको दीर्घकालीन र स्थायी विश्वासको प्रत्याभूति दिनसक्ने अवसर प्राप्त गरेका छन् ओलीले। यस ऐतिहासिक परिवेशमा हुन गइरहेको चीनको आफ्नो भ्रमणलाई प्रधानमन्त्री ओलीले नेपालको राष्ट्रिय सुरक्षा, समृद्धि र सुखमा अनुवाद गर्नुपर्छ। हुन त यो प्रतीक्षाकै विषय हो। अहिले समय ओलीको पक्षमा छ, पछि समयले पर्खंदैन। आचार्य, राप्रपा प्रजातान्त्रिकका सहमहामन्त्री हुन्।"
नबनेको नागरिकतन्त्र,"देशमा लोकतान्त्रिक गणतन्त्र स्थापना भएको दसक बितिसक्दा पनि हामीले गणतन्त्रलाई किन आम नागरिकको घरदैलोसम्म पुर्याउन सकेका छैनौं ? के गणतन्त्र पनि वर्गीय हुन्छ ? नेपालमा गणतन्त्र प्राप्तिको इतिहास अलिक फरक छ। हामीले संविधानसभाबाट गणतन्त्र पाएका हौं। विश्वमै संविधानसभाबाट गणतन्त्र घोषणा भएको घटना विरलै छन्। तर हामीकहाँ सम्भव भयो। तत्कालीन नेकपा माओवादीको दसबर्से सशस्त्र जनयुद्ध र त्यसपछिको संयुक्त जनआन्दोलनको उपलब्धि हो हाम्रो गणतन्त्र। तर गणतन्त्र घोषणा भएको आज १० वर्ष बितिसक्दा पनि यो नागरिकको घरदैलोसम्म पुग्न नसक्दा कताकता गणतन्त्र नै पराया भए झैं भान हुँदैछ। पक्कै पनि नागरिकको संघर्षले प्राप्त नागरिकतन्त्रप्रति नागरिककै निराशाभाव उत्पन्न हुनु सुखद होइन। पारम्परिक शैलीमा सैनिकमञ्चमा सैन्य परेड खेलाएर गणतन्त्र दिवस हेर्ने राजनीतिक नेतृत्वका आँखाले गणतन्त्र नागरिकतन्त्रमा फेरिन नसकेको तथ्यलाई किन देख्दैन ? नागरिकको दैनिकीमा बदलाव नआएसम्म जुनसुकै राजनीतिक उपलब्धिलाई संस्थागत भएको मान्न सकिँदैन। त्यसैले माने पनि नमाने पनि हाम्रो गणतन्त्र पनि संस्थागत हुन सकेको छैन। हो, संविधानतः मुलुक लोकतान्त्रिक गणतन्त्रात्मक राज्य भएको हो तर जनस्तरमा गणतन्त्रको अनुभूति हुन नसक्दा हाम्रो गणतन्त्रको संकट टरेको मान्न सकिन्न। जनताको सहभागितामा भएको परिवर्तनले उनीहरूको दैनिकमा कुनै परिवर्तन ल्याउन सकेन भने समग्र राजनीतिप्रति नागरिकको निरपेक्ष भाव बढ्दै जान्छ। राजनीतिमा नागरिकको निस्क्रियता अग्रगमन र परिवर्तनका लागि प्रत्युत्पादक हुन्छ। २०६१०६२ ताक जनमानसमा तत्कालीन नेकपा एमालेको गणतन्त्रप्रतिको आस्था र विश्वासप्रति शंका थियो। त्यसैलाई लक्षित गर्दै तत्कालीन महासचिव माधव नेपाललाई सोधिएको एक प्रश्नमा उनको उत्तर थियो, हामी कम्युनिस्टहरूको जीनमै गणतन्त्र हुन्छ। त्यतिबेला राजतन्त्रविरुद्ध आन्दोलन चर्किंदै जाँदा र सडकमा गणतन्त्रको नारा घन्किँदै जाँदा माधव नेपालले गणतन्त्रको वकालत गरेको थिए। अहिले जीनमै गणतन्त्र भएका दुई ठूला कम्युनिस्ट भनिने पार्टी एक भएर एउटै कम्युनिस्ट पार्टी बनेको छ र त्यो सरकारले आफूलाई शक्तिशाली कहलाइरहेको छ। अब आफ्नो जीनमै गणतन्त्र भएको दाबी गर्नेहरूले गणतन्त्रको समाजीकरणका लागि किन ध्यान दिँदैनन् ? शासन सत्तामा भएका नेताहरूले नै ऐनमौकामा सार्वजनिक खपतका लागि गणतन्त्रमा खतरा आइरहेको टिप्पणी गर्छन्। आखिर कोबाट कसरी गणतन्त्रमा खतरा आइरहेको छ ? अहँ, यसको प्रस्ट उत्तर उनीहरू दिन सक्दैनन् वा दिन चाहँदैनन्। यो १० वर्षको अवधिमा राजनीतिक दलका नेताहरूले केवल खतरा देखाएर आफ्नो सत्तास्वार्थ पूरा गर्ने काम मात्रै गरे। तर तिनले यो व्यवस्थालाई नागरिकसम्म चिनाउने चेष्टा गरेनन्। बरु वंशका आधारमा चल्ने एक थान राजाको ठाउँमा दलीय सिफारिसमा राष्ट्रपति चुन्ने र त्यही व्यक्तिलाई दोहोर्याउने पद्धतिमै सीमित गरे। गणतन्त्र नेपालको राष्ट्रपतिमा आर्थिक, सामाजिक एवं राजनीतिक रूपले अब्बल योगदान दिएको कुनै पात्रको खोजी भएन। केवल दलका कोटाअनुसार आफ्नै दलका सेट गर्नुपर्ने अमूक पात्रलाई राष्ट्राध्यक्षमा नियुक्ति दिइयो। के गणतन्त्रको उद्देश्य यही थियो ? विगत १० वर्षको नमीठो अनुभव भन्छ राजनीतिक नेतृत्वले आफैं सरकारमा रहेर गणतन्त्रलगायत प्राप्त राजनीतिक उपलब्धिलाई अधिकतम रूपले जनस्तरमा पुग्ने नीति तथा कार्यक्रम ल्याउनुको सट्टा तलतिरै फर्केर राजनीतिक उपलब्धि खतरामा छन् भनिरहे। खासमा गणतन्त्रलाई कसरी जनतासम्म पुर्याउने र बलियो बनाउनेभन्दा पनि घोषणा भएदेखि नै गणतन्त्र खतरामा छ भन्दै भाषणबाजीको रतिमा रमाउन थाले नेताहरू। परिणामतः न त गणतन्त्रको संस्थागतीकरणै हुन सक्यो। न त यसको समाजीकरण नै हुन सकेको छ। यो फगत कागजी उपलब्धि हुन पुगेको छ। झन् यो वर्ष त सरकारले सार्वजनिक बिदा कटौती गर्ने नाउँमा गणतन्त्र दिवसको सार्वजनिक बिदा कटौती गरेर गणतन्त्रप्रति निरपेक्ष भाव पैदा गरिदिएको छ। त्यस्तै जेठ १५ मै सरकारले बजेट सार्वजनिक गर्ने मिति तोकिँदा गणतन्त्र दिवस थप ओझेलमा परेको छ। यसलाई मध्यनजगर गर्दै अब संविधान संशोधन गरेर बजेट ल्याउने दिन जेठ १५ होइन, १४ या १६ लाई तोक्नुपर्छ। जेठ १५ लाई गणतन्त्र दिवसकै रूपमा मनाउनुपर्छ र यो दिनलाई राष्ट्रिय उत्सवका रूपमा मनाउन पनि सार्वजनिक बिदा अपरिहार्य हुन जान्छ। गणतन्त्रको औपचारिकतामै सीमित सरकारले यसमा ध्यान देओस्। अर्कोतर्फ जबसम्म जनताको घरदैलोसम्म गणतन्त्र पुग्दैन, जति नै ठूलो डंका पिटे कागजी राजनीतिक परिवर्तनले केही हुनेवाला छैन। जुनसुकै व्यवस्थाको फाइदा जनताले प्रत्यक्ष रूपमा अनुभूत गर्न सक्नुपर्छ। त्यसो हुन सकेन भने केवल शासनसत्तामा बस्ने मान्छेका अनुहार फेरिन्छन् तर जनताको दैनिकी फेरिने छैन। जबसम्म राजनीतिक रूपान्तरणले जनताको दैनिकी फेरिँदैन त्यो उपलब्धि जति नै ठूलो भए पनि त्यसले कुनै तात्विक फरक पार्ने छैन। अब संविधानले प्रत्याभूत गरेका नागरिकका हक, अधिकार र पहिचानका विषयलाई कार्यान्वयन गर्न उनीहरूको दैनिकीमा परिवर्तन अपरिहार्य छ। यसर्थ अब राजनीतिको नयाँ गन्तव्य बन्नुपर्छ। अबको राजनीतिक गन्तव्य भनेको विकास, समृद्धि र नागरिकको प्रगति हो। यो नयाँ गन्तव्यमा पुग्न राजनीतिक दलहरूले स्पष्ट दृष्टिकोण निर्माण गर्न जरुरी छ। आर्थिक, सामाजिक अनि राजनीतिक रूपान्तरणको चक्र नागरिकको घरदैलोमा पुग्ने आर्थिक विकास, समृद्धि र नागरिकको प्रगतिले नै हो। नागरिक सधैं राजनीतिक संघर्षमा किन होमिन्छन् ? उत्तर सरल छ उनीहरू आफ्नो दुःख र कष्टपूर्ण विगत अनि अन्योलग्रस्त वर्तमानदेखि दिक्क भएका छन् र नै उनीहरू सुन्दर भविष्यको कल्पना गर्दै संघर्षमा होमिन्छन्। जनताको सहभागितामा भएको परिवर्तनले उनीहरूको दैनिकमा कुनै परिवर्तन ल्याउन सकेन भने समग्र राजनीतिप्रति नागरिकको निरपेक्ष भाव बढ्दै जान्छ। राजनीतिमा नागरिकको निस्क्रियता अग्रगमन र परिवर्तनका लागि प्रत्युत्पादक हुन्छ। त्यसकारण लामो राजनीतिक संघर्षबाट जेजति उपलब्धि हासिल भएका छन्, नागरिकले ती उपलब्धिलाई प्रत्यक्ष रूपमा अनुभूत गर्न पाउनुपर्छ। नागरिकको घरदैलोसम्म पुग्ने भनेको ती उपलब्धिहरूको डेलिभर हुनु हो। यो डेलिभरीका लागि राज्यसंयन्त्रमा नागरिकको सक्रिय सहभागिता र प्रत्यक्ष निगरानी बढ्नुपर्छ। अहिलेसम्मको हाम्रो ऐतिहासिक विडम्बना भनेकै राज्यको ढुकुटी भर्ने, राज्यलाई बलियो र समृद्ध बनाउने दिशामा कुनै ठोस दृष्टिकोण र योजना बन्न नसक्नु हो। हामीले धेरै युगान्तकारी परिवर्तनहरू गर्न सफल भए पनि त्यसलाई जनतासम्म डेलिभर गर्न सकेनौं। त्यसकारण अब जनतासम्म पुग्ने किसिमको लोकतन्त्रको विकास गर्नुको विकल्प छैन। जनतामा पुग्ने भनेको आर्थिक विकास र समृद्धिको माध्यमबाट उनीहरूको दैनिकीलाई सहज र समृद्ध पार्ने हो। त्यसकारण अबको राजनीतिक मृद्दा त्यतैतर्फ परिलक्षित हुनुपर्छ। नागरिकको दैनिकी फेर्ने र गणतन्त्र अर्थात् नागरिकतन्त्रलाई स्थापित गर्न राजनीतिलाई पुनः परिभाषित गर्दै यसको वैकल्पिक अन्तरवस्तुतर्फ बहस केन्द्रित हुनुपर्छ। अब पनि पुरानै ढंगबाट गरिने राजनीतिले केवल जनतामा निराशा मात्रै उत्पन्न गरिदिन्छ। यसर्थ उपलब्धिलाई नागरिकको तहसम्म डेलिभर गर्न तथा गणतन्त्रको संस्थागत विकास र संवद्र्धनका लागि राजनीतिको वैकल्पिक परिभाषा निर्माण गर्दै वैकल्पिक अभ्यास गर्न जरुरी देखिन्छ। नागरिकको मतादेशको दुहाइ दिइरहने सत्ताधारी दल नवगठित (नेकपा) ले नागरिकलाई समुद्ध र शक्तिशाली बनाउने राजनीतिक अभ्यासको सुरुवात गर्न सक्छ ? गणतन्त्रको समाजीकरणको प्रश्न पनि यसैमा अन्तरनिहित छ।  कार्की नयाँ शक्ति पार्टी नेपालका केन्द्रीय कार्यकारी सदस्य हुन्।"
महिलाका पहिरनमा राजनीति,"हालै एक नायिकाको पहिरनलाई लिएर विभिन्न सञ्चारमाध्यमका साथै सामाजिक सञ्जालमा निकै चहलपहल देखियो। उनको पहिरन र उमेरलाई लिएर सहमति, विमति, छेडछाड, व्यंग्य निकै चल्यो। गजबको थियो त्यो सामाजिक सञ्जालीय तानातान र हानाहानको अवस्था। तर सतहमा देखिएको पहिरन विवाद केवल कपडाको सन्दर्भ थिएन। त्यसभित्र नेपाली समाजले महिलालाई हेर्ने दृष्टिकोण र मानसिकताको अभिव्यक्ति पनि थियो। महिलामाथि हाम्रो समाजले लादेको मान्यताकै उपज हो यो मानसिकता। जसकै जगमा चलिरहेछ पहिरन राजनीति। पहिरन चिन्तन विश्व क्रसड्रेसिङको अभ्यासमा छ, जहाँ लोग्नेमानिस र स्वास्नीमानिसको पहिरनको दूरी विस्तारै मेटिँदो छ। चाहेजस्तो लगाउन र नचाहेको नलगाउन पनि मानिस स्वतन्त्र छ। एकातिर हामी वैश्विक नागरिक बन्ने अभ्यास गरिरहेछौं। अर्कोतिर भने हाम्रो समाज महिलाको मामिलामा एक कदम पछाडि हटिहाल्छ। आज पनि एउटी महिलाले लगाएको कपडा र बोली व्यवहारबाट उनीबारे धारणा बनाउने गरिन्छ। किनभने समाजले पहिरन, बोलीवचन, चालढाल एउटी असल महिलाका लागि पहिरनदेखि, बोलीवचन, चालढाल सबैमा पितृसत्तात्मक समाजले तोकिदिएको एक निश्चित मापदण्ड छ। ती सारा घेराबन्दीभित्र रहने एकदमै सुशील, शालीन, भद्र महिला भनिन्छ। त्यसभन्दा बाहिर गए सुरु हुन्छ टीकाटिप्पणी। अघिल्लो पुस्ताका अधिकांश महिलाले लवाइखवाइदेखि बोलीव्यवहारसम्म मान्यताका दायराभित्र रही जीवन बिताए। देख्दा सौम्य र सबैतिर ढाकिने खालका पहिरन नै लगाए। सजिलो छैन सधैंभरि सारीफरियामा सजिइबस्न। कहिलेकाहीं लगाउँदा पनि महसुस हुन्छ सारीको सकस। लगाउन समय लाग्ने मात्र हैन, नजान्दा खुट्टामा बेरिएर हिँड्नै पनि असहज। सजिलो गरी हिँड्न नसकिने पहिरन नै पितृसत्तात्मक निरंकुश समाजले तोकिदिएको थियो महिलाका लागि। महिला कतै दौडी भागी जान नसकून् भन्ने पुरुष मान्यताले काम गरेको थियो त्यसपछाडि। पहिरन मात्र हैन, असंख्य नियम कायदा पनि लादिए महिलामाथि। आम महिला तिनै पहिरनलगायतका अनेकन जड मान्यताले बाँधिएका छन् आजसम्म पनि। गहिरिएर नियाल्दा देखिन्छ महिलाको पहिरन र सौन्दर्यसँग जोडिएको समाजको विभेदकारी मनोविज्ञान। सहज र छरितो लुगा कामकाजी महिलाको रहर मात्र नभई आवश्यकता पनि हो। तर आफूलाई सहज लुगा लगाउँदा पनि पितृसत्ताको पुरानो मान्यता सतहमा आइहाल्छ र सुरु हुन्छ टीकाटिप्पणी। बानी लागेपछि त पीडा पनि सहज व्यहोरिन्छ। अघिल्लो पुस्ताका महिलाले समाजको बन्धनमा पनि आपूलाई सहज बनाउने प्रयास गरे, तर समय अघि बढिसकेको छ। महिलाहरू अब घरआँगनबाट निस्किइसकेका छन्। उनीहरू अनेकन् पेसाव्यवसायमा छन्। त्यसैले सहज र छरितो लुगा उनीहरूको रहर मात्र नभई आवश्यकता पनि हो। तर आपूलाई सहज लुगा लगाउँदा पनि पितृसत्ताको पुरानो मान्यता सतहमा आइहाल्छ र सुरु हुन्छ टीकाटिप्पणी। पहिरनबारे हुने टीकाटिप्पणीले अरू केही होइन, महिलालाई हेर्ने दृष्टि नै अभिव्यक्त गर्छ। पहिरन विभेद परिवर्तनका लामा इतिहास बनाइसक्दा पनि नेपाली समाजमा दोहोरो मापदण्ड कायम नै छ। महिलाको पहिरनबारे पनि त्यस्तै दोहोरो मापदण्ड देखिन्छ। एउटी महिला बिहे अघिसम्म जति स्वतन्त्र हुन्छे, बिहे पनि हुन पाउँदिनँ। बुहारी भएपछि उसको निम्ति अर्को दायरा तयार हुन्छ। सासूससुरा अघि लगाउन हुने र नहुने फेहरिस्त बन्छ। यो त केवल सुरुवात हो। आमा भइसकेपछि ती महिलाका लुगामाथि थप बन्देज थोपरिन्छ। यो लुगामाथिको प्रतिबन्ध यत्तिकैमा सकिँदैन। उमेर बढेपछि पनि यदि केही महिलाले फेसनलाई निरन्तरता दिई भने टिप्पणी गरिन्छ, उमेर पचपन। यही टिप्पणी किन लोग्नेमान्छेको हकमा हुँदैन ? महिलाका लागि यसरी हरेक थोकमा प्रत्यक्षपरोक्षरूपमा समाजले लगाउने बारका पछाडि निश्चित नै एउटा चिन्तन हावी छ। त्यो हो, निरंकुश पितृसत्तात्मक चिन्तन जसले महिलालाई पुरुषभन्दा तल्लो दर्जाको ठान्छ। आफूभन्दा तल्लो दर्जालाई दबाउनकज्याउने सामन्ती मानसिकताले त्यहाँ काम गर्छ। आखिर शक्तिले जहिले कमजोरलाई अनेक तरिकाबाट दबाएकै हुन्छ। महिलाको हकमा पनि यस्तै भएको छ। महिलालाई आफ्नो सम्पत्तिसरह ठान्ने पितृसत्तात्मक चिन्तनले गर्दा अरूले आफ्नो स्त्रीमाथि आँखा नलगाओस् भनेर ती सक्दो ढाकिएर बस्न बाध्य पारियो। त्यसैको नतिजा हो स्वतन्त्र र स्वावलम्बी महिलामाथिको प्रहार। मुस्लिम देशमा यस्तो बन्देज अझ बढी देखिन्छ। तर नबिर्सौं बुर्का केवल पहिरनमा मात्र हुँदैन। चिन्तनमा बुर्का ओढेपछि हरेक स्वतन्त्र महिलाको खिल्ली उडाउन सुरु हुन्छ। पहिरन स्वतन्त्रता प्रोफेसर न्यान्सी हेन्ली भन्छिन्, शक्तिशालीले आफ्नो विशेष अवस्थालाई एक विशिष्ट तरिकाले व्यक्त गर्छन् जबकि त्यही कुरा अधीनस्थलाई भने बन्देज गरिन्छ। पितृसत्तात्मक समाजमा महिलाको हकमा यही प्रवृत्ति लागू हुन्छ। पुरुषलाई खान, लाउन, हिँड्न, आफूलाई अभिव्यक्त गर्नेजस्ता मामलामा समाजले त्यस्ता कुनै दायरा तोकिदिएको छैन जबकि महिलाका लागि भने अनेकन घेराबन्दी छन्। जब कोही महिला ती निश्चित दायराभन्दा बाहिर निस्कन खोज्छिन् तब उनीमाथि अनेकन् आरोपप्रत्यारोप खनिन थाल्छ। पहिरन र चालढाललाई नै लिएर पनि उनको चरित्रबारे टिप्पणी गरिन्छ। पहिरन केवल कपडाको टुक्रा नभई स्वतन्त्रता र सामाजिक रूपान्तरणको प्रतीक पनि हो। फेसनले ल्याएको महिला सशक्तीकरणको एउटा उदाहरण हुन सक्छ सन् १९८० का पछिल्ला वर्षमा पप क्विन म्याडोनाले आफ्ना गीतका भिडियोमा लगाएका लुगा। अमेरिकी पुरुषको ठूलो जमात वेश्यालयतिर धाउन थालेका भए पनि त्यस पेसाका महिलालाई समाजले स्विकारिसकेको अवस्था थिएन। म्याडोनाले समाजको त्यही पाखण्डीपनको धज्जी उडाउँदै वेश्यालयभित्र महिलाले लगाउने खालका लुगामा आफूलाई भिडियोहरूमा प्रस्तुत गरिन्। जसले विस्तारै देहव्यापारलाई सामान्यीकरण गर्न मद्दत पुगेको थियो। यसले देहव्यापारमा लागेका महिलाको अधिकारको मुद्दालाई सतहमा ल्याइदियो। साथै उनीहरूलाई सामाजिक रूपमा स्वीकार्य हुन ठूलो टेवा भयो। हिजोआज हाम्रा सहरहरूमा छरितो पहिरनमा दौडिरहेका महिला प्रशस्तै देखिन्छन्। पहिरनसँग समाजको गति पनि जोडिएको हुन्छ। समाजको गतिसँगै महिलाको, शिक्षा, आत्मनिर्भरता र सशक्तीकरणको पाटो पनि जोडिएको हुन्छ। नेपाली महिला सामाजिकसांस्कृतिक मान्यताले ठडाएको पर्खालमा लामै समय कैद थिए। आज पनि त्यो पर्खाल पूरै भत्केको छैन। तर कतिपय काम नलाग्दा मान्यताका साङ्ला चुँडाएर महिलाहरू स्वतन्त्रताको बाटोमा लम्किरहेका छन्। यस्तो अवस्थामा मिडियाजस्तो संवेदनशील निकाय महिलाका विषयमा बोल्दा या लेख्दा अलि गम्भीर हुन जरुरी छ।  लामा निबन्धकार हुन्।"
दीपेन्द्र र खगेन्द्र दोस्रो चरणमा,"वीरेन्द्रनगर : अन्नपूर्ण पोस्ट् अन्तर्राष्ट्रिय कर्पोरेट ब्याडमिन्टन प्रतियोगिताअन्तर्गत कर्णाली प्रदेशस्तरीय छनोट खेल आइतबारबाट वीरेन्द्रनगरमा सुरु भएको छ ।प्रतियोगिताको पुरुष एकलमा दैलेखका दीपेन्द्र श्रेष्ठ र खगेन्द्रबहादुर सिंहले विजयी सुरुवात गरेका छन् । यसैगरी जाजरकोटका महेन्द्र भदेल, रुकुमका शशिराम रावत, सुर्खेतका खगेन्द्र खत्री र नरेन्द्र बम ठकुरीले पनि आआफ्ना प्रतिद्वन्द्वीलाई पराजित गर्दै अघिल्लो चरणमा पुगेका छन् । यसैगरी यू१९ महिला एकलको प्रतिस्पर्धामा सुर्खेतकी सामना भट्टराई र अग्रिमा भण्डारीले जित हात पार्दै अघिल्लो चरणमा स्थान बनाएका छन् । पुरुष युगलमा सुर्खेतका टक्कबहादुर शाही र महेशविक्रम सिंहको जोडीले जित हात पारे । आइतबार भएका अधिकांश खेलमा सुर्खेतका खेलाडीको दबदबा कायम राखे । पुरुष युगलमा सुर्खेतकै रवीन्द्र लामिछाने र नाराणय अधिकारी, रुकुमका शशिराम रावत र हरि चन्द, जाजरकोटका डम्मर विष्ट र प्रकाश सिंहको जोडीले पनि जित हात पारे । यसैगरी सुर्खेतका नगेन्द्र थापा र खगेन्द्र खत्री, बलबहादुर हुचिङमगर र रुपसिंह विक, जुम्लाका रोशन श्रेष्ठ र यादव श्रेष्ठ, दैलेखका ललित मल्ल र अर्जुन श्रेष्ठले जित हात पार्दै अघिल्लो चरणमा स्थान बनाए । तीन दिनसम्म सञ्चालन हुने प्रतियोगिताको कर्णाली प्रदेशका सामाजिक विकास मन्त्री दल रावलले उद्घाटन गरे । उनले अनुशासित र स्वस्थ समाज निर्माणका लागि खेलकुद अत्यावश्यक रहेको बताए । प्रतियोगितामा दैलेख, सुर्खेत, जाजरकोट, जुम्ला, रुकुम, सल्यान र हुम्लाका एक सय २८ खेलाडीको सहभागिता छ । पुरुष युगलमा ३९, पुरुष एकलमा २२, मिक्स डबल्समा चार, यू१९ पुरुषमा १२ र यू१९ महिलामा चारवटा खेल हुनेछन् । प्रदेश स्तरबाट छानिएका खेलाडी काठमाडौंमा हुने राष्ट्रिय प्रतियोगितामा सहभागी हुन पाउनेछन् ।"
विश्वकप : ट्युनिसियामाथि इङ्ल्याण्डको कठीन जित,काठमडौं : फिफा विश्वकपको समूह जी अन्तरगत इङ्ल्याण्ड र ट्युनिसिया बीचको खेलमा इङ्ल्याण्डले कठीन जित निकालेको छ । उपाधि दावेदार मानिएको एक पटकको विश्व विजेता इङ्ल्याण्डले अफ्रिकन टोली ट्युनिसियामाथि २१ को जित हात पारेको हो । इङ्ल्याण्डको जितका लागि दुवै गोल ह्यारी केनले गरे । ह्यारीले ११ औं मिनेटमा गोल गरी इङ्ल्याण्डलाई सुरुवाती अग्रता दिलाएका थिए । ट्युनिसियाले पेनाल्टीको अवसर पाएपछि ३५ औं मिनेटमा फरजानी सासीले गोल गरी खेल बराबरी गरे । खेलको अन्तिमसम्म ११ को बराबरी रहेकोमा ९० मिनेटपछिको अतिरिक्त समयमा टोलीका कप्तानसमेत रहेका ह्यारी केनले व्यक्तिगत दोस्रो गोली गरी इङ्ल्याण्डलाई जितसहित ३ अंक दिलाउन सफल भए । जितपछि समूह चरण पार गरी अघि बढ्न इङ्ल्याण्डका लागि सहज भएको छ ।

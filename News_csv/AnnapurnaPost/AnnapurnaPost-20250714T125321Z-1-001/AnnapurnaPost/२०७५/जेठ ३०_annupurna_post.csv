शीर्षक,विवरण
ट्रम र किमले हस्ताक्षर गरेको ४ बुँदे सम्झौतामा के छ ?,"संयुक्त राज्य अमेरिकाका राष्ट्रपति डोनाल्ड जे ट्रम्प र प्रजातान्त्रिक जनगणतन्त्र कोरियाका राज्य मामिला आयोगका अध्यक्ष किम जोङ उनबीच सिंगापुरमा भएको चारबुँदे सम्झौताको पूर्ण पाठः संयुक्त राज्य अमेरिकाका राष्ट्रपति डोनाल्ड जे ट्रम्प र प्रजातान्त्रिक जनगणतन्त्र कोरियाका राज्यमामिला आयोगका अध्यक्ष किम जोङ उनबीच १२ जुन २०१८ मा सिंगापुरमा पहिलो ऐतिहासिक शिखरवार्ता भयो। राष्ट्रपति ट्रम्प र अध्यक्ष किमले संयुक्त राज्य अमेरिका र प्रजातान्त्रिक जनगणतन्त्र कोरियाबीच नयाँ सम्बन्ध स्थापना गर्ने र कोरियाली प्रायद्वीपमा स्थायी र मजबुत शान्तिपूर्ण शासन व्यवस्था स्थापना गर्नेबारे विस्तृत, गहन र गम्भीर छलफल गर्नुभयो। राष्ट्रपति ट्रम्पले प्रजातान्त्रिक जनगणतन्त्र कोरियालाई सुरक्षा सुनिश्चित गर्ने वाचा गर्नुभयो। अध्यक्ष किम जोङ उनले कोरियाली प्रायद्वीपको पूर्ण आणविक निशस्त्रीकरण गर्ने आफ्नो दृढ र अटुट प्रतिबद्धता दोहोर्याउनुभयो। अमेरिका र प्रजातान्त्रिक जनगणतन्त्र कोरियाबीच नयाँ सम्बन्धको स्थापनाले कोरियाली प्रायद्वीप र विश्वकै शान्ति स्थापनामा योगदान दिनेमा विश्वस्त हुँदै र आपसी विश्वास निर्माणले कोरियाली प्रायद्वीपमा आणविक निशस्त्रीकरणलाई प्रवद्र्धन गर्न सकिनेमा सहमत हुँदै राष्ट्रपति ट्रम्प र अध्यक्ष किम जोङ उन निम्न बुँदामा सहमत हुनुभयोः १ संयुक्त राज्य अमेरिका र प्रजातान्त्रिक जनगणतन्त्र कोरिया दुवै देशका जनताको शान्ति र समृद्धिको चाहनाबमोजिम अमेरिका र प्रजातान्त्रिक जनगणतन्त्र कोरियाबीच नयाँ सम्बन्ध स्थापना गर्न प्रतिबद्ध छन्। २ कोरियाली प्रायद्वीपमा दिगो र स्थायी शान्ति निर्माण गर्न संयुक्त राज्य अमेरिका र प्रजातान्त्रिक जनगणतन्त्र कोरियाले आपसी प्रयासलाई एकताबद्ध गर्नेछन्। ३ सन् २०१८ अप्रिल २७ मा भएको पाङमुनजोम घोषणापत्र प्रति समर्थन जनाउँदै प्रजातान्त्रिक जनगणतन्त्र कोरिया कोरियाली प्रायद्वीपको पूर्ण परमाणु निशस्त्रीकरणको दिशामा काम गर्न पूर्ण प्रतिबद्धता व्यक्त गर्दछ। ४ युद्धबन्दी र लडाईंका क्रममा बेपत्ता भएकाहरूको अवशेष खोजी गर्ने र पहिचान भइसकेका पार्थिव अवशेषलाई सम्बन्धित देशमा तत्काल पठाउन संयुक्त राज्य अमेरिका र प्रजातान्त्रिक जनगणतन्त्र कोरिया प्रतिबद्धता जनाउँछन्। इतिहासमै पहिलोपटक भएको संयुक्त राज्य अमेरिका र प्रजातान्त्रिक जनगणतन्त्र कोरियाबीचको शिखर वार्ता युगान्तकारी घटना भएको र यसले दशकौंंको तनाव र शत्रुता अन्त्य गर्दै दुवै देशबीच नयाँ भविष्यको सुरुवात् गर्नेमा सहमत हुँदै राष्ट्रपति ट्रम्प र अध्यक्ष किम संयुक्त वक्तव्य पूर्णरूपमा सहर्ष लागू गर्न प्रतिबद्ध हुनुहुन्छ। संयुक्त राज्य अमेरिका र प्रजातान्त्रिक जनगणतन्त्र कोरिया यसपछि पनि वार्ता निरन्तर गर्न प्रतिबद्ध छन् जसको नेतृत्व अमेरिकी विदेश मन्त्री माइक पोम्पेओ र उत्तर कोरियाका तर्पबाट सान्दर्भिक उच्च अधिकारीले गर्नुहुनेछ। यस शिखर वार्ताको परिणाम लागू गर्न उक्त वार्ता शीघ्र हुनेछ। संयुक्त राज्य अमेरिकाका राष्ट्रपति डोनाल्ड जे ट्रम्प र प्रजातान्त्रिक जनगणतन्त्र कोरियाका राज्य मामिला आयोगका अध्यक्ष किम जोङ उन अमेरिका र कोरियाबीच नयाँ सम्बन्ध स्थापनाका लागि सहकार्य गर्न तथा कोरियाली प्रायद्वीप र विश्वको शान्ति, समृद्धि र सुरक्षाको प्रवद्र्धन गर्न प्रतिबद्ध हुनुहुन्छ। १२ जुन २०१८ सेन्टोसा टापु"
द्वन्द्वकालीन मुुद्दा : भाग्ने ठाउँ छैन,"यतिबेला दुइटा द्वन्द्वकालीन मुद्दा निकै चर्चामा छन्। पहिलो हत्या अभियोगमा सर्वाेच्च अदालतबाट दोषी ठहर भई जेलजीवनमा रहेका पूर्वमाओवादी नेता बालकृष्ण ढुंगेलले राष्ट्रपति विद्यादेवी भण्डारीबाट आममाफी पाएको विषय। दोस्रो गोरखा फुजेलका कृष्णप्रसाद अधिकारीको हत्यामा संलग्नलाई पक्राउ नगरेको भन्दै अधिकारीका आमा गंगामायाले वीर अस्पतालमा अनसन थालेकी छन्। यी दुई विषयले पुनः एकपटक नेपालको संक्रमणकालीन न्याय अवस्थालाई सतहमा ल्याइदिएको छ। तत्कालीन माओवादी केन्द्रअनुकूलको शासन व्यवस्था भएका कारण ढुंगलले माफी पाएकोमा कुनै विवाद छैन। हत्या अभियोगमा अदालतबाट दोषी ठहर भई केही समय जेल जीवन बिताइसकेका ढुंगेलले राष्ट्रपतिबाट माफी पाएका छन् सरकारको सिफारिसमा। संविधान र कानुनमा रहेको व्यवस्थाको जगमै सरकार र राष्ट्रपतिले सो निर्णय लिएका हुन्। ढुंगेललाई आममाफी दिन सही वा गलत भन्ने विषयमा यो लेख केन्द्रित छैन। खालि परिवर्तित राजीनितिक सन्दर्भमा नेपालमो संक्रमणकालीन न्याय प्रणाली कता जाँदैछ भन्ने यो लेखको आसय हो। ढुंगेल प्रकरणले आगामी दिनमा संक्रमणकालीन न्याय प्रणाली कता जान्छ भन्ने संकेतचाहिँ गर्छ। आगामी दिनमा पनि द्वन्द्वकालीन घटनामा आममाफी दिने प्रयास हुनेछ र धेरै मुद्दा फिर्ता गराउने प्रयास नेपाल कम्युनिस्ट पार्टीका अध्यक्ष पुष्पकमल दाहालले गर्नेछन्। अनि त्यसमा प्रधानमन्त्री केपी ओलीले सक्दो प्रयास गर्नेछन्। ढुंगेल प्रकरणमा तत्कालीन एमालेले खासै बोलेको छैन भने तत्कालीन माओवादीले स्वागत गरेको छ। निश्चय नै, सरकार र राष्ट्रपतिलाई कैद मिनाहा गरेर आममाफी दिने अधिकार छ, तर यसले हामी कता जाँदैछौं भन्ने स्पष्ट संकेत गरेको छ। तत्कालीन नेकपा एमाले र माओवादी केन्द्रबीच पार्टी एकीकरण हुनुपछाडि थुपै्र आन्तरिक र बाह्य कारण होलान्। तीमध्ये द्वन्द्वकालका गम्भीर मानव अधिकार उल्लंघनका घटनालाई आफूले उपयुक्त ढंगले व्यवस्थापन गरिदिने र त्यसबाट माओवादी नेता र कार्यकर्ताले उन्मुक्ति पाउने तत्कालीन एमालेका अध्यक्ष तथा प्रधानमन्त्री केपी ओलीको प्रतिबद्धताले पार्टी एकतामा निकै सहयोग गर्यो। त्यसैले पार्टी एकताले आगामी दिनमा संक्रमणकालीन न्याय प्रणालीमा नकारात्मक असर पार्ने स्पष्ट संकेत देखिएको छ। अब पार्टी एकीकरण भएपछि आफ्ना नेता तथा कार्यकर्ताको संरक्षण गर्नु नयाँ पार्टीको नेतृत्वको जिम्मेवारी नै हुनेछ। दसबर्से द्वन्द्वमा गम्भीर मानव अधिकार उल्लंघनका थुप्रै घटना छन् र यसका लागि राज्य र तत्कालीन माओवादी दुवै पक्ष दोषी छन्। तत्कालीन माओवादीका सयौं नेता तथा कार्यकर्ताले अहिले पनि मुद्दा खेपिरहेका छन्। सामान्य नेता तथा कार्यकर्ता मात्र होइन, नेकपाका अध्यक्ष पुष्पकमल दाहाललाई समेत कतै द्वन्द्वकालीन मुद्दामा फसिने त होइन भन्ने भय र त्रास छ। त्यसैले अन्य पार्टी तथा आफ्नै पार्टीका विश्वासिला नेता तथा कार्यकर्तासँग दाहालले यो विषय उठाइरहने गर्छन्। उसो त विगत केही वर्षयता देशभित्रका राजनीतिक दलहरूले मात्र होइन, केही बाह्य शक्तिहरूले यही विषयमा तत्कालीन नेकपा माओवादी केन्द्रका अध्यक्ष पुष्पकमल दाहालसँग बार्गेनिङ र ब्ल्याकमेलिङ गरिरहेका छन्। यो विषय दाहालको लामो समयदेखिको मानसिक तनावको विषय रहँदै आएको छ। आफूले भनेअनुसार नभएमा द्वन्द्वकालीन मुद्दामा हेग अदालतमा उभ्याउने धम्की दाहाललाई बारम्बार दिने गरिन्छ। द्वन्द्वकालीन मानव अधिकार उल्लंघनको आरोपमा नेपाली सेनाका उच्च अधिकारी कुमार लामा बेलायतमा पक्राउ परेपछि माओवादी नेतृत्वमा अझ बढी चिन्ता र भय छ। नेपालको मानव अधिकार उल्लंघनको विषयमा एक दशकसम्म मौन बसेको भारतले सन् २०१५ मा जेनेभामा भएको मानव अधिकार परिषद्को बैठकले यो विषय गम्भीररूपमा उठायो। भारतले सत्य निरूपण तथा मेलमिलाप आयोगको प्रभावकारी सञ्चालन र यसको सिफारिस कार्यान्वयनको विषय निकै जोडतोडका साथ उठायो। त्यतिबेला भारतको नाकाबन्दीको विरोध गरिरहेका दाहालप्रति लक्षित गरेर भारतले सो विषय उठाएको थियो। विगतमा द्वन्द्वकालीन मुद्दालाई जोडतोडका साथ उठाएको तत्कालीन नेकपा एमाले र उससँग नजिक रहेका गैरसरकारी संस्था र व्यक्तिहरू हुन्। द्वन्द्वकालमा एमाले सत्तामा नरहेको र यसका नेता तथा कार्यकर्तालाई कुनै मुद्दा नलागेका कारण यो विषयलाई एमालेले चर्काे रूपमा उठायो। यदाकदा नेपाली कांग्रेसका नेताहरूले पनि दाहालसँग यो विषयमा बार्गेनिङ गर्ने गर्दछन् तर द्वन्द्वको समयमा अहिलेका सभापति शेरबहादुर देउवा आफैंले दुईपटक सरकारको नेतृत्व गरेका कारण कांग्रेसले यो विषयलाई त्यति उठाउन सक्दैन, सकेको छैन। समाजको दीर्घकालीन शान्ति तथा मेलमिलापको वातावरण सिर्जना गर्नका लागि पनि हामीले सर्वस्वीकार्य संरचनामार्फत दीर्घकालीन समाधानमा जानैपर्छ। केही वर्षयता प्रचण्ड द्वन्द्वकालीन मुद्दालाई किनारा लगाउने बाटोको खोजीमा थिए। उनलाई लागेको हुनसक्छ पछिल्लो केही वर्षयता बलियो र मजबुत बन्दै आएको एमाले र यसका अध्यक्ष केपी ओलीले मात्र यी विषयहरू किनारा लगाउन सक्छन्। अनि उनलाई यसो पनि लागेको हुनसक्छ, एमालेसँग दूरी बढाएमा यो मुद्दा झनै उग्र हुनेछ र उनी र उनका नेता तथा कार्यकर्ता अप्ठेरोमा पर्न सक्छन्। त्यसैले अन्य धेरै कारणमध्ये द्वन्द्वकालीन मुद्दाका सम्बन्धका ओलीबाहेक अरूले संरक्षण दिन सक्दैनन् भन्ने दाहालको निष्कर्ष हुनसक्छ। तर राजनीतिक तहमा सहमति भएर द्वन्द्वकालीन मुद्दाले दीर्घकालीन समाधान प्राप्त गर्दैनन्। यो तत्कालीन माओवादीका नेता तथा कार्यकर्ताका हकमा मात्र होइन, तत्कालीन राज्य पक्षले गरेको गम्भीर मानव अधिकार उल्लंघनको हकमा समेत लागू हुन्छ। सत्य निरूपण तथा मेलमिलाप आयोग र बेपत्ता आयोगले काम थालेको तीन वर्ष भएको छ। यस अवधिमा दुवै आयोगमा झन्डै ६३ हजारभन्दा बढी मुद्दा दर्ता भएका छन्। तर आयोगहरूलाई सबलीकरण नगर्दा र सर्वाेच्च अदालतको फैसलाअनुसार ऐनमा संशोधन नगर्दा प्रभावकारी रूपमा काम हुन सकेको छैन। अहिलेको कार्यशैली र राजनीतिक दलहरूले आयोगलाई अधिकारसम्पन्न र प्रभावकारी नबनाउने हो भने आयोगले अबको एक वर्षमा केही पनि प्रगति गर्न सक्दैन र आयोगको समयावधि सकिन्छ। आयोगलाई पर्याप्त म्यान्डेट दिइएको छैन अनि स्रोतसाधनको हिसाबले कमजोर बनाइएको छ। हालै भएको बजेट भाषणमा दुवै आयोगलाई आवश्यक पर्ने स्रोत र साधन उपलब्ध गराउने उल्लेख गरिएको छ। आयोगले यो विषयलाई टुंगोमा पुर्याउन सकेन भने राजनीतिक नेतृत्वले त्यसको फाइदा झन् उठाउने खत्तरा रहन्छ। द्वन्द्वकालीन मुद्दाहरूलाई एकतर्फी रूपमा उछाल्ने र यसलाई बार्गेनिङ हतियार बनाउने कार्य किमार्थ ठीक होइन। यसको वीजारोपण तत्कालीन नेकपा एमालेले गरेको र उसका शुभेच्छुक संस्थाहरूले गरेका हुन्। प्रचण्डलाई पार्टी एकतामा ल्याउन अन्य विभिन्न औजारमध्ये यसले पनि योगदान गरेको हुनुपर्छ र उनले विभिन्न आश्वासन पनि दिएको हुनुपर्छ, तर यो विषय त्यति सहज र सरल छैन। शान्ति सम्झौताको मूल मर्म मेलमिलाप र द्वन्द्वकालीन मुद्दाहरूलाई राजनीतिक सहमतिका आधारमा टुंगोमा पुर्याउने नै हो तर केही गम्भीर मानव अधिकार उल्लंघनका मुद्दाहरूमा भने आममाफी तथा त्यत्तिकै छोड्ने कुराले यो विषयको दीर्घकालीन समाधान हुँदैन। मानव अधिकारको विश्वव्यापी क्षेत्राधिकारका कारण द्वन्द्वमा सामेल भएका नेता तथा कार्यकर्ता जुनसुकै समयमा पक्राउ पर्न सक्छन्। यसअगाडि यस्तै डरले केही माओवादी नेताले विदेश भ्रमणसमेत रद्द गर्नुपरेका उदाहरण हाम्रो सामुन्ने छन्। त्यसैले यो मुद्दा केही दलहरूले मात्र व्यवस्थापन हुने विषय होइन। अनि केही मिडिया र मानव अधिकारकर्मीले उछालेको विषय हो नत्र यी विषय केही होइन भन्ने बुझाइ पनि गलत हो। अहिले सतहमा आएका केही विषयमा आरोपप्रत्यारोप गर्नेभन्दा पनि सर्वाेच्च अदालतको फैसला र अन्तर्राष्ट्रिय मापदण्डअनुसार आयोगहरूलाई सबलीकरण गरेर द्वन्द्वकालीन मुद्दा नेपाल आफैंले व्यवस्थापन गरेको सन्देश अन्तर्राष्ट्रिय समुदायलाई दिने हो। नेपालले मानव अधिकारसम्बन्धी विभिन्न अन्तर्राष्ट्रिय सन्धि एवं सम्झौताहरूमा हस्ताक्षर गरेको परिप्रेक्ष्यमा अन्तर्राष्ट्रिय क्षेत्रमा उठ्ने विषयमा केही पनि होइन भन्न सकिँदैन। अझ मानव अधिकार परिषद्मा नेपालको प्रवेशले हामीलाई अझ जिम्मेवार बन्न प्रेरित गरेको छ। सत्य निरूपण तथा मेलमिलाप आयोगका अध्यक्ष सूर्यकिरण गुरुङले गम्भीर मानव अधिकार उल्लंघनका विषयलाई सामान्यरूपमा नलिन पटकपटक आग्रह गरिरहेका छन्। उनले नेपाल आफैंले यी विषयहरू समाधान नगरेमा अन्तर्राष्ट्रिय समुदाय चुप लागेर नबस्ने भन्दै राजनीतिक दलहरूको ध्यानाकर्षण गराइरहेका छन्। द्वन्द्वकालीन मुद्दा केही व्यक्तिहरूका लागि डलर कमाउने माध्यम बन्यो होला, तर यसलाई केही पनि होइन भनी राजनीतिक बलका आधारमा किनारा लगाउने प्रयत्न स्वयं द्वन्द्वमा सामेल पक्षहरूका लागि हितकर विषय होइन। सशस्त्र द्वन्द्व सकिएको ५०१०० वर्षपछि पनि यसखाले मुद्दा जीवित रहेका धेरै अन्तर्राष्ट्रिय उदाहरण हाम्रो अगाडि छन्। द्वन्द्वकालीन मुद्दाहरूलाई राजनीतिक प्रकृतिको मुद्दाका रूपमा लिई पनि गम्भीर मानव अधिकार उल्लंघनमा सहभागीलाई उन्मुक्ति नदिने विषयमा भने सबै दलहरूको सहमत भएको विषय हो। त्यसैले द्वन्द्वकालीन मुद्दा पत्रकार र वकिलले उठाउँदा उठ्ने र उनीहरूले लेख्न छोडे समाधान हुन्छ भन्ने बुझाइ सरासर गलत छ। एकथरीको बुझाइ द्वन्द्वकालीन मुद्दाहरू उठाउनु भनेको माओवादीको विरोध गर्नु हो भन्ने छ, जुन आफैंमा गलत हो, राज्य पक्षबाट पनि गम्भीर मानव अधिकार उल्लंघन भएको छ र यस्ता घटनाको दोषीमाथि काबाही हुनुपर्छ। मानव अधिकारबारे आन्तरिक विषयमा अन्तर्राष्ट्रिय समुदाय सहभागी हुने वातावरण हामीले तयार पार्नु हुँदैन। समाजको दीर्घकालीन शान्ति तथा मेलमिलापको वातावरण सिर्जना गर्नका लागि पनि हामीले सर्वस्वीकार्य संरचनामार्फत दीर्घकालीन समाधानमा जानैपर्छ।"
ट्रम्पकिम सहमतिको सन्देश,"डा राजन भट्टराई सिंगापुरमा मंगलबार भएको शिखर वार्ताबाट संयुक्त राज्य अमेरिकाका राष्ट्रपति डोनाल्ड ट्रम्प र प्रजातान्त्रिक जनगणतन्त्र कोरियाका राज्य मामिला आयोगका अध्यक्ष किम जोङ उनबीच भएको चारबुँदे सहमतिलाई विभिन्न ऐतिहासिक सन्दर्भमा हेर्नुपर्छ । पहिलो सन्दर्भ हो, सन् १९५० देखि १९५३ सम्म भएको कोरियाली युद्ध । अहिलेसम्म पनि यो युद्ध समाप्त भएर शान्तिको प्रत्याभूति भएको औपचारिक घोषणा भएको थिएन । दोस्रो सन्दर्भ, उक्त युद्धमा अमेरिकीको प्रत्यक्ष सहभागिता । तेस्रो सन्दर्भ, शीतयुद्ध । शीतयुद्धको अवशेषका रूपमा कोरिया दुई देशको रूपमा विभाजित अवस्थामा रह्यो र त्यस क्षेत्रमा संवेदनशील सुरक्षा व्यवस्था निर्माण भयो । यी सबै सन्दर्भलाई ट्रम्पकिमबीचको सहमतिले सम्बोधन गरेको छ । यस सहमतिबाट केही उपलब्धि भएका छन् । सबैभन्दा पहिला त कोरिया युद्ध औपचारिक रूपमै समाप्त भएको छ । त्यो युद्धमा कोरिया र अमेरिका मात्र नभई चीन पनि सहभागी थिए । यही युद्धका कारण उत्तर कोरिया र अमेरिकाबीच तिक्ततापूर्ण सम्बन्ध थियो । यही कारणले समग्र पूर्वी एसियाको सुरक्षा व्यवस्थामाथी अमेरिकाले दाबी गरिरहेको थियो । त्यही कारण जनाउँदै एसियाको सुरक्षा सन्तुलन कायम गर्न अमेरिकाले आफ्नो उपस्थिति दाबी गरिआएको थियो । सोही आधारमा अमेरिकी सेना फिलिपिन्स, जापाना, दक्षिण कोरियामा रहन आवश्यक छ भनेर अमेरिकाले भन्दै आएको थियो । साथसाथै अमेरिकासँग अन्य देशले पनि गठबन्धन गर्नुपर्छ भन्ने उसको दाबी थियो । मंगलबार भएको ट्रम्पकिम सहमतिले दुई देशबीचको सम्बन्ध सामान्यीकरण गर्ने ढोका खोलेको छ । यो सहमति सँगसँगै समग्र एसियाप्रशान्त क्षेत्रमा निर्माण भएको अमेरिकी सुरक्षा व्यवस्थामाथि पुनर्विचार गर्नुपर्ने अवस्था सिर्जना भएको छ । यो सुरक्षा व्यवस्था शीतयुद्धको अवशेषका रूपमा पनि थियो । सम्भावनाको अर्को पाटो हो, दुई कोरियाको एकीकरण । राष्ट्रियता, संस्कृति, इतिहास सबै हिसाबले ती दुई देश हुनुपर्ने होइन । दुवै कोरियाका बहुसंख्यक जनता कोरिया एकीकरणको पक्षमा छन् । तर, पहिला भएको युद्धको कारण सिर्जित अविश्वासका कारण एकीकरण हुन सकिरहेको थिएन । युद्धका कारण दुवै कोरिया बेग्लाबेग्लै ध्रुवमा बाँडिए । दुवै कोरिया सुुरक्षा व्यवस्थाका लागि बेग्लाबेग्लै ध्रुवमा आधारित रहेर भर परे । उत्तर कोरियाले पहिला सोभियत संघ र पछि चीनको साथ लिएर सुरक्षा व्यवस्था निर्माण गर्यो । दक्षिण कोरियाले सुरक्षा व्यवस्थाका लागि पूर्णतः अमेरिकाप्रति निर्भर भयो । यो सहमतिले दुई कोरिया एकीकरणको बाटो खोलिदिएको छ । यो सहमतिसँगै पूर्वीएसियाली क्षेत्रमा मात्र नभई सिंगो एसियाप्रशान्त क्षेत्रमा रहेको युद्धको त्राससमेत हटेको छ । सारमा, कोरिया प्रायद्वीपमा शान्ति स्थापना, दुई कोरियाबीच सम्बन्ध सुधार, उत्तर कोरिया र अमेरिकाबीच सम्बन्ध सुधार र अन्ततः उत्तर कोरिया र जापानबीचको सम्बन्ध सुधार तथा आणविक हतियार उन्मूलनतर्फ यो सहमतिले सकारात्मक सन्देश दिएको छ । यीबाहेक यस सम्झौताको अर्को सन्देश पनि छ । शीतयुद्धकालमा विचारको आधारमा सम्बन्धको स्वरूप निर्धारण गरिएको थियो । त्यसको अवशेष कोरियाली प्रायद्वीपमा रहिरहेको थियो । यो सम्झौतासँगै विचारको आधारमा देशबीचको सम्बन्ध निर्धारण हुने युग पूर्णरूपमा समाप्त भएको छ । त्यसैले यो सम्झौताले देशहरूबीचको सहअस्तित्वलाई स्विकार्दै अगाडि जाने बाटो खोलेको छ । हामी दीर्घकालिक रूपमा कोरिया एकीकरणको पक्षमा छौँ । विश्वशान्तिका लागि यो आवश्यक पनि छ । विश्वका कुनै पनि क्षेत्रमा कृत्रिम किसिमले ल्याउने विभाजनको पीडा अन्त्य हुनुपर्छ भन्नेमा हाम्रो प्रतिबद्धता छ । यो सहमतिले त्यसको ढोका खोलिदिएको छ । साथसाथै माथि उल्लेख गरेजस्तै, एसियाप्रशान्त क्षेत्रमा अमेरिकी सेनाको उपस्थितिबारे पुनर्विचार गर्नुपर्ने अवस्था आएको छ । यो विकास क्रमले एसियाली देश आफ्नो सुरक्षा व्यवस्था आफै निर्माण गर्न सक्छन् भन्नेतर्फ डोहोर्याएको छ । सफल कूटनीति यो शिखर वार्तामा उत्तर कोरिया र अमेरिका दुवै समान सार्वभौम देशका रूपमा प्रस्तुत भए । दुवैले सहकार्यको प्रतिबद्धता पनि गरेका छन्् । विगतमा दुवै देशले एकअर्कोलाई निषेध गरिरहेका थिए । अब दुवै सहकार्यमा आएका छन् । सहकार्यमा आउनुको अर्थ, सहअस्तित्वको सम्मान हो । अर्थात् संयुक्त राज्य अमेरिकाले उत्तर कोरियालाई स्वतन्त्र सार्वभौम देशका रूपमा स्विकारेको छ । यो चरणसम्म आइपुग्न उत्तर कोरियाले खेलेको भूमिकाबारे विभिन्न कोणबाट टिप्पणी भइरहेको छ । उत्तर कोरियाजस्तो सानो देशले आपूलाई त्यो तहसम्म कसरी विकास गर्यो भन्ने जिज्ञासा पनि हुने गरेको पाइन्छ । इतिहासको निश्चित कालखण्डमा सानो मुलुकले पनि आफ्नो भूमिका निर्वाह गर्ने अवस्था आउँछ । त्यतिबेला त्यो देशले कस्तो भूमिका खेल्यो भन्नेले उसको स्थान निर्धारण गर्छ । उत्तर कोरियाले विगतमा गरेको अभ्यासप्रति पनि पूर्णतया समर्थन जनाउन सकिँदैन । आणविक हतियार निर्माण गरेर अमेरिकालाई वार्तासम्म ल्याउने अवस्था आउनु गलत बाटो हो । विगतमा नै उत्तर कोरियालाई स्वतन्त्र र सार्वभौमसत्तासम्पन्न देशका रूपमा स्वीकार गरेर अमेरिकाले सम्बन्ध विस्तार गरेको भए यो घुमाउरो र पीडादायी बाटो हिँड्न पर्दैनथ्यो । विडम्बना, उत्तर कोरियाले हिँड्नु नपर्ने बाटो हिँडेर यहाँसम्म आइपुग्यो । त्यो कष्टदायी बाटोबाट गुज्रेर पनि आफ्नो सार्वभौमिकता कायम राखेर विश्वजगतसँग उसले जसरी भूमिका खेल्न सक्यो त्यसले उसको सफल कूटनीति सावित गर्छ । यो चरणसम्म आइपुग्नुमा दक्षिण कोरियाका वर्तमान राष्ट्रपति र अमेरिकाका वर्तमान राष्ट्रपतिको पनि महत्वपूर्ण भूमिका छ । कोरियाले अब कस्तो अर्थतन्त्र अवलम्बन गर्छ भनेर अनुमान गर्न गाह्रो छ । आजसम्म आफूलाई किन एक्लो र संसारबाट अलग राख्यो भन्नेबारे उसले अमेरिकाको उपस्थितिलाई कारणका रूपमा जनाउने गरेको छ । खासगरी जापान र दक्षिण कोरियामा रहेको अमेरिकी सेना, नियमित रूपमा अमेरिकाले गर्ने सैनिक अभ्यास आदि कारणले आफूलाई सुरक्षा खतरा भएको उत्तर कोरियाले जनाउँदै आएको थियो । त्यही कारणले नै आपूले अलग्गिने नीति लिनुपरेको उसको तर्क थियो । सिंगापुर शिखर वार्तामा भएको सहमतिअनुरूप सम्बन्ध सुधार हुने हो र सबैले उत्तर कोरियाको अस्तित्व स्विकार्ने हो भने ऊ एक्लो र अलग्गिएको अवस्थामा रहने छैन । यसको अर्थ उत्तर कोरियामा सत्ता उलटपुलट हुने वा उदारवादी अर्थतन्त्र अवलम्बन गरिहाल्ने अनुमान गर्न पनि सकिँदैन । अन्तर्राष्ट्रिय समुदायको एक सदस्यका रूपमा उत्तर कोरियाले आफ्नो अनुपस्थिति जनाउनेछ र आर्थिक समृद्धिका लागि अन्तर्राष्ट्रिय समुदायसँग सहकार्य गर्नेछ भन्ने आशा गर्न सकिन्छ । यो सहमतिले आजको विश्व व्यवस्था स्विकारेर अगाडिको यात्रा गर्न उत्तर कोरिया सहमत भएको पुष्टि हुन्छ । ट्रम्पको भूमिका अमेरिकी राष्ट्रपति डोनल्ड ट्रम्पले उत्तर कोरियासँग सम्बन्ध सुधार गर्नेबारे निर्वाचनको प्रचार क्रममै प्रतिबद्धता जाहेर गरेका थिए । तर, उनको भनाइ कहिल्यै स्थिर रहेन । किम जोङ उनसँगको वार्ता पनि ट्रम्पले कहिले गर्छु, कहिले गर्दिनँ भनिरहे । त्यसैले उनी अनुमान गर्न कठिन व्यक्ति हुन्। तर, इतिहासमा कहिलेकाहीँ नपत्याउँदा मानिसले नै महत्वपूर्ण भूमिका खेलिदिन्छन्। विगतमा उत्तर कोरियाको अस्तित्व नामेट पार्नुपर्छ भनेर मन्तव्य दिएका उनी अहिले उत्तर कोरियाली नेतासँग हात मिलाउन तयार भए । यदि, सहमतिमा उल्लेख भएअनुसार ट्रम्प उत्तर कोरियासँगको सम्बन्ध सामान्यीकरण गर्ने र सहकार्य गर्नेतर्फ अगाडि बढे भने यो प्रयास सफल ठहरिनेछ । यदि, यो सहमति उल्लंघन हुने काम भयो भने त्यसको दुष्परिणाम ट्रम्पले पनि भोग्नुपर्नेछ । नेपाललाई शिक्षा संसारमा आणविक हतियार रहनु हुन्न भन्नेमा हामी प्रतिबद्ध छौँ । नेपालको विदेश नीतिमै पारमाणविक निःशस्त्रीकरणमा जोड दिइएको छ । यस्ता हतियार रहिरहनु पनि विश्वशान्तिका लागि खतरा हो । ट्रम्पकिम सहमति पछि उत्तर कोरिया आणविक निःशस्त्रीकरण गर्न प्रतिबद्ध भएको छ । यसले आणविक निःशस्त्रीकरणप्रतिको हाम्रो प्रतिबद्धता सही भएको पुष्टि गरेको छ । नेपाल र उत्तर कोरियाको इतिहास फरक छ । उत्तर कोरिया हिँडेको बाटो नेपालले हिँड्नु परेको छैन । नेपाल त्यो बाटो अवलम्बन गर्न पनि चाहँदैन । यद्यपि, यो शिखर वार्ताले नेपाललाई पनि एउटा सन्देश दिएको छ । राष्ट्रिय एकता सुदृढ गरेर नेतृत्वले आफ्नो जनमत समर्थन लिँदै अगाडि जानसके सानो मुलुकले पनि महत्वपूर्ण भूमिका खेल्न सक्छन् भन्ने नेपालले सिक्न सक्छ । सिंगापुरलाई किन वार्ता स्थलका रूपमा चिनियो भन्ने पनि यस मामिलामा शिक्षाप्रद हुन सक्छ ।"
सामाजिक संस्थाको सम्पत्ति जोगाउन सकस,"सामाजिक सेवालाई पवित्र सेवा मानिन्छ। त्यस्तो सेवामा संलग्न पात्र पनि पवित्र उद्देश्य भएको हुनुपर्छ। कुष्ठरोगीको सेवामा संलग्न व्यक्ति पनि पवित्र उद्देश्य लिएरै लागेको हुन्छ। विगत पाँच दशकदेखि असहाय, विपन्न कुष्ठप्रभावित एवं तिनका बालबालिकाको लालनपालन, शिक्षादीक्षामा अहोरात्र खटिएको नेपाल कुष्ठरोग निवारण संघमा संलग्न व्यक्ति तथा पदाधिकारीले अहिले अनावश्यक झन्झट बेहोर्नुपरेको छ। लामो समयदेखि भोगचलन गर्दै आएको जग्गामा भूमाफियाको आँखा परेपछि संघमा आवद्ध पदाधिकारी अहिले सम्पत्ति जोगाउने अभियानमा अहोरात्र खट्नु परेको छ। सामाजिक सेवाजस्तो पवित्र संस्थाप्रति पनि समाजका व्यक्तिको हेराई र दृष्टिकोण नकारात्मक हुन स्वाभाविक मान्न सकिन्न। सामाजिक संस्थामा बसेको व्यक्तिले संस्थाविरुद्ध लाग्यो भने त्यहाँभित्रका असन्तुष्टि थिए होलान् भन्ने हुन्छ, तर सामाजिक सेवाको मूल्य र मान्यताबारे कुनै ज्ञान नभएको व्यक्ति या समूह संस्थाविरुद्ध लाग्छ भने त्यसलाई पापकर्म मान्नुपर्छ। त्यस्तै व्यक्ति र समूहको गोलचक्करमा पर्न वाध्य भएको छ कुष्ठरोग निवारण संघ। लामो समयदेखि सामाजिक सेवाका लागि चर्चिएको जमिनमा अर्कैको कर्के आँखा लागेपछि संघका पदाधिकारी जग्गा जोगाउने अभियानमा अदालत धाउनु परेको छ। मारवाडी सेवा समिति नेपालले कुष्ठरोग निवारण संघलाई २०३५ साल भदौ ४ गते भोगाधिकार दिएको काठमाडौं महानगरपालिका३ महाराजगन्ज चक्रपथमा रहेको कित्ता नं २६ (पछि कित्ता काट भई ६३ र६४ तथा ६३ र ६४ बाट कित्ता काट भई हाल कायम कित्ता नं ८८) मा कुनै व्यक्ति वा समूहले दाबी गरी कानुनी उपचार खोजेको विषयले संघलाई निराश बनाएको छ। सो कित्तामा संघले लामो समयदेखि भोगचलन गर्दै आएको छ। एउटा विशुद्ध सामाजिक संस्थाले भोगचलन गर्दै आएको जग्गा कसैले दाबी गर्छ भने त्यसको कानुनी उपचार खोज्दा सम्बन्धित निकायसँग बहस गर्नु जरुरी हुन्छ। कानुनी उपचार एकपक्षीय हुन सक्दैन भन्ने सर्वव्यापी न्यायिक सिद्धान्त हो। न्यायिक सिद्धान्तको विरुद्धमा लाग्ने व्यक्ति वा समूहको पछि लागेर कानुनी राजको धज्जी उडाउने काम कसैबाट पनि हुनु हुँदैन। उक्त जग्गा २०२२ सालको नापीबाट यो जग्गा मारवाडी सेवा समितिको हो भनी नापी तथा फिल्ड बुकमा जनिएको एवं ४ नं जोताह अस्थायी निस्सा भएको दर्ता हुन बाँकी अवस्थामा रहेका जग्गा हो। दर्ता हुन बाँकी जग्गा संघले आफ्नै नाममा दर्ता गर्न मारवाडी सेवा समितिको कार्यकारिणी समितिले मिति २०४२ चैत २५ गते अधिकार दिएपछि दर्ताका निम्ति संघले समाज कल्याण मन्त्रालय, समाज कल्याण परिषद् लगायतको सिफारिस संलग्न गरी मालपोत कार्यालय काठमाडौंलाई निवेदन दिएको थियो। यी जग्गामध्ये केही जग्गा सरकारले चक्रपथका लागि अधिग्रहण गरेको छ। किनं२६ को कित्ता काट गरी कायम हुन आएको किनं६४ बाट पनि किकाट भई किनं ८८ कायम भएको र मिति २०६५ भदौ २५ मा अवैध तरिकाले मोहलक्ष्मी पाण्डे नामकी एक महिलाले विसं१८९९ को सुरेन्द्रविक्रम शाहको पालाको कथित लालमोहरको आधारमा दर्ता माग गरेकी थिइन्। मालपोत कार्यालय डिल्लीबजारले बहुमूल्य सामाजिक संस्थाको सो जग्गा बदनियत तरिकाले जबर्जस्त भूमाफियाको मिलेमतोमा सुरेन्द्रविक्रम शाहको पालाको कथित लालमोहर (जुन लालमोहर विर्ता उल्मूलन हँदाको बेला खारेज भइसकेको अवस्था हुँदाहुँदै भिड्दै नभिड्ने) अन्यत्रै समेत प्रयोग गरिएको भन्ने जानकारीमा आएको लगतलाई आधार मान्दै मिति २०६८ चैत ३० गते दर्ता गर्ने निर्णय गरेको थियो। सो निर्णयविरुद्ध राष्ट्रिय सतर्कता केन्द्र, प्रधानमन्त्री तथा मन्त्रिपरिषद्कोे कार्यालयसमेतले अनुसन्धान गर्नुका साथै मालपोत कार्यालय डिल्लीबजारका तत्कालीन प्रमुख मालपोत अधिकृत सुशील वैद्य, मालपोत अधिकृत वासुदेव हुमागाईंलगायतका कर्मचारी निलम्बनमा परेको यहाँ स्मरणीय छ। सामाजिक संस्थाको जमिनमाथि कर्के आँखा लगाउने व्यक्ति तथा समूहको पक्षमा वकालत गर्ने क्रियाकलाप हावी हुँदै गए भने हामीले चाहेको समृद्ध मुलुकको सपना सार्थक हुन कठिन हुनेछ। मालपोत कार्यालयको सो निर्णयविरुद्ध कुष्ठरोग निवारण संघले उच्च अदालत पाटनमा मालपोत कार्यालयको उक्त दूषित निर्णय बदर गरी पाउँ भनी रिट दायर गरेको थियो। दायर रिटमा सम्मानीत पुनरावेदन अदालत पाटनको (मिति २०६९ माघ २८ गते ) संयुक्त इजलासले मोहलक्ष्मी पाण्डेको पक्षमा गरेको मालपोत कार्यालयको निर्णय बदर गरिसकेको छ। यसैगरी सम्मानीत सर्वोच्च अदालतको संयुक्त इजलासको मिति २०६१ चैत ८ र ०६८ पुस ६ गतेको फैसलाले स्वामित्व मारवाडी सेवा समितिको र भोगाधिकार कुष्ठरोग निवारण संघको भनी उल्लेख भएको छ। तहतहका फैसला र २०३५ सालदेखि सामाजिक सेवामा समर्पित संघले निरन्तर भोग गरिरहेको अवस्था समेतलाई वास्तै नगरी मालपोत कार्यालयबाट २०६८ चैत ३० गते बदनियतपूर्वक एक अवला नारीलाई अगाडि सारेर भूमाफियाद्वारा सामाजिक संस्थाको सम्पत्ति हडप्ने प्रयास भइरहेको छ। २०६९ माघ १८ को तत्कालिन पुनरावेदन अदालतले बदर गरिसकेको भए पनि सो जग्गाको हक कायम मुद्दामा यस सामाजिक संस्थाले मुद्दा खेपिरहनुपरेको छ। यस्ता गलत निर्णयले हजारौं असहाय कुष्ठप्रभावित र संस्थाका स्वयंसेवी पदाधिकारीलाई निरुत्साहित बनाएको छ। उक्त फैसलाविरूद्ध संघलगायत अन्य करिब २५ जना व्यक्तिले सम्मानीत उच्च अदालत पाटनमा पुनरावेदन पत्र दर्ता गराएका छन्। यस्ता अनियमित तरिकाले उपत्यकालगायत देशका विभिन्न भागमा भूमाफियाको मिलिमतोमा सार्वजनिक सम्पत्तिमा अतिक्रमण भइरहनु न्यायपूर्ण समाजकै लागि लज्जाको विषय हो। यस्ता गतिविधि निरुत्साहित गर्न स्थानीय तह, प्रदेश तथा केन्द्रीय सरकारले त्यस्ता भूमाफियालाई कारबाही गर्न सकेमा न्यायपूर्ण समाज निर्माण अभियानले सार्थकता पाउने छ। समाज सेवामा क्रियाशील गुठी संस्थान, नेपाल कुष्ठरोग निवारण संघ, नेपाल रेडक्रस सोसाइटी, समाज कल्याण परिषद्, परोपकार संस्था, नेत्रज्योति संघलगायतका सामाजिक संस्थाहरूको भाौतिक सम्पत्ति संरक्षण र संवद्र्धन गर्नु सरकारको कर्तव्य मात्र नभई जिम्मेवारी पनि हो। सामाजिक संस्थाको जमिनमाथि कर्के आँखा लगाउने, त्यस्तो व्यक्ति तथा समूहको पक्षमा वकालत गर्ने क्रियाकलाप हावी हुँदै गए भने हामीले चाहेको समृद्ध मुलुकको सपना सार्थक हुन कठिन हुनेछ। कानुन हातमा लिने वा कानुनको खिल्ली उडाउने अधिकार कसैलाई पनि हुनु हुँदैन। सरकारमा भएका वा विपक्षमा रहेका कुनै पनि दलको आडमा कसैले कानुनी शासनलाई चुनौती दिन्छ भन्ने राज्यले त्यस्तो व्यक्ति वा समूहलाई कानुनी कठघरामा उभ्याउनुपर्छ। नत्र आम नागरिकले चाहेको सामाजिक न्याय, समावेशी कानुनी शासन, मानव अधिकारको प्रत्याभूति र स्वतन्त्र प्रेसको औचित्य पुष्टि हुन सक्दैन। यसको औचित्य पुष्टि गर्ने अभियानमा सबैको साथ र सहयोग आवश्यक छ। कानुनी राज स्थापनाको यात्रामा साथ दिन नेपाल सरकार, गैरसरकारी संघसंस्था विदेशी दातृ निकाय, समाजसेवी, स्थानीय दाता, बुद्धिजीवी, मानवअधिकारकर्मी, पत्रकार, राजनीतिकर्मी, शिक्षक, विद्यार्थीलगायत समस्त महानुभावसँग हामी विनम्रतापूर्वक आग्रह गर्दछौं। श्रेष्ठ नेपाल कुष्ठरोग निवारण संघका महासचिव हुन्।"
एनआरएन कपको तयारी पूरा,"जिके दङ्गाली युएई : युएईको नेपाली समुदायमा हालसम्म्कै सर्वाधिक राशिको फुटबल प्रतियोगिता एनआरएन कप २०१८ को तयारी पूरा भएको छ।आयोजक एनआरएनए युएईले जून १२ तारिख मंगलबार एक कार्यक्रम गरेर खेल तालिका सार्वजनिक गर्दै खेलसम्बन्धी सबै तयारी पूरा भएको जनाएको हो। आयोजक एनआरएनए युएईका पधादिकारी र एनआरएनए आईसीसी सदस्यहरु ठाकुरप्रसाद ढुंगाना र मनोज गोर्खाली, नेपाल पत्रकार महासंघ युएई शाखाका अध्यक्ष भुपराज बस्याल र प्रतियोगितामा सहभागी अधिक टिम क्याप्टेनहरुको उपस्थितिमा गोलाप्रथाबाट खेलतालिका सार्वजनिक गरिएको हो। उक्त खेलमा प्रथम पुरस्कार ६ हजार ६ सय ६६ दिराम ( करिब २ लाख रुपैयाँ ) राखिएको यो प्रतियोगिता आगामी इदको अवसरमा १५ जुन शुक्रबार दुबईमा आयोजना हुदै छ। प्रतियोगितामा आयोजक एनआरएन युएई ,र नवलपरासी राइनो फुटबल क्लबबीच प्रतिस्पर्धा हुनेछ।यसैगरी सुनुवार सेवा समाज र कास्टमन्डप फुटबल क्लब , मेचीमहाकाली फुटबल क्लब र रुपन्देही ११ का बीच पहिलो चरणमा प्रतिस्पर्धात्मक खेल हुनेछ । यसैगरी राइजिङ स्टार फुटबल क्लब र नेपाली समुदाय युएई, गोर्खा समाजको हिमालयन फुटबल क्लब र ओल्ड मन्क फुटबल क्लब, नेपाली जनसम्पर्क समिति फुटबल क्लब र माउन्ट एभरेस्ट फुटबल क्लबबीच प्रतिस्पर्धा हुने तालिका सार्वजनिक भएको छ।नेपाली स्पोर्ट्स क्लब राक र हिपेट फुटबल क्लब, युनाइटेड स्टार फुटबल क्लब र एनआरएन अबुधाबीको फुटबल समुहबीच प्रतिस्पर्धा हुने तालिका गोलाप्रथाबाट तय भएको हो। नेपालीका लागि नेपाली भन्ने एनआरएनको नारा अनुरुप युएईका युवा खेलाडीहरुलाई प्रोत्साहन गर्ने हेतुले आगामी इदको पहिलो रात ठिक ८ बजे आयोजना हुन लागेको हो। एनआरएन युएईको उद्दार कोषको सहयोगार्थ आयोजना हुन लागेको यो प्रतियोगितामा २१ समूहले खेलका लागि नाम दर्ता गराए पनि १६ समूहले मात्र प्रतियोगितामा सहभागी हुने आयोजक समूहका मदन अधिकारीले बताएका छन् । दुबईको पेनाल्टी फुटबल मैदान सलाउदीन स्ट्रीटमा आयोजना हुने प्रतियोगितामा प्रथम पुरस्कार अहिलेसम्मकै सर्वाधिक राशीका साथमा कप, मेडल र प्रमाणपत्र हुनेछ।त्यसैगरी दोश्रो पुरस्कार ३ हजार ३ सय ३सय ३३ दिराम (करिब १ लाख रुपैयाँ ) कप, मेडल र प्रमाणपत्र हुनेछ।त्यस्तै उत्कृस्ट टुर्नामेन्ट खेलाडीलाई कप प्रमाणपत्र, उत्कृस्ट गोलकिपरलाई कप र प्रमाणपत्र र प्रत्यक खेलको उत्कृस्ट खेलाडीलाई प्रमाणपत्र प्रदान गर्ने आयोजकले बताएका छन् । हरेक टिममा ११ जना खेलाडीका साथमा ५ अतिरिक्त खेलाडी, १ जना व्वस्थापक, १ जना टिम कोच रहने उक्त स्पर्धा फिफाको नियम अनुसार खेलाइने आयोजकले बताएका छन् । कुनै विवाद उत्पन्न भए रेफ्रीको निर्णय नै अन्तिम हुने नियम बनाइएको छ। बरदुबईस्थित हिमालयन एयरको अफिसमा आयोजित कार्यक्रममा एनआरएन युएईले सामाजिक गतिविधिका साथमा खेलकुद र खेलाडीहरुको विकासका लागि उत्तिकै प्राथमिकता दिएर सहयोग गर्ने एनआरएन युएईका अध्यक्ष रमेश श्रेष्ठले बताए ।"
पुरानो गल्ती दोहोर्याउँदिनँ : स्वारेज,"मोन्टेभिडियो : फुटबल खेलको महाकुम्भ मानिने विश्वकप सुरु हुन अब एक दिनमात्र बाँकी छ । बिहीबारदेखि रुसमा सुरु हुने विश्वकपमा दक्षिण अमेरिकी राष्ट्र उरुग्वेको ध्यान भने आफ्ना स्टार खेलाडी लुइस स्वारेजमा केन्द्रित हुनेछ । मैदानमा स्वारेजको प्रदर्शन र उनको उग्र व्यवहारका कारण पनि । चार वर्षअघि ब्राजिलमा भएको विश्वकपमा इटालीका डिफेन्डर जर्जियो चिलिनीलाई मैदानमै टोकेपछि विश्वकपबाट बाहिरिएका स्वारेजलाई नियन्त्रण राख्न यसपटक उरुग्वेले हरसम्भव उपाय अवलम्बन गर्नेछ । स्वारेज आफैंले भने चार वर्षअघिको तुलनामा अहिले आफूमा धेरै परिवर्तन आइसकेको बताएका छन् । उनले ब्राजिलको जस्तो घटना अब आफूबाट नदोहोरिने प्रतिबद्धता व्यक्त गर्दै आफ्ना समर्थकलाई आश्वस्त पारेका छन् । ब्राजिल विश्वकपमा जे भयो त्यो मेरो गल्ती थियो । मेरो गल्तीले देशले पनि ठूलै मूल्य चुकाउनु पर्यो । अहिले म बदलिइसकेको छु । विश्वकपमा राम्रो छवि देखाउने प्रयास गर्नेछु, स्वारेजले भनेका छन्, अब मबाट पुरानो गल्ती दोहोरिँदैन । स्वारेज उरुग्वेका लागि विश्वकपमा सर्वाधिक गोल गर्ने खेलाडी पनि हुन् । विपक्षी खेलाडीलाई टोकेपछि स्वारेजमाथि नौ खेलको प्रतिबन्ध लगाइएको थियो । फिफाको अनुशासन समितिले उनीमाथि प्रतिबन्ध लगाउने निर्णय गरेको थियो । स्वारेज प्रतिबन्धमा परेपछि दुई पटकको विश्वकप विजेता उरुग्वे प्रिक्वार्टरफाइनलबाटै बाहिरिएको थियो । अन्तिम १६ टोलीबीचको भिडन्तमा कोलम्बियाले उरुग्वेलाई पराजित गरेको थियो । विश्वकपको अघिल्लो संस्करणमा प्लेअफबाट स्थान सुरक्षित गरेको उरुग्वे यस पटक भने पहिलो चरणबाटै छनोट भएको हो । उरुग्वे ब्राजिलपछि दोस्रो स्थानमा रहँदै १५औं पटक विश्वकपमा छनोट भएको हो । सन् १९३० मा आफ्नै घरेलु मैदानमा विश्वकपको पहिलो संस्करण जितेको उरुग्वेले हालसम्म दुई पटक विश्वकप चुमेको छ ।"
"२०२६ को विश्वकप अमेरिका, क्यानाडा र मेक्सिकोले गर्ने","काठमाडौं : सन् २०२६ को विश्वकप फुटबल प्रतियोगिता संयुक्त राज्य अमेरिका, क्यानाडा र मेक्सिकोले संयुक्तरुपमा गर्ने भएका छन् । फेडेरेसन अफ इन्टरनेसनल फुलबल एसोसियसन(फिफा)का सदस्यहबीच भएको मतदानमा बढी मत प्राप्त गरी अमेरिका, क्यानाडा र मेक्सिकोले संयुक्तरुपमा विश्वकप आयोजना गर्ने भएका हुन् । फिफामा भएको मतदानमा अमेरिका, क्यानाडा र मेक्सिको पक्षमा १३४ मत प्राप्त भएको छ भने मोरक्को पक्षमा ६५ मत प्राप्त भएको छ । २०२६ को विश्वकपमा ४८ टिमको सहभागिता रहनेछ भने ३४ दिनसम्म सञ्चालन हुने उक्त विश्वकपमा ८० खेल हुनेछन् । सन् १९७० र १९८६ मा मेक्सिकोमा तथा १९९४ को विश्वकप अमेरिकामा आयोजना भएको थियो । एजेन्सी"
विश्पकप खेल्ने सबैभन्दा धनी र गरिब राष्ट्र कुन ?,"मस्को : विश्वकप फुटबलको २१औं संस्करणमा ३२ टोलीले सहभागिता जनाएका छन् । विश्वकपमा सहभागी देशमध्ये सबैभन्दा धनी राष्ट्र स्विट्जरल्यान्ड हो । यस्तै सबैभन्दा गरिब मुलुक सेनेगल रहेको अन्तर्राष्ट्रिय सञ्चारमाध्यमले जनाएका छन् । स्विट्जरल्यान्डको वार्षिक प्रतिव्यक्ति आय ८० हजार अमेरिकी डलर रहेको छ । जबकि अफ्रिकी मुलुक सेनेगलका जनताको प्रतिव्यक्ति आय एक हजार ३८ मात्रै छ । स्विट्जरल्यान्डपछिको दोस्रो धनी राष्ट्र आइसल्यान्ड हो । यहाँका जनताको वार्षिक प्रतिव्यक्ति आय ७० हजार तीन सय ३२ अमेरिकी डलर छ । आइसल्यान्ड जनसंख्याको हिसाबले भने सबैभन्दा सानो मुलुक हो । यहाँको कुल जनसंख्या तीन लाख ३४ हजार मात्रै रहेको छ । जनसंख्याको हिसाबले सबैभन्दा ठूलो देश भने ब्राजिल हो । यस देशको जनसंख्या २१ करोड रहेको छ । ब्राजिलपछि अधिक जनसंख्या भएको मुलुकमा नाइजेरिजा पर्दछ । अफ्रिकी मुलुक नाइजेरियाको जनसंख्या १९ करोड ५० लाख रहेको छ । यसैगरी आयोजक रुस ३२ राष्ट्रमध्ये तेस्रो नम्बरमा पर्दछ । रुसको जनसंख्या १४ करोड ४० लाख छ । यसैगरी १३ करोड जनसंख्याका साथ मेक्सिको चौथो र १२ करोड ७० लाख जनसंख्याका साथ एसियाली मुलुक जापान पाँचौं स्थानमा छ । यसैगरी विश्वकपमा सहभागी ३२ राष्ट्रमध्ये तेस्रो धनी मुलुक हो, डेनमार्क । डेनमार्कका जनताको वार्षिक प्रतिव्यक्ति आय ५६ हजार चार सय ४४ लडर रहेको छ । विश्वकपमा सहभागी अर्को धनी मुलुक हो, अस्ट्रेलिया । एसियाली राष्ट्र अस्ट्रेलियाका जनताको वार्षिक आय ५५ हजार सात सय सात अमेरिकी डलर छ । यसैगरी युरोपियन राष्ट्र स्विडेन विश्वकपमा सहभागी पाँचौं धनी राष्ट्र हो । यहाँका नागरिकको वार्षिक आय ५३ हजार दुई सय १८ अमेरिकी डलर रहेको छ ।"
विश्वकप सुरु हुनु एक दिनअघि स्पेनका प्रशिक्षक बर्खास्त,एजेन्सी : फुटबलको महाकुम्भ विश्वकप फुटबल सुरु हुन एक दिनमात्र बाँकी हुदाँ स्पेनको राष्ट्रिय टिमका प्रशिक्षक जुलियन लोपेतेगी बर्खास्त भएका छन्। विश्वकप सुरु हुन दुई दिन बाँकी हुँदा मंगलबार रियल मड्रिडको मुख्य प्रशिक्षकको रुपमा नियुक्त भएका लोपेतेगीलाई स्पेनको फुटबल एसोसिएसनका प्रमुखले राष्ट्रिय टिमको प्रशिक्षकबाट हटाएका हुन्। विश्वकप लगत्तै रियल जानेगरी उनले मड्रिडसँग सम्झौता गरेका थिए। रियलका प्रशिक्षक जिनेदिन जिदानले राजीनामा दिएपछि उनको स्थानमा लोपेतेगीलाई नियुक्त गरिएको थियो। जिदानको विकल्पमा रियलको व्यवस्थापनले स्पेनका प्रशिक्षक ५१ वर्षीय लोपेतेगीलाई रोजे लगत्तै राष्ट्रिय टिमबाट उनी बर्खास्त भएका हुन्। उनले यसअघि स्पेनको विभिन्न उमेर समूहका फुटबल टोलीको प्रशिक्षकको जिम्मेवारी सम्हालिसकेका थिए।

शीर्षक,विवरण
सी भ्रमणअघि र पछिका तरंग,"भ्रमणअघि र पछि उत्पन्न तरंगहरूलाई नकारात्मक आकार र सन्देश प्रवाह हुन नदिएरै समस्यारहित मित्रतालाई अझ फराकिलो बनाउन सकिन्छ चीनका महामहिम राष्ट्रपति सी चिनफिङले नेपाल भ्रमणका क्रममा आयोजित रात्रिभोजमा स्पष्ट शब्दमा उल्लेख गर्नुभयो, हामी चीननेपाल सीमापार रेलमार्गको सम्भाव्यता अध्ययन सुरु गर्ने छौं। अरनिको राजमार्गको सञ्चालनलाई सुनिश्चित बनाई त्यसलाई विभिन्न चरणमा स्तरोन्नति गर्ने छौं। केरुङदेखि काठमाडौंसम्मको सुरुङमार्गको परियोजनालाई अगाडि बढाउन सक्रिय हुनेछौं। बढीभन्दा बढी नाका खोली हिमालय वारपार बहुआयामिक कनेक्टिभिटी सञ्जाल निर्माण गर्नेछौं। र, नेपालको भूपरिवेष्ठित देशबाट भूजडित देश बन्ने सपना साकार तुल्याउन मद्दत गर्ने छौं। राष्ट्रपति सीको यस कथनले नेपालको पर्यटन बजारमा चिनियाँ पर्यटकको बढोत्तरीको नेपाली अपेक्षालाई सम्बोधन गरेको छ, लुम्बिनी बुद्धको जन्मस्थल हो। चीनमा बुद्धधर्म मान्ने मान्छेहरूको संख्या संसारमा सबैभन्दा बढी छ। नेपालमाजस्तै बुद्ध धर्म अहिले चीनमा पनि स्थानीय धर्म बनेको छ। मेरो विचारमा आगामी दिनमा बढीभन्दा बढी बुद्ध धर्म मान्ने चिनियाँ मान्छेहरू नेपालमा पर्यटन गर्नेछन् र धर्मको आदानप्रदानका लागि पनि आउनेछन्। लुम्बिनीकेन्द्रित गरी चिनियाँ नेतृत्व यसरी स्पष्ट शब्दमा बोलेको सम्भवतः यो पहिलोपटक नै हुनुपर्छ। नेपाली जनताले केरुङकाठमाडौंलुम्बिनी रेल सञ्चालन भएको हेर्न चाहेका छन्। राष्ट्रपति विद्यादेवी भण्डारीले आफ्ना समकक्षी चिनियाँ पाहुनासमक्ष राख्नुभएको नेपाली जनताको अपेक्षा सुनिसकेपछि २५ असोज २०७६ को विशेष रात्रिभोजमा राष्ट्रपति सीले खुलेर प्रत्युत्तर सम्बोधन गर्नुभएको थियो। दुई देशबीचको बीसबुँदे सम्झौता, समझदारी र सहमतिको आधारसमेत राष्ट्रपति सीको यही सम्बोधन नै बन्न पुग्यो। मित्रताको ऐतिहासिक परिप्रेक्ष्य नेपालचीनबीच ऐतिहासिक सम्बन्धको निरन्तरता रहिआएको छ। चीनको उथाइसान पर्वत शृंखलाबाट मञ्जु श्रीको नेपाल आगमन भएको, उनैले चोभारको गल्छी काटेर पानी निकास गरी उपत्यकालाई बसोवासयोग्य बनाएको भन्ने किम्वदन्ती छ। नेपाली बुद्ध भिक्षु बुद्धभद्रको चीन भ्रमणले बुद्ध धर्मलाई चीनमा प्रचार गर्न महत्वपूर्ण योगदान गरेको थियो। चीनबाट फा सियानको नेपाल भ्रमण, राजकुमारी भृकुटीको तिब्बतमा बिहे, अरनिकोको तिब्बत, बेइजिङ र उथाइसान यात्रा र दुईवटा श्वेतचैत्यको निर्माण अनि स्यवियान चाङले गरेको लुम्बिनी भ्रमण आदि यस सन्दर्भका महत्वपूर्ण भ्रमण आदानप्रदान थिए। नेपाल, चीन र तिब्बतबीच पुरानो समयमा थुप्रै युद्ध र सम्झौतासमेत भएको इतिहास पाइन्छ। तर बेत्रावती सम्झौतापछि दुई देशबीच हालसम्म कुनै समस्या छैन। अर्थात्, यो समस्यारहित मित्रताको सम्बन्धका रूपमा निरन्तर रहिआएको छ। उच्चस्तरीय भ्रमण आदानप्रदानले यसको पुष्टि गर्छन्, जो असल छिमेकीको अटुट सम्बन्धका रूपमा चलिआएको छ। जस्तो बितेका ७० वर्षहरूमा चिनियाँ पक्षका तर्फबाट प्रधानमन्त्री चाउ एन लाई, उपप्रधानमन्त्री एवं विदेशमन्त्री तङ सियाओ पिङ, राष्ट्रपति जियाङ जमिन, प्रधानमन्त्री झु रोङजी, प्रधानमन्त्री वेन जियाबाओ र राष्ट्रपति सीका भ्रमण इतिहासमा उल्लेखनीय छन्। नेपाली पक्षबाट श्री ५ महेन्द्र, प्रधानमन्त्री टंकप्रसाद आचार्य, प्रधानमन्त्री बीपी कोइराला, प्रधानमन्त्री कीर्तिनिधि विष्ट, राजा वीरेन्द्र, प्रधानमन्त्री गिरिजाप्रसाद कोइराला, प्रधानमन्त्री मनमोहन अधिकारी, पूर्वराजा ज्ञानेन्द्र, प्रधानमन्त्री माधवकुमार नेपाल, राष्ट्रपति डा रामवरण यादव, राष्ट्रपति विद्यादेवी भण्डारी, प्रधानमन्त्री पुष्पकमल दाहाल प्रचण्ड र प्रधानमन्त्री केपी शर्मा ओलीले गर्नुभएका भ्रमणहरूको महत्व उल्लेखनीय रहेको भन्न सकिन्छ। राजतन्त्रप्रधान पुरानो युगको अन्त्य र गणतन्त्रात्मक नयाँ युगको आरम्भले दुवै देशलाई नयाँ ढंगले सोचेर अघि बढ्ने धरातल र क्षितिज उपलब्ध भएको छ। सन् १९५५ मा चीनसँग कूटनीतिक सम्बन्ध कायम गर्ने श्रेय प्रधानमन्त्री टंकप्रसाद आचार्यलाई जान्छ। त्यसपछि १९६० मा दूतावास स्थापना भएको पाइन्छ। पहिलो जननिर्वाचित सरकारको प्रधानमन्त्रीका रूपमा बीपी कोइरालाले नेपाल चीनबीच रहेको सगरमाथाको विवाद सुल्झाएर सम्बन्धलाई विवादरहित बनाउन ऐतिहासिक योगदान पुर्याउनुभयो। २०२७ अर्थात् सन् १९७० सम्म उत्तरमा अवस्थित भारतीय चेकपोस्टहरू हटाउने निर्णय खासमा चीनसँगको नयाँ सम्बन्धको परिणाम थियो भन्न सकिन्छ। यसको श्रेय प्रधानमन्त्री कीर्तिनिधि विष्टलाई जान्छ। त्यतिञ्जेल चीनतर्फ आवागमन कठिन थियो। पहिलोपटक अरनिको राजमार्गको निर्माण थालनीको कार्यले ठूलै तरंग पैदा गरेको थियो र राजा महेन्द्रले कम्युनिज्म ट्याक्सी चढेर नेपालमा नआउने वक्तव्य नै दिनुपरेको थियो। यसबीचको कथित खम्पा विद्रोहको सामना गर्न नेपालले चीनलाई सघाएको र नेपालको एक चीन नीतिको व्यवहारतः दृढ पक्षपोषण र अभ्यास भएको थियो। खासमा उत्तरी करिडोरहरूको विकास र पारवहन सम्झौता गर्ने श्रेय भारतीय नाकाबन्दीको कहरबीच प्रधानमन्त्री केपी शर्मा ओलीलाई दिनुपर्छ। भूपरिवेष्ठित नेपालको अवस्थिति बदलेर भूजडित बनाउने सपनासमेत ओलीकै रहेको तथ्य निर्विवाद छ। तीन विशेष चरण : निरन्तर मित्रता नयाँ चीनको घोषणा र नेपाल कम्युनिस्ट पार्टी स्थापनाको ७० वर्ष पुगेको छ। अध्यक्ष माओकै नेतृत्व (१९२११९४९ र १९४९१९७७) को अवधिमा चीन अघि बढेको थियो। त्यसको प्रभाव नेपालमा माओ विचारधारामाओवादसशस्त्र संघर्षका रूपमा झापा विद्रोह र दस वर्ष लामो हिंसात्मक संघर्ष आदि भएका थिए। सर्वहारा सांस्कृतिक क्रान्तिमाओकालीन चीनमा अलमलको अवधि थियो। चारजनाको गुटको वितण्डाका रूपमा १० वर्षसम्म चीन झण्डै सर्वनाश नै भएको थियो। तङ सियाओ पिङले अलमल र द्विविधाको त्यस अवस्थाबाट चीनलाई स्पष्टता, खुलापन, सुुधार (१९७७) आधुनिकीकरणतर्फ अग्रसर बनाए। खासमा तङ नै चीनको आधुनिकीकरणका वास्तविक आर्किटेक्टका रूपमा स्थापित भए। उनले देखाएको बाटो तङ स्याओ पिङ सिद्धान्तका रूपमा स्थापित छ। अहिले सी नेतृत्वको चाइना ड्रिम नै सी विचारधाराका रूपमा संविधानतः स्वीकारिएको छ। यसमा जियाङ जमिन र हु जिन्ताओको नेतृत्वकालीन अनुभव र योगदानसमेत समेटिएको छ। अर्थात् इतिहास र योगदानको सम्मान तथा श्रेष्ठ र निपुण नेतृत्वको विकास गरिएको छ। सी विचारधारामा समकालीन विश्वमा व्यापक बहस चलिरहेको छ। यो नयाँ युगमा चिनियाँ विशेषताको समाजवादको सुदृढीकरणको दृढ लक्ष र प्रक्रिया हो। चीनको आधुनिकीकरण, समृद्धि र जनताको जीवनस्तरमा वृद्धि यसको जोड रहेको छ। उत्पादन र बजारमा चीनको नेतृत्व अझ बढाउने, फजुल खर्च रोकेर मितव्ययिता कायम गर्ने, भ्रष्टाचारविरुद्ध कठोरता अपनाउने, आत्मानुशासनको अभ्यास गर्ने र निरन्तर अनुगमनबाट गुज्रने, बेल्ट एन्ड रोड इनिसियटिभ्समार्फत विश्वव्यापी नयाँ कनेक्टिभिटीमा आबद्ध हुने, सुपरपावरका हैसियतमा चिनियाँ स्वाभिमान उचो बनाउने, मानवीय र न्यायपूर्ण नयाँ विश्व व्यवस्था कायम गर्न जोड दिने यसका विशेषता रहेका छन्। नेपालमा पार्टीगत तहमा विचारधारात्मक आदानप्रदानको कार्य औपचारिक रूपमै भइसकेको छ र नेकपा र चीनको पार्टीबीच लिखित सहमतिसमेत गरिएको छ। कूटनीतिक तहमा पनि सी विचारधाराको बेग्लै आयाम देखा परेको छ। नेपालको राजकीय भ्रमणमा आउनुअघि दुई दिन नै भारतको अनौपचारिक भ्रमण र प्रधानमन्त्री नरेन्द्र मोदीसँग भएको छलफललाई कतिपयले सीडिप्लोमेसी सिप्लोमेसी भन्ने गरेको समेत पाइन्छ। नयाँ चीन : नयाँ नेपाल नेपाल र चीनबीच नयाँ युगको नयाँ सम्बन्धको उचाइ कायम भएको छ। राजतन्त्रप्रधान पुरानो युगको अन्त्य र गणतन्त्रात्मक नयाँ युगको आरम्भले दुवै देशलाई नयाँ ढंगले सोचेर अघि बढ्ने धरातल र क्षितिज उपलब्ध भएको छ। विकास, समृद्धि र पारस्परिक लाभमा यो सम्बन्ध अभिव्यक्त हुनुपर्छ। पूर्वाधार विकास, प्रविधिको प्रयोग र नयाँ उत्पादन सम्बन्ध कायम गर्न नेपालले विश्व महाशक्तिसँगको यस सम्बन्धलाई महत्व दिएर सदुपयोग गर्न सक्नुपर्छ। यो दर्शन, सिद्धान्त, पार्टी, विचारधारा र सरकारको तहमा जारी बहुआयामिक सम्बन्धका रूपमा रहेको छ। राष्ट्रपति सीद्वारा दुई देशबीचको यो सम्बन्धलाई हिमालय वारिपारिको मैत्री का रूपमा परिभाषित गरिएको छ। यसलाई हिमालय सीमा वारपार कनेक्टिभिटीमार्फत नयाँ उचाइमा पुर्याउनु जरुरी बनेको छ। चीनले सन् २०२० सम्म गरिबी निवारणयुक्त समृद्ध चीन निर्माणको संकल्प गरेर त्यसलाई साकार पार्न कठोर मेहनत गरिरहेको छ। सन् २०२१ पार्टी स्थापनाको एक शताब्दी एवं सन् २०४९ मा नयाँ चीन स्थापनाको एक शताब्दी पूरा गरेको सन्दर्भमा चीनले ३२ वर्षपछिको लक्ष्यसमेत तय गरी कार्यसम्पादन तदनुरूप गरेर अघि बढिरहेको स्पष्ट देखिन्छ। नेपाल समृद्ध नेपाल, सुखी नेपाली को राष्ट्रिय लक्ष्यका साथ अघि बढेको छ। सन् २०२२ भित्र विकासशील राष्ट्रमा स्तरोन्नति र सन् २०३० सम्म मध्य आय भएको राष्ट्र बन्ने नेपालको संकल्प छ। विश्व समुदाय न्यायपूर्ण र मानवताआधारित सन्तुलित सम्बन्धका साथ अघि बढ्नुपर्ने चीन र नेपालको रणनीतिक साझेदारीको आधारशिला हो। निष्कर्ष २३ वर्षपछि सम्पन्न चीनका राष्ट्रप्रमुखको यो भ्रमणले नेपालमा पूर्वाधार विकासको चलनचल्तीको बहसको धार बदलिदिएको छ। हिमालय सीमापार रेलवे नेटवर्क विकासलाई चीनले प्राथमिकतामा समावेश गरेको र अध्ययन प्रक्रिया अघि बढाउने घोषणा गरेको छ। यसबाट नेपालमा रेल वे नेटवर्क भविष्यको मूर्तयोजना बन्न पुगेको छ। यो फगत बहस र विवादमा सीमित नभएर ठोस कार्यान्वयन प्रक्रियामा अघि बढेको छ। हिमालय वारपार भूजडित कनेक्टिभिटीमार्फत नेपाललाई भूपरिवेष्ठित अवस्थाबाट नयाँ अवस्थामा पुर्याउन राष्ट्रपति सीको राजकीय नेपाल भ्रमण कोसेढुंगा बनेको छ। यसनिम्ति दुई देशबीच भएका सम्झौताको छिटो र प्रभावकारी कार्यान्वयनमा जोड लगाउनुपर्छ। भ्रमणअघि र पछि उत्पन्न तरंगहरूलाई नकारात्मक आकार र सन्देश प्रवाह हुन नदिएरै समस्यारहित मित्रतालाई अझ फराकिलो बनाउन सकिन्छ। यसमा दुवै देश र दुवै सरकार संवेदनशील भएर क्रियाशील हुन सक्नुपर्छ। नेपालमा बलियो सरकार कार्यरत रहेको सन्दर्भमा छिमेकी र मित्रराष्ट्रहरूको सद्भाव हासिल गरेर अघि बढ्न सकेको अर्थमा समेत यस भ्रमणले बहुआयामिक अर्थ र महत्व पाएको छ। यसै हिसाबले अरूअरू मित्रराष्ट्रका सरकार र राष्ट्रप्रमुखको समेत भ्रमण सम्पन्न गराउने तथा सद्भाव र सहयोग बढाउने कार्य गर्न सरकारले आफ्नो सामथ्र्य लगाउन सक्नुपर्छ। किनभने, यतिबेला सिंगो संसारले नेपाललाई हेरिरहेको छ। नेकपाका केन्द्रीय सदस्य हुन्।"
नयाँ उपकुलपतिका चुनौती,"शिक्षामन्त्री संयोजक रहेको सर्च कमिटीले त्रिभुवन विश्वविद्यालयका लागि नयाँ उपकुलपतिको सिफारिस गरेको चर्चा प्रचारमा आएको छ । छानिएका तीन उम्मेदवारमध्ये जसले नियुक्तिको बाजी मारे पनि उनका सामु चुनौतीको सगरमाथा खडा भएमा दुईमत रहन सक्दैन । नयाँ आउने उपकुलपतिसामु खडा भएको चुनौतीको पहाडलाई यसरी हेर्न सकिन्छ । टिम छान्ने चुनौती विगतको अनुभवले के देखाएको छ भने उपकुलपतिले आफ्नोअनुकूल टिम नपाउँदा विश्वविद्यालय धराशायी भएको छ । माधव शर्मा उपकुलपति हुँदादेखि हुर्किएको भागबण्डाको संस्कारले पदाधिकारी कसको पक्षको हो र कसले भनेको कुरालाई विश्वास गर्ने भन्ने दलीय स्वार्थका कारण कर्मचारी पनि विभाजित थिए । उपकुलपतिले नै लाएअह्राएको काम पनि आफ्नो गुटको नहुँदा अर्का पदाधिकारीको संरक्षण पाएर नगर्ने मानसिकतामा बसेको र नेतृत्वको चेन अफ कमान्ड खुस्किएको अवस्था पनि मौजुदा छ । त्यसको ज्वलन्त अवस्था डा तीर्थ खनिया उपकुलपति हुँदा देखियो । उपकुलपतिको कामकारबाहीले न टिमलाई आफ्नो बनाउन सके न शिक्षाध्यक्ष र रजिस्ट्रारबीच नै समन्वय हुन सक्यो । टिम नमिल्दाको परिणाम विश्वविद्यालयले बेहोरिरहेको कुरा भनेको क्षति हो । उपयुक्त पात्र पदाधिकारीका रूपमा नियुक्ति नहुँदा र कुनै प्रशासनिक अनुभव नभएको वा संगठनको नेता भएका आधारमा कोरा मान्छेलाई पदाधिकारी नियुक्ति गर्दा विश्वविद्यालय बिलखबन्दमा परेको र तलसम्म काम हुन नसकेको अनुभव विगतले देखाइसकेको छ । राजनीतिक वैचारिक संगठनका नेताहरू भएकै आधारमा गरिएको नियुक्तिको कार्यकालमा विश्वविद्यालयको प्राज्ञिक दक्षतामा आएको ह्रास विश्वविद्यालयका लागि अपूरणीय क्षतिका रूपमा खडा भइसकेको छ । त्रिविका उत्पादनमा यस्तैको हैकम चलेर जाने हो भने त्रिवि प्राज्ञिक क्षमताका दृष्टिले समाप्त भइसकेको कुरा विगतका कुनै पदाधिकारीले सोच्न सकेको देखिँदैन । डिनहरूको नियुक्तिमा उपयुक्त पात्रको छनोट गर्न नसक्दा पुराना र आवश्यकीय विषयको विद्यावारिधि कार्यक्रम थला परेको जगजाहेर छ । मानविकीतर्फको राजनीतिशास्त्र र मानवशास्त्र विषयको विद्यावारिधि कार्यक्रम स्थगित हुनु सर्मलाग्दो हो । सहायक डिन र डिनका बीचका झगडा, मोसो काण्ड, अख्तियारको पैसा काण्ड र सेवा आयोगको कार्यालयमा अख्तियार दुरुपयोग अनुसन्धान आयोगको प्रवेशका लागि राजनीतिक नेतागिरी पनि हावी भएको मानिएको छ । समूहको सही छनोटको अभाव त्यो परिणाम पनि हो भन्ने गरिन्छ। वैचारिक संगठनको दबदबा २०४६ सालको आन्दोलनपछि नै त्रिविमा एउटा विकृति भित्रियो । जस्तोसुकै भए पनि एक वर्ष पूरा गरेका अस्थायी शिक्षक तथा कर्मचारीलाई स्वतः स्थायी । यही कामले त्रिविको प्राज्ञिक क्षमतालाई करिब ४० प्रतिशत स्खलित गरायो । २०६२६३ सालको आन्दोलनपछि त्रिविमा एउटा झन् ठूलो विकृति मौलायो । २०४७ सालको घटनालाई नजिरको रूपमा देखाउँदै आन्दोलनमा लागेको र आन्दोलन सफल भएको बहानामा आंशिक भनिएका सबै शिक्षकलाई करार गर्ने भन्दै १३८० करार शिक्षक हुलिए । तत्कालीन गिरिजाप्रसाद कोइराला नेतृत्वको सरकारले व्यक्तिका नाममा दरबन्दी स्वीकृत गरेको जनायो । क्याम्पस प्रमुखले रूखको बोटमुनि बसेर चिठी बनाइदिएका भरमा कतिपय तथाकथित आंशिकहरू करारमा नियुक्ति पाए । कुनै मानिसलाई अमृत क्याम्पसले सिफारिस नदिएपछि नियुक्ति नै नपाई त्रिचन्द्र क्याम्पसले सिफारिस दिएपछि करारमा नियुक्ति पाए । राजनीतिको छहारीमा हुर्किएको अराजकता र अमर्यादाबाट नयाँ नेतृत्व बाँच्न सकेन भने त्रिविलाई फेरि कहिल्यै र कसैले पनि बचाउन सक्दैन तिनै मानिस सुशील कोइराला नेतृत्वको सरकार र रामशरण महत अर्थमन्त्री हुँदा नौ सय नामका उपप्राध्यापक स्थायी भएका छन् । यिनीहरूमध्येको नौ सय हुन् भन्ने कुराको दुरुस्त अभिलेख रजिस्ट्रार कार्यालयको कमजोरी र त्यसमा उपकुलपतिको कांग्रेस मोह र शिक्षाध्यक्षको गुट स्वार्थका लागि आजसम्म यकिन हुन सकेको छैन । यसलाई व्यवस्थापन गर्न यो लेखक आफैं रहेको समितिको प्रतिवेदन रजिस्ट्रारको फितलो अडानहीन दृष्टिकोण, उपकुलपतिको कांग्रेस मोह तथा शिक्षाध्यक्षको गुट स्वार्थले प्रभावित एउटा क्याम्पसका कारण कार्यान्वयनमा आएन र आजका दिनसम्म केन्द्रमा दरबन्दी राखेर काजमा पदस्थापन गरिएको त्रिविको इतिहासमा एउटा घिनलाग्दो घटना मौजुदा छ । यो लेखक कुनै समय दरबन्दी समितिको संयोजक हुँदा काजमा रहेका शिक्षकका कारण शिक्षकको दरबन्दी यकिन हुन नसकेको देखि काजलाई समाप्त पारी दरबन्दीलाई नियमित गर्न गरेको कार्य पछिल्ला दिनमा राजनीतिक वैचारिक गुट स्वार्थले फेरि लथालिंग भएको छ । अहिले पनि पदाधिकारीलाई घेरेर आफ्नो अनुकूलतामा हिँडाउन एउटा शक्ति राजनीतिक आडमै डटेर लागेको छ । फेरि पनि अनशन बसेर र जुस खाएर स्थायी जागिरे हुने प्रवृत्ति विश्वविद्यालयमा जीवितै छ । यस्तो प्रवृत्ति अन्त्यका लागि अब हुने नयाँ नेतृत्वले स्पष्ट अडान राख्न सकेन भने वैचारिक संगठनकै भरमा चल्ने मनसाय राखेमा त्रिविको गुमेको प्राज्ञिक क्षमताको उत्थान कहिल्यै पनि फर्कन सक्दैन । नयाँ नेतृत्व सांगठनिक घेरामा बाँधिने हो या स्पष्ट अडानका साथ अघि बढ्ने हो, त्यो कुरो प्रवेश गर्दागर्दै बाटो रोज्नुपर्ने टड्कारो चुनौती देखिएको छ । त्रिविभित्र करार तथा आंशिकमा शिक्षण पेसामा जाने सबै अयोग्य छन् भन्न हुँदैन । तर तिनीहरूमध्ये कतिपयले त्रिविमा योग्यता भएर अवसर पाएका छैनन् । यस्तो हुनु भनेको विश्वविद्यालयको प्राज्ञिक क्षमतामा ह्रास आउनु नै हो । यसले विश्वविद्यालयले प्राज्ञको उत्पादन गर्छ भन्ने विश्वास पनि गुम्दै जान्छ । त्रिवि यस दिशातिर गइसकेको छ । नोकरशाहीतन्त्र काम नगर्नेतिर रूपान्तरण हुँदै छ । राजनीतिले अराजकताको पर्खाल त्यहाँ पनि लगाएको छ । आफ्नो प्रमुखको क्षमता नाप्ने र काम कसरी गर्ने भन्ने मानसिकता कर्मचारीतन्त्रमा देखिन्छ । भरसक घेरेर सस्तो शैलीको व्यापार उनीहरूको पनि चाहना हुनु पदाधिकारीको शैलीको कारण गलत मानसिकता मान्न नसकिएला । पदाधिकारीले आफ्नो दक्षता जसरी देखाउँछन् कर्मचारीतन्त्र त्यसरी नै परिचालित हुन्छ । कर्मचारीतन्त्रको उत्साहजनक परिचालन नयाँ पदाधिकारीका लागि अर्को चुनौती हो । विद्यार्थी संगठनहरू राजनीतिक दलको छाहरी पाएर नै अराजक बन्दै गएको र अमर्यादित काममा समेत लागेको गुनासो यसअघिका पदाधिकारीहरूले गरेका भए पनि तिनै प्रवृत्तिलाई साथ लिएर विद्यार्थीलाई गलत उपयोग गरेर आफ्नो निजी लाभकारी स्वार्थ पूरा गरेका चर्चा यसभन्दा अघि सुन्न बारम्बार आइरहेका र कतिपय बेलामा देखिने गरी प्रकट भएका पनि हुन् । यो अमर्यादाबाट नयाँ नेतृत्व बाँच्न सकेन भने त्रिविलाई फेरि कहिल्यै र कसैले पनि बचाउन सक्दैन । मूलतः नयाँ नेतृत्व गुट स्वार्थको धङधङीबाट कति मुक्त हुन्छ र आफ्नो समूहले कसरी काम गर्छ यो त्यसैमा भर पर्छ । यसपटकको नेतृत्व पनि काम, अनुभव, अडान र कार्यशैली नहेरी दलीय त्यसमा पनि गुट स्वार्थबाट चल्ने प्राज्ञिक क्षमतालाई महत्व दिनेभन्दा राजनीतिक आस्था हेर्ने दिशातिर प्रेरित भयो भने त्रिविको भविष्यलाई कहिल्यै उज्यालो देख्न नपाइने निराशा आउन सक्छ । अरू अनेक विश्वविद्यालयको जग्गा धेरै अतिक्रमणमा परेको छ । सम्पत्तिको सुरक्षा, कर्मचारीमा देखिएको ढिलासुस्ती र अराजकता, विश्वविद्यालयमा बेथितिपूर्वक भएका काम, छात्रवास, आवास गृहको दुर्दशा र बेथिति, अन्तर्राष्ट्रिय स्तरको छात्रावास र चमेना गृहको अभावलाई पूरा गर्नुपर्ने, भत्केका पुराना सम्पदाको संरक्षण र मर्मत यस्ता अनेक चुनौती छन् । यी सबैको सामना गर्ने नेतृत्व विश्वविद्यालयले खोजेको छ । मान्छेहरू भन्ने गर्छन् विश्वविद्यालय बनाउन दरिलो आँट बनाएर आउनुपर्छ । त्यसका लागि सक्षम र एकताबद्ध समूहको आवश्यकता पर्छ । राजनीतिको लाचार छाया यसमा नपरोस्, यो हामी सबैको चाहना पनि हो ।"
"अकासिँदै सवारी दुर्घटना, घटाउने कसरी ?","गएको असोज २४ गते सिन्धुपाल्चोकको सिपाटारबाट काठमाडांै आउँदै गरेको हेलम्बु यातायात सेवाको बा२ख १७१५ नम्बरको बस बिहान १० बजे तिखुमोडमा दुर्घटना हुँुदा ११ जनाको मृत्यु भयो भने ५० भन्दा बढी घाइते भए। त्रयोदशी तिथिमा भएको यो दुर्घटनामा परेका अधिकांश यात्रु दसैंको टीका थापेर फर्किएका वा टीका थाप्न जाँदै थिए। दसैंको उमंगमा रहेका मृतक र घाइतेका परिवारजन र आफन्तको उमंग निमेषभरमै उड्यो। दसंैको उल्लासमा रहेका सबै नेपालीको मनमस्तिष्क दुखित भयो। चीनका राष्ट्रपति सीको भ्रमणको व्यस्ततामा रहेकाले होला, राज्यका लागि यो कुनै सूचना बन्न सकेन। राज्यका स्थानीय संयन्त्र र समुदायबाहेक अन्य सबैको यस घटनाप्रति चासो नै गएन। दुर्घटना सामान्य कुरा हो, नियमित व्यवस्था नै यसको व्यवस्थापनमा काफी छ विशेष ध्यान आवश्यक छैन भन्ने लागेर होला यस्तो भएको। यद्यपि, सबै सञ्चारमाध्यमले यसलाई प्रशस्त ठाउँ दिए, पटकपटक दोहोर्याइरहे, मृतक र घाइतेको अवस्थाबारे अद्यावधिक गर्दै रहे। इन्द्रावती गाउँपालिकाले मृतकका परिवारजनलाई २५ हजारको दरले सहायता दिने घोषणा गर्यो। यो दुर्घटना नेपाली सडकको एउटा प्रतिनिधि घटना मात्र हो। चाडपर्वको बेला एकै ठाउँमा धेरैको मृत्यु र घाइते भएकाले यसको चर्चा बढी भयो। मिडियाका लागि पनि धेरै ठाउँमा एकएकजना गरी धेरै मरेको भन्दा एकै ठाउँमा धेरै मरेको महत्वपूर्ण समाचार बन्दछ। जबकि प्रत्येक दिन नेपालमा औसत सातजना सडक दुर्घटनामा मर्ने गरेका छन्, एउटा हेलिकोप्टर दुर्घटना भएजस्तै। आखिर जति नै तर्कमा जोड दिए पनि धेरैजसो अवस्थामा मानिस तर्कभन्दा भावनाले नै निर्देशित हुन्छ। नेपाल प्रहरीको तथ्यांकअनुसार नेपालमा बितेको वर्ष १०,९६५ सवारी दुर्घटनामा २५४१ जनाको ज्यान गयो भने १२३९१ घाइते भएका थिए। विगत पाँच वर्षको तथ्यांक हेर्ने हो भने सवारी दुर्घटना, मृत्यु र घाइतेको संख्या क्रमिक वृद्धि भइरहेको छ। विगत पाँच वर्षमा दुर्घटनाको संख्यामा ३०, मृत्युमा ४२ र घाइतेको संख्यामा ८ प्रतिशतको दरले वृद्धि भइरहेको छ। श्रोत ः नेपाल प्र्रहरी जटिलताले दुर्घटनाको सम्भावना बढाउँछ। सडक सञ्जाल, सवारी साधन र मानिसको अवागमनमा वृद्धि भएसँगै सडक दुर्घटना अपरिहार्य हुन्छ। विश्व स्वास्थ्य संगठनका अनुसार सन् २०१६ मा विश्वभर १३ लाख ५० हजार अर्थात् प्रतिलाख १८२ जना मानिसको मृत्यु सडक दुर्घटनामा भएको थियो। सडक दुर्घटनामा मृत्यु हुनेको संख्या धनीमा कम र मध्यम तथा निम्न आय भएका मुलुकमा बढी थियो। हवाई यात्री मात्र मूल्यवान् हुन सडकमा मर्नेको कुनै मूल्य छैन जस्तो भेदभावपूर्ण व्यवहार राज्यले गर्न मिल्दैन। अन्य समान आय भएका मुलुकको तुलनामा नेपालको सडक दुर्घटना मृत्युको दर डरलाग्दो नभए पनि जनसंख्याको आकार, सडकको लम्बाइ र सवारी साधनको संंख्याका आधारमा नेपालको आँकडा कहालिलाग्दो छ। सवारी दुर्घटनाको हालको दरल यथावत् रहने हो भने भविष्यमा सडक सञ्जाल र सवारी साधनको विस्तार हुँदा यो संख्या आकासिने निश्चित छ। सडक दुर्घटनामा मृत्यु हुनेमा विशेषगरी पाँच वर्षदेखि २९ वर्षसम्मका बालबालिका र आर्थिक रूपमा कमजोर मानिसको संख्या बढी हुन्छ। त्यसमा पनि सवारीभित्रका भन्दा पैदलयात्री र अन्य गैरमेसिन वा दुईपांगे्र सवारीमा हिँड्नेको संख्या अत्यधिक हुन्छ। दुर्घटनामा पर्नेमा निम्न आय भएका मानिसको संख्या बढी हुन्छ। घाइते भएर दीर्घ वा अल्पकालीन आर्थिक असजिलो र मनोवैज्ञानिक असर पर्नेको संख्या पनि धेरै हुन्छ। मृत्यु र घाइते भएकाबाहेक तिनका परिवार वा आश्रित र आफन्तमा पनि सवारी दुर्घटनाले आर्थिक र मनोवैज्ञानिक क्षति पुर्याउँछ। यी सबै हिसाब गर्ने हो भने नेपालमा बर्सेनि अर्बौं रुपैयाँ र ठूलो सामाजिक र मनोवैज्ञानिक क्षति भइरहेको छ। धेरै मानिस थप गरिबीको चपेटामा पुग्ने गरेका छन्। नेपालमा कुनै एक कारणबाट बढी मानिस मर्ने कारणमा सवारी दुर्घटनाको स्थान सातौं (२०१७) छ। यिनै आर्थिक तथा सामाजिक क्षतिलाई विचार गरेरै दिगो विकासको ३६ लक्ष्यमा सन् २०२० सम्म सवारी दुर्घटनाबाट हुने मृत्युलाई आधा बनाउने उल्लेख गरिएको छ। यी यथार्थ र विभिन्न मञ्चमा गरेका अन्तर्राष्ट्रिय प्रतिबद्धतासमेतलाई विचार गरी नेपालले सवारी दुर्घटना कम गर्न महत्वपूर्ण काम यथाशीघ्र गर्नुपर्ने अवस्था छ। अपरिहार्य भए पनि दुर्घटना र मृत्यु र घाइते हुनेको संख्या घटाउन सकिन्छ। धेरै देशले पछिल्लो समयमा सडक र सवारी साधनमा विस्तार हुँदाहुँदै पनि मृत्यु र घाइतेको संख्या निकै घटाउन सफल भएका छन्। कारण खोतलेर समाधान खोजेकै कारणले अमेरिकामा मृत्यु प्रतिलाख ७८ बाट ८ मा झरेको छ। त्यस्तै युरोपमा १० मा आएको छ। नेपालले पनि दुर्घटनाको करण पत्ता लगाएर समाधान खोज्दा मृत्यु र घाइतेको संख्या महत्वपूर्ण रूपमा घटाउन सक्छ। फेरि, सुरुमा गर्नेले जस्तो आफैं समस्या समाधानको प्रविधि विकास हामीले गर्नु पर्दैन। अन्यत्र विकसित र प्रमाणित भइसकेका ज्ञान र प्रविधिलाई उपयोग गर्न पाइन्छ। यसले समय निकै बचत हुन्छ। सवारी दुर्घटना चालक, सडक र सवारीको अवस्था, अन्य पैदलयात्रीलगायत सडक प्रयोगकर्ताको अनुशासन, मौसम र ट्राफिक व्यवस्थापनले आदिले नियन्त्रण गरेको हुन्छ। यी तत्वमा ध्यान दिएर सुधार गर्दै जाँदा सवारी दुर्घटना कम गर्न सकिन्छ। सवारी चलाउने सीप र दक्षता साथै चलाउँदाको शारीरिक र मानसिक अवस्था सवारीको कुशल सञ्चालनका लागि महत्वपूर्ण हुन्छ। सवारी चालक अनुमतिपत्र प्रणाली र यसको अनुगमन व्यवस्थाले चालकको अवस्था प्रभावित हुन्छ। विशेषगरी मानिस र सामान बोक्ने व्यावसायिक चालकका लागि छुट्टै तर स्तरीय मापदण्ड र फरक र प्रभावी अनुगमन व्यवस्था आवश्यक हुन्छ। सवारी मेसिन हो, ठीक अवस्थाको मेसिनले मात्र ठीक काम गर्छ। मुख्यतः सार्वजनिक सवारी साधनको मापदण्ड निर्धारण र यसको कडाइका साथ अनुगमन गर्ने व्यवस्था मिलाएर मात्र सवारी साधनलाई ठीक अवस्थामा राख्न सकिन्छ। प्रक्रिया पुर्याउन मात्र व्यवस्थित हालको व्यवस्था बेकामे छ। सडकको अवस्थाले सवारीको गतिविधिलाई निरन्तर प्रभावित गर्छ। कच्ची, खाल्डाखुल्डी परेको, धेरै भिरालो, छेउमा बार नभएको, माटो ठीक नभएको, साँघुरो सडकमा दुर्घटनाको जोखिम बढी हुन्छ। प्राविधिक ज्ञानविना जथाभावी डोजर लगाएर बनाइएका सडक जोखिमपूर्ण हुन्छन्। सिन्धुपाल्चोकको दुर्घटना यस्तै सार्वजनिक सवारी सञ्चालनको अनुमतिसमेत नभएको सडकमा भएको थियो। सडक सुरक्षाको दृष्टिकोण राखेर सडक निर्माणको स्तर निर्धारण गर्ने र यसको कडाइका साथ अनुगमन नगर्दासम्म जोखिम कम हुन सक्दैन। सडक सवारीको मात्र होइन। सडकको प्रयोग पैदलयात्री, गैरमेसिनका साधनले पनि गर्छन्। दुर्घटनामा सवारीभित्रका भन्दा पैदलयात्रु र अन्य प्रयोगकर्ताको मृत्यु सबैभन्दा बढी हुन्छ। सडक पेटी, फरक लेनको व्यवस्था, बाटो काट्ने उचित ठाउँ र व्यवस्था र पैदलयात्रुको व्यवहार नियन्त्रण गर्ने कुरा पनि महत्वपूर्ण हुन्छ। सडकलाई आवगमनबाहेक अन्य कार्यमा प्रयोग गर्दा पनि दुर्घटनाको दर बढ्छ। मुख्य सडक र पेटीको गैरयातायात प्रयोगका लागि प्रतिबन्ध लगाउनुपर्छ। अराजतकता अनुशासहीनताको उपज हो। बहुकर्ता र उपयोगको सडकमा अनुशासन कायम गर्न सकिएन भने दुर्घटना बढ्छ। सडक अनुशासन कायम गर्ने ट्राफिक नियम र यसको पालनाले हो। ट्राफिक प्रहरीको टाउकोमा भएको नियमले काम गर्दैन। ट्राफिक नियम बनाएर सबैलाई यसबारे सचेत गराउने र कार्यान्वयनमा कडाइ गर्दा मात्र सडक अनशासित हुन्छ। सवारीबीचको दुर्घटनामा ठूलो सवारी र सवारी साधन र मानिसबीचको दुर्घटनामा सवारीको गल्ती ठहर्ने हालको मत्स्य न्याय ठीक हुँदैन। गल्ती जसको हो, उसलाई नै कारबाही गर्नुपर्छ। दुर्घटनापछिको हेरचाह अर्को महत्वपूर्ण विषय हो। दुर्घटनास्थल र त्यहाँबाट स्वास्थ्य संस्थामा लैजाँदा समय लागेर वा बाटोमा उचित हेरचाह नहुँदा धेरैको मृत्यु हुने गरेको छ। जसलाई प्रत्येक चालकलाई घाइतेको प्राथमिक उपचार र सुरक्षित स्थानान्तरणबारे तालिम र सचेतना फैलाउने र राजमार्गको निश्चित स्थानमा प्राथमिक उपचारमा सक्षम विन्दु स्थापना गर्नुपर्छ। जीवन अमूल्य छ तापनि परिवारलाई राहत दिन मृत्यु र घाइतेको उपचारको बिमाको घेरालाई समसामयिक र मानवीय बनाउनुपर्छ। मृत्युमा पाँच र उपचारमा तीन लाखसम्मको हालको सीमा साँघुरो भएको छ। प्रत्येक दुर्घटनाको प्रकृति फरक हुन्छ। धेरै मान्छे मरेका र विशेष प्रकृतिका दुर्घटनाको छानबिन गराउनुपर्छ। छानबिनले सुधारलाई निर्देशित गर्दछ। सीमित ज्ञान भएको प्रहरीको निष्कर्ष पछ्याएर दुर्घटना रोक्ने उपाय पहिल्याउन सकिँदैन। हवाई यात्री मात्र मूल्यवान् हुन सडकमा मर्नेको कुनै मूल्य छैन जस्तो भेदभावपूर्ण व्यवहार राज्यले गर्न मिल्दैन। सडक दुर्घटना न्यूनीकरणका लागि शीघ्र स्थापनासँगै सुषुप्त भएको उच्चस्तरीय संयन्त्रलाई सक्रिय पार्दै उल्लिखित विषय समेटिएका ऐन, नियम बनाउने र व्यवस्थापन सुधार गर्न नितान्त आवश्यक छ। जति ढिलो हुन्छ क्षति उति नै बढ्छ।"
गरे सम्भव छ सरकारी अस्पतालको उपचार,"केही महिनाअघि आन्द्राको समस्याले थला परेकी आमालाई सुदूरपश्चिमको टीकापुरबाट इमरजेन्सीमा काठमाडौं ल्याई नयाँबानेश्वरको निजामती अस्पताल हुँदै वीर अस्पताल पुर्याइयो। प्रारम्भिक जाँचपडतालपश्चात् भर्ना गरियो। बिरामी कुरुवाको हैसियतमा दुई हप्ताको अस्पताल बसाइ मेरा लागि मथिंगल हल्लाउने कालखण्ड बन्यो। बिरामी आमालाई भेट्न आउने अधिकांश शुभचिन्तकको एउटै मात्र सुझाव रह्यो, आमाको ज्यान जोगाउनु छ भने जतिसक्दो चाँडो प्राइभेटतिर दौडाइहाल्नुको विकल्प छैन। हामी जस्ता जानेबुझेका मान्छेले सरकारी अस्पतालमा उपचार गराउनु मूर्खताबाहेक केही होइन। बिरामीको उपचार विद्यार्थीले गर्ने अनि वरिष्ठ निजी अस्पतालबाट कन्सल्टेन्सी चलाउने महारोगले हाम्रा सरकारी अस्पताल स्वयं बिरामी छन्।परिवारभित्रकै सदस्य स्वास्थ्यकर्मी हुनु र आवश्यक परे भनसुन गर्नसक्ने हैसियत राख्नु यी दुई कारणले हामीले आमालाई वीर अस्पताल पुर्याएका थियौं। यस्तै बुबाको उपचार गराउन एउटा निजी अस्पताल पुगेका छोरासँग किन सरकारी अस्पताल नगई निजीमा आएको ? प्रश्न भुइँमा खस्न नपाउँदै आक्रोशित मुद्रामा तिनले भने, त्यहाँ त कर्मचारी कम र दलाल ज्यादा हुँदा रहेछन्। जसोतसो नाम लेखाएर डाक्टरलाई भेट्यो, इन्भेस्टिगेसनको लामो लिस्ट थमाउँदै भन्छन् यो सब जँचाएर आउनुस्। त्यसपछि एक्स रे गराउन एक्स रे विभागमा लग्यो मेसिन बिग्रिएको छ बाहिर लानुस् भन्छन्। ल्याबमा गयो रिपोर्ट लिन तीन दिनपछि आउनुस् भन्छन्। कर्मचारीसँग दुःख पोखेर अनुरोध गर्न खोज्यो व्यवहार गरेको हो कि दुर्व्यवहार भेद छुट्याउनै गाह्रो। घुमिफिरी उनै डाक्टरकहाँ पुग्यो भने रिपोर्ट नहेरी केही भन्न सकिँदैन भन्छन्। नर्सको त के कुरा गर्नु र ? बोल्यो कि पोल्यो। त्यसैले बरू मोटो रकम बुझाउन राजी भएरै निजीमा आइयो। पैसाको खोलै बगाउनुपरे पनि कमसेकम सेवा त दिन्छन ! एकातर्फ सरकारी अस्पतालले प्रवाह गर्ने सेवाप्रति आम जनताको धारणा बिस्फोटक बन्दै छ। अर्कोतर्फ स्वयं सरकारी उच्चपदस्थ अधिकारी र तिनका परिवारजनहरूको स्वास्थ्य सेवाको रिमोट कन्ट्रोल निजी अस्पतालका हातमा पुगेको छ। केही दिनअघि डेंगु रोगको आक्रमणमा परेपछि काठमाडौंको एक महँगो निजी अस्पतालमा भर्ना भई स्वास्थ्य लाभ गर्ने नेपाल सरकारका कृषिमन्त्री एक्ला अधिकारी होइनन्। सोही रोगकै कारण पूर्वउपप्रधानमन्त्री वामदेव गौतम अर्को निजी अस्पतालमा भर्ना भएका थिए। एवं रीतले बडेबडे सरकारी अधिकारीहरू सबै सधैं भरपर्दो सेवा लिन निजी अस्पताल नै धाउँछन्। सवाल यो होइन कि मान्छेहरू स्वास्थ्य सेवा लिन निजी अस्पतालमै किन धाउँछन् ? खुला बजार व्यवस्थामा आफ्नो औकातले भ्याएसम्म आफूलाई जहाँ सुविधायोग्य लाग्छ त्यहीं गएर सेवा खरिद गर्न पाउनु सबैको अधिकार हो। यद्यपि स्वास्थ्य सेवाकै खरिदबिक्री आफैंमा कति जायज हो, अलग्गै बहसको विषय छँदै छ। तर सवाल के हो भने निजी अस्पतालको खर्च धान्न नसक्ने गरिब र विपन्नबाहेक आम मान्छेहरू सरकारी अस्पतालमा छिर्न किन हिच्किचाउँछन् ? अझ स्वयं सरकारी खर्चपानीमै बाँचिरहेका बहालवाला सरकारकै मन्त्री प्रधानमन्त्री हुन् वा अन्य उच्चपदस्थ अधिकारीहरू जो हरदम सरकारी नीति निर्माणमै घोत्लिरहेको अभिनय गर्छन्, उनीहरू नै सामान्य बिरामी पर्दासमेत निजीतिरै किन सोझिन्छन् ? अनि निजी अस्पतालको मोटो बिल भर्पाइको भुक्तानी सरकारी खर्चबाटै भर्नुको रहस्य के छ ? सरकारी अस्पतालमा काम गर्नेहरू नै निजी अस्पताललाई रातारात मालामाल बनाउन सक्छन् तर त्यही उच्च व्यवस्थापकीय क्षमता प्रदर्शन गरेर सरकारीलाई पनि मालामाल बनाउन तिनलाई केले छेक्छ ? त्यसो त, पिलो आउँदा वा रुघाखोकी लाग्दा उपचारका नाममा बैंकक र सिंगापुर उडिरहने हाम्रा राजनीतिक नाइकेहरूको लर्कोले के सरकारी के निजी, मुलुकको समग्र स्वास्थ्य सेवाकै उपहास भइरहेको छ। अब प्रश्न उठ्छ हाम्रा सरकारी अस्पतालप्रति जनताको यति साह्रो अविश्वास र विकर्षण किन छ त ? दक्ष जनशक्तिको अभाव भनौं भने वर्षौं तिनै सरकारी अस्पतालमा काम गरेको अनुभवले नै निजी अस्पताल खोल्नेहरू रातारात मालामाल भएका छन्। आफ्ना निजी अस्पतालहरूमा त्यति राम्रो व्यवस्थापकीय क्षमता प्रदर्शन गर्नेहरूलाई सरकारीमा काम गर्दा केले छेक्छ होला ? उनै डाक्टर हुन्, उनै नर्स हुन्, तिनै कर्मचारी हुन्, जसले निजी अस्पतालमा बडो सतर्क र सजगताका साथ काम गर्छन्। आफ्नो ड्युटीप्रति पूर्ण जिम्मेवार हुन्छन्। तर तिनै मान्छेहरू सरकारी अस्पताल छिर्दा भने कामचोरमा परिणत हुने कारण के होला ? निजीमा काम गर्दा खप्की खाइने, स्पष्टीकरण खाइने, जागिरै जाने डर तर सरकारीमा ती सबै त्रासबाट मुक्त कसरी ? खोज्दै जाँदा थुप्रै कारण भेटिन सक्लान्। तर मूलरूपमा अपारदर्शी ढंगले नियुक्त गरिने संस्थाको अयोग्य नेतृत्व अनि युनियनका नाममा भएको कर्मचारीहरूको पार्टीकरण नै हाम्रा सरकारी अस्पताल धराशायी हुनुका प्रमुख कारण हुन् भन्न हिच्किचाउनु पर्दैन। बडो विडम्बना छ अस्पताल जस्तो संवेदनशील संस्थाको निर्देशक होस् या विभागीय प्रमुख बन्न नेपालमा कार्यदक्षता होइन दलको झोला या ब्रिफकेस बोक्नुपर्ने बाध्यता छ। कतिसम्म देखिन्छ भने युनियन (यथार्थमा संस्थाभित्रै गठित पार्टी कमिटी) कै सिफारिस र लबिङमा प्रमुखहरू नियुक्त गरिन्छन्। त्यसपछि हुने संस्थाको भौतिक पूर्वाधारको ठेक्कापट्टा होस् या सामान्य मर्मतसम्भारमा हाकिमयुनियन साँठगाँठले संस्थाको स्तरोन्नतिमा कस्तो परिणाम देला ? जगजाहेर छ औद्योगिक क्रान्तिको दौरान स्थापना भएका उद्योगका मालिकहरूसँग मजदुरका पिरमर्काहरूको सामूहिक सौदाबाजी गर्न युनियनको अवधारणा ल्याइएको हो। सम्भवतः निजी उद्योगहरूमा यसको औचित्य आज पनि सान्दर्भिक नै होला। तर सरकार न नाफा कमाउने मालिक हो न कर्मचारीहरू मालिकका मजदुर हुन्। संविधान र कानुनबमोजिम जनताको सेवा गर्नका लागि स्थापना गरिएका संस्थाहरूमा हुँदै नभएका मजदुरहरूको हकहितका लागि भन्दै राजनीतिक पार्टीहरूले संगठन खडा गरी संस्थाको सेवा प्रवाहमा दक्खल दिनु पूर्णतया गैरकानुनी हो। एकातर्फ निहित स्वार्थवश आसेपासेलाई संस्थाको नेतृत्व सुम्पने, अर्कोतर्फ नाजायज स्वार्थ पूरा गराउन आफ्ना भरौटे युनियनमार्फत अस्पतालको सेवामाथि नै धावा बोल्ने अनि आफूचाहिँ गुणस्तरीय सेवा खोज्दै निजी अस्पताल धाउने राजनीतिक पार्टीका नेताहरूको तेहेरो चरित्र साँच्चिकै सन्देहात्मक छ। अस्पतालजस्तो संवेदनशील संस्थामा युनियनको छद्मभेषमा पार्टी संगठन खुल्ने अनि संगठनका कथित पदाधिकारीहरू हरेक दिन कार्यालयमा हाजिर गर्ने तर काम नगरी मन्त्रालय र विभाग धाउँदै चमेना गृहमा बसेर दिनभर राजनीतिक गफ चुटेका भरमा तलब पड्काउने प्रवृत्तिले पनि अस्पतालका सेवाहरू निस्प्रभावी भएका हुन्। त्यसैले अब ढिलो नगरी कथित युनियनका नाममा हुने यस्ता गतिविधि पूर्णतः नियन्त्रण गरेर सरकारी अस्पतालहरूलाई चुस्तदुरुस्त राख्नुपर्छ। गरे सम्भव छ।"
आजको चीन र नेपालको अपेक्षा,"चिनियाँ राष्ट्रपतिको भ्रमणबाट के पाएनौं भन्दा पनि जेजति सहमति र सम्झौता भएका छन्, तिनको प्रभावकारी कार्यान्वयन गर्नु नै दुवै मुलुकको हितमा हुन जान्छ स्तम्भ जतिबेला चिनियाँ राष्ट्रपति जियाङ जमिनले नेपालको भ्रमण गरेका थिए, ठीक त्यति नै बेला नेपालमा माओवादी विद्रोहको बीउ उम्रिँदै थियो। त्यसपछि, नेपाली राजनीतिमा अनेक उथलपुथल भए। चीनसँग प्रगाढ सम्बन्ध रहेको ठानिएको राजसंस्थाको अन्त्यसँगै नेपाल लोकतान्त्रिक गणतन्त्र बन्यो र पनि ८० बढी देशको भ्रमण गरिसकेका राष्ट्रपति सी चिनफिङको प्राथमिकतामा छेवैको छिमेकी पर्न सकेको थिएन। कतिपयले यसलाई चीनले नेपालमा राजनीतिक स्थिरता भएपछि मात्रै आफ्नो कार्यकारीको भ्रमण गराउन चाहेको रूपमा अथ्र्याउने गर्दथे। विगतमा छिटोछिटो सत्तामा फेरबदल हुँदा भारतले हाम्रा प्रधानमन्त्रीलाई निम्त्याउन हतारो गरिहाल्थ्यो। जसै भारतले निम्तो दिन्थ्यो चीनले पनि चाहेर या नचाहेर त्यसै गर्ने गरेको थियो। यसरी हेर्दा, मोदीको कार्यकाललाई अपवाद मान्ने हो भने दुवै छिमेकीहरू लन्च या डिनर खान नेपाललाई नै बोलाउने गर्थे। दुई ठूला मुलुकका बीचमा रहनु र भूपरिवेष्ठित हुनुले हामी छिमेकीलाई व्यवस्था गर्न सक्दैनौं। त्यसमा पनि भारतको मिचाहा प्रवृत्तिले हामीलाई उत्तरी चीनको खाँचो झनै बढेको हो। त्यसैले, चीनबाट राजकीय भ्रमण होस् भन्ने स्वाभाविक अपेक्षा सी जिनपिङले हालै पूरा गरेका छन्। २० वर्ष पहिलेको चीन र अहिलेको चीनमा धेरै फरक देख्न सकिन्छ। विश्व शक्ति सन्तुलनमा उसको उपस्थिति दिनानुदिन बलियो बन्दै गएको छ। उसको अर्थतन्त्रको प्रभाव अहिले अफ्रिकासम्मै फैलिइसकेको छ। क्रमिक आर्थिक छलाङसँगै बीआरआईको महत्वाकांक्षी परियोजना सफल बनाउन उसले धेरैभन्दा धेरै राष्ट्रलाई विश्वासमा लिँदै आक्रामक रूपले अघि बढेको छ। हामीले बीआरआईमा सहभागी हुने प्रतिबद्धता जनाइसकेको अवस्थामा अब नेपालचीनको सम्बन्ध केवल तिब्बतको संवेदनशीलतासँग मात्रै जोडेर हेर्ने खालको हुनु हुँदैन। चीनको ठूलो लगानीले तिब्बतले तीव्र विकास हासिल गर्दैै गएको अवस्थामा जोकसैले चाहेर तिब्बतलाई अस्त्रका रूपमा प्रयोग गर्ने अवस्थाको अन्त्य क्रमैसँग हुँदै जाने अपेक्षा गर्न सकिन्छ। जसरी तिब्बतका कारण चीनका लागि नेपाल महत्वपूर्ण थियो र छ भनिन्छ, त्यसरी नै उसको बीआरआईलाई सार्थक बनाउन अब नेपालले उत्तिकै महत्व राख्छ भन्ने हामीले मात्र होइन, स्वयं चीनले पनि बुझ्न जरुरी छ। यस पक्षलाई दृष्टिगत गर्दा चिनियाँ राष्ट्रपतिको भ्रमण जति नेपालका लागि महत्वपूर्ण थियो, त्यत्तिकै चीनका लागि पनि आवश्यक भइसकेको थियो। २०७२ सालको भारतीय नाकाबन्दीले नेपाल सताइँदा अहिलेकै प्रधानमन्त्री केपी ओली सत्तामा थिए। उनले नै चीनसँग पारवहन सम्झौता गरेर उत्तरबाट पनि नेपालले उत्तिकै लाभ लिन सक्ने संकेत गरेका हुन्। भारतको हेपाहा व्यवहारबाट आजित नेपालीमाझ ओलीको लोकप्रियता बढ्नुको प्रमुख कारण नै केरुङ काठमाडौं रेलको सपना थियो। भौगोलिक रूपमा केही कठिनाइ भए पनि चीनसँग पारवहन सम्बन्ध स्थापित हुन नसक्ने होइन। त्यसैले, दीर्घकालीन विकासका लागि उत्तरका धेरैजसो नाकाहरू खोलिनुका अतिरिक्त केरुङ हुँदै रेल सेवा विस्तार गरिनुपर्छ भन्ने मान्यता नेपालमा विस्तारै बलियो हुँदै आएको छ। हुन त, केहीले नेपालमा रेल आउँदा त्यति फाइदा नहुने तर्क अघि सारेका छन् भने केहीले भारतसँगको सम्बन्ध बिग्रने पो हो कि भन्ने आशंका गरिरहेका छन्। मलाई यी दुवै तर्कहरू युक्तिसंगत लाग्दैनन्। किनभने राज्य व्यापारी होइन। हरेक लगानीको तत्काल लाभ खोज्ने काम राज्यले गर्दैन। बरु उसले कतिपय संरचनाहरू रणनीतिक रूपले महत्वका रहेछन् भने तत्काल धेरै लाभ नहुने भए पनि सुदूर भविष्यको आकलन गरेर निर्माण गर्न सक्छ। निर्माणमा चीनले सघाओस् भन्ने गरिब छिमेकीको आकांक्षा स्वाभाविक हो, तर हामीले पनि आफ्नो गच्छेअनुसार केही लगानी गर्ने सोच बनाउनुपर्छ ताकि उनीहरूको मात्रै प्रभुत्व स्थापित नहोस्। भूपरिवेष्ठित मुलुकका रूपमा एउटा मात्रै देशमाथि निर्भर भइयो भने देखा पर्नसक्ने सम्भावित कठिनाइहरू भारतले तीनतीनपटक सिकाइसकेको अवस्थामा पनि चीनबाट आउने भनिएको रेलको रणनीतिक महत्व बुझ्न सकिएन भने त्यसलाई एउटा विडम्बना नै मान्नुपर्ने हुन्छ। चीन र भारतका बीचमा उतारचढाप अनि शंका र आशंका नभएका होइनन्। तर त्यो आपसमा साझेदारी नै नगर्ने तहमा पुगेको छैन। उनीहरूको व्यापारिक साझेदारी दिनानुदिन बढ्दो छ। उच्च तहबाट एकअर्काको भम्रण भइ नै रहेका छन्। त्यस अर्थमा, नेपालको खास देशसँगको सम्बन्धलाई अरू देशका आँखाले विश्लेषण गरी सम्भावनाका ढोकाहरू बन्द गर्न खोज्नु केवल लघुताभाससिवाय केही हुने छैन। एक स्वतन्त्र राष्ट्रका रूपमा जोकोहीसँग हाम्रो सम्बन्ध फैलिन सक्छ। अनि स्वाभाविक रूपमा त्यहाँ हाम्रो चासो हाम्रै हितका निम्ति हुन्छ र हुनुपर्छ। चिनियाँ राष्ट्रपतिले जे बोलिएको छ, त्यसलाई पूरा गरेरै छाडौं भन्नुले बरु कतै हामीले विगतमा भएका सहमति र सम्झौताको दृढतापूर्वक कार्यान्वयन गर्न सकेका थिएनौं कि भन्ने देखाउँछ। त्यस अर्थमा, संकटका घडीमा चीनलाई सम्झने र सहज लागेका बेला बिर्सने प्रवृत्तिबाट हामी मुक्त हुनुपर्छ। यसविपरीत, परम्परागत शैलीमा भारतले के ठान्ला, भारतलाई कस्तो प्रभाव पर्ला अनि पश्चिमाहरूले यसलाई चीनसँग हिमचिम बढेको रूपमा अथ्र्याउलान् कि भन्ने कोणबाट छिमेकी सम्बन्धलाई परिभाषित गर्न खोज्दा लाग्छ, उनीहरूका बारेमा त उनीहरूले भन्दा पनि बढी हामीले नै पो सोचिरहेका छौं कि ? सँगै चिनियाँ राष्ट्रपतिको भ्रमणमा रेलसम्बन्धी सम्भाव्यता अध्ययन गर्ने गरी भएको सहमतिलाई सामाजिक सञ्जालमा कतिपयले रेल नै नआउने भयो भनी व्यंग्यात्मक रूपमा प्रस्तुत गरेको देखियो। तर सम्भाव्यता अध्ययन गरिनु भनेको हामी तत्सम्बन्धी एक कदम अघि बढ्नु हो भन्ने नबुझेरै त्यस्ता टिप्पणी भएका हुन् या फगत असन्तोष र विरोधमा रमाउने बानीको हामीमा विकास हुँदै गएको हो यसै भन्न सकिन्न। शक्तिराष्ट्रका साना मुलुकमाथि आफ्नैखाले स्वार्थहरू हुन सक्छन्। त्यसमा चीन अपवाद बन्ला भन्ने लाग्दैन। फरक यत्ति हो, उसले भारतले झैं खुला हस्तक्षेप कम गरेको होला या सतहमा नदेखिएको होला। लिपुलेक प्रकरणमा नेपाललाई बेवास्ता गरी उनीहरूबीच सुटुक्क भएको मिलनले नै बताउँछ, खतराको घण्टी त जताबाट पनि बज्न सक्छ। उनीहरूको सहयोग र अनुदानमा निर्भर भई आफ्नो देशलाई विकास गतिमा दौडाउने संघर्षमा लाग्दा थाहै नपाई कहिलेकाहीं हाम्रोजस्तो साना राष्ट्रहरू ठूला राष्ट्रको स्वार्थको चपेटामा पर्न सक्छन्। त्यसैले, स्वार्थको जालोमा नपर्न मात्रै होइन, विकासका कार्यक्रमहरूमा उनीहरूको सद्भाव र प्राविधिक सहयोग बढाइराख्न पनि हाम्रो राजनीतिक नेतृत्व चनाखो भई कूटनीतिक निकायलाई चुस्त राख्न सक्नुपर्छ। छिमेकीहरूका बीचमा भ्रमणको आदानप्रदान एक स्वाभाविक र सामान्य प्रक्रिया भए पनि चीनबाट २३ वर्षसम्म त्यसलाई असामान्यजस्तो बनाइराखिएको परिप्रेक्ष्यमा यसपटकको भ्रमणमा धेरैको चासो र अपेक्षा हुनु स्वाभाविकै हो। नेपालजस्ता विकासोमुख देशहरूमा शक्तिशाली र विकसित राष्ट्रबाट हुने उच्च तहको भ्रमणलाई एउटाले लिने र अर्कोले दिनेको रूपमै अथ्र्याउने प्रवृत्तिले भ्रमणको उपलब्धि हामीले के पायौं र उनीहरूले कति दिए भन्ने कोणबाट मात्रै मापन गरिएको पाइन्छ। यस्तो बानीले नेपालको विकास नेपालीले नै गर्ने हो भन्ने सोचको सट्टा परनिर्भरताको सहज बाटो खोज्न प्रेरित गर्दछ। त्यसैले, चिनियाँ राष्ट्रपतिको भ्रमणबाट के पाएनौं भन्दा पनि जेजति सहमति र सम्झौता भएका छन्, तिनको प्रभावकारी कार्यान्वयन गर्नु नै दुवै मुलुकको हितमा हुन जान्छ। यसपटक चिनियाँ राष्ट्रपतिले जे बोलिएको छ, त्यसलाई पूरा गरेरै छाडौं भन्नुले बरु कतै हामीले विगतमा भएका सहमति र सम्झौताको दृढतापूर्वक कार्यान्वयन गर्न सकेका थिएनौं कि भन्ने देखाउँछ। त्यस अर्थमा, संकटका घडीमा चीनलाई सम्झने र सहज लागेका बेला बिर्सने प्रवृत्तिबाट हामी मुक्त हुनुपर्छ। अन्त्यमा, नेपालको आर्थिक अवस्था उदाउँदा दुई छिमेकीका झैं बलियो छैन। अझै गरिबीको रेखामुनि रहेकाहरूको संख्या झण्डै २० प्रतिशतको हाराहारीमा छ। भौतिक संरचनाको अवस्था दयनीय छ। एकतिहाई अर्थतन्त्रको हिस्सा विप्रेषणमै निर्भर छ। तर यिनै नकारात्मक सूचकहरू देखाएर सधैं अरूसँगै आश्रित हुने छुट हामीलाई छैन। दिगो र समावेशी विकासमा सम्भव र भएसम्म नेपालकै साधन र स्रोत परिचालित गरिनुपर्छ। त्यसको पूर्वसर्तका रूपमा भ्रष्टाचारमुक्त सुशासन अनिवार्य हुन जान्छ।"
पोखराको सान्त्वना जित,"काठमाडौं : महिला च्याम्पियन्स लिग (डब्लूसीएल) टीट्वेन्टी क्रिकेट प्रतियोगितामा पोखरा पल्टनले सान्त्वना जित हात पारेको छ । पोखराले सोमबार कीर्तिपुरस्थित त्रिवि क्रिकेट मैदानमा खेलिएको खेलमा ललितपुर फाल्कोन्समाथि ६ विकेटको जित हासिल गर्यो । जारी प्रतियोगितामा पोखराले हात पारेको यो पहिलो जित हो । ललितपुरले भने एउटा खेल पनि जित्न सकेन । यी दुवै टोली यसअघि नै उपाधि होडबाट बाहिरिइसकेका छन् । टस जिती पहिलेब्याटिङको निर्णय लिएको ललितपुरले निर्धारित ओभरमा सात विकेट गुमाएर एक सय २२ रन बनायो । जवाफी ब्याटिङमा ओर्लिएको पोखराले १७२ ओभरमै केवल चार विकेट गुमाउँदै विजयलक्ष्य पूरा गर्यो । पोखराको जितमा कविता कुँवर र बिन्दु रावलले महत्वपूर्ण योगदान गरे । दुवै ओपनरलाई सस्तोमा गुमाएको पोखराका लागि एक सय ६ रनको साझेदारी गरे । डब्लूसीएलमा यो कुनै पनि विकेटका लागि सबैभन्दा ठुलो साझेदारी हो । पाँचौं नम्बरमा क्रिज समाल्न आएकी कविताले अविजित ६१ रन बनाइन् । उनले केवल ४२ बलको सामना गरी १० चौका पनि हिर्काइन् । सोही योगदानका कारण उनी प्लेयर अफ दी म्याच घोषित भइन् । त्यसअघि तेस्रो नम्बरमा ब्याटिङ गर्न आएकी बिन्दुले ४० रन बनाएकी थिइन् । उनले ४४ बलको सामना गरी चार चौका हिर्काइन् । ओपनर रेवती धामी र सीता रानामगर एकएक रनमै पेभेलियन फर्किएका थिए । टोलीले विजयलक्ष्य पार गर्दा अञ्जली चन्द पाँच रन बनाउँदै क्रिजमा थिइन् । ललितपुरका बलर ममता चौधरी र नेरी थापाले दुईदुई विकेट लिए । त्यसअघि पहिले ब्याटिङ गरेको ललितपुरका लागि ममता चौधरीले अविजित ५२ रन बनाए पनि टोलीको जितका लागि त्यो पर्याप्त भएन । ममताले ५१ बलको सामना गरी सात चौका प्रहार गरेकी थिइन् । विकेटकिपरसमेत रहेकी कविता जोशीले पनि ललितपुरको खातामा ३१ रन थपेकी थिइन् । उनले २३ बलको सामना गरी ६ चौका हिर्काइन् । सम्झना खड्काले पनि १० रन बनाइन् । अन्य खेलाडीले भने दोहोरो संख्यामा रन बनाउन सकेनन् । पोखराका बलर सीता रानामगरले दुई तथा राजमती ऐरी, अञ्जली चन्द र नवीना खड्काले एकएक विकेट लिए । चितवन राइनोज आफ्नो चारवटै खेल जित्दै प्रतियोगिताको फाइनलमा पुगिसकेको छ । क्याट क्विन्स काठमाडौं र विराटनगर टाइटन्सले भने प्ले अफमा स्थान पक्का गरेका छन् । काठमाडौंले चारमध्ये तीन र विराटनगरले चारमध्ये दुई खेलमा जित हात पार्यो । मंगलबार काठमाडौं र विराटनगरबीच एलिमिनेटर खेल हुनेछ । उक्त खेलमा विजयी टोलीले बिहीबार चितवनसँग फाइनल खेल्नेछ ।"
आर्मी सेमिफाइनलमा,चितवन : मिडफिल्डर सन्तोष तामाङको निर्णायक गोलले नेपाली सेनाको त्रिभुवन आर्मी क्लब जेसिज विकास रनिङ सिल्ड राष्ट्रिय फुटबल प्रतियोगिताको सेमिफाइनलमा प्रवेश गरेको छ । नारायगढको क्याम्पाचौरमा जारी खेलमा आर्मीले साबिक विजेता सशस्त्र प्रहरी बलको एपीएफलाई १० अन्तरले पराजित गरेको हो । दोस्रो हाफको दोस्रो मिनेटमा सन्तोषले गरेको गोल नै निर्णायक बन्यो । विकास रनिङ सिल्डको १३औं संस्करण विजेता एपीएफ हारसँगै प्रतियोगिताबाट बाहिरिएको छ । निकै प्रतिस्पर्धात्मक खेलमा पहिलो हाफ गोलरहित बराबरीमा रोकिएको थियो । आर्मीका लागि सन्तोषले फ्रिकिकमार्फत गोल गरेका थिए । विपक्षी खेलाडीले आर्मीका कप्तान भरत खवासलाई लडाएपछि पाएको फ्रिकिकको अवसरलाई उनले सदुपयोग गरेका थिए । उत्कृष्ट खेल प्रदर्शन गरेका आर्मीका विमल पाण्डेले म्यान अफ दी म्याच भए । उनले १० हजार रुपैयाँ पुरस्कार पाए । सेमिफाइनलमा आर्मीले घरेलु टोली चितवन ११ सँग खेल्नेछ । प्रतियोगिताअन्तर्गत मंगलबार जावलाखेल युथ क्लब र संकटा क्लब काठमाडौंले प्रतिस्पर्धा गर्ने प्रचारप्रसार संयोजक सूर्यभक्त अधिकारीले बताए । नारायणगढ जेसिजको आयोजना र चितवन जिल्ला फुटबल संघ सहआयोजनामा जारी प्रतियोगिताका विजेताले ६ लाख ६ हजार ६ सय ६६ रुपैयाँ र उपविजेताले तीन लाख तीन हजार तीन सय ३३ रुपैयाँ पुरस्कार पाउनेछन् ।
सागको जिम्मेवारी खेल संघलाई,"काठमाडौं : युवा तथा खेलकुद मन्त्री जगतबहादुर सुनार (विश्वकर्मा) ले १३ औं दक्षिण एसियाली खेलकुद (साग) मा समावेश सबै खेललाई जिम्मेवारी दिएर अगाडि बढ्ने बताएका छन् । नेपालमा हुने सागमा समावेश विभिन्न २७ खेल संघका प्रतिनिधि, प्रमुख प्रशिक्षक तथा विषयगत समितिका प्रतिनिधिको उपस्थितिमा भएको बृहत छलफल कार्यक्रममा खेलकुद मन्त्री विश्वकर्माले भने साग राष्ट्रले आयोजना गर्ने हो । तर, सागमा समावेश खेलको व्यवस्थापन र सञ्चालन सम्बन्धित खेल संघले नै गर्ने हो । सबै संघलाई जिम्मेवारी दिएर खेल विकासमा अगाडि बढ्ने छौं । खेलकुद मन्त्री विश्वकर्माले खर्च गर्दा पारदर्शीतीमा जोड दिनु पर्ने बताए । संघीय सांसद एवं नेपाल ओलम्पिक कमिटीका अध्यक्ष जीवनराम श्रेष्ठले हालै कतारमा सम्पन्न एनोक बैठकका दौरानमा सागको समय सार्ने विषयमा कुनै छलफल नभएको प्रस्ट पारे । उनले राष्ट्रको गौरवसँग जोडिएको विषय भएकाले निर्धारित समयमै साग हुनु पर्नेमा जोड दिए । खेलकुद मन्त्रालयका सचिव रामप्रसाद थपलियाले कुनैपनि काम गर्दा पद्धति र प्रकृयालाई ध्यानमा राखि अगाडि बढ्नु पर्ने सुझाए । राष्ट्रिय खेलकुद परिषद् (राखेप) का सदस्य सचिव रमेशकुमार सिलवालले साग समयमै हुने भएकाले यसलाई अवस्मरणीय बनाउन सम्बन्धित सबैले आआफ्नो तर्फबाट सहयोग गर्नुपर्ने बताए ।"
नेपालले म्यानमारसँग मैत्रीपूर्ण खेल खेल्ने,"काठमाडौं : नेपालमा मंसिरमा आयोजना हुने १३औं दक्षिण एसियाली खेलकुद (साग) को तयारीमा रहेको नेपालको यू२३ पुरुष फुटबल टोलीले म्यानमारसँग मैत्रीपूर्ण खेल खेल्ने भएको छ । नेपालले म्यानमारको यू२३ टोलीसँग कात्तिक ८ गते कतारमा मैत्रीपूर्ण खेल खेल्न लागेको हो । मैत्रीपूर्ण खेलका लागि अखिल नेपाल फुटबल संघ (एन्फा) ले सोमबार खेलाडी टोलीको घोषणासमेत गरेको छ । सागमा पनि यू २३ खेलाडीबीच प्रतिस्पर्धा हुनेछ । साग टोलीमा तीनजना सिनियर खेलाडी राख्न पाउने प्रावधान छ । नेपाली टोलीका प्रशिक्षक बालगोपाल महर्जनले सागका लागि टोलीमा सिनियर टोलीका कप्तान एवं गोलरक्षक किरण चेम्जोङ, रोहित चन्द, विमल घर्तीमगर, नवयुग श्रेष्ठलगायतलाई समावेश गर्ने तयारी गरेका छन् । मैत्रीपूर्ण खेलमा किरण, रोहित र विमल रहने छैनन् । यी खेलाडी अहिले व्यावसायिक खेलका लागि देशबाहिर छन् । प्रशिक्षक बालगोपालले प्रारम्भिक चरणमा छनोट भएका ४५ खेलाडीबाट मैत्रीपूर्ण खेलका लागि टोली तयार पारेका हुन् । नेपाली टोली मंगलबार कतार जाँदैछ । टोलीको गोलरक्षकमा अर्पण कार्की, दीप कार्की र देव लिम्बू छन् । रक्षकमा दिनेश राजवंशी, सुमन अर्याल, विकास खवास, अनन्त तामाङ, छिरिङ गुरुङ र रोमन लिम्बू छन् । मिडफिल्डरमा हेमन्त थापामगर, विक्रम लामा, सुनील बल, तेज तामाङ, सुजल श्रेष्ठ, नीतिन थापा, सेसेहाङ आङ्देम्बे, रामचन्द्र बाजी र अञ्जन विष्ट रहेका छन् । स्ट्राइकरमा अभिषेक रिजाल, रेजिन सुब्बा, राजीव लोप्चान, प्रिजेन तामाङ, मिक्चेन तामाङ र नवयुग श्रेष्ठ रहेका छन् । नेपाली टोलीले सागलाई लक्षित गरी गत साउनदेखि तयारी गरिरहेको छ । नेपाल साग फुटबलको साबिक विजेता हो ।"
आर्मी सेमिफाइनलमा,चितवन : मिडफिल्डर सन्तोष तामाङको निर्णायक गोलले नेपाली सेनाको त्रिभुवन आर्मी क्लब जेसिज विकास रनिङ सिल्ड राष्ट्रिय फुटबल प्रतियोगिताको सेमिफाइनलमा प्रवेश गरेको छ । नारायगढको क्याम्पाचौरमा जारी खेलमा आर्मीले साबिक विजेता सशस्त्र प्रहरी बलको एपीएफलाई १० अन्तरले पराजित गरेको हो । दोस्रो हाफको दोस्रो मिनेटमा सन्तोषले गरेको गोल नै निर्णायक बन्यो । विकास रनिङ सिल्डको १३औं संस्करण विजेता एपीएफ हारसँगै प्रतियोगिताबाट बाहिरिएको छ । निकै प्रतिस्पर्धात्मक खेलमा पहिलो हाफ गोलरहित बराबरीमा रोकिएको थियो । आर्मीका लागि सन्तोषले फ्रिकिकमार्फत गोल गरेका थिए । विपक्षी खेलाडीले आर्मीका कप्तान भरत खवासलाई लडाएपछि पाएको फ्रिकिकको अवसरलाई उनले सदुपयोग गरेका थिए । उत्कृष्ट खेल प्रदर्शन गरेका आर्मीका विमल पाण्डेले म्यान अफ दी म्याच भए । उनले १० हजार रुपैयाँ पुरस्कार पाए । सेमिफाइनलमा आर्मीले घरेलु टोली चितवन ११ सँग खेल्नेछ । प्रतियोगिताअन्तर्गत मंगलबार जावलाखेल युथ क्लब र संकटा क्लब काठमाडौंले प्रतिस्पर्धा गर्ने प्रचारप्रसार संयोजक सूर्यभक्त अधिकारीले बताए । नारायणगढ जेसिजको आयोजना र चितवन जिल्ला फुटबल संघ सहआयोजनामा जारी प्रतियोगिताका विजेताले ६ लाख ६ हजार ६ सय ६६ रुपैयाँ र उपविजेताले तीन लाख तीन हजार तीन सय ३३ रुपैयाँ पुरस्कार पाउनेछन् ।
पोखराको सान्त्वना जित,"काठमाडौं : महिला च्याम्पियन्स लिग (डब्लूसीएल) टीट्वेन्टी क्रिकेट प्रतियोगितामा पोखरा पल्टनले सान्त्वना जित हात पारेको छ । पोखराले सोमबार कीर्तिपुरस्थित त्रिवि क्रिकेट मैदानमा खेलिएको खेलमा ललितपुर फाल्कोन्समाथि ६ विकेटको जित हासिल गर्यो । जारी प्रतियोगितामा पोखराले हात पारेको यो पहिलो जित हो । ललितपुरले भने एउटा खेल पनि जित्न सकेन । यी दुवै टोली यसअघि नै उपाधि होडबाट बाहिरिइसकेका छन् । टस जिती पहिलेब्याटिङको निर्णय लिएको ललितपुरले निर्धारित ओभरमा सात विकेट गुमाएर एक सय २२ रन बनायो । जवाफी ब्याटिङमा ओर्लिएको पोखराले १७२ ओभरमै केवल चार विकेट गुमाउँदै विजयलक्ष्य पूरा गर्यो । पोखराको जितमा कविता कुँवर र बिन्दु रावलले महत्वपूर्ण योगदान गरे । दुवै ओपनरलाई सस्तोमा गुमाएको पोखराका लागि एक सय ६ रनको साझेदारी गरे । डब्लूसीएलमा यो कुनै पनि विकेटका लागि सबैभन्दा ठुलो साझेदारी हो । पाँचौं नम्बरमा क्रिज समाल्न आएकी कविताले अविजित ६१ रन बनाइन् । उनले केवल ४२ बलको सामना गरी १० चौका पनि हिर्काइन् । सोही योगदानका कारण उनी प्लेयर अफ दी म्याच घोषित भइन् । त्यसअघि तेस्रो नम्बरमा ब्याटिङ गर्न आएकी बिन्दुले ४० रन बनाएकी थिइन् । उनले ४४ बलको सामना गरी चार चौका हिर्काइन् । ओपनर रेवती धामी र सीता रानामगर एकएक रनमै पेभेलियन फर्किएका थिए । टोलीले विजयलक्ष्य पार गर्दा अञ्जली चन्द पाँच रन बनाउँदै क्रिजमा थिइन् । ललितपुरका बलर ममता चौधरी र नेरी थापाले दुईदुई विकेट लिए । त्यसअघि पहिले ब्याटिङ गरेको ललितपुरका लागि ममता चौधरीले अविजित ५२ रन बनाए पनि टोलीको जितका लागि त्यो पर्याप्त भएन । ममताले ५१ बलको सामना गरी सात चौका प्रहार गरेकी थिइन् । विकेटकिपरसमेत रहेकी कविता जोशीले पनि ललितपुरको खातामा ३१ रन थपेकी थिइन् । उनले २३ बलको सामना गरी ६ चौका हिर्काइन् । सम्झना खड्काले पनि १० रन बनाइन् । अन्य खेलाडीले भने दोहोरो संख्यामा रन बनाउन सकेनन् । पोखराका बलर सीता रानामगरले दुई तथा राजमती ऐरी, अञ्जली चन्द र नवीना खड्काले एकएक विकेट लिए । चितवन राइनोज आफ्नो चारवटै खेल जित्दै प्रतियोगिताको फाइनलमा पुगिसकेको छ । क्याट क्विन्स काठमाडौं र विराटनगर टाइटन्सले भने प्ले अफमा स्थान पक्का गरेका छन् । काठमाडौंले चारमध्ये तीन र विराटनगरले चारमध्ये दुई खेलमा जित हात पार्यो । मंगलबार काठमाडौं र विराटनगरबीच एलिमिनेटर खेल हुनेछ । उक्त खेलमा विजयी टोलीले बिहीबार चितवनसँग फाइनल खेल्नेछ ।"
सागको जिम्मेवारी खेल संघलाई,"काठमाडौं : युवा तथा खेलकुद मन्त्री जगतबहादुर सुनार (विश्वकर्मा) ले १३ औं दक्षिण एसियाली खेलकुद (साग) मा समावेश सबै खेललाई जिम्मेवारी दिएर अगाडि बढ्ने बताएका छन् । नेपालमा हुने सागमा समावेश विभिन्न २७ खेल संघका प्रतिनिधि, प्रमुख प्रशिक्षक तथा विषयगत समितिका प्रतिनिधिको उपस्थितिमा भएको बृहत छलफल कार्यक्रममा खेलकुद मन्त्री विश्वकर्माले भने साग राष्ट्रले आयोजना गर्ने हो । तर, सागमा समावेश खेलको व्यवस्थापन र सञ्चालन सम्बन्धित खेल संघले नै गर्ने हो । सबै संघलाई जिम्मेवारी दिएर खेल विकासमा अगाडि बढ्ने छौं । खेलकुद मन्त्री विश्वकर्माले खर्च गर्दा पारदर्शीतीमा जोड दिनु पर्ने बताए । संघीय सांसद एवं नेपाल ओलम्पिक कमिटीका अध्यक्ष जीवनराम श्रेष्ठले हालै कतारमा सम्पन्न एनोक बैठकका दौरानमा सागको समय सार्ने विषयमा कुनै छलफल नभएको प्रस्ट पारे । उनले राष्ट्रको गौरवसँग जोडिएको विषय भएकाले निर्धारित समयमै साग हुनु पर्नेमा जोड दिए । खेलकुद मन्त्रालयका सचिव रामप्रसाद थपलियाले कुनैपनि काम गर्दा पद्धति र प्रकृयालाई ध्यानमा राखि अगाडि बढ्नु पर्ने सुझाए । राष्ट्रिय खेलकुद परिषद् (राखेप) का सदस्य सचिव रमेशकुमार सिलवालले साग समयमै हुने भएकाले यसलाई अवस्मरणीय बनाउन सम्बन्धित सबैले आआफ्नो तर्फबाट सहयोग गर्नुपर्ने बताए ।"
नेपालले म्यानमारसँग मैत्रीपूर्ण खेल खेल्ने,"काठमाडौं : नेपालमा मंसिरमा आयोजना हुने १३औं दक्षिण एसियाली खेलकुद (साग) को तयारीमा रहेको नेपालको यू२३ पुरुष फुटबल टोलीले म्यानमारसँग मैत्रीपूर्ण खेल खेल्ने भएको छ । नेपालले म्यानमारको यू२३ टोलीसँग कात्तिक ८ गते कतारमा मैत्रीपूर्ण खेल खेल्न लागेको हो । मैत्रीपूर्ण खेलका लागि अखिल नेपाल फुटबल संघ (एन्फा) ले सोमबार खेलाडी टोलीको घोषणासमेत गरेको छ । सागमा पनि यू २३ खेलाडीबीच प्रतिस्पर्धा हुनेछ । साग टोलीमा तीनजना सिनियर खेलाडी राख्न पाउने प्रावधान छ । नेपाली टोलीका प्रशिक्षक बालगोपाल महर्जनले सागका लागि टोलीमा सिनियर टोलीका कप्तान एवं गोलरक्षक किरण चेम्जोङ, रोहित चन्द, विमल घर्तीमगर, नवयुग श्रेष्ठलगायतलाई समावेश गर्ने तयारी गरेका छन् । मैत्रीपूर्ण खेलमा किरण, रोहित र विमल रहने छैनन् । यी खेलाडी अहिले व्यावसायिक खेलका लागि देशबाहिर छन् । प्रशिक्षक बालगोपालले प्रारम्भिक चरणमा छनोट भएका ४५ खेलाडीबाट मैत्रीपूर्ण खेलका लागि टोली तयार पारेका हुन् । नेपाली टोली मंगलबार कतार जाँदैछ । टोलीको गोलरक्षकमा अर्पण कार्की, दीप कार्की र देव लिम्बू छन् । रक्षकमा दिनेश राजवंशी, सुमन अर्याल, विकास खवास, अनन्त तामाङ, छिरिङ गुरुङ र रोमन लिम्बू छन् । मिडफिल्डरमा हेमन्त थापामगर, विक्रम लामा, सुनील बल, तेज तामाङ, सुजल श्रेष्ठ, नीतिन थापा, सेसेहाङ आङ्देम्बे, रामचन्द्र बाजी र अञ्जन विष्ट रहेका छन् । स्ट्राइकरमा अभिषेक रिजाल, रेजिन सुब्बा, राजीव लोप्चान, प्रिजेन तामाङ, मिक्चेन तामाङ र नवयुग श्रेष्ठ रहेका छन् । नेपाली टोलीले सागलाई लक्षित गरी गत साउनदेखि तयारी गरिरहेको छ । नेपाल साग फुटबलको साबिक विजेता हो ।"

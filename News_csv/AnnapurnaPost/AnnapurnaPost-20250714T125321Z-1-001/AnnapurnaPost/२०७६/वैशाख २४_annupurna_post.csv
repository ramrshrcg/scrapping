शीर्षक,विवरण
जीवित व्यक्तिलाई मृतक घोषणा !,"अहिले मान्छेलाई भावना होइन शब्दमा र आफू परिचित हुन, हाइहाइ कमाउन एवं पहिलो सूचनाको पगरी गुथ्नमा रमाउँछन् किन होला ? त्यही आफू पहिले हुने दौड अहिले सामाजिक सञ्जालमा विकृतिका रूपमा फैलिएको छ। नेपालमा चर्चित कवि र राष्ट्रिय सम्मान प्राप्त व्यक्तित्वलाई सामाजिक सञ्जालमा मृत्यु भएको घोषणा गरियो र श्रद्धाञ्जली शब्दकै अपमान हुने गरी श्रद्धाञ्जली वर्षा हुन थाल्यो। घरमा रहेको उनको टेलिफोन र नातेदारहरूको मोबाइलमा लगातार घण्टी बज्न थाल्यो। कतिलाई जवाफ दिनु ? कतिलाई अथ्र्याउनु ? हेर्दाहेर्दै घरमा मान्छेको भीड। कति अचम्मित आफ्नो मलामी आएका मान्छेलाई जीवितै आफैंले देख्नुपरेको अवस्था। घरमा रहेका परिवारका सदस्य र आफन्तलाई कति पीडा ! एकजना राजनीतिज्ञ र पूर्वराजदूत जीवितै हुनुहुन्छ। अस्प्ताल मात्र भर्ना गरिएको थियो, सामाजिक सञ्जालभरि श्रद्धाञ्जलीको ओइरो लाग्यो। परिवारका सदस्यहरूलाई बिरामीको पीडा र स्याहारसुसारमा व्यस्त हुनुपर्नेमा अनावश्यक जीवितै भएको र अस्पताल मात्र भर्ना गरेको भन्ने स्पष्टीकरण र खण्डन गर्दा नै सिंगो परिवार हैरान भयो। व्यक्ति जीवित नै हुँदा बिरामीले पनि आफू मरेको खबर सुन्नुपर्ने त्योभन्दा पीडादायक अवस्था के रहला र ? नेपालका प्रसिद्ध गीतकार जसले राष्ट्रिय सम्मान पनि पाउनुभएको छ, उहाँको पिताजीको स्वर्गारोहण भएको रहेछ, अर्का बुज्रुक र उपबुज्रुकले लास बाँधेको फोटो राखेर गीतकारकै निधन भएको अनलाइन समाचारमै निकालेछन्। जनताको कडा प्रतिवादपछि तुरुन्त हटाए। पिताजीको मृत्युमा छोराकै मृत्यु भएको सनसनीपूर्ण समाचार सम्प्रेषण गरेर ठूलै मान्छे भएको भन्ने भान पालेर बसेको जमात पनि रहेछ। अनलाइन समाचारवालाले सम्बन्धित आधिकारिक व्यक्तिको भनाइविना नै कोही मरेको समाचार सम्प्रेषण गर्दा र सामाजिक सञ्जाल आतंक मच्चाउँदा समाज आक्रान्त भएको छ। यो पंक्ति लेख्नु केही हप्ताअघि एक राजनीतिज्ञ अस्पताल भर्ना भएकोमा मृत्यु भएको भन्ने खबर आयो र सामाजिक सञ्जालमा हतारहतार गरेर श्रद्धाञ्जली लेख्नेको भीड हुन थाल्यो। अस्पतालमा यता मान्छेको उपचार हुँदै छ, कतिखेर घाट लाने कहाँ जाने भनेर सोधपुछ गर्नेको धुइरो लाग्यो। मान्छेलाई अस्पतालमै पीडा छ। पीडामाथि थप पीडा दिन मान्छे किन उद्यत् हुन्छ होला ? एकजना व्यापारी भारतमा गएका थिए। फर्कने समयमा रेल दुर्घटना भएको समाचार आयो। दुर्घटनामा ती व्यापारीको मृत्यु भएको लास आफूले टीभीमा हेरेको भनी घरमा खबर पुर्याइयो। छोराको दुर्घटनामा मृत्यु भएको खबर पचाउन सकेनन् र मुटुको रोगी पिताजी बेहोस भए र बेहोसीमै मृत्युवरण गरे। पिता मरेको भोलिपल्ट छोरा घर आइपुगे। दुर्घटना भएको रेलमा उनी थिएनन्। दुःखद खबर छिटो सुनाउन मान्छे किन उद्यत् भएको होला। कुनै व्यक्तिको मृत्युको पहिलो खबर सुनाउनेलाई सरकारले पुरस्कारको व्यवस्था गरेको छैन। सबैले धन्यवाद भन्दैन पनि। अनि समाचार सुनाउन आत्तिनु किन ? के सम्बन्धित व्यक्तिको मृत्यु भएको आफ्नै आँखाले देखेको हो ? के बिरामी बेहोस मात्र हो कि ? उपचार गर्दै गरेको हो कि ? डाक्टरले मृत्यु घोषणा गरिसकेको होहोइन ? कोमामा वा भ्यान्टिलेटरमा राखिएको हो कि ? परिवारका सदस्यले नै मृत्यु भएको खबर गर्नू भनी अराएको छछैन ? परिवारका सदस्यको आफन्त जुन कुनै यात्रामा छन् आउन समय लाग्छ। आफन्त मरेको सुनेपछि अत्यधिक पीडा बोधले मान्छे हिँड्न नसक्ने हुन्छ कि ? हवाईजहाज छुट्छ कि ? कोही बेहोसै भएर एक्लै लड्ने हो कि ? कोही अचानक दुःख सुन्दा मुर्छा पर्ने बिरामी छ कि ? यी विषयमा विचारै नगरी अनधिकृत र बेप्रमाणिक रूपमा मरेको खबर सम्प्रेषण गर्न तँछाडमछाडको प्रवृत्तिले समस्या निम्त्याएको देखिन्छ। खासगरी अनलाइन समाचारवालाले सम्बन्धित चिकित्सक, परिवारका आधिकारिक व्यक्तिको भनाइविना नै समाचार सम्प्रेषण गर्नु र सामाजिक सञ्जालमा फेसबुक आतंकबाट पनि समाज आक्रान्त भएको छ। सामाजिक सञ्जाल होस् वा सञ्चारका अन्य साधन यसको प्रयोग सकारात्मक ढंगले गर्दा समस्याको समाधान, कठिनाइको निराकरण, प्रोत्साहन उत्साह थप्छ र व्यक्तिको व्यक्तित्व पनि समाजमा चिनिन्छ। लुकेको प्रतिभा प्रस्फुटन पनि हुने मौका पाउँछ तर सामाजिक सञ्जालको वा सञ्चार क्षेत्रको दुरुपयोग हुँदा प्रसिद्ध नायिकादेखि सर्वसाधारणसमेतले आत्महत्यासम्म पनि गर्नुपरेको उदाहरण हाम्रो समाजमा ज्वलन्त भएर रहेका छन्। त्यसकारण तपाईंको सानो हतारोपूर्ण मृत्युको खबरले अर्काे कसैको मृत्युको कारण त बनिरहेको छैन ? हतारहतार श्रद्धाञ्जली सम्प्रेषण गर्नुअघि एकपटक सोच्नु होस्।"
जाली संविधान,"देश बचाउनु सरकारको पहिलो कर्तव्य हो। तर सो कुरा संविधानमा कतै खुलाइएको छैन। नेपालमा एकातिर राजनीतिक स्थायित्व कायम भएको दाबा गरिएको छ भने अर्कोतिर नेपालको अस्तित्व नै खतरामा परेको शंका गरिएको छ। प्रधानमन्त्री र नेपाल सरकारले जति सफलता प्राप्त गरेको दाबा गरिए पनि नेपाली जनताले त्यो अनुभूति पाएका छैनन्। त्यसको बदलामा नेपालको परिचय र अस्तित्व हराउने प्रश्न उठिरहेको छ। यो कुरा बुझ्न हामीले अलि अगाडिका कुरा कोट्याउन आवश्यक छ। जब २००७ सालको क्रान्ति चलिरहेको थियो। त्यसबेला एउटा प्रश्न उठ्यो के राणाशाही जाँदै छ ? यसको उत्तर छ र छैन भन्ने पक्ष उत्तिकै बलियो थियो। तर, आखिर गइहाल्यो। देशमा हुन लागेको ठूलो हलचलको बेला यस्तो प्रश्न बराबर उठेको देखिन्छ। २०१७ सालमा राजा महेन्द्रले सत्ता आफ्नो हातमा नलिँदासम्म अर्कै प्रश्न उठेको थियो। के प्रजातन्त्र रहिरहन्छ ? यो प्रश्नले सबैलाई सताइरहेको थियो। आखिरमा प्रजातन्त्र बिलायो। संसदीय व्यवस्था जसरी सजिलोसित आएको थियो उत्तिकै सजिलोसित त्यो गयो। सार्वजनिक रूपमा प्रश्न उठेपछि त्यो गायब हुने देखियो। २०३६ सालमा अर्को प्रश्न उठ्यो के दलहरू रहिरहन्छन् ? त्यो वर्ष नेपालमा जनमत संग्रह गरिएको थियो। बहुदलीय शासन पद्धति ल्याउने या सुधारिएको निर्दलीय प्रथा कायम गर्ने ? त्यसका लागि एक वर्षका लागि सबै दलहरूलाई बाहिर आउन छुट दिइयो। बहुदलका लागि प्रचारप्रसार गर्ने स्वतन्त्रता पनि दिइयो। जनमतमा बहुदल हार्यो र पुनः बहुदल गायब भयो। भन्नुको मतलब जसबारेमा प्रश्न खडा भएको थियो सो हराएर गयो। प्रश्न उठनु नै नेपालको राजनीतिक परम्परामा अशुभ भएको देखिन थाल्यो। २०४६ सालको पहिलो जनआन्दोलनमा फेरि एउटा प्रश्न उठ्यो के पञ्चायत व्यवस्था कायम रहन्छ ? कायम रहेन। ३० वर्ष चलेपछि सो व्यवस्था गायब भयो। २०६२६३ सालको दोस्रो जनआन्दोलनको अगाडि प्रश्न थियो के राजतन्त्र रहन्छ ? राजा ज्ञानेन्द्रले शासनभार आफ्नो हातमा नलिँदासम्म यो प्रश्न उठेको थिएन। जब उनले सबै राज्यसत्ता लिए तब त्यो प्रश्न उठ्यो। यसको उत्तर आन्दोलनको अन्त्यमा पाइयो। राजतन्त्रकै अन्त्य भयो। आज प्रश्न उठिरहेको छ के नेपाल एक स्वतन्त्र राष्ट्रका रूपमा बाँचिरहन्छ ? नेपालको परम्परालाई नियाल्दा नरहने देखिन्छ। यो प्रश्न पनि अनायास उठेको होइन। जन्मसिद्ध नागरिकको सन्तानलाई वंशजको नागरिकता दिने गृहमन्त्रीको परिपत्र र त्यसको कार्यान्वयनबाट उठेको प्रश्न हो। त्यसअनुसारको व्यवस्था संविधानमै लेखिएको छ र संविधानको विपरीत छैन। तर त्यही संविधानले कानुन बनाएर मात्र संविधानमा लेखिएका धारा लागू गर्नू भनेर पनि लेखेको छ। त्यसमुताबिक नागरिकता संशोधन गर्न एउटा विधेयक संसद्मा पेस भएको छ। तर विवाद र विरोधका कारण सो विधेयक पारित भएको छैन। यसैबीच सर्वोच्च न्यायालयले नागरिकता वितरण रोक्यो, खोल्यो र आंशिकरूपमा पुनः बन्द गर्यो। तर, गृहमन्त्रीको आदेशानुसार नागरिकता वितरणको काम चालु नै छ। नेपालको कानुनअनुसार जाली नोट चलाउने मानिस कारबाहीमा पर्छ। जाली सर्टिफिकेटको भरमा जागिर खाने मानिस खोसिन्छ। जालझेल गर्नु गैरकानुनी मानिन्छ। तर, जाली संविधान बनाउने मानिसलाई के केही हुँदैन ? यसमा सबभन्दा ठूलो समस्या देखिएको विदेशीले असंख्य रूपमा नागरिकता पाउनु हो। यो क्रमले विदेशीहरू नेपालको नागरिक बन्दै जाँदा निकट भविष्यमा नेपालमा विदेशीहरूको बाहुल्य हुन जाने र नेपालको स्वतन्त्र अस्तित्वमै खतरा आइपर्ने देखिएकाले यो सवाल उठिरहेको हो। हुन त नेपालको संविधानले नेपालको स्वतन्त्रता र सार्वभौमिकताबारे जनमत संग्रह हुन नसक्ने भनिएको छ तर जनताको बहुमतको दबाबमा यो पनि हुन नसक्ने देखिँदैन। सीके राउतसित गरिएको सम्झौताले यस विषयमा पनि जनमत संग्रह हुन सक्ने देखिएको छ। आखिर गृहमन्त्रीले संविधानको अवहेलना गर्न सक्छन् भने त्यो संविधान बहुमतको विरोधमा जान सक्दैन। कुरा गम्भीर छ। गृहमन्त्रीले एकातिर धेरै विदेशीले नेपालको नागरिकता लिएको खुलेकोे छ भनेर एकातिर भन्छन् भने अर्कोतिर उनी आफैं संविधानको उल्लंघन गरी नागरिकता वितरण गर्न तम्सिन्छन्। यो गलत काम २००७ सालदेखि चलिआएको छ। भारतका नेता र मन्त्रीहरूले नेपालमा भारतीयहरूले लाखौंको संख्यामा नेपाली नागरिकता प्राप्त गरेको अभिव्यक्ति दिँदै आएका छन्। यस कार्यमा उनीहरूको दबाब घटेको छैन। नेपालको सरकारमा बसेका मानिसले पनि सो दबाब थेग्न नसकेको देखिँदै आएको छ। यही चक्रमा सार्वजनिक रूपमा प्रश्न उठ्दा गायब भए झैं नेपाल पनि अहिलेको अवस्थामा गायब हुन सक्छ। देशको अस्तित्वबारे यसतो गम्भीर प्रश्न उठिरहेको बखत मानिसले राष्ट्रपतिले केही गर्न सक्छ कि भनेर सोच्नु स्वाभाविक हो। संविधानअनुसार राष्ट्रपतिले केही गर्नै सक्दैन। किनभने राष्ट्रपतिलाई संविधानको संरक्षण गर्ने मात्र अधिकार छ। संविधानले देशको रक्षा गर्ने अधिकार उनलाई दिएको छैन। देश बचाउने न मलाई अधिकार दिइएको छ न यो मेरो कर्तव्य भनेर भनिएको छ भनेर उनी यसबाट उम्किन सक्छन्। त्यसपछि मानिसको ध्यान प्रधानमन्त्रीतिर जान्छ। उनले त देशको स्वतन्त्रता बचाउने जिम्मेवारी अवश्य पाएको हुनुपर्छ भनेर सोच्छन्। आश्चर्यको कुरा कि यो संविधानअनुसार उनी पनि यो जिम्मेवारीबाट सजिलै उम्किन सक्छन्। किनभने, उनलाई पनि यो जिम्मेवारी प्रस्टरूपमा सुम्पिएको छैन। देशको रक्षा गर्ने काम एक प्रकारले नेपाली सेनालाई सुम्पिएको छ। तर, त्यो सेना सञ्चालन गर्ने अधिकार राष्ट्रपतिलाई मात्र छ। राष्ट्रपतिले आफूखुसी सञ्चालन गर्न सक्दैनन्। यसका लागि मन्त्रिपरिषद्को सिफारिस चाहिन्छ। साँच्चि भन्ने हो भने मन्त्रिपरिषद्ले पनि आफूखुसी त्यससम्बन्धी निर्णय गर्न सक्दैनन्। त्यसका लागि सुरक्षा परिषद्को सिफारिस चाहिन्छ। सुरक्षा परिषद् प्रधानमन्त्रीको अध्यक्षतामा ४५ जना मन्त्री, सेनापति आदि हुने व्यवस्था बनाइएको छ। कुनै प्रकारले त्यसको बैठक बस्न सकेन भने र निर्णय गर्न सकेन भने देशको रक्षाको काम अलपत्र पर्न जान्छ। त्यसैकारणले संविधानले देशको रक्षा गर्ने कार्य नेपालका नागरिकलाई सुम्पेको छ। सो कुरा भने संविधानमा स्पष्टरूपले लेखिएको छ। यसको सारांश के निस्कन्छ भने कुनै दिन देश नरहे नेपालका नागरिक जिम्मेवार ठहरिने छन्। संविधानले परिकल्पना गरेको यही हो। यसबाट दुइटा कुरा खुल्छ, एउटा देशकोे अस्तित्वबारे प्रश्नमा नेपालका नागरिक जागरुक हुनुपर्छ। यही प्रश्नलाई लिएर नेपालमा जेजस्ता नागरिक आवाज उठिरहेको छ, सो पूर्णरूपमा संवैधानिक छन्। यस विषयमा कुरा उठाउनु, यस आन्दोलनमा सरिक हुनु र देश रक्षाका लागि सक्रिय हुनु संवैधानिक हुन्। दोस्रो देशको संरक्षण गर्ने विषयमा संविधानले जाली कुरा गरेको छ। किनभने, देश बचाउनु सरकारको पहिलो कर्तव्य हो। तर सो कुरा संविधानमा कतै खुलाइएको छैन। संविधानमा अनावश्यक कुरा धेरै लेखिएका छन् तर देश बचाउने सबभन्दा महत्वपूर्ण कुरा भने अधिकारशून्य नागरिकको टाउकोमा राखिएको छ। नेपालको कानुनअनुसार जाली नोट चलाउने मानिस कारबाहीमा पर्छ। जाली सर्टिफिकेटको भरमा जागिर खाने मानिस खोसिन्छ। जालझेल गर्नु गैरकानुनी मानिन्छ। तर, जाली संविधान बनाउने मानिसलाई के केही हुँदैन ?"
आत्मप्रशंसाको सरकारी पुलिन्दा,"जनतालाई सपना बाँड्ने काम गरेर मात्र हुँदैन, व्यावहारिक बन्न सिक्नुपर्छ। सम्भव नहुने सपना बाँड्नु हुँदैन। सरकारको नीति तथा कार्यक्रम प्रचारमुखी, अनावश्यक प्रोपोगान्डा, आत्मरति र आत्मप्रशंसाको पुलिन्दाले भरिएको छ। यसले सरकारको चरित्र प्रतिबिम्बित गर्छ। ठूलाठूला लक्ष्यसहित वायुपंखी योजना देखिन्छन्। प्राथमिकता निर्धारणविनाका कार्यक्रम कार्यान्वयन हुन्छन् भन्ने आधार हुन्न। ती योजना कागजमा सीमित हुने निश्चित हुन्छ। धेरै ठूला सपना र आश्वासन बेचेर यो सरकार सत्तामा आएको विदितै छ। यो सरकारको चरित्र भनेकै यही हो। त्यो चरित्र नीति तथा कार्यक्रममा प्रस्तुत भएको छ। डेढ वर्षको सरकारको काम गर्ने शैली र गति देख्दा जनताले आस मारिसकेका छन्। वार्षिक नीति तथा कार्यक्रममा प्राथमिकता निर्धारण गरिएको छैन। आगामी वर्ष गर्नैपर्ने प्राथमिक काम केके हुन्, कुनकुन परियोजना प्राथमिकतामा राख्ने र तिनको कार्यान्वयन कसरी गर्ने भनेर कार्यक्रममा हाइलाइट गरी चुस्तरूपमा प्रस्तुत गर्ने हो। नीति तथा कार्यक्रम प्रस्तुत गर्ने परम्परा बेलायतबाट सुरु भएको हो। त्यहाँकी महारानीको वक्तव्य निकै छोटो हुन्छ। गिरिजाप्रसाद कोइराला पहिलोपटक प्रधानमन्त्री हुँदा राजा वीरेन्द्रले बोलाएर बेलायतको महारानीको वार्षिक नीति तथा कार्यक्रम देखाए यस्तो हुनुपर्छ नीति तथा कार्यक्रम भनेर। सानो, छोटो र चुस्त दुई पेजको। त्यो कार्यक्रम सार्वजनिक गर्दा १५ मिनेटभन्दा बढी बोलिँदैन। आउँदो वर्ष गरिने मुख्यमुख्य कामको प्राथमिकीकरण मात्र हुन्छ त्यसमा। गिरिजाबाबु हामीलाई बोलाएर वीरेन्द्रले भने झैं नीति तथा कार्यक्रम बनाउनुपर्छ भनेर सल्लाह दिनुहुन्थ्यो। हामीले त्यसैको सिको गरेका थियौं। विभिन्न प्रकारका दबाबका कारण १० पेजसम्मको बनाउन बाध्य हुनुपथ्र्यो। तर हाम्रो नीति तथा कार्यक्रम पढ्न दुई घन्टा लाग्यो। दुई घन्टाको भाषणमा आधा घन्टा विगतका कामकारबाहीको बढाइचढाइ र आत्मप्रशंसा गरेर बिताइयो। कतिपय नभएका काम पनि उल्लेख गरिएका छन्। उदाहरणका लागि, संक्रमणकाल सकियो भनिएको छ। हो, एक हिसाबले संविधान बनेको छ। संविधानतः तीन तहको निर्वाचन पनि सम्पन्न भएको छ। तर, संक्रमणकाल अन्त्य भएको भनिए पनि हजारौं द्वन्द्वपीडित अझै न्याय र राहतको पर्खाइमा छन्। कार्यक्रममा उनीहरूप्रति कुनै चासो देखाइएको छैन। संविधानले तीन तहका कार्यक्षेत्र स्पष्ट गरिदिएको छ। तर प्रदेश र संघीय सरकारका बीचमा अधिकार बाँडफाँटका विषयमा विवाद छ। भर्खर सम्पन्न अन्तरप्रदेश परिषद् बैठकमा एमालेकै मुख्यमन्त्री संघीय सरकारका कामकारबाहीप्रति आपत्ति प्रकट गर्दै बैठकबाट बाहिरिएका छन्। तीन तहको सरकार भएर मात्र भएन, जनताका आधारभूत आवश्यकताको सम्बोधन हुनुपर्यो। प्रशासनिक र विकास संयन्त्र मतबुत हुनुपर्यो, त्यो भएकै छैन। प्रदेशको नामकरण र राजधानी तोक्ने कामसमेत भएको छैन। के यसलाई संक्रमणकाल सकिएको मान्ने ? तर सरकार आत्मप्रशंसामा दंग परेको छ। योभन्दा हास्यास्पद के हुन सक्छ ? अर्को हास्यास्पद कुरा रक्सौलअमलेखगन्ज पेट्रोलियम पाइपलाइन वर्तमान सरकारकै पालामा सुरु भएको भनिएको छ। त्यो धेरै वर्ष पहिला सुरु भएको हो। आत्मरति र आत्मप्रशंसामै रमाएर देशले गति लिन सक्दैन। आगामी वर्षमै गरिने भनिएका कतिपय कार्यक्रम पञ्चवर्षीय योजनामा पनि परेका छन्। पानीजहाज ल्याउने, टनेल मार्ग निर्माण गर्ने, दुई वर्षभित्र काठमाडौंमा रेल कुदाउने रे ? तिब्बत र रक्सौलबाट रेल ल्याउन निर्माण कार्य थाल्ने ? रेल ल्याउनुअघिको प्राविधिक अध्ययनकै लागि दुई वर्षको समय र ३६ अर्ब रुपैयाँ लाग्छ। सरकारले त्यसका लागि आवश्यक बजेट तय गर्नुपर्यो। अहिलेसम्म यो व्यवस्था भएको छैन। भोलि निर्माणकै चरणमा गइयो भने त्यसका लागि आवश्यक बजेट कसरी जुटाउने, कहाँबाट आउँछ त्यो बजेट भन्दाभन्दै ? विभागीय प्रमुख र सरकारले गर्ने सामान्य काम पनि नीति तथा कार्यक्रमा राखिएको छ। राष्ट्रिय कार्यक्रमभन्दा व्यक्तिमुखी कार्यक्रममा जोड दिइएको छ। यसले राष्ट्रलाई सही दिशामा पुर्याउँदैन। सिगात्सेदेखि केरुङसम्म रेल मार्ग आउनै ६७ वर्ष लाग्छ। समयमा सम्पन्न भयो भने सन् २०२५ सम्ममा केरुङमा रेल आउँछ। केरुङबाट रसुवागढी झन्डै २५ किलोमिटर दूरी छ। ६७ वर्षअघि केरुङबाट यता आउने सम्भावना छैन। यसका लागि लगानी कति चाहिन्छ भन्नेबारे अध्ययन भएकै छैन। अध्ययनपछि पनि लगानी कहाँबाट जुट्छ ? लगानीअनुसार प्रतिफल आउँछ कि आउँदैन भन्नेतर्फ चासो दिइएको छैन। जनतालाई सपना बाँड्ने काम गरेर मात्र हुँदैन, व्यावहारिक बन्न सिक्नुपर्छ। सम्भव नहुने सपना बाँड्नु हुँदैन। कांग्रेसले कहिल्यै पनि सपना बाँड्ने काम गरेन, गर्दैन। कार्यक्रममा एकदुई कुरा व्यावहारिक पनि छन्। काठमाडौंलाई धुलोमुक्त बनाइने र सबै जिल्ला सदरमुकामसम्म पुग्ने सडक कालोपत्रे गर्ने विषय सकारात्मक छन्। सरकारको प्राथमिकता जनजीविकाका यस्ता आधारभूत विषयमा हुनुपर्छ। सर्वसाधारणको जनजीवन सहज हुन सकेको छैन, लगानीका सम्भावना घट्दै गएका छन्। आवश्यक पूर्वाधार सम्पन्न गर्नेतर्फ सरकारले ध्यान दिएको छैन। आकासे कुरा गरेर मात्रै हुँदैन। काठमाडौंका सडकको हालत त्यस्तै छ। सिन्धुपाल्चोक जाने सडकको दुरवस्था देख्दा कहाली लाग्छ। अधिकांश जिल्ला सदरमुकाम जाने सडकको हालत एकदम कमजोर छ। सुरु भएका कुनै पनि योजना समयमा सम्पन्न भएका छैनन्। योजना समयमा किन सम्पन्न हुन सकेका छैनन्, कार्यान्वयन संयन्त्र किन कमजोर भएका छन्, निर्माण क्षमता किन कमजोर भए भन्नेतर्फ चासो दिनुपर्छ। खालि ठूलाठूला योजना र लक्ष्यका कुरा मात्र गरेर गन्तव्यमा पुग्न सकिन्न। लक्ष्य राख्न सरकार सिपालु छ तर ती लक्ष्य हासिल गर्न र योजना कार्यान्वयन कसरी गर्ने भन्नेमा गम्भीर हुनै सकेन। प्रचारमुखी होइन, काममुखी हुनुपर्यो। कार्यक्रममा प्राथमिकता नै निर्धारण नगरिएपछि कार्यान्वयनबारे गम्भीर हुनै परेन भन्ने संस्कार देखाइएको छ। कार्यक्रममा अनियमित काम गर्नेलाई सजाय दिइने छ भनेर लेखिएको छ। कानुनमा व्यवस्था भएको कुरालाई भनिरहनुपर्छ र ? त्यो स्वाभाविक होइन ? हुनेनहुने सबै कुरा लेखिएको छ। सरकारको जोड केमा हो ? उडन्ते कुराले मात्र दुई अंकको आर्थिक वृद्धिदर हासिल हुन सक्दैन। प्राथमिकता कुनकुन योजनालाई दिइएको छ अत्तोपत्तो छैन। कतिपय यातायात चल्ने तर निर्माणाधीन सडक सम्पन्न गर्ने चासो देखाउनुपर्यो। लगानी वृद्धिका कुरा गरिएको छ। शान्तिसँग लगानी पनि जोडिएको हुन्छ। लगानी भित्याउन शान्तिसुरक्षा मजबुत हुनुपर्छ। हिंसाको राजनीति सकियो भनिएको छ तर हिंसात्मक घटना निरन्तर भइरहेका छन्। व्यक्तिगत सम्पत्तिको सुरक्षा कसरी गर्ने, पूर्वाधारमा सुधार कसरी ल्याउने ? प्रशासन संयन्त्रलाई कसरी लगानीमुखी बनाउने, समयमा निर्णय लिने क्षमताको विकास कसरी गर्ने, प्रशासनिक संयन्त्रलाई कसरी समयानुकूल बनाउने भन्नेतर्फ पटक्कै ध्यान दिइएको छैन। शून्य सहनशीलता भनिएको छ। सुशासनमा जोड दिइएको छ तर भ्रष्टाचार व्यापक बन्दैछ। सरकार निर्माणसँगै हरेक तहमा कर बढाइएको छ। महँगी बढेको छ। चर्को ब्याजका कारण लगानी निरुत्साहित छ। व्यवसायमैत्री वातावरण छैन। आर्थिक सुधारका पहल भएका छैन। सरकारको दोहनकारी प्रवृत्तिले आन्तरिक र बाह्य लगानीको वातावरण बन्नै सकेन। देशमा पुँजी सिर्जना कसरी हुन्छ, लगानी कसरी बढाउन सकिन्छ, रोजगार कसरी विस्तार हुन्छ, त्यसको पटक्कै ज्ञान भएजस्तो लागेन कथित कम्युनिस्ट सरकारसँग। सत्ताधारी दलकै नेताले भनिरहेका छन् भ्रष्टाचार व्यापक भयो भनेर। बालुवाटारको जग्गाको विषय निकै चर्चित भयो। सत्ताधारी दलकै जिम्मेवार नेताको संलग्नताका कुराले सबैलाई आश्चर्यचकित बनाएको छ। यसलाई सुधार गर्नेतर्फ लाग्नुपर्छ। नीति र कार्यक्रम मात्र ल्याएर हुँदैन एक्सनमा जानुपर्छ। नीति तथा कार्यक्रमजस्तो बजेट आउने हो भने देशको अवस्था झनै भद्रगोल हुनेछ। बजेट निर्माणअघि सांसदहरूसँग छलफल गर्नुपर्छ भनेर प्रिबजेट छलफलको थालनी कांग्रेस सरकारले सुरु गरेको हो। पहिला संसद्को अर्थसमितिमा छलफल हुन्थ्यो। संसद्मै छलफल गर्ने व्यवस्था गरियो। प्रिबजेटको व्यवस्था गर्नुपर्छ भन्ने परिकल्पना मैरै हो। संविधानमै त्यो विषय उल्लेख गरिएको छ। प्रिबजेटबारेको छलफलपछि मात्र नीति कार्यक्रम ल्याउने प्रचलन थियो। तर नीति तथा कार्यक्रम आइसक्यो तर प्रिबजेट छलफल भएको छैन। नीति कार्यक्रम पास भइसकेपछि प्रिबजेट छलफलको के औचित्य ? यो संविधानको उल्लंघन होइन ? संसद्ले पास गरिसकेपछि आधिकारिक दस्ताबेज बन्छ। प्रधानमन्त्री विदेश भ्रमणमा निस्कने भएकाले उहाँ जानुअघि नीति कार्यक्रम पास हुनैपर्ने रे। संविधानमा भएको व्यवस्थालाई नै उल्लंघन गरेपछि त्यसको के अर्थ ? सबै काम रमाइलोका लागि मात्र भइरहेको हो र ? यति वर्षभित्र तीन हजार व्यक्ति अट्ने सम्मेलन केन्द्र, मन्त्री क्वाटर, सरकारी गेस्ट हाउस बनाउने विषयलाई प्राथमिकतामा राखिएको छ। सुखसुविधा बढाउनेबाहेक अरू विषयमा ध्यानै दिइएको छैन। अनावश्यक फजुल खर्च घटाउनुपर्नेमा गएको वर्ष दुई अर्ब भ्रमण खर्च र आर्थिक सहायतामा बाँडिएको समाचार सुनिएको छ। राज्यकोष सुखसयलका लागि मात्र हो र ? सालबसाली खर्च बढिरहेको छ। सालबसाली खर्च बढ्दा विकास निर्माणले प्राथमिकता पाउँदैन। केन्द्रमा त्यो प्रवृत्तिले प्राथमिकता पाएपछि प्रदेश र स्थानीय तहले पनि त्यही सिको गर्ने भए। भोगविलासमा राज्यको बजेट बाँडफाँट भएपछि समृद्ध नेपाल सुखी नेपालीको कल्पना कसरी सार्थक हुन्छ ? कतिन्जेल जनता झुक्याउने ? १० वर्षमा १५ हजार मेगावाट विद्युत् निकाल्ने भनिएको छ। एक वर्षभित्र २० लाख पर्यटक भित्याउने भनिएको छ। अहिलेका क्रियाकलापले त्यो सम्भव छ ? दोहोरो अंकको आर्थिक वृद्धिदर हासिल गर्न यी घोषित कार्यक्रम पूरा हुनुपर्छ। त्यसका लागि पूर्वाधार चाहिन्छ। संवैधानिक निकायहरूमा व्यापक हस्तक्षेप गरिएको तथा उनीहरूको अधिकार संकुचन गरिएको छ। राज्यका महत्वपूर्ण अंगबीचको शक्ति सन्तुलन खलबल्याइएको छ। सरकारले प्रेस र अभिव्यक्ति स्वतन्त्रतामा दखल दिइरहेको छ। दलगत आग्रहका आधारमा कर्मचारीतन्त्र चलाउने परम्परा छाड्नपर्छ। यसले सरकारी सेवा प्रवाहको गुणस्तरमा ह्रास आएको छ भने विकास निर्माणले गति लिन सकेको छैन। अहिले कृषि उत्पादन बढ्नुको मुख्य कारण मनसुन हो। खेतीबाली राम्रो भएपछि वृद्धिदर बढ्नु स्वाभाविक हो। भूकम्पपछिको पुनर्निर्माण र मौसमले सरकारलाई साथ दिएको छ। औद्योगिक उत्पादन बढेको छैन। व्यापार घाटा दैनिक बढ्दो छ। बढ्दो व्यापार घाटा सम्बोधन गर्ने कुनै गम्भीर कार्ययोजना सरकारसँग छैन। कृषिजस्तो महत्वपूर्ण क्षेत्रमा एक वर्षमै सम्पन्न हुने कुनै पनि विश्वसनीय कार्यक्रम छैनन्। उद्योग, व्यवसायले सिर्जना गर्ने रोजगार बढेका छैनन्। अघिल्लो सरकारले ल्याएका सामाजिक सुरक्षा ऐनलाई आफैंले ल्याएजस्तो गरी प्रचार गरियो। तर, यसको सफल कार्यान्वयन गर्नेतर्फ सरकार किन गम्भीर देखिँदैन ? पानीजहाज रेलपछिका कुरा हुन्। राजमार्गको स्तरोन्नति गर्नुपर्यो। सुशासन कायम गर्नेतर्फ ध्यान जानुपर्यो। तीन तहको प्रशासनिक र प्राविधिक क्षमता वृद्धि गर्नुपर्यो। संस्थागत क्षमताको अभिवृद्धि, संविधान कार्यान्वयन, लगानीको वातावरण र पूर्वाधारमा सुधार गर्नुपर्यो। विभागीय प्रमुख र सरकारले गर्ने सामान्य काम पनि नीति तथा कार्यक्रमा राखिएको छ। राष्ट्रिय कार्यक्रमभन्दा व्यक्तिमुखी कार्यक्रममा जोड दिइएको छ। यसले राष्ट्रलाई सही दिशामा पुर्याउँदैन। देशको सीमित साधन स्रोतको मितव्ययी उपयोगप्रति सरकार उदासीन छ। यसका लागि चाहिने सीप, जाँगर र इमानदारी सरकारको नेतृत्वसँग छैन भन्ने कांग्रेसको ठहर हो। (अन्नपूर्ण पोस्टसँग गरिएको कुराकानीमा आधारित)"
भ्रष्टाचारमैत्री कानुन,"औधीमाथि अचम्म भन्ने उखान छ। तर, यहाँ रोजै औधीमाथिको अचम्म हुन्छ। काल्पनिक रामराज्यभन्दा पनि महान् रामराज्य छ आजको नेपालमा। आठ हजार पर्ने ह्विल चेयर एक रुपैयाँमा पाइन्छ। एक रुपैयाँमै पाइन्छ ३ हजार पर्ने अक्सिजन सिलिन्डर र साथै ट्रली। १३ रुपैयाँ पर्ने अन्डा पनि १ रुपैयाँमै पाइन्छ। यस्तो दरमा आपूर्ति गर्ने महान् जनताप्रेमी ठेकेदारको कुरा पत्याउँछन् र विद्वान्, कर्मचारी, डाक्टर र उसलाई टेन्डर स्विकारी ठेक्का प्रदान गर्छन्। अन्धेर नगरी चौपट राजा, टके सेर भाजी, टकेसेर खाजा। यो हिन्दी उखानको सरल आजको नेपाली अनुवाद हुन्छ, अँधेर सहर चौपट राजा, एक रुपैयाँ किलो साग र एक रुपैयाँ किलो मिठाई खाजा। वास्तविकता के हो भने वर्तमान राजधानी नगर आज सबै प्रकारका ठगहरूको स्वर्गपुरी, अलकापुरी र कान्तिपुरी नगरी भएको छ। ठग राजनीति छ। ठग ठेकेदारहरू जालफरेबपूर्ण टेन्डरदेखि सानाठूला सबै प्रकारका ठग यत्रतत्र सर्वत्र पाइन्छन् यो नगरमा। नीतिगतदेखि कुन प्रकारको ठगी र भ्रष्टाचार छैन ? खुला खेल छ। बजेट बनाउँछन्, कर लगाउँछन्। अनि ठूला करदातासँग रकम हजम गर्न कर फस्र्यौट आयोग बनाउँछन्। यो फस्र्यौट गर्न कर लगाइने देश हो यो। अनि न्यायाधीशलाई पनि यो राजस्व लुटको साक्षी सुबेदार बनाउँछन्। न्यायाधीशले पनि यो भूमिका सजिलै निभाउँछन्। कति बलिया छन् नेपालमा ठग ठेकेदारहरू भने सभापति र अध्यक्षहरूसँग सजिलै सांसद पद किन्छन् र मरीमरी जनतामाझ घुलमिल गरेर तीसौंचालीसौं वर्ष काम र संगठन गरेर जनताद्वारा निर्वाचित सांसदजतिकै कानुन बनाउने, कर लगाउनेलगायत सबै शक्ति प्राप्त गर्छन्। के यस्तो शासनतन्त्र र के यस्तो प्रतिनिधिसभा संसारको संसदीय प्रजातान्त्रिक भनिएको कुनै देशको राजनीति छ ? म्यानपावर चलाउने राजदूत पद किन्छन् अनि राष्ट्रकै कूटनीतिक मर्यादा धुलो पार्दै मानव तस्करीको धन्दा जारी राख्छन्। कुनै साँचो प्रजातान्त्रिक मुलुकमा यस्तो विकृत रूपको कूटनीति छ ? प्रश्न वर्तमान सरकारको मात्र होइन, विगतमा चलेका सरकारबारे पनि हो। प्रश्न वर्तमान संविधान, शासन पद्धतिबारेकै पनि हो। प्रश्न गिरिजाप्रसाद कोइरालाले २०४७ को संविधान विस्थापित गरी प्रधानमन्त्रीका हैसियतले अन्तरिम संविधान बनाई जारी गरेदेखिकै हो। प्रश्न नयाँदिल्लीमा भारत सरकारले माओवादीसँग नेपाली कांग्रेस, नेकपा एमाले, राजेन्द्र महतोको सद्भावना पार्टीसमेत सात दल मिलाई वर्तमान वर्णसंकर शासनको जग खनेदेखिकै हो। किनेर सांसद र राजदूत हुन पाइने वर्णसंकरतन्त्रमा सर्वत्र लुट छ। बुटमा लुट शीर्षकअन्तर्गत एउटा समाचार थियो सेनाको बुट खरिद। सरकारको कुन अंगमा तलदेखि माथिसम्म लुट छैन ? राजा वीरेन्द्र सेनाको परमाधिपति रहेका बेला सेनामा भ्रष्टाचारको समाचार छापियो। तुरुन्तातुरुन्तै कारबाही भयो। रिटायर हुन १० दिन मात्र बाँकी रहेका कमान्डर इन चिफ गडुल शमशेरको राजीनामा मागियो। उनीभन्दा दोस्रो स्थानमा रहेका सम्भारथी मास्टर जेनरल अफ अर्डिनान्स मेजर जनरल योगेन्द्रप्रताप राणालाई पक्राउ गरियो र भद्रगोल जेलमा थुनियो। थप तीन अरू उच्च सैनिक पदाधिकारीको पनि कोर्टमार्सल सजाय भयो। अखबारले प्रकाशित नगरेको भए के हुन्थ्यो ? परमाधिपतिलाई थाहै हुँदैनथ्यो। कसैलाई सजाय पनि हुँदैनथ्यो। सेनामा भ्रष्टाचार झन् खुला झांगिने गरी प्रोत्साहित हुने थियो। बिहानै २०५२ साल वैशाख २० गते यो समाचार प्रकाशित भयो। त्यस दिनभर के भयो थाहा छैन। तर भोलिपल्टै बिहीबार २१ गते प्रधानसेनापति गडुल शमशेर राणाको राजीनामा भयो। जुन पत्रकारले यो समाचार छापेका थिए, उनीहरू भद्रगोल जेलमा जर्नेल योगन्द्रप्रताप राणालाई भेट्न जाँदा उनले भेट्न र बोल्न नै मानेनन्। सेना भन्नासाथ त्यहाँ भएका गलत कामकुराबारे विश्वसनीय सूत्रबाट प्राप्त समाचार नछाप्नु होइन, छाप्नु पत्रकारको कर्तव्य र दायित्व दुवै हो। राजदरबारबारे महाराजा वीरेन्द्रको पालामा समाचार आउँदा छापिएका छन्। पञ्चायतकालमै पनि कुनैकुनै साप्ताहिकले दरबारभित्रकै व्यक्तिहरूलाई भूमिगत गिरोह भनी र द्वैध शासन छ भने लेखेको पाइन्छ। क्रूद्ध बलिया मान्छेले सम्पादक पदम ठकुराठी सुतिरहेको बखत गोली हान्न लगाए। तर तुरुन्तातुरुन्तै ठकुराठीलाई बैंकक पुर्याइयो। ठकुराठी निधारमा खाल्डो लिएर आज पनि जीवित हुनुहुन्छ। वर्तमान नेपालमा सरकारले कानुन पनि भ्रष्ट र भ्रष्टाचारको संरक्षणमा बनाइरहेको छ र थप बनाउँदै छ। अनवरत संघर्ष गरिरहेर आज सञ्चारजगत् र प्रेस नेपाल बलियो भइसकेको छ। पञ्चायतकाल झैं राजकाज, अखबार प्रतिबन्ध, प्रेस नै अरू पनि काम गरिखान नपाउने गरी बन्द हुँदा पनि पत्रकार यो पेसा छाडेर भागेनन्। अब १११२ हजार पत्रकार र सञ्चारकर्मीको प्रभाव समाजमा व्यापक भइसकेको छ। नेपालमा कसैले अब अभिव्यक्तिको स्वतन्त्रता हनन गर्न सक्दैन। भ्रष्टहरू तिल्मिलाउँछन् उनीहरूको भ्रष्टाचारको भन्डाफोर भएकोमा। तर कसै पत्रकारको निधारमा गोली हानेर ठकुराठी बनाउने समय गइसक्यो। कोहीलाई गोली हाने पनि २०५२ सालदेखि तथाकथित जनयुद्धकालमा धेरै पत्रकारको हत्या गरियो। रेडियो समाचारवाचक, कैयन् पत्रकार अभिव्यक्तिको स्वतन्त्रताको बलिबेदीमा सहिद भए। प्रजातन्त्र र प्रेस केवल एउटा स्वतन्त्र र नियन्त्रण नभएको प्रेसले मात्र सरकारको फेरब अनि जालसाजीपूर्वक जनता ठग्ने कामको भण्डाफोर गरी उदांगो पार्न सक्छ। प्रेसको सर्वोच्च दायित्वमध्ये सरकारको कुनै अंगको कुरा लुकाई जनता ठग्ने काम रोक्नुपर्ने कर्तव्य पनि हुन्छ। यी शब्द पेन्टागन (अमेरिकाको सैनिक मुख्यालय) को अति गोप्य भनी राखिएको कागजको न्युयोर्क टाइम्स र वासिंटन पोस्ट्मा प्रकाशित भएपछि फैसलामा लेखिएका न्यायाधीश ह्युगो ब्लेकका शब्द हुन्। मुद्दाको संक्षेप यस प्रकार छ ः डेनियल एल्सवर्ग नामक व्यक्ति अमेरिकाको सबैभन्दा ठूलो अनुसन्धान, अध्ययन र विश्लेषण गर्ने संस्था, रेन्ड कर्पोरेसनका एक विश्लेषक थिए। वर्षौं लगाएर रेन्ड कर्पोरेसनका अध्ययनले के निष्कर्ष निकालेको थियो भने भियतनाम युद्ध अमेरिकाले जित्न सक्दैन। तैपनि अमेरिकी सरकार हजारौं युवा अमेरिकीलाई मर्न पठाइरहेको छ। डेनियल एल्सवर्गसँग ती हजारौं पानाहरूको प्रतिलिपि थियो। ठूलो अनर्थ भइरहेको लागेर उनले ती कागज अमेरिकी जनतासमक्ष राख्ने आफ्नो कर्तव्य ठाने। उनले न्युयोर्क टाइम्सलाई ती कागज प्रकाशन गर्न दिए। अमेरिकामा अदालतको आदेशविना सरकारले प्रकाशन रोक्न पाइँदैन। अमेरिकी एटर्नी जेनरल न्युयोर्कको अदालतसमक्ष पुगे र भने यी सैनिक मुख्यालयका कागजहरूको प्रकाशनले हजारौं सैनिकको ज्यान जान्छ, सैनिक गठबन्धनमा सामेल विदेशी देशहरूसँगको सम्बन्ध बिग्रन्छ र गठबन्धन टुट्छ तसर्थ प्रकाशन रोक्ने आदेश हो। न्युयोर्क जिल्ला अदालतले न्युयोर्क टाइम्समा त्यो सैनिक मुख्यालयको गुप्त कागज प्रकाशन नगर्नू भनी निषेधाज्ञा गर्यो। डेनियल एल्सवर्गले ती कागज वासिंटन पोस्ट्लाई दिए। वासिंटन पोस्ट्ले प्रकाशित गर्न थाल्यो। सरकार वासिंटन जिल्ला अदालतसमक्ष एटर्नी जनरलमार्फत पुग्यो। तर वासिंटनको अदालतले प्रकाशन रोक्ने निषेधाज्ञाले संविधानको प्रथम संशोधनप्रदत्त वाक् र अभिव्यक्ति स्वतन्त्रताको उल्लंघन हुन्छ भनी दिन मानेन। सरकार वासिंटन पोस्ट्को प्रकाशन रोक्न नमान्ने तल्लो अदालतको फैसलाविरुद्ध सुप्रिम कोर्ट पुग्यो भने न्युयोर्क टाइम्स न्युयोर्क अदालतको निषेधाज्ञाविरुद्ध सुप्रिम कोर्टमा पुग्यो। सबै नौजना न्यायाधीशहरूले न्युयोर्क टाइम्स वासिंटन पोस्ट्को मुद्दा एकसाथ राखेर हेरे। ६ जनाविरुद्ध ३ जना न्यायाधीशहरूको बहुमतले फैसला भयो कि सरकारले गोप्य भनेको यी कागजको प्रकाशन रोक्नु अमेरिकी संविधानको प्रथम संशोधनको उल्लंघन हुन्छ। नेपालमा कानुन बन्यो बैंकहरू इलेक्ट्रोनिक ठग्ने अपराधीविरुद्ध। तर, हबल्दार र थानेदारहरूले भ्रष्टहरूको मिलेमतोमा उजुरी लिँदै पत्रकार थुन्न थाले। कसैको मानहानि भए कानुन र अदालत छ। तर लाग्दै नलाग्ने कानुन पत्रकारहरूमाथि लगाउने र थुन्ने काम भइराखेको छ। गत वर्ष पत्रकार सताउने, धम्क्याउने र थुन्ने गरी एक सय ४ वटा घटना नेपालमा भएका छन्। त्यसमध्ये १५ मा पत्रकारलाई थुनिएको रहेछ। प्रेस स्वतन्त्रताको घाँटी थिच्ने कानुन डिजाइन गरिँदै छ शनिबार २१ गते एउटा अंग्रेजी दैनिकको शीर्षक हामीले पढ्न पुग्यौं। देवानी र फौजदारी संहिताअन्तर्गत पाएको जानकारी स्वीकृतिविना दिएमा तीन वर्षसम्म कैद भन्ने प्रावधान छ। भ्रष्टाचार थियो र छ। तर आज वर्तमान नेपालमा सरकारले कानुन पनि भ्रष्ट र भ्रष्टाचारको संरक्षणमा बनाइरहेको छ र थप बनाउँदै छ।"
अक्षय कर्म गरौं पुण्य कमाऔं,"आज अक्षय तृतीया। अक्षयको अर्थ कहिल्यै क्षय र नाश नहुने हो। यस तिथिमा गरेका कुनै पनि शुभकार्य सफल हुन्छन् र त्यसबाट अत्यधिक लाभ मिल्नेछ। यो दिन गरिने मांगलिक कार्यबाट विशेष लाभ प्राप्त हुन्छ। भविष्य पुराणअनुसार यसै दिन महाभारत युद्धका साथै द्वापर युगको समापन भएको थियो। चार युगमध्ये सत्य र त्रेता युगको प्रारम्भ पनि यसै दिन भएको थियो। विष्णु भगवान्ले पृथ्वीलोकमा यसै तिथिमा नारायण, हयग्रीव र रेणुकाको गर्भबाट परशुरामका रूपमा अवतार लिएका थिए। यसैले पनि आजको दिन परशुराम जयन्ती मनाइन्छ। ब्रह्माजीका पुत्र अक्षय कुमारको आविर्भाव पनि यसै दिन भएको थियो। यसै दिन मधुरा र भगवान् शिवको अवतार मानिने सुन्दरेषको बिहे भएको थियो। यो दिन बिहे गर्न कुनै मूहुर्त वा दोष, काल हेर्नु पर्दैन। आजको अक्षय तृतीया एक दशकयताकै शुभदिन रहेको छ। किनभने, आजको ग्रहकुण्डलीमा चार ग्रहहरू सूर्य, चन्द्र, शुक्र र राहुले आफ्नो उच्छ राशिमा विराजमान भई शिर राख्नेछन्। यो दिनलाई भगवान् विष्णुप्रति समर्पित गरिएको छ। यो दिन विष्णु भगवान्को पूजाआराधना गर्नाले सबै किसिमका कष्टबाट छुटकारा मिल्नेछ। साथै स्वजनसँग गरिएका मनमुटाव पनि समाप्त भएर जानेछन्। श्रीहरिको विशेष कृपा सधैं रहिरहनेछ। त्यसैैले यो दिन बिहानै स्नान गरी पवित्र वस्त्र लगाउने र मन्दिर वा कुनै पूजास्थलमा गएर विष्णु भगवान्लाई सेता फूल, तुलसी वा पहेंलो फूलका माला अर्पण गर्नुपर्छ। सबै महिनाको तृतीया तिथिमा सेता फूलले गरिएको पूजन प्रशंसनीय मानिन्छ। धूप, दीप, नैवेद्यसहित श्रीविष्णुको पूजा र आरती गर्दा राम्रो हुनेछ। पुराणअनुसार यो दिन पितृलाई दिइएको तर्पण तथा पिण्डदान अथवा कुनै पनि दानले अक्षय फल प्राप्त हुनेछ। यो दिन गंगास्नान तथा भागवत् पूजन गर्नाले समस्त पाप नष्ट हुनेछ। कहाँसम्म भने यो दिन गरिएको जप, तप, हवन, स्वाध्यायन र दान पनि अक्षय हुनेछ। अनाथलाई दिएको दानले त अझ महत्व राख्नेछ। सोमबार तथा रोहिणी नक्षत्रको दिन यो पर्व परेमा अझ शुभकारक मानिन्छ। तर यो वर्ष सोमबार नपरे पनि रोहिणी नक्षत्र भने परेको छ। यसका साथै यो दिन गृह प्रवेश, घर निर्माण तथा खरिद कार्यका लागि पनि शुभ मानिन्छ। यस दिनको तेजले ग्रहहरूको कुप्रभाव नै निस्तेज गरिदिन्छ। अक्षय तृतीयामा सुन, चाँदी आदि गहना किनमेल गर्दा पनि शुभ छ र शुभ फल पनि मिल्छ। यो दिन भाँडाकुँडा, घर, गाडी खरिद गर्न शुभ मानिन्छ। यो दिनको व्रत महिमाबारे एउटा छुट्टै वर्णन छ। जसअनुसार प्राचीन कालमा एक धर्मदास नामको वैश्य थिए। अनेक रोगले ग्रस्त तथा वृद्ध भए पनि उनी सदाचारी, देव र ब्राह्मणप्रति अति श्रद्धा र भक्ति राख्थे। यो व्रतको महात्म्य सुनेपछि उनले गंगामा स्नान गरी विधिपूर्वक देवीदेवताको पूजा गरे। स्वर्ण, वस्त्र तथा दिव्य वस्तु ब्राह्मण र असक्तलाई दान दिए। त्यसको प्रभावले उनी अर्को जन्ममा कुशावतीको राजा बने। धेरै धनी र प्रतापि भए। कतिसम्म भने अक्षय तृतीयाको दिन त्रिदेव ब्राह्मणको भेषमा उनको दरबारमा हुने महायज्ञमा उपस्थित हुन्थे। उनमा कहिल्यै घमण्ड आएन। वैभवशाली भए पनि कहिल्यै धर्ममार्गबाट विचलित भएनन्। उनी नै पछि राजा चन्द्रगुप्तका रूपमा जन्मिएको जनविश्वास गरिन्छ। यसर्थ पनि यस दिन शुभकार्य थालौं, अशक्त तथा अनाथलाई भरपूर सहयोग गरौं र पुण्य कमाऔं। पौडेल नेपाल संस्कृत विश्वविद्यालय वाल्मीकि क्याम्पसका ज्योतिषाचार्य हुन्।"
प्रहरी संगठन कि राजनीतिक गोटी ?,"प्रहरी संगठनलाई सक्षम, सबल र कर्तव्यनिष्ठ तुल्याउनुपर्नेमा राजनीतिक दलहरूले आआफ्नो स्वार्थअनुरूप प्रयोग गर्ने र खेलौना बनाउने प्रयास गर्दै आए र गरिरहेका छन्। २००७ सालमा प्रजातन्त्रको उदयसँगै स्थापना भएको प्रहरी संगठनले प्रहरी ऐन, २०१२ र प्रहरी नियमावली, २०१५ पछि नै पूर्णता पाएको थियो। यति लामो कालखण्ड पार गरेपछि पनि प्रहरीले निर्भीकतापूर्वक कर्तव्यनिष्ठ भई कार्यक्षेत्रमा अघि बढ्न हिच्किचाउनु परिरहेको छ। तोरणशमशेर जबरादेखि सर्वेन्द्र खनालसम्म आइपुग्दा २६ जना महानिरीक्षकले प्रहरी संगठनको नेतृत्व गरिसकेका छन्। यो अवधिमा प्रहरीले देशविदेश र अन्तर्राष्ट्रिय क्षेत्रमा हासिल गरेका तालिम, अनुभवबाट प्रहरी संगठन निकै उत्कृष्ट र कार्य क्षेत्रमा सफल भएको मान्नुपर्छ। नेपाल प्रहरी एसिया र दक्षिण एसियाकै उत्कृष्ट संगठनका रूपमा चिनिन्छ। तर पनि यस संगठनलाई ओझेल पार्ने र कथितहरूको मनोबल उठाउने षड्यन्त्र भइरह्यो। सीमित स्रोतसाधनमा पनि कार्यक्षेत्रमा अविछिन्न रूपमा अडिग रहने संगठनलाई कसैको स्वार्थमा अल्झाएर ओझेलमा पारिनु भएन। समयसापेक्ष वृत्ति विकास, सरुवा, पदोन्नति र विदेशमा हुने तालिमजस्ता महत्वपूर्ण क्षेत्रमा प्रहरी संगठनलाई समाहित गर्नेतर्फ राज्यले प्राथमिकता दिनुपर्छ। संख्यात्मकभन्दा गुणात्मक प्रविधियुक्त प्रहरी संगठन निर्माणमा ध्यान दिनुपर्छ। विकसित मुलुकमा ट्राफिक नियन्त्रण तथा व्यवस्थापन विद्युतीय उपकरणमार्फत सञ्चालित हुन्छ भने नेपालमा भने हात हल्लाइरहनुपरेको छ। निवृत्त भएका प्रहरीहरूको अनुभवलाई राज्यले जागरण अभियान र विकास निर्माणमा उपयोग गर्नुपर्छ। विद्युतीय युगमा पनि अपराध गर्नेहरूको तौरतरिका नयाँनयाँ हुने भएकाले उनीहरूलाई निरुत्साहित गर्न र कारबाहीको दायरामा ल्याउन सरकराले आवश्यकताअनुसार बजेट विनियोजन र उपकरण जुटाई प्रहरी संगठनलाई सबल बनाइदिनुपर्छ। यस संगठनभित्रका विकृति र विसंगतिको छानबिन गरी सक्षम र योग्य प्रहरीको मनोबल उच्च राख्ने प्रयत्न निरन्तर भइरहनुपर्छ। प्रहरी कर्तव्यपरायणतामा अहोरात्र लम्किरहेको हुन्छ। तर, राज्यले पनि उनीहरूलाई समयमै यथोचित प्रोत्साहन गर्नुपर्छ अन्यथा प्रहरीहरूको मनोबल खस्किन्छ। शान्तिसुरक्षा र अमनचयन कायम गर्ने राज्यको मुख्य अंग प्रहरीहरूको भावनामा ठेस पुग्यो भने त्यसले सरकारलाई अप्ठेरोमा मात्र पार्दैन, विषम परिस्थिति निम्तिनेछ। संक्रमणकालीन परिस्थितिको फाइदा उठाएर प्रहरी संगठनलाई मिथ्या आरोपप्रत्यारोपभित्र अल्झाउने दुष्प्रयास भइरहेका छन्। सरकारका सबै अंग निष्प्रभावी भएको अवस्थामा पनि प्रहरी आफ्नो कर्तव्यमा कहिल्यै चुकेका छैनन्। दक्षता, सीप र अनुभवविनाका व्यक्तिलाई एकैपटक दुई तह बढुवा गराएर सिंगो प्रहरी संगठनलाई राजनीतिक गोटी बनाउने काम मात्रै भएको छ। दलहरूले प्रहरी प्रशासनलाई दलीय स्वार्थको सेरोफेरोमा अल्झाउने षड्यन्त्र भएका बेला नेपाली जनता मूकदर्शक हुने छैनन्। प्रहरीहरूको पदोन्नति र मानसम्मान समयसापेक्ष ढंगले गर्ने नीति अहिलेसम्म अवलम्बन गर्न नसक्नु दुर्भाग्यपूर्ण हो। हरेक राजनीतिक परिवर्तनको सँघारमा प्रहरी प्रशासनले प्रताडित हुनु परिरहेको छ। तर सरकारले प्रहरीहरूलाई स्वतन्त्र र निर्भीक भएर विवेकपूर्ण रूपमा कार्य क्षेत्रमा अघि बढ्न वाधा खडा गर्नु हुँदैन। २०४६ सालपछि सरकारले प्रहरीलाई आफ्नो अनुकूल परिचालन गर्ने र दलहरूले पैसा असुल गर्ने माध्यमका रूपमा प्रयोग गर्ने थालेपछि प्रहरीहरूको मनोबलमा आँच पुग्दै गएको छ। भ्रष्टाचारको सञ्जालभित्र धकेल्ने प्रयत्न भइरहेको छ। प्रहरी जवानदेखि प्रहरी महानिरीक्षकसम्मले संगठनप्रति कर्तव्यनिष्ठ भएर काम गर्ने संकल्प गरेकै हुन्छन्। एकाध लोभीपापीले संगठनलाई बदनाम गराए भन्दैमा प्रहरी संगठनलाई दलीय भ्रातृ संगठनको रूपमा राख्न खोज्नु हामी नेपालीको दायित्व हो। प्रहरीमा केही व्यक्ति भ्रष्टाचारी पनि छन्, केही अपराधमा मुछिएका पनि छन् तर संगठनभित्र इमानदार र देशभक्त राष्ट्रसेवक प्रहरीको कमी छैन। सरकारले प्रहरी संगठनको आवश्यकतालाई छिटोभन्दा छिटो समाधान गर्ने विकल्प खोज्नुपर्छ, अन्यथा राजनीतिक दलका नेताहरूका पिछलग्गु हुन बाध्य हुनेछन्। दलका नेताहरूलाई फोस्रो शान, मान र धाक देखाउन नेपाल प्रहरीका जवानलाई सुरुक्षाका नाममा ढोके, भान्छे, ड्राइभर बनाई ठूलो जनशक्ति दुरुपयोग भइरहेको छ। तिनीहरूलाई तत्काल फिर्ता गर्ने र प्रहरी कसैका पनि दास हैन भन्ने अनुभूति सरकारले गराउन सक्नुपर्छ। प्रहरीमा भएको भ्रष्टाचार, व्यापक आर्थिक अनियमितता र दण्डहीनताबाट पिल्सिएका जनताका भावना बुझेर उचित कदम चाल्न सकेन भने सरकार असफल हुन सक्छ। दलहरूको ज्यादतीबाट जनमानसमा आक्रोश बढ्दै गएको छ। यस्तो विषम परिस्थितिमा नेपालजस्तो गरिब मुलुकमा प्रहरीहरूलाई व्यक्तिको सुरुक्षा दिने नाउँमा राज्यलाई आर्थिक व्ययभार परेकाले जनशक्ति दुरुपयोग गर्नबाट रोकिनुपर्छ। कुनै पनि राजनीतिक दलका नेता वा पूर्वप्रधानमन्त्री, पूर्वउपप्रधानमन्त्रीदेखि पूर्वगृहमन्त्री र गृहसचिव तथा संवैधानिक निकायका पूर्वपदाधिकारी, पूर्वप्रहरी प्रशासक र बहालवालासम्मलाई अनावश्यक प्रहरी सुरक्षा दिएर राज्यबाट लुटतन्त्र तथा श्वेतआतंक मच्चाइरहेका छन्। चटके नेताहरूलाई शान्तिसुरक्षा र जीउधनको कुनै खतरा छैन तापनि सर्वसाधारणलाई खोक्रो रबाफ देखाइरहेका छन्। विद्यमान सुरुक्षा व्यवस्था परिवर्तन गर्नुपर्छ भन्ने कुरा प्रधानमन्त्रीलाई समेत जानकारी नभएको होइन। यतिखेर दुईतिहाइ बहुमतको सरकारले आँट गरेर यस्ता गलत रबैया र प्रवृत्तिलाई तुरुन्त निरुत्साहित गर्न सके प्रहरी संगठनदेखि जनतासमेत सरकारलाई स्याबासी दिन पछि पर्दैनन्। सरकारले आफ्नो अकर्मण्यता लुकाउन प्रहरी संगठनलाई मात्रै दोष देखाएर आपराधिक प्रवृत्ति रोकिने होइन। सरकारको चरित्र जनमुखी प्रजातन्त्रको मूल मर्म र आदर्शलाई आत्मसात गर्ने बाटोमा अग्रसर हुन सके प्रहरीले लाठी र अ श्रुग्यास बोकेर दिनरात तनावग्रस्त भएर बस्नुपर्ने अवस्था आउँदैन। सरकारले समाधान गर्न छुटेका कतिपय मागको बेलैमा सम्बोधन गर्ने एवं वार्ता गर्ने वातावरण बनाउँदै गयो भने मुलुकमा शान्तिसुव्यवस्थाको अवस्था सिर्जना हुन्छ। तोडफोड, ढुंगामुढा, आगजनी सरकारी धन र जनको समेत क्षति भइसकेपछि झीनामसिना विषयमा वार्ता आह्वान गर्ने सरकारको गलत रबैयाले पनि प्रहरी संगठन कमजोर भइरहेको छ। प्रजातन्त्रमा मानव अधिकारको उचित सम्मान गर्ने नागरिक आवाजको कदर गर्ने हो भने कुनै पनि नेपालीलाई ढुंगामुढा गर्ने चाहना हँुदैन। प्रहरीले पनि बल प्रयोग गरेर तमासा देखाउनुपर्ने अवस्था नै आउँदैन। सभ्य सिर्जनशील समाज निर्माणका निमित्त सरकारले प्रहरीलाई लाठी र गोली होइन, जनतासँग सहकार्य गरी विनाबर्दीको प्रहरीको अवधारणालाई मूर्तरूप दिन सकिन्छ। स्वतन्त्र, निष्पक्ष र अधिकारसम्पन्न प्रहरी सेवा आयोगको गठन गरी प्रहरीको नियुक्ति, सरुवा, बढुवा, कल्याण तथा वृत्ति विकाससम्बन्धी काम नियमसंगत तथा पारदर्शी ढंगले गर्न सकिन्थ्यो। कहिले २०, कहिले ३० र कहिले ३२ वर्षसम्म पनि सेवा अवधि घटबढ गरी प्रहरी संगठनलाई नै अस्थिर बनाई उपहासको पात्रो बनाइएको छ। दक्षता, सीप र अनुभवविनाका व्यक्तिलाई एकैपटक दुई तह बढुवा गराएर सिंगो प्रहरी संगठनलाई राजनीतिक गोटी बनाउने काम मात्रै भएको छ। प्रक्रियागत रूपमा प्रहरी ऐनबमोजिम हुनुपर्ने सामान्य सरुवा, पदोन्नति र तालिमसमेतबाट वञ्चित हुनुपरेका प्रहरी प्रशासनिक र दलीय अनिर्णयको बन्दी बन्न पुगेका छन्। यसले गर्दा प्रहरीको वृत्ति विकासमा नकारात्मक असर पर्दासमेत गृह मन्त्रालय र सम्बन्धित मन्त्रीहरू मौन रहनु आफैंमा रहस्य बनेको छ।"
प्रदेश २ र सुदूरपश्चिम फाइनलमा,काठमाडौं : प्रदेश नम्बर २ र सुदूरपश्चिम प्रदेश काठमाडौंमा जारी मनमोहन स्मृति यू१६ राष्ट्रिय क्रिकेट प्रतियोगिताको फाइनलमा पुगेका छन्। सोमबार भएको सेमिफाइनलमा प्रदेश २ ले प्रदेश ३ लाई चार विकेट र सुदूरपश्चिमले प्रदेश १ लाई ३० रनले हराए। प्रतियोगिताको फाइनल खेल मंगलबार कीर्तिपुरस्थित त्रिवि क्रिकेट मैदानमा खेलिने छ। टस जिती ब्याटिङ रोजेको प्रदेश ३ ले निर्धारित ३० ओभरमा नौ विकेट गुमाएर एक सय २१ रन मात्र बनाउन सक्यो। प्रदेश ३ का लागि आइस भट्टराईले सर्वाधिक २७ रन बनाए। प्रशान्त महतले २२ रन जोडे भने तिलक भण्डारीले १४ र ओपनर विपिनविक्रम शाहीले १३ रन थपे। कृष कार्कीले पनि ११ रन बटुले। प्रदेश ३ का अन्य ब्याट्सम्यानले भने दोहोरो संख्यामा रन बनाउन सकेनन्। प्रदेश ३ ले अतिरिक्त रूपमा १५ रन पायो। प्रदेश २ का बलर सेख इमरान र अर्बाज अन्सारीले दुईदुई विकेट लिए। जवाफी ब्याटिङमा ओर्लिएको प्रदेश २ ले २५ ओभरमै केवल ६ विकेट गुमाएर एक सय २५ रन बनाउँदै विजयलक्ष्य पार गर्यो। प्रदेश २ को जितमा मेघराज महोराले अविजित ४७ रनको योगदान गरे। उनले ६४ बलको सामना गरी पाँच चौका पनि प्रहार गरे। कप्तान निखिल सिंहले पनि ३३ बलमा दुई छक्का र दुई चौकाको मद्दतले ३२ रन बनाए। आक्रामक रूपमा प्रस्तुत भएका ओपनर रोहन विकले भने केवल १२ बलमा पाँच चौकाको मद्दतले २१ रन बटुले। प्रदेश ३ का बलर तिलक भण्डारी र कृष कार्कीले दुईदुई विकेट लिए। उक्त खेलमा प्रदेश २ का मेघराज म्यान अफ दी म्याच घोषित भए। अर्को खेलमा टस जिती पहिले ब्याटिङ गरेको सुदूरपश्चिमले निर्धारित ओभरमा नौ विकेट गुमाएर एक सय ६५ रन बनाएको थियो। सुदूरपश्चिमका लागि ओपनर सुवास ऐरले ४३ रनको योगदान गरे। टोलीको कप्तानसमेत रहेका सुवासले ४१ बलको सामना गरी सात चौका पनि प्रहार गरे। आशिष भट्टले ३२ बलमा एक चौकाको मद्दतले २६ रन बनाए। सुदूरपश्चिमका लागि धीरेन्द्र ठाकुरले पनि रनआउट भई पेभेलियन फर्किनुअघि २५ रन जोडे। उनले २६ बलको सामना गरी दुई चौका हिर्काए। सन्दीप विष्टले २२ र अनिल थापाले २० रन बटुले। सुदूरपश्चिमले अतिरिक्त रूपमा १२ रन पायो। प्रदेश १ का बलर श्रवण किस्कुले तीन विकेट लिए। विपिन महतोले दुई विकेट हात पारे भने अमित रोयको भागमा एक विकेट पर्यो। जवाफी ब्याटिङमा ओर्लिएको १ नम्बर प्रदेश २५२ ओभरमा एक सय ३५ रन बनाउँदै अलआउट भयो। प्रदेश १ का लागि सुमन सुन्दासले ४४ रन बनाए पनि टोलीको जितका लागि त्यो पर्याप्त हुन सकेन। प्रदेश १ लाई लक्ष्यसम्म पुग्न नदिन सुदूरपश्चिमका बलर सुवाष ऐर एक्लैले चार विकेट लिए। उनी म्यान अफ दी म्याच घोषित भए।
विभागीय टोलीको विजयी सुरुआत,"ताप्लेजुङ : ताप्लेजुङमा जारी तेस्रो पाथीभरा राष्ट्रिय पुरुष भलिबल प्रतियोगितामा विभागीय टोलीहरूले वियजी सुरुआत गरेका छन्। मैवाखोला गाउँपालिकाको केन्द्र साँघुस्थित नारायणी माविको खेल मैदानमा सोमबार भएको पहिलो खेलमा साविक विजेता नेपाल पुलिस क्लबले प्रदेश १ लाई पराजित गर्यो। पाँचजना राष्ट्रिय खेलाडीसहित मैदानमा उत्रिएको पुलिस क्लबले प्रदेश १ लाई २५८, २५१८, २५९ को सोझो सेटमा हराएको हो। यसैगरी सशस्त्र प्रहरी बलको एपीएफ क्लबले पनि जित हात पार्यो। एपीएफ क्लबले प्रदेश ३ लाई २५१६, २५१५, २६२४ को सोझो सेटमा हरायो। अर्को विभागीय टोली त्रिभुवन आर्मी क्लबले पनि सोमबारको खेलमा सफलता हात पार्यो। आर्मी क्लबले त्रिभुवन विश्वविद्यालयको टोलीलाई २५१३, २५१३, २५१५ को सीधा सेटमा पराजित गर्यो। यसैगरी गण्डकी प्रदेश पनि प्रतियोगिताको क्वार्टरफाइनलमा स्थान बनाउन सफल भयो। गण्डकी प्रदेशले प्रदेश नम्बर २ लाई २५१६, २५१५, २५१६ अंकले पराजित गर्यो। पर्यटन प्रवद्र्धनका लागि भलिबल भन्ने नारासहित जारी उक्त प्रतियोगितामा आठवटा टोलीको सहभागिता छ। प्रतियोगिताको विजेताले तीन लाख ५१ हजार पाँच सय रुपैयाँ नगद पुरस्कार प्राप्त गर्ने छ।यसैगरी उपविजेता टोलीले एक लाख ७६ हजार दुई सय ५१ रुपैयाँ पुरस्कार हात पार्ने छ। सेमिफाइनलमा पराजित हुने दुई टोलीले पनि ५०५० हजार रुपैयाँ पुरस्कार पाउने आयोजकले जनाएको छ।"
विभागीय टोलीको विजयी सुरुआत,"ताप्लेजुङ : ताप्लेजुङमा जारी तेस्रो पाथीभरा राष्ट्रिय पुरुष भलिबल प्रतियोगितामा विभागीय टोलीहरूले वियजी सुरुआत गरेका छन्। मैवाखोला गाउँपालिकाको केन्द्र साँघुस्थित नारायणी माविको खेल मैदानमा सोमबार भएको पहिलो खेलमा साविक विजेता नेपाल पुलिस क्लबले प्रदेश १ लाई पराजित गर्यो। पाँचजना राष्ट्रिय खेलाडीसहित मैदानमा उत्रिएको पुलिस क्लबले प्रदेश १ लाई २५८, २५१८, २५९ को सोझो सेटमा हराएको हो। यसैगरी सशस्त्र प्रहरी बलको एपीएफ क्लबले पनि जित हात पार्यो। एपीएफ क्लबले प्रदेश ३ लाई २५१६, २५१५, २६२४ को सोझो सेटमा हरायो। अर्को विभागीय टोली त्रिभुवन आर्मी क्लबले पनि सोमबारको खेलमा सफलता हात पार्यो। आर्मी क्लबले त्रिभुवन विश्वविद्यालयको टोलीलाई २५१३, २५१३, २५१५ को सीधा सेटमा पराजित गर्यो। यसैगरी गण्डकी प्रदेश पनि प्रतियोगिताको क्वार्टरफाइनलमा स्थान बनाउन सफल भयो। गण्डकी प्रदेशले प्रदेश नम्बर २ लाई २५१६, २५१५, २५१६ अंकले पराजित गर्यो। पर्यटन प्रवद्र्धनका लागि भलिबल भन्ने नारासहित जारी उक्त प्रतियोगितामा आठवटा टोलीको सहभागिता छ। प्रतियोगिताको विजेताले तीन लाख ५१ हजार पाँच सय रुपैयाँ नगद पुरस्कार प्राप्त गर्ने छ।यसैगरी उपविजेता टोलीले एक लाख ७६ हजार दुई सय ५१ रुपैयाँ पुरस्कार हात पार्ने छ। सेमिफाइनलमा पराजित हुने दुई टोलीले पनि ५०५० हजार रुपैयाँ पुरस्कार पाउने आयोजकले जनाएको छ।"
प्रदेश २ र सुदूरपश्चिम फाइनलमा,काठमाडौं : प्रदेश नम्बर २ र सुदूरपश्चिम प्रदेश काठमाडौंमा जारी मनमोहन स्मृति यू१६ राष्ट्रिय क्रिकेट प्रतियोगिताको फाइनलमा पुगेका छन्। सोमबार भएको सेमिफाइनलमा प्रदेश २ ले प्रदेश ३ लाई चार विकेट र सुदूरपश्चिमले प्रदेश १ लाई ३० रनले हराए। प्रतियोगिताको फाइनल खेल मंगलबार कीर्तिपुरस्थित त्रिवि क्रिकेट मैदानमा खेलिने छ। टस जिती ब्याटिङ रोजेको प्रदेश ३ ले निर्धारित ३० ओभरमा नौ विकेट गुमाएर एक सय २१ रन मात्र बनाउन सक्यो। प्रदेश ३ का लागि आइस भट्टराईले सर्वाधिक २७ रन बनाए। प्रशान्त महतले २२ रन जोडे भने तिलक भण्डारीले १४ र ओपनर विपिनविक्रम शाहीले १३ रन थपे। कृष कार्कीले पनि ११ रन बटुले। प्रदेश ३ का अन्य ब्याट्सम्यानले भने दोहोरो संख्यामा रन बनाउन सकेनन्। प्रदेश ३ ले अतिरिक्त रूपमा १५ रन पायो। प्रदेश २ का बलर सेख इमरान र अर्बाज अन्सारीले दुईदुई विकेट लिए। जवाफी ब्याटिङमा ओर्लिएको प्रदेश २ ले २५ ओभरमै केवल ६ विकेट गुमाएर एक सय २५ रन बनाउँदै विजयलक्ष्य पार गर्यो। प्रदेश २ को जितमा मेघराज महोराले अविजित ४७ रनको योगदान गरे। उनले ६४ बलको सामना गरी पाँच चौका पनि प्रहार गरे। कप्तान निखिल सिंहले पनि ३३ बलमा दुई छक्का र दुई चौकाको मद्दतले ३२ रन बनाए। आक्रामक रूपमा प्रस्तुत भएका ओपनर रोहन विकले भने केवल १२ बलमा पाँच चौकाको मद्दतले २१ रन बटुले। प्रदेश ३ का बलर तिलक भण्डारी र कृष कार्कीले दुईदुई विकेट लिए। उक्त खेलमा प्रदेश २ का मेघराज म्यान अफ दी म्याच घोषित भए। अर्को खेलमा टस जिती पहिले ब्याटिङ गरेको सुदूरपश्चिमले निर्धारित ओभरमा नौ विकेट गुमाएर एक सय ६५ रन बनाएको थियो। सुदूरपश्चिमका लागि ओपनर सुवास ऐरले ४३ रनको योगदान गरे। टोलीको कप्तानसमेत रहेका सुवासले ४१ बलको सामना गरी सात चौका पनि प्रहार गरे। आशिष भट्टले ३२ बलमा एक चौकाको मद्दतले २६ रन बनाए। सुदूरपश्चिमका लागि धीरेन्द्र ठाकुरले पनि रनआउट भई पेभेलियन फर्किनुअघि २५ रन जोडे। उनले २६ बलको सामना गरी दुई चौका हिर्काए। सन्दीप विष्टले २२ र अनिल थापाले २० रन बटुले। सुदूरपश्चिमले अतिरिक्त रूपमा १२ रन पायो। प्रदेश १ का बलर श्रवण किस्कुले तीन विकेट लिए। विपिन महतोले दुई विकेट हात पारे भने अमित रोयको भागमा एक विकेट पर्यो। जवाफी ब्याटिङमा ओर्लिएको १ नम्बर प्रदेश २५२ ओभरमा एक सय ३५ रन बनाउँदै अलआउट भयो। प्रदेश १ का लागि सुमन सुन्दासले ४४ रन बनाए पनि टोलीको जितका लागि त्यो पर्याप्त हुन सकेन। प्रदेश १ लाई लक्ष्यसम्म पुग्न नदिन सुदूरपश्चिमका बलर सुवाष ऐर एक्लैले चार विकेट लिए। उनी म्यान अफ दी म्याच घोषित भए।

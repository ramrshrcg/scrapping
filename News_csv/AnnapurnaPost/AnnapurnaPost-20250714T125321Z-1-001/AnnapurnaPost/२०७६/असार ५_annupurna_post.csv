शीर्षक,विवरण
गुठीसँग जोडिएका धर्मसंस्कृति,"गुठी व्यवस्थाको अन्त्य धर्म र संस्कृतिमाथिको प्रहार भएकाले यसमा गिद्देदृष्टि लगाउनुलाई कुनै मानेमा पनि उचित ठहर्याउन सकिन्न। सर्वोच्च अदालतबाट सार्वजनिक जग्गा र गुठीसम्बन्धी जायजेथा संरक्षण सन्दर्भमा धेरै फैसला भएको पाइएको छ। झन् गुठी सम्बन्धमा राम्रा नजिर र सिद्धान्त प्रतिपादन भएका छन्। म केही फैसलाका बारेमा उधृत गर्न चाहन्छु। नक्साल नारायणचौरस्थित हालको नारायणचौर पार्कमा भूमाफियाको लोभीपापी दृष्टि बारम्बार परेकाले उक्त जग्गा हात पार्न सर्वोच्च र अन्य अड्डाअदालतमा धेरैपटक मुद्दा चलेको रहेछ। अन्तिमपटक पूर्वप्रधानन्यायाधीश रामप्रसाद श्रेष्ठको बेन्चमा त्यो मुद्दा पर्यो। उक्त विवादित जग्गा गुठी नै कायम भयो। बहुदल प्राप्तिपछिका प्रभावकारी नेता र तिनका सन्तानको गिद्देदृष्टि त्यो जग्गामा परेको रहेछ। यो जग्गालगायत कमलपोखरी, नन्दी पाठशालासहित एक सय पैंसट्ठी रोपनी जग्गा रणबहादुर शाहकी माहिली महारानीले गुठीका रूपमा राखेको भन्ने दानपत्रबाट देखिन्छ। नारायणचौर पार्कको जग्गा फूलबारी हो। त्यहाँका फूल र कमलपोखरीका फूल नक्साल भगवतीलाई चढाउने साविकको परम्परा हो। यो पार्क स्थानीयलाई प्राणवायु दिने स्थान भएको छ। ०७२ सालको भूकम्पमा स्थानीयलाई यसले ठूलो शरण पनि दियो। राम्रो कामलाई प्रशंसा पनि गर्नुपर्छ। डाक्टर बाबुराम भट्टराई नेतृत्वको सरकार र उहाँलाई यसको श्रेय जान्छ। जग्गा दाबी गर्ने लर्कोको अन्त्य भएको थिएन। कतिका घर थिए। अघिल्लो दिन देखिएका घर भोलिपल्ट देखिएनन् र आज नमुना पार्क बनेको छ त्यहाँ। सर्वोच्च अदालतका तीन फैसलामध्येमा दोस्रो हो रामप्रसाद श्रेष्ठले गर्नुभएको २०६४ को फैसला आरभी ००५९ को रिट निवेदन। यसमा गुठी संस्थान ऐन २०३३ को दफा २५ को उपदफा २ र सोही ऐनको दफा ३६ लाई संविधानसँग बाझिएको हुँदा अमान्य घोषित गर्ने कार्य भएको छ। केही समयअघि यसै दफाको बलमा गुठीको असन इन्द्रचोकको जग्गा पाखाभित्तासँग सट्टापट्टा गर्ने कार्यबाट सुक्रिबिक्री भए। गुठी रैकरमा परिणत गर्ने नाममा बहुमूल्य जग्गालाई धेरै मूल्यमा बेची दुई लाख गुठीको पूजाआजाको नाममा राख्न थालियो। यसका कारण गुठी प्रथा नै अन्त्य हुने स्थिति देखियो। गुठी जग्गा धेरै मासिए। यो फैसलाले गुठी जग्गालाई सुक्रिबिक्री हुनबाट रोकेको हो। तर खाने मुखको हजार दाउ भनेजस्तो अब गुठीका जग्गा अरू रैकरमा घुसाई बिक्री गर्ने, भाडामा लगाउने, घर बनाउन दिनेजस्ता कार्य स्वयं गुठी संस्थानका कर्मचारीबाट भएका गुनासो छ। त्यो त कानुन नभए पनि मालपोत, भूमिसुधार र नापीले खोलानाला, पाखाभित्ता, सरकारी र ऐलानी पर्ती जग्गा बराबर बिक्री गरेका दृष्टान्त छन्। तेस्रो फैसला हो स्वर्गद्वारी आश्रमको। उक्त फैसला पनि रामप्रसाद श्रेष्ठबाटै भएको थियो। स्वर्गद्वारी आश्रम स्थापना गर्ने व्यक्ति भनेका बालतपस्वी नारायण गौतम हुन्। उनलाई बालककालमा प्रेरणा मिल्यो। उनले स्वर्गद्वारी भएको स्थान त्यसबखतको घना जंगलमा एक्लै तपस्या गरेका थिए। पछि उनको लोकप्रियता स्वर्गद्वारी महाप्रभुको रूपमा भयो। यसमा एउटा नमुना व्यवस्था कायम गरियो। त्यहाँ जोगी, सन्न्यासी, तपस्वी, वटुक, धर्मकर्म गर्न आउने बसोवास गर्छन्। खानाको प्रबन्ध छ। यथाशक्य सयकडौं वटुकलाई भोजन, वस्त्र र संस्कृतकै भए पनि शिक्षाको व्यवस्था छ। गरिब घरका बालकले आश्रम पाएका छन्। यो अलौकिक छ र यसको गाथा प्रसिद्ध छ। यो संसारमा एउटा नमुना हो। २०६३ सालमा सर्वोच्च अदालतले फैसला गर्दा प्रमाण पनि हेर्यो। विपक्षीले दाबी गरेअनुसार स्वर्गद्वारीको सम्पत्ति कुनै राजामहाराजा, नेता वा भक्तजनले दान गरेको जग्गाजमिन होइन। अर्थात् सरकारले फडानी गर्न इजाजत दिई कमाइ आएको सम्पत्ति पनि होइन। तसर्थ कानुन पत्रिकामा प्रकाशित नम्बर ७६४१ को रिट निवेदनमा सर्वोच्च अदालतले यो महाप्रभु स्वामीको निजी गुठी हो। तसर्थ यसलाई निजी मानी फैसलाले गुठी नै कायम गरेको छ। अन्त्यमा भनिएको छ यसलाई धार्मिक पर्यटकीय स्थान र ऐतिहासिक धरोधर मान्न आवश्यक छ। तसर्थ भइरहेको गुठी जग्गालाई गुठी रैतान नम्बरीमा परिणत गर्दै लैजाने हो भने गुठी सम्पदा लोप हुने मात्र होइन, त्यसका दाताले दिएको विश्वास टुट्छ। त्यस सम्पदामा अडिएको धार्मिक, सांस्कृतिक र सामाजिक आधार पनि स्खलित हुन पुग्छ। २०५२ सालमा माओवादी द्वन्द्व सुरु भयो। आम गरिब जनतालाई आन्दोलनतर्फ आकर्षित गर्न व्यक्ति, संस्था, सार्वजनिक जग्गा, वन क्षेत्र गुठीका जग्गामाथि कब्जा गर्न बराबर झन्डा गाडियो। तिनै भूमिको बाँडफाँटको हल्ला चलाउँदा भूमाफिया माओवादी दलका कार्यकर्ता बन्न पुगे। दलहरू खर्चवापत चार आना र भूमाफिया बाह्र आना प्राप्त गर्न सफल भए। नेतालाई पनि कष्ट हुने कुरो केही थिएन। आफ्ना सम्पत्ति गएको होइन, अरूको लुटेर नगद संकलन भए के फरक पर्यो ? भूमाफियाले सित्तैमा स्वर्गद्वारीको जग्गामा जनता लगेर बसाएको होइन, कागजमा लेखेर बिक्री गरेका हुन्। अहिले त्यही कुराको दबाब दललाई छ। होइन भने संविधानमा सम्पत्तिसम्बन्धी हकको व्यवस्था गर्ने अनि सर्वोच्च अदालतले समेत स्वर्गद्वारी आश्रमको निजी सम्पत्ति भनेकोमा संविधानको अवधारणाविपरीत किन कब्जा, हस्तान्तरण र कागजी बिक्री गर्ने ? नेकपा माओवादी दल २०६३ सालमा सरकारमा आएपछि स्वर्गद्वारीको जग्गा बिक्री गुठी संस्थानअन्तर्गत गर्नेगराउने योजना बनेकोमा २०६४ सालको उक्त मुद्दाको व्याख्याले रोक्यो। तसर्थ अब २०७५ सालमा बन्ने प्रस्तावित गुठीसम्बन्धी ऐनले एउटा बलियो प्रावधान राखी सर्वोच्च अदालतले गरेको व्याख्या प्रतिपादित सिद्धान्त र नजिरहरूलाई खारेज गर्ने व्यवस्था ऐनमै गर्दै छ। किनकि स्वर्गद्वारीको जग्गा स्थानान्तरण, बिक्री वा लिनु खानुगर्दा सर्वोच्चका फैसला वाधक बनेको छ। स्वर्गद्वारी आश्रमको हकमा सर्वोच्च अदालतको प्रस्ट व्याख्या छ यसको सम्पूर्ण सम्पदा महाप्रभुको देन हो, उनले आर्जन गरेका हुन्। यसको हक त्यस संस्थामा आबद्ध सन्तसाधुको हुनेछ। वर्तमान मन्त्रिमण्डलका भूमिसम्बन्धी मन्त्री र सञ्चारमन्त्रीले परम्परादेखि चलिआएको गुठी व्यवस्थालाई सामन्ती र शोषकहरूको व्यवस्था भनी चुनौती दिएका छन्। यद्यपि २०४७ सालदेखि आजसम्म सत्तामा बस्ने मन्त्री र पदाधिकारी कंगाल र सर्वहारा देखिएका छन्। केही नहुने लालबाबु पण्डितको खातामा त पचास लाखभन्दा बढी सम्पत्ति देखियो। अहिले पदमा रहँदा वा नरहँदा नेताहरू र तिनका आसेपासका गाडी छन्। आलिशान घर छन्। अनुहार ऋष्टपुस्ट छन्। कोही नहुने देखिँदैनन्। सर्वहारा त जनता मात्र छन्, जो यस्तै जग्गा बाँडफाँट र आर्थिक सहायताको लोभमा परी नेता र दल पक्षमा उठ्छन्। तसर्थ एउटा भनाइ छ धेरै नेताका निम्ति आम जनताको गरिबी भजाउने व्यवसाय छ। जनता सदैव गरिब र अशिक्षित भएमा नेताका पछि लाग्ने हुन्। त्यसैको लाभ नेतालाई हुन्छ र जतिखेर जे बोले पनि विश्वास गरिदिन्छन्। कुनै पनि गरिबका नाममा खुलेका आयोग किन नहोस्, त्यसले सुकुमवासी बस्ती खडा गरेको कहीं उदाहरण छ र ? गरिबले प्राप्त गरेको जग्गाजमिन अहिले पनि गरिबका नाममा कायम छ र ? नेपालमा गौरव गर्ने कुरा के छ भने गुठी परम्परा त्यसबेला सुरु भएको हो, जुन बेला संसारमा न लोकतन्त्र स्थापित थियो न त साम्यवाद। त्यसबखत सुरु भएको गुठी व्यवस्था आज पनि कायम छ। गुठी संस्कार, गुठी धर्म गुठी परम्परा, गुठीयारहरूको व्यवस्था, विवाह भोज, मर्दापर्दा तथा आपसी विवाद समाधान गुठीयारले गर्ने गरेका छन्। संसारमा ट्रस्ट्रिजको व्यवस्था छ तर गुठीजस्तो अपूर्व छैन। नेपालमा पहिले हामीकहाँ सुरु भएको प्यागोडा शैली, यहाँका ऐतिहासिक, धार्मिक सम्पदा, गुठी परम्परा, जात्रा आदि समाप्त भएका मुलुकको पहिचान हुने अर्को के बाँकी रहन्छ ? भाषा, संस्कृति, भेषभूषा हिन्दु संस्कार, संस्कृति, बौद्ध धर्मावलम्बीको आस्था, पुरानो युगदेखि बसोवास गरेका नेपाली मुसलमानको परम्परा, जनजातिको धर्म र परम्परा आदि कुराको जर्गेर्ना गरी भावी सन्ततिलाई हस्तान्तरण गर्नुपर्ने हरेक पूर्वपिँढीको कर्तव्य हुन आउँछ। संसारमा सबै मुलुकले आफ्नो संस्कृति, रीतिरिवाज र परम्परा जगेर्ना गर्दै आएको देखिएको छ। २०७० सालको अन्त्यतिर म चीन गएकी थिएँ। त्यहाँ मिङ वंशको दरबार र चिहान हेर्ने मौका मिल्यो। त्यहाँ पुराना वस्तु पैसा, लुगा, भेषभूषा र भाँडाकुँडा कमै राखिएको थियो। चीनमा आन्दोलनका बेला ती सामान लुटपाट भएको रहेछ। हामीलाई घुमाउन लैजाने चिनियाँ मित्रहरू त्यो लुटपाट सम्झेर दुःखी थिए। धर्म मासेर वा धार्मिक आस्थाका धरोहर मासेर के हुन्छ ? ती सब कुरा मानिसका मन र आत्माले पनि गर्छ ? आस्था कहिल्यै हराउँदैन। एकताका धर्म भनेको अफिम हो भन्ने मुलुकका जनता नेपाल भ्रमणमा आउँदा लुम्बिनीमा भीड लाग्छ। धर्म मान्नु र नमान्नु अर्कै कुरा हो, तर अरूले मान्ने धर्मलाई अपमान गर्नु हुन्न। नेपालको संविधान २०७२ ले धर्मनिरपेक्ष राष्ट्र भने पनि त्यहाँ सबै धर्मको संरक्षण गर्ने भनिएको छ। तर केही समयदेखि हिन्दु धर्म, बुद्ध धर्म, मुस्लिम धर्म र अन्य जनजातिका धर्मविरुद्ध अनास्था र अफवाह एउटा तत्वले संगठित रूपमा फैलाएको आम जनताले महसुस गरेका छन्। स्वयं सरकारमा रहेभएका केही प्रतिनिधि पात्रको व्यवहार र क्रियाकलाप हेर्दा हिजोआज गंगाजललाई विस्थापित गरी सट्टामा होलीवाइन स्थापना गर्ने प्रयास भएको महसुस आम जनताले गरेका छन्। गुठी समर्थकको शंका पनि यही हो। कहीं गुठी, मन्दिर, देवस्थल मासी पाताल पुर्याई आयातीत धर्मको विस्तार गर्ने लक्ष्य त होइन ? आजभोलि क्रिस्चियन धर्म प्रचारले बाटाघाटामा मानिसका पाखुरा समाती तानेको, करबल र पैसाको प्रलोभनमा छोराछोरी पढाउन विदेश पठाउने आश्वासनमा दीक्षा दिन थालिएको र कोठाकोठामा चर्च खोली नयाँ जोगीको बाक्लो खरानी भनेजस्तो अहोरात्र भजन सुन्ने काम आदि खुलेआम भइरहेको छ। त्यसैले पनि हिन्दुहरू अहिले सशंकित छन्। सरकारमा बस्ने केहीको रबैया हेर्दा हिन्दु धर्ममा अघोषित रूपमा प्रतिबन्ध लगाउने व्यवहार गरेको हो कि भन्ने बुझिन्छ। किनकि, क्रिस्चियन धर्ममा खुलारूपमा जो पैसा खर्च भएका छन्, धर्म प्रचारक र क्रिस्चियन हुनेलाई महिनावारी जो दिएको छ, त्यो खुला छ। पहाडका कन्दरा र कुनाकाप्चामा जनजातिका धर्मपतन गराउने गरी प्रचार भएका छन् व्यापक रूपमा। नेकपा दलमा एक प्रभावकारी नेताले भाषण गर्दा भूकम्पमा भत्किएका मन्दिर, देवस्थल, मठहरूको निर्माण गर्न किन खर्च गर्ने त्योभन्दा हुम्लाजुम्लामा भोका जनतालाई खर्च गर्नु उपयुक्त भने। ०४७ साल र २०६३ सालदेखिको अवधिभित्र कुनै एक दिन कुनै एक वर्ष हुम्ला र जुम्लावासीको कष्टबारेमा सम्झना आएन। अझ त्योभन्दा कष्टमा द्वन्द्वपीडित छन्। १७ हजार स्वजनको ज्यान गयो घरबाट। अस्मिता र पारिवारिक सद्भाव, संस्कृति र परम्परा लुटी विस्थापित भएको वर्ग आज सडकमा छ। तीप्रति हिजो दया देखाउने त्यही दलभित्रको एक घटकले पनि तिनलाई नदीको भासमा छाड्यो। जनताको माया गर्ने नै हो भने तिनलाई प्राथमिकता दिन जरुरी थियो, त्यो अहिले भएन र हुने पनि छैन। अब सांस्कृतिक सम्पदा, राष्ट्रको धरोहर धर्म र संस्कृति मेटाई आपसमा सद्भाव कायम हुन नदिने खेलमा विषयान्तर गर्न हुम्लाजुम्लावासीको कष्टका कुरा उठे। गुठीका जग्गा सुकुमवासीलाई वितरण गर्ने आश्वासन पनि त्यही हो। २०१७ सालको पञ्चायती व्यवस्थामा बसोवास आयोग, सुकुमवासी आयोग तथा उच्चस्तरीय जग्गा वितरण आयोग गठन हुँदासम्म गरिबको नाम लिने तर पछि जग्गा भित्रभित्रै पैसा लिएर बाँडेको नदेखिएको होइन। त्यसबखत जग्गा वितरणका नाममा आयोगका अध्यक्ष र सम्बन्धित मन्त्रालयमा मन्त्रीहरूले आफन्तका नाममा जग्गा बाँडेको, अझ नपुगेर किर्ते जग्गाविनाको पुर्जा बिक्री गरेका उदाहरण छन्। कुनै पनि गरिबका नाममा खुलेका आयोग किन नहोस्, त्यसले सुकुमवासी बस्ती खडा गरेको कहीं उदाहरण छ र ? गरिबले प्राप्त गरेको जग्गाजमिन अहिले पनि गरिबका नाममा कायम छ र ? त्यसको अध्ययन गरे हुन्छ। १० वर्ष बिक्री गर्नलाई प्रतिबन्ध गरेको जग्गा त कागजमा बिक्री भए। एकथरी हुकुमवासी छन् गरिबका नाममा दर्ता जग्गा गराई आफंै सोहोर्न भने अर्काथरी जग्गा दर्ता गर्दै बिक्री गर्दै हिँड्ने दलाल छन्। सरकारका कर्मचारीले व्यक्ति सुकुमवासी होहोइन त्योसम्म नबुझी जग्गा गरिबीका नाममा वितरण गर्नुको अर्थ के हो ? सुकुमवासी हुन् कि हुकुमवासी तिनले नेपालमा कुनै पनि आयोगबाट जग्गा प्राप्त गर्दा भेटी नचढाई पाएकै हुन्नन्। झिटीगुन्टा बिक्री गरी पाएको जग्गामा बल्लतल्ल घाँस र भुसको छाप्रो त हाल्छ, तर दिनदिनै त्यही हेरेर भएन अनि दलाललाई सस्तोमा बिक्री गरी हिँड्छन्। यथार्थमा कुनै पनि जग्गा वितरण आयोगको लाभ सुकुमवासीलाई भन्दा सम्बन्धित आयोगको अध्यक्ष, मन्त्री, नेता र तिनका अरौटेभरौटेलाई हुने गरेको देखिएको छ। बदर प्राप्तपछि यस्ता आयोगले सत्ताधारी दललाई दुई कुराको लाभ मिलेको देखिएको छ। पहिलो भोट माग्न जग्गा वितरणको नाराले सहयोग पुर्याउँछ। दोस्रो आन्तरिक रूपमा सस्तोमा जग्गा बिक्री गर्न पाउने हुँदा चुनाव खर्च उठ्छ। आम जनताको विकास नै चाहेको हो भने विशुद्ध रूपमा शिक्षा, शुद्ध पानी, शुद्ध खाना, स्वास्थ्य सेवा, सुरक्षा, रोजगारको व्यवस्थाको अतिरिक्त भ्रष्टाचारलाई पूर्णतः नियन्त्रण गर्न सक्नुपर्छ। गुठीसम्बन्धी ऐन २०७५ को प्रावधानबाट गुठी संस्कृतिको अन्त्य निश्चित छ। तर त्यो किन मासियो भन्ने जवाफ भावी पिँढीलाई अहिलेको पिँढीले दिनुपर्ने हुन्छ।"
राज्यकै लगानीमा जलाशय,"सस्ता र आकर्षक आयोजना सहायक कम्पनीका नाममा धमाधम बाहिरिने हो भने प्राधिकरण कहिले स्वतन्त्र रूपमा उँभो लाग्ने ? कुलेखानी पहिलो र दोस्रोपछि राज्यले कहिल्यै पनि जलाशययुक्त विद्युत् आयोजनाको नाम लिन चाहेन। विभिन्न द्विपक्षीय तथा बहुपक्षीय दातृ निकायको सहयोगबाट पहिचानसम्म भएका आयोजनालाई समेत थप अध्ययन गर्न चाहेन, विस्तृत अध्ययन र डीपीआरको कुरा परै जाओस्। पञ्चायतकालभर दाताकै भरमा आयोजना पहिचानसम्म भए। २०४६ पछि राष्ट्रिय आवश्यकता सम्बोधन गर्ने खालका आयोजनाहरू विस्तृत अध्ययन भएन, अरुण तेस्रोबाहेक। दुर्भाग्यवश, यो आयोजना रद्द भएपछि विद्युत् प्राधिकरणले अरू आयोजना अघि बढाउन सकेन। बल्लतल्ल अध्ययन पूरा भएका दुई आयोजना विदेशीले उछिट्ट्याए खिम्ती र भोटेकोसी। अध्ययन गर्न बजेट नै नहुने, भए पनि दाता नै ताक्ने। आफैंले गर्नुपर्छ भन्ने सोच नै थिएन। दाताकै भरमा मस्र्याङ्दी, कालीगण्डकी, मध्यमस्र्याङ्दी, त्रिशूलीजस्ता आयोजना बने। अध्ययन र निर्माणमा पनि एउटा अवधारणा ल्याइएको थियो न्यून लागत उत्पादन विस्तार योजना (एलसीजीईपी)। अर्थात् तुलनात्मक अध्ययनमा जुन आयोजना सस्तो देखिन्थ्यो, त्यही अघि बढाउने प्रयास गरिन्थ्यो। त्यसपछि प्राधिकरणको इन्जिनियरिङ (महाशाखा) ले पहिचान गरेका आकर्षक आयोजना त्यहाँका इन्जिनियरले धमाधम निजी क्षेत्रलाई दिन थाले। प्राधिकरणको स्रोत र साधन प्रयोग गरी आयोजना पहिचान र पूर्वसम्भाव्यता अध्ययन गर्ने। लाइसेन्स निजीलाई दिलाउने। हिउँदयाममा झन्डै ५० प्रतिशत ऊर्जा उत्पादन गर्ने माथिल्लो त्रिशूली १ जस्ता आयोजना प्राधिकरणबाट उछिट्ट्याएर अहिले कोरियन कम्पनीले अघि बढाउन लागेको छ। त्यो पनि डलरमा पीपीए गर्ने गरी। अर्काे शब्दमा नेपालका निजी क्षेत्रलाई लाइसेन्स दिलाएर, देखाएर भरणपोषण गर्ने काम प्राधिकरणका तत्तत् इन्जिनियरले गरेका थिए। यो क्रम अद्यापि जारी छ। निजी क्षेत्रलाई बेचबिखन हुन बाँकी रहेका तर आकर्षक आयोजनाहरू अर्धनिजीकृत गरिए। प्राधिकरणका कर्मचारीले धमाधम सेयर रहने गरी सहायक कम्पनी खोलिन थाले। यो क्रम अहिले पनि जारी छ। अब सस्तो मानिएका नदी प्रवाहीवाला आयोजना आगामी दिनको आवश्यकता पनि रहेन र यसखाले आयोजना प्राधिकरणसित छँदा पनि छैन। प्राधिकरण भनेको राज्य हो। यो निजी क्षेत्र होइन। आफैं आयोजना अध्ययन गर्ने, आफैं ठेक्कापट्टा गर्ने, आफ्नै पीपीए गर्ने र आफ्नै कर्मचारीलाई सेयर दिने विचित्रको कार्य प्राधिकरणले गर्दै आयो। यो जात्रा अन्य मुलुकमा हुँदैन र गर्न पाइँदैन पनि। प्राधिकरणले बनाएका आयोजनामा चरम राजनीतिक हस्तक्षेप भयो र सहायक कम्पनी खोल्नमा ठूलो बहाना पनि मिल्यो। तर प्राधिकरणले गठन गरेका सहायक कम्पनीमध्ये कसैले पनि सहज रूपमा आयोजना सम्पन्न गर्न सकेको उदाहरण छैन। माथिल्लो तामाकोसी भूकम्प र नाकाबन्दीको मारमा पर्यो। गतिलो ठेकेदार परेन। त्यसै लागत बढ्यो। निर्माण अवधि जति लम्बियो, उति लागत बढ्यो। प्रथम सहायक कम्पनी चिलिमेले नै निर्धारित लागत र समयमा आयोजना सकेन। भनियो, अनुभव थिएन। चिलिमेपछि अनुभव त थियो। तर काबुबाहिरको परिस्थिति (भूकम्प, बन्द, हडताल, नाकाबन्दी आदि) ले समयमा पूरा भएन। अहिले त प्राधिकरण आयोजनाविहीन जस्तै भइसकेको छ। प्राधिकरणलाई भनेर दिइएका आकर्षक आयोजना सहायक कम्पनीमा रूपान्तरण भए। प्राधिकरणको अल्पमतको सेयर रहने भए। ऋणप्रदायक संस्थाले आफू र आफ्ना कर्मचारीलाई सेयर दिने भए मात्र लगानी गर्ने सर्त अघि सारे। त्यसलाई बाध्यता भनियो। राज्यले चाहँदा नहुने थिएन। तर सबैको मिलिभगत भए। प्राधिकरणले दशक र त्योभन्दा बढी लगाएर माथिल्लो त्रिशूली थ्री ए करिब पूरा गर्यो। चमेलियामा त्यस्तै भयो। कुलेखानी तेस्रो पनि सकिन लाग्यो। राहुघाट दाताको सर्तजालमा पर्यो। यसपछि उससँग अब गतिलो आयोजनाको लाइसेन्स छैन। बूढीगण्डकी प्राधिकरणले नै अध्ययन गरेर यहाँसम्म ल्यायो। देशका ठूला नेताले चिनियाँ कम्पनीलाई बेचिदिए। प्राधिकरणले बनाउनुपर्छ भनिएको तमोर बेचबिखनको सूचीमा छ। कुनचाहिँ दलाल कमिसनको पोको लिएर आउँछ भनेर राजनीतिक नेतृत्व प्रतीक्षामा छ। हिउँदयाममा असाध्यै धेरै ऊर्जा उत्पादन गर्ने माथिल्लो अरुण (पिकिङ) सहायक कम्पनीमा रूपान्तरण भयो। प्राधिकरणभन्दा बाहिरियाका सेयर धेरै हुने गरी। अझ यसलाई जनताको जलविद्युत्मा रूपान्तरण गरिएको छ। प्राधिकरणको घाटा सरकारले सकार्ने, बेहोरिदिने। नाफाजति सेयरका नाममा कर्मचारी र अन्य असम्बद्ध निकायले खाने ? यो न्यायोचित हुन सक्दैन। बाह्रै महिना तोकिएको ऊर्जा उत्पादन गर्ने उत्तरगंगा अघिल्ला ऊर्जामन्त्री जनार्दन शर्माको राजनीतिक अभीष्ट पूरा गर्ने माध्यम बनाइएको छ। यो आयोजना पनि सहायक कम्पनीमै रूपान्तरित छ। शर्मा कुनै पनि हालतमा उत्तरगंगा बनाउन दिँदैनन्। उनलाई पूर्ववाईसीएल प्रमुख गणेशमान पुनको पनि साथ छ। शर्मा उत्तरगंगाको पानी रुकुमतिरै फर्काउन चाहन्छन्। रुकुम फर्काउने भनियो भने आयोजना प्राविधिक र आर्थिक रूपले अयोग्य हुन्छ। शर्माले उत्तरगंगालाई राजनीतिक प्रतिष्ठाको विषय बनाएका छन्। दूधकोसी (जलाशययुक्त) पनि सहायक कम्पनीमै अघि बढाउने भनिएको छ। यसरी नदी प्रवाहीदेखि अर्धजलाशय (पिकिङ) सम्म र जलाशययुक्तसम्म पनि सहायक कम्पनीमै अघि बढ्ने भए। निजी क्षेत्रले गर्दै आएको, प्राधिकरणले बिट मारिसकेको नदी प्रवाही आयोजना पनि राज्यले जनताको जलविद्युत् का नाममा अघि बढाउन थालेको छ। त्यसै पनि राजस्वबाट यहाँ विकास निर्माण थोपो हुनेवाला छैन। किनभने, जनताले तिरेको कर (राजस्व) ले नेता र कर्मचारीलाई तलबभत्ता नै खान पुग्दैन। मागेर र आन्तरिक ऋण उठाएको भरमा विकासले कहिले फट्को मार्ने हो। त्यसमाथि भएका सीमित स्रोत पनि राजनीतिक अभीष्ट पूरा गर्न कनिका छरेझैं बाँडिएको छ। अर्थतन्त्रको यो हालतबीच राज्यको सीमित स्रोत र साधन उत्पादक क्षेत्रमा लगानी हुनुपथ्र्याे। नेपालको सन्दर्भमा उत्पादक क्षेत्र भनेकै जलविद्युत् मात्रै हो। अन्य उद्योग फस्टाउन सक्ने अवस्था छैन, विविध कारणवश। नेपाललाई चाहिँदो बिजुली आपूर्ति भएर विदेशी मुद्रा आर्जन गर्न सक्ने एक मात्र आधार (अन्य प्रतिस्पर्धी वस्तु तथा उत्पादनको तुलनामा) जलविद्युत् नै हो। विद्युत् पर्याप्त हुँदा ग्यास, पेट्रोल, डिजेल आयात कम गर्न सकिन्छ। ऊर्जा आयातमा जाने पैसा अन्य क्षेत्रमा लगानी गर्न सकिन्छ। यसका लागि राज्यको लगानी पूर्ण जलाशययुक्त आयोजनामा हुनुपथ्र्याे। अहिले प्राधिकरणले अघि सार्न लागेको दूधकोसी पूर्ण जलाशययुक्त आयोजना आकर्षक छ। आकर्षक भएरै सहायक कम्पनी खडा गरियो। यो हुनुपथ्र्याे प्राधिकरणको पूर्ण स्वामित्वको। राज्यको सुविधा उपयोग गरेर कर्मचारीको सेयर संख्या बढाउने र लाभ लिने काम आमजनताका लागि रुचिकर हुन सक्दैन। प्राधिकरणले अहिले बनाउन लागेको तनहुँ हाइड्रो सहायक कम्पनीमा रूपान्तरण भयो। जबकि यसको पूर्ण लगानी सरकारी छ। सरकारकै हस्तक्षेप चल्छ। जुनसुकै ढाँचामा आयोजना बने पनि के फरक पर्यो भन्ने पनि छन्। तर यसको अन्तर्य अर्कै छ। प्राधिकरण अहिले पनि घाटामा छ। यसको घाटा अझै कैयन् वर्ष जारी रहनेछ। प्राधिकरणको घाटा सरकारले सकार्ने, बेहोरिदिने। नाफाजति सेयरका नाममा कर्मचारी र अन्य असम्बद्ध निकायले खाने ? यो न्यायोचित हुन सक्दैन। प्राधिकरणले राज्यलाई तिर्नुपर्ने सम्पूर्ण ऋण तिरेर, नोक्सानी भरेर पूर्ण नाफामा गएपछि यसले यस्ता सहायक कम्पनी खडा गर्दा प्रश्न उठ्दैन। सरकारले भर्खर २८ अर्ब रुपैयाँ घाटाको भड्ताल गरिदिएको छ। त्यो रकमले धेरै विकास निर्माण गर्न पुग्थ्यो। विश्वमा कहीं पनि जलाशययुक्त आयोजना निजी क्षेत्रले बनाएका छैनन् र बनाउन पनि सक्दैन। यो विशुद्ध राज्यको काम हो। यसमा नाफाघाटा हेरिँदैन। जब निजी क्षेत्रलाई विभिन्न रूपमा भित्र्याइन्छ, त्यहाँ नाफाघाटाको हिसाबकिताब आउँछ। कर्णाली राजमार्गमा विश्व बैंकले आफूले पनि लगानी गरेन र कैयन् वर्षसम्म सरकारलाई पनि बनाउन दिएन। विश्व बैंकले भनेको मानेको भए आज के कर्णाली राजमार्ग बन्थ्यो ? त्यो राजमार्ग बन्दा अर्थतन्त्रमा हुने मूल्य अभिवृद्धि, जनताले पाउने सुविधा, यातायात लागत आदिका अगाडि राज्यलाई कहिल्यै पनि घाटा पर्दैन। जलविद्युत्मा पनि त्यस्तै हो। सस्ता र आकर्षक आयोजना सहायक कम्पनीका नाममा धमाधम बाहिरिने हो भने प्राधिकरण कहिले स्वतन्त्र रूपमा उँभो लाग्ने ? प्रश्न आजको होइन, भोलिका लागि हो। कुलेखानी जलाशय सुनिश्चित हुँदै विद्युत जलविद्युतमा नागरिक लगानी जोखिमपूर्ण जलविद्युतका अप्ठ्यारा रोकिएको पीपीए र जलविद्युतको भविष्य प्रत्येक प्रदेशमा दुई ठूला जलविद्युत् आयोजना आर्थिक परिसूचकमा विद्युत निलगिरी जलविद्युत् आयोजना सुरु तीन दशकपछि जलाशययुक्त बिजुली"
नयाँ राजनीतिक प्रणालीप्रति प्रश्नैप्रश्न,"हिजोआज सत्तासीनहरू भन्छन्, यतिका काम गर्यौं समर्थन पाइँदैन, राम्रो कामलाई नकारात्मक किसिमले हेरिन्छ। सकारात्मक सोच राखिँदैन। जेमा पनि विरोध मात्र गरिन्छ इत्यादि। यस प्रकारको सरकारी निरीहतामा निकै टिठ लाग्यो। समीक्षा गर्नैपर्छ भन्ने उत्सुकता जाग्यो तर समर्थनमा लेख्नैपर्ने विषय मगजमा घुसेन। अहा ! भन्ने के त्यस्तो काम भयो ? जति घोत्लिए पनि प्रशंसाका शब्द फुर्न सकेनन्। राज्य सञ्चालकहरूबाट समर्थनमा बोल्न र लेख्नयोग्य काम नभएसम्म प्रशंसामा कलम चल्न असम्भव हुन्छ भन्ने तत्वबोध भयो। ठेकेदारले ठेक्का ओगट्छ काम हुँदैन। कर्मचारीले कामभन्दा बढी राजनीति गर्छन्। इमानदारको कदर हुँदैन। भ्रष्टाचार यति मौलायो कि सरकार देखेर पनि नदेखे झैं गर्छ। वायु सेवा निगम सिध्याइयो। पछिल्लो समयमा वाइडबडी गुपचुप पारियो। उच्च ओहोदा ओगट्नेहरू नै भ्रष्टाचारमा निर्लिप्त भएको खबर छापामा पढ्न पाइन्छ। फुटाएको बाटोघाटो समयमा निर्माण हुँदैन। धुवाँ, धुलोले मानिस दीर्घरोगी भए। दिनदिनै मरिरहेका छन्। आइसकेको मेलम्ची कमिसनको चक्करमा कामै रोकियो। अब तत्कालै मेलम्चीले सञ्जीवनी पाउने सम्भावना छैन। धर्मसंस्कृतिमा नैतिकताको ठूलो शक्ति आर्जन हुन्थ्यो। त्यसलाई समाप्त पार्न देशीविदेशी लागिरहेका छन्। राम्रो काम गर्नेलाई राजनीतिको खोल ओडेका पात्रबाट प्रहार हुन्छ। दुईतिहाइको सरकार छ। तर जनहितका प्रश्नमा उदास देखिन्छ। राष्ट्रिय विभूतिको खुलेआम अपमान हुन्छ। महँगी अनियन्त्रित छ। गुन्डागर्दी नियन्त्रण गरिनुपर्नेमा समाजमा तिनकै बोलवाला छ। यस्तो देख्दा पनि सत्तामा बस्नेहरू धेरै काम गर्यौं भन्न छोड्दैनन्। अबका नागरिकले सरकारले कति काम गर्यो स्वयं लेखाजोखा गरेका हुन्छन्। कुल बजेटको १५ प्रतिशत पनि खर्च नगर्नेले यति र उति काम गर्यौं भनी फूर्ति लगाउनु पर्दैन। तथ्यले नै तिनलाई नंग्याइसकेको छ। इमानजमानले मानिसमा आत्मविश्वास बढाउँछ। यहाँको लोकतन्त्रमा न इमान देखियो न वाचा पूरा गर्ने जमात नै भेटियो। जनतालाई भ्रमपूर्ण सन्देश प्रवाह गर्दै भुल्याउने काम भने तीव्र रूपमा गरियो, गरिँदै छ। रानीपोखरी धरहराजस्ता ऐतिहासिक धरोहरको पुनर्निर्माणमा समेत राजनीति हुन्छ। बाटोघाटो बनाई सुन्दर र हराभरा सहर निर्माण होला भन्ने नागरिक अपेक्षा थियो। भानुभक्तको कान्तिपुरी नगरी अहिले कुरूप भएको छ। राजनीतिमा माफिया भित्र्याइयो। जसले गर्दा नीति निर्माण तहमा समेत खरिदबिक्रीबाट प्रतिनिधित्व गराइयो। खरिदार, सुब्बा समाएँ भन्दै अख्तियार प्रफुल्ल हुन्छ। नाकाबन्दीको समयमा दुःखकष्ट सहेर पनि नेपालीले सरकारको समर्थन गरे। प्रशंसाका आवाज यत्रतत्र गुन्जिए। लेख रचनाले पत्रपत्रिका भरिए। अहिले पात्र उही भए पनि परिवेश फरक भयो। राष्ट्रको अस्तित्वमा खेलबाड गर्ने प्रवृत्ति रोकिएन। यस्तोमा केही चाटुकारबाहेक स्वाभिमानी नागरिकको कलमले आँखा चिम्लिएर समर्थनमा लेख्न सक्दैन। तसर्थ अहिले ठूलो उपलब्धि भनी प्रचार गरिएको संघीय लोकतन्त्र जनताका लागि कागलाई बेल पाक्यो हर्ष न विस्मात भएको छ। यो कटुसत्य हो। आज नेपालीले महसुस गरेको धरातलीय यथार्थ पनि यही हो। लोकतन्त्रमा विधि र प्रक्रियाबाट राज्यका निकायले काम गर्छन्। त्यहाँ व्यक्तिको हठले महत्त्व पाउँदैन। त्यसैले यसमा शक्ति पृथकीकरणको सिद्धान्तलाई अवलम्बन गरिन्छ। नामभन्दा पनि व्यवहार र आचरण लोकतान्त्रिक हुनु प्रणालीको सफलता मानिन्छ। जसमा जनहितमा काम गर्दा नागरिकले फेरि पनि फूलमालासहित शासन सत्तामा पुर्याउँछन्। यसको नवीन दृष्टान्त भारतमा हालै भएको निर्वाचन परिणामले पुष्टि गर्छ। जनभावनाविपरीत जाँदा भारतीय कांग्रेस र कम्युनिस्टको दुर्गति पनि नेपाली राजनीतिक नेतृत्वले बुझ्न आवश्यक छ। यहाँ जनपक्ष काम मुखले हुन्छ, कामले हुँदैन। सिन्डिकेट अन्त्य भनियो। अझ विकृत रूपमा सिन्डिकेट देखा पर्यो। जनताका आधारभूत आवश्यकता छोडेर चिनियाँ रेल भित्र्याउने भनियो, चिनियाँ राजदूतले नै पत्रकार सम्मेलन गरी त्यसको खिल्ली उडाइन्। आज आत्मनिर्भर हुने बाटो मेटिएको छ। परनिर्भर हुन राजनीतिले नै सिकायो। हरेक क्षेत्रमा परनिर्भर हुनुपरेको छ। भारतसँग मात्र ८० प्रतिशत व्यापार घाटा छ। यस्तोमा कसरी समर्थनमा लेख्ने ? एक दशकअगाडि चप्पल लाउन नपाउनेहरू आज करोडौंको मालिक भए। धनी हुनु राम्रो हो तर जनतालाई गरिब बनाएर लुट्नसम्म लुट्नु लोकतन्त्रका लागि घातक सिद्ध हुन्छ। अब त भ्रष्टलाई कारबाही हुन्छ भन्ने विश्वाससमेत हराइसक्यो। त्यसैले बोल्दा सत्य बोलिनुपर्छ, लेख्दा तथ्य मात्र लेखिनुपर्छ। राजनीतिका अधिकांश पात्रहरूमा अहिलेको प्रणालीप्रति नै द्विविधा देखिन्छ। मुखले बोल्न मात्र नसकेका हुन्। २०४६ को परिवर्तनपछि अभिजात्यहरू प्रजातन्त्रका ठेकेदारका रूपमा उदाए। ठेकापट्टा नियुक्ति, बढुवासरुवा आदिमा उनीहरूको जगजगी रह्यो। सरकारी जग्गादेखि कलकारखानासम्म माफियाकै कब्जामा गयो। विदेशीलाई स्वदेशी बनाउन त्यतिबेलै जग हालियो। प्रजातन्त्र माग्नेलाई थुन्ने, कुट्ने र मार्नेहरू राज्यका माथिल्लो तहमा पुगे। नागरिकले परिवर्तनको अनुभूति गर्न पाएनन्। त्यसैको फाइदा लिँदै माओवादीले सशस्त्र संघर्ष सुरु गर्यो। पुनः देशमा परिवर्तन भयो। जनताले ठूलै आशा गरे। अबचाहिँ केही हुन्छ भन्ने ठानियो। २०६३ को परिवर्तनले पनि व्यक्ति मोटाउने र नवसामन्ती जन्माउनेबाहेक केही परिणाम दिएन। परिवर्तनपछि झन् विकृति निम्तियो। अघिल्लो रात सबै नेपाली थिए भोलिपल्ट ब्युझिँदा जातजात र क्षेत्रक्षेत्रमा विभक्त भए। अहिले सत्तासीनहरू थामिनसक्ने गरी पुनः हौसिएका छन्। लोकतन्त्र भनेको अमूक दल वा दलका झुन्डहरूको स्वार्थ पूरा गर्ने थलो मात्र भयो। आजका जनतालाई गफ र कुराले नभएर काम र व्यवहारले परिणाम दिन सक्नुपर्छ। सही सिद्धान्त र विचारले राजनीतिमा गन्तव्य निर्धारित हुन्छ। सिद्धान्त छाडेर खराब विचार अँगाल्दा परिणाम दूषित एवम् कष्टकर हुन्छ। आज त्यसको फल भोग्न मुलुकवासी बाध्य छन्। हिजो यिनै पात्रहरूमा त्याग र निष्ठा थियो। सही विचार उजागर गर्थे। जब सत्ताको आसनमा बस्न पुगे तब यिनमा सोचविचार फेरियो। लोभ, लालच र दम्भमा मस्तिष्क खियाउन थाले। फलस्वरूप लोकतन्त्रको खोलमा संसारमा कहीं नभएको जात्रा यहीं देखियो। मुलुकले थेग्नै नसक्ने संघीय प्रणाली भित्र्याइयो। एकातिर मुलुक टुक्र्याउँछु भन्नेलाई कुम थपथपाइयो, अर्कोतर्फ समाजवादउन्मुख लोकतन्त्र भन्दै राष्ट्रको अर्थतन्त्र माफियाको जिम्मा लगाइयो। यस्तो विरोधाभासले मुलुक कहाँ पुग्छ ? विष र अमृत छुट्ट्याउन नसक्नेहरूको वर्चश्व रहेसम्म यस्तै बेथितिले प्रश्रय पाइरहन्छ। राजनीति सफल हुन खराब र असलको पहिचान हुनुपर्छ। अझै पनि सुधारका सम्भावना नभएको होइन। त्यसका लागि निष्ठा र आत्मविश्वास चाहिन्छ। व्यक्तिले आफू हिँड्ने बाटो ठीक छ या छैन, ठम्याउन सक्नुपर्छ। यसै प्रसंगमा अगस्टिनको एउटा वाक्य सान्दर्भिक ठहर्छ। उनले भनेका छन्, कुनै पनि चिज नियन्त्रण गर्न सकिएन भने शीघ्र आफ्नो बानी र बाटो फेर्न सक्नुपर्छ। जब मानिस पूर्ण विश्वस्त हुँदैन, तब उसले कुनै काम गर्न सक्दैन। यहाँ त्यही भएको छ। राजनीतिका अधिकांश पात्रहरूमा अहिलेको प्रणालीप्रति नै द्विविधा देखिन्छ। मुखले बोल्न मात्र नसकेका हुन्। रूख चढ्दा चिप्लिन्छु भन्ने सोच्यो भने फल टिप्न सकिँदैन। एकपटक चिप्लिए पनि मेहनत गर्न छोड्नु हुँदैन। रूख नै मक्किएको भए अर्को रूख चढ्ने सामथ्र्य देखाउनुपर्छ। मक्किएकोमा जबर्जस्ती चढ्दा भाँचिन्छ। यथास्थितिमा मुलुकले समृद्धि भेटाउने सम्भावना न्यून छ। अगस्टिनले भनेजस्तै सम्हाल्न खोज्दाखोज्दै परिस्थिति काबुमा नआए आनिबानी र मार्ग नै परिवर्तन गर्नुपर्छ। यसले राष्ट्रको उन्नति र नागरिकको भलो हुने वातावरण तयार पार्छ। कुशल राजनीतिका पात्रहरूको सफलताको कसी पनि यही हो। सत्य जहिले पनि तीतो हुन्छ। यही तीतो यथार्थलाई प्रस्तुत गर्दा विरोध वा समर्थन हुन्छ। दृष्टिकोणमा भरपर्छ।"
एपीएफ फाइनलमा,उदयपुर : मोरङ फुटबल एकेडेमीलाई २० ले हराउँदै सशस्त्र प्रहरी बलको एपीएफ क्लब उदयपुरमा जारी छैटौं उदयपुर गोल्डकप फुटबलको फाइनलमा प्रवेश गरेको छ। थरूहट रंगशालामा बुधबार भएको सेमिफाइनलमा मोरङलाई स्तब्ध बनाउँदै एपीएफले फाइनल यात्रालाई सुनिश्चित गरेको हो। एपीएफको जितमा हरि कार्की र प्रवीण स्याङत्याङले गोल गरेका थिए। खेल सुरु भएको ११औं मिनेटमा हरिले एपीएफको खाता खोलेका थिए। सुरुआतदेखि नै आक्रामक रूपमा मैदानमा उत्रिएको एपीएफका लागि प्रवीणले ४५औं मिनेटमा गोल गरेका थिए। दोस्रो हाफमा मोरङले रणनीतिलाई परिवर्तन गरे पनि स्ट्राइकर नवयुग श्रेष्ठलाई विपक्षी खेलाडीले रोकेपछि मोरङ एपीएफलाई नतिजा सुम्पन बाध्य बनेको थियो। एपीएफका प्रशिक्षक सुदीप श्रेष्ठले रणनीति सफल भएको प्रतिक्रिया दिए। उनले मेहनतको नतिजा राम्रो आएको बताए। सेमिफाइनलबाटै बाहिरिएको मोरङका प्रशिक्षक सञ्जीव बुढाथोकीले मौसमका कारण आफ्ना खेलाडीले खेल्न नसक्दा पराजय बेहोर्नु परेको बताए। खेलको म्यान अफ दी म्याच एपीएफका हरि कार्की घोषित भए। उनले सात हजार नगद पुरस्कार प्राप्त गरे। प्रतियोगिताअन्तर्गत बिहीबार आयोजक उदयपुर११ र गोर्खा ब्वाइज रूपन्देहीबीच खेल हुनेछ।
मार्टाले तोडिन् क्लोसको कीर्तिमान,पेरिस : ब्राजिलियन महिला खेलाडी मार्टाले विश्वकप फुटबलमा गजबको कीर्तिमान बनाएकी छन्। उनी महिला र पुरुष दुवै विश्वकपमा सर्वाधिक गोल गर्ने खेलाडी बनेकी हुन्। उनकै गोलको मद्दतले ब्राजिल जारी महिला विश्वकप फुटबलको अन्तिम १६ मा प्रवेश गरेको छ। बुधबार बिहान भएको समूह सी को खेलमा ब्राजिलले बलियो प्रतिद्वन्द्वी इटालीलाई १० गोलले हराउँदै अन्तिम १६ मा स्थान बनाएको हो। ब्राजिलको जितमा मार्टाले नै निर्णायक गोल गरिन्। मार्टाले ७४औं मिनेटमा पेनाल्टी गोल गरेकी थिइन्। विश्वकपमा उनले गरेको गोल संख्या १७ पुगेको छ। यसअघि विश्वकपमा सर्वाधिक गोल गर्ने कीर्तिमान पुरुष खेलाडी मिरोस्लाभ क्लोसको नाममा थियो। जर्मनीका प्रभावशाली खेलाडी क्लोसले पुरुष विश्वकपमा कुल १६ गोल गरेका थिए। पाँचौं पटक विश्वकप खेलिरहेकी ३३ बर्षीया मार्टाले हरेक विश्वकपमा ब्राजिलका लागि निर्णायक गोल गर्दै आएकी छन्। मार्टा ६ पटक विश्व वर्ष खेलाडी बन्न सफल कीर्तिमानी खेलाडी हुन्। सन् २००२ देखि ब्राजिलको सिनियर राष्ट्रिय टोलीबाट खेल्दै आएकी मार्टाले देशका लागि एक सय ४३ खेल खेल्दै कुल एक सय १३ गोल गरेकी छन्। जारी विश्वकपमा यो समूहबाट इटालीले यसअघि नै अन्तिम १६ मा स्थान बनाइसकेको छ। समूहको शीर्ष स्थानमा रहेको इटालीले ६ अंक बनाएको छ। समान ६ अंक बनाएको अस्ट्रेलिया उपविजेता र ब्राजिलले उत्कृष्ट तेस्रो बन्दै अन्तिम १६ मा स्थान बनाएका हुन्। यही समूहअन्तर्गत बुधबार भएको अर्को खेलमा अस्ट्रेलियाले जमैकालाई ४१ गोलले हराएयो। एकपक्षीय खेलमा अस्ट्रेलियाको जितमा चारवटै गोल साम केरले गरेकी थिइन्।
किन चोट लुकाएर खेलिरहे हसमतुल्लाह !,"म्यानचेस्टर : खेलमा हारजित स्वाभाविक प्रक्रिया हो। विश्वकप क्रिकेटको मंगलबारको खेलमा इङ्ल्यान्डले अफगानिस्तानलाई एक सय ५० रनले हरायो। त्यसलाई पनि सामान्य र नियमित प्रक्रिया नै मान्नुपर्छ। तर, सोही खेलका क्रममा भएको एउटा गम्भीर घटनाले भने यतिबेला क्रिकेट विश्लेषकहरूको ध्यान तानेको छ। घरेलु टोली इङ्ल्यान्डले अघि सारेको तीन सय ९८ रनको विशाल विजयलक्ष्य पछ्याउँदै थियो, अफगानिस्तान। ३०औं ओभरको खेल चलिरहेको थियो। अफगानिस्तानका ब्याट्सम्यान हसमतुल्लाह साहिदी क्रिजमा थिए। त्यतिबेला उनी २४ रन बनाएर खेलिरहेका थिए। इङ्ल्यान्डका मार्क उड बलिङमा थिए। मार्क उडले तीव्रगतिमा फालेको एउटा सर्ट पिच बल सीधै गएर हसमतुल्लाहको टाउकोमा ठोक्कियो। हेलमेट लगाएको भए पनि बल टाउकोमा ठोक्किएपछि हसमतुल्लाह रन्थनिएर क्रिजमा ढले। मार्क उडले फालेको बल एक सय ४५ किलोमिटर प्रतिघण्टाको गतिमा उनको टाउकोमा ठोक्किएको थियो। तत्काल चिकित्सकले मैदानमै उनको सामान्य उपचार गरे। त्यसपछि चिकित्सक, अम्पायर र टोलीका पदाधिकारीले पनि उनलाई नखेल्न सल्लाह दिए। तर, उनले कसैको भनाइ सुनेनन् र पुन: ब्याटिङ गर्ने आफ्नो अडान कायम राखे। लगत्तै उनी ब्याटिङका लागि क्रिजमा फर्किए। असहज रूपमा ब्याटिङ गर्दै उनले ७६ रन बनाए। त्यैपनि उनको टोली पराजित भयो। अन्तर्राष्ट्रिय क्रिकेटमा खेलका क्रममा बलले टाउकोमा लागेर खेलाडीको निधन भएको थुप्रै उदाहरण छन्। केही समयअघि मात्र अस्ट्रेलियन क्रिकेटर फिल ह्युग्सको पनि खेलका क्रममा बलले टाउकोमा लागेर निधन भएको थियो। त्यसैले खेल अधिकारीहरू हसमतुल्लाहको चोटबाट त्रसित बनेका थिए। खेल सकिएपछि उनलाई थप स्वास्थ्य परीक्षणका लागि अस्पताल लगियो। धेरैले हसमतुल्लाहलाई गम्भिर चोट लाग्दा पनि खेल नछाड्नुको कारण बारे प्रश्न गरे। हसमतुल्लाहले खेल नछाडनुको पछाडि जुन कारण दिए त्यो झनै रोचक छ। उनले आफ्नी आमालाई पीडा नहोस् भन्ने उद्देश्यले खेल नछाडेको बताए। आमा टेलिभिजन अगाडि बसेर मेरो हरेक खेल हेर्नुहुन्छ। त्यो खेल पनि उहाँले पक्कै हेर्नु भएको थियो। यदि मलाई तत्काल अस्पताल लगिएको भए उहाँलाई निकै पीडा हुने थियो। त्यसैले चोट सहेर पनि मैले खेललाई निरन्तरता दिएको हुँ, २४ वर्षीय हसमतुल्लाहले भने। एक वर्षअघिमात्र आफ्नो पिताको निधन भएकाले आफूले आमालाई थप पीडित बनाउन नचाहेको पनि बताए।"
बराबरीमा रोकियो ब्राजिल : तीन गोलले मान्यता पाएन,"रियो दी जेनेरियो : कोपा अमेरिका फुटबलको आफ्नो दोस्रो खेलमा आयोजक ब्राजिल बराबरीमा रोकिएको छ। ब्राजिललाई बुधबार बिहान खेलिएको खेलमा भेनेजुएलाले गोलरहित बराबरीमा रोकेको हो। खेलका क्रममा ब्राजिलले तीन गोल गरे पनि त्यसले मान्यता नपाउँदा घरेलु समर्थक निराश बनेका थिए। ब्राजिलले गरेको दुईवटा गोललाई भिडियो एसिस्टेन्ट रेफ्री (भीएआर) ले मान्यता दिएन। दोस्रो हाफको प्रारम्भमै ग्याब्रियल जिसस र अन्त्यतिर फिलिप कोउटिन्होले गरेको गोललाई भीएआर प्रविधिले अफसाइड घोषित गरेको थियो। त्यसअघि पहिलो हाफमै रोबर्टो फर्मिनोले गरेको गोललाई पनि रेफ्री जुलियो बास्कुननले अमान्य घोषित गरेका थिए। प्रतियोगिताको समूह ए मा रहेको ब्राजिल दुई खेलबाट चार अंक बटुल्दै तालिकाको पहिलो स्थानमा छ। ब्राजिलले आफ्नो पहिलो खेलमा भने बोलिभियालाई ३० गोलले हराएको थियो। पेरु पनि चार अंकसहित तालिकाको दोस्रो स्थानमा आसीन छ। पहिलो खेलमा भेनेजुएलासँग गोलरहित बराबरीमा रोकिएको पेरुले दोस्रो खेलमा भने बोलिभियालाई ३१ गोलले हरायो। भेनेजुएला दुई अंकसहित दुई अंकसहित तेस्रो र खाता खोल्न नसकेको बोलिभिया चौथो स्थानमा छन्। पेरुका लागि होजे पाउलो ग्वेरेरो, जेफर्सन फरफान र एडिन्सन फ्लोरेजले एकएक गोल गरे। ब्राजिलले आफ्नो तेस्रो खेल पेरुसँग खेल्ने छ। भेनेजुएलाले भने लिग चरणको आफ्नो अन्तिम खेलमा बोलिभियाको सामना गर्नेछ। खेल अवधिभर ब्राजिलले भेनेजुएलालाई दबाबमा राखेको थियो। ब्राजिलका खेलाडीले करिब ७० प्रतिशतभन्दा बढी समय आफ्नो खुट्टामा बल नचाए पनि त्यसले टोलीको जितमा कुनै सहयोग पुर्याएन। हामी समर्थकको भावनालाई बुझ्छौं तर, भीएआर प्रविधिलाई पनि हामीले मान्नुपर्छ, खेलपछि ब्राजिलका प्रशिक्षक टिटेले भने। कोपा अमेरिकामा एसियाका दुई टोली जापान र कतारसहित १२ देशले भाग लिएका छन्। जुलाई ७ तारिखसम्म चल्ने प्रतियोगितामा सहभागी टोलीलाई तीन समूहमा विभाजन गरिएको छ। समूह ए मा आयोजक ब्राजिल, पेरु, भेनेजुएला र बोलिभिया रहेका छन्। समूह बी बाट अर्जेन्टिना, कोलम्बिया, पराग्वे र कतारले प्रतिस्पर्धा गर्दैछन्। समूह सी बाट उरुग्वे, साबिक विजेता चिली, इक्वेडर र जापानले प्रतिस्पर्धा गर्दैछन्। प्रत्येक समूहका शीर्ष दुई र दुई उत्कृष्ट तेस्रो टोली क्वार्टरफाइनलमा प्रवेश गर्नेछन्। यसपटक कतारलाई सन् २०२२ को विश्वकप आयोजकको हैसियतमा आमन्त्रण गरेको हो। जापानलाई पनि आगन्तुक टोलीको रूपमा समावेश गरिएको हो। जापानले कोपा अमेरिकामा दोस्रो पटक सहभागिता जनाउने मौका पाएको हो। जापानले यसअघि सन् १९९९ मा पहिलो पटक भाग लिएको थियो। कोपा अमेरिका कपको सर्वाधिक सफल टोली उरुग्वे हो। उरुग्वेले १५ पटक उपाधि जितेको छ। त्यसपछि अर्जेन्टिनाले १४ पटक र आयोजक ब्राजिलले आठ पटक उपाधि जितेको छ। पराग्वे, चिली र पेरुले दुईदुई पटक तथा बोलिभिया र कोलम्बियाले समान एकएक पटक उपाधि जितेका छन्।"
विश्वकप क्रिकेटमा आज प्रभाव पार्न सक्ने खेलाडी,"प्याट कमिन्स (अस्ट्रेलिया) अन्तर्राष्ट्रिय क्रिकेटमा अस्ट्रेलिया सन्तुलित टोली हो। अस्ट्रेलियाको सबै पक्ष सबल छ। खासगरी अस्ट्रेलियाको ब्याटिङ बलियो छ। उत्कृष्ट ब्याटिङकै कारण अस्ट्रेलियाले थुप्रै खेल जितेको छ। तर, यस्ता धेरै क्षण आएका छन् जतिबेला अस्ट्रेलियाको जितमा बलरहरू महत्त्वपूर्ण सावित भएका छन्। यिनै बलरमध्ये एक हुन्, प्याट कमिन्स। २६ वर्षीय कमिन्स दायाँहाते तीव्रगतिका बलर हुन्। कमिन्सले अस्ट्रेलियाका लागि हालसम्म ५३ वटा एकदिवसीय अन्तर्राष्ट्रिय प्रतियोगिता खेल्दै कुल ९३ विकेट लिएका छन्। एकदिवसीय क्रिकेटमा उनको उत्कृष्ट प्रदर्शन ७० रन दिएर पाँच विकेट हो। उनले पाँचपटक चार विकेट पनि लिएका छन्। उनी टोलीका कुशल फिल्डर पनि हुन्। उनले हालसम्म १० वटा क्याचसमेत लिएका छन्। जारी विश्वकपमै पनि कमिन्सले ११ विकेट लिइसकेका छन्। अफगानिस्तान र पाकिस्तानविरुद्घको खेलमा उनले तीनतीन विकेट लिएका थिए। वेस्ट इन्डिज र श्रीलंकाविरुद्घको खेलमा भने उनले दुईदुई विकेट हात पारेका थिए। उनले भारतविरुद्घको खेलमा पनि एक विकेट लिएका थिए। बिहीबार बंगलादेशविरुद्घको खेलमा पनि उनी टोलीका लागि महत्त्वपूर्ण सावित हुन सक्छन्।"
सन्दीपको सनसनी,"काठमाडौं : नेपाली खेलकुदमा पछिल्लो समय चर्चाको शिखरमा रहेका खेलाडी हुन्, सन्दीप लामिछाने। उनी नेपाली खेलकुदको रोल मोडल पनि हुन्। नेपाली खेलकुदमा केही गर्न सकिन्न भन्नेका लागि एउटा गतिलो उत्तर हो, सन्दीप। विश्व क्रिकेट जगत्मा सन्दीपको उपस्थितिले नेपाली खेलकुद जगत्लाई धेरै आशावादी बनाएको छ। जतिबेला सन्दीपलाई कसैले चिन्दैन थियो, त्यही बेला उनको मनमा एउटा प्रश्न थियो, नेपालको राष्ट्रिय टोलीमा प्रवेश पाउन के गर्नुपर्छ ? यही एउटा प्रश्न उनी कस्ता छन् भनेर प्रस्ट पार्छ। त्यही प्रश्नले उनलाई चितवनको ट्रेनिङ सेन्टरमा पुर्यायो, त्यसपछि के भयो, त्यो त अब इतिहास हो। चितवनको क्याम्पाचौरबाट भरेको उनको उडान विश्व क्रिकेटका सबै नाम फ्रान्चाइज क्रिकेटका लिगसम्म पुगेको छ। उनी यस्ता खेलाडी हुन्, जसको चर्चा नेपालमै मात्र सीमित छैन, बरु चर्चा छ त पूरै विश्व क्रिकेटमा। वर्ष २०७५ मा उनको प्रदर्शनले उनलाई विश्व क्रिकेटकै एक उदीयमान स्टार बनाएको छ। विश्व क्रिकेटमा उनको नाम सुनेपछि केही न केही प्रतिक्रिया दिन खोज्ने पनि उत्तिकै होला। उनलाई नेपाली मिडियाले मात्र पछ्याइरहेको छैन, क्रिकेटमा रुचि राख्न सबै देशका मिडियाका लागि उनी प्रिय र चर्चा गर्न योग्य पात्र हुन्। अचेल कोही कति चर्चित छ भनेर नाप्न सामाजिक सञ्जालको मद्दत लिइन्छ। हामीले पनि यसलाई नै आधार मान्ने हो भने नेपाली खेलकुदमै उनी सर्वाधिक पछ्याइएका र पछ्याउन योग्य खेलाडी हुन्। सूची नै बनाउने हो भने फेसबुकमा उनलाई पछ्याउनेको संख्या दुई लाख ५६ हजार छ, इन्स्टाग्राममा यो संख्या एक सय ३१ हजार छ। अनि ट्विटरमा एक सय ४९ हजारको हाराहारीमा छ। के यो सन्दीप मैदानमा जति सफल छन्, त्यत्तिकै मैदानबाहिर पनि धेरैका प्रिय छन् भन्ने चिन्ह होइन र ? त्यसैले त सन्दीप पनि परेका छन्, एनएसजेएफ इन एसोसियसन विथ एक्सन स्पोर्टस एजडी प्रिजेन्स बजाब पल्सर स्पोर्टस अवार्ड पावर्ड बाइ गोल्डस्टार को पिपुल्स च्वाइस अवार्डको मनोनयमा स्पोर्ट्स अवार्डको यो विधामा पाच प्रत्यासी छन्। त्यसको निर्णय हुनेछ, मतका आधारमा। सामाजिक सञ्जाल फेसबुक र एसएमएसको मार्फत आएको मत यसको निर्णायक पक्ष हो। सगै राष्ट्रिय खेल संघका मुख्य प्रशिक्षक र आयोजक मञ्चका सदस्यले दिएको मतले विजेताको निर्णय हुनेछ। आपू यो अवार्डको मनोनयनमा परेपछि उनले भनेका छन्, म तेस्रो पल्ट यो स्पोर्ट्स अवार्डको मनोनयनमा परेको छु। मलाई यहासम्म पुग्न सहयोग गर्ने सबैलाई धन्यवाद। उनले ट्विटरमा पनि आफ्ना भावना पोखेका छन्, मैले यो अवार्ड जित्नेछु अथवा छैन, त्यो थाहा छैन। मैले पाएको साथ र मायाका लागि सबैप्रति आभारी छु। वर्ष २०७५ मा उनको सबैभन्दा उल्लेखनीय पक्ष लगातार दोस्रो वर्ष इन्डियन प्रिमियर लिग (आईपीएल) खेल्नु हो। त्यसपछि उनले अस्टेलियाको बिग बास खेले, वेस्ट इन्डिजको क्यारेबियन प्रिमियर लिग खेले। अनि पाकिस्तानको सुपर लिग, बंगलादेशको प्रिमियर लिग पनि। नेपालले ऐतिहासिक रूपमा वान डे र ट्वेन्टीट्वेन्टी अन्तर्राष्ट्रिय खेल्दा पनि उनी टोलीका प्रमुख सदस्य थिए। त्यस्तै आईसीसी वल्र्ड ट्वेन्टीट्वेन्टी एसिया रिजन क्वालिफायरमा उनले २४ विकेट लिएका थिए। अझ उनी एकै वर्ष ट्वेन्टीट्वेन्टी क्रिकेटमा ५० विकेट लिने भाग्यमानी केही खेलाडीमा पनि पर्छन्। अब यस्ता अद्वितीय खेलाडीलाई अवार्ड दिलाउने काम नेपाली क्रिकेटका प्रशंसकको हो।"
अस्ट्रेलियाविरुद्ध बंगाल टाइगरको हुँकार,"बर्मिङ्घम : विश्वकप क्रिकेटको बिहीबार हुने खेलमा अस्ट्रेलियाले बंगलादेशको सामना गर्दैछ। उक्त खेल नटिङ्घमस्थित ट्रेन्ट ब्रिजमा नेपाली समयअनुसार दिउँसो ३:१५ बजे सुरु हुनेछ। साबिक विजेतासमेत रहेको अस्ट्रेलिया पाँच पटकको उपाधिधारी टोली हो। बंगलादेश भने हालसम्म विश्वकपको क्वार्टरफाइनल चरणभन्दा अगाडि बढ्न सकेको छैन। अस्ट्रेलिया पहिलो संस्करणदेखि नै विश्वकपमा सहभागी हुँदै आएको छ भने बंगलादेशको यो केवल छैटौं सहभागिता हो। बंगलादेश सन् २००७ मा सुपर एट चरण र सन् २०१५ मा क्वार्टरफाइनलसम्म पुगेको थियो। सन् १९८७ मा पहिलो पटक विश्वकप जितेको अस्ट्रेलियाले त्यसपछि सन् १९९९, सन् २००३, सन् २००७ र सन् २०१५ मा पनि उपाधि चुमेको थियो। जारी विश्वकपमा भने अस्ट्रेलिया र बंगलादेश दुवैले छैटौं खेल खेल्न लागेका हुन्। आफूले खेलेका अघिल्ला पाँचमध्ये अस्ट्रेलिया एक खेलमा मात्र पराजित भएको छ। अस्ट्रेलियालाई भारतले हराएको थियो। अन्य खेलमा अस्ट्रेलियाले अफगानिस्तान, वेस्ट इन्डिज, पाकिस्तान र श्रीलंकालाई पराजित गरेको थियो। अस्ट्रेलियाले पाँच खेलबाट आठ अंक बटुलेको छ। बंगलादेशले भने अघिल्ला पाँचमध्ये दुई खेलमा जित हात पारेको छ। दुई खेलमा पराजय भोगेको बंगलादेशको एउटा खेल भने वर्षाका कारण रद्द भएको थियो। बंगलादेशले दक्षिण अफ्रिका र वेस्ट इन्डिजलाई हराएको थियो भने न्युजिल्यान्ड र आयोजक इङ्ल्यान्डसँग हार भोगेको थियो। बंगलादेश र श्रीलंकाबीचको खेल वर्षाका कारण रद्द भएको थियो। यी दुई टोलीबीच हालसम्म खेलिएको एकदिवसीय अन्तर्राष्ट्रिय प्रतियोगिताको नतिजालाई हेर्दा भने अस्ट्रेलिया निकै बलियो देखिन्छ। यी दुई टोलीबीच २० वटा एकदिवसीय खेल भएका छन्। १८ खेलमा अस्ट्रेलियाले जित हात पारेको छ भने एक खेलमा मात्र बंगलादेश विजयी भएको छ। सन् २००५ मा कार्डिफमा भएको खेल बंगलादेशले पाँच विकेटले जितेको थियो। यी दुईबीचको एक खेल भने अनिर्णित रूपमा सकिएको छ। यसैगरी यसअघिका विश्वकपको नतिजालाई हेर्दा पनि अस्ट्रेलिया नै बलियो देखिन्छ। हालसम्म विश्वकपमा यी दुई टोलीबीच तीनवटा खेल भएको छ। दुई खेलमा अस्ट्रेलिया विजयी भएको छ भने एक खेल अनिर्णित रूपमा सकिएको छ। सन् १९९९ को विश्वकपमा अस्ट्रेलिया सात विकेटले विजयी भएको थियो भने सन् २००७ मा पनि अस्ट्रेलियाले बंगलादेशलाई १० विकेटले हराएको थियो। जारी विश्वकपमा यी दुबै टोली लयमा देखिएका छन्। आफ्नो पछिल्लो खेलमा वेस्ट इन्डिजले दिएको तीन सय २२ रनको विशाल लक्ष्य भेट्टाएर बंगलादेशले आफ्नो वास्तविक क्षमताको परिचय दिइसकेको छ। दक्षिण अफ्रिकाविरुद्घको खेलमा पनि तीन सय ३० रन बनाएर बंगलादेशले आफ्नो ब्याटिङ कमजोर नभएको सन्देश दिएको छ। अन्य खेलमा पनि बंगलादेशले उत्कृष्ट ब्याटिङ गरेको छ। यसका अतिरिक्त बंगलादेशको बलिङ पनि स्तरीय छ। यसैगरी बंगलादेशका अलराउन्डर सकिब अल हसन जारी विश्वकपमा लगातार दुई शतक प्रहार गरेर लयमा छन्। बंगलादेशकै मध्यक्रमका ब्याट्सम्यान लिटन दासले समेत वेस्ट इन्डिजविरुद्घको खेलमा अविजित ९४ रन बनाएर आफू कुनै पनि बेला टोलीका लागि उपयोगी सिद्ध हुने संकेत दिएका छन्। अर्कोतिर अस्ट्रेलिया पनि लयमा छ। अस्ट्रेलियन टोलीमा प्रतिभाशाली र अनुभवी खेलाडीको कमी छैन। अस्ट्रेलियाको ब्याटिङ, बलिङ र फिल्डिङ तीनवटै पक्ष उत्कृष्ट छ। घाइते भएका कारण अघिल्लो खेलमा अनुपस्थित रहेका अस्ट्रेलियाका भरपर्दा अलराउन्डर मार्कुस स्टोइनिस पनि बिहीबार मैदानमा फर्कने सक्ने सम्भावना छ। त्यसैले पनि बिहीबार खेलिने यी दुई टोलीबीचको भिडन्तले विश्वभरका क्रिकेट पारखीलाई गतिलो मनोरञ्जन दिने पक्का छ। आजको खेल अस्ट्रेलियाविरुद्ध बंगलादेश ट्रेन्ट ब्रिज (दिउँसो ३:१५ बजे) नटिङ्घम एकदिवसीयमा दुई टोली कुल : २० खेल अस्ट्रेलिया विजयी : १८ खेल बंगलादेश विजयी : १ खेल अनिर्णित : १ खेल विश्वकपमा दुई टोली कुल : ३ खेल अस्ट्रेलिया विजयी : २ खेल बंगलादेश विजयी : ० खेल अनिर्णित : १ खेल"
चार बलमा चार विकेटको कीर्तिमान,विश्वकप क्रिकेटको इतिहासमा आफूले बलिङ गरेको लगातार चार बलमा चार विकेट लिने एकमात्र बलर श्रीलंकाका लासिथ मालिंगा हुन्। उनले सन् २००७ को विश्वकपमा आफूले बलिङ गरेको लगातार चार बलमा चार विकेट लिएर यस्तो कीर्तिमान बनाएका थिए। उक्त विश्वकपको दक्षिण अफ्रिकाविरुद्घको सुपर एट चरणको खेलमा ४५औं ओभर बलिङ गर्ने जिम्मा मालिंगाले पाएका थिए। उनले ४४५ ओभरमा सान पोलक (१३ रन) को विकेट लिए। त्यसलगत्तै ४४६ ओभरमा एन्ड्र्यु हल (शून्य रन) लाई पेभेलियन फर्काए। त्यसपछि ४६औं ओभर फाल्न श्रीलंकाका अर्का बलर आए। ४६औं ओभरमा श्रीलंकाले कुनै पनि विकेट लिन सकेन। त्यसपछि ४७औं ओभर फाल्ने जिम्मा पुन: मालिंगाले नै पाए। ४६१ ओभरमै मालिंगाले ज्याक्स कालिस (८६ रन) को विकेट लिए। त्यसलगत्तै ४६२ ओभरमा मालिंगाले मखाया नितिनी (शून्य रन) लाई पेभेलियन फर्काएका थिए। यद्यपि उक्त खेलमा दक्षिण अफ्रिका एक विकेटले विजयी भएको थियो। ३५ वर्षीय मालिंगाको यो कीर्तिमान अहिलेसम्म पनि तोडिएको छैन। जारी विश्वकपमा पनि मालिंगा श्रीलंकाली टोलीमा छन्। खेलाडीका रूपमा सम्भवत: यो उनको अन्तिम विश्वकप हो।

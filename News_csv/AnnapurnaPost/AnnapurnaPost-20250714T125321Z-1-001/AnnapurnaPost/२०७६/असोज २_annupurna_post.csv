शीर्षक,विवरण
सबै नेपालीको संविधान,"१९९७ सालको सहादतको इतिहास र फागुन ७ को प्रजातन्त्रको बन्ध्याकरण गरेर बनेको नेपालको संविधानले चार वर्ष बितिसक्दा पनि सर्वस्वीकार्य हुन सकेको छैन। संविधान दिवसमा सम्मानित मरणोपरान्त नेपाल रत्नहरूको आत्मासमेत जुलुसमा सामेल भएको नदेखेपछि जनसमुदायले पनि सहभागी हुने उत्साह नदेखाउनु स्वाभाविकै हो। विभूषण शिरोमणि ज्ञानेन्द्र शाहको सिको गरेर तक्मा पाएका राष्ट्रपति र उपराष्ट्रपतिका छोराछोरीसमेतले जाँगर नदेखाएपछि सरकारले आमनागरिकलाई जयजयकार गर्न उर्दी नै जारी गर्नुपर्ने खण्ड खातिर आइलाग्यो। सात दल र माओवादीको बाह्रबुँदे सम्झौताको जगमा संविधानसभाले बल्लतल्ल बनाएको संविधानको घाँटी निमोठ्न भारतका तत्कालीन एस जयशंकरले नेपालमै आएर दबाब दिँदा पनि खुट्टा नकमाई संविधान घोषणा गरेकोमा तत्कालीन प्रधानमन्त्री सुशील कोइराला यो संविधानका प्रमुख संरक्षक हुन पुगेका छन्। संविधानको घोषणा गरेवापत अघोषित नाकाबन्दीको जाँतोमा पिसिएर नेपाली जनताले चर्को मूल्य चुकाउनु मात्र परेन। संविधान दिवसको हर्षोल्लासको दिनलाई कालो दिनको घाँडो मात्र झुन्ड्याइएन, संविधानविरोधी लहरलाई फलदायी बनाउन हस्तक्षेपकारी थांग्र्रो पनि हालियो। परिणामस्वरूप, सरकारमा नेतृत्व गरेको दल नै कालो दिवस मनाएर राजनीतिक नैतिकताको विचलन र राज्यसत्ताको घुसपैठको दोहोरो भूमिका खेल्न सफल भयो। यस्ता विकृतिले गर्दा समृद्धिको यात्रा गन्तव्यहीन भएर जनतामा निराशा छाएको छ। संविधान र प्रजातन्त्रको अवधारणामा एकदलीय सर्वसत्तावादले गाँज्न थालेकाले संविधान दिवस मनाउन पनि उर्दी जारी गर्नुपरेको छ। यसले पुस १ गतेको पञ्चायती संविधान दिवसको झझल्को दिन्छ। राजाले दिएको निरकुंश संविधान दिवस मनाउने शैलीलाई जनताको संविधानले पछ्याउनुपर्ने बाध्यतालाई शुभसंकेत मान्न सकिँदैन। २००४ सालमा पद्मशमशेरले सैंवैधानिक इतिहासको सूत्रपात गरे भने राजा महेन्द्रले आफूमा रहेको सार्वभौमसत्ताका आधारमा २०१५ साल र २०१९ सालको संविधान घोषणा गरे। जनआन्दोलनमा टेकेर आएको २०४७ को संविधानले पहिलोपटक प्रजाबाट जनता बनायो, त्यो पनि सार्वभौमसत्तासम्पन्न। अहिलेसम्मको नेपालको संविधानको आत्मघाती नियतिबाट ०४७ सालको संविधान पनि अपावाद हुन सकेन। त्यो के भने चल्न सकुञ्जेल चल्छ। नसक्दा ऊल्टिन्छ। त्यो कालचेत सँगसँगै परिमार्जित हुन सकेको छैन। एकपटक पनि संशोधन नभईकन संसारकै उत्कृष्ट भनिएको संविधानको अन्त्य भयो। बरू २०६२ मा जारी अन्तरिम संविधानले धारा ४८ मा संशोधनको अधिकार व्यवस्थापिकासंसद्लाई दिएको थियो। तर वर्तमान संविधानले घुमाउरो पाराले पूर्णविराम लगाउन खोजेको छ। धारा २७४ को उपधारा १ मा नेपालको सार्वभौमिकता, भौगोलिक अखण्डता, स्वाधीनता र जनतामा निहित सार्वभौमिकताको प्रतिकूल हुने गरी यो संविधान संशोधन गर्न सकिने छैन भन्ने उल्लेख छ। बरु संशोधनको प्रावधानलाई जस्केलाबाट धारा २७५ को धारा १ ले जनमतसंग्रहको व्यवस्था गरेको छ। राष्ट्रिय महŒवको कुनै विषयमा जनमत संग्रहबाट निर्णय गर्न आवश्यक छ भनी संघीय संसद्मा तत्काल कायम रहेका सम्पूर्ण सदस्य संख्याको दुईतिहाइ सदस्यको बहुमतबाट निर्णय भएमा त्यस्तो विषयमा जनमत संग्रहबाट निर्णय लिन सकिन्छ भन्ने उल्लेख छ। गत साल मात्र प्रधानमन्त्री ओलीले संविधान असंशोधनीय धर्मग्रन्थ र स्तूति श्लोक होइन भन्दा पनि कामले सिन्को भाँचेका छैनन्। राजपाजस्ता संशोधनवादी पार्टीलाई थुमथुमाउनका खातिर मात्र शब्द खर्च गरेका हुन् भनेर सहजै बुझ्न सकिन्छ। प्रधानमन्त्रीले गाँठो पारेर राख्नुपर्ने कुरा के छ भने अमेरिकाको संविधान २४० वर्षदेखि टिक्नुमा यसका प्रावधानको लचकतालाई लिन सकिन्छ। अमेरिकाको संविधानले भोलिको पुस्ताको परिवर्तित राजनीतिक, आर्थिक र सांस्कृतिक अधिकार र आकांक्षालाई आत्मसात गरेको भएरै दीर्घजीवी भएको भन्ने संविधानविद्हरूको बुझाइ छ। संविधानका हरेक प्रावधानको समयअनुकूल व्याख्या अदालतले मात्र नभएर संसद्ले समेत गर्दै आएकाले नै अमेरिकाको संविधान झन् प्रबल र सबल भएको हो। तर, नेपालको संवैधानिक विकासक्रममा संसद् र अदालतमा प्रश्न नै उठेनन्। उठेर पनि अनुत्तरित नै रहे। संविधानका अक्षर र भावनालाई सशक्त कार्यान्वयनका लागि मुलुकका कार्यपालिका, व्यवस्थापिका र न्यायपालिकाले लिनुपर्ने चट्टानी संकल्पको विकल्प छैन। शान्ति प्रक्रियाको सञ्जीवनीका रूपमा आएको संविधानले बेपत्ता पारिएका र पीडितहरूको उपचार र राहत त कता हो कता तत्सम्बन्धी गठन भएका सत्य निरूपण र बेपत्ता पारिएका आयोगहरूलाई ब्युँताउनुको बदला आकार दिनसमेत अवज्ञा गरिरहेको छ। तत्कालीन विद्रोही माओवादी र संस्थापन एमालेको सकसपूर्ण एकीकरणलाई नै शान्ति प्रक्रियाको मानक मानेर कसरी चित्त बुझाउने ? संघीय लोकतान्त्रिक गणतन्त्रात्मक शासन व्यवस्थाको माध्यमद्वारा भनेर संविधानसभाले पारित गरेको प्रावधानलाई परिणामको कसीमा घोट्दा जन्मजात शत्रु व्यहोरेको संघीयता धरापमा परेको छ। संघले प्रदेश र स्थानीय सरकारलाई अधिकारसम्पन्न बनाउन अकर्मण्यता देखाइरहेको छ। प्राकृतिक स्रोतको बाँडफाँट आयोगको अभावमा २ नं प्रदेशले संघीय सरकारलाई वन सम्पदाको अधिकार माग्दै मुद्दा हालेको छ। त्यसैगरी कालीगण्डकीको जलस्रोतलाई लिएर प्रदेश ४ र ५ का नेताबीचको झगडा सतहमा उत्रेको छ। त्यसैगरी प्रदेशहरूले फास्ट ट्र्याकमा निर्माण गर्ने भनिएका विधेयक र कानुनहरू ट्र्याक पनि बस्न सकेका छैनन्। संविधानले २२ वटा विषयलाई मात्र स्थानीय सरकारको एकल अधिकार दिएको छ। साझा विषयमा संघ र प्रदेशले बनाएका कानुनसँग नबाझिने गरी कानुन बनाउन स्थानीय सरकार आतुर भए पनि बाटो अझै खुल्न बाँकी नै छ। तीनै तहको निर्वाचनले संविधानलाई मात्र होइन, लोकतन्त्रलाई नै नयाँ उचाइमा पुर्याइदिएको छ। बरू गणतन्त्रले भने पुरानै चेतनाको अभ्यासले गर्दा एउटा राजाको सट्टामा थुप्रै राजा जन्माएको महसुस गराइँदै छ। जहाँसम्म समाजवादको कुरा छ। सत्तापक्ष समाजवादी, प्रतिपक्षी समाजवादी, संविधान समाजवादी तर प्रयोग घोर पुँजीवादी। त्यसको नमुना हो संसद्मा पेस भएको भूमिसम्बन्धी विधेयक। यो विधेयकले ०२१ सालमा उद्योग र कृषिफार्मका नाममा लुकाइएको हदबन्दीभन्दा बढीको जग्गा बेच्न पाउने भएका छन्। त्यसैगरी संविधानको मौलिक हकको चापले थिचिएर निर्मलाको बलात्कारपूर्ण हत्या हुन्छ। शान्तिसुरक्षाको ठेकेदार गृहमन्त्री पुँजीवादतिर औंला ठड्याएर जघन्य अपराधबाट मुन्टो बटार्छन्। यस्ता कतिपय घटनाको सत्यतथ्य मिडियाले सतहमा ल्याएपछि सरकारले प्रेस तथा अभिव्यक्ति स्वतन्त्रतालाई बलि चढाउन ठिक्क पारेको छ मिडिया काउन्सिल विधेयक ल्याएर। संविधानले निर्दिष्ट गरेका समावेशीका प्रावधान पनि झारा टार्ने हिसाबले, सही ढंगले प्रयोग हुन सकेका छैनन्। संविधानका अक्षर र भावनालाई सशक्त कार्यान्वयनका लागि मुलुकका कार्यपालिका, व्यवस्थापिका र न्यायपालिकाले लिनुपर्ने चट्टानी संकल्पको विकल्प छैन। यसरी मात्र कालो दिन मेटेर सबै नेपालीलाई स्वीकार्य संविधानको सुनौलो बिहानी रच्न सकिएला।"
लगानीका निम्ति नीतिगत हस्तक्षेप,"लगानीकर्ताले जोखिम मोलेर लगानी गर्छु भन्दा राज्यले त्यसको प्रत्याभूति गरिदिनुपर्छ, अनि मात्र लगानी आउँछ अघिल्लो साता राजधानीमा आयोजित लगानी सम्मेलनको अवसर पारेर विश्व बैंकले नेपाल पूर्वाधार क्षेत्र मूल्यांकन प्रतिवेदन सार्वजनिक गर्यो। बैंकको प्रतिवेदनअनुसार नेपालले साँच्चिकै विकास गर्न चाहेको हो भने कूल गार्हस्थ्य उत्पादन (जीडीपी) को वार्षिक १० देखि १५ प्रतिशतसम्म लगानी आवश्यक पर्छ। यो लगानी कुनै एकाध वर्षनिम्ति होइन, केही दशकसम्म। अझ सन् २०३० सम्म मध्यमस्तरीय आय भएको मुलुकमा दरिन नेपालले हरेक वर्ष यस्तो लगानी आवश्यक पर्ने विश्व बैंकले औंल्याएको छ। यसनिम्ति नेपालले लगानीमैत्री वातावरण बनाउन नीतिगत हस्तक्षेप गर्न जरुरी छ। क्षेत्रगत तहको जगदेखि नै सुधार, दिगो आयोजना संरचना, प्रणालीगत र रणनीतिक सार्वजनिक लगानी व्यवस्थापन तथा आयोजना छनोट र लगानीमैत्री नीति तथा नियमन सुधारका आवश्यकता हुन् भनी विश्व बैंकले भनेको छ। विश्व बैंकले प्रस्ट रूपमा भनेको सार्वजनिक लगानी मात्र पर्याप्त हुँदैन, निजी लगानी अत्यावश्यक छ। निजी लगानी त्यतिबेला सम्भव छ, जतिबेला लगानीकर्तालाई प्रतिफल दरको सुनिश्चितता, झण्झटरहित प्रशासन, नीतिगत स्पष्टता र एक द्वार कानुनी बन्दोबस्ती हुन्छ। यसैका लागि विश्व बैंकले जोड दिएको हो। कुनै पनि लगानीमा प्रतिफल निर्णायक हुन्छ। प्रतिफल जोखिमसित सम्बद्ध हुन्छ। जति जोखिम कम हुन्छ, प्रतिफल पनि थोरै हुन्छ। जोखिम धेरै भएको अवस्थामा प्रतिफल पनि धेरै हुन्छ। वित्तशास्त्रको यो सामान्य नियम हरेक लगानीमा लागू हुन्छ। क वर्गको वाणिज्य बैंकमा बचत गर्नु र सहकारीमा गर्नुमा जति फरक छ, त्यति नै फरक जापान वा अमेरिकामा गर्नु र नेपालमा लगानी गर्नुमा छ। सहकारीमा प्रतिफल (रिटर्न) धेरै हुन्छ। आजभोलि १६ प्रतिशतसम्म। तर त्यही ब्याजदर वाणिज्य बैंकमा ५ प्रतिशत छ। तर सहकारी कतिखेर भाग्छ वा बन्द हुन्छ, थाहा छैन। वाणिज्य बैंकमा गरिएको बचत तुलनात्मक रूपले सुरक्षित हुन्छ। यही सुरक्षा र जोखिमले ब्याजदर निर्धारण हुँदै आएको छ। नेपालको जलविद्युत्मा लगानी गर्नु जोखिम लिनु पनि हो। त्यही भएर लगानीकर्ताले पुँजीमा गरिएको लगानी (रिटर्न अन इक्विटी आरओई) को १७ प्रतिशतभन्दा बढी प्रतिफल खोज्छन्। हिजो खिम्तीको पीपीए हुँदा तत्कालीन एमाले सरकार आएका कारण देखाएर नर्वेको एसएन पावरले राजनीतिक जोखिम बढेको भन्दै सहमत भइसकेको विद्युत् खरिद दर (पीपीए) मा संशोधन गरी बढाउन लगायो। लगानीकर्ताहरूले विद्युत् प्राधिकरणले दिने पीपीए दर मात्र हेर्दैनन्, मुलुकमा विद्यमान आर्थिक, सामाजिक, राजनीतिक र बाह्य जोखिमको पनि विश्लेषण गरेका हुन्छन्। र, उनीहरू उच्च प्रतिफल प्राप्त गर्नका लागि यी जोखिम उठाएरै आएका हुन्छन्। अमेरिकामा चारपाँच प्रतिशभन्दा बढी प्रतिफल छैन। जापानमा सन् १९८१ देखि सन् १९१८ सम्मको औसत पुँजी प्रतिफल दर ५५६ प्रतिशत छ। यस्तो प्रतिफल दर कम हुनुको मुख्य कारण त्यहाँ जोखिम झण्डै शून्यसरह छ। तर, नेपालमा ठीक उल्टो छ। त्यही भएर यहाँ जोखिम छ र नै उच्च प्रतिफलको अपेक्षा लगानीकर्ताले गरेका हुन्छन्। यसको सुनिश्चितता नभएसम्म लगानी आउँदैन। विप्रेषण आप्रवाह घटेमा लगानी गरिएको नाफा डलरमा भुक्तानी गर्न नसक्ने ठूलो जोखिम छ। राजनीतिक दलले चन्दा नपाए उद्योग बन्द गराउने अवस्था छ। ट्रेड युनियनका दादागिरी अद्यापि छ। नेपालको क्रेडिट रेटिङ छैन। विदेशी विनिमयको जोखिम भड्ताल गर्ने संयन्त्र (हेजिङ) छैन। नेपाल अभै पनि इन्भेस्टमेन्ट म्याप (लगानी चित्र) मा पर्दैन। हाम्रो मुद्रा अवमूल्यन हुने क्रम बढ्दो छ। स्वदेशी मुद्रा बलियो छैन। यो अवस्थामा जोखिम मोलेरै लगानीकर्ता आउने हो। लगानी चाहे त्यो विदेशी होस् वा स्वदेशी अहिलेको आवश्यकता हो। अझ विदेशीभन्दा पनि स्वदेशी लगानीलाई बढी जगेर्ना गर्नुपर्ने अवस्था छ। उनीहरू जोखिम मोलेर लगानी गर्छु भन्दा राज्यले त्यसको प्रत्याभूति गरिदिनुपर्छ, अनि मात्र लगानी आउँछ। अहिलेको सन्दर्भमा १७ प्रतिशतभन्दा कम प्रतिफलमा लगानीकर्ता आउँदैन। हाम्रा अर्थमन्त्रीले गत साता २५ प्रतिशतसम्म प्रतिफल सुनिश्चित गरिदिने भाषण त गरे, तर कर्म भने त्यसको ठीक विपरीत छ। लगानीको प्रबल सम्भावना भएको क्षेत्र नेपालको सन्दर्भमा जसले जति भने पनि जलविद्युत् नै हो। निर्यातमूलक जलविद्युत्मा विदेशी लगानी आवश्यक छ भने आन्तरिक खपतका लागि स्वदेशी। तर यसका लागि चाहिने बन्दोबस्ती राज्यले अभै गर्न सकेको छैन। निजी क्षेत्रमैत्री नीतिगत व्यवस्था हुनुपर्छ भनेर विश्व बैंकले सार्वजनिक रूपमा भनिरहेका बेला स्वदेशका २० वटा आयोजनाले आफ्नो तालाचाबी सरकारलाई बुझाउने तयारी गरिरहेका छन्। यसले गर्दा निजी क्षेत्रको लगानी सुरक्षित गर्न र उनीहरूलाई यो क्षेत्रमा आकर्षित गर्न राज्यले धेरै कुरामा सुधार गर्नुपर्ने टड्कारो रूपमा देखाएको छ। जलविद्यत्का सन्दर्भमा अहिलेको हाम्रो आवश्यकता जलाशययुक्त र अर्धजलाशय (पीआरओआर) नै हो। नदी प्रवाहीमा हामीले कीर्तिमान कायम गरिसक्यांै र यस प्रकृतिको बिजुली अब चाहिँदैन भनेर विद्युत् प्राधिकरणले घोषणा नै गरिसक्यो। अहिलेसम्म नेपालका निजी क्षेत्रले जलाशय र अर्धजलाशयमा लगानी गर्न सकेका छैनन्। जलाशययुक्तवालामा त सोच्नसम्म पनि सकेका छैनन्। नदीप्रवाहीले बर्खायाममा जडित क्षमतामा उत्पादन गर्ने तर हिउँदयाममा एकतिहाइ मात्रै। बर्खायाममा झण्डै दुई खर्ब रुपैयाँको बिजुली खपत हुन्छ कि हुँदैन भन्ने तनावमा प्राधिकरण छ। यसको ठीक विपरीत हिउँदयाममा भारतबाटै बिजुली आयात गर्नु परिरहेको छ। लगानीको प्रबल सम्भावना भएको क्षेत्र नेपालको सन्दर्भमा जलविद्युत् नै हो। निर्यातमूलक जलविद्युत्मा विदेशी लगानी आवश्यक छ भने आन्तरिक खपतका लागि स्वदेशी। तर यसका लागि चाहिने बन्दोबस्ती राज्यले अझैँ गर्न सकेको छैन। गत वर्ष झण्डै २४ अर्ब रुपैयाँको बिजुली भारतबाट आयात भएछ। यो क्रम कुनै एकाध वर्षका लागि होइन, दशकौंसम्मका लागि हो। तर, भारतीय बिजुली विस्थापन गर्न सक्ने पिकिङ तथा जलाशययुक्तमा राज्य र देशका निजी क्षेत्रको लगानी जरुरी छ। राज्यले लगानी गर्न त्यति प्राथमिकता दिएको छैन। निजी क्षेत्र पिकिङमा आउन सक्छन्। त्यो आउने वातावरण राज्यले बनाउनु पर्यो। जति पिकिङ विद्युत्मा लगानी आउँछ, त्यसको प्रत्यक्ष फाइदा राज्यलाई पुग्छ। नदीप्रवाहीमा निजी क्षेत्रले प्राधिकरणको समानान्तर निर्माण गरेर देखाइसकेका छन्। अब पिकिङमा केही नीतिगत हस्तक्षेप र सुधारले पीआरओआरको पनि बाटो खुल्छ। क्षेत्रीय ऊर्जा बजारमा नदी प्रवाहीवाला र बेस लोड (आधार भार) वालाले मूल्य पाउँदैन। जलाशययुक्त वा पिकिङ भनेको डिजेलसरह हो। ब्याट्री हो। भारतलगायत क्षेत्रीय बजारमा मूल्य पाउने भनेकै यस्तै पिकिङ ऊर्जाले मात्र हो। नेपालले आगामी वर्षदेखि बेच्न खोजेको पिकिङ ऊर्जा होइन, बढी भएको (स्पिल) ऊर्जा हो। त्यसले बजार पाउन निकै कठिन छ। जलविद्युत् नै त्यस्तो ऊर्जा हो, जसले केही क्षणमै जडित क्षमताअनुसार ऊर्जा पैदा गर्न सक्छ। एक हजार मेगावाटको डिजेल प्लान्टले पूरा क्षमतामा उत्पादन गर्न २४ देखि ४८ घण्टा लाग्छ। यसको अर्थ एक हजार मेगावाटको लोड एकैछिनमा आपूर्ति हुँदैन। यही कारण तापीय ऊर्जाको बाहुल्य रहेको भारत, बंगलादेशलगायतका बजारमा नवीकरणीय र विशेषगरी जलविद्युत् ऊर्जाको बढी खाँचो छ। बेसलोडका लागि थर्मल (तापीय), ग्यास र आणविक ऊर्जाबाट काम चलाइएको हुन्छ। तर पिकका लागि जलविद्युत् नै चाहिन्छ। त्यसमाथि पिकिङ इनर्जीको मूल्य पनि गतिलै हुन्छ। तर हामी जलाशययुक्त बनाइरहेका छैनौं, पिकिङमा ध्यान गएको छैन। नदी प्रवाहीका स्पिल (बढी) ऊर्जा बेच्न कराइ मात्र रहेका छौं। यस्तो ऊर्जाले बजार पाउन मुस्किल, पाए पनि दाम पाउन कठिन। त्यही भएर कालीगण्डकीले सुरुमा उत्पादन गर्दा पहिलो वर्ष ८० करोड युनिट (स्पिल) बिजुली खेर फाल्नुपरेको थियो। नेपालको पिकिङ बिजुली दक्षिण एसियाका लागि ब्याट्री हुन सक्छ। सरकारले १५ हजार मेगावाट उत्पादन गर्ने कोटा तोकेर घोषणा गर्यो। पीआरओर बनाउने भए १७ प्रतिशतभन्दा बढी प्रतिफल पाउने छैनौं भन्ने आशयको पीपीए दर लागू गरियो। पीआरओआर प्राथमिकता पनि भन्ने प्रतिफल दरको सिलिङ पनि तोक्ने काम भयो। न्यायोचित भएन भनेर सय मेगावाटभन्दा तलका आयोजनाका हकमा यस्तो प्रावधान खुकुलो पारियो। स्वदेशका निजी क्षेत्र उत्साहित भए। तर पीपीए भएर अघि बढ्ने क्रममा १७ प्रतिशतको रिटर्न अन इक्विटीको प्रावधान हटाइयो। यो न्यायोचित थिएन। विद्युत् प्राधिकरण आपैंले सुधार गरेर १७ प्रतिशतको क्याप (सीमा) हटायो। बाँकीलाई मर्का पर्यो। विश्व बैंकले भनेकै यस्तो नीतिगत रूपमै सुधार हुनुपर्यो। कम्तीमा ऊर्जा आयातलाई विस्थापन गर्न सक्ने बिजुली स्वदेशी लगानीकर्ताबाट आउँदा ऊर्जा मन्त्रालयलाई के हानि भयो ? सबैलाई समान अवसर दिए भइहाल्यो। विगतमा एक मेगावाट बिजुली राज्यका लागि अमृत समान थियो। प्रतिमेगावाट ५० लाख पुरस्कार दिने, भ्याट फिर्ता दिने, पोस्टेड रेट दिनेलगायतका थुप्रै इन्सेन्टिभ घोषणा नगरिएको होइन। पीआरओआर बिजुली चाहिएको हो भने ऊर्जा मन्त्रालयले धमाधम ती अड्केका आयोजना, जसलाई १७ प्रतिशतको गलपासो लगाइएको छ, हटाउनुपर्यो। यो हट्नेबित्तिकै पीपीए भएर पनि अड्केका थुप्रै आयोजना धमाधम निर्माणमा जानेछन्।"
नजिकिँदो चाडपर्व र बढ्दो महँगी,"आफ्नो पहिचानका निम्ति संस्कृतिको जगेर्ना गर्नुपर्छ, अन्यथा मुलुक र विविध जातिगत संस्कृतिको पहिचान नै लोप भएर जान्छ नेपालमा नागपञ्चमीपछि चाडपर्व सुरु हुन्छ। विशेषतः शरद ऋतुमा धेरै पर्व पर्ने हुँदा मौसम पनि न जाडो न गर्मी हुने भएकाले रमाइलो हुने नै भयो। महिलाको महान् पर्व तीज, पञ्चमी र तराईमा मानिने विशुद्ध महिलाकै व्रत जितिया पवनीपछि क्रमशः चौथी खेल्ने, विश्वकर्मा पूजा, दसैंतिहार र छठ पर्व आउँछन्। बिदेसिएका परिवारका सदस्य पनि चाडपर्व मान्नैका लागि जहाँ भए पनि घर फर्कने गर्छन्। पारिवारिक भेटघाट जमघटका लागि यो सुनौलो अवसर पनि हो। यसैगरी मानिसहरू खाइनखाइ बनिबुतो गरेरै भए पनि पर्वका लागि जोहो गरेर राख्छन्। चाडपर्वमा जीवनमा जति दुःखकष्ट भोगे पनि त्यसलाई बिर्सेर सुखको अनुभूति गर्ने प्रयास गरिन्छ। आपसी कलह मेटेरै भए पनि मेलमिलापको वातावरण तय गरिन्छ। पर्वहरूको विशेषता भनेकै पारिवारिक र सामाजिक सद्भाव पनि हो। दसैंमा मान्यजनको हातको टीका लगाई आशिष थाप्नुपर्ने हुन्छ। पहिलेपहिले यस्ता पर्वमा नेपालमा स्थानीय उत्पादनकै प्रयोग हुन्थ्यो। लुगाफाटो मात्र आयातीत खरिद गरिन्थ्यो। लुगाफाटो पहिरनको चलन पनि अहिलेजस्तो महँगो थिएन। अहिलेका कपडा उद्योगहरूले ६६ महिनामा डिजाइन परिवर्तन गरी लुगाको व्यापार गर्छन्। पहिले त्यस्तो व्यापारको चलन थिएन। मलाई सम्झना छ २०२३ सालमा दसैंमा भारतको जोगबनीमा गई लुगा खरिद गर्दा ६ रुपैयाँमा दुई जोर कपडा आएको थियो। एक जोर चप्पल तीन रुपैयाँमा किनेको सम्झना पनि ताजै छ। खानेकुरामा प्रायः मासु, चिउरा, दही, दूध, तरकारी र फलफूल सबै किसानका घरेलु उत्पादन हुने गरेका थिए। जग्गा नहुनेले पनि त्यति महँगोमा खरिद गर्नु पर्दैनथ्यो। पहाडमा रोपाइँ सकिएपछि क्वाँटी खाने र बर्खायामपछि घरहरू कमेरो तथा रातोमाटोले र आँगन गोबर र माटोले लिपपोत गरी सफाइ गरिने प्रचलन थियो। अहिले यी सबैजसो पुराना व्यवहार हराउँदै गई मौलिक संस्कारमै विदेशीकरण हुँदै खर्चिलो चलनमा रूपान्तरण भएको छ। अब सहरबजारका मानिसमा मुलुकभित्रको संस्कृति छाडेर बाहिर विदेशतिरको चालचलनबाट प्रभावित भएको देखिएको छ। यसरी महँगो संस्कृतिको अनुकरण भएकाले आम मानिसको आजभोलिको खर्च चाडपर्वमा व्यापक बढ्न थालेको छ। आयातीत महँगा लुगा पहिरिनुपर्ने, पिजा, वर्गर पुलाउ र मासुका विविध परिकार सेकुवा, भुटुवा र तरुवा खानुपर्ने। भरसक होटेलमा तयार भएका परिकार खानुपर्ने। त्यस्तै मादक पदार्थको सेवन बढी हुने र तासका खाल जम्नेजस्ता महँगा सामाजिक व्यवहार बढ्दा छन्। मौलिक संस्कृति जो सरल र सस्तो थियो तर त्यसमाथिको अतिक्रमण विदेशबाट प्रसारित हुने टेलिभिजन च्यानलका विविध टेलिफिल्मका शृंखला र युट्युबबाट देखाइने धारावाहिकहरूले गरेका छन्। त्यस्ता धारावाहिकमा लगाइने लुगा र गरगहना उत्पादन गर्ने कम्पनीका विज्ञापन र प्रचारका लागि कलाकारलाई लगाउन लगाई प्रदर्शन गरिएका हुन्छन्। जसलाई हामी साँच्चैको भनी विश्वास गर्छौं। त्यस्ता लुगाफाटा र पहिरन खरिद गर्ने इच्छा राख्छौं। अनि घरको दैनिकी चालचलनलाई व्यवहारमा समेत सोहीअनुरूप ढाल्न चाहन्छौं, जुन हाम्रा आयस्रोतअनुसार सम्भव छैन। यसले गर्दा पारिवारिक द्वन्द्वसमेत निम्तिएको देखिन्छ। प्रत्येक मुलुकका आआफ्नै मौलिक संस्कृति हुन्छन्। त्यहाँका जनताले आफ्नो पहिचाननिम्ति संस्कृतिको जगेर्ना गर्नुपर्छ। अन्यथा मुलुक र विविध जातिगत संस्कृतिको पहिचान लोप भएर जान्छ। हाम्रो मुलुक निर्धन हो। आम नेपालीमध्ये धेरै संख्यामा निर्धन छन्। कमसेकम ५० प्रतिशत नेपाली गरिबीको रेखामुनि छन्। कतिपयको हकमा आधा छाकमा गुजारा गर्नुपर्ने वा कतिपयको छाकछाकै भोक्कै बस्नुपर्ने अवस्था छ। तिनलाई के दसैं, के तिहार, के छठ ? मुलुकमा रोजगार छैन। पढेलेखेर पनि रोजगार पाउने आशा छैन। कृषि व्यवसाय पनि दिनप्रतिदिन धराशायी हुँदै छ। हामी सबै कुरा विदेशबाट आयात गरी खान थालेका छौं। यस वर्ष कस्तोसम्म समाचार पढ्नुपर्यो भने गुन्द्रुक जसलाई हामी राष्ट्रिय तरकारी भनी गौरवका साथ भन्ने गर्दथ्यौं, त्यो पनि करिब ९० लाखजत्तिको आयात हुँदो रहेछ। यसबाट के बुझिन्छ भने हामी पूर्णरूपमा परनिर्भर हुन थालेका छौं। सामान्यतः नेपालीले खाने दाल, भात र तरकारीनिम्ति त्यति रुनुपर्ने अवस्था हुँदैन यदि हामीले नेपालको जग्गाजमिनबाट उत्पादन हुने कृषि उपजमाथि ध्यान दिन सक्यौं भने। तर, नेपालमा कृषिसम्बन्धी कार्य गर्नेलाई हेयको दृष्टिकोणबाट हेरिने, मल र बीउविजन समयमा नपाउने वा पाए पनि दलालबाट ठगिने, कुलो र सिँचाइको व्यवस्था नहुने र प्राण नै जाने गरी उत्पादन गरे पनि लागतअनुसारको मूल्य बिक्रीबाट नपाउने समस्याले नेपाली किसान पीडित छन्। किसानको यो समस्या धेरै पुरानो हो। सरकारले यो समस्याको समाधान खोजी किसानको हित गर्नुपर्छ। किसानले पनि संगठित भएर आफ्नो हकहितका लागि लड्न सक्नुपर्छ। आफू पनि सामान्य खर्च गर्ने र नातेदारका घरमा गएर भारी खर्चको दाबी नगर्ने, बरु सामान्य खर्चमा खुसी र सुखी हुन सबैलाई प्रेरित गर्नु उपयुक्त हो। आजसम्म स्थापित कुनै पनि सरकारबाट किसानको हितमा हुने गरी कुनै काम भएगरेको पाइएको छैन। किसानका हितमा योजना प्रशस्त बन्छन् तर कार्यान्वयन भएको पाइँदैन। सदैव उनीहरूको शोषण मात्र हुँदै आएको छ। भोलि आउने सरकारबाट होला भनी आशा किन गर्ने ? किसानले राजनीतिक प्रभावभन्दा परै बसी संगठित रूपमा बलियो कृषि कार्यक्रम सञ्चालन गरी आम किसानको हितमा काम गर्न जरुरी छ। नेपालमा आजसम्म के देखिँदै आएको छ भने जब सरकारले कर्मचारीको वेतन वृद्धि गर्छ, भोलिपल्टै सबै आवश्यक उपभोग्य सामग्रीको बजारभाउ दोब्बर बढ्छ। मानौं वेतनको वृद्धि कर्मचारीको हितनिम्ति नभएर व्यापारीनिम्ति भएको होस्। त्यस्तै जबजब चाडपर्व आउँछ वस्तु बिक्रीको भाउमा अस्वाभाविक रूपमा वृद्धि भएको पाइन्छ। त्यसको मार गरिब र निमुखा वर्गमाथि पर्छ, तिनले चाडपर्व मनाउन सम्भव हुँदैन। सरकारले देखाउनैका लागि भए पनि सस्तो पसल त राख्छ, तर यी पनि पुराना रहेबचेका सामान बिक्री हुने थलो बन्छ। कतिपय स्थानमा सस्तो दिने नाममा तौलमा समेत मार्ने गरिन्छ। चाडपर्व मान्ने क्रममा हाम्रो मुलुकमा मध्यवर्गीय परिवार र निम्न मध्यवर्गीय परिवारलाई पनि त्यति नै कठिनाइ हुन्छ। यी परिवारमा कस्तो अवस्था हुन्छ भने न त सम्भ्रान्त परिवारको जस्तो खर्चमा दाँजिन सक्ने क्षमता हुन्छ न त गरिबको जस्तो जे परे पर्ला बरु भोकै बस्छु भन्न मिल्छ। सामाजिक प्रतिष्ठाको पनि ख्याल राख्नुपर्यो। तसर्थ त्यस्ता कुराको पनि चिन्तनमनन गर्ने क्रममा भारी खर्चमा परी सकस हुन सक्छ। प्रायः मध्यम वर्गका शिक्षित र पढेलेखेका जागिरेहरूको संख्या बढी हुन आउँछ। चाडपर्वमा प्रायजसो कर्मचारीले दसैंका बेला वेतनबराबर नै पर्व खर्च पाएका हुन्छन्। पर्वमध्ये बढी खर्च दसैंमा हुने गर्छ। परिवारलाई नयाँ लुगाफाटो, मासु, मरमसला आदि खानेकुरा परिकारको जोहो, वासस्थानको भएसम्म सफाइ, रङरोगन, आउनेजाने परपाहुनाको मानमनितोको खर्च, टीका लगाउँदा दिने दक्षिण आदि धेरै खर्च हुने गर्छ। फेरि टीका थाप्नेले प्रशस्त कोसेली लिएर आएपछि दक्षिणा कति दिनुपर्ने हो, त्यो पनि समस्या हुन्छ। पहिले आमरूपमा चेलीबेटीले ल्याए पनि घरको कुनै उत्पादन बोकेर आउँदा सहज हुन्थ्यो। अब त बजारको महँगो स्याउ, सुन्तला, केरा र मरमसला खरिद गरेर बोक्ने चलन छ। कतिका हकमा लुगाफाटो पनि दिनुपर्ने अवस्था हुन्छ। यसैगरी हिजोआज त दक्षिणा पनि थोरातिनाले पुग्दैन। संस्कारहरू औकातभन्दा भारी महँगो हुन थालेको छ। मानिसहरू मरेरै भए पनि देखाउनकै निम्ति ऋण काढेर सामाजिक व्यवहारमा खर्च गरेर देखाउँछन्। फलानाले यस्तो व्यवहार गरे, हामी झन् के कम भन्ने सामाजिक अवधारणाका कारण दिनप्रतिदिन चलन बढाउने स्थिति छ। जसको दुई नम्बरी कमाइ छ, भ्रष्टाचार गरेर आर्जन गरेका छन्, दलाल र माफिया छन्, तिनलाई खर्च गर्न केही फरक पर्दैन। पाँचतारे होटेलमा बसेर पानीसरह पैसा बगाएर दसैंतिहार मनाए पनि हुन्छ। तर जसले मेहनत गरी रगत र पसिना बगाएर कमाएका हुन्छन्, तिनलाई बिनाअर्थ पैसा खोलामा बगाउन कठिन हुन्छ। पैसाको आवश्यकता सन्तानको शिक्षादीक्षा, बिरामीको औषधोपचार वा संकट परेका बेला आफूसँग नहुँदा आपत् पर्न सक्छ। तसर्थ भएका बेलामा आफूसँग छ भन्दै फुक्दा नभएको बेला गाह्रासाह्रो पर्न पनि सक्छ। तसर्थ हामीले के विचार गर्नुपर्छ भने चाडपर्वमा भारी खर्च नगर्दा अरूले के भन्लान् भन्ने कुरा मनबाट पूरै झिकिदिनुपर्छ। नेपालीमा एउटा भनाइ छ, दुःख परेका बेला अरूले भाँडामा चामल हाली दिँदैन। आफूसँग भएको बेला खर्च नगरी बरु केही साँच्ने हो भने दुःख आइपरेका बेला माग्नेले हात थापेसरह रोएर अरूसँग भिख माग्नु पर्दैन। वास्तवमा चाडपर्वका मुखमा आएर कपडा खरिद गर्ने काम पनि उचित होइन। त्यसबेला व्यापारीले भाउ महँगो गर्छन्। हुलमूलमा पुराना र मक्किएका कपडा बेच्न सक्छन्, जुन नलगाउँदै च्यातिन पनि सक्छ। दसैंका बेला कपडा सिउनेलाई भीडभाडको कारणले गाह्रो पर्न सक्छ वा सिउँदा बिगारिदिन सक्छ। तसर्थ त्यो बेला कपडा खरिद नगरी आफूसँग भएका नयाँ देखिने खालका लगाउने र पछि चाडपर्व सकिएपछि फुर्सदमा तयार गर्न उपयुक्त हुन्छ। चाडपर्व केटाकेटीका निम्ति भने उल्लासमय हुने गर्छ। यसकारण पनि तिनलाई खुसी पार्नैपर्छ। तर चाहिँदो कुरामा मात्र खर्च गर्न फकाउनुपर्छ। खानपानमा घरमा पकाउने महँगो चिजभन्दा स्वास्थ्यलाई मध्यनजर गर्दै मासुको एक खण्ड, भएसम्म हरिया सागपात तीन खण्ड हुने गरी खानु उपयुक्त हुन्छ। धेरै चिल्ला र मसला प्रयोग नगरी तयार गरिएका परिकार स्वस्थकर हुन्छन्। मासु त्यसै पनि महँगो छ। सँगसँगै साग र तरकारीको उपयोगबाट स्वास्थ्य राम्रो पनि हुन्छ र सस्तो पनि हुन्छ। यसरी चाडपर्वका नाममा गरिष्ठ खानाको प्रयोग र बढीभन्दा बढी मादक पदार्थ प्रयोग हुँदा परिवारमा दुर्घटना निम्तिँदा कतिपय अवस्थामा चाडपर्व खल्लो हुन पुगेका छन्। तसर्थ घाँटी हेरेर हाड निल्नु उपयुक्त हुन्छ। चाडपर्वमा परिपाटी मिलाई थोरै खर्च गरी मन भित्रैदेखि खुसी भई रमाउनु राम्रो हो। त्यसनिम्ति आफन्तसँग भेटघाट गर्ने, टीका लगाउने, आफूसँग केही छ भने उपहार दिने, नभए पेट कसेर देखाउनैका लागि भनेर नदिने। धेरै दक्षिणाको पनि आश नगर्ने र त्यस्तो चलन नबढाउने भएसम्म सामान्य भोजन तयार गर्न आफन्तलाई प्रेरित गर्नु राम्रो हो। आफू पनि सामान्य खर्च गर्ने र अरू नातेदारका घरमा गएर भारी खर्चको दाबी नगर्ने बरु सामान्य खर्चमा खुसी र सुखी हुन सबैलाई प्रेरित गर्नु उपयुक्त हो।"
टीट्वान्टी सिरिजका लागि राष्ट्रिय टोली घोषणा,"काठमाडाैं : टी२० सिरिजका लागि नेपालले राष्ट्रिय क्रिकेट टिम घोषणा गरेको छ। सिंगापुर र ओमानमा हुन लागेको टी२०क्रिकेट सिरिजका लागि नेपालले बुधाबार १५ सदस्यको टिम घोषणा गरेको हो। नेपालले सिंगापुरमा घरेलु टिमसहित जिम्बाब्वेविरुद्ध सिरिज खेल्दै छ भने त्यसपछि आयरल्याण्ड, नेदरल्याण्ड्स, हङकङ र ओमनासँगको सिरिज खेल्ने भएको छ। प्रशिक्षक उमेश पटवाल बुधबार नेपाल फर्किएपछि नेपाली टिमको घोषणा गरिएको हो। नेपाल क्रिकेट संघ क्यान आईसीसीको प्रतिबन्धमा परेकाले प्रशिक्षक, कप्तान र आईसीसीका प्रतिनिधिले टिम छनोट गर्दै आएका छन्। दुवै सिरिजका लागि घोषणा गरिएको टिममा कप्तान पारस खड्कासहित दीपेन्द्रसिंह ऐरी, सोमपाल कामी, करण केसी, विनोद भण्डारी, ललितनारायण राजवंशी,पवन शर्राफ, सन्दीप लामिछाने, सन्दीप जोरा, अभिनास वोहरा, कुशल मल्ल, इशान पाण्डे, रोहित पौडेल, आशिफ शेख रहेका छन्।"
च्याम्पियन्स लिग : पीएसजीसामु रियल मड्रिड निरीह,फ्रान्स : च्याम्पियन्स लिग फुटबलको सर्वाधिक टाइटल जित्न सफल टोली स्पेनिस क्लब रियल मड्रिडले यस सिजनको पहिलो खेलमा फराकिलो हार व्यहोरेको छ । बुधबार भएको समूह चरणको पहिलो खेलमा फ्रान्सेली क्लब पेरिस सेन्ट जर्मेन(पीएसजी)सँग ३० को हार व्यहोरेको हो। पीएसजीको मैदानमा भएको खेल मैदानमा निकै प्रतिस्पर्धात्मक देखिए पनि पहिलो हाफमा नै पीएसजीले २० को अग्रता बनायो । दुवै गोल अर्जेन्टिनी फवार्ड एन्जेल डी मारियाले गरे । डी मारियाले १४ औं र ३३ औं मिनेटमा गोल गरेका थिए । डिफेन्डर मुनिएरले ९० मिनेटपछिको अतिरिक्त समयमा गोल गरी पीएसजीका लागि ३० को जित पक्का गरिदिए। पीएसजी र रियल मड्रिड समूह ए मा छन् । समूह ए को बुधबार नै भएको अर्को खेलमा बेल्जियमको क्लब क्लब ब्रुग र तुर्किस क्लब गालातासेरीले गोलरहित बराबरी खेले । दुवैले अंक बाड्दा रियल मड्रिड अंक तालिकाको पुच्छारमा पुगेको छ । पीएसजीका महत्वपूर्ण खेलाडी नेमार र एम्बाब्पे मैदानमा उत्रिएका थिएनन् ।
ब्याडमिन्टनप्रेमी शल्यचिकित्सक,"काठमाडौं : नेपाली खेलकुद क्षेत्रमा छुट्टै पहिचान स्थापित गरेको अन्नपूर्ण पोस्ट् कर्पोरेट ब्याडमिन्टन प्रतियोगिता को छैटौं संस्करण यही असोज ५ गतेदेखि काठमाडौंमा सुरु हुँदैछ। वल्र्ड ब्याडमिन्टन फेडरेसनको क्यालेन्डरमा परेपछि यसपटक अन्नपूर्ण पोस्ट् नेपाल इन्टरनेसनल सिरिज र अन्नपूर्ण पोस्ट् कर्पोरेट ब्याडमिन्टन च्याम्पियनसिप गरी दुईवटा छुट्टाछुट्टै प्रतियोगिता आयोजना हुनेछ। इन्टरनेसनल सिरिजमा विभिन्न राष्ट्रका खेलाडीले प्रतिस्पर्धा गर्नेछन् भने कर्पोरेटतर्फ नेपालका विभिन्न कर्पोरेट हाउसका व्यक्तिले सहभागिता जनाउने छन्। कर्पोरेट ब्याडमिन्टन च्याम्पियनसिपमा प्रतिस्पर्धा गर्ने अभियानमा रहेका एक खेलाडी हुन्, प्राडा मनोहरलाल श्रेष्ठ। वरिष्ठ शल्यचिकित्सक श्रेष्ठ च्याम्पियनसिपको डबल्समा प्रतिस्पर्धा गर्ने तयारीमा छन्। प्राडा श्रेष्ठ अहिले ७२ वर्षका भए। यो उमेरमा पनि उनी आफूलाई पूर्ण रूपमा फिट ठान्छन्। उनी आफ्नै उमेरका अर्का खेलाडीसँग जोडी बनाएर च्याम्पियनसिपमा सहभागी हुँदैछन्। प्रा श्रेष्ठले कर्पोरेट ब्याडमिन्टनको पहिलो संस्करणमा पनि प्रतिस्पर्धा गरेका थिए। त्यसपछिका संस्करणमा समय मिलाउन नसक्दा सहभागी नभएका उनी यसपटक फेरि आफ्नो उमेरलाई चुनौती दिँदै कोर्टमा उत्रन लागेका हुन्। प्राश्रेष्ठले ब्याडमिन्टन खेल्न थालेको करिब ४५ वर्ष भइसकेको छ। आईएस्सी अध्ययनका क्रममा भारतमा रहँदा ब्याडमिन्टन खेल्नसँग उनको मोह बसेको रहेछ। त्यतिबेला उनी कलेजको वार्षिक खेलकुद प्रतियोगिताहरूमा सहभागी भइरहन्थे। विस्तारै उनी आफ्नो कलेजको च्याम्पियनसमेत बनेका थिए। भारतबाट पढाइ सकेर नेपाल फर्किएपछि पनि ब्याडमिन्टनप्रतिको उनको लगाव घटेन। उनले प्रभु राजा, किशोरबहादुर सिंहलगायतसँग पनि ब्याडमिन्टन खेले। उनले २०२९ सालमा आयोजना भएको जिल्लाव्यापी ब्याडमिन्टन प्रतियोगिताको उपाधिसमेत जिते। पाल्पा जिल्लाबाट प्रतिस्पर्धा गरेका उनले त्यसबेलाका थुप्रै चर्चित खेलाडीलाई पराजित गरेका थिए। भारतबाट एमबीबीएस सकेर फर्किएका प्रा श्रेष्ठले अध्ययनका क्रममा त्यहाँ रहँदा नियमित रूपमा थुप्रै खेल खेलेका कारण पनि उनलाई नेपालमा सफलता हात पार्न सहज भएको थियो। कामको सिलसिलामा बैतडीमा रहँदा पनि उनले नियमित रूपमा जिल्लास्तरीय ब्याडमिन्टन प्रतियोगिता खेले। २०३२ सालमा गुल्मीको जिल्ला अस्पतालमा सरुवा हुँदा पनि उनले अस्पताल हाताभित्रै ब्याडमिन्टन कोर्ट बनाएर ब्याडमिन्टन खेलेका थिए। २०३६ सालमा काठमाडौं आएपछि उनी खेलकुदसँग झनै नजिकिन पुगे। तत्कालीन राष्ट्रिय खेलकुद परिषद् (राखेप) का सदस्यसचिव शरदचन्द्र शाहले त उनलाई परिषद्को अवैतनिक चिकित्सकसमेत बनाएका थिए। शाहले नै उनलाई कोलम्बो प्लानअन्तर्गत स्पोर्ट्स मेडिसिन अध्ययनका लागि सिंगापुर पठाएका थिए। सिंगापुरबाट तालिम सकेर फर्किएपछि उनले २०४५ सालमा काठमाडौंमा भएको नेसनल भेट्रान्स ब्याडमिन्टन च्याम्पियनसिपको उपाधि जित्न पनि भ्याए। त्यसलगत्तै विराटनगरमा भएको च्याम्पियनसिपमा भने उनी उपविजेता बनेका थिए। प्रा श्रेष्ठले २०५४ सालपछि भने स्वास्थ्यका लागि मात्रै ब्याडमिन्टन खेल्दै आएका छन्। प्राश्रेष्ठका बुवाआमा दुवैलाई मधुमेह रोग थियो। त्यो वंशाणुगत रोग आफूलाई पनि लाग्ने सम्भावना देखेपछि उनले नियमित रूपमा ब्याडमिन्टन खेल्न थाले। लगातारको खेलसँगै उनले आफ्नो तौल पनि घटाए। नियमित रूपमा ब्याडमिन्टन कोर्टमा पसिना बगाएपछि उनको तौल पनि ८२ केजीबाट घटेर ७१ केजीमा झर्यो। मानिसले स्वस्थ्य रहनका लागि खानपिन बारेर मात्र हुँदैन, शारीरिक व्यायामको पनि उत्तिकै आवश्यक पर्ने प्रा श्रेष्ठको अनुभव छ। स्वस्थ्य रहनका लागि खाना बारेर मात्र हुँदैन। त्यसका लागि शारीरिक अभ्यास पनि उत्तिकै आवश्यक हुन्छ, प्रा श्रेष्ठ भन्छन्, कम्तीमा आधा घण्टासम्म एक्सरसाइज गर्नुपर्छ र पसिना बगाउनुपर्छ। आहार व्यवहार नियन्त्रणसँगै नियमित रूपमा ब्याडमिन्टन खेलेकै कारण ५०५५ वर्षमै लागिसक्ने मधुमेह रोगले ६२ वर्षमा मात्रै छोएको र त्यो पनि नियन्त्रणमा रहेको उनले बताए। उमेर ढल्किएकाहरूको लागि ब्याडमिन्टन निकै उपयोगी खेल हो। ब्याडमिन्टन खेल सस्तो हुनुका साथै यसले शरीरका सबै अंगलाई एक्सरसाइज गराउँछ र तौल पनि घटाउन पनि मद्दत गर्छ, प्रा श्रेष्ठ भन्छन्। उनले अन्नपूर्ण पोस्ट् राष्ट्रिय दैनिकले हरेक वर्ष आयोजना गर्दै आएको ब्याडमिन्टन प्रतियोगिताले सामाजिक सद्भाव बढाउन मद्दत पुर्याउनुका साथै खेलप्रेमीमा उत्साह जगाउने काम गरेको बताए। अन्नपूर्ण पोस्ट्ले आम खेलप्रेमीलाई उत्साह जगाउने काम गर्दै आएको छ, उनले भने, यसले सामाजिक सद्भाव बढाउनुका साथै युवाहरूलाई कुलतबाट जोगाउन र उमेर ढल्केकाहरूलाई स्वस्थ बनाउने काम गरेको छ।०००"
उपाधि रक्षा गर्ने नेपालको तयारी,"काठमाडौं : नेपाली टोली शुक्रबारदेखि सञ्चालन हुने साफ१८ फुटबल च्याम्पियनसिपको उपाधि रक्षा गर्ने दाउमा छ। यसअघिका दुई संस्करण लगातार जितेको नेपाली टोली घरेलु मैदानमा आयोजना हुने च्याम्पियनसिप जितेर उपाधिका ह्याट्रिक गर्ने अभियानमा रहेको नेपाली टोलीका प्रशिक्षक चेतनारायण श्रेष्ठले बताए। हाम्रो तयारी राम्रो छ। उमेर समूहमा राम्रो गर्दै आएकोले यसपटक पनि खेलाडीले उत्कृष्ट प्रदर्शन गर्नेछन्, प्रशिक्षक श्रेष्ठले भने। श्रेष्ठले टोलीको कप्तानको जिम्मेवारी जया गुरुङलाई दिएका छन्। टोलीको उपकप्तानमा नीतिन थापा रहने छन्। असोज १२ गतेसम्म सञ्चालन हुने च्याम्पियनसिपका लागि यसअघि नै नेपाली टोलीको घोषणा भइसकेको छ। श्रेष्ठले प्रशिक्षणमा रहेको २५ खेलाडीबाट अन्तिम २३ सदस्यीय टोलीको घोषणा गरेका हुन्। यसअघि प्रशिक्षणमा रहेका गोलरक्षक रोहित कार्की र मिडफिल्डर दीपेश गुरुङ अन्तिम टोलीबाट बाहिरिएका छन्। टोलीको गोलरक्षकमा विशाल सुनार, सूर्य अधिकारी र पूजन होना छन्। रक्षकमा विशाल बस्नेत, रन्दीप पौडेल, पदम भट्टराई, सुजन शर्मा, नवीन गुरुङ, रोहन दोङ, एरिक रुम्बा र एन्जल महर्जन छन्। मिडफिल्डरमा शिशिर लेखी, दीपेश गुरुङ, रोशन रानामगर, आकाश बुढामगर, जया गुरुङ, मनीष थापा, कौशल फुयाँल र नीतिन थापा छन्। स्ट्राइकरमा वृजेश चौधरी, साचु गुरुङ, कैलाश लामिछाने, दर्शन गुरुङ र मनीष डाँगी रहेका छन्। च्याम्पियनसिपमा नेपाल समूह ए मा परेको छ। नेपालको समूहमा माल्दिभ्स र भुटान रहेका छन्। नेपालले पहिलो खेल माल्दिभ्ससँग शुक्रबार खेल्नेछ। नेपालले दोस्रो खेल भुटानसँग असोज ५ गते खेल्नेछ। समूह बी मा बंगलादेश, भारत र श्रीलंका रहेका छन्। पाकिस्तानले अन्तिममा भाग नलिने जनाएको थियो। समूहका शीर्ष दुई टोली सेमिफाइनलमा प्रवेश गर्नेछन्। च्याम्पियनसिपमा खेलहरू हल्चोकस्थित सशस्त्र प्रहरी बलको मैदान हुनेछ।"
टीट्वान्टी सिरिजका लागि राष्ट्रिय टोली घोषणा,"काठमाडाैं : टी२० सिरिजका लागि नेपालले राष्ट्रिय क्रिकेट टिम घोषणा गरेको छ। सिंगापुर र ओमानमा हुन लागेको टी२०क्रिकेट सिरिजका लागि नेपालले बुधाबार १५ सदस्यको टिम घोषणा गरेको हो। नेपालले सिंगापुरमा घरेलु टिमसहित जिम्बाब्वेविरुद्ध सिरिज खेल्दै छ भने त्यसपछि आयरल्याण्ड, नेदरल्याण्ड्स, हङकङ र ओमनासँगको सिरिज खेल्ने भएको छ। प्रशिक्षक उमेश पटवाल बुधबार नेपाल फर्किएपछि नेपाली टिमको घोषणा गरिएको हो। नेपाल क्रिकेट संघ क्यान आईसीसीको प्रतिबन्धमा परेकाले प्रशिक्षक, कप्तान र आईसीसीका प्रतिनिधिले टिम छनोट गर्दै आएका छन्। दुवै सिरिजका लागि घोषणा गरिएको टिममा कप्तान पारस खड्कासहित दीपेन्द्रसिंह ऐरी, सोमपाल कामी, करण केसी, विनोद भण्डारी, ललितनारायण राजवंशी,पवन शर्राफ, सन्दीप लामिछाने, सन्दीप जोरा, अभिनास वोहरा, कुशल मल्ल, इशान पाण्डे, रोहित पौडेल, आशिफ शेख रहेका छन्।"
च्याम्पियन्स लिग : पीएसजीसामु रियल मड्रिड निरीह,फ्रान्स : च्याम्पियन्स लिग फुटबलको सर्वाधिक टाइटल जित्न सफल टोली स्पेनिस क्लब रियल मड्रिडले यस सिजनको पहिलो खेलमा फराकिलो हार व्यहोरेको छ । बुधबार भएको समूह चरणको पहिलो खेलमा फ्रान्सेली क्लब पेरिस सेन्ट जर्मेन(पीएसजी)सँग ३० को हार व्यहोरेको हो। पीएसजीको मैदानमा भएको खेल मैदानमा निकै प्रतिस्पर्धात्मक देखिए पनि पहिलो हाफमा नै पीएसजीले २० को अग्रता बनायो । दुवै गोल अर्जेन्टिनी फवार्ड एन्जेल डी मारियाले गरे । डी मारियाले १४ औं र ३३ औं मिनेटमा गोल गरेका थिए । डिफेन्डर मुनिएरले ९० मिनेटपछिको अतिरिक्त समयमा गोल गरी पीएसजीका लागि ३० को जित पक्का गरिदिए। पीएसजी र रियल मड्रिड समूह ए मा छन् । समूह ए को बुधबार नै भएको अर्को खेलमा बेल्जियमको क्लब क्लब ब्रुग र तुर्किस क्लब गालातासेरीले गोलरहित बराबरी खेले । दुवैले अंक बाड्दा रियल मड्रिड अंक तालिकाको पुच्छारमा पुगेको छ । पीएसजीका महत्वपूर्ण खेलाडी नेमार र एम्बाब्पे मैदानमा उत्रिएका थिएनन् ।
ब्याडमिन्टनप्रेमी शल्यचिकित्सक,"काठमाडौं : नेपाली खेलकुद क्षेत्रमा छुट्टै पहिचान स्थापित गरेको अन्नपूर्ण पोस्ट् कर्पोरेट ब्याडमिन्टन प्रतियोगिता को छैटौं संस्करण यही असोज ५ गतेदेखि काठमाडौंमा सुरु हुँदैछ। वल्र्ड ब्याडमिन्टन फेडरेसनको क्यालेन्डरमा परेपछि यसपटक अन्नपूर्ण पोस्ट् नेपाल इन्टरनेसनल सिरिज र अन्नपूर्ण पोस्ट् कर्पोरेट ब्याडमिन्टन च्याम्पियनसिप गरी दुईवटा छुट्टाछुट्टै प्रतियोगिता आयोजना हुनेछ। इन्टरनेसनल सिरिजमा विभिन्न राष्ट्रका खेलाडीले प्रतिस्पर्धा गर्नेछन् भने कर्पोरेटतर्फ नेपालका विभिन्न कर्पोरेट हाउसका व्यक्तिले सहभागिता जनाउने छन्। कर्पोरेट ब्याडमिन्टन च्याम्पियनसिपमा प्रतिस्पर्धा गर्ने अभियानमा रहेका एक खेलाडी हुन्, प्राडा मनोहरलाल श्रेष्ठ। वरिष्ठ शल्यचिकित्सक श्रेष्ठ च्याम्पियनसिपको डबल्समा प्रतिस्पर्धा गर्ने तयारीमा छन्। प्राडा श्रेष्ठ अहिले ७२ वर्षका भए। यो उमेरमा पनि उनी आफूलाई पूर्ण रूपमा फिट ठान्छन्। उनी आफ्नै उमेरका अर्का खेलाडीसँग जोडी बनाएर च्याम्पियनसिपमा सहभागी हुँदैछन्। प्रा श्रेष्ठले कर्पोरेट ब्याडमिन्टनको पहिलो संस्करणमा पनि प्रतिस्पर्धा गरेका थिए। त्यसपछिका संस्करणमा समय मिलाउन नसक्दा सहभागी नभएका उनी यसपटक फेरि आफ्नो उमेरलाई चुनौती दिँदै कोर्टमा उत्रन लागेका हुन्। प्राश्रेष्ठले ब्याडमिन्टन खेल्न थालेको करिब ४५ वर्ष भइसकेको छ। आईएस्सी अध्ययनका क्रममा भारतमा रहँदा ब्याडमिन्टन खेल्नसँग उनको मोह बसेको रहेछ। त्यतिबेला उनी कलेजको वार्षिक खेलकुद प्रतियोगिताहरूमा सहभागी भइरहन्थे। विस्तारै उनी आफ्नो कलेजको च्याम्पियनसमेत बनेका थिए। भारतबाट पढाइ सकेर नेपाल फर्किएपछि पनि ब्याडमिन्टनप्रतिको उनको लगाव घटेन। उनले प्रभु राजा, किशोरबहादुर सिंहलगायतसँग पनि ब्याडमिन्टन खेले। उनले २०२९ सालमा आयोजना भएको जिल्लाव्यापी ब्याडमिन्टन प्रतियोगिताको उपाधिसमेत जिते। पाल्पा जिल्लाबाट प्रतिस्पर्धा गरेका उनले त्यसबेलाका थुप्रै चर्चित खेलाडीलाई पराजित गरेका थिए। भारतबाट एमबीबीएस सकेर फर्किएका प्रा श्रेष्ठले अध्ययनका क्रममा त्यहाँ रहँदा नियमित रूपमा थुप्रै खेल खेलेका कारण पनि उनलाई नेपालमा सफलता हात पार्न सहज भएको थियो। कामको सिलसिलामा बैतडीमा रहँदा पनि उनले नियमित रूपमा जिल्लास्तरीय ब्याडमिन्टन प्रतियोगिता खेले। २०३२ सालमा गुल्मीको जिल्ला अस्पतालमा सरुवा हुँदा पनि उनले अस्पताल हाताभित्रै ब्याडमिन्टन कोर्ट बनाएर ब्याडमिन्टन खेलेका थिए। २०३६ सालमा काठमाडौं आएपछि उनी खेलकुदसँग झनै नजिकिन पुगे। तत्कालीन राष्ट्रिय खेलकुद परिषद् (राखेप) का सदस्यसचिव शरदचन्द्र शाहले त उनलाई परिषद्को अवैतनिक चिकित्सकसमेत बनाएका थिए। शाहले नै उनलाई कोलम्बो प्लानअन्तर्गत स्पोर्ट्स मेडिसिन अध्ययनका लागि सिंगापुर पठाएका थिए। सिंगापुरबाट तालिम सकेर फर्किएपछि उनले २०४५ सालमा काठमाडौंमा भएको नेसनल भेट्रान्स ब्याडमिन्टन च्याम्पियनसिपको उपाधि जित्न पनि भ्याए। त्यसलगत्तै विराटनगरमा भएको च्याम्पियनसिपमा भने उनी उपविजेता बनेका थिए। प्रा श्रेष्ठले २०५४ सालपछि भने स्वास्थ्यका लागि मात्रै ब्याडमिन्टन खेल्दै आएका छन्। प्राश्रेष्ठका बुवाआमा दुवैलाई मधुमेह रोग थियो। त्यो वंशाणुगत रोग आफूलाई पनि लाग्ने सम्भावना देखेपछि उनले नियमित रूपमा ब्याडमिन्टन खेल्न थाले। लगातारको खेलसँगै उनले आफ्नो तौल पनि घटाए। नियमित रूपमा ब्याडमिन्टन कोर्टमा पसिना बगाएपछि उनको तौल पनि ८२ केजीबाट घटेर ७१ केजीमा झर्यो। मानिसले स्वस्थ्य रहनका लागि खानपिन बारेर मात्र हुँदैन, शारीरिक व्यायामको पनि उत्तिकै आवश्यक पर्ने प्रा श्रेष्ठको अनुभव छ। स्वस्थ्य रहनका लागि खाना बारेर मात्र हुँदैन। त्यसका लागि शारीरिक अभ्यास पनि उत्तिकै आवश्यक हुन्छ, प्रा श्रेष्ठ भन्छन्, कम्तीमा आधा घण्टासम्म एक्सरसाइज गर्नुपर्छ र पसिना बगाउनुपर्छ। आहार व्यवहार नियन्त्रणसँगै नियमित रूपमा ब्याडमिन्टन खेलेकै कारण ५०५५ वर्षमै लागिसक्ने मधुमेह रोगले ६२ वर्षमा मात्रै छोएको र त्यो पनि नियन्त्रणमा रहेको उनले बताए। उमेर ढल्किएकाहरूको लागि ब्याडमिन्टन निकै उपयोगी खेल हो। ब्याडमिन्टन खेल सस्तो हुनुका साथै यसले शरीरका सबै अंगलाई एक्सरसाइज गराउँछ र तौल पनि घटाउन पनि मद्दत गर्छ, प्रा श्रेष्ठ भन्छन्। उनले अन्नपूर्ण पोस्ट् राष्ट्रिय दैनिकले हरेक वर्ष आयोजना गर्दै आएको ब्याडमिन्टन प्रतियोगिताले सामाजिक सद्भाव बढाउन मद्दत पुर्याउनुका साथै खेलप्रेमीमा उत्साह जगाउने काम गरेको बताए। अन्नपूर्ण पोस्ट्ले आम खेलप्रेमीलाई उत्साह जगाउने काम गर्दै आएको छ, उनले भने, यसले सामाजिक सद्भाव बढाउनुका साथै युवाहरूलाई कुलतबाट जोगाउन र उमेर ढल्केकाहरूलाई स्वस्थ बनाउने काम गरेको छ।०००"
उपाधि रक्षा गर्ने नेपालको तयारी,"काठमाडौं : नेपाली टोली शुक्रबारदेखि सञ्चालन हुने साफ१८ फुटबल च्याम्पियनसिपको उपाधि रक्षा गर्ने दाउमा छ। यसअघिका दुई संस्करण लगातार जितेको नेपाली टोली घरेलु मैदानमा आयोजना हुने च्याम्पियनसिप जितेर उपाधिका ह्याट्रिक गर्ने अभियानमा रहेको नेपाली टोलीका प्रशिक्षक चेतनारायण श्रेष्ठले बताए। हाम्रो तयारी राम्रो छ। उमेर समूहमा राम्रो गर्दै आएकोले यसपटक पनि खेलाडीले उत्कृष्ट प्रदर्शन गर्नेछन्, प्रशिक्षक श्रेष्ठले भने। श्रेष्ठले टोलीको कप्तानको जिम्मेवारी जया गुरुङलाई दिएका छन्। टोलीको उपकप्तानमा नीतिन थापा रहने छन्। असोज १२ गतेसम्म सञ्चालन हुने च्याम्पियनसिपका लागि यसअघि नै नेपाली टोलीको घोषणा भइसकेको छ। श्रेष्ठले प्रशिक्षणमा रहेको २५ खेलाडीबाट अन्तिम २३ सदस्यीय टोलीको घोषणा गरेका हुन्। यसअघि प्रशिक्षणमा रहेका गोलरक्षक रोहित कार्की र मिडफिल्डर दीपेश गुरुङ अन्तिम टोलीबाट बाहिरिएका छन्। टोलीको गोलरक्षकमा विशाल सुनार, सूर्य अधिकारी र पूजन होना छन्। रक्षकमा विशाल बस्नेत, रन्दीप पौडेल, पदम भट्टराई, सुजन शर्मा, नवीन गुरुङ, रोहन दोङ, एरिक रुम्बा र एन्जल महर्जन छन्। मिडफिल्डरमा शिशिर लेखी, दीपेश गुरुङ, रोशन रानामगर, आकाश बुढामगर, जया गुरुङ, मनीष थापा, कौशल फुयाँल र नीतिन थापा छन्। स्ट्राइकरमा वृजेश चौधरी, साचु गुरुङ, कैलाश लामिछाने, दर्शन गुरुङ र मनीष डाँगी रहेका छन्। च्याम्पियनसिपमा नेपाल समूह ए मा परेको छ। नेपालको समूहमा माल्दिभ्स र भुटान रहेका छन्। नेपालले पहिलो खेल माल्दिभ्ससँग शुक्रबार खेल्नेछ। नेपालले दोस्रो खेल भुटानसँग असोज ५ गते खेल्नेछ। समूह बी मा बंगलादेश, भारत र श्रीलंका रहेका छन्। पाकिस्तानले अन्तिममा भाग नलिने जनाएको थियो। समूहका शीर्ष दुई टोली सेमिफाइनलमा प्रवेश गर्नेछन्। च्याम्पियनसिपमा खेलहरू हल्चोकस्थित सशस्त्र प्रहरी बलको मैदान हुनेछ।"

शीर्षक,विवरण
कांग्रेसजन के चाहन्छन् ?,"नेपाली कांग्रेसले २०७९ को निर्वाचन पनि शेरबहादुर देउवाको नेतृत्वमा लड्नु भनेको दशकौंसम्म नेकपालाई सत्ताको चाबी बुझाउनु हो २ जनवरी २०२० का दिन भारतीय राष्ट्रवादी कांग्रेसका महासचिव डीपी त्रिपाठी अस्ताए। पछिल्लो चरणमा नेपालको लोकतान्त्रिक आन्दोलनमा सद्भाव र शुभेच्छा मात्र होइन सहयोग पनि गरेका थिए त्रिपाठीले। सानो दलका नेता भए पनि भारतका ठूला दललाई (भाजपालाई छाडेर) नेपाल सन्दर्भमा एक ठाउँमा ल्याउन जनआन्दोलनताका त्रिपाठीले भूमिका खेलेका थिए। त्रिपाठीसँग मेरो अन्तिम भेट ११ वर्षअघि भएको थियो। २०६५ सालको उत्तरार्धमा त्रिपाठी काठमाडौं आएको बेला ताहाचलस्थित एउटा पाँचतारे होटेलमा जमघट थियो। त्यसबेला प्रचण्ड नेतृत्वको सरकार अस्तित्वमा थियो। यही ताल हो भने तपाईंहरूको सरकार केही महिनाभित्र ढल्छ। त्यो जमघटमा भेटिएका एकजना माओवादी नेतालाई मैले आफ्नो विश्लेषण सुनाएको थिएँ। सायद मेरो कुरा तिनले पत्याएनन्। नभन्दै २०६६ वैशाख लागेपछि राजनीतिक उतारचढाव तीव्र हुन थाल्यो। माओवादीले दुईवटा नाउमा पाउ राखेको थियो। एउटा पाउ संविधानसभामा र हातमा सरकारको नेतृत्व थियो। अर्को पाउ जनवादीकरणको वकालत गरिरहेको थियो। स्वस्थअस्वस्थ वा ठीकबेठीक प्रक्रिया जेसुकै भए पनि २०६६ वैशाखमा सत्ताबाट माओवादीको बहिर्गमन भयो। नेकपाभित्र अहिले साम्यवादमा जाने गरी पार्टीको विधान संशोधन गर्ने भन्ने निर्णय भनांै वा बहसले फेरि एकपटक २०६६ सालको प्रकरण स्मरण गराएको छ। कतिपय कांग्रेसजन २०७९ सालमा हुने आम निर्वाचनको परिणाम कस्तो आउला भन्ने जिज्ञासा राख्छन्। उनीहरूलाई म प्रतिप्रश्न गर्छु कांग्रेसजन के चाहन्छन् ? र कुन मार्गबाट अघि बढ्छन् परिणाम त्यसैमा निर्भर गर्छ। तर जुन शैली अहिले कांग्रेसले अवलम्बन गरिरहेको छ त्यही निरन्तर रहने हो भने कांग्रेसका लागि शुभ समाचार छैन। २०५१ सालको मध्यावधि निर्वाचन घोषणा भएपछि नेपालको राजनीतिक इतिहासका भीमकाय व्यक्तित्व गणेशमान सिंहले मलाई भेट्न बोलाउनुभयो। त्यसबेला उहाँ तत्कालीन प्रधानमन्त्री गिरिजाप्रसाद कोइरालासँग क्रुद्ध हुनुहुन्थ्यो र भन्नलाई कांग्रेसका सर्वमान्य नेता भनिए पनि कांग्रेससँग दिक्क हुनुहुन्थ्यो। खुमलटारस्थित उहाँ बसेको ठाउँ पुग्नासाथ एक श्वासमा सिंहले भन्नुभयो गिरिजामार्कालाई हराउन सक्रिय हुनुपर्यो। पीएल सिंह यताउता छटपट गरिरहेका थिए। गणेशमान सिंह आफ्नै सुरमा बोलिरहनुभएको थियो। २०४९ सालपछि मैले राजनीति छोडिसकेको थिएँ र मानव अधिकार अभियानमा सक्रिय भएका कारण कसैलाई हराउने वा जिताउने अभियानमा म संलग्न हुन सक्दिनथें। त्यसैले उहाँको आग्रहलाई मैले स्वीकार्न सकिनँ। त्यसैको सेरोफेरोमा प्रधानमन्त्री गिरिजाप्रसाद कोइरालाले भेट्न खोजेको खबर मलाई आयो। मन्तव्य व्यक्त गर्दा र लेखमा कोइरालाको प्रखर आलोचक भएका कारण कोइराला क्याम्पले मलाई गणेशमान सिंह र कृष्णप्रसाद भट्टराईबाट सञ्चालित भएको आरोप लगाउँथे। साथसाथै ममाथि सत्ताको वक्रदृष्टि पनि थियो। स्वतन्त्रताको प्राण हरण गर्ने सरकारी नियत र लोकतन्त्रको चिर हरण गर्ने साम्यवादी बहस सत्ताले अघि सारेको बेला लोकतन्त्र र स्वतन्त्रताका लागि चट्टान जस्तो उभिएको र उभिन सक्ने कांग्रेस नेतृत्व अहिले देशले खोजेको छ। कांग्रेसभित्रको द्वन्द्व तत्काल अन्त्य गरी शीघ्र सहमतिमा पुग्न दुवै पक्षका होनहार नेताकार्यकर्ताले प्रयास गरेनन् भने आफ्नो चिहान कांग्रेसजन आफैंले खनेको ठहरिनेछ। प्रधानमन्त्री कोइरालालाई भेट्न मलाई जाँगर चलेन तर प्रधानमन्त्री कार्यालयमा सचिवको रूपमा समेत कार्यरत मेरा बडा बा शारदाप्रसाद दाहालले एकपटक भेट्दा के भयो त भनी पुनः स्मरण गराएपछि प्रधानमन्त्री कोइरालालाई भेट्न म सिंहदरबार पुगें। निर्वाचनमा पार्टी (नेपाली कांग्रेस) लाई जिताउन सक्दो सहयोग गर्नुपर्यो प्रधानमन्त्री कोइरालाले आग्रह गर्नुभयो। त्यो भेटमा तीनवटा कुरा मैले प्रधानमन्त्री कोइरालालाई प्रष्ट भनें। एक, एउटा मानव अधिकार संस्थाको नेतृत्वमा रहेका कारण म कुनै पनि पार्टीको प्रचारमा संलग्न हुन्न। दुई, नेपाली कांग्रेसका उम्मेदवारहरूको विरुद्धमा कुनै पनि हालतमा मेरो संलग्नता रहने छैन। तेस्रो, यो मध्यावधि निर्वाचनको परिणामको कुरा गर्दा नेपाली कांग्रेसले ८३ सिट नघाउने देखिँदैन। केहीबेरको सौहार्दपूर्ण कुराकानीपछि म निस्किएँ। नभन्दै त्यो निर्वाचनमा दोस्रो स्थानमा झर्दै कांग्रेस ८३ सिटमा खुम्चियो। २०५६ सालको आम निर्वाचनको घोषणा भएपछि फेरि एकपटक तत्कालीन प्रधानमन्त्री गिरिजाप्रसाद कोइरालाले भेट्न खोजेको खबर आयो। बालुवाटारस्थित प्रधानमन्त्रीनिवासमा पाल टाँगिएको रहेछ जहाँ थुप्रै व्यक्तित्वहरूलाई आमन्त्रण गरिएको रहेछ। पार्टीलाई (नेपाली कांग्रेस) सहयोग गर्न आग्रहसहित कोइरालाले मन्तव्य टुंग्याउँदै मतिर औंला देखाएर तपाईंसँग म फेरि भेट्छु भन्नुभयो। त्यो निर्वाचनमा निर्वाचन आयोगबाट मान्यता प्राप्त गरी शान्ति समाजका तर्फबाट सयभन्दा बढी राष्ट्रिय पर्यवेक्षक परिचालन गर्नुका साथै शान्ति समाजको निर्वाचन पर्यवेक्षण कार्यको मैले नेतृत्व गरेको थिएँ। त्यसैले कुनै पार्टीको समर्थन वा विरोध गर्ने वा पक्षविपक्षमा प्रचार गर्ने कुरै भएन त्यसमाथि पनि मैले राजनीति छाडेको सात वर्ष भइसकेको थियो। विश्लेषणका क्रममा कांग्रेसका कैयन् नेताहरूलाई मैले भनेको थिएँयो निर्वाचनमा कांग्रेसले सामान्य बहुमत ल्याउँछ। पर्यवेक्षणको सिलसिलामा छिन्चु, सल्लीबजार, कैनकाँडा हुँदै माओवादीको गढ छिचोलेर पैदल जाजरकोट पुगी फर्केपछि मैले प्रष्ट विचार व्यक्त गरेको थिएँ यदि वार्तामार्फत माओवादीसँग सहमति जुट्न सकेन भने यो संविधान ( २०४७) अन्तर्गत संसद्को यो नै अन्तिम चुनाव ठहरिनेछ। २०५८ मंसिर ८ पश्चात दाङ र सोलुका सैनिक ब्यारेकमा माओवादीले भीषण आक्रमण गरेपछि मंसिर ११ गते देशमा संकटकाल लागू भयो। त्यो बेला नेपाली कांग्रेसका शेरबहादुर देउवा प्रधानमन्त्री थिए। ६ महिनासम्मका लागि लगाइएको संकटकाल जेठ दोस्रो साता सकिँदै थियो। संकटकालको समय पुनः थप गर्ने कि नगर्ने भन्ने विषयमा त्यो बेलाको प्रमुख प्रतिपक्ष एमालेले संकटकालको विपक्षमा जाने निर्णय गर्यो भने अन्तिम चरणमा नेपाली कांग्रेस पनि संकटकाल नबढाउने पक्षमा उभियो। यसैबीच प्रधानमन्त्री देउवाले संकटकाल थप्न संसद्मा प्रस्ताव दर्ता गराए र उक्त प्रस्तावबारे संसद्मा छलफल नै नगरी मध्यरातमा देउवाले प्रतिनिधिसभा विघटन गर्न सिफारिस गरे र सोहीबमोजिम २०५९ जेठ ८ गते तत्कालीन राजा ज्ञानेन्द्रले प्रतिनिधिसभा विघटन गरे। २०५८ असोजपछि देउवाको नियतबारे शंका व्यक्त गर्दै मैले कठोर आलोचना गर्न थालेको थिएँ। यस क्रममा देउवाको काँधमा बन्दुक राखेर ज्ञानेन्द्रले पड्काउन थालेको र प्रतिनिधिसभा विघटन गर्न सक्ने आशंका मैले सार्वजनिक रूपमै व्यक्त गरेको थिएँ। कुनैबेला राजनीतिक बनवासमा पुगिसकेका देउवाले पुनरागमन गरे। २०७२ मा कांग्रेसको सभापति भए र २०७४ मा चौथो पटक प्रधानमन्त्री। २०७४ को संसदीय निर्वाचनमा कांग्रेसले लज्जास्पद पराजय व्यहोरिसकेका कारण अर्को निर्वाचनमा कांग्रेसको रथ हाँक्न देउवा स्वतः असान्दर्भिक सावित भइसकेका छन्। विकसित लोकतन्त्रको अभ्यास हेर्ने हो भने २०७४ को निर्वाचनपछि नै नैतिकरूपमा देउवाले पार्टी सभापतिबाट राजीनामा दिनुपर्ने हो। तर, कांग्रेस सभापति शेरबहादुर देउवा राज्यसत्तामा वामपन्थी दलहरूको वर्चस्व भए होस् तर पार्टी सत्ता (नेपाली कांग्रेस) मा आफ्नै वर्चस्व रहनुपर्ने हठले ग्रस्त छन्। २०७९ को निर्वाचनको सम्भावित परिणामको अनुमान गर्दा फेरि म दोहोर्याउँछु देउवाको नेतृत्वमा कांग्रेसले चुनाव लड्नु भनेको दशकौंसम्म नेकपालाई सत्ताको चाबी बुझाउनु हो। जसरी २०६५ सालमा सत्ताको नेतृत्व गरेर पनि माओवादी जनवादीकरणको वकालत गर्दै थियो त्यसैगरी अहिले सत्ताको नेतृत्व गरेर पनि नेकपा गन्तव्य साम्यवादको वकालत गर्दैछ। वकालत मात्र होइन आधा दर्जनभन्दा बढी स्वतन्त्रताविरोधी विधेयकहरू पारित गर्न खोजेको देख्दा साम्यवादतर्फको अभ्यास गरिरहेको आशंका जन्मिएको छ। यो सरकार स्वतन्त्रताविरोधी मार्गमा अग्रसर हुँदै गइरहेको छ। प्रतिपक्षी कांग्रेसका लागि यो भन्दा ठूलो मुद्दा अरू के हुन सक्छ ? सुशासनको कुरा गर्दा यो सरकार दर्जनौं घोटालाहरूमा संलग्न भएका प्रमाण आइरहेका छन्। प्रतिपक्ष कांग्रेसका लागि निर्वाचनमा यो भन्दा ठूलो खुराक अरू के हुन सक्छ ? कुनै बेला मनमोहन अधिकारी नेतृत्वको सानो माक्र्सवादी पार्टी र गतिलो संगठन भएको मालेबीच एकीकरण भएर नेकपा एमाले बनेको थियो। मनमोहन अधिकारीको राजनीतिक उचाइलाई पूर्व मालेले भजायो, मालेको जुझारु संगठनको बलमा पूर्व माक्र्सवादीले नयाँ जीवन पाए। राजनीतिमा नैतिकता र नेतृत्वको वजनको ठूलो अर्थ हुन्छ। २०७९ को निर्वाचनमा कांग्रेसको नीति, नेता र कार्यकर्ताको निष्ठाको जोडदार समन्वय भयो भने मात्र धनबल, बाहुबल र जनबलमा बलियो नेकपालाई टक्कर दिन सक्ला। नीतिको कुरा गर्दा आफ्नै नेतृत्वमा आएको ऐतिहासिक परिवर्तनविरुद्ध कांग्रेसभित्र गाइँगुइँ सुरु भएको छ। नेताको कुरा गर्दा त्याग र सदाचारका लागि योगदान गरेका भन्दा सत्ताको जोड घटाउमा पल्केका आयाराम गयारामहरू सूत्रधार बन्न खोजेको देखिन्छ। निष्ठाको कुरा गर्दा अहिलेका कैयन् कांग्रेस कार्यकर्तालाई न स्वतन्त्रता संरक्षणको चेत छ न त लोकतान्त्रिक संस्कृतिको चिन्ता। राजनीति थालेको पाँच वर्ष भएको छैन तर कुनै न कुनै निर्वाचनमा टिकट खोज्नेहरूको बाहुल्यता छ। सम्बन्धित क्षेत्रमा विज्ञता छैन तर धेरैलाई राजनीतिक पदमा नियुक्ति चाहिएको छ। विकृतिको कुरा गर्दा संसदीय निर्वाचनको कुरा छाडौं कांग्रेसको महाधिवेशन र महासमिति प्रतिनिधि चुनिन धनको खोलो बग्न थालेको छ। यस्तो विकृतिबाट मुक्त राख्दै कांग्रेसमा प्राण फुक्न सर्वप्रथम भएमध्येका त्यागी र नैतिकवान नेतृत्व चयनका लागि कांग्रेसजनहरू अग्रसर हुनुपर्छ जसको नेतृत्वमा २०७९ सालको निर्वाचनमा कांग्रेस उम्मेदवारहरू शीर ठाडो पारेर उभिउन्। नेताहरूको कुरा गर्दा स्वभावगत कमजोरी सबैका हुन्छन् तर आज पनि कांग्रेसमा अनेकौं त्यागी, लोकतन्त्रका लागि लडेका र दुःख भोगेका नेताहरू जीवित छन्। लोकतन्त्रका खातिर १४ वर्ष कहालीलाग्दो जेल जीवन व्यतित गरेका नेता पनि छन् जुन वर्तमान पुस्ताको कल्पना भन्दा बाहिरको योगदान हुन सक्छ। नेकपालाई चुनौती दिने हो भने झिना मसिना कुरा बिर्सिनुपर्छ, धुलोलाई हटाउनुपर्छ, भएकैलाई पालिस लगाएर टल्काउनुपर्छ। स्वतन्त्रताको प्राण हरण गर्ने सरकारी नियत र लोकतन्त्रको चिर हरण गर्ने साम्यवादी बहस सत्ताले अघि सारेको बेला लोकतन्त्र र स्वतन्त्रताका लागि चट्टान जस्तो उभिएको र उभिन सक्ने कांग्रेस नेतृत्व अहिले देशले खोजेको छ। तर कांग्रेसजन के चाहन्छन् ? एक पक्षले अर्कालाई नंग्याउन थाले भने कांग्रेस रक्षात्मक मात्र बन्ने छैन अहिलेको भन्दा पनि कम सिटमा झर्ने सम्भावना छ। तसर्थ कांग्रेसभित्रको अहिलेको द्वन्द्व तत्काल अन्त्य गरी शीघ्र सहमतिमा पुग्न देउवा र रामचन्द्र पौडेल पक्षका होनहार नेता कार्यकर्ताले प्रयास गरेनन् भने आफ्नो चिहान कांग्रेसजन आफैंले खनेको ठहरिने छ।"
जलविद्युतमा भुटानी मोडेल,"छिमेकमा अपार सम्भावना भएर पनि सीमावर्ती राज्यमा विद्युत्को चर्काे अभाव हुनु भारतका लागि पनि सुखद होइन जलविद्युत्मा भुटानी मोडल चर्चित छ। नेपालमा पनि यो मोडलको बेलाबखत चर्चा, परिचर्चा हुने गर्छ। एकथरि नेपालले पनि भुटानी मोडेल अपनाएर भारतलाई बिजुली बेच्नुपर्छ भन्नेहरू छन्। अर्काेथरि, बिजुली बेच्नु हुन्न, बिजुली उपयोग गरेर निर्मित प्रतिस्पर्धी सामान बेच्नुपर्छ भन्ने पनि छन्। ३० हजार मेगावाट जलविद्युत् उत्पादन क्षमता भएको भुटानमा हालसम्म १६१५ मेगावाट उत्पादन भइसकेको छ। भुटान र भारतबीच सन् २००६ मा विद्युत् सम्झौता भएदेखि नेपालमा यसबारे बहस सुरु भएको थियो, जुन अद्यापि छ। भुटानलाई आर्थिक र प्राविधिक सहयोग गरी बिजुली बनाएर आफ्नो देश लैजाने गर्छ। यसमा कुल लागतको ६० प्रतिशत अनुदान र ४० प्रतिशत ऋण सहयोग हुन्छ। यस्तो सहयोगका कारण भारतले भुटानबाट प्रतियुनिट ४२१ भारु (६ रुपैयाँ ७३ पैसा) बिजुली लैजान्छ। नेपालले भने भारतबाट १३२ केभीको लाइनमार्पत लिँदा प्रतियुनिट ५५५ भारु (८ रुपैयाँ ८८ पैसा) तिर्दै आएको छ। ३३ र ११ केभीको लाइनबाट लिएको बिजुलीको मूल्य भने प्रतियुनिट क्रमशः ६ भारु र ६४५ भारु (१० रुपैयाँ ३२ पैसा) छ। सस्तोमा लिने र महँगोमा बेच्ने त व्यापारको नियम नै हो। भारतले नेपालको सन्दर्भमा यही नियममा खेल्न खोजेको देखिन्छ। यद्यपि, भारतले नेपालको बिजुली कुन दरमा खरिद गर्छ ? भन्ने प्रश्नको उत्तर अहिलेसम्म नेपालले पाउन सकेको छैन। यही उत्तर पाउन नेपालले १६ वर्षसम्म पश्चिम सेतीलाई कुरेको थियो। भौगोलिक क्षेत्रका हिसाबले भुटान नेपालभन्दा ३८ गुणा सानो छ। भुटानको जनसंख्या ८ लाख ७ हजार ६ सय १० (सन् २०१७) छ। जनसंख्या र भौगोलिक क्षेत्रका हिसाबले नेपालभन्दा भुटान सानो छ। भुटानको कुल राष्ट्रिय आयको ४० प्रतिशत विद्युत् व्यापारबाट हुन्छ भने उसको कुल गार्हस्थ्य उत्पादनमा विद्युत् निर्यातको अंश २५ प्रतिशत छ। सन् २०२० सम्म भारतले भुटानबाट थप १० हजार मेगावाट बिजुली लैजाँदैछ। हाल भारतले तीनवटा ठूला आयोजना निर्माणको अन्तिम चरणमा पुर्याएको छ ः पुनाटसाङचु१ (१२०० मेगावाट, अनुमानित लागत ५१ करोड अमेरिकी डलर हाल पुग्यो एक अर्ब ४६ करोड डलर), पुनाटसाङचु२ (१०२० मेगावाट, अनुमानित लागत ५७ करोड डलर, हालको मूल्य एक अर्ब १९ करोड डलर) र माङडेचु (७२० मेगावाट, अनुमानित लागत ४३ करोड ५० लाख डलर, हालको लागत ६७ करोड ५० लाख डलर)। भारतको वसुधा फाउन्डेसन नामक गैरसरकारी संस्थाले हालै सार्वजनिक गरेको ए स्टडी अफ दि इण्डियाभुटान इनर्जी कोअपरेसन एग्रिमेन्ट्स प्रतिवेदनमा यी तीन आयोजनाको लागत वृद्धि भएको, नाफा घटेको, वातावरणमा चर्काे असर पुर्याएको, भारतीय कामदार ल्याएर निर्माण गरिएको र भुटान भारतको ऋण चंगुलमा फसेकाले आगामी दिनमा पुनःविचार गर्नुपर्ने सुझाव उल्लेख गरेको छ। भुटानमाअझै पनि ४० प्रतिशत जनसंख्याले बिजुलीको मुख देख्न नपाएको सन्दर्भमा यो प्रतिवेदन चर्चित हुन पुगेको छ। त्यसैगरी भारत र बंगलादेशबीच पनि ऊर्जाको परस्पर सहयोग रहिआएको छ। सन् २०१० मा दुई देशबीच २५० मेगावाटको विद्युत् आयात गर्ने सम्झौता भएको थियो। सन् २०१३ मा ४०० केभीको पहिलो प्रसारण लाइन सञ्चालनमा आएको थियो, जसले ५०० मेगावाट बिजुली बोक्ने र भविष्यमा एक हजारसम्म विस्तार गर्ने सम्झौता छ। हाल बंगलादेशले भारतबाट ६६० मेगावाट बिजुली आयात गरिरहेको छ भने हालै नेपालको माथिल्लो कर्णालीको बिजुली भारतीय विद्युतीय प्रणालीमार्पत लिने निर्णय गरेको छ। बंगलादेशमा ९० प्रतिशत जनसंख्यालाई बिजुलीको पहुँच उपलब्ध छ। बंगलादेशले सन् २०२१ सम्म विस्तार आयोजनाअन्तर्गत २४ हजार मेगावाट बिजुली उत्पादन गर्ने, सन् २०४० सम्म ५० हजार मेगावाट माग पुग्ने प्रक्षेपण छ। बंगलादेशमा प्राकृतिक ग्यासबाट कुल जडित क्षमतामा ६१ प्रतिशत अंश छ। यो घट्दै गइरहेकाले बंगलादेशलाई नवीकरणीय ऊर्जामा जान दबाब परेको छ। यही दबाबस्वरूप बंगलादेशले नेपालको बिजुली लिन चाहेको हो। दक्षिण एसियाको सबैभन्दा ठूलो जनसंख्या, भूगोल र अर्थतन्त्र भएको भारतमा सन् २०१७ को उच्चतम विद्युत् माग (पिक डिमाण्ड) एक लाख ६२ हजार मेगावाट थियो। यस्तो पिक डिमाण्ड अबको दुई वर्ष अर्थात् सन् २०२२ मा २ लाख २६ हजार मेगावाट पुग्ने अनुमान छ। अर्काेतर्प, सन् २०१७ मा नेपालसित सिमाना जोडिएका भारतको बिहार, उत्तर प्रदेश र उत्तराखण्ड गरी २१ हजार मेगावाट पिक डिमाण्ड थियो। र, आगामी सन् २०२२ मा यस्तो माग ३३ हजार मेगावाट र सन् २०२७ मा ४ लाख ५९ हजार मेगावाट पुग्ने अनुमान छ। भारतले सन् २०२२ सम्ममा नवीकरणीय ऊर्जाबाट मात्र एक लाख ३५ हजार मेगावाट थप गर्ने योजना बनाएको छ। जसमा ५० प्रतिशत नवीकरणीय र बाँकी परम्परागत ऊर्जा हुनेछन्। ऊर्जा उत्पादन लागतका हिसाबले हेर्दा जलविद्युत्तर्प सबैभन्दा उच्च लागत भारतमा रहेको देखिन्छ। पछिल्लो तथ्यांकअनुसार भारतमा जलविद्युत्मा प्रतियुनिट उत्पादन लागत ९ रुपैयाँ, नेपालमा ७३ रुपैयाँ र भुटानमा ६ रुपैयाँ छ। नेपालमा सौर्य ऊर्जा लागत प्रतियुनिट ७ रुपैयाँ छ भने भारतमा ४६ रुपैयाँ छ। बंगलादेशमा सौर्य ऊर्जा लागत प्रतियुनिट १७ पैसा र कोइलाबाट उत्पादन हुने बिजुलीको लागत ७ रुपैयाँ छ। सस्तोमा लिने र महँगोमा बेच्ने त व्यापारको नियम नै हो। भारतले नेपालको सन्दर्भमा यही नियममा खेल्न खोजेको देखिन्छ। यद्यपि, भारतले नेपालको बिजुली कुन दरमा खरिद गर्छ ? भन्ने प्रश्नको उत्तर अहिलेसम्म नेपालले पाउन सकेको छैन। भारत र बंगलादेशलाई नवीकरणीय ऊर्जामा जान निकै चाप परेको माथिका तथ्यांकले देखाउँछन्। यी दुवै देशको बिजुलीको माग केही हदसम्म सम्बोधन भने गर्न सक्छ। छिमेकमा अपार सम्भावना भएर पनि सीमावर्ती राज्यमा विद्युत्को चर्काे अभाव हुनु भारतका लागि पनि सुखद होइन। दुई देशबीच विद्युत् व्यापारसम्बन्धी निकै बहस भए। समझदारी र सम्झौता भए। तर कार्यान्वयन भएन। पञ्चेश्वरदेखि पश्चिम सेतीसम्म र माथिल्लो कर्णालीदेखि अरुण तेस्रोसम्मका सम्झौता कार्यान्वयनमा महाभारत पर्यो। भारतलेअझै पनि सीमापारिको बिजुलीलाई रणनीतिक वस्तु को रूपमा लिएको छ। सीधा शब्दमा भन्ने हो भारतले नेपालको बिजुलीप्रति चाहना राखेकै होइन। यहाँ बाँधजन्य पूर्वाधार निर्माण गरी बाढी नियन्त्रण र सुक्खायाममा नियन्त्रित पानी भारतको दीर्घकालीन रणनीति हो। भारतसित भएका सहमति र सम्झौताका सूची लामै छन्। तर कार्यान्वयनमा आशंका र दाउपेच मात्र हावी हुँदै आएको छ। भारतीय बजारमा नेपालको बिजुली कुन भाउमा बिक्छ भन्ने पत्तो पाउन नेपालले थुप्रै परीक्षण गर्यो। कहाँसम्म भने भारतीय लगानीकै माथिल्लो कर्णालीको बिजुली उसले लिएन। माथिल्लो कर्णालीको प्रवद्र्धक जीएमआरलाई बजार खोज्न बंगलादेश नै जानु पर्यो। जबकी कुल जडित क्षमतामा दुई तिहाइ अंश तापीय ऊर्जा रहेको भारतलाई जलविद्युत्को ऊर्जा अमृतसमान नै हो। तैपनि लिएन। अब भोलि बंगलादेशसित जीएमआरले कति झन्झट बेहोर्नुपर्छ, त्यो त आगामी दिनमा देखिन्छ नै। नेपाल र बंगलादेशबीच प्रसारण लाइनको कनेक्टिभीटीमा पनि भारतले सहयोग गरिरहेको छैन। भारतको यस्तो रणनीतिका कारण नेपाल कहिलेकाहीँ उत्पादित बिजुली निर्यात होइन, यहीँ खपत गराउनुपर्छ भन्ने सोचमा पुग्छ तर बाध्यता कस्तो छ भने उत्पादित सबै बिजुली यहीँ खपत हुँदैन। त्यही भएर अन्तर्राष्ट्रिय ऊर्जा बजारमा नेपालको पहुँचलाई अत्यावश्यक मानिएको हो। यो तथ्यप्रति भारत पनि उत्तिकै साक्षात्कृत छ। यसैकारण नेपालसित उसले गर्दै आएका व्यवहारमा अनेक रूप र रंग देखिने गर्छन्। कहिले इनर्जी बैकिङमा सहमति जनाउँछ। त्यो सहमतिको मसी नसुक्दै अर्काे बहाना झिक्छ। कहिले सेयर बजारको कारोबारजस्तो गरी बिजुलीको व्यापार गर्ने भन्छ। सम्झौताको मस्यौदा पनि पठाउँछ। सम्झौता भएका कुरा त लागू हुँदैनन् भने लागू हुन खोजेका कुरा कार्यान्वयन हुने आधार देखिँदैन। अर्काेतर्प, बंगलादेशले आफ्नो सीमासम्म प्रसारण लाइनको कनेक्टिभिटीका लागि अनुनय विनय गर्दै आएको छ। कूटनीतिमा हुँदैन कहिले भनिँदैन भने भैं भारत यो मामिलामा पनि सकारात्मक नै देखिन्छ तर कार्यान्वयन हुँदैन। प्रसारण लाइनको दूरीको हिसाबले नेपाल र बंगलादेश जोडिन १७ किलोमिटर भूभाग भारतमा पर्छ। उक्त भूभागमा टावर ठड्याउन देऊ या तिम्रै प्रणालीबाट हामीलाई बिजुली थुत्न देऊ भन्ने बंगलादेशको आग्रह रहँदै आएको छ। दुई महिनाअघि नेपालसित भएको बैठकमा तीन महिनाभित्र नेपाल र बंगलादेशसहित बैठक बसी यो मामिला सल्टाउने सहमति भएको थियो। तर, नेपाल र बंगलादेशले प्रतीक्षा मात्र गर्दै आएका छन्। यता बिमस्टेक र क्षेत्रीय तथा उपक्षेत्रीय तहका विभिन्न बैठकमा ऊर्जा व्यापारको अन्तर्राष्ट्रिय सहमति बन्छ, ती पनि कार्यान्वयन हुँदैन। बिमस्टेकको बैठकमा बेला नेपालको बिजुली श्रीलंकासम्म पुर्याउने चर्चा उठ्छ। श्रीलंका परै जाओस्, त्यहीँ बिहार वा उत्तर प्रदेशसम्म हाम्रो बिजुली लैजाने काम कारबाही अघि बढ्दैन। लगानीकर्ता तयार छन्। बजार तयार छ। असीमित कच्चा पदार्थ उपलब्ध छ। तैपनि कारोबार हुँदैन। सहमति र सम्झौता हुन्छन्। कार्यान्वयन हुँदैनन्। नेपाललाई २५० मेगावाटको जलविद्युत् आयोजना उपहार दिनेदेखि नेपालको संसद्मा आएर भारतीय प्रधानमन्त्रीले गरेको प्रतिबद्धता (एक खर्ब रुपैयाँको प्याकेज सहयोग) सम्मका घोषणा कार्यान्वयन हुँदैनन्। सन्धि भएको ६ महिनाभित्र विस्तृत परियोजना प्रतिवेदन (डीपीआर) तयार गर्ने सहमति हुन्छ, दुई दशकसम्म पनि छिनोफानो हुँदैन। महाकाली सन्धिले चिन्दै नचिनेको तल्लो शारदाको उपभोग्य पानीको अधिकारको सवाल उठाइदिन्छ। सहमति हुन सक्दैन। २० वर्षअघिको भौगोलिक, वातावरणीय, जनसांख्यिक परिस्थिति उही हुँदैन। हेर्दाहेर्दै पञ्चेश्वर बहुउद्देश्यीय आयोजना लगानी अयोग्य बन्छन्। अहिले पञ्चेश्वरको सबैभन्दा बढी विरोध उत्तराखण्डमा भइरहेको छ। त्यसमाथि सन्धिले नै छुट्याइदिएको पानीको हक नेपालले प्राप्त गरेको छैन। यी र यस्ता कयौं मुद्दा छन्, जुन भारत सल्टाउन चाहँदैन। यही अवस्थामा राखिराख्न चाहन्छ। र, भनाइ एउटा हुन्छ भने गराइ अर्के। भारतसितका यस्ता मुद्दा कर्मचारी वा मन्त्री स्तरमा समाधान हुँदैन। यद्यपि दुई देशका उपल्लो राजनीतिक तहमा भएका वार्ता र सहमति सर्दै सर्दै तल्लो तह र उपसचिव स्तरमा आइपुगेर सेलाउने गर्छ। पञ्चेश्वर बनाउनमा दुवै देशका प्रधानमन्त्री तयार हुन्छन्। मन्त्री हुँदै कर्मचारी तहमा प्रधानमन्त्री तहबाट निर्देशन जान्छ। तर अवस्था उहीका उही। नेपाली राजदूतदेखि परराष्ट्र सचिव, मन्त्री र प्रधानमन्त्रीको एउटै स्वर हुनुपर्ने आवश्यकता यसले देखाउँछ। प्रधानमन्त्री तहमै निरन्तर संवाद र छलफल जारी राखी काम फत्ते नहुञ्जेलसम्म लागि परिरहनुपर्ने हुन्छ।"
न्यायिक प्रक्रियामा मेलमिलाप,"विवाद प्रिय हुँदैनन्। व्यक्ति व्यक्तिबीचका रुची, इच्छा र चाहनामा हुने विविधता एवं अधिकार, शक्ति, सम्पत्ति आदिमा हुने विषमताका कारण व्यवहारमा विवादको जन्म हुन्छ। विवाद सिर्जना भइसकेपश्चात त्यसका उपयुक्त, न्यायिक एवं न्यायोचित सम्बोधन हुन जरुरी हुन्छ। विवादको समयमा समाधान हुन नसक्ने हो भने यसले सकारात्मक नतिजा दिँदैन। विवादको सही समाधान भएमा समाजमा शान्तिपूर्ण अवस्था सिर्जना हुन सक्छ। समाजमा उचनिच, धनी गरिब, शक्तिवान शक्तिहीन, कानुनी रूपमा उचित व्यवहारतः उपर्युक्तलगायत विविध कारणले सिर्जना हुने विवाद समाधानका उपयुक्त माध्यम मेलमिलाप पद्धति हो। यो पद्धतिलाई समेत अनुशरण गरिने विषयलाई संविधानमा नै स्वीकार गरिएको छ। पक्षहरूले मेलमिलापकर्ताको सहयोगमा विवाद वा मुद्दाको निरूपण गर्ने प्रयोजनका लागि अपनाइने प्रकृयालाई मेलमिलाप भनी ऐनमा परिभाषित गरिएको पाइन्छ। अदालतको कार्यबोझ घटाउन,न्याय सरल एवं कम खर्चिलो बनाउन, मेलमिलाप अपनाउनुपर्ने अवधारणा विकसित हुँदै आएको छ। मेलमिलापकर्ताको सहजीकरण र पक्षहरूको संलग्नता एवं सहकार्यमा विवादको स्थायी समाधान गर्न सकिने मेलमिलाप पद्धतिमा मूलतः पारिवारिक विवाद एवं उपभोक्ता हित संरक्षणसम्बन्धी विवाद मेलमिलापबाट समाधान हुन उपयुक्त मानिन्छ। शीघ्र, सरल कार्यविधि, समय र श्रमको बचत हुने, गोपनियता कायम हुने, जितजितको अवस्था हुने एवं स्वेच्छिक संलग्नता हुने भएकाले पनि मेलमिलापप्रतिको आकर्षण बढ्दो क्रममा रहेको पाइन्छ। विवादरहित समाजको कल्पना गर्न सकिँदैन। स्वार्थप्रेरित समाजमा द्वन्द्वको विद्यमानता हुन्छ। स्वार्थ बाँझिने तर स्रोतसाधनको सीमितताका कारण द्वन्द्वमा बढोत्तरी निश्चित छ। जितजितको वातावरणमा उपलब्ध स्रोत र साधनमा समानुपातिक एवं आवश्यकताका आधारमा उचित प्रयोग गर्ने अवस्था सदा अपेक्षित रहन्छ। कानुनी सन्दर्भमा तथ्य प्रमाणका लेखाजोखा गरी आफूलाई उचो राख्नेहरू विवादमा अग्रसर देखिन्छन्। न्यायिक समाजको चरित्र के हो भने आफूलाई मर्का परेका विषयमा साधिकार निकायमा आफ्ना अधिकार हनन भएमा प्रचलनका लागि निवेदन गर्न सकिन्छ। कानुनी व्यवस्था र न्यायिक सिद्धान्त समेतका आधारमा न्याय निरूपण हुन्छ, जसलाई पालना गर्न सबैको कर्तव्य हुने संवैधानिक व्यवस्था छ। कानुनी विवादमा न्याय निरूपणका तह धेरै हुने, मुद्दा फैसला र कार्यान्वयनमा समय लाग्ने हुँदा विवाद समाधानका वैकल्पिक उपायको खोजी गरियो। कानुनी पक्षलाई एकातर्फ राखी विवादका पक्ष नयाँ सुरुवातका रूपमा विवादका विषयमा साझेदारीका आधारमा वैचारिक लेनदेनमा सहमतिमा पुगेपछि भौतिकअभौतिक चिजवस्तु समेतको लेनदेन आवश्यक र उचित ठानिएमा सो समेत गरी विवादलाई निष्कर्षमा अन्त्यमा पुर्याउने उत्तम विधि मेलमिलाप हो। सानोठूलो, बलियोकमजोर केही नभनी आपसी मन, व्यवहार र कागजातमा बाँधिने, समाहित हुने विधि मेलमिलाप हो। झट्ट हेर्दा विवादका पक्ष जहिले, जसरी, जुनसुकै विन्दुमा मिल्नका लागि तयार हुन्छन् भने कुनै आपत्ति नहुनुपर्ने हो। कानुनले नै मेलमिलापकर्ताको योग्यता तोकिनुका पछाडि भएका सहमतिको कार्यान्वयनमा सहजता होस् भन्ने नै हो। मेलमिलापकर्ताका निश्चित योग्यता, आचार संहिता हुने, उनीहरूका गतिविधिको अनुगमन हुने हुँदा मेलमिलापकर्तामार्फत भएको सहमति कार्यान्वयनमा सहायता पुग्छ। कुनै दायित्व व्यहोर्नु नपर्ने अमुक पक्षले मेलमिलापकर्ताका नाममा विचौलियाको भूमिका निर्वाह गर्न नसकुन, कुनै पक्षको सवालमा कमजोरी मात्र केलाई त्यसलाई अगाडि ल्याई मिलापत्र नहुँदा झन् वैमनश्यताको अवस्था सिर्जना नहोस् भन्नसमेत दर्तावाला मेलमिलापकर्ताको उपस्थिति अनिवार्य मानिन्छ। समाजमा हुने सानातिना विवाद औपचारिक न्यायिक प्रकृयामा लाग्दा अन्य जटिल न्यायिक विवादमा न्यायालयले पर्याप्त समय दिन नसक्दा, न्यायमा ढिलाइ हुने अवस्था आउँछ। साना विवादमा मेलमिलाप हुन सके समाजमा सुमधुर सम्बन्ध कायम हुन सक्छ। छलफलबाट हुने सहमतिका बुँदालाई लेखवद्ध गरेपश्चात अदालती प्रकृयामार्फत भावी दिनमा उपचार खोज्न जानु नपरोस् भन्नका लागि समेत मेलमिलापको विषयलाई सबल, जीवन्त र प्रभावकारी विवाद समाधानका उपायका रूपमा लिन सकिन्छ। जसबाट विवादको स्थायीरूपमा समाधान हुन्छ। सामान्य प्रकृतिका विवाद समाधानका लागि मेलमिलाप, मध्यस्थता जस्ता वैकल्पिक उपाय अवलम्बन गर्नेसमेतका न्याय र दण्ड व्यवस्थासम्बन्धी नीति राज्यले अवलम्बन गर्ने कुरा संविधानको धारा ५१ (ट) (२) मा उल्लेख भएबाट समेत गहन विषय बाहेकलाई अदालती प्रकृयाभन्दा मेलमिलाप पद्धतिबाट टुंगोमा पुर्याउन उचित हुने देखिन्छ। स्थानीय सरकार सञ्चालन ऐन २०७४ को दफा ४७(२)ले अंगभंगबाहेकको बढीमा एक वर्षसम्म कैद हुनसक्ने कुटपिट, गाली बेइज्जती समेतका विवादमा स्थानीय तहमा रहने न्यायिक समितिले मेलमिलापको माध्यमबाट मात्र विवादको निरूपण गर्ने अधिकार हुने व्यवस्था गरेबाट मेलमिलाप पद्धतिको प्रवद्र्धनमा सघाउ पुग्ने देखिन्छ। मेलमिलापको संस्कार प्राचीनकालदेखि नै रहेको पाइन्छ। क्षमाशील समाज, अरूको कदर र आदर गर्ने संस्कृति, ईष्या, घमण्ड र मोह त्याग गर्ने परम्परामा मेलमिलाप पद्धति मानव जीवनको अभिन्न अंग बन्दै आएको छ। वास्तवमा विवाद उठान जसरी हुन्छ, त्यसको न्यायोचित दिगो र सम्मानजनक अन्त्यको प्रभावकारी विधि मेलमिलाप हो। विवादका पक्ष एकापसमा आआफ्ना तर्क र तथ्य अगाडि सारी वैरभावमा रहेका बेला उनीहरूका तथ्यका संयोजन र विचारको मेल गराउने सम्बन्ध सेतुका रूपमा मेलमिलापकर्ता अगाडि सर्न सक्नुपर्छ र मेलमिलाप पद्धतिलाई विवाद समाधानको माध्यम बनाइनुपर्छ। समाजमा विचारी, डिठ्ठा, मुखिया साहु महाजन, पञ्चभलाद्मी जेसुकै नाममा भए पनि पक्ष एवं समाजका विश्वास जितेका अगुवाको सदनियतपूर्वकको सकृयता एवं सहभागितामा मेलमिलापले गति लिन सम्भव हुन्छ। पूर्वाग्रही, पक्षपाती र प्रकृयामुखी मात्र हुने, अवस्थामा मेलमिलापले गति लिन सक्दैन। मेलमिलापकर्ताका रूपमा भूमिका खेल्ने व्यक्ति कानुनतः योग्य, तालिमप्राप्त, हुनुका साथै विचारमा तटस्थता, भूमिकामा सक्रियता र कर्तव्यमा क्रियाशीलताका साथ अगाडि बढ्नु जरुरी हुन्छ। मेलमिलापबाट निस्कने सकारात्मक नतिजालाई स्वसन्तुष्टिका रूपमा लिई समाजका सबैलाई समभावमा राखी सत्कर्मको मार्गमा अग्रसर हुनेहरू सफल एवं विश्वसनीय मेलमिलापकर्ता हुन सक्छन्। मेलमिलाप पद्धतिको सुरुवात समाज विकासको क्रममा भएसँगै कानुनी विकासका मार्गमा समेत यसले गति लिँदै आएको पाइन्छ। कानुनद्वारा प्राप्त अधिकार हनन भएमा सोको संरक्षण र प्रचलनका लागि साधिकार निकायमा उजुर गर्नुपर्ने हुन्छ। जीवन, स्वतन्त्रता र सम्मान जोडिएको कतिपय विषयमा मेलमिलाप पद्धतिबाट मात्र समस्याको निकास नआउन सक्छ। कानुनी लडाइमा जानुपर्ने गहन विषयलाई समेत मेलमिलापबाट समाधान गरिनु उत्तम हो। तथापि मेलमिलाप पद्धतिले कानुनी उपचारको मार्गमा अवरोध गर्ने अवस्था भने आउनु हुँदैन। विवादको वास्तविक कारण खोजी समस्या समाधान गर्न प्रयास गरिने मेलमिलाप पद्धति सम्बन्धमा मुलुकमा कानुनी प्रबन्धको इतिहास लामो नभए पनि मेलमिलाप संस्कृतिको अवलम्बनको प्रयास भने चिरकालदेखि हुँदै आएको पाइन्छ। लिच्छवीकालमा ग्रामपान्चालीको व्यवस्था, मल्लकालमा कचहरी , किरातकालमा मुखिया प्रणालीको अवलम्बन हुनुलाई मेलमिलाप पद्धतिको सुरुवाती चरणका रूपमा लिन सकिन्छ। अदालत प्रेषित मेलमिलापका सम्बन्धमा २०६० सालमा जिल्ला अदालत नियमावली २०५२ को नियम ३२(क) थप गरी मेलमिलापसम्बन्धी कानुनी प्रबन्ध गरिएको थियो। २०६८ सालमा मेलमिलाप ऐनको तर्जुमा भई सोपश्चात मेलमिलाप नियमावली प्रचलनमा आएका छन्। मेलमिलापको विषयलाई कानुनी दायरामा ल्याउनुका पछाडि मेलमिलापमार्फत सहमति भइसकेका विषय पुनः मुद्दाका रूपमा नबल्झिउन् भन्ने हो। कतिपय अवस्थामा कानुनबमोजिम न्याय गर्दा व्यवहारतः पक्षलाई मर्का पनि पर्न सक्छ। यस्तो अवस्थामा न्यायिक विवेक प्रयोग समेत गर्न नसकिने हुँदा वास्तविक न्यायको मर्ममा आघात पुग्न सक्छ। त्यस्ता कठिन अवस्थामा विवादका पक्षबीचको समझदारी, साझेदारी, सहअस्तित्व, सहकार्य, सदाचारिता समन्वय र सद्विवेकले अगाडि बढ्दा दुवै पक्ष जितजितको अवस्थामा आउन सक्ने हुँदा मेलमिलाप पद्धतिको स्वीकार्यता बढ्दो छ। कानुनी प्रावधान र कार्यविधिगत जटिलताका कारण कतिपय अवस्थामा न्यायको मार्गमा आउन सक्ने अवरोध चिर्न समेत मेलमिलाप पद्धति अनुशरण गर्न सकिन्छ। अदालतमा विवाद उठिसकेपछि प्रकृया सुरु हुने मेलमिलाप, अदालत जानुअघि नै हुने मेलमिलाप, अदालतसँग समय माग गरेर हुने मेलमिलाप एवं अदालतले आदेश नै गरेर नियुक्त भएका मेलमिलापकर्तामार्फत हुने मेलमिलाप आदि मेलमिलापका विविध विधि प्रचलनमा छन्। तरिका जे भए पनि मेलमिलापका एक मात्र साझा उद्देश्य विवादको सर्वमान्य समाधान हो। मुद्दाका पक्ष जिल्ला तहबाट उच्चसर्वोच्च तहमा आइपुग्दा पक्षहरूका एक चरणमा हारजित भइसकेको हुने र पूर्वाग्रहपूर्ण सोच र इगोका कारण समेत माथिल्लो तहमा मेलमिलापबाट विवाद समाधान हुने अवस्थामा सन्तोष लिने ठाउँ देखिँदैन। मेलमिलापका सन्दर्भमा मेलमिलाप परिषद् एक नियामक निकायका रूपमा व्यवस्था गरिएको छ। मेलमिलापकर्ताको रूपमा सकृय व्यक्ति न्यायिक मार्गमा अवरोध नबनुन् भन्नाका लागि मेलमिलापकर्ताको आचारसंहिताको पालनामा कडाइ गरिनु जरुरी हुन्छ। मेलमिलाप परिषद्लाई कानुनी एवं भौतिक, व्यवस्थापकीय र जनशक्तिका सवालमा पनि सवल बनाइनु जरुरी छ। मेलमिलापकर्ताका योग्यता निर्धारण गरिएको सन्दर्भमा गाउँघरमा ज्येष्ठ नागरिक एवं समाजका अगुवा प्रतिनिधिमार्फत हुने मेलमिलापलाई समेत औपचारिक रूपमा टुंगोमा पुर्याउने विषय पेचिलो बन्ने गरेको छ। व्यावहारिक रूपमा मात्र मेलमिलाप गरेर त्यसको अर्थ नआउन सक्छ, जबसम्म त्यस्ता मेलमिलापको विषय लिएर पुनः न्यायिक मार्गमा जान सकिने अवस्थाको अन्त्य हुँदैन। आर्थिक वर्ष २०७५७६ मा मुलुकभरका अदालतमा मेलमिलापमा समावेश भएमा मुद्दामध्ये समग्रतामा २१ दशमलव ६३ प्रतिशत मुद्दा मेलमिलाप प्रकृयाबाट टुंगिएको देखिन्छ। जिल्ला अदालतहरूमा तुलनात्मक रूपमा बढी मुद्दामा मेलमिलाप हुन सफल रहेको पाइन्छ। सुरु तहका अदालतमा मेलमिलाप सफल हुने हो भने प्रकारान्तरमा सर्वोच्च अदालतसम्ममा तहगत अदालतको कार्यबोझ कम हुने समेतका कारणले अदालतले समेत मेलमिलाप पद्धतिलाई अनुसरण गर्दै आएको पाइन्छ। समाजमा हुने सानातिना विवाद औपचारिक न्यायिक प्रकृयामा लाग्दा अन्य जटिल न्यायिक विवादमा न्यायालयले पर्याप्त समय दिन नसक्दा, न्यायमा ढिलाइ हुने अवस्था आउँछ। साना विवादमा मेलमिलाप हुन सके समाजमा सुमधुर सम्बन्ध कायम हुन सक्छ। यद्यपि मेलमिलापकर्ता सन्दर्भमा पक्षहरूबाट छनौट हुने मेलमिलापकर्ता निष्पक्ष नरहेका स्पष्ट व्यवहार नरहेको, कुनै पक्षप्रति झुकाव राखी विचौलियाको जस्तो व्यवहार गर्ने गरेका, मिलापत्र गराएवापत थप आर्थिक लाभ लिने गरेका, मेलमिलाप प्रकृयालाई मुद्दा लम्ब्याउने माध्यम बनाउने गरिएको, मोलतोलका लागि मेलमिलापको प्रकृयालाई माध्यम बनाउन गरिएको भन्ने जस्ता आरोपबाट मुक्त हुनसके मेलमिलाप पद्धतिको अनुशरणबाट समाजमा मेलमिलापयुक्त समाज निर्माण हुने आशा गर्न सकिन्छ। मेलमिलाप पद्धतिको व्यवस्थापनमा देखिएका चुनौतीको सम्बोधन गरी अगाडि बढ्न सके समाजमा शान्तिको सुरुवात भई सम्बृद्धिको मार्गमा अगाडि बढ्न सक्ने देखिन्छ। कुईंकेल प्रशासकीय अदालतका रजिष्ट्रार र कृषि तथा वन विश्वविद्यालय चितवनमा उपप्राध्यापक छन्।"
सहिद स्मारक ए डिभिजन लिग : थ्रीस्टार विजयी,"काठमाडौं : थ्रीस्टार क्लब सहिद स्मारक ए डिभिजन लिगको तेस्रो स्थानमा उक्लिएको छ। दशरथ रंगशालामा बुधबार भएको खेलमा थ्रीस्टारले ब्रिगेड ब्वाइज क्लबलाई ३१ गोलले हरायो। ललितपुर डर्बी भिडन्तमा थ्रीस्टारलाई जिताउन सुसन श्रेष्ठ, अनन्त तामाङ र विदेशी खेलाडी वासिउ ओलादिरान हाजमतले गोल गरे। ब्रिगेडका रोशन रानामगरले सान्त्वना गोल फर्काएका थिए। थ्रीस्टारले १५औं मिनेटमा सुसनको गोलमा अग्रता लिएको थियो। त्यसपछि ४१औं मिनेटमा रक्षक अनन्त तामाङले हेड गोल गर्दै थ्रीस्टारको अग्रता दोब्बर बनाए। अनन्तले मिक्छेन तामाङको कर्नर पासमा गोल गरेका थिए। ५८औं मिनेटमा हाजमतले गोल गर्दै थ्रीस्टारको अग्रतालाई पथप बलियो बनाए। ब्रिगेड ब्वाइज ६६औं मिनेटमा १० खेलाडीमा समेटिएको थियो। थ्रीस्टारका अशोक खवासलाई फल हानेपछि ब्रिगेडका दीपकराज सिंह रातो कार्ड पाउँदै बाहिरिएका थिए। यद्यपि १० खेलाडीमा समेटिए पनि ब्रिगेडले ९०औं मिनेटमा एक गोल फर्कायो। ब्रिगेडको कमजोरीमा थ्रीस्टारले थप गोल गर्न सकेन। थ्रीस्टारका अनन्त तामाङ म्यान अफ दी म्याच भए। उनले १० हजार रुपैयाँ पुरस्कार पाए। जितसँगै थ्रीस्टारले पाँच खेलबाट १० अंक बनाएको छ। शीर्ष स्थानमा रहेको मनाङ मस्र्याङ्दी क्लबको ११ अंक छ। दोस्रो स्थानमा रहेको मच्छिन्द्रको पनि १० अंक छ। ब्रिगेडले ६ अंक बनाएको छ।"
एमएम कप क्रिकेट : पुलिससँग हार्यो कर्णाली,"इनरुवा : सुनसरीको इनरुवामा जारी मनमोहन मेमोरियल एकदिवसीय राष्ट्रिय प्रतियोगिताअन्तर्गत समूह बीअन्तर्गत पहिलो खेलमा विभागीय टोली नेपाल पुलिस क्लबले कर्णाली प्रदेशलाई दुई सय ६७ रनले हराएको छ। बुधबार भएको खेलमा पुलिसले दिएको तीन सय ४७ रनको विशाल लक्ष्य पछ्याउने क्रममा कर्णाली प्रदेशले २७१ ओभरमा सबै विकेट गुमाएर ७९ रन मात्र बनाउन सक्यो। कर्णाली प्रदेशको लागि राज शाहले सर्वाधिक २३ रन बनाए। टेक सलामीले १४, हेमन्त ओली र दिवान पुनले समान १०१० रन बनाए। बलिङमा पुलिसको ललित भण्डारी, मञ्जित श्रेष्ठ र सागर ढकालले दुई दुई विकेट लिए। दीपेन्द्र ऐरी, पवन सर्राफ, ललित राजवंशी र कुशल भुर्तेलले एक एक विकेट लिएका थिए। यसअघि पहिले ब्याटिङ गरेको पुलिसले ४९३ ओभरमा सबै विकेट गुमाएर तीन सय ४६ रन बनाएको थियो। पुलिसको लागि कुशल भुर्तेलले सर्वाधिक ७८ रन बनाए। उनले ४९ बलमा सात चौका र पाँच छक्का प्रहार गरे। सुनील धमलाले ७०, दीपेन्द्र ऐरीले २५, अनिल साहले ३६, मञ्जित श्रेष्ठले १८, दिलीप नाथ र पवन सर्राफ समान १५१५ रन बनाए। बलिङमा कर्णाली प्रदेशका रवीन्द्रजंग शाहीले तीन विकेट लिए। युनिश सिंह र राज शाहले समान दुई दुई विकेट लिएका थिए। पुलिसका कुशल भुर्तेल प्लेयर अफ दी म्याच भए। बिहीबार कर्णाली प्रदेश र प्रदेश नम्बर २ बीच प्रतिस्पर्धा हुनेछ। खै एकदिवसीय ? कठै एकदिवसीय !"

शीर्षक,विवरण
कोरोना भाइरसभन्दा भ्रम भयानक,"कोराना भाइरसले हामी कोही संक्रमित छैनौं होला तर कोरोनाको भय र भ्रमले हामी थलिएका छौं। कोरानो भाइरसभन्दा डरलाग्दो भाइरस यतिबेला हामीले समाजमा जबर्जस्ती फैलाएको भय र भ्रम हो यतिबेला दुनियाँ कोरोनाले त्रस्त छ। हरेक मानिसका दिमाग पनि कोरानाको भ्रम र भयले भरिएका छन्। मानिसको दैनिक जीवन नै कोरानाले कुँजिएको छ। सामाजिक सम्बन्धहरू खल्बलिएको अवस्था छ। विश्व अर्थतन्त्रमा कसैले नसोचेको गिरावट आएको छ। सेयरबजारदेखि रियल स्टेटसम्मका लगानीका क्षेत्र सुनसान छन्। होटेल, पर्यटन, मनोरञ्जनजस्ता चलायमान उद्यमहरू अस्तव्यस्त छन्। स्कुल तथा कलेजसमेत बन्द भएका छन्। औसत मानिसको गुजारा नै संकटमा पर्ने खतरा देखिएको छ। आम मानिसलाई मात्र होइन; निकै सम्पन्न देशका शक्तिशाली व्यक्तित्वहरूलाई पनि कोरोनाले छाडेको छैन। सर्वसाधारण जनतादेखि मन्त्री तथा प्रधानमन्त्रीसम्म पनि कोरोनाका कारण क्वारेन्टाइनमा परेका छन्। गत डिसेम्बरमा चीनको वुहानबाट फैलिएको कोरानाले एसिया, युरोप, अमेरिका, अफ्रिका सबैतिर विस्तार भइसकेको छ। विश्व स्वास्थ्य संगठन (डब्लूएचओ) ले कोराना संक्रमणलाई विश्वव्यापी महामारी घोषणा गरिसकेको छ। जनवरीको अन्तिम हप्ता नै डब्लूएचओले कोरोना संक्रमणका कारण विश्वव्यापी स्वास्थ्य आपतकाल घोषणा गरेको थियो। मृत्यु र बिरामीको अंकगणित आफ्नो ठाउँमा छ तर यसले आम मानिस र समाजमा सिर्जना गरेको त्रास र संकट निकै कहालीलाग्दो छ। कोरोनाबाट मर्नेहरूको संख्या भन्दा धेरै गुना बढी संख्यामा मानिस अरू सामान्य रोग र दुर्घटनाबाट दैनिक मरिरहेका छन्। मृत्युको अंकभन्दा खतरनाक पक्ष के हो भने कोरोनाले सारा दुनियाँमा कोलाहल मच्चाएको छ। कयौं देशहरूले भिसा स्थगन गरेका छन् र यात्रामा रोक लगाएका छन्। घरघरमा मानिसहरू क्यारेन्टाइन भएका छन्। यति भयानक त्रास सार्स, स्वाइन फ्लु, डेंगुजस्ता महामाहारीका बेला फैलिएको थिएन। डब्लूएचओले सोमबार सार्वजनिक गरेको तथ्यांकअनुसार पाँच हजार सात सय बढीको मृत्यु भइसकेको छ। १ सय ४१ देशका डेढ लाखभन्दा बढी मानिस संक्रमित भइसकेका छन्। चीनले कोराना संक्रमण नियन्त्रणमा राखेको दाबी गरिरहँदा महामारीको केन्द्र यतिबेला युरोप बनेको छ। युरोपका अधिकांश मुलुक यसबाट प्रभावित छन् र त्यहाँको जनजीवन अस्तव्यस्त छ। सारा संसार कोरोनाबाट त्रस्त र ग्रस्त हुँदा हामी जोगिएका छौं। यो हाम्रो सौभाग्य हो, यसको रहस्य दुनियाँले खोज्नेछ। यही यही अवस्था कायम रह्यो भने नेपालको छवि विश्वमान चित्रमा कोरोनामुक्त स्वस्थ र सुरक्षित मुलुकका रूपमा चम्किनेछ। के थाहा, यही कोरोनाले हाम्रो भाग्य कोरिन पनि सक्छ। कोरोनाको विश्वव्यापी महामारी हुँदा नेपाल जोगिएको छैन। हामी सबैको भाग्य अनि भगवान् भरोसा भन्नुपर्छ। हामीले अपनाएको सावधानी, हाम्रो सरसफाइ तथा स्वास्थ्य स्तर तथा रणनीतिक तयारीका कारण हामी कोरोनामुक्त भएका होइनौं। हाम्रो खानापान शैली, हाम्रो भौगलिक अवस्थिति, हाम्रो अनौठो हावापानीलगायतका कारणले हामी जोगिएको आम अनुमान छ। नेपालमा किन कोरोना संक्रमण फैलिएन ? यसमा विभिन्न कोणबाट अनुमान तथा आशंका गरिएका छन्। कोरोनाको भौतिक उपस्थिति नदेखिए पनि यसको मनोवैज्ञानिक प्रभाव हामीकहाँ गहिरो रूपमा परिसकेको छ। पर्यटन क्षेत्र पूरै सुनसान छ। होटेल र एयरलाइन्स क्षेत्र संकटमा परिसकेको छ। ट्राभल एजेन्सीहरूले सटर बन्द गरिसकेका छन्। सेयर बजारमा यसको मनोवैज्ञानिक असर देखिएको छ भने रियल स्टेट पनि मन्दी छाएको छ। व्यापारव्यवसाय र उद्योगधन्दामा यसको नकारात्मक असर परेको छ। कोराना भाइरसले हामी कोही संक्रमित छैनौं होला तर कोरोनाको भय र भ्रमले थलिएका छौं। कोरानो भाइरसभन्दा डरलाग्दो भाइरस यतिबेला हामीले समाजमा जबर्जस्ती फैलाएको भय र भ्रम हो। आवश्यक सावधानी र सुरक्षा ठीक हो तर हामीले सावधानी र सुरक्षाको जुन शैली हामी अपनाउन खोजिरहेका छौं, त्यो कोरोना प्रभावित मानिसले भन्दा बढी छ, केही उत्ताउलो पनि छ। शत्रु नआउँदै फायर खोलेर गोलीगट्ठा र ऊर्जा खेर फालेको अवस्थाजस्तै हो अहिलेको हाम्रो आतुरी र आतंक। कोरोना संक्रमणको वास्तविक तस्बिरभन्दा हामीले सामाजिक सञ्जालमार्फत जबर्जस्ती फैलाएको हल्ला अनि आतंक बढी भयानक छ। मेडिकल जाँच तथा प्रमाणविना नै सामान्य ज्वरो तथा रुघाखोकी लाग्नसाथ कोरोना लाग्यो भन्दै हल्ला गर्ने र त्यसलाई सामाजिक सञ्जालमा भाइरल बनाउने डरलाग्दो प्रवृत्ति बढेको छ। यसले अनावश्यक रूपमा समाजमा भय फैलाउने र स्वस्थ मानिसको पनि मनोबल गिराउने काम भइरहेको छ। रक्सी खाए कोरोना भाग्छ। लसुन खानेलाई कोराना लाग्दैन। लामखुट्टेले कोरोना सार्छ। कोरोना लागेपछि सीधै मरिन्छ। यस्ता अनेक हल्ला र भ्रमले आम मानिस आतंकित भएका छन्। कोरोना भाइरससम्बन्धी वास्तविक जानकारी नहुँदा आम मानिसहरू विभिन्न हल्ला र भ्रमबाट अत्तालिएको अवस्था छ। भ्रमको पछि लाग्दा विभिन्न घटना पनि भएका छन्। मान्छेहरू सूचितभन्दा पनि बढी भ्रमित भएका छन्। विज्ञहरूका अनुसार यो आफंैमा कुनै भयानक रोग होइन। सरसफाइ र सावधानी अपनाउने हो भने यो आफैं निको हुन्छ। कोरोना भाइरसले छुनासाथ मरिहालिन्छ भन्ने भ्रम गलत भएको विज्ञहरूले बताइसकेका छन्। कोरोना भाइरसबाट संक्रमित डेढ लाखमध्ये ७५ हजारभन्दा बढी निको भइसकेका छन् र सामान्य अवस्थामा घर फर्किसकेका छन्। विश्व स्वास्थ्य संगठनको अनुसन्धानअनुसार नोभल कोरोना यो नयाँ प्रजातिको भाइरस हो, जुन मानव जातिमा पहिले पहिचान भएको थिएन। यस भाइरसले मानिस र पशुहरूमा संक्रमण गर्छ। यसले सामान्य रुघाखोकीदेखि गम्भीर प्रकारको तीव्र श्वासप्रश्वास सार्स सम्म गराउन सक्छ। सन् २००३ मा देखिएको सार्स र नोबल कोरोना भाइरस एउटै प्रजातिका हुन्। दुवै भाइरसले बिरामीलाई गम्भीर बनाउन सक्छन्। नोबल कोरोना भाइरस मानिसहरूबीच सजिलै सर्न सक्छ भनेर अझै वैज्ञानिक पुष्टि भएको छैन। यसमा अनुसन्धान भइरहेको छ। विज्ञहरूका अनुसार हरेक भाइरस तथा महामारीको आफ्नो जीवन हुन्छ। निश्चित अवधिपछि यो आफैं नियन्त्रणमा आउँछ या हराउँछ। यसअघि इबोला, सार्स, स्वाइन फ्लु निश्चित अवधिपछि आफैं नियन्त्रणमा आएका थिए। कोरोनाबाट जोगिन रोकथामको पूर्वतयारी तथा सावधानी बुद्धिमानी हो। त्यो हरेक व्यक्ति र परिवारदेखि लिएर राज्यका निकायले गर्नुपर्छ। तर कोरोनाको बहानामा लतो छाड्ने काम हामीले गर्नुहुँदैन, जुन अहिले भइरहेको छ। यतिबेला वडा कार्यलयदेखि सिंहदरबारसम्म सबैतिर कोरोना लागेको छ। कोरोना भन्दै काम सार्ने र पन्छाउने प्रवृत्ति बढेको छ। बजारमा पनि त्यही हालत छ। खानेकुरा, तेल र ग्यासको कृत्रिम अभाव र हाहाकार मच्चाउने कोसिस भइरहेको छ। मूल्यमा मनोमानी हुन थालेको छ। कोरोनाको बजार हल्लाबाट अत्तालिएर मानिसहरू आवश्यकताभन्दा बढी खानेकुरा तथा दैनिक उपभोगका समान स्टोर गर्न थालेका छन्। त्यसले गर्दा बजारको माग र आपूर्तिको सन्तुलन बिथोलिएको छ र यही मौकामा कालोबजारी गर्नेहरू सक्रिय हुन खोजिरहेका छन्। गाउँघरतिर कोरोनाको हालखबर के छ, त्यसको यकिन अपडेट मिडियामा आउन सकेको छैन। तर सहरमा बस्ने हामी कोरोनाको मनोवैज्ञानिक बिरामी भइसकेका छौं। गाउँघरका मानिससँग हात धुने साबुन छैन होला तर उनीहरूले हल्ला मच्चाएका छैनन्। कोरोनाको भय र भ्रम फैलाउने सहरका तिनै मानिस हुन्, जसले कोरोनाबाट बच्न छिनछिनमा सेनिटाइजरले हात धुन थालेका छन् अनि सुत्दा पनि मास्क खोल्न डराउँछन्। मुखमा मास्क र गोजीमा सेनिटाइजर बोकेर सहरका एकथरी मानिसहरू कोरोना भगाउने कोसिस गर्दैछन् र कोकोहोलो मच्चाउँदैछन्। सही सूचना प्रवाह गरेर घरघरमा सावधानी अपनाऔं र सुरक्षित बसौं तर कोरोनाको भ्रम र भय फैलाएर समाजलाई आतंकित गर्ने अनि आफ्नो आत्मविश्वास र ऊर्जा गुमाउने काम नगरौं। सिंगो भूगोल कोरोनाबाट त्रस्त र ग्रस्त हुँदा हामी जोगिएका छौं। यो हाम्रो सौभाग्य हो, यसको रहस्य दुनियाँले खोज्नेछ। यही अवस्था कायम रह्यो भने नेपालको छवि विश्वमान चित्रमा कोरोनामुक्त स्वास्थ्य र सुरक्षित मुलुकका रूपमा चम्किनेछ। यसले हाम्रो पर्यटन र अर्थतन्त्रलाई नयाँ उचाइ दिनेछ। कोरोनाले हामीलाई यस्तो अवसर प्रदान गर्ने सुखद सम्भावना पनि छ। के थाहा, यही कोरोनाले हाम्रो भाग्य कोरिन पनि सक्छ।"
गरिबीमाथि शासन !,"नियमन निकायबाट अत्यधिक दोहोरोपना गरी ऋणीलाई कर्जाको पासोमा पार्ने संस्थाहरूलाई छानबिन गरी किन कारबाही गरिँदैन ? नेपालमा लघुवित्त अभियान सुरु भएको करिब तीन दशक भयो। लघुवित्त कार्यक्रम सुरु गर्नुको मूल उद्देश्य गरिबी निवारण थियो। अति विपन्न, सीमान्तकृत, हुँदा खाने र गतिलो छाप्रो पनि नभएका परिवारलाई जीवन निर्वाह गर्न सक्ने अवस्थामा पुर्याउने पवित्र उद्देश्यले अभियान सुरु भएको हो। सुरुको अवस्थामा लघुवित्तकर्मीले पनि विपन्न समुदायका घरदैलोमा गएर, चेतना जगाएर, आत्मबल बढाएर, उनीहरूसँग भएका सीप उपयोग गरेर सानातिना कर्जाले उद्यमशीलता विकास गर्न सकून् र जीवनस्तरमा सुधार होस् भनी मेहनतका साथ काम गरे। वित्तीय क्षेत्रमा काम गर्नेहरूमा धितो दिन नसक्ने गरिब पनि ब्यांकेबल हुनसक्छ र ? यिनीहरूले ऋण तिर्न सक्छन् र ? भन्ने आशंका थियो। लघुवित्तकर्मीहरू विपन्न परिवारका घरदैलोमा गएर उनीहरूमा आत्मविश्वास जगाएपछि समूहमा आबद्ध भई ऋण लिन तयार भए। पाएको कर्जाको सदुपयोग गरी उनीहरूले ससाना व्यवसाय गरेर कर्जाको किस्ता र ब्याज नियमित तिर्न थाले। लघुवित्तको प्रक्रिया के छ भने सात दिनको तालिमपछि समूहमा आबद्ध गराई सदस्यता दिन्छ। सदस्य भएकालाई उसको आवश्यकता र क्षमताका आधारमा सानो आकारको ऋण दिन्छ। ऋण एकैपटक एक वर्षमा तिर्ने होइन। उनीहरूलाई साप्ताहिक रूपमा किस्ता निर्धारण गरिएको हुन्छ। किस्तामा कर्जाको साउँब्याज तिर्दा उनीहरूले ऋण तिरेको पत्तै पाउँदैनन्। यसरी कर्जा चुक्ता गरेपछि उनीहरूको आत्मबल बढ्दै जान्छ र व्यवसाय विस्तार गर्न क्रमिक रूपमा त्योभन्दा ठूलो कर्जा लिँदै व्यवसाय विस्तार गर्दै जान्छन्। यसले गरिबी निवारणमा टेवा पुर्याउँछ। यस पद्घतिको अनुसरण गर्दा गरिबले आफूसँग भएको सीप प्रयोग गरी विस्तारै आर्थिक उन्नति गर्दै गए। नेपालका लघुवित्तकर्मीले विश्वव्यापीरूपमा अंगीकार गरेका अभ्यासका आधारमा नेपालका करिब ४५ वटा गैरसरकारी संस्थाहरूले वित्तीय मध्यस्थता कानुनअनुसार लघुवित्त सेवा पुर्याउँदै विपन्न समुदायमा राम्रो पहिचान बनाई सेवा विस्तार गर्दैे विपन्न समुदायमा स्वावलम्बन, स्वाभिमानी, स्वनिर्भर विकासको किरण फैलाएका थिए। नेपालमा वित्तीय मध्यस्थता ऐन एसियामै पहिलो थियो र धेरै देशहरूले यसको अनुसरण र प्रशंसा पनि गरेका थिए। सुरुवाती अवस्थामा गैरसरकारी संस्थाबाट स्वच्छ र स्वस्थ तरिकाले इमानदार प्रयास हुँदा यसले सामाजिकआर्थिक क्रान्ति नै ल्याउने लक्षण देखाएको थियो। लघुवित्त अभियानमा संलग्नहरूमा सुरुमा कर्जा असुलीमा आशंका थियो। तर अभ्यास गरेर हेर्दा त विपन्नहरू जस्तो इमानदार कोही हुँदा रहेनछन्। उनीहरूले समयमा कर्जा तिरे। समूहमा आबद्ध गरेर कर्जा दिने प्रणाली विकास गरिएकाले उनीहरूमा सामाजिक दायित्व र एकअर्कालाई सहयोग गर्ने संस्कार पनि विकास भयो। लघुवित्तमा विद्यमान विकृति र विचलन नियन्त्रण गरी मूल्यमान्यताका आधारमा सञ्चालन हुने वातावरण बनाउन नियमनकारी निकायले कदम चाल्न ढिलो भइसकेको छ। खासगरी महिला इमानदार हुने हुँदा लघुवित्त महिलाबाटै सुरु भएकाले सम्पूर्ण परिवार नै लाभान्वित भए। महिलाका हातमा कर्जा दिँदा उनीहरूले पुरुषमा निर्भर हुनुपरेन। परिवारमा रहेका पुरुष सदस्यहरूसँग समेत मिलेर उनीहरूले ससाना घरेलु व्यवसाय सुरु गरे र उद्यमशीलता वृद्धिमा संलग्न भए। स्थानीय रूपमा सम्भाव्य ससाना व्यापार, पशुपालन, तरकारी खेती, फलफूल व्यापार, माछापालन आदि कारोबारबाट पाँच हजार ऋण लिएर ५० हजारसम्म कमाएका पनि थिए। लघुवित्तले सजिलै गरिबको दैलोमा कर्जाको पहुँच पुर्याइदिएपछि गरिबहरू स्वरोजगार भए। यसले लघुवित्तकर्मीहरूमा पनि ठूलो उत्साह पैदा भएको थियो। कर्जा असुलीमा कुनै कठिनाइ भएन। सबै सदस्य महिला व्यवसाय र उद्यममा तल्लीन थिए। सबै अनुशासित थिए। विनाधितो दिएको कर्जा शतप्रतिशत असुली हुँदा सबै चकित थिए। सुरुसुरुमा सबैमा लघुवित्त घाटामा जान्छ भन्ने शंका थियो। तर लघुवित्तको काम गर्ने संस्था क्रमशः अलिअलि नाफा गर्न सक्ने भए। यद्यपि गैरसरकारी संस्था भएकाले नाफा बाँडेर लिने अवस्था थिएन। नाफाबाट उनीहरूले स्वास्थ्य, शैक्षिक कार्यक्रम, तालिम, सीप विकास, बजार पहुँच जस्ता क्रेडिट प्लस कार्यक्रम सञ्चालन गर्थे। लघुवित्त एउटा सामाजिक एवं स्वास्थ्य व्यवसायका रूपमा अगाडि बढिरहेको थियो। सबै लघुवित्तकर्मी एवं सेवाग्राही सदस्य हर्षित थिए। यही बीचमा बैंक तथा वित्तीय संस्था ऐन आयो। त्यसपछि लघुवित्त संस्थाहरूलाई घ वर्गको वित्तीय संस्थाका रूपमा कम्पनी ऐनअन्तर्गत स्वीकृति दिने व्यवस्था भयो। लाभांश बाँड्ने र सेयर जारी गर्ने चलन आयो। यी संस्थाहरूको सेयर स्टक मार्केटमा सूचीकृत भयो। नाफा बढी देखिएपछि सेयरको भाउ पनि बढ्यो। एकपटक एउटा लघुवित्तको प्रतिकित्ता सय रुपैयाँ सेयरको मूल्य पाँ हजार रुपैयाँसम्म पनि पुग्यो। आठ अर्ब चुक्तापुँजी भएका बैंकहरूकोे प्रतिकित्ता सेयर मूल्य ५००६०० रुपैयाँ हुँदा एक करोड चुक्तापुँजी भएको लघुवित्त संस्थाको पाँच हजार रुपैयाँ प्रतिकित्ता सेयर मूल्य भएपछि लघुवित्त पैसा कमाउने भाँडो रहेछ भन्ने सोच पैदा भयो। खासगरी केही पूर्वकर्मचारी, व्यापारी र सेयर करोबारीले लघुवित्त संस्था खोल्न थाले र केही बैंकहरूले पनि आआफ्नो सहायक कम्पनी खोलेर नाफामुखी काम गर्न थाले। त्यसपछि लघुवित्तका सिद्धान्त, प्रक्रिया र प्रचलित मूल्यमान्यता भत्किन थाले। लघुवित्तमा मासिक चारवटा बैठक गर्नुपर्नेमा एउटा बैठक मात्र गर्न थाले। अन्य देशमा लघुवित्त संस्थाहरूले अहिले पनि साप्ताहिक बैठक गर्ने र साप्ताहिक किस्ता संकलन पद्धति नै निरन्तरता दिइरहेका छन्। मासिक बैठक गर्दा तीनचौथाइ लागत बचत भयो। दुनियाँमा कहीं सम्भव नभएको नाफा हामीकहाँ कसरी सम्भव भयो होला भनेर ध्यान दिने हो भने लघुवित्त संस्थाहरूले लघुवित्तको उद्देश्य, सिद्धान्त र मूल्यमान्यतामा सम्झौता गरेका छन्। लघुवित्तको मेरुदण्डका रूपमा रहेको लक्ष्यित वर्ग विपन्न समुदायको समुन्नतिभन्दा आफ्नो स्वार्थमा ध्यान दिन थाले। यसले गर्दा गुणस्तरमा ह्रास आएको छ र विश्वमै कम ब्याजदर १८ प्रतिशतमा लगानी गर्दा पनि धेरै नाफा गर्न सम्भव भएको हो। बंगलादेशमा एउटा फिल्ड सहायकले साइकल वा पैदल हिँडेर प्रत्येक हप्ता बैठक गर्न सदस्यहरूकहाँ पुग्छन् र सातामा ६ सय ग्राहकलाई सेवा दिन्छन्। हामीकहाँ लघुवित्तमा काम गर्ने हरेकको मोटरसाइकल छ तर तीन सयसम्म ग्राहकलाई मात्र सेवा दिन्छन्, त्यो पनि मासिक बैठक गरेर। भारतमा युनिभर्सल बैंक बनेको बन्धन बैंकको अभ्यासलाई उत्कृष्ट अभ्यास मानिन्छ, त्यहाँ हरेक साता ऋणीको घरदैलोमा पुगेर बैठक गरिन्छ र परामर्श दिने गरिन्छ। हामीकहाँ मूल्यमान्यता र प्रतिस्पर्धामा सम्झौता गरेर नाफामुखी हुँदा कामको गुणस्तरमा ह्रास आएको छ। वित्तीय मध्यस्थताको काम गर्ने गैरसरकारी संस्थाको पोर्टफोलियो हस्तान्तरण भएर लघुवित्त कम्पनीमा रूपान्तरण भएपछि उनीहरूले पहिलो वर्ष नै धेरै नाफा कमाएको देखाउन सकेका हुन्। यसरी नाफा कमाएपछि कुनैकुनै संस्थाले सोयर धनीहरूलाई शतप्रतिशत नै लाभांश प्रदान गरे। यसरी सेयरधनीले लगानीका सबै रकम पहिलो वर्षमै फिर्ता पाए। वित्तीय मध्यस्थताको काम गर्ने गैरसरकारी संस्था लघुवित्त कम्पनीमा रूपान्तरण भएर ४० देखि ८० प्रतिशत लाभांश बाँडेको देखेपछि लघुवित्त संस्था खोल्न लालायित हुनेहरूको भीड लाग्यो। नेपाल राष्ट्र बैंकले पनि देशको आवश्यकता के हो ? कति लघुवित्त आवश्यक छन् ? लघुवित्त संस्था खोल्नेसँग आवश्यक ज्ञान अनुभव छ, छैन ? के उद्देश्य लिएर खोल्न खोजेको हो भन्ने कुराको हेक्का नराखीकन नाफाखोरहरूको लहैलहैमा लागेर आएका आवेदनमध्ये धेरैजसोलाई लाइसेन्स दिए। अहिले ९१ वटा लघुवित्त संस्थाहरू घ वर्ग वित्तीय संस्थामा दर्ता भएका छन्। लघुवित्तको काम गर्ने सहकारी संस्था पनि त्यत्तिकै संख्यामा छन्। संस्थाको भीड बढेपछि अस्वस्थ प्रतिस्पर्धा पनि सुरु भयो। शाखाको भीड हेर्ने हो भने पोखरा उपमहानगरपालिकामा मात्रै ५४ लघुवित्तका शाखा छन्। कञ्चनपुरको आईबीआरडी गाउँपालिकामा ६ हजारभन्दा कम घरधुरी रहेका ठाउँमा २२ वटा लघुवित्त संस्थाका शाखा क्रियाशील छन्। ग्राहक खोस्ने, कर्जामाथि कर्जा थोपर्ने गरेको देखिएको छ। सडकको पहुँच भएको प्रायः क्षेत्रमा २०२२ वटा लघुवित्त संस्थाका शाखा सञ्चालनमा छन्। एउटा लघुवित्तको ऋण लिएर अर्काको ऋण तिर्ने या नवीकरण गर्ने गरेको देखिन्छ। केही समय यसरी हराभरा देखाउन सकिन्छ। तर यसरी धेरै समयसम्म टिक्न सकिँदैन। उदाहरणका लागि एउटा संस्थाको १५ वर्षमा भाखा नाघेको ऋण एक करोड रुपैयाँ थियो, पछिल्लो एक वर्षमा उक्त संस्थाको पाँच करोड रुपैयाँ ऋण भाखा नाघिसकेको छ। समग्र लघुवित्तको पाँच अर्ब कर्जा भाखा नाघिसकेको छ। लघुवित्त संस्थाहरूको स्वास्थ्य बिग्रने क्रममा छ। लक्ष्यित वर्गलाई सानो कर्जा दिएर व्यवसाय विस्तार हेरेर क्रमशः कर्जा बढाउँदै जाने विश्वव्यापी प्रचलन रहेकोमा अहिले हामीकहाँ लाभान्वित वर्ग पहिचान नगरी जोसुकैलाई पनि कर्जा दिने र कर्जामाथि कर्जा थप्ने काम भएको छ। राष्ट्रबैंकले कर्जाका उच्चतम सीमा तोकिदिएको छ। त्यही सीमालाई आधार मानेर लघुवित्तले पहिलो ऋणदेखि नै ठूलो आकारको ऋण दिने होडबाजी भएको देखिन्छ। एउटा ग्राहकलाई २४ वटासम्म लघुवित्त संस्थाले ऋण खन्याएका छन्। एउटा ऋणीले ८०९० लाख रुपैयाँसम्म ऋण हात पारेका छन्। केही स्थानमा अध्ययन गर्दा सरदर एउटा सदस्यले सातवटा संस्थाबाट ऋण लिन भ्याएका छन्। कतिपय ठाउँमा नक्कली ऋणी खडा गरेर पनि कर्जा हडप्न माफिया मिटरब्याजीहरू सफल भएका छन्। केही ऋणी सदस्यहरू आफैं नयाँ साहुकार बनेर मिटर ब्याजमा लगानी गर्ने गरेको पनि पाइएको छ। सहजै कर्जाको पाएपछि ऋणीहरूमा पनि काम गर्नेभन्दा पनि फजुल खर्चको उच्छृंखलता देखा पर्यो। यस्ता ऋणीहरूले कर्जाको सदुपयोग गर्न सकेका छैनन् र ग्राहकहरू ऋणको पासोमा फस्दै गएका छन्। कर्जा तिर्न नसकेर आत्महत्या गर्ने, बेपत्ता हुने जस्ता घटना बढिरहेका छन्। ऋणीको क्षमतालाई ख्यालै नगरी नाफा आर्जनको होडबाजीमा दिइएको कर्जाको असुलीमा समस्या पर्ने निश्चित प्रायः छ। लघुवित्तले कमाएको नाफाबाट सीमित मात्रामा लाभांश बाँड्ने व्यवस्था भई बाँकी नाफा ग्राहकलाई शैक्षिक कार्यक्रम, स्वास्थ्य सेवा, तालिम, सीप विकास, उद्यमशीलता विकास, पेसागत परामर्श सेवाजस्ता क्रेडिट प्लस सेवा दिन उपयोग गर्नुपर्छ र वित्तीय रूपमा स्वनिर्भरता हासिल गर्न रिजर्भ फन्ड सिर्जना गर्दै जानुपर्छ। अरू देशमा यस्तै प्रचलन छ। ग्राहकको संरक्षण र रेखदेख भयो र ग्राहक सुरक्षित भयो भने कर्जाको असुली पनि राम्रो हुन्छ। तर यी सबै विकृति नियन्त्रण गर्न नियामक निकायका रूपमा राष्ट्र बैंकले ध्यान पुर्याएको देखिँदैन। राष्ट्रबैंकले लघुवित्त संस्था धेरै भए, नियमन तथा सुपरिवेक्षणमा गाह्रो भयो भनेर मर्जरमा जान आग्रह गरिरहेको छ। एक हातले लाइसेन्स बाँड्ने र अर्का हातले मर्जर गराउने राष्ट्रबैंकको यो नीति विरोधाभाषपूर्ण र शंकास्पद छ। नियमन निकायबाट अत्यधिक दोहोरोपना गरी ऋणीलाई कर्जाको पासोमा पार्ने संस्थाहरूलाई छानबिन गरी किन कारबाही गरिँदैन ? कर्जा दोहोरोपनको चेकजाँच गर्ने लघुवित्तको सूचना केन्द्र हालसम्म पनि सञ्चालनमा आउन सकेको छैन। लघुवित्त संस्थाको स्थापना गरिब, विपन्नहरूको आर्थिक सामाजिक उत्थानका लागि भएका हुन्। जथाभावी कर्जा दिएर ऋणीलाई धरापमा पार्ने लघुवित्त विपन्न समुदायका शत्रु हुन्। यसरी विपन्नलाई कर्जाको दुश्चक्रमा पार्ने कामको छानबिन र सजाय दिने परिपाटी भएको भए यस्तो विकृति र विचलन नियन्त्रण हुँदै जान्थ्यो। भारतमा दुइटा संस्थाभन्दा बढी तेस्रोले कर्जा दिएको पाइयो भने लघुवित्त संस्थाको लाइसेन्स नै खारेज हुन्छ। बंगलादेश, फिलपिन्सजस्ता देशमा लघुवित्त संस्थाहरू आफैं सचेत भई दोहोरोपन गर्ने सदस्यहरूलाई सम्झाइबुझाइ एउटै संस्थामा मात्र ऋण लिन लगाउँछन्। लघुवित्तको दिगोपन र स्वच्छताका लागि नियमनकारी निकायले तुरुन्त ठोस कदम नचाल्ने हो भने गलत काम गर्नेहरू अझै उत्साहित हुन्छन्। लघुवित्तको खराब कर्जा बढिरहेको छ। सामाजिक समस्या पनि बढिरहेका छन्। समस्या भनेको आजको भोलि देखापरिहाल्ने होइन। लघुवित्तमा विद्यमान विकृति र विचलन नियन्त्रण गरी मूल्यमान्यताका आधारमा सञ्चालन हुने वातावरण बनाउन नियमनकारी निकायले कदम चाल्न ढिलाइ भइसकेको छ।"
नेमारको मूल्य तोकियो,"पेरिस : फ्रान्सेली क्लब पेरिस सेन्ट जर्मन (पीएसजी) ले आफ्ना ब्राजिलियन स्टार नेमारलाई बेच्ने इच्छा देखाएको छ। पीएसजीले नेमारको मूल्य पनि तोकेको छ। पीएसजीको पछिल्लो घोषणासँगै २८ वर्षीय नेमार पुनः स्पेनिस क्लब बार्सिलोना फर्कने सम्भावना बढेको छ। बार्सिलोनाले यसअघि पनि नेमारलाई भित्र्याउने चासो देखाएको थियो। नेमारलाई बेच्ने इच्छा देखाए पनि फ्रान्सेली युवा खेलाडी केलियन एमबाप्पेलाई भने पीएसजीले क्लबमै राख्ने भएको छ। फ्रान्सेली लिग लिडर पीएसजीले नेमारका लागि १३ करोड ५० लाख पाउन्ड मूल्य तोकेको छ। यसअघि बार्सिलोनाले नेमारलाई किन्ने चासो देखाउँदा पीएसजीले अहिलेको भन्दा निकै बढी मूल्य राखेको थियो। अहिले तोकिएको मूल्यमा नेमारलाई भित्र्याउन बार्सिलोना सहमत देखिएको छ। बार्सिलोनाका स्टार अर्जेन्टिनी खेलाडी लियोनल मेसीले पनि नेमारलाई भित्र्याउन सक्दो प्रयास गर्दै आएका छन्। पीएसजीका खेलकुद निर्देशक लियोनार्दो अराउजोले पनि क्लबले नेमारलाई बिक्री गर्न चाहेको समाचारको पुष्टि गरेका छन्। नेमार सन् २०१७ मा २२ करोड २० लाख पाउन्डमा बार्सिलोनाबाट पीएसजीमा आबद्ध भएका थिए। पीएसजीका लागि नेमारले यो सिजन घरेलु लिगमा १६ गोल गरेका छन्। पीएसजीमा आबद्ध भएयता उनले विभिन्न प्रतियोगितामा क्लबका लागि ८० खेल खेल्दै ६९ गोल गरेका छन्। तर, पीएसजीले २१ वर्षीय स्ट्राइकर एमबाप्पेलाई भने नबेच्ने बताएको छ। एमबाप्पेलाई किन्न अर्को स्पेनिस क्लब रियल म्याड्रिडले लामो समयदेखि चासो देखाउँदै आएको छ। खासगरी रियल म्याड्रिडका फ्रान्सेली प्रशिक्षक जिनेदिन जिदान एमबाप्पेलाई भित्राउन चाहन्छन्। पीएसजीसँग एमबाप्पेको हालको सम्झौता सन् २०२२ को जुनमा सकिँदैछ। यो सिजन उनले क्लबका लागि २३ गोल गरेका छन् भने नौवटा पास उपलब्ध गराएका छन्। हालसम्म २७ खेल खेलेको पीएसजी ६८ अंकसहित घरेलु लिग तालिकाको पहिलो स्थानमा आसीन छ। २८ खेलबाट ५६ अंक जोडेको मार्सिल्ले दोस्रो स्थानमा छ।"
सविनको ह्याट्रिकमा खुमलटार विजयी,"काठमाडौं : सविन केसीको ह्याट्रिकसँगै सहयोगमा खुमलटार युथ क्लबले सहिद स्मारक बी डिभिजन लिग फुटबलमा सफलता हात पारेको छ। सातदोबाटोस्थित एन्फा कम्प्लेक्समा सोमबार भएको खेलमा खुमलटारले श्री कुमारी क्लबलाई ३१ गोलले हरायो। खुमलटारका जितमा सविन केसीले ह्याट्रिक पूरा गरे। श्री कुमारीका मिसन लामाले सान्त्वना गोल पर्काए। सविनले नवौं मिनेटमा गोल गर्दै खुमलटारलाई अग्रता दिलाएका थिए। तीन मिनेट लगत्तै श्री कुमारीका मिसनले बराबरी गोल फर्काएका थिए। १५औं मिनेटमा सुविनले गोल गर्दै खुमलटारलाई पुनः अग्रता दिलाए। सुविनले ४२औं मिनेटमा गोल गर्दै व्यक्तिगत ह्याट्रिक पूरा गरेका थिए। जितसँगै खुमलटार तालिकाको दोस्रो स्थानमा उक्लिएको छ। खुमलटारले पाँच खेलबाट १३ अंक बनाएको छ। समान खेलबाट तीन अंक बनाएको श्री कुमारी १०औं स्थानमा छ। शीर्ष स्थानमा रहेको सातदोबाटो युवा क्लबको १५ अंक छ। तेस्रो स्थानमा रहेको बाँसबारीको १२ अंक छ। यसैगरी सोमबार नै भएको अर्को खेलमा श्री भगवती युथ क्लब र टुसाल युथ क्लबले ११ गोलको बराबरी खेल्दै अंक बाँडेका छन्। खेलमा सुरुआती अग्रता लिएर पनि श्री भगवती अंक बाँड्न बाध्य बन्यो। आठौं मिनेटमा मोहनबहादुर थापामगरले गोल गर्दै श्री भगवतीलाई अग्रता बनाएको थियो। दोस्रो हाफको इन्जुरी समयमा संगम शाहीले गोल गर्दै टुसाललाई हारबाट जोगाएका थिए। बराबरीसँगै पाँच खेलबाट आठ अंक बनाएको टुसाल पाँचौं स्थानमा छ। पाँच अंक बनाएको श्री भगवती सातौं स्थानमा छ। चैत २३ गतेसम्म सञ्चालन हुने लिगमा बी डिभिजनका १२ क्लबको सहभागिता रहेको छ। लिगको विजेताले १५ लाख, उपविजेताले १० लाख र तेस्रो हुने टोलीले पाँच लाख रुपैयाँ पुरस्कार प्राप्त गर्नेछन्। यसैगरी विजेता टोली ए डिभिजनमा बढुवा हुनेछ। अन्तिममा रहने टोली रेलिगेसनमा पर्नेछ। लिगको आयोजक अखिल नेपाल फुटबल संघ (एन्फा) ले सहभागी प्रत्येक क्बललाई तयारी खर्चस्वरूप १० लाख रुपैयाँ पनि प्रदान गरेको छ।"
युरो कप रोक्न माग,"रोम : विश्वब्यापी रुपमा फैलिएको कोरोना भाइरसको त्रासका कारण यतिबेला खेलकुदका अधिकांश गतिविधि स्थगित गरिएका छन्। विश्व चर्चित युरोपियन लिग फुटबल प्रतियोगिताहरु पनि कोरोना भाइरसको मारमा परेको छ। युरोपियन च्याम्पियन्स लिग र युरोपा लिगदेखि लिएर इङ्लिस प्रिमियर लिग र स्पेनिस ला लिगासम्म कोरोना भाइरसको मारमा परेका छन्। कोरोना भाइरसकै त्रासका कारण इटालियन सिरिएका खेलहरु पनि स्थगित गरिएको छ। तर, इटालियन फुटबल महासंघले सिरिएको सिजन सफतापूर्वक टुंग्याउन युरो कप२०२० स्थगित गरिनु पर्ने माग अघि सारेको छ। इटालियन फुटबलका अध्यक्ष ग्याब्रियल ग्राभिनाले युरोपियन फुटबल महासंघ (यूईएफए) को मंगलबार हुने बैठकमा युरो कप रोक्न प्रस्ताव राख्ने भएका छन्। अघिल्लो मंगलबारदेखि सिरिएका कुनै पनि खेल भएका छैनन्। कोरोना भाइरसको त्रासका कारण घरेलु लिग फुटबलहरु प्रभावित भएका छन्। घरेलु फुटबलको सिजनलाई सफलतापूर्वक टुंग्याउन पनि युरोपियन च्याम्पियनसिप रोकिनु पर्छ, अध्यक्ष ग्राभिनाले भनेका छन्, युरो कप रोक्नु नै सबैभन्दा उत्तम विकल्प हो। कोरोना भाइरसका कारण प्रतियोगिताहरु प्रभावित भएपछि यूईएफएले मंगलबार आफ्ना ५५ वटै सदस्य राष्ट्रका पदाधिकारीको आपतकालीन बैठक बोलाएको छ। उक्त बैठकमा युरो कप२०२० को विषयमा पनि छलफल गरिने भएको छ। आगामी युरो कप युरोपका विभिन्न राष्ट्रमा जुन १२ देखि जुलाई १२ तारिखसम्म आयोजना गरिने कार्यक्रम रहेको छ। युरोपियन क्लब एसोसिएसन, युरोपियन लिग र खेलाडी संघका प्रतिनिधिलाई पनि बैठकमा आमन्त्रित गरिएको छ। उक्त बैठकमा युरोपियन घरेलु लिगको भविष्य र युरो कप२०२० को विषयमा छलफल हुनेछ। युरो कप एक वर्ष स्थगित गर्ने विषय पनि बैठकको एजेन्डा बन्ने छ। इटाली कोरोना भाइरसको संक्रमणले सबैभन्दा बढी प्रभावित तुल्याएको युरोपेली राष्ट्र हो। इटालियन क्लबका केही फुटबल खेलाडीमा पनि कोरोना भाइरसको संक्रमण देखिएको छ। यसैबीच, स्पेनिस ला लिगाका अध्यक्ष जाभियर टेबसले भने ला लिगाको सिजन सफलतापूर्वक सम्पन्न हुनेमा आफु विश्वस्त रहेको बताएका छन्। कोरोना भाइरसकै त्रासका कारण गत बिहीबारदेखि स्पेनिस ला लिगाका सम्पूर्ण खेलहरु स्थगित गरिएका छन्। स्पेनिस ला लिगा क्लब भ्यालेन्सियाका पाँच खेलाडी र पदाधिकारीमा पनि कोरोना भाइरसको संक्रमण देखिएको छ।"
रोनाल्डोलाई रोक्दै युभेन्ट्स,"रोम : इटालियन सिरिए क्लब युभेन्ट्ससँग पोर्चुगिज स्टार क्रिस्टियानो रोनाल्डोको सम्झौता अवधि अझै दुई वर्ष बाँकी छ। तर, लिग लिडर युभेन्ट्सले अहिलेदेखि नै रोनाल्डोको सम्झौता अवधि थप गर्ने अभियान थालिसकेको छ। युभेन्ट्सले इङ्लिस क्लब म्यानचेस्टर युनाइटेड र स्पेनिस क्लब रियल म्याड्रिडका पूर्वखेलाडी रोनाल्डोलाई थप दुई वर्ष क्लबमै राख्न चाहेको छ। यसका लागि युभेन्ट्सले रोनाल्डोसँग प्रस्ताव पनि राखिसकेको छ। युभेन्ट्ससँग रोनाल्डोको हालको सम्झौता सन् २०२२ को जुनमा सकिँदै छ। युभेन्ट्सले सन् २०२४ सम्म रोनाल्डोलाई क्लबमा बस्न प्रस्ताव राखेको छ। सन् २०२४ मा रोनाल्डोको उमेर ३९ वर्ष पुग्नेछ। रोनाल्डो सन् २०१८ मा रियल म्याड्रिडबाट युभेन्ट्समा आबद्ध भएका थिए। युभेन्ट्समा पनि उनले उत्कृष्ट प्रदर्शन गर्दै आएका छन्। पछिल्लो समय उनी पुनः रियल म्याड्रिडसँग नजिएको समाचार पनि आएका छन्। केही समयअघि उनी रियल म्याड्रिड र बार्सिलोनाबीचको एल क्लासिको भिडन्त हेर्न म्याड्रिड पनि पुगेका थिए। उक्त खेलमा रियल म्याड्रिड विजयी भएपछि रोनाल्डोले खुसी पनि मनाएका थिए। त्यसैले पनि युभेन्ट्स अहिलेदेखि नै रोनाल्डोलाई थप दुई वर्ष क्लबमै राख्न आतुर देखिएको हो। युभेन्ट्स हाल सिरिए तालिकाको पहिलो स्थानमा छ। २६ खेल खेलेको युभेन्ट्सले ६३ अंक जोडेको छ भने समान खेलबाट ६२ अंक हात पारेको लाजियो तालिकाको दोस्रो स्थानमा छ। विश्वब्यापी रुपमा फैलिएको कोरोना भाइरसको त्रासका कारण अहिले सिरिए फुटबल स्थगित छ। त्यसैले रोनाल्डो पनि अहिले आफ्नो राष्ट्र पोर्चुगल फर्किएका छन्। च्याम्पियन्स लिगमा पनि युभेन्ट्स प्रिक्वार्टरफाइनलमा पुगेको छ। युभेन्ट्सको नयाँ प्रस्तावको विषयमा रोनाल्डोले भने हालसम्म कुनै प्रतिक्रिया जनाएका छैनन्। यद्दपि, युभेन्ट्सका पदाधिकारीहरुले आफ्नै क्लबमा रहेर रोनाल्डोले ३९औं जन्म दिन मनाउने विश्वास ब्यक्त गरेका छन्। ३५ वर्षीय रोनाल्डोले हालसम्म युभेन्ट्सका लागि सिरिएमा ४२ गोल गरिसकेका छन्। रोनाल्डो ले सिरिएमा लगातार ११ खेलमा ११ गोलको कीर्तिमान पनि बनाएका छन्। उनले जारी सिजनमा क्लबका लागि ३२ खेल खेल्दै २५ गोल गरिसकेका छन्। यो सिजन उनले सिरिएमा मात्र २२ खेल खेल्दै २१ गोल गरेका छन्।"

शीर्षक,विवरण
कूटनीतिमा अधीनस्थ ?,"के नेपाल राष्ट्रपति र प्रधानमन्त्रीको विदेश दौडाहाले मात्र चिनिएको र सुनिन थालेको हो र ? छिमेकी भारतको राजनीतिक प्रभाव र सांस्कृतिक एवं भौगोलिक निकटता हाम्रा लागि नौलो होइन। जनस्तरको सम्बन्धको सहकार्य पनि उस्तै छ। केही मानिसमा भारतविरोधी भावना देखिन्छ भने केहीमा नतमस्तक चरित्र। यथार्थको धार थोरै मात्र। त्यसैले त नेपाल र भारत सम्बन्धमा उतारचढाव आइरहन्छ। अधिक राजनीतिक नेतृत्व छिमेकी खुसी पार्ने र आफूलाई सहज बनाउन केन्द्रित देखिन्छ, यो विगतदेखिकै अभ्यास हो। अनि भारत पनि नेपाल आफू अनुकुल चलोस् भन्ने चाहन्छ। उत्तरी छिमेकी चीनसँग पनि त्यही प्रकारको सहकार्य बढ्दै गएको छ। सीमा जोडिएकै भए पनि तिब्बत पर्खाल झैं छ बेइजिङसँग निकट हुन । हुन त विगतमा नेपाल र तिब्बतको व्यापार सामान्य थिएन। यतिबेला नेपाल चीन व्यापार बढ्दै गएको मात्र छैन, जनस्तरको सम्बन्ध मजबुत र अन्तरक्रियात्मक हुँदै गएको छ। सानोतिनो व्यापार गर्दै आएका चिनियाँ अहिले ठूला व्यवसाय, उद्योग र लगानी हुँदै राजनीतिक स्तरमा पनि सक्रिय बन्न थालिसकेका छन्। नेपालको आन्तरिक राजनीतिमा चीनको चासो बढ्दै जाँदा भारत सशंकित बन्नु स्वाभाविक हो। यहाँ भारत, अमेरिका र युरोपियन मुलुकको चासो एवं आपसी प्रतिस्पर्धा थियो। चीन त्यसलाई नियालिरहेको हुन्थ्यो। ती पश्चिमा मुलुक कतिपय विषयमा भारतलाई नै केन्द्र बनाएर नेपाल नीतिको निर्णय लिन्थे। त्यो भूमिका महाशक्तिले नै खेल्थ्यो। उसकै निर्णायक भूमिका हरेक क्षेत्रमा हुने गर्छ, त्यसमा हामी पक्कै अपवाद होइनौं। यद्यपि यस क्षेत्रमा भने उसले भारतको चासोलाई बेवास्ता गर्न सक्दैन। दातृ मुलुकको चाहना केही दशकयता यी दुवै छिमेकले गरिरहेको विकास अपत्यारिलो झैं छ। चीन दोस्रो ठूलो अर्थतन्त्र बनिसकेको छ। भारत सबैभन्दा बढी आर्थिक वृद्धिदर गर्ने लोकतान्त्रिक मुलुकका श्रेणीमा अग्रपंक्तिमा छ। उनीहरूको उदयले विश्वको ध्यान यतिबेला यही क्षेत्रमा पर्दै गएको छ। जनसंख्या र आर्थिक वृद्धिदरले पनि विश्वको ध्यान दक्षिण एसिया र दक्षिणपूर्वी एसियामा सोझिनु अस्वाभाविक होइन। नेपाललाई प्राविधिक सहयोग गर्दै आएको युरोपियन युनिययन (ईयू) को प्रभावशाली मुलुक जर्मनीसमेत यो क्षेत्रमा राजनीतिक सहकार्य बढाउन थालेको छ। नेपालसँग त उसले राजनीतिक सहकार्यको औपचारिक प्रस्ताव नै राखेको छ। राजनीतिक उपस्थितिले नेपाल सरकार आफंै अन्योलमा छ। जर्मनी मात्र होइन, अन्य ईयू राष्ट्र यसमा अग्रसर छन्। बेलायत त पहिलेदेखि नै सक्रिय थियो। स्क्यान्डिभियन मुलुकको सक्रियता पनि उस्तै छ। हुन त, भारत र चीनमा उनीहरूको उपस्थिति लगानीकर्ता र पर्यटकको रूपमा मात्र सम्भव छ। तर, नेपालमा उनीहरू विभिन्न बहानामा आउन सक्छन्। यसबाट पनि उनीहरूको राजनीतिक अभिप्राय झल्किन्छ। संविधान जारी हुँदा होस् या शान्तिप्रक्रियाको अन्त्य गर्न भएका प्रयासमा युरोपेली मुलुक सहजकर्तासमेत बनेर नेपाल आउन खोजेका थिए। उनीहरूमध्ये केहीले त आफ्नो मुलुकको विशेष दूत तोकेर समेत यहाँको राजनीतिमा उपस्थिति जनाइरहेका थिए। विकसित राष्ट्रको चासो राष्ट्रसंघमार्फत प्रकट भएका थिए। सहयोगका नाममा उनीहरूको उपस्थिति शंकास्पद नै थियो, राम्रो मनसायले नै आएका किन नहुन्। उनीहरूको सोचकै कारण शान्ति प्रक्रियामा सघाउन आएको राष्ट्रसंघीय नियोग अनमिन फर्किनुपर्यो। मानव अधिकार उच्चायुक्तको नेपाल कार्यालय (ओएचसीएचआर) फर्काएन सरकार बाध्य भयो। शक्तिमहाशक्ति के गर्दै ? महाशक्ति अमेरिकाले नेपाललाई अझै भारतीय चस्माबाटै हेर्छ। हुन त हरेक राजदूतले आउनेबित्तिकै खेप्ने प्रश्न नै त्यही हो। नेपाललाई किन अमेरिकाले भारतको आँखाबाट हेर्छ ? उनीहरू भन्छन्, हाम्रो नेपालसँगको सम्बन्ध निकै पुरानो हो, भारतसँग भन्दा अगाडिको। यसैले यहाँको विषय अन्यत्रबाट हेर्न आवश्यक छैन। ०६२६३ को जनआन्दोलन सुरु हुनु केही साताअघि अर्थात् सन् २००६ को मार्चमा नयाँदिल्ली उत्रेका तत्कालीन अमेरिकी राष्ट्रपति जर्ज डब्लू बुसले हैदराबाद हाउसमा भारतीय प्रधानमन्त्री मनमोहन सिंहसँग कुम मिलाउँदै भनेका थिए, नेपालमा माओवादीले हिंसा त्याग्नुपर्छ र लोकतान्त्रिक संस्थाहरूको पुनस्र्थापना गर्न राजाले दलहरूसँग संवाद थाल्नुपर्छ भन्नेमा हामी सहमत भयौं। यो भनाइ अहिले अन्य प्रश्नमा खासै आवश्यक नहोला तर चासोको र सहकार्यको विषयमा महत्वपूर्ण छ। अमेरिकाले मात्र होइन, अन्य मुलुकले पनि भारतलाई हेरेर नै नेपाल नीति तय गर्छन्। जापान, दक्षिण कोरिया होस् या युरोपेली मुलुक सबैले नेपालमा साना भ्रमण गर्दासमेत त्यसको जानकारी दिल्ली पुग्छ वा उनीहरू नै भ्रमणमा त्यहाँ पुग्छन्। यो अवस्थामा खासै परिवर्तन आएको छैन। नेपाल सार्वभौमसम्पन्न मुलुक भए पनि भारतीय नजरबाटै हेर्ने परम्परा छ। यसको मुख्य कारण हो, हामी देखिन र सुनिन थाल्यौं जस्ता हल्का कुरा लिएर सरकार हिँड्ने तर विगतका अभ्यास नहेर्ने। के विगतमा नेपाल विश्वमा देखिएको थिएन र ? के नेपाल अहिले राष्ट्रपति, प्रधानमन्त्री र परराष्ट्रमन्त्रीको विदेश दौडाहाले मात्र चिनिएको र सुनिन थालेको हो र ? हुन त पछिल्लो समय विदेश मामिलाका जानकार अचेल अमेरिकाले नेपाललाई भारतीय आँखाबाट हेर्न छाडेको दाबी गर्छन्। तर, वास्तविकता त्यो होइन। कुनै प्रमाण नहुँदा त्यो लाग्नु स्वाभाविक हो। तर जब विकिलिक्सले आफ्नो अमेरिकी आन्तरिक परियोजनमा उपयोग भएका केबुल बाहिर ल्याएपछि जानकारहरूको विश्लेषण असत्य सावित भएको उनीहरू नै भनिरहेका छन्। अमेरिकीसँग भाका मिलाइरहेका छन्। सानातिना विषयमा अमेरिकाले आफ्नै आँखाले हेरे पनि नीतिगत विषयमा भारतसँग छलफल गर्ने गरेको खुलेको थियो। वैकल्पिक खेलाडी जति सुनिन थालेको भनिए पनि अन्तर्राष्ट्रिय र क्षेत्रीय मञ्चमा विश्वास गुमाउँदै गएको नेपालमाथि महाशक्ति अमेरिकाको ध्यान खिचिएकै छ। नेपाललाई शक्ति मुलुकले सहयोग वा अन्य कुनै सहकार्य गर्दै अलमल्याउने हो। त्यो काम गरिरहेको छ। यस क्षेत्रमा भूमिका खेल्न सक्छ भनेर बाहिर भन्दै आए पनि भित्र त्यो देखिँदैन। नेपाल उनीहरूको मुख्य रुचिमा पुग्ने खालको कूटनीतिक र रणनीतिक हैसियत राख्दैन। हाम्रो वर्तमान कूटनीतिज्ञमा त्यो स्तरको अध्ययन र ल्याकत पनि देखिँदैन। राजनीतिक नेतृत्व त तिनै कर्मचारीको वैशाखीमै कूटनीति हाँक्ने हुन्। एक हुन त नेपालको कूटनीतिलाई जति लम्बाए पनि एकै वाक्यमा भन्नुपर्दा हामी चीन (तिब्बत) र भारत (बिहार) का बीचमा छौं। न हामी सांघाई न त मुम्बईका बीचमा छौं। यसैले पनि शक्ति मुलुकले हामीलाई यो क्षेत्रमा वैकल्पिक खेलाडीका रूपमा नै बेन्चमा राखेको छ। अहिले पनि अमेरिकाले यस क्षेत्रको खेलाडी भारतलाई मान्छ। अनि नेपालबारे भन्छ दक्षिण एसियाली क्षेत्रीय संगठनको मुख्यालयसमेत रहेको नेपालले यस क्षेत्रमा महत्वपूर्ण भूमिका निर्वाह गर्न सक्छ। अमेरिकाले कुनै पनि क्षेत्र क्षेत्रीय खेलाडीलाई जिम्मा लगाउने तर अन्तिम निर्णय आफू गर्ने गर्छ। चीनसँग पश्चिमा सहकार्य अमेरिकाले नेपालको विषयमा चीनसँग पनि काठमाडौं, बेइजिङ, दिल्ली र डिसीमा चीनसँग समेत छलफल गर्ने गर्छ। त्यसका लागि उसले आफ्ना खेलाडी राष्ट्रलाई समेत प्रयोग गर्छ। भारत क्षेत्रीय शक्तिका रूपमा उदाइरहँदा चीन विश्व शक्तिको रूपमा अग्रसर छ। भारत र अमेरिका विश्वका पुराना लोकतान्त्रिक राष्ट्र हुन्, तर कुनै बेला यी दुवै बेलायती अधीनमा थिए। चीन लोकतान्त्रिक रूपमा अग्रसर भएको मुलुक होइन। यसबाट पनि हामीले बुझ्नुपर्छ भारत र अमेरिका कुनै विन्दुमा एक स्थानमा हुन सक्छन् भने त्यस्तै विन्दुमा चीन र भारत नउभिएलान् भन्न सकिन्न। किनकि, भारतको रसिया मोह सकिएकै छैन। यसका आधारमा चीनले भारतलाई इन्गेज गराउँदै आएको छ। नेपाललाई पनि पटकपटक भन्ने गरेको छ, भारतसँगको सहकार्य सबै कोणले सहज छ। त्यता राम्रो सम्बन्ध राख्नू। नेपाल अमेरिकाका लागि उत्तर कोरियाजस्तो सम्भावित खतरा त होइन तर नेपाल त्यहाँका नागरिकको सेल्टर होला भन्ने डर छ। यही भएर पनि अमेरिकाले पछिल्लो समय साइबर कूटनीतिमा आफ्नो ध्यान लगाएको हो। नेपालसँग राजनीतिक सहकार्य र साइबर कूटनीतिमा सम्पर्क स्थापना गरेर अघि बढ्न खोजेको देखिन्छ। यसले गर्दा सेनासँग अमेरिकाले सहकार्य बढाएको स्पष्ट छ। भारत दक्षिण एसियाको क्षेत्रीय शक्ति भएकै कारण उसका कुरा सुनेरै अमेरिकाले आफ्नो नीति यो क्षेत्रमा अघि बढाउँछ। जसरी युरोपमा बेलायतसँग सहकार्य अमेरिकाले गर्छ। शीतयुद्धताका असंलग्न आन्दोलन रहे पनि अमेरिकाविरोधी तत्कालीन सोभियत संघ पतनपछि विस्तारै अमेरिकासँग लहसिएको भए पनि निकटता बिग्रेको छैन। यस्तो अवस्थामा नेपालजस्ता मुलुकले अपनाउने असंलग्न नीति नै हो। पराग खन्नाको दी फ्युचर इज एसियन मा यो क्षेत्रमा अमेरिकी हाबी र सहकार्य उपशीर्षकमा लेखेका छन् एसिया फर एसियन्स। यही आधारमा अडेर नेपालले भित्री सहकार्यको आधार पहिल्याउन आवश्यक छ।"
नीतिनिर्माणमा सरकार र नागरिक,"शासकीय प्रणालीमा सहनिर्माण अवधारणाको प्रयोगले राज्यलाई नागरिकसँग नजिक मात्र ल्याउँदैन, विश्वासको वातावरणसमेत तय गर्न सक्छ नेपाल र हङकङ प्रशासनको शासकीय प्रणालीबीच तुलना गर्ने ठाउँ छैन। तर हालै भएका दुइटा सार्वजनिक नीतिको निर्णयसम्बन्धी घटनाले यी दुवैका बीच नीतिनिर्माणका केही पक्ष मिल्दाजुल्दा देखिन्छन्। हङकङ प्रशासनले प्रस्ताव गरेको सुपुर्दगीसम्बन्धी कानुनलाई लिएर व्यापक जनप्रदर्शन हुन थालेपछि उक्त विधेयक अघि नबढाउने निर्णय भयो। (हङकङमा भएका अपराध चिनियाँ अदालतले हेर्न सक्ने व्यवस्था) नेपालमा गुठी विधेयक (सरकारले प्रस्ताव गरेको) लाई लिएर पनि त्यस्तै प्रदर्शन भएपछि सरकारले विधेयक फिर्ता लिएको छ। यी दुई घटनाबीच देखिएको एउटा साझा तथ्य, सार्वजनिक नीतिको घोषणा गर्ने क्रममा सरकारले प्रस्तावित नीतिको स्वीकार्यता र त्यसको प्रभावलाई लिएर गहिरो विश्लेषण गर्न नसकेको देखिन्छ। अर्थात्, राम्रा नीति नागरिक समुदायले स्वागत नै गर्छन् भन्ने मनसायबाट नीति प्रस्ताव गरिएको देखिन्छ। त्यस्ता नीतिलाई वैकल्पिक दृष्टिकोणबाट विश्लेषण गरी त्यसको उपयुक्तताका बारेमा सामाजिक चुनौती प्रस्तुत हुन्छ भन्नेमा सरकारले ध्यान पुर्याएको देखिँदैन। हङकङ प्रशासनकी सक्षम मानिने कार्यकारी प्रमुख क्यारी लामले पहिलोपटक जनतासँग सार्वजनिक रूपमा क्षमा माग्दै सुपुर्दगी विधेयक स्थगन गरेकी छन्। उदाहरणका रूपमा यहाँ प्रस्तुत गरिएका यी दुई विधेयकका अन्तर्वस्तुतिर जाने मनसाय यो आलेखको होइन। खालि विधेयक निर्माण र तिनको प्रस्तुतिमा रहेको प्रक्रियात्मक पक्षमा जोड दिन खोजिएको मात्र हो। दुई भिन्न सामाजिक आर्थिक र राजनीतिक पृष्ठभूमिका दुई शासन व्यवस्थाका यी उदाहरणले तीन सय ५० वर्षअघि नै प्रसिद्ध बेलायती दार्शनिक जोन लकले भनेको एउटा कुरालाई सम्झना गराउँछ उनले शासितहरूकै सहमतिमा शासन गर भन्नमा जोड दिएका छन्। उनको यो मन्त्र यति प्रभावकारी भयो कि अमेरिका स्वतन्त्रता घोषणापत्रमा थोमस जेफर्सनले यसलाई अक्षरशः भित्याएका छन्। माथिका उदाहरणले देखाएजस्तै यो मन्त्र उत्तिकै सान्दर्भिक छ। अब यसै प्रसंगमा सार्वजनिक नीतिहरूको व्यवस्थापनमा सहनिर्माण (कोगभर्नेन्स) को अवधारणा विकसित र कार्यान्वित हुँदै आएको छ। यस क्षेत्रका अन्तर्राष्ट्रिय उदाहरण पनि उपलब्ध छन्। के हो सहनिर्माण सार्वजनिक क्षेत्रमा एउटा यस्तो प्रबन्धको कल्पना गरौं, जसमा एउटा कुनै खास नीति तर्जुमा र कार्यान्वयन गर्ने जिम्मेवार र अधिकारप्राप्त व्यक्ति वा संस्थाले आफ्नो अधिकार गैरसरकारी क्षेत्रका व्यक्ति वा संस्थाहरूसँग बाँडचुँड गरून्। नीतिनिर्माणको सर्वाधिकारलाई सहभागितात्मक प्रबन्धअन्तर्गत गैरसरकारी क्षेत्रसँग मिलेर संयुक्त अभ्यासमा प्रयोग गरिने परिपाटीलाई सार्वजनिक नीतिका प्रसंगमा सहनिर्माण मानिन्छ। सहनिर्माणको अवधारणा सहभागिता अथवा सहकार्यमा मात्र सीमित रहँदैन। यसले सहनिर्माणका सहभागीलाई सल्लाह वा परामर्श दिने साझेदारका रूपमा मात्र होइन कि त्यसमा आफ्नो मत नै सुनिश्चित गर्ने विषयको प्रत्याभूति पनि गर्छ। स्पष्टै छ यसले माथि उल्लेख गरिएको शासितहरूको सहमतिमा शासन गर भन्ने लकको भनाइलाई केही हदसम्म भए पनि न्याय गर्न खोजेको छ। यो अवधारणा उदार राजनीतिक मनसायबाट मात्रै आएको नभई खासखास परिस्थितिका कारणले व्यवहारमा लोकप्रिय हुँदै आएको छ। यसका पछाडि मुख्यतय तीनवटा तत्व रहेका छन्। पहिलो, जुनसुकै मुलुकमा पनि आज सरकारहरूले एउटा विरोधाभासको सामना गर्नुपरेको छ। एकातिर शासकीय व्यवस्था र यसको वातावरण जटिल हुँदै गएको छ। यसले गर्दा नागरिकलाई सेवा प्रदान गर्न कठिन हुँदै गएको छ भने अर्कोतिर सरकारप्रतिको अपेक्षा चुलिएर जाने क्रम जारी छ। यो जनअपेक्षा र सरकारको सेवा दिने क्षमताका बीचमा ठूलो खाडल छ। यसको सम्बोधन गर्न सरकारहरू नागरिकसँग नीतिनिर्माणजस्ता मूलभूत सरकारी भूमिकाका क्षेत्रहरूमा पनि साझेदारी गर्न तयार हुन थालेका छन्। राजनीतिक नेतृत्व वा कर्मचारीतन्त्रमा आफूसँग रहेको नीतिनिर्माणको अधिकार अरूलाई किन प्रयोग गर्न दिने भन्ने मानसिकता रहेमा शासकीय प्रणालीमा सहनिर्माण अवधारणा अघि बढाउन गाह्रो हुन्छ । दोस्रो, सार्वजनिक क्षेत्रले विभिन्न किसिमका आर्थिक समस्या सामना गर्नु परिरहेको छ। सामाजिक परिवर्तन, प्राविधिक नवप्रवर्तन, अन्तर्राष्ट्रिय राजनीतिको प्रभावजस्ता विषयले सिर्जना गरेका चुनौतीको सम्बोधन गर्न आवश्यक पर्ने आर्थिक स्रोत र साधनको पर्याप्तता नेपालमा मात्र होइन, जुनसुकै मुलुकमा पनि समस्याका रूपमा रहेको छ। उदाहरणका रूपमा विभिन्न मुलुकको सार्वजनिक ऋणको भारलाई लिन सकिन्छ। यो कुरा धेरैजसो विकसित मुलुकमा पनि विकराल समस्याको रूपमा देखिन्छ। तेस्रो, सामाजिक मूल्यमान्यतामा आएका परिवर्तन र प्रविधिले सिर्जना गरेका विभिन्न प्रकारका सामाजिक सञ्चारसम्बन्धी अभ्यासहरूले सरकारमाथि नागरिकको विश्वास घट्दै गएको अन्तर्राष्ट्रिय स्तरमै देखिन्छ। वस्तुतः यो विश्वासको संकटले धेरै मुलुकका सरकारलाई आफ्ना नीति र कार्यक्रमको सर्वस्वीकार्यता स्थापना गर्न निकै अप्ठेरो परेको देखिन्छ। फेरि पनि नागरिकको विश्वास जित्ने हो भने सहनिर्माणलाई बढावा दिनैपर्ने हुन्छ। सहनिर्माणलाई बढावा दिन व्यावहारिक अवसरहरू कत्तिको उपलब्ध छन् भन्ने पनि हेर्नुपर्ने हुन्छ। एउटा अन्तर्राष्ट्रिय अध्ययनलाई यस सन्दर्भमा जोडौं। म्याकिन्जी भनिने प्रसिद्ध अनुसन्धान प्रतिष्ठानले विश्वव्यापी स्तरमै गरेको एक अध्ययनको निष्कर्षअनुसार नीतिनिर्माणमा नागरिकको दक्षता र अनुभव उपयोग गरी सिर्जनात्मक अभ्यास गर्न सकिन्छ। खालि त्यसका लागि सरकारहरू आफ्नो निश्चित राजनीतिक विचारधारामा आधारित आग्रहपूर्वाग्रहबाट मुक्त हुन सक्नुपर्छ। राज्य प्रणालीका अन्य क्षेत्रमा जस्तै नीति व्यवस्थापनमा नयाँ प्रविधि र अभ्यासहरूको प्रयोगतर्फ खुला रहनुपर्छ। यसका लागि चार विषयमा ध्यान पुर्याउनु अनिवार्य हुन्छ। पहिलो, नीति निर्माणमा तथ्य र अनुभवलाई अनिवार्य बनाउने प्रणाली अपनाउनुपर्छ। दोस्रो, सहनिर्माणमा संलग्न हुने सम्भाव्यता भएका नागरिक समुदाय तथा गैरसरकारी संस्थाहरूको क्षमता वृद्धि गरी त्यस प्रकारको संलग्नतालाई सघनता प्रदान गर्नुपर्छ। तेस्रो, व्यावसायिक दक्षता र सीप विकासमा महत्वपूर्ण आर्थिक तथा सामाजिक लगानी गर्न सरकार तयार रहनुपर्छ, र चौथो, नीति क्षेत्रका आर्थिक प्रतिष्ठान र समुदायलाई प्रतिनिधित्व गर्ने विभिन्न सामाजिक संस्थाहरूसँगको सहकार्यमा जोड दिनुपर्छ। अर्को महत्वपूर्ण विषय हो, सार्वजनिक उत्तरदायित्वको निर्वहन। नेपाललगायत विभिन्न विकासशील मुलुकहरूमा सार्वजनिक उत्तरदायित्व ठूलो चुनौतीका रूपमा रहेको तथ्य जगजाहेर छ। माथि प्रस्तुत गरिएको सहनिर्माणको परिभाषाले के संकेत गर्छ भने सार्वजनिक र निजी क्षेत्र एकअर्काभन्दा पृथक् रहन आवश्यक छैन। यस अवधारणाले सार्वजनिक निजी र सामाजिक क्षेत्रलाई एकअर्काको नजिक ल्याइरहेको छ। सार्वजनिक उत्तरदायित्वको विषय सरकारसँग मात्र नभएर सहनिर्माणका सबै साझेदारसँग जोडिन्छ। यसबाट सरकारलाई सार्वजनिक उत्तरदायित्व व्यवस्थापन अझ सजिलो र प्रभावकारी बनाउन सहयोग पुग्नेछ। साँच्चिकै भन्ने हो भने आजको राज्य व्यवस्थामा सरकारी, निजी र सामाजिक क्षेत्रहरू छुट्ट्याउने सीमा धमिलो भएर आइरहेको छ। उदाहरणका लागि कतिपय सार्वजनिक भनिएका सेवाहरू निजी प्रतिष्ठानबाट प्रदान हुन थालेका छन्। अमेरिकाको विल गेट्स फाउन्डेसन विश्वमा स्वास्थ्य सेवा प्रदान गर्ने एक महत्वपूर्ण निकायका रूपमा रहेको हामी सबैले देखेका छौं। सन् १९९० को दशकयता शासकीय व्यवस्थामा निजी क्षेत्रले पाउँदै आएको सैद्धान्तिक र व्यावहारिक मान्यतामा पनि पुनरावलोकन हुनुपर्ने प्रस्ताव पनि राखिएको छ। अर्थात्, सार्वजनिक सेवाहरूको बजारीकरणले ल्याएका चुनौतीबाट पाठ सिकेर त्यस्ता सेवाको व्यवस्थापनमा नागरिकलाई नै बलियो आवाज दिने सन्दर्भमा पनि सहनिर्माणको अभ्यास विकास हुँदै आएको हो। यस प्रसंगमा राज्यसँगको अन्तरसंवादमा नागरिकको भूमिका हुन्छ त (? ) भन्ने प्रश्नलाई पनि हेर्नुपर्छ। खासगरी नागरिक राज्यसँग तीनवटा भूमिकामा प्रस्तुत हुन सक्छन्। पहिलो, सार्वजनिक नीति निर्माणमा संलग्न हुन सक्छन्। दोस्रो, यसको कार्यान्वयनमा पनि संलग्न हुन सक्छन् र तेस्रो कुनै नीतिको प्रतिपाद गर्ने काममा अगुवाइ गर्न सक्छन्। सहनिर्माणको अभ्यास गर्ने मुलुकहरूले यसको प्रारम्भिक प्रयोग स्थानीय सरकारमा गर्ने गरेको देखिन्छ। यसको स्पष्ट कारण स्थानीय सरकार सेवा प्रदान गर्ने प्रसंगमा नागरिकसँग एकदम नजिक रहेको हुन्छ। नागरिकलाई नीतिनिर्माणमा सहभागी गराउन बढी व्यावहारिक र सान्दर्भिक स्थानीय तहमै हुन सक्छ। यो अभ्यास नेपालको वर्तमान परिपेक्ष्यमा निकै सान्दर्भिक देखिन्छ। संघीयता कार्यान्वयनका क्रममा स्थानीय निकायले धेरै प्रकारका सार्वजनिक नीति निर्माण र कार्यान्वयन गर्नुपर्ने छ। तर, माथि उल्लेख गरिएजस्तो जनअपेक्षाको व्यवस्थापन, प्रविधिले सिर्जना गरेका चुनौती र सीमित आर्थिक स्रोतहरूजस्ता चुनौती स्थानीय सरकारहरूले भोग्नुपरिरहेकै छ। यसले पनि स्थानीय सरकारको तहबाट सहनिर्माणलाई अगाडि बढाउन सकिन्छ। सहनिर्माणका लागि गैरसरकारी स्तरमा उपयुक्त वातावरण सिर्जना गर्नुपर्ने हुन्छ। र, यसका लागि चारवटा विषयको आवश्यकता पर्छ। पहिलो, सामाजिकसामुदायिक स्तरमा आर्थिक र मानव संसाधनको उपलब्धता हुनुपर्छ। त्यो हुन सकेन भने संस्थाहरूले भूमिका निर्वाह गर्न सक्दैनन्। दोस्रो, अन्तर्राष्ट्रिय अनुभवबाट के देखिएको छ भने सामाजिक विविधता अँगालेका सामुदायिक संस्थाहरू सहनिर्माणको प्रसंगमा आफ्नो भूमिका बढी प्रभावकारी रूपमा खेल्न सक्छन्। यसको राजनीतिक कारण छ। राजनीतिज्ञहरू सामान्यतया नागरिकलाई मतदाता का रूपमा हेर्ने गर्छन्। जुन समुदायका मतदातामा विविधता बढी छ, त्यस समुदायमा राज्यले धेरै प्रकारका सेवा दिनुपर्ने हुन्छ। जसले गर्दा नीतिनिर्माणको अभ्यासले महत्व पाउँछ। तेस्रो, सहनिर्माणमा संलग्न हुने सामुदायिक संस्था तथा व्यक्तिको छवि र सामाजिक पुँजीले पनि उनीहरू यस कार्यमा कति प्रभावकारी हुन्छन् भन्ने विषय निर्धारण गर्छ। यसैले पनि यस्तो अभ्यास उच्च सामाजिक पुँजी भएका संस्थाहरूसँगको सहकार्यबाट सुरु हुनुपर्छ। चौथो, सरकारको क्षमता स्वयं पनि यस प्रसंगमा महत्वपूर्ण तत्व हो। जहाँ स्थानीय सरकारहरू सापेक्षिक रूपमा कमजोर छन् त्यहाँ सामुदायिक संस्थाहरूसँगको सहकार्य बढी ग्राह्य हुनछ। चुनौती यसो भन्दैमा सहनिर्माणको अवधारणा चुनौतीबाट मुक्त भने छैन। उदाहरणका लागि क्षमताका कारणले सहनिर्माणमा संलग्न हुन नसक्ने नागरिकको हितको प्रतिनिधित्व कसरी हुन्छ भन्ने कुरा एउटा चुनौती हुन जान्छ। त्यसैगरी राजनीतिक नेतृत्व वा कर्मचारीतन्त्रमा आफूसँग रहेको नीतिनिर्माणको अधिकार अरूलाई किन प्रयोग गर्न दिने भन्ने मानसिकता रहेमा यो अवधारणा अघि बढाउन गाह्रो हुन्छ। यसैलाई अझै गहिरिए हेर्ने हो भने गैरराजनीतिक संस्था समुदायलाई समस्या समाधानमा संलग्न गराउनमा राजनीतिज्ञ तथा राजनीतिक दल कत्तिको सहभागी होलान् भन्ने प्रश्न पनि अनुत्तरित नै छ। साथै सहनिर्माणको यो नयाँ मान्यताले राज्यका विभिन्न तहका संगठनहरू र तीअन्तर्गतका प्रक्रियामा पुनर्संरचना माग राख्छ। सहनिर्माणको अवधारणा विभिन्न मुलुकले अपनाउँदै आएका छन्। नेपालजस्तो मुलुकले पनि आत्मसात गर्नुपर्छ। यस बाटोमा अप्ठेरा केही अवश्य छन्, तर अवसरहरूको पनि सर्वथा अभाव भने छैन। वस्तुतः हामीले परिकल्पना गरेजस्तो समृद्ध र सुखी समाज निर्माणका लागि शासकीय प्रणालीमा यो अवधारणाको प्रयोग अपरिहार्य बनिसकेको छ। किनभने, राज्यलाई नागरिकसँग नजिक ल्याउने र विश्वासको वातावरण तय गर्ने क्रममा यसले भूमिका खेल्न सक्छ।"
डियर टिचर्ससँग अनुरोध,"कञ्चनपुरको भीमदत्त नगरपालिका १७ स्थित महाकाली बालविद्यालयका छात्र माधव कलौनीले शिक्षककै कुटाइबाट ज्यान गुमाउनुपर्यो । विद्यालयबाहिर साथीभाइसँग माधवले झगडा गरेको र अनुशासन सिकाउन भन्दै शिक्षकले कुटेको भनिएको छ । घटनापछि प्रहरीले प्रधानाध्यापक यशोदा जोशीसहित पाँचजनालाई नियन्त्रणमा लिएको सुनियो । यो घटना हुनुअघि धनकुटामा शिक्षकको कुटाइबाट तीन छात्रा घाइते भएको खबर बाहिरिएको थियो । यसुन ओझा नाम गरेका शिक्षकको कुटाइबाट जिल्लाको सेतोगुराँस सेकेन्डरी बोर्डिङ स्कुलका १० कक्षाका छात्रा चन्द्रकला मगर, विभूति सुब्बा र अस्मिता मगर घाइते भएका थिए । प्रश्न सोध्ने क्रममा उत्तर दिन नसकेपछि शिक्षक कुटपिटमा उत्रिएका भनिएको छ । यसअघि यस्तै घटना गोरखा र रोल्पामा पनि भएको थियो । यसको फेहरिस्त लामो र दर्दनाक छ । डियर टिचर्स, एकपटक सोचिदिनुस् । के तपाईं, तपाईंले पढाएबाहेक अन्यत्र स्कुलमा आफ्ना नानीबाबू भर्ना गर्न सक्नुहुन्छ ? अहँ ९९ प्रतिशतले यसो गर्न सक्नुहुन्न । किनभने, तपाईं आफ्ना नानीबाबूलाई पलभर पनि आफ्नो आँखादेखि दूर राख्न सक्नुहुन्न । तपाईंले हाम्रा नानीहरूलाई जुन व्यवहार गरिरहनुभएको छ, तपाईंलाई डर छ कि, अरू स्कुलमा कतै आफ्ना नानीले पनि यस्तै भोग्न नपरोस् । यसैले पनि तपाईं आफैंले पढाउने स्कुलमा नै आफ्ना बच्चा भर्ना गर्नुभएको छ । अर्काले तपाईंको बच्चालाई कुटेको त परै जाओस्, कर्के नजरले हेरिदिएको पनि तपाईंलाई मञ्जुर हुँदैन । रह्यो कुरा कलिलो ज्यानै लिने, भन्नुस् यो कसरी सहनुहोला तपाईं ? दुःखजिलो गरेर, आफूले पेट काटेरै भए पनि प्रत्येक महिनाको सुुरुवातमै तपाईंको स्कुलमा फी जम्मा गरिदिएर ६ घण्टाका लागि तपाईंलाई बच्चा सुम्पिने हो अभिभावकले । अनुरोध छ, कृपया सम्झिदिनुस् । चर्को फी तिरेर आफ्ना छोराछारी कुटाउन पिटाउन वा मार्न हामीले विद्यालय पठाएका हैनौं । डियर टिचर्स  तपाईंको बच्चा अबोध र अर्काको बच्चा सबै जान्ने कसरी हुन सक्छ र ? तपाईंको नानी अनुशासित र अरूको नानी मात्रै निकम्मा हुन कसरी सम्भव होला र ? कि त तपाईंले दिने शिक्षा नै विभेदकारी हुनुपर्यो, जसले एउटा विद्यार्थी गतिलो र अर्को बेकम्मा भई हुर्कोस् । नत्र भने कुनै शिक्षकले, आफ्नै स्कुलमा, आफैंले पढाउने, आफ्नै बच्चालाई पिटेको मारेको किन छैन ? कतै सुन्नुभएको छ, यस्तो ? होइन भने आफ्ना नानी र अरूका नानी एकै देख्न किन नसकेको ? साना नानीलाई अहिलेको चलनअनुसार यसै पनि पढाइको भार धेरै छ । पहिले पाँच वर्षसम्म आमाको काखमा हुन्थ्यो नानी । अहिले दुई अढाई वर्षबाटै आफूभन्दा धेरै वजनको झोला बोकेर स्कुल जाँदै छन् । एकातिर कलिलो मस्तिष्क, अर्कोतिर मास्टरको गाली, धम्की, कुटाइपिटाइ । मोबाइल, फोनजस्ता प्रविधिजन्य सामानको नजानिँदो लत अनि अभिभावककै समेत गाली र गुनासो । प्रविधिले गाँजेको अहिलेको युगमा चारैतिरबाट कोही निराश छन् भने अहिलेका साना नानी नै छन् । यस्तै नैरास्यमा ललितपुरका एक बालकले आत्महत्या गरेको समाचार पुरानो भएको छैन । स्कुलमा आफूलाई पढाउने शिक्षकले बिसञ्चो भएको कुरा नपत्याएको, छात्राको तुलनामा छात्रहरूलाई बढी यातना दिने गरेको भनेर उनले नामै किटेर आफ्नो जीवनकै अन्तिम हरफमा लेखेका छन् । ललितपुरको माल्टास्थित कालीदेवी माध्यमिक विद्यालयमा पढ्ने पाँच कक्षाका समीर लुङवाले सरस्वती मिस, दिवाकर सर र गोविन्द सरले आफू बिरामी भएको कुरा नपत्याएको उनले लेखेका छन् । यो घटनाले साना नानीको अनुरोधलाई बेवास्ता गरिनु हुँदैन भन्ने गतिलो सिख दिन खोजेको छ । उनीहरूको सानै केही अनुरोधमा कतिसम्मको भित्री रहस्य लुकेका हुँदा रहेछन्, त्यो पनि शिक्षा लिन सकिन्छ । आफ्नाजस्तै सबै स्कुले बालबालिका प्यारा हुन्छन् भन्ने मनन गरेर उनीहरूसामु कठोर होइन, दयाकरुणा पोखेर नजिक हुनु टिचर्सको कर्तव्य हो । डियर टिचर्स कहिल्यै यो नसोच्नु कि तपाईंहाम्रा नानीलाई सित्तैमा पढाइरहेको छु । हामीले महिनाको सुरुवातमै तपाईंको स्कुलको अकाउन्टमा फी जम्मा गरिदिएका हुन्छौं । तपाईंको दक्षताअनुसार स्कुलले तपाईंलाई तलब दिएरै काम गराइरहेको हुनुपर्छ । फेरि किन नानीहरूलाई बारबार धम्कीको भाषा बोल्नुहुन्छ ? सक्नुहुन्छ मायाले नै सिकाउनुस् । सक्नुहुन्न थोरै जाँच पडताल गर्नुस् । त्यो पनि सक्नुहुन्न भने अभिभावकलाई नै उसका कमजोरी बताइदिनोस् । होइन यतिले पनि बच्चा सुध्रिएन भने उसलाई उसकै हालतमा छोडिदिनोस् । वा त्यस्तो बच्चा राख्दा तपाईंको स्कुलको मान घट्छ भने अभिभावकलाई सम्झाइबुझाई गरी अरू नै स्कुलमा स्थानान्तर गर्न सइज्जत भूमिका खेल्दिनुस् । यसमा तपाईंको के जान्छ ? तर होइन । तपाईंले एउटा भ्रम नै पालिरहनुभएको छ कि बालबालिकालाई प्रिन्सिपलकहाँ पुर्याएर उसलाई बेइज्जत गरिसकेपछि मात्र तपाईं एक अब्बल शिक्षक कहलिन्छु भन्न्े लाग्छ । सानै गल्ती गरेको किन नहोस्, कक्षाकोठका अरू सहपाठी, स्कुलकै अरू नानीहरू र प्रिन्सिपलकहाँ लगेर बरू नभएका उसका कमजोरी पनि खोतलिसकेपछि मात्र तपाईंले चैनको सास लिनुहुन्छ । त्यतिखेर तपाईं यो भुल्नुहुन्छ कि, तपाईंले दिएको पाइपवाला लौरोको शारीरिक चोटभन्दा सय गुना बढी मानसिक चोट उसलाई दिइसक्नुभएको छ । जुन कहिल्यै केही चिजले भर्पाइ गर्न सक्दैन । उखानै छ नि एकले थुकी सुकी, सयले थुकी नदी । तपाईंले गाली गरे पो उसले भुलिजाला । किनकि, त्यो एक्लो डाँट भो । तर सबैसामु उसलाई सजाय दिँदा उसले सबैको हेय भावना कसरी सहन गर्ला ? कुरा कुटाइपिटाइको मात्र होइन । तिर्खाउँदा पानी पिउन नदिने, दिसापिसाब लाग्दा खपेर बस्नुपर्ने, कम्प्युटर क्लास भनेर फी काट्ने तर नानीहरूले कम्प्युटर देख्नै पनि नपाउनेजस्ता धेरै कुरा धरै स्कुलमा सुनिन्छ । सुधार्नु पक्ष धेरै छन् । डियर टिचर्स तपाईंका कक्षाकोठाका नानीको कमजोरी तापाईंलाई थाहा होस्, उही कक्षाका साथीलाई थाहा होस्, उसका अभिभावकलाई थाहा होस् । योभन्दा बाहिरकालाई चर्को स्वरले थाहा दिएर हुनेवाला केही छैन । किनभने, सिकाउने तपाईं नै हो र सिक्ने तपाईंकै विद्यार्थी हो । प्रिन्सिपलले पनि केही गर्नुहुने छैन । साना नानीको कुन कुरा अब्बल छैन, त्यसलाई नउचालिदिनुस्, तपाईंको क्लासका नानीको कुन कुरा राम्रो छ, त्यसैलाई बुझेर अघि बढाइदिनोस् । अभिभावक सबैको पारिवारिक आर्थिक अवस्था एकै खालको हुँदैन । दुःखै गरेर भए पनि आफ्ना नानी राम्रा स्कुल पढून् भन्ने सबै आमाबुवा चाहन्छन् । कहिले च्यातिएको पोसाकमा आउला नानी, कहिले रुझेभिजेको बेलामा अरू नै पोसाकमा पनि आउला, उसलाई नहकार्नुस् । कारण सोध्नुस् । कहिले होमवर्क नसकिँदै आउला यस्तो बेला मायाका दुई शब्द बोलिदिनुस् । यसले उनीहरूलाई गल्ती नदोहोर्याउन सचेत गराउँछ । उनीहरूलाई मायाले राखिदिनोस् । डियर टिचर्स तपाईंका नानी तपाईंलाई जति प्यारा छन्, हामीलाई पनि उत्तिकै प्यारा छन् । सन्तानको पीडामा तपाईं पनि रुनुहुन्छ र हामी पनि । आखिर हामीसँग माया गर्ने मुटु छ भने त्यो माया पाउने अधिकार पनि छ साना नानीहरूको । उनीहरूसामु कृपया कठोर भएर होइन, दया र करुणा पोखेर नजिक परिदिनोस् । यसरी सिकाउनुभयो भने तपाईंको यो सिकाइ पक्कै पनि खेर जाने छैन । वास्तवमा ज्ञान माया र करुणा नै असल गुरुका पर्यायवाची शब्द हुन् ।"
उद्देश्य दुईतिहाइ मात्रै कि विकास पनि ?,"जुनै जोगी आए पनि कानै चिरेका ! यो उखान हाम्रै देशको सरकारसँग ठ्याक्कै मिल्छ। नेपाली जनताले राणाशासन भोगे, कांग्रेस नेतृत्वको सरकार हेरे। पञ्चहरूको ताहुरमाहुर पनि हेरे। बहुदलीय व्यवस्था मान्नेहरूको सरकार पनि हेरियो। त्यसैको विरुद्धमा सशस्त्र संघर्ष भयो। सत्रअठार हजार निर्दोष नेपालीको ज्यान गयो, त्यो पनि भोगियो। जनआन्दोलनमा ठूलो विजय प्राप्त गरेका नेपाली वामपन्थीको सरकार पनि नेपालीले भोगे। अहिले वामपन्थीकै दुईतिहाइको सरकार छ। यतिका वर्ष विभिन्न राजनीतिक प्रणालीको अनुभव र वर्तमान राजनीतिक प्रणालीको अनुभव भोगेका राजनीतिज्ञले अवश्य केही गर्लान् भन्ने आशा र विश्वास थियो। तर केही भएन । बितेका वर्षमा भएका विकासका क्रम पनि त्यसै खेर गए। कांग्रेसको सरकार हुँदा एकपटक नेपालमा मित्रराष्ट्र चीनले बनाइदिएका केही लोकप्रिय कारखाना र उद्योगको निजीकरण गर्ने बहानामा कौडीको मूल्यमा विदेशीलाई सुम्पिने काम भयो। बाँसबारी छाला जुत्ता कारखानाले नेपालका जागिरे, सेना, प्रहरीलगायत स्कुले नानीहरूलाई सस्तोमा बलियो जुत्ता उपलब्ध गराएको थियो। बाहिरबाट आयात गर्नु पर्दैनथ्यो। हेटौंडा कपडा कारखानाले सस्तोमा गरिब नेपालीलाई गुणस्तरीय सुती कपडा उपलब्ध गराएको थियो। कागज कारखानाले कागज उपलब्ध गराउँथ्यो। वीरगन्जको कृषि औजार कारखानाले कृषि औजार उत्पादन गरेर नेपाली कृषकलाई यान्त्रिक खेतीपातीतर्फ प्रेरित गरेको थियो। यस्ता उद्योग अहिले छैनन् । त्यस्तै, नेपालले कृषिमा पनि राम्रै गरेको थियो। त्यसबेला नेपालले आफ्नो चामल विभिन्न मुलुकमा निर्यात गथ्र्याे। अहिले सम्झँदा ती सबै सपना भएका छन्। अहिले त विदेशी चामल नआउने हो भने नेपाली भोकै पर्छन्। काठमाडौंका काँठबाट किसानले उत्पादन गरेका राम्रा चामल सस्तो मूल्यमा पाइन्थ्यो। अहिले ती धान फल्ने खेतमा भवन फलेका छन्। खाद्य संस्थान थियो, चामलको जिम्मा लिने। खाद्य संस्थान अहिले पनि होला तर त्यसले के गर्छ नेपालीले थाहा पाउँदैनन्। चीन, भारत र अन्य देशमा फलेका धानका चामल खाएर नेपाली बाँचिरहेका छन् र भन्न थालेका छन जुनसुकै जोगी आए पनि कानै चिरेको । दुई बेग्लै धारका एक भएका पार्टीबीच अहिले नै तानातान र खिचातानी सुरु भइसकेको छ। त्यत्रा ठूला नेता केही वर्ष आलोपालो पनि पर्खन नसक्ने ! नेकपा (माओवादी र नेकपाको संयुक्त) दलहरूले ल्याएको दुईतिहाइ बहुमतबाट केपी ओलीको नेतृत्वमा गठन भएको सरकारका क्रियाकलाप र नीतिलाई विश्लेषण गरेर समीक्षा गर्ने हो भने उपलब्धि शून्य आउँछ। दुईतिहाइको मत पाएर पनि सरकारले आर्थिक वृद्धि र राष्ट्रिय विकास गर्न सकेन भने भोलि के होला ? काठमाडौंका जनताले राम्रो खानेपानी पाएका छैनन्। हप्ताको दुई दिन बल्ल धारामा पानी आउँछ। प्रधानमन्त्री पानीजहाज चलाउने कुरा गर्छन्। मेलम्ची त एउटा परापूर्वकालको कथै बनिसक्यो। जानकारहरू भन्छन् मेलम्ची कथा मात्र हो, मूल कुरो कमिसनको छ। एउटा राजधानीको खानेपानीजस्तो महत्वपूर्ण योजना तयार हुन २० भन्दा बढी वर्ष लाग्छ भने त्यो गतिमा चार वर्षमा के होला ? काठमाडौं उहिल्यै एकजना पर्यटकले भनेजस्तो सहर त सुन्दर छ तर एउटा ठूलो शौचालयजस्तै छ। काठमाडौंका पर्यटकका आकर्षक धरोहर पनि धमाधम बिलाएर जाँदैछन् । हाम्रो सरकारमा बस्नेदेखि संसद्मा निदाउने सदस्यहरू कसैमा नेपाल बनाउने भिजन देखिएन। हुन पनि हो चुनाव यति महँगो अरू कतै हुँदैन। केवल कहाँबाट अर्को चुनावलाई खर्च जोहो गर्ने भन्ने भाव मात्र देखियो। सत्ताबाट प्राप्त गर्ने विभिन्न भत्ता, तलब, पारि श्रमिक तथा अन्य गरी एउटा सांसदले पाउने रकम कति होला ? करोडौं रुपैयाँ, नेपालीले तिरेको करको पैसा, आफ्नो खल्तीमा राख्ने ध्याउन्नबाहेक केही देखिँदैन। सांसदलाई ६ करोडको बिटा दिनुको अर्थ के ? संसारमा कहाँ छ सांसदहरूले आफैं खर्च गरेर चलाएका आयोजना ? दोस्रोपटक भारतमा हालै नरेन्द्र मोदीको भाजपाले बहुमत पाएर सरकार बनायो। चीनमा पनि प्रधानमन्त्री सी चिनफिङले दह्रो खुट्टा टेकेर धेरै परिवर्तनकारी काम गरिसकेका छन्। विश्वमा केही कम्युनिस्ट सिद्धान्तका देशसित मात्र आफ्नो सम्बन्ध भएको चीन आज विश्वमा अमेरिका, बेलायतजस्ता देशको दाँजोमा पुगिसकेको छ। आर्थिक क्षेत्रमा त चीनले एउटा नयाँ क्रान्तिकारी लहर नै ल्याइदिएको छ। भारतका नरेन्द्र मोदी पनि अब तिनकै हाराहारीमा पुगेका छन् भने पनि हुन्छ । दुईतिहाइको मत पाएर पनि सरकारले आर्थिक वृद्धि र राष्ट्रिय विकास गर्न सकेन भने भोलि के होला ? हामीचाहिँ कता जाँदै छौं ? हाम्रो गन्तव्य कता हो ? हाम्रो उद्देश्य केवल बहुमत मात्र हो ? यत्रो रकम लिएवापत सांसदहरूले कति काम गरे त्यसको लेखाजोखा खोइ ? उनीहरूको योगदान के छ ? जनताको आय कति छ, दुःख कति छ ? यत्रो धेरै राजनीतिक प्रणाली या तन्त्र भनौं हामीले भोग्यौं, तर के भयो ? चीन र भारतमा पुरानै व्यवस्था छ। कसैले नेपालमा जस्तो व्यवस्थै त परिवर्तन गरेका छैनन्। नेपालमा पनि धेरै तन्त्र आए, तर जनताले परिवर्तनको अनुभूति गर्न पाएनन् र पाएका छैनन्। देशै ध्वस्त हुने अवस्थामा पुग्यो भन्छन् विद्वान्हरू। त्यसैले व्यवस्था परिवर्तन मात्र गरेर केही हुँदैन भारत र चीनका प्रधानमन्त्रीसित सोधे हुन्छ हाम्रा प्रधानमन्त्रीहरूले विकास कसरी गर्ने ? त्यस्तै, मिडिया काउन्सिलको अनावश्यक विषय ल्याएर मिडियामाथि दमन गर्ने, युगौंदेखि धार्मिक, सांस्कृतिक गुठी संस्थानहरूलाई सुधार गर्ने नाउँमा पनि परिवर्तन गर्न खोज्दा सायद सरकारलाई अरिंगालकै गुणमा हात हालेको अनुभव भयो होला यसपालि ! माइतीघर मण्डलाको भीड देख्दा अहिले सरकारले ल्याएका कुनै पनि विधेयक सरोकारवालासँग सल्लाह नै नगरी ल्याएकाले कुनै पारित हुन सक्तैनन्। बुद्धि पुर्याएर संशोधन नगरे सम्पूर्ण नेपाली नै खनिनेछन् सरकारमाथि। काठमाडौंको माइतीघरमा भेला भएको भीडबाट तर्सेर सरकारले गुठी विधेयक तत्काल खारेज गरे पनि अन्य मिडियासम्बन्धी विधेयकबारे अहिले पनि सरकारलाई घेरामा पार्नेहरू फैलिँदै छन् । अर्कोतिर देश विकासमा काम गर्ने, श्रमशक्ति र बेरोजगार युवाहरू देश छाडेर खाडी मुलुक तथा अन्य देश जाने क्रम बढ्दो छ। तिनले कमाएर पठाएको रेमिटेन्सबाट सरकार सञ्चालन गर्नुपर्ने स्थिति छ। नेपालका युवाहरू स्वदेशमा रोजगार नपाएर विदेश पलायन हुँदै छन् लाखौंको संख्यामा हालै कोरिया जान भाषा परीक्षामा झन्डै एक लाख युवाले आवेदन गरेको के नेताहरूले देखेका छैनन् ? नेपालीहरू बाहिर गएकाले होला, अहिले काठमाडौंमा देखिने हाम्रै तराईका मानिससँग मिसिएर आउँछन् भारतका कामदार। पञ्चायतकालमा तत्कालीन मन्त्री रमेशनाथ पाण्डेले एकपटक यस्ता कामदारलाई वर्क परमिटको व्यवस्था हुनुपर्छ भन्ने आवाज पनि उठाएकै छन्। तर तत्कालीन सरकार भारतले के भन्ने हो भन्ने डरले त्यो परमिट लागू गर्र्ने कुरा सेलाएर गयो । भारतमा पनि हाम्रा नेपाली कामदार जान्छन् र गएका पनि छन्। तर तिनलाई भारत सरकारले परिचयपत्र दिन्छ। नत्र रासन कार्ड नभई तिनले काम गर्न पाउँदैनन्। यस्तो व्यवस्था नगर्ने हो भने नेपाली कामदार खाडीतिर र बाहिरका कामदार नेपालमा नहोलान् भन्न सकिन्न। भोलिको त्यो अवस्था सरकारले कसरी ह्यान्डल गर्ला। केही सोचेको छ ? अब त यसरी बाहिरबाट आउनेहरू नेपालमा राम्रो आम्दानी देखेर सिंगै परिवार लिएर आएको पनि पाइन्छ । ओली सरकारमा दम्भ, घमण्ड बढेको तर्क पनि सुनिन्छ। पढिन्छ। दुईतिहाइ पाएको सरकारका प्रधानमन्त्रीले घमण्ड र दम्भ गर्नुभन्दा यही बेला हो राम्रो काम गरेर इतिहासमा आफ्नो नाम राख्नू। वास्तवमा ओलीका पाल्नुपर्ने त्यत्रो ठूलो परिवार पनि देखिँदैन। उनलाई पैसा जम्मा गर्नु कुनै जरुरी छैन। नेपाली र नेपालको वर्तमान अवस्था सुधार गर्न सके तीन करोड नेपालीको आशीवार्दले उनको जीवन त्यसै सुखी हुनेछ। यो एउटा सानो सुझाव हो प्रधानमन्त्रीलाई ! भर्खरैको समाचार हो यो पूर्वीनेपालको इलाम जिल्लाको नगदेबाली चिया खेती, विदेशतिर पनि निर्यात हुन थालेको थियो। एउटा ठूलो उद्योगको रूप लिँदै थियो यसलाई बढाउन सके रोजगारका लागि विदेश जानै पर्न थिएन। तर हालै सरकार र मजदुरबीचको विवादले ५२ चिया कारखाना बन्द भएको समाचार आएको छ। त्यही उचाइ र यस्तै वातावरणमा नजिकै भारतको दार्जीलिङका चिया बगानका उत्पादन आज विश्वभरि लोकप्रिय छन् । न्युयोर्कमा रेस्टुराँहरूका मेनुमै दार्जीलिङ चिया भनेर उल्लेख गरेको भेटिन्छ। तर हामीले किन बन्द गर्दै छौं यी आशालाग्दा बगैंचा र चियाखेती ? के ती मजदुरलाई पनि विदेशै जाओ भनेको हो सरकारले ? सरकारको नियन्त्रणमा राजा वीरेन्द्रको पालामा इलामलाई चिया क्षेत्र घोषित गरेर सुविधा दिएका थिए। तर पछि कांग्रेस सरकारले एउटा भारतीय मूलको व्यापारीलाई कौडीको मूल्यमा चिया कारखाना बेचेपछि मालिक र कामदारबीच उत्पन्न तनाव सरकारले मिलाउनै सकेन। यी चिया कारखानामा काम गर्ने हजारौं मजदुरप्रति सरकारको जिम्मेदारी छैन ? भएका उद्योगलाई प्रोत्साहन नदिने हो भने हाम्रा प्रधानमन्त्रीले विदेश गएर नेपालमा लगानी गर्न आउनोस् भन्नुको के नै अर्थ हुन्छ र ?"
सिँधुवामा अत्याधुनिक रंगशाला बन्ने,"धनकुटा : धनकुटाको छथरजोरपाटी गाउँपालिकामा अत्याधुनिक रंगशाला निर्माण हुने भएको छ। खेलमैदान निर्माणका लागि विस्तृत परियोजना प्रतिवेदन (डीपीआर)समेत तयार भएको गाउँपालिकाले जनाएको छ। करिब ३० करोड रुपियाँको लगानीमा सिँधुवामा निर्माण हुने खेलमैदानमा फुटबल मैदान, प्यारापिट, पार्किङ, कभर्ड हल, फुटसललगायत संरचना निर्माण हुने डीपीआरमा उल्लेख छ। खेल मैदानको प्यारापिट २५ सय दर्शक अट्ने क्षमताको हुने छ। खेल मैदानको ९८ मिटर र ४९ मिटर चौडाइमा मात्रै प्यारापिट बन्ने इन्जिनियर दिवस पौडेलले बताए। उनका अनुसार सिँधुवा क्षेत्रमा धेरै मात्रामा वर्षा हुने भएकाले प्यारापिटमाथि ट्रस राखिने छ। यस्तै रंगशालामा मेडिकल, खेलाडीका लागि चेन्जिङ रुम पनि हुने छ। खेल मैदानको डीपीआर तयार भएसँगै संघीय सरकार र स्थानीय सरकारको साझेदारीमा रंगशाला निर्माण हुने छथर जोरपाटी गाउँपालिकाका अध्यक्ष शेरबहादुर लिम्बूले जानकारी दिए। कुल लागतको ८० प्रतिशत संघीय सरकार र २० प्रतिशत स्थानीय तहले बेहोर्ने गरी संघीय सरकारमा प्रस्तावना पठाइएको र उक्त प्रस्तावना स्वीकृत हुनेबित्तिकै गुरुयोजनाअनुसार निर्माणको काम सुरु हुने उनले बताए। सिँधुवा खेलमैदानलाई स्थानीय तहकै नमुना खेल मैदानका रूपमा अघि सारिएको समेत उनले बताए। स्थानीय सरस्वती माध्यमिक विद्यालयको उक्त खेल मैदानको जग्गा गाउँपालिकाले २५ वर्षका लागि स्वामित्व लिएको छ। खेलमैदान भएको जग्गाको क्षेत्रफल करिब ५० रोपनी छ। गाउँपालिकाको वडा नं ६ कार्यालयले २०७४ सालमा ६ लाख रुपैयाँ बजेट विनियोजन गरेर सिंहदेवी युवा क्लबको संयोजनमा खेल मैदान निर्माण सुरु गरेको थियो। सो समयमा खैल मैदान निर्माणमा आर्थिक अभाव भएपछि क्लबले म बनाउँछु मेरो खेल मैदान अभियानसमेत सञ्चालन गरेको थियो। उक्त अभियानबाट आठ लाख रुपैयाँ सहयोग संकलन भएको क्लबका अध्यक्ष दिवस खड्काले बताए। उनका अनुसार अभियानमा ५० जनाभन्दा बढी दाताले न्यूनतम पाँच सयदेखि ३५ हजार पाँच सय रुपैयाँसम्म सहयोग गरेका थिए। यस्तै गत आवमा प्रदेशको सामाजिक विकास मन्त्रालयले आठ लाख रुपैयाँ बजेट विनियोजन गरेको थियो। उक्त बजेटले खेलमैदानको तल्लो क्षेत्रमा तार जाली लगाउने काम गरिएको थियो। सिँधुवा खेल मैदानमा वडास्तरको दुईवटा प्रतियोगिता र एक लाख रुपैयाँ पुरस्कार राशिको गाउँपालिस्तरको प्रथम छथर कप फुटबल प्रतियोगितासमेत सञ्चालन भइसकेको छ। खेल मैदानको डीपीआर बनेसँगै यहाँका खेलाडीमा उत्साह छाएको छ। कुनै बेला ए डिभिजन लिगमा यस क्षेत्रबाट फुटबलर लक्ष्मीनारायण श्रेष्ठजस्ता चर्चित खेलाडी विभिन्न क्लबबाट फुटबल खेल्थे।"
धनकुटाको सिँधुवामा अत्याधुनिक रंगशाला बन्ने,"धनकुटा : धनकुटाको छथरजोरपाटी गाउँपालिकामा अत्याधुनिक रंगशाला निर्माण हुने भएको छ। खेलमैदान निर्माणका लागि विस्तृत परियोजना प्रतिवेदन (डीपीआर)समेत तयार भएको गाउँपालिकाले जनाएको छ। करिब ३० करोड रुपियाँको लगानीमा सिँधुवामा निर्माण हुने खेलमैदानमा फुटबल मैदान, प्यारापिट, पार्किङ, कभर्ड हल, फुटसललगायत संरचना निर्माण हुने डीपीआरमा उल्लेख छ। खेल मैदानको प्यारापिट २५ सय दर्शक अट्ने क्षमताको हुने छ। खेल मैदानको ९८ मिटर र ४९ मिटर चौडाइमा मात्रै प्यारापिट बन्ने इन्जिनियर दिवस पौडेलले बताए। उनका अनुसार सिँधुवा क्षेत्रमा धेरै मात्रामा वर्षा हुने भएकाले प्यारापिटमाथि ट्रस राखिने छ। यस्तै रंगशालामा मेडिकल, खेलाडीका लागि चेन्जिङ रुम पनि हुने छ। खेल मैदानको डीपीआर तयार भएसँगै संघीय सरकार र स्थानीय सरकारको साझेदारीमा रंगशाला निर्माण हुने छथर जोरपाटी गाउँपालिकाका अध्यक्ष शेरबहादुर लिम्बूले जानकारी दिए। कुल लागतको ८० प्रतिशत संघीय सरकार र २० प्रतिशत स्थानीय तहले बेहोर्ने गरी संघीय सरकारमा प्रस्तावना पठाइएको र उक्त प्रस्तावना स्वीकृत हुनेबित्तिकै गुरुयोजनाअनुसार निर्माणको काम सुरु हुने उनले बताए। सिँधुवा खेलमैदानलाई स्थानीय तहकै नमुना खेल मैदानका रूपमा अघि सारिएको समेत उनले बताए। स्थानीय सरस्वती माध्यमिक विद्यालयको उक्त खेल मैदानको जग्गा गाउँपालिकाले २५ वर्षका लागि स्वामित्व लिएको छ। खेलमैदान भएको जग्गाको क्षेत्रफल करिब ५० रोपनी छ। गाउँपालिकाको वडा नं ६ कार्यालयले २०७४ सालमा ६ लाख रुपैयाँ बजेट विनियोजन गरेर सिंहदेवी युवा क्लबको संयोजनमा खेल मैदान निर्माण सुरु गरेको थियो। सो समयमा खैल मैदान निर्माणमा आर्थिक अभाव भएपछि क्लबले म बनाउँछु मेरो खेल मैदान अभियानसमेत सञ्चालन गरेको थियो। उक्त अभियानबाट आठ लाख रुपैयाँ सहयोग संकलन भएको क्लबका अध्यक्ष दिवस खड्काले बताए। उनका अनुसार अभियानमा ५० जनाभन्दा बढी दाताले न्यूनतम पाँच सयदेखि ३५ हजार पाँच सय रुपैयाँसम्म सहयोग गरेका थिए। यस्तै गत आवमा प्रदेशको सामाजिक विकास मन्त्रालयले आठ लाख रुपैयाँ बजेट विनियोजन गरेको थियो। उक्त बजेटले खेलमैदानको तल्लो क्षेत्रमा तार जाली लगाउने काम गरिएको थियो। सिँधुवा खेल मैदानमा वडास्तरको दुईवटा प्रतियोगिता र एक लाख रुपैयाँ पुरस्कार राशिको गाउँपालिस्तरको प्रथम छथर कप फुटबल प्रतियोगितासमेत सञ्चालन भइसकेको छ। खेल मैदानको डीपीआर बनेसँगै यहाँका खेलाडीमा उत्साह छाएको छ। कुनै बेला ए डिभिजन लिगमा यस क्षेत्रबाट फुटबलर लक्ष्मीनारायण श्रेष्ठजस्ता चर्चित खेलाडी विभिन्न क्लबबाट फुटबल खेल्थे।"
दक्षिण एसियाली शारीरिक सुगठन च्याम्पियनसिपमा नेपाललाई दोस्रो स्थान,"काठमाडौं : १२ औं दक्षिण एसियाली शारीरिक सुगठन च्याम्पियनसिपमा नेपालले शनिबार दुई स्वर्ण जितेको छ। कमलादीस्थित नेपाल प्रज्ञाप्रतिष्ठानमा सम्पन्न च्याम्पियनसिपको पुरुष एथलेटिक फिजिकअन्तर्गत १६७ सेमीमाथिको स्पर्धामा नरेश मुन्जिकार र महिलाको मोडल फिजिकमा मल्लिका शाक्यले स्वर्ण जिते। पुरुष एथलेटिक फिजिकमा भारतका नकुल कौशलले रजत र माल्दिभ्सका फतुल्लाह मोहम्मदले कांस्य जिते। महिलाको मोडल फिजिकमा नेपालकै पूजा श्रेष्ठले रजत र भारतकी निश्रिन पारिखले कांस्य जिते। च्याम्पियनसिपको सिनियर पुरुष बडीबिल्डिङको ७५ केजीमा अफगानिस्तानका सेफातुल्लाह हफिजी पहिलो, भारतका धर्मेन्द्र कुमार दोस्रो र नेपालका अशोक महर्जनले तेस्रो स्थान हात पारे। पुरुषकै ८० केजीमा भारतका रवीन्द्रकुमार मल्लिकले स्वर्ण, अफगानिस्तानका मोहम्मद सखीले रजत र नेपालका मिलन सिजापतिले कांस्य जिते। पुरुषकै ९० केजी तौल समूहमा अफगानिस्तानका गुलाजन ओमर, पाकिस्तानका मोहम्मद सैयद र फहिम अब्बासले क्रमशः स्वर्ण, रजत र कांस्य जिते। यस्तै ९० केजीमाथिको स्पर्धामा अफगानिस्तानका अहमद मोहम्मदी पहिलो, भारतका विनय कुमार दोस्रो र पाकिस्तानका सैयद फजल तेस्रो भए। जुनियर पुरुषतर्फ माल्दिभ्सका अहमद सैयदले स्वर्ण, भारतका ऋषि अथरेयाले रजत र नेपालका कृष्ण महर्जनले कांस्य जिते। पुरुष एथलिट फिजिकको १६७ सेमीसम्ममा अफगानिस्तानका अहमद सिकन्दर जादाले स्वर्ण जित्दा नेपालका निशान्तमान प्रधानले रजत र माल्दिभ्सका अहमद फजिलले कांस्य पदकमा चित्त बुझाए। यस्तै पुरुषकै स्पोर्ट्स फिजिकमा माल्दिभ्सका अजनिन रसद पहिलो, नेपालका प्रमोद राई दोस्रो र अफगानिस्तानका ममिदुल्लाह खुर्सिदले तेस्रो स्थान हात पारे। यस्तै पुरुषकै स्पोर्ट्स फिजिकको १७० सेमीमा पाकिस्तानका उस्मान उमर, भारतका सिनु चोभा र भुटानका टासी छोस्केले क्रमशः स्वर्ण, रजत र कांस्य पदक हात पारे। च्याम्पियनसिपको ओभरलतर्फ भने भारतका रवीन्द्रकुमार मल्लिकले उपाधि जिते। यसैगरी टिमतर्फ अफगानिस्तान पहिलो, नेपाल दोस्रो र भारतले तेस्रो स्थान हात पायो।"
दक्षिण एसियाली शारीरिक सुगठन च्याम्पियनसिपमा नेपाललाई दोस्रो स्थान,"काठमाडौं : १२ औं दक्षिण एसियाली शारीरिक सुगठन च्याम्पियनसिपमा नेपालले शनिबार दुई स्वर्ण जितेको छ। कमलादीस्थित नेपाल प्रज्ञाप्रतिष्ठानमा सम्पन्न च्याम्पियनसिपको पुरुष एथलेटिक फिजिकअन्तर्गत १६७ सेमीमाथिको स्पर्धामा नरेश मुन्जिकार र महिलाको मोडल फिजिकमा मल्लिका शाक्यले स्वर्ण जिते। पुरुष एथलेटिक फिजिकमा भारतका नकुल कौशलले रजत र माल्दिभ्सका फतुल्लाह मोहम्मदले कांस्य जिते। महिलाको मोडल फिजिकमा नेपालकै पूजा श्रेष्ठले रजत र भारतकी निश्रिन पारिखले कांस्य जिते। च्याम्पियनसिपको सिनियर पुरुष बडीबिल्डिङको ७५ केजीमा अफगानिस्तानका सेफातुल्लाह हफिजी पहिलो, भारतका धर्मेन्द्र कुमार दोस्रो र नेपालका अशोक महर्जनले तेस्रो स्थान हात पारे। पुरुषकै ८० केजीमा भारतका रवीन्द्रकुमार मल्लिकले स्वर्ण, अफगानिस्तानका मोहम्मद सखीले रजत र नेपालका मिलन सिजापतिले कांस्य जिते। पुरुषकै ९० केजी तौल समूहमा अफगानिस्तानका गुलाजन ओमर, पाकिस्तानका मोहम्मद सैयद र फहिम अब्बासले क्रमशः स्वर्ण, रजत र कांस्य जिते। यस्तै ९० केजीमाथिको स्पर्धामा अफगानिस्तानका अहमद मोहम्मदी पहिलो, भारतका विनय कुमार दोस्रो र पाकिस्तानका सैयद फजल तेस्रो भए। जुनियर पुरुषतर्फ माल्दिभ्सका अहमद सैयदले स्वर्ण, भारतका ऋषि अथरेयाले रजत र नेपालका कृष्ण महर्जनले कांस्य जिते। पुरुष एथलिट फिजिकको १६७ सेमीसम्ममा अफगानिस्तानका अहमद सिकन्दर जादाले स्वर्ण जित्दा नेपालका निशान्तमान प्रधानले रजत र माल्दिभ्सका अहमद फजिलले कांस्य पदकमा चित्त बुझाए। यस्तै पुरुषकै स्पोर्ट्स फिजिकमा माल्दिभ्सका अजनिन रसद पहिलो, नेपालका प्रमोद राई दोस्रो र अफगानिस्तानका ममिदुल्लाह खुर्सिदले तेस्रो स्थान हात पारे। यस्तै पुरुषकै स्पोर्ट्स फिजिकको १७० सेमीमा पाकिस्तानका उस्मान उमर, भारतका सिनु चोभा र भुटानका टासी छोस्केले क्रमशः स्वर्ण, रजत र कांस्य पदक हात पारे। च्याम्पियनसिपको ओभरलतर्फ भने भारतका रवीन्द्रकुमार मल्लिकले उपाधि जिते। यसैगरी टिमतर्फ अफगानिस्तान पहिलो, नेपाल दोस्रो र भारतले तेस्रो स्थान हात पायो।"
धनकुटाको सिँधुवामा अत्याधुनिक रंगशाला बन्ने,"धनकुटा : धनकुटाको छथरजोरपाटी गाउँपालिकामा अत्याधुनिक रंगशाला निर्माण हुने भएको छ। खेलमैदान निर्माणका लागि विस्तृत परियोजना प्रतिवेदन (डीपीआर)समेत तयार भएको गाउँपालिकाले जनाएको छ। करिब ३० करोड रुपियाँको लगानीमा सिँधुवामा निर्माण हुने खेलमैदानमा फुटबल मैदान, प्यारापिट, पार्किङ, कभर्ड हल, फुटसललगायत संरचना निर्माण हुने डीपीआरमा उल्लेख छ। खेल मैदानको प्यारापिट २५ सय दर्शक अट्ने क्षमताको हुने छ। खेल मैदानको ९८ मिटर र ४९ मिटर चौडाइमा मात्रै प्यारापिट बन्ने इन्जिनियर दिवस पौडेलले बताए। उनका अनुसार सिँधुवा क्षेत्रमा धेरै मात्रामा वर्षा हुने भएकाले प्यारापिटमाथि ट्रस राखिने छ। यस्तै रंगशालामा मेडिकल, खेलाडीका लागि चेन्जिङ रुम पनि हुने छ। खेल मैदानको डीपीआर तयार भएसँगै संघीय सरकार र स्थानीय सरकारको साझेदारीमा रंगशाला निर्माण हुने छथर जोरपाटी गाउँपालिकाका अध्यक्ष शेरबहादुर लिम्बूले जानकारी दिए। कुल लागतको ८० प्रतिशत संघीय सरकार र २० प्रतिशत स्थानीय तहले बेहोर्ने गरी संघीय सरकारमा प्रस्तावना पठाइएको र उक्त प्रस्तावना स्वीकृत हुनेबित्तिकै गुरुयोजनाअनुसार निर्माणको काम सुरु हुने उनले बताए। सिँधुवा खेलमैदानलाई स्थानीय तहकै नमुना खेल मैदानका रूपमा अघि सारिएको समेत उनले बताए। स्थानीय सरस्वती माध्यमिक विद्यालयको उक्त खेल मैदानको जग्गा गाउँपालिकाले २५ वर्षका लागि स्वामित्व लिएको छ। खेलमैदान भएको जग्गाको क्षेत्रफल करिब ५० रोपनी छ। गाउँपालिकाको वडा नं ६ कार्यालयले २०७४ सालमा ६ लाख रुपैयाँ बजेट विनियोजन गरेर सिंहदेवी युवा क्लबको संयोजनमा खेल मैदान निर्माण सुरु गरेको थियो। सो समयमा खैल मैदान निर्माणमा आर्थिक अभाव भएपछि क्लबले म बनाउँछु मेरो खेल मैदान अभियानसमेत सञ्चालन गरेको थियो। उक्त अभियानबाट आठ लाख रुपैयाँ सहयोग संकलन भएको क्लबका अध्यक्ष दिवस खड्काले बताए। उनका अनुसार अभियानमा ५० जनाभन्दा बढी दाताले न्यूनतम पाँच सयदेखि ३५ हजार पाँच सय रुपैयाँसम्म सहयोग गरेका थिए। यस्तै गत आवमा प्रदेशको सामाजिक विकास मन्त्रालयले आठ लाख रुपैयाँ बजेट विनियोजन गरेको थियो। उक्त बजेटले खेलमैदानको तल्लो क्षेत्रमा तार जाली लगाउने काम गरिएको थियो। सिँधुवा खेल मैदानमा वडास्तरको दुईवटा प्रतियोगिता र एक लाख रुपैयाँ पुरस्कार राशिको गाउँपालिस्तरको प्रथम छथर कप फुटबल प्रतियोगितासमेत सञ्चालन भइसकेको छ। खेल मैदानको डीपीआर बनेसँगै यहाँका खेलाडीमा उत्साह छाएको छ। कुनै बेला ए डिभिजन लिगमा यस क्षेत्रबाट फुटबलर लक्ष्मीनारायण श्रेष्ठजस्ता चर्चित खेलाडी विभिन्न क्लबबाट फुटबल खेल्थे।"
सिँधुवामा अत्याधुनिक रंगशाला बन्ने,"धनकुटा : धनकुटाको छथरजोरपाटी गाउँपालिकामा अत्याधुनिक रंगशाला निर्माण हुने भएको छ। खेलमैदान निर्माणका लागि विस्तृत परियोजना प्रतिवेदन (डीपीआर)समेत तयार भएको गाउँपालिकाले जनाएको छ। करिब ३० करोड रुपियाँको लगानीमा सिँधुवामा निर्माण हुने खेलमैदानमा फुटबल मैदान, प्यारापिट, पार्किङ, कभर्ड हल, फुटसललगायत संरचना निर्माण हुने डीपीआरमा उल्लेख छ। खेल मैदानको प्यारापिट २५ सय दर्शक अट्ने क्षमताको हुने छ। खेल मैदानको ९८ मिटर र ४९ मिटर चौडाइमा मात्रै प्यारापिट बन्ने इन्जिनियर दिवस पौडेलले बताए। उनका अनुसार सिँधुवा क्षेत्रमा धेरै मात्रामा वर्षा हुने भएकाले प्यारापिटमाथि ट्रस राखिने छ। यस्तै रंगशालामा मेडिकल, खेलाडीका लागि चेन्जिङ रुम पनि हुने छ। खेल मैदानको डीपीआर तयार भएसँगै संघीय सरकार र स्थानीय सरकारको साझेदारीमा रंगशाला निर्माण हुने छथर जोरपाटी गाउँपालिकाका अध्यक्ष शेरबहादुर लिम्बूले जानकारी दिए। कुल लागतको ८० प्रतिशत संघीय सरकार र २० प्रतिशत स्थानीय तहले बेहोर्ने गरी संघीय सरकारमा प्रस्तावना पठाइएको र उक्त प्रस्तावना स्वीकृत हुनेबित्तिकै गुरुयोजनाअनुसार निर्माणको काम सुरु हुने उनले बताए। सिँधुवा खेलमैदानलाई स्थानीय तहकै नमुना खेल मैदानका रूपमा अघि सारिएको समेत उनले बताए। स्थानीय सरस्वती माध्यमिक विद्यालयको उक्त खेल मैदानको जग्गा गाउँपालिकाले २५ वर्षका लागि स्वामित्व लिएको छ। खेलमैदान भएको जग्गाको क्षेत्रफल करिब ५० रोपनी छ। गाउँपालिकाको वडा नं ६ कार्यालयले २०७४ सालमा ६ लाख रुपैयाँ बजेट विनियोजन गरेर सिंहदेवी युवा क्लबको संयोजनमा खेल मैदान निर्माण सुरु गरेको थियो। सो समयमा खैल मैदान निर्माणमा आर्थिक अभाव भएपछि क्लबले म बनाउँछु मेरो खेल मैदान अभियानसमेत सञ्चालन गरेको थियो। उक्त अभियानबाट आठ लाख रुपैयाँ सहयोग संकलन भएको क्लबका अध्यक्ष दिवस खड्काले बताए। उनका अनुसार अभियानमा ५० जनाभन्दा बढी दाताले न्यूनतम पाँच सयदेखि ३५ हजार पाँच सय रुपैयाँसम्म सहयोग गरेका थिए। यस्तै गत आवमा प्रदेशको सामाजिक विकास मन्त्रालयले आठ लाख रुपैयाँ बजेट विनियोजन गरेको थियो। उक्त बजेटले खेलमैदानको तल्लो क्षेत्रमा तार जाली लगाउने काम गरिएको थियो। सिँधुवा खेल मैदानमा वडास्तरको दुईवटा प्रतियोगिता र एक लाख रुपैयाँ पुरस्कार राशिको गाउँपालिस्तरको प्रथम छथर कप फुटबल प्रतियोगितासमेत सञ्चालन भइसकेको छ। खेल मैदानको डीपीआर बनेसँगै यहाँका खेलाडीमा उत्साह छाएको छ। कुनै बेला ए डिभिजन लिगमा यस क्षेत्रबाट फुटबलर लक्ष्मीनारायण श्रेष्ठजस्ता चर्चित खेलाडी विभिन्न क्लबबाट फुटबल खेल्थे।"

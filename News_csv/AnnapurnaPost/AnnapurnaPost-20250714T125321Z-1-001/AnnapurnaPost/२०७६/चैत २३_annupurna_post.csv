शीर्षक,विवरण
कोरोना भाइरसले गलाएको विश्व,"डिसेम्बर २०१९ मा चीनको वुहानबाट सुरु भएको कोरोना भाइरस (कोभिड१९)ले विश्वव्यापी महामारीको रूप लिन पुग्यो। संसारका प्रायः सबै मुलुकमा संक्रमणको गति तीव्र हुँदै हजारौंको ज्यान गइसकेको छ। सन् २००२ मा दक्षिणी चीनबाटै सुरु भएको सार्स ३० मुलुकमा फैलिएर करिब ९ हजार मानिसलाई संक्रमित गराई ८ सय १३ जनाको ज्यान लिएको थियो। त्यसैगरी सन् २०१२ मा साउदी अरबबाट सुरु भएको मर्स २७ मुलुकमा फैलिएर २५ सय व्यक्तिलाई संक्रमित पार्दै ८ सय ५८ जनाको ज्यान लिएको थियो। एकै वर्गको मानिने कोभिड १९ विषाणुलाई वर्तमान विश्वले सार्स र मर्सभन्दा गम्भीर हुने नठानी चीन र अन्य केही मुलुकमा सामान्य प्रभाव पार्न सक्ला भन्ने आकलन गरे। अनि, रोकथाम र नियन्त्रणको समयमै प्रभावकारी कदम चालेनन्। जसले गर्दा अहिलेको अकल्पनीय चुनौतीको सामना गर्न परिरहेको छ। अझै कुन हदसम्म कति समयसम्म यसको दुष्प्रभाव चर्किने हो कसैले अनुमान गर्नसक्ने अवस्था छैन। आधुनिक विकास, आर्थिक उन्नति र समृद्घि, सामरिक शत्तिासम्पन्न र विश्व रंगमञ्चमा प्रभावशाली ठहरिएका औषधि विज्ञानमा नाम कहलिएका मुलुक नै तिलमिलाउने गरी किंकर्तव्य बिमुढ पार्नसक्ने यो कस्तो भाइरस हो ? अन्तरिक्ष र विभिन्न ग्रहहरूमा पहुँच पुर्याउन सक्ने, युद्घकलामा पारंगत अत्याधुनिक आणविक, रासायनिक, जैविक शस्त्रास्त्र बनाउँदै मिसाइलमा प्रतिस्पर्धाको क्षमता भएका मुलुक त यस सुक्ष्म विषाणुको अगाडि निरिह र शत्तिाहीन भएका छन्। उनीहरू अब यसको निकास, शत्तिाको सीमा के हो, साना अविकसित र गरिब मुलुकको के अवस्था होला भन्ने जस्ता प्रश्न स्वाभाविक रूपमा तेर्सिएका छन्। आन्तरिक द्वन्द्व, हडताल, आन्दोलन, वा बाह्य युद्घ, गृहयद्घ हुँदासमेत बन्द नहुने सीमानाका, हवाई या जल बन्दरगाह, सभासमारोह, सम्मेलन, बजारपसल, होेटेल रेस्टुराँ, मनोरञ्जन केन्द्र, क्लब, पठनपाठनका शैक्षिक संस्था प्रायः सबै देशहरूले स्वतस्फुर्त ठप्प पारेका छन्। कुनै क्षेत्र, प्रदेश वा देशमा विगतमा फैलने महामारी हैजा, झाडापखाला, मलेरिया, भोखमरी र कुपोषणजस्ता कारणबाट सिर्जित प्रायः गरिब वा अविकसित मुलुकमा देखापर्दा स्वच्छ खाने पानीको अभाव, पौष्टिक आहारको कमी, स्वास्थ्य सुविधा वा आवश्यक औषधिमूलोको अपर्याप्तता जस्ता कारणलाई जिम्मेवार मानेर त्यसतर्फ ध्यान केन्द्रित गरेर सहयोगसहित महामारीसँग जुध्ने गरेको मात्र देखिएको थियो। तर, यो कोरोना भाइरस छुट्टै प्रकृतिको विश्वव्यापी महामारीका रूपमा सानाठूला सबै मुलुक थला पार्दै नरसंहार गरिरहेको छ। अहिले विश्वका अब्बल र ठूला अर्थव्यवस्था भएका, शिक्षा, स्वास्थ्य र विज्ञान प्रविधिको क्षेत्रमा विकासको उत्कृष्टता हासिल गरेका मुलुक र उच्च प्रतिष्ठित वा ओहोदाधारी व्यक्तिदेखि मजदुर किसान वा सामान्य नागरिकसम्म यसको संक्रमण फैलिएको छ। औषधि छैन र सामान्य लक्षणको आशंकामा स्वास्थ्य केन्द्र जान पनि झनै यो सरुवा हुनाले अरूबाट सरेर संक्रमित भइन्छ कि भन्ने त्रास छ। आधा विश्व घरभित्र छ। लकडाउन आदेशले वा स्वनिर्णयले आफ्नो नियमित पेसा, व्यवसाय, रोजगार, अध्ययन, अनुसन्धान सबै छोडेर प्राणरक्षामा एकान्तबास अहिलेको दैनिकी बन्न पुगेको छ। यसप्रकारका विश्वव्यापी नरसंहारकारी महामारी समयको लामो कालखण्डमा बेलाबेलामा आउने भए पनि हरेक मानवले आफ्नो जीवनकालमा बिरलै देखिने हुँदा अत्यासलाग्दो भएको हुनसक्छ। यसको अनुसन्धान र नियन्त्रणमा संलग्न विज्ञका अनुसार यस प्रकारका भाइरस अनपेक्षित नभई अपेक्षित नै हुँदा रहेछन्। यस्ता भाइरसहरूको प्रकृति, प्रभाव र प्रकार भिन्नभिन्न हुने भएकाले पहिचान, परीक्षण र पुनपरीक्षण गरी उपयुक्त औषधि पत्ता लगाउन, प्रयोगमा ल्याउन समय लाग्न सक्ने भनिरहेका छन्। औषधि पत्तालाग्ने र आम जनताको पहुँच पुग्नेबेलासम्म यस विनासकारी विषाणुले कति नाश गर्ने हो भन्ने चासो र चिन्ता छ। विगतको व्यापारयुद्घको तीतो सम्बन्धलाई थाति राखेर यस साझा विश्वव्यापी महामारीमा आपसी सहयोग र समझदारीमा जुध्ने प्रणसहितको अमेरिकी र चिनियाँ राष्ट्रपतिबीचको फोनवार्ताले ठूला देशबीचको असल र सहयोगात्मक सम्बन्ध आवश्यकतातिर प्रेरित छ। विश्व स्वास्थ्य संगठन तथा राष्ट्रिय स्वास्थ्य निकायहरूले जनहितमा जारी गरेका पूर्वसतर्कताका सन्देशको पालना, राष्ट्रिय तहमा भएका पूर्ण वा आंशिक बन्दोबन्दी, उपयुक्त देखिन्छ। अत्यावश्यक सेवा, जनहितमा सार्वजनिक सेवा प्रदान गर्नु पर्नेले जरुरी कार्य सुरक्षित तवरले गर्ने, सम्भव भए अनलाइन, घरबाट गर्ने, बढी जनसम्पर्कबाट टाढा रहने, हतास नहुने, खानपान शारीरिक व्यायाममा यथोचित ध्यान दिनु नै बच्ने उपाएझैं भएको छ। जिम्मेवारी र कर्तव्य महामारी अकास्मात् आइलाग्ने, प्रभावको पूर्वानुमान गर्न सहज नहुने, सरकारसँग विपत् व्यवस्थापनका नीति, रणनीति तयारीका तौरतरिका भए पनि छुट्टै मानवीय, आर्थिक वा वस्तुगत स्रोतको अग्रिम यथेष्ठ व्यवस्था प्रायः कहीं हुँदैन। त्यसैले सबै मुलुकका सरकारलाई समस्यासँग प्रभावकारी रूपले लड्न हम्मेहम्मे पर्छ। कोरोना प्रभावित बिरामी मात्र हेर्न छुट्टै अस्पताल, चिकित्साकर्मी, कर्मचारी, सुरक्षाकर्मीलगायत हुँदैनन्। विद्यमान स्रोत वा मानवस्रोतबाट प्राथमिकता छुट्याई नियमित र संकटकालीन कार्य सम्पादन गर्नुपर्ने थप जिम्मेवारी सरकारसामु छ। यस्ता आकस्मिक स्रोतहरूको व्यवस्थापन गर्न न्युयोर्क, रोम, मिलान, म्याड्रिड जस्ता सहरलाई त कठिनाइ छ। अति कमविकसित मुलुकका चुनौती त्यसै सहजै अनुमान गर्न सकिन्छ। यस्तो युद्घको अग्रपंत्तिामा स्वास्थ्यकर्मीलाई विना कुनै वि श्राम लड्नु परिरहेको छ। एउटा स्वास्थ्यकर्मीले कैयन् बिरामी बचाउन सक्छ। ती योद्घाको सुरक्षा, साधन र सुविधामा कमी गर्नु हुँदैन। सम्पूर्ण नागरिकको बृहत्तार हित, सुरक्षा र संरक्षण राज्यको जिम्मेवारी हो भने सर्वसाधारण पनि आफ्नो कर्तव्य झनै महत्तवपूर्ण छ। सर्वसाधारणले छिमेकमा कोही बेरोजगारी अन्य कारणले सपरिवार भोकभोकै रहेकालाई सहयोग गर्न सकिन्छ। निजी सवारीसाधान भएकाले अस्पताल पुर्याउनेदेखि गर्जो टानेसम्मको सहयोग गर्न सक्छन्। इन्टरनेटको सामाजिक सञ्जालमार्फत वा घरघरको झ्याल, बरन्डा, छतमा गएर घण्टी, थाल या मादल बजाएर एक अर्कामा आधिकारिक सूचनाको आदानप्रदान गरी टोलबासी र अर्को टोलसम्म सचेतना फैलाउने कार्य पनि सर्वसाधारणले गर्नसक्छन्। सञ्चारमाध्यमले पनि समाजमा सहकार्य प्रोत्साहन विज्ञापन निःशुल्क गर्न सक्नुपर्छ। हल्ला, आधारहीन गलत र जनमानसमा आतंक फैलाउने सूचना प्रवाह नगरौं। जनसाधारणमा सही सूचना प्रवाह गरेर बाँच र बचाउको अभियान सफल पार्न आम सञ्चारजगत्को ठूलो भूमिका हुन्छ। जो कोहीले मन फुकाएर जनकल्याणमा सहयोग पुर्याउने बेला यही हो। यही असहज परिस्थितिको फाइदा उठाउँदै कतिपयले दैनिक उपभोग्य समान लुकाउने, कालोबजारी गर्ने, मिसावट वा कम गुणस्तरका सामान बेच्ने जस्ता गम्भीर अपराधमा संलग्नलाई राज्यले कानुनको दायरामा ल्याएर सजाय गर्नुपर्छ भने चेतनशील नागरिक र मिडियाले खबरदारी गर्नुपर्छ।आर्थिक प्रभाव यस महामारीले २१ औं शताब्दीसम्म विश्वमा स्वास्थ्य विज्ञानले गरेको प्रगतिलाई चुनौती त दियो नै, त्यसको अलावा विश्व अर्थव्यवस्थामा पनि सुनामी ल्याइरहेको छ। यस अवस्थाको अन्त्य कहिले हुन्छ ? कति हदसम्म राज्यले आफ्ना अर्थव्यवस्था वा आर्थिक गतिविधिलाई चलयमान बनाइराख्न सक्छन् ? यदि यो महामारी अरू केही महिनासम्म थप चर्किंदै गयो भने विश्वको अर्थ व्यवस्था धरासयी हुनुका साथै विश्वव्यापी आर्थिक महामन्दी नआउला भन्न सकिँदैन। अहिलेकै अवस्थामा पनि केही देशले मुलुक आर्थिक मन्दीको सागरमा नडुबोस् भनेर र अर्थ व्यवस्थाका संरचना नढलुन् भनेर ठूलो धनराशी सरकारी खर्चमा प्रवाह गरिरहेका छन्। तर कति समय यसरी थाम्न सकिएला, साथै गरिब वा आर्थिक रूपमा कम सक्षम मुलुकको अवस्था के होला ? भविष्यलाई सन्देश हरेक घटनाका सकारात्मक तथा नकारात्मक दुई पाटा हुन्छन्। त्यसैले यस कोभिड१९ बाट विश्व मानव समुदायले भविष्यलाई केही सकारात्मक सन्देश वा शिक्षा पनि पाउन सक्छ। मानवीय सोच एवं धारणामा आउने आमूल परिवर्तनले अन्तर्राष्ट्रिय सम्बन्ध र मुलुकहरूबीचका अन्तरसम्बन्ध एवं सहयोगका क्षेत्रमा नयाँ र सकारात्मक आयाम थप हुन सक्छन्। आपसी सद्भाव र समझदारीमा बढोत्तारी हुनसक्छ। सरकार र नागरिक सहकार्यको संस्कृतिले अनुकरणीय असल अभ्यास स्थापित हुन सक्छ। संकटकालका बेला मुलुकले उपयुत्ता र शीघ्र नीतिनिर्माण गर्नसक्ने क्षमता, अनलाइन कारोबारको बढोत्तारी, स्वरोजगार वा स्वदेशमै रोजगारीलाई प्राथमिकता, नियन्त्रित विकास निर्माणलाई निरन्तरता, वातावरण संरक्षणमा थप सचेतना, प्राकृतिक स्रोतको दोहनमा विवेकशील बन्न प्रेरित गर्ने जस्ता विषय भविष्यका लागि सकारात्मक र उपयोगीसिद्घ हुन सक्छन्। विश्वका सबभन्दा ठूला अर्थतन्त्र भएका शक्तिशाली मुलुक अमेरिका र चीन पनि यसबाट प्रभावित छन्। विगतको व्यापारयुद्घको तीतो सम्बन्धलाई थाति राखेर यस साझा विश्वव्यापी महामारीमा आपसी सहयोग र समझदारीमा जुध्ने प्रणसहितको दुई राष्ट्रपतिबीचको फोनवार्ताले ठूला देशबीचको असल र सहयोगात्मक सम्बन्ध आवश्यकतातिर प्रेरित छ। यो महामारीको अवस्थामा राज्यहरूलाई थप परीक्षणको समयको गुन्जायसै छैन। यो स्तरको आपत्तिा वा महामारी आइलाग्दा केकस्ता र कसरी तुरुन्त अल्पकालीन वा दीर्घकालीन नीति, रणनीति वा योजना बनाई आम नागरिकको जीवन रक्षा गर्न सकिन्छ भन्ने शिक्षा पनि यस संकटले दिलाउन सक्छ। वैदेशिक रोजगारमा रहेको ठूलो नेपाली जनशत्तिा अहिले विदेशका विभिन्न स्थानमा बन्दाबन्दीमा रहेको अवस्था छ। उनीहरूलाई अहिले दुइटा मूलभूत चुनौतीले पिरोल्न थालेको छ। विदेशमा कसरी यस महामारीबाट ज्यान जोगाएर सकुशल रहने र सम्बन्धित रोजगारदाता मुलुक पनि यही महामारीबाट अस्तव्यस्त भई स्रोतसाधन आफ्ना नागरिकको स्वास्थ्य र जीवन रक्षामा लगाई खट्नुपरेको अवस्थामा आफूहरूले संक्रमित भएमा कुन स्तरको सुरक्षा वा उपचार पाइएला, अनि रोजगारीकै भविष्य के होला यो अहिले उठेको त्रास हो। वैदेशिक रोजगारमा असर पर्ने स्थिति आउँदा नागरिकलाई स्वरोजगार वा स्वदेशमै रोजगार व्यवस्थाको बेलैमा योजना वा सोच बनाउनु उपयुक्त हुन्छ। खासखास क्षेत्रका विकास निर्माणका कार्यलाई निरन्तरता दिने व्यवस्था गर्न सकिन्छ। हुन त वर्तमान समय सहज छैन, संवेदनशील छ, सबैतिर कोरोना भाइरसका कारण अन्योल, अनिश्चितता र सबै क्षेत्र बन्दाबन्दी छ। तर, कतिबेर यही अवस्थामा रहने ? त्यसैले क्वारेनटाइन अवधि पूरा गरेका, विशेषज्ञबाट जाँच गराई संक्रमणमुत्ता भएका व्यत्तिा तोकिएको कार्यक्षेत्रमा तोकिएको वा स्वीकृत मापदण्डको अधिनमा रही सडक निर्माण, खानेपानी, हवाई अड्डा निर्माण वा अन्य तोकिएको क्षेत्रमा काम गराउने व्यवस्था भएमा विकास निर्माणका कार्य पनि नरोकिने, स्वस्थ व्यत्तिा बेरोजगार भई घरमा बस्नु नपर्ने अवस्थाको व्यवस्थापन गर्न सकिन्छ। सृष्टिकर्ताको सर्व श्रेष्ठ चेतनशील प्राणी मानव हौं भनी हामी आफैं दाबी गर्छौं। प्रकृतिले यस धर्तीमा जीवित सबैलाई सहज तरिकाले बाँच्न पुग्ने गरी उपलब्ध गराएको प्राकृतिक स्रोतहरूको आफ्नो हितलाई मात्र ध्यानमा राखी दोहन गर्दछौं। यसबाट हामीले अन्य कैयन् जीवात्माको आ श्रय, भोजन वा अस्तित्व नै संकटमा पार्नुका साथै वातावरण प्रदूषित र ईको प्रणालीमा खलबल पारेका हुन सक्छौं। हामीले आत्मालोचना गर्दै प्रकृतिले सम्पूर्ण जीवात्मालाई न्याय गर्दा हामीले सजाय पाएको त होइन ? अबदेखि वातावरण स्वच्छ राख्न र ईको प्रणालीमा सन्तुलन ल्याउन अबको संसार थप कटिबद्ध र प्रतिबद्ध हुन सक्छ। वातावरणीय स्वच्छताका लागि हाम्रा विगतका कर्मको फल भोग्न प्रकृतिले सजायस्वरूपको वि श्राम अथवा सबैलाई आआफ्नो स्थानमा एकान्तबास गराएको भए अब माफी मागौंहे ईश्वर कोरोनाको कहरबाट मुक्त गरी मानव मात्रको रक्षा गर्नुहोस्। अर्याल इजिप्ट (१८ मुलुक हेर्ने) का लागि नेपाली राजदूत हुन्।"
प्रधानमन्त्रीको बन्धन र बाध्यता,"नेकपाभित्रैबाट पनि भनेको सुनियो, सरकारले कोभिड १९ को रोकथाम र उपचारसँग सम्बन्धित उपकरणको खरिदको जिम्मा नेपाली सेनालाई दिनु उपयुक्त होइन। यस विषयमा सत्ताधारी पार्टीभित्र र बाहिरबाट समेत प्रश्नहरू उठेका छन्। उपयुक्त हो वा होइन भन्ने विषय साँच्चै गहन विमर्शको विषय नै हो। तर सोचनीय कुरा छ, प्रधानमन्त्रीका सामु यस्तो निर्णय लिनुपर्ने बाध्यकारी अवस्था किन आइपर्यो। मिर्गौला प्रत्यारोपणपछि अस्पतालबाट घर फर्किएको केवल एक सातापछि प्रधानमन्त्रीले विश्वव्यापी महामारीको ज्वलन्त चुनौतीको नेपालमा सामना गर्ने तयारीमा जुट्नु पर्यो। त्यहीका क्रममा उहाँले समग्र तयारीका बारेमा आश्वस्त पार्दै राष्ट्रको नाममा सम्बोधन गर्नु भयो। कमजोर स्वास्थ्य अवस्थालाई बिर्सिएर उहाँले सबैको हौसला बढाउँदै इच्छाशक्ति, उच्च मनोबल र आपसी एकताले कोराना भाइरसलाई पराजित गर्न सकिने विश्वास व्यक्त गर्नुभयो। उहाँले सरकारमा आफूपछि दोस्रो मर्यादाक्रममा रहेका पार्टीका नेता र उपप्रधानमन्त्रीलाई कोभिड १९ रोग संक्रमण रोकथाम तथा नियन्त्रण उच्चस्तरीय समन्वय समितिको नेतृत्व सुम्पिएर जनतालाई विश्वस्त पार्न चाहनु भयो। तर त्यसपछिका घटनाक्रम सबैलाई थाहा छ। पाँच दिनअघि प्रधानमन्त्रीले नै हस्तक्षेप गरे त्यसबीच उहाँले सुम्पनु भएको जिम्मेवारी सम्हाल्नेहरूबाट भएको अत्यन्त आलोचित निर्णयलाई उल्टाउनु पर्यो। तर प्रधानमन्त्री ओलीका सामु अहिले जेजस्तो अवस्था आइपरेको छ, त्यसको पृष्ठभूमि रातारात तयार भएको अवश्य होइन। बिचौलियाहरूको पहुँच कहाँकहाँसम्म रहेछ र तिनीहरूले प्रधानमन्त्रीका निकटतम घेराका उपग्रहरूको समन्वय कसरी गर्दा रहेछन् भन्ने दृष्टान्त अहिले प्रकट भएको छ। भारतकी प्रधानमन्त्री इन्दिरा गान्धीका सुपुत्र राजीव गान्धीलाई बीबीसीका विख्यात पत्रकार मार्क टेलीले सोधेछन्, तपाईंका आमाका वरिपरि झुम्मिने दरबारी भजनमण्डलीहरूको जे जसरी चौतर्फी आलोचना भइरहेको छ, तपाईंलाई कस्तो लाग्दछ ? समयक्रममा आमाको हत्यापछि प्रधानमन्त्रीको कुर्सीमा पुगेका उनै राजीवले त्यसबेला दिएको उत्तर यस्तो थियो, बिना ककस वा मण्डली कामै चल्दैन। जोसुकै व्यक्ति होस् जो सत्तामा हुन्छ, उसले एउटा मण्डली त बनाउनै पर्दछ। तर उसको छवि, विरोध वा समर्थन त यस कुराबाट निर्धारित हुन्छ कि त्यस ककसमा कोको छन? अमृतसर ः मिसेस गान्धीज लास्ट वेटलमा उनले लेखेका यी पंक्ति संसारका सबै देशका सर्वकालीक सरकार वा राष्ट्र प्रमुखका सन्दर्भमा लागू हुन्छ। आफ्ना वरिपरि मौलाउन खोज्ने गलत प्रवृत्तिलाई बेलैमा नियन्त्रण गर्नु सुरक्षित उपाय हो। तर राजनीतिमा सधैं त्यस्तो हुँदैन रहेछ। गलत प्रवृत्ति विस्फोटक घटनाका रूपमा उजागर हुन पनि समय लाग्दो रहेछ। जतिबेला कार्पेटमुनिका कसिंगर उजागर भएका छन, त्यतिबेलासम्म प्रधानमन्त्री ओलीका सामु अनेक समस्याहरू थुप्रिसकेका छन। कोभिड १९ रोग संक्रमण रोकथाम तथा नियन्त्रण उच्चस्तरीय समन्वय समितिका कामहरू विवादमा नपरेको भए सरकार र समग्र नेकपाको प्रतिष्ठा धेरै माथि उठिसकेको हुने थियो। संलग्न सबैका लागि यो ठूलो मौका पनि थियो। तर आच्छ्यु खायौं, बाछ्यु पचायौं, नाथे झुसे बारुलो भनेजस्तो गरी उजागर हुन थालेको केही व्यक्तिको धृष्टताले सारा नेकपा र सरकारलाई यो ठाउँमा पुर्यायो। हामीले जे गरे पनि दुनियाँले नहेरून्नसोधून् भन्ने त्यो धृष्टतालाई प्रधानमन्त्रीको एउटा निश्चयले धक्का दिएको छ। तर उहाँका दुःख घटेका छैनन्। आफ्नै नेतृत्वमा दुई पार्टीको मोर्चा बनाएर निर्वाचनमा सरकार बनाउन पुग्ने बहुमत हासिल गर्ने केपी ओलीले प्रधानमन्त्री पदमा पुगेदेखि नै अनेकौं व्यवधान बेहोर्नु परेको छ। निकै पछिसम्म प्रधानमन्त्री पद नै आलोपालोमा चलाउने सम्झौतालाई उद्धृत गर्दै उहाँको कार्यकालको म्याद तोक्ने गरिएको थियो। बल्लतल्ल आलोपालोको जिकिर समाप्त भयो। तर स्वाभाविकै रूपमा नेकपामा हरेक तहमा प्रतिस्पर्धा निरन्तर छ। यस पार्टीमा एकसेएक अग्लो छविका नेताहरू छन्। धेरै नेता महत्वपूर्ण जिम्मेवारीहरू सम्हाल्ने महत्वाकांक्षा राख्न योग्य पनि छन्। जुन पार्टीमा अध्यक्ष नै दुई वटा छन्, त्यहाँ प्रधानमन्त्रीको पद जोखिमपूर्ण हुन सक्छ भन्ने कुरा त राजनीतिको कखरा बुझ्नेले पनि अनुमान लगाउन सक्छ। अनि दुई पार्टीबीचको एकता पछिका चुनौतीहरू बर्गेल्ती हुने छन् भन्ने बुझ्दाबुझ्दै पनि दुवै पक्ष आपसी हितको परिमाण बढी देखेरै एक भएका थिए। तर यसबीच अनुभव गरिएका राजनीतिक प्राणीमा देखिने कतिपय स्वाभाविक चञ्चलतालाई कारणको जरोमै पुगेर समाधान गर्नतिर लाग्नु पथ्र्यो। यस मामिलामा पार्टीभित्रै भयानक अवरोधकहरू देख्दै अन्धाधुन्धतिर चलाउने अति उत्साहले प्रधानमन्त्रीलाई सहयोग पुर्याएको छैन। तत्कालीन एमाले र माओवादीबीचको एकता कार्यकर्ताको सहकार्यको संस्कृतिबाट माथि उठेर भएको थिएन। त्यो नेताहरूबीचको सौहाद्र सम्मिलनको परिणति थियो। अहिले पनि समस्याहरूलाई नेतृत्व तहमै समाधान गर्नु पर्दछ, कार्यकर्ता तहमा सहयात्रा र सहकार्यको वातावरण बनाउनु पर्दछ। प्रधानमन्त्री ओलीको सुशासन र भ्रष्टाचार विरोधी अडानको उहाँका सकल दर्जाका सहयोगीहरूमा जति दह्रोसँग पालना भएको देखिन्छ सरकार त्यति नै बलियो हुनेछ। राजनीति र षड्यन्त्रको तानावाना नङ र मासुजस्तै ठान्ने नेताहरू नेकपामा छैनन् भन्न सकिँदैन। तर त्यस्ता तानाबाना बुन्न जान्नेहरूतिर औंला देखाउँदै प्रधानमन्त्रीको प्रत्यक्ष नेतृत्वमा रहेका मन्त्री वा अन्य जिम्मेवार व्यक्तिहरूबाट भएका अमिल्दा वा नाजायज काममा प्रश्नै उठाउन पाइँदैन भन्ने हुँदैन। अनि जुनसुकै प्रकृतिको प्रश्नलाई पार्टीभित्रको अन्तरसंघर्षको उपज ठान्नु हुँदैन। सरकारका बारेमा उठ्ने अधिकांश प्रश्न काम र सुशासनसँग सम्बन्धित हुन्छन। सरकारको प्रशंसा पनि त्यही आधारमा हुने गर्दछ। प्रधानमन्त्री ओली आफ्ना सहयोगीहरूलाई भन्ने गर्नु हुन्छ आफ्ना मातहतकाहरूका सामु शिर निहुरिने काम कसैले नगर्नोस्, सब ठीक हुन्छ। त्यति भनाइलाई मात्र इमानदारीपूर्वक मन्त्र बनाइएको भए पनि आजको अवस्था आउने थिएन। तर दुःखका साथ भन्नु पर्दछ, ओलीको भव्य सत्तारोहणपछिको यात्रा आज सबैभन्दा बढी उहाँकै चीर आफन्तका कारण कठिन मोडमा पुगेको छ। संसारका ठूलाठूला राजनेता घेरामा परेका छन्। त्यही आधारमा पनि ओलीको अवस्थाको आकलन गर्न सकिन्छ। प्रसंग, अवस्था र परिवेश फरक हुन सक्छ। तर बाहिरको साँचो दुनियाँ र आफूले सीमित मानिसमार्फत थाहा पाउने दुनियाँदारीको खबरका सन्दर्भमा संसारभरका राजनेताहरूका कतिपय भोगाइ दोहोरिँदै आएका देखिन्छन्। जनवादी गणतन्त्र चीनका प्रथम प्रधानमन्त्री चाऊ एन लाईले वृद्धअवस्थामा क्यान्सरलगायतका रोगव्याधीसँग जुझ्दै बाहिरी दुनियाँसँग जोडिनु परेको थियो। पार्टीभित्रै अन्तर संघर्ष र माओकी पत्नी च्याङ चिङको घेराउ र नियन्त्रणका बीच कठिन संघर्ष गर्दै आधुनिक चीनको जग निर्माण गर्नु परेको थियो। लखतरान चाओलाई तीव्र अन्तरसंघर्षले झनै गलाएको थियो। सन् १९६६ देखि ७६ सम्मको तथाकथित सांस्कृतिक क्रान्तिताका उनी प्रधानमन्त्री त थिए। तर च्याङ चिङको चार जनाको गुटबाट दिनहुँ व्यवधानहरूको सामना गर्नु पथ्र्यो। उपनिवेशवादी हैकमलाई परास्त गरी नव चीनको स्थापना गर्ने पार्टीको माओपछिका शीर्षस्थ नेता चाओले जीवनको उत्तरार्धमा आफैंलाई बाहिरी दुनियाँसँग विच्छेद गर्न चाहनेहरू विरुद्ध संघर्ष गर्नु परेको थियो। उनलाई घेर्ने गुटले नै सन् १९६९ मा चिनियाँ जनमुक्ति सेनाका मार्सल, उपप्रधानमन्त्री तथा कम्युनिस्ट पार्टीको पोलिटब्युरो सदस्य ह लुङको हत्या गराएको थियो। समयक्रममा लामो अन्तरसंघर्षपछि च्याङ चिङको तीव्र विरोध हुँदाहुँदै पनि पार्टीले लुङलाई मृत्युपछि दोष मुक्त गरेको थियो। जीवनको अन्तिम समयसम्म पनि चाओले शरीर कमजोर भइसक्दा पनि आफ्नो अडान कायम गर्न निकै दुःख गर्नु परेको थियो। आफ्नो निधनभन्दा सातआठ महिनाअघि सन् १९७५ को जुनमा क्यान्सरको उपचार गराउँदा गराउँदै उनी शैय्याबाट उठेर लुङको स्मृति सभा वा पहिलो शोक सभामा सहभागी भए। उनी देखाउन चाहन्थे, युद्ध सरदारको झूटो अभियोग लगाएर मारिएका क्रान्तिकारीप्रति उनको अपार सम्मान र स्नेह छ। मानिसहरू शोक पुस्तिकामा हस्ताक्षर गर्दा उनको काँपेको हात देखेर भाव विह्वल भए। स्वास्थ लाभ गर्ने क्रममा रहनु भएका प्रधानमन्त्री ओलीलाई पनि अहिले सबैभन्दा बेचैन चौतर्फी बेथितिको सुधारको चिन्ता र सुशासनको सवालले नै पारेको हुनुपर्छ। यस्तो अवस्थामा उहाँले कोभिड १९ रोकथाम, नियन्त्रण र उपचारका लागि आवश्यक पर्ने औषधि उपकरण तथा अन्य सामग्री स्वास्थ्य तथा जनसंख्या मन्त्रालयसँग समन्वय गरी आवश्यकताअनुसार रक्षा मन्त्रालयले नेपाली सेनामार्फत किन्ने निर्णय किन गराउनु भयो भन्ने स्पष्टै छ। सीमित समयमा सामग्री ल्याउनु छ, सरकारी सयन्त्र भताभुंग छ। एकातिर सेनालाई दिँदा नागरिक सरकार निकम्मा ठहरिने विश्लेषण अघि सारिएको छ। अर्कोतिर तुरुन्तै सामग्री नल्याए अवस्था भयावह बन्ने निश्चित छ। यसबीचका गतिविधिले सरकारलाई नै निरीह बनाइएको छ। त्यसैले सरकारसरकारको विधिबाट खरिद गर्ने निर्णय गर्ने निश्चय किन गर्नुभयो भन्ने प्रश्नको उत्तर समयले नै दिइरहेको छ। बितेका चारपाँच दिन नेकपाका देशभरका नेता कार्यकता जवाफविहीन भएका थिए। जो जनताले भोट दिएका हुन्, उनीहरूलाई उत्तर केवल अर्को चुनावको घरदैलोमा आज सरकारमा रहनेहरूले मात्र दिएर पुग्दैन। जवाफ आज पनि घरगाउँ जहाँसुकै प्रधानमन्त्री, मन्त्री वा उहाँका निकटतम सहयोगीहरूले चिन्दै नचिनेका शुभचिन्तक, समर्थक र कार्यकर्ताहरूले दिइरहनु परेको छ। आज कोरोना भाइरसका विरुद्ध लड्न सारा देशवासी खासगरी चिकित्साकर्मी र सुरक्षाकर्मीको मनोबल बढाउन विभिन्न देशका सरकार प्रमुखहरू निरन्तर संवादमा छन। प्रधानमन्त्री ओलीले स्वास्थ्यका कारण त्यो जिम्मा पनि आफ्ना सहयोगीहरूलाई दिनु भएको थियो। तर यसबीच उहाँका सहयोगीहरू आमजनतालाई भारोसा दिँदै सबैमा अभिप्रेरणा जगाउने जीवन्त संवादमा संलग्नै भएन। अन्ततः ओम्नी समूहसँगको ठेक्कामा हुन लागेको अनियमितताका सम्बन्धमा प्रधानमन्त्रीको अग्रसरतामा सरकारले नै आधिकारिक रूपमा गल्ती स्वीकार गरेर जनमतको कदर गर्यो। त्यसयता सरकार बाहिर रहेका नेकपाका नेता, कार्यकर्ता र शुभचिन्तकमा पनि केही आशा पलाएको छ। आउने दिनमा पनि प्रधानमन्त्रीबाट यस्तै यस्तो अवलोकन र पहलकदमीको आशा गरौं। अपेक्षा यो पनि गरौं कि यति भव्य बहुमतका साथ सरकारमा पुगेको नेकपा केही व्यक्तिका कारण जनताको नजरमा गिर्ने निम्छरो पार्टी पनि होइन।"
महिला विश्वकप पनि रोकियो,"मुम्बई : यसै वर्ष भारतमा आयोजना हुने भनिएको फिफा यू१७ महिला विश्वकप फुटबल प्रतियोगिता स्थगित भएको छ। प्रतियोगिता आगामी नोभेम्बरमा आयोजना हुने कार्यक्रम थियो। विश्वव्यापी रूपमा फैलिएको कोरोना भाइरसको महामारीका कारण फिफाले प्रतियोगिता स्थगित गर्ने निर्णय लिएको हो। प्रतियोगिताको नयाँ मिति भने सार्वजनिक गरिएको छैन। कोरोना भाइरसले विश्व फुटबलमा पारेको प्रभावको विषयमा अनुगमन गर्न फिफाले हालै एउटा निर्देशन समिति गठन गरेको थियो। सोही समितिको प्रतिवेदनका आधारमा यू१७ महिला विश्वकप स्थगित गर्ने निर्णय लिइएको हो। उक्त समितिको शुक्रबार अबेर बसेको पहिलो बैठकले नै यस्तो निर्णय लिएको समाचारमा जनाइएको छ। उक्त बैठकले फिफा यू२० महिला विश्वकप पनि स्थगित गर्ने निर्णय लिएको छ। यसका साथै आगामी जुनसम्म आयोजना हुने तय भएका अन्य केही प्रतियोगितासमेत स्थगित गर्ने निर्णय पनि उक्त बैठकले लिएको छ। बैठकमा फिफाअन्तर्गतका विभिन्न महासंघले आयोजना गर्ने प्रतियोगिता र सन् २०२२ मा आयोजना हुने फिफा विश्वकपको छनोट प्रतियोगिताको विषयमा पनि गम्भीर छलफल भएको बताइएको छ। विश्वकप छनोटका स्थगित खेलहरू कसरी र कहिले सुरु गर्ने भन्ने विषयमा समेत बैठकमा छलफल भएको थियो। यस्तो विपत्तिको बेलामा हाम्रो अभियानमा साथ र सहयोग पुयाउने सबै क्षेत्रीय महासंघ, राष्ट्रिय फुटबल संघ र अन्य संघसंस्थाप्रति फिफा आभार व्यक्त गर्न चाहन्छ, फिफाद्वारा जारी विज्ञप्तिमा भनिएको छ, अहिलेको स्थितिमा यू१७ महिला विश्वकप स्थगित गर्नुको हामीसँग अरू कुनै विकल्प थिएन। प्रतियोगिताको नयाँ मिति छिट्टै सार्वजनिक गरिने पनि फिफाले जनाएको छ।"
खेलाडी छनोट एक वर्ष पछिसम्म,"टोकियो: अन्तर्राष्ट्रिय ओलम्पिक कमिटी (आईओसी) ले टोकियो ओलम्पिक एक वर्ष पछि सारेसँगै ओलम्पिक खेलाडी छनोटको अवधि पनि एक वर्षसम्म गर्न सक्ने जनाएको छ। आईओसीले कोरोना भाइरसका कारण ओलम्पिक सरेपछि छनोट खेल पनि सन् २०२१ को जुन महिनासम्म सारेको हो। आईओसीले प्रत्येक देशका ओलम्पिक कमिटीलाई पत्राचार गर्दै खेलाडी छनोट २०२१ को जुन २९ तारिखसम्म सक्न निर्देशनसमेत दिएको छ। कोरोना भाइरसको संक्रमणका कारण ओलम्पिक छनोट खेलहरू पनि प्रभावित बन्दै आएका थिए। टोकियो ओलम्पिक सन् २०२१ को जुलाई २३ देखि अगस्ट ८ तारिखसम्म हुनेछ। कोरोनाका कारण टोकियो ओलम्पिकसँगै पारा ओलम्पिक पनि एक वर्ष पछि सरेको छ। पारा ओलम्पिक सन् २०२१ कै अगस्ट २४ देखि सेप्टेम्बर ५ तारिखसम्म हुनेछ। यसअघि टोकियो ओलम्पिक यसै वर्षको जुलाई २४ देखि अगस्ट ९ तारिखसम्म गरिने तय भएको थियो। आयोजक जापानले ओलम्पिक समयमै आयोजना गर्न तत्परता पनि देखाएको थियो। तर विभिन्न देशले कोरोना भाइरसको संक्रमणमा ओलम्पिक खेल्न नसक्ने भन्दै बहिष्कार गरेपछि आईओसी ओलम्पिक एक वर्ष पछि सार्न बाध्य भएको थियो। यसैगरी जापानले टोकियो ओलम्पिक एक वर्ष पछि सरेका कारण ओलम्पिक गेम्सका लागि बनाइएको ओलम्पिक भिलेजलाई तत्काल अस्पताल बनाउने भएको छ। जापानले ओलम्पिक भिलेजलाई कोरोना संक्रमित बिरामीको उपचारका लागि अस्पतालमा परिणत गर्न लागेको हो। टोकियोकी गभर्नर युरीको कोइकीले ओलम्पिक भिलेजमा रहेका २४ वटा भवनलाई तत्कालका लागि अस्थायी अस्पतालमा परिणत गर्न लागेको बताएकी छन्। ११ हजार खेलाडी र अफिसियल बसोबासका लागि तयार पारिएको भिलेजको कतिपय निर्माण कार्य अझै जारी छ। नेपालले नयाँ छनोट नगर्ने टोकियो ओलम्पिकमा नेपालले यसअघि सिफारिस गरेको खेलाडीलाई नै पठाउने भएको छ। नेपाल ओलम्पिक कमिटी (एनओसी) ले यसअघि सर्टलिस्टमा परेका र वाइल्ड कार्डका लागि नाम पठाइएका खेलाडीलाई नै ओलम्पिकमा पठाउने जनाएको छ। एनओसीले टोकियो ओलम्पिकमा वाइल्ड कार्डका लागि सात खेलका १२ जना खेलाडीको नाम सिफारिस गरेको थियो। ओलम्पिकमा नेपालबाट पौडीमा महिलातर्फ गौरिका सिंह र पुरुषमा एलेक्स शाह तथा एकजना एथलेटिक्स खेलाडीको सहभागिता पक्का भइसकेको छ। एथलेटिक्स खेलाडी भने तय हुन बाँकी छ। नेपालले एथलेटिक्समा म्याराथनतर्फ भाग लिने तयारी गरे पनि एनओसीले खेलाडीको टुंगो लगाइसकेको छैन। वाइल्ड कार्डका लागि सिफारिस गरिएका अन्य खेलाडीहरूमा कराँतेका अनु अधिकारी र नवीन रसाइली, आर्चरीका ज्ञानु अवाले र तिलक पुनमगर, तेक्वान्दोका वीरबहादुर महरा, सुटिङका सुस्मिता नेपाल र कल्पना परियार, भारोत्तोलनका कमला श्रेष्ठ र सञ्जु चौधरी, जुडोका इन्द्रबहादुर श्रेष्ठ र सोनिया भट्ट तथा बक्सिङका मीनु गुरुङ रहेका छन्।"
सन्यास लिने योजना छैन : आमिर खान,"लन्डन : चर्चित ब्रिटिस मुक्केबाज आमिर खानले तत्काल खेल जीवनबाट सन्न्यास लिने आफ्नो कुनै योजना नरहेको बताएका छन्। उनले खेल जीवनबाट सन्न्यास लिनुअघि अझै एक वा दुई भिडन्त गर्ने योजना रहेको पनि स्पष्ट पारेका छन्। पछिल्लो समय उनले सक्रिय खेलजीवनबाट सन्न्यास लिने चर्चा चल्दै आएको थियो। मैले तत्काल खेलजीवनबाट सन्न्यास लिने योजना बनाएको छैन। खेलजीवनबाट विश्राम लिनुअघि म अझै एउटा वा दुईवटा ठूला काम गर्न चाहन्छु, ३३ वर्षीय मुक्केबाज खानले भनेका छन्। उनले खेलाडीका रूपमा अझै केही महत्वपूर्ण सफलता हात पार्न बाँकी रहेको धारणा पनि व्यक्त गरेका छन्। पक्कै पनि यतिबेला कोरोना भाइरसले हामी खेलाडीको गतिविधिलाई केही ओझेलमा पारेको छ। हाम्रा कतिपय सपनाहरू पूरा हुन सकेका छैनन्। तर, यो अवस्था सधैं रहने छैन। मेरा पनि केही योजना र महŒवाकांक्षा छन्। त्यसैले सन्न्यासको विषयमा अहिले केही सोच्न पाएको छैन, उनी भन्छन्। खान पछिल्लो पटक सन् २०१९ को जुलाईमा बक्सिङ रिङमा ओर्लिएका थिए। साउदी अरेबियामा भएको उक्त भिडन्तमा उनले अस्ट्रेलियन मुक्केबाज बिली डिबलाई चौथो धरणमा नकआउट गरेका थिए। मैले आफूलाई अझै कमजोर महसुस गरेको छैन र पछिल्लो भिडन्तपछि मेरो आत्मविश्वास अझ बढेको छ, सञ्चारकर्मीसँगको कुराकानीमा खानले भनेका छन्। बोल्टनका यी मुक्केबाज वल्र्ड बक्सिङ एसोसिएसन (डब्लूबीए) र इन्टरनेसनल बक्सिङ फेडरेसन (आईबीएफ) को लाइट वेल्टरवेट विश्व च्याम्पियन रहिसकेका छन्। उनले आफू भविष्यमा विश्व च्याम्पियनसिपको अर्को उपाधि जित्ने योजनामा रहेको दाबी पनि गरेका छन्। म फेरि विश्व च्याम्पियन बन्न चाहन्छु। अहिले मेरो सम्पूर्ण ध्यान यसैको केन्द्रित छ, उनले भनेका छन्। खान ओलम्पिकका पदक विजेता खेलाडी पनि हुन्। उनले सन् २००४ मा भएको ओलम्पिक खेलकुदमा रजत पदक जितेका थिए। उनले भविष्यमा आफू चर्चित फिलिपिनो मुक्केबाज मानी पाक्वाओजस्ता प्रभावशाली प्रतिद्वन्द्वीसँग रिङमा ओर्लन चाहेको पनि बनाएका छन्। म मानी पाक्वाओजस्ता प्रभावशाली मुक्केबाजसँग भिडन्त गर्न चाहन्छु। उनीसँग भिडन्त गर्न पाउनु मेरो लागि ठूलो उपलब्धि पनि हुनेछ, उनी भन्छन्। उनले मानी पाक्वाओलाई आफूसँग भिडन्त गर्न चुनौती पनि दिएका छन्। मानी पाक्वाओ हालका डब्लूबीए सुपर वेल्टरवेट च्याम्पियन खेलाडी हुन्। उनी विभिन्न आठ तौलसमूहको च्याम्पियन बन्ने विश्वकै ऐतिहासिक मुक्केबाज पनि हुन्।"
बायर्नको प्रशिक्षकमा फ्लिकको निरन्तरता,"म्युनिख : जर्मन बुन्डेस लिगा क्लब बायर्न म्युनिखले प्रमुख प्रशिक्षक हान्सी फ्लिकसँगको सम्झौता नवीकरण गरेको छ। बायर्नले ५५ वर्षीय फ्लिकको सम्झौता आगामी तीन वर्षका लागि नवीकरण गरेको हो। सन् २०१९ मा बायर्नमा आबद्ध भएका फ्लिकको सम्झौता आगामी जुनमा सकिँदै थियो। फ्लिक गत नोभेम्बरमा बायर्नमा आबद्ध भएका थिए। उनले तात्कालीन अन्तरिम प्रशिक्षक निको कोभाकको स्थान लिएका लिए। केही समयअघि बायर्नले फ्लिकको विषयमा आफूहरूले ठोस निर्णय लिन नसकेको बताएको थियो। तर, त्यसको केही समयपछि नै बायर्नले उनको सम्झौता नवीकरण गर्ने निर्णय लिएको हो। नयाँ सम्झौताअनुसार फ्लिक सन् २०२३ को जुनसम्म बायर्नमा रहने छन्। उनको प्रशिक्षकत्वमा क्लबले पनि उत्कृष्ट प्रदर्शन गर्दै आएको छ। हान्सी फ्लिकको कामबाट क्लब निकै खुसी छ। उनको प्रशिक्षकत्वमा क्लबले राम्रो नतिजा पनि हात पार्दै आएको छ, बायर्नका अध्यक्ष कार्ल हिन्ज रुमेनिगले भनेका छन्, फ्लिकको कामबाट प्रसन्न भएर नै हामीले उनको सम्झौता नवीकरण गर्ने निर्णय लिएका हौं। फ्लिकले पनि आफूमाथि क्लबले विश्वास गरेकोमा सबैलाई धन्यवाद दिएका छन्। उनले भनेका छन्, आगामी दिनमा क्लबलाई थप सफलता दिलाउन म आफ्नो तर्फबाट सक्दो प्रयास गर्नेछु। उनले क्लबका अध्यक्ष रुमेनिग र ओलिभर कानलाई पनि धन्यवाद दिएका छन्। हामी सबैको सामूहिक प्रयासबाट मात्र क्लबको प्रगति सम्भव छ, उनले भनेका छन्। गत नोभेम्बरमा प्रशिक्षकको जिम्मेवारी सम्हालेयता उनले २१ खेलमा बायर्नको नेतृत्व गरेका छन्। तीमध्ये १८ खेलमा उनले बायर्नलाई जित दिलाएका छन्। बुन्डेस लिगाको साबिक विजेता बायर्न यो सिजन पनि तालिकाको पहिलो स्थानमा छ। बुन्डेस लिगामा अधिकांश क्लबले १३१३ खेल खेल्न बाँकी छ। कोरोना भाइरसका कारण खेल स्थगित हुनुअघि बायर्न ५५ अंकसहित पहिलो र बोरुसिया डर्टमन्ड ५१ अंकसहित दोस्रो स्थानमा छन्। फ्लिककै प्रशिक्षणमा बायर्न च्याम्पियन्स लिगको प्रिक्वार्टरफाइनलमा पुगेको छ। प्रिक्वार्टरफाइनलमा बायर्नले दोस्रो लेग खेल खेल्न बाँकी छ। स्टामफोर्ड ब्रिजमा खेलिएको पहिलो लेग खेलमा बायर्नले इङ्लिस प्रिमियर लिग क्लब चेल्सीलाई ३० गोलको फराकिलोअन्तरले हराएको थियो। कोरोना भाइरसको महामारीका कारण हाल च्याम्पियन्स लिग पनि स्थगित छ। सन् २००५ मा जर्मन क्लब होफेनहिम छाडेयता फ्लिकले पहिलो पटक प्रमुख प्रशिक्षकको जिम्मेवारी निर्वाह गर्ने अवसर पाएका हुन्। होफेनहिम छाडेपछि उनले केही समय अस्ट्रियन क्लब रेड बुल साल्जबर्गमा प्रशिक्षण सहयोगीको रूपमा काम गरेका थिए। त्यसपछि उनले सन् २००६ देखि सन् २०१४ सम्म जर्मन राष्ट्रिय फुटबल टोलीमा सहायक प्रशिक्षकको भूमिका निर्वाह गरेका थिए।"

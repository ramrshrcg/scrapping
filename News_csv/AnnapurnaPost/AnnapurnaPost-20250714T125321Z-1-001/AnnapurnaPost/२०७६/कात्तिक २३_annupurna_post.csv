शीर्षक,विवरण
किन हुन्छ अस्पतालभित्र विवाद ?,"१८ कात्तिकको बिहान त्रिपुरेश्वरस्थित ब्लुक्रस अस्पतालमा दुर्घटनामा परेका बिरामी आउँदै थिए। आपत्कालीन कक्षका स्वास्थ्यकर्मीले वरिष्ठ हाडजोर्नी तथा नशारोग विशेषज्ञ डा प्रज्ज्वलमान श्रेष्ठलाई खबर गरे। उनी भने चार दिनदेखि मुड अफमा थिए। श्रेष्ठको मुड अफ हुनुको कारण अस्पतालमा उपचारका लागि ल्याइएका शेरबहादुर खत्रीको मृत्यु थियो। खत्रीको उपचारका क्रममा १५ कात्तिकमा ज्यान गएपछि आफन्तले चिकित्सकको लापरबाही भएको दाबी गरे। विरोधमा उत्रिए। अस्पताल प्रशासन र आफन्तबीच शवमाथि डिल भयो। १६ कात्तिकमा अस्पतालका सदस्यसचिव रजत श्रेष्ठ र मृतककी पत्नी प्रतिभाबीच चार लाख १७ हजार रुपैयाँ बुझेको लिखित सहमति गरियो। मृतक खत्रीको तेह्रौं दिन सकिएपछि नाबालक छोराको अध्ययनका लागि आवश्यक सहयोगका लागि दुवै पक्ष पुनः छलफल बस्ने सहमति भयो। उपचार शुल्क मिनाहा गरेको बताउने श्रेष्ठले खुलेर कुरा गर्न चाहेनन्। उनले टेलिफोनमा भने, सातआठ लाख रुपैयाँ उपचार शुल्क थियो। आफन्तलाई शोक परेको देखेर सामाजिक उत्तरदायित्वको भावनास्वरूप सबै छुट गरियो। लेनदेनको खेल शुल्क मिनाहासँगै खत्रीका तीन वर्षीय छोरालाई पढाइमा सहयोग गर्ने उधारो प्रतिबद्धता व्यक्त गरेको छ। खत्रीकी छोरी देवी भने अस्पतालले बुवाको मृत्यु हुँदा पनि समयमै जानकारी नदिएको बताउँछिन्। मृत्यु भइसकेको व्यक्ति फर्केर नआउने भएकाले मिलापत्र गरेको खत्री परिवार बताउँछ। अस्पताल प्रशासनसँग मिलापत्रको कागज गरेपछि आफन्तले दाहसंस्कार गरे। बिरामी पक्ष र अस्पतालबीच गुपचुप मिलापत्र भएको यो पछिल्लो उदाहरण हो। यस खालको मिलापत्र काठमाडौंका विभिन्न अस्पतालमा महिनैपिच्छे हुन थालेका छन्। यस्तो प्रवृत्ति प्रदेशका अस्पतालमा पनि देखिएको छ। विराटनगरस्थित नोबेल शिक्षण अस्पतालमा भर्ना भएकी शिशुको मृत्यु प्रकरण पनि आपसी लेनदेनमा टुंगिएको छ। सुनसरीको बर्जु गाउँपालिका ६ की माण्डवी राईले गत मंगलबार शल्यक्रिया नगरी तीन किलोको छोरा जन्माएकी थिइन्। छोरा जन्मिएको खुसीयाली २४ घण्टा नबित्दै शोकमा परिणत हुन पुग्यो। बुधबार बिहान ५ बजे शिशुको ज्यान गयो। मध्यराति ११ बजेदेखि रुन थालेको शिशुलाई चिकित्सक र नर्सको बेवास्ताले ज्यान गएको दाबी पीडित पक्षको छ। चिकित्सकले भने खुवाउन नजानेका कारण ल्याक्टोजिन सर्किएर मृत्यु भएको हुन सक्ने अनुमान गरेका छन्। चिकित्सकको लापरबाहीले मृत्यु भएको दाबी गर्दै पीडित पक्षले आन्दोलन गरेपछि अस्पतालले दुई लाख ५० हजार रुपैयाँमा मिलापत्र गरेको थियो। त्यस्तै घटना १३ असोज ०७६ मा पनि भयो। ओम अस्पतालमा बिरामीको ज्यान गएपछि आफन्तले अस्पतालमा प्रदर्शन गरे। अस्पतालसँग लेनदेनमा कुरा टुंगिएपछि विवाद थामथुम भयो। अस्पतालमा मृत्यु भएका घटनामा चिकित्सकको त्रुटि, हेलचेक्र्याइँ वा लापरबाही छैन भने पीडित पक्षसँग किन लासमाथि बार्गेनिङ हुन्छ ? यसको प्रस्ट जवाफ दिन चिकित्सक एवं अस्पताल सञ्चालक चाहँदैनन्। उपभोक्ता हित संरक्षण मञ्चका उपमहासचिव विष्णु तिमिल्सेना भन्छन्, डाक्टरहरूको लापरबाही वा हेलचेक्र्याइँका कारण ज्यान गएको हुन्छ। मुद्दामामिलामा जाँदा झन् धेरै क्षतिपूर्ति व्यहोर्नुपर्ने र विश्वास पनि गुम्ने भएकाले मिलापत्र गरेर टुंग्याउन रुचाउँछन्। डाक्टरलाई डर ९ जेठ ०६३ सालमा लुम्बिनी अञ्चल अस्पताल बुटवलमा इमरजेन्सीमा बिरामीको उपचारमा कार्यरत डा श्रीकृष्ण गिरीमाथि हातपात भयो। बिरामीका आफन्तले हातपात गर्दै अस्पताल तोडफोड गरे। उनै गिरी यतिबेला राष्ट्रिय चिकित्सा शिक्षा आयोगको उपाध्यक्ष बनेका छन्। यस घटनापछि अस्पतालका मृत्युका घटना शृंखलाबद्ध रूपमा बढिरहेका छन्। १० जेठ ०६३ मा काठमाडौं बानेश्वरस्थित एभरेस्ट नर्सिङहोममा तोडफोड भयो। २ असार ०६३ मा जनकपुर अञ्चल अस्पतालमा मेडिकल सुपरिटेन्डेन्टलगायतका स्वास्थ्यकर्मीमाथि हातपात भयो। दुर्घटनामा सख्त घाइतेको उपचार हुँदाहुँदै मृत्यु भएपछि अस्पतालमा तोडफोड भयो। १२ भदौ ०६३ मा वीर अस्पतालको इमरजेन्सीमा कार्यरत चिकित्सकमाथि हातपात भयो। वीर अस्पतालमा कार्यरत चिकित्सक डा जैनेन्द्र चौधरीमाथि बिरामीका कुरुवाबाट हातपात भयो। २५ भदौ ०७२ मा कलैया अस्पतालका मेडिकल सुपरिटेन्डेन्ट डा शैलेन्द्र झाको निजी सवारीमा आगजनी भयो। २४ भदौ ०७२ भदौमा पाटन अस्पतालमा तोडफोड भयो। देशका विभिन्न अस्पतालमा यस्ता धेरै घटना भएका छन्। पछिल्लो १३ वर्षको यो अवधिमा अस्पतालमा शृंखलाबद्ध तोडफोड र चिकित्सकहरूमाथि हातपात भइरहेको छ। तर, पीडित पक्षले डाक्टर र अस्पतालमाथि उजुरी गर्ने क्रम नगन्य देखिएको छ। अधिवक्तासमेत रहेका तिमिल्सेनाका अनुसार एकातिर आफन्त गुमाउनुपरेको शोक र अर्कोतर्फ प्रक्रियागत कानुनी झण्झटले उजुरी नगरेको बताउँछन्। उनी भन्छन्, समयमा सुनुवाइ हुँदैन। झण्झटिलो प्रक्रिया पूरा गर्नुभन्दा मिलेमतो गरेर घटना गुपचुप राख्ने प्रवृत्ति छ। पीडित पक्षले नेपाल मेडिकल काउन्सिलमा उजुरी गर्ने र काउन्सिलले छानबिन गर्ने व्यवस्था भएपछि सार्वजनिक घटनाको पनि उजुरी पर्दैनन्। काउन्सिलका नवनियुक्त अध्यक्ष डा भगवान् कोइराला भन्छन्, काउन्सिलमा उजुरी गरेको खण्डमा तत्काल छानबिन गर्न सहज हुन्छ। बिरामी पक्षलाई पनि सचेत गराउनुपर्ने खाँचो छ। ब्लुक्रसमा बुवाको मृत्यु भएपछि कानुनी उपचार दिन नलाग्नुको कारण उल्लेख गर्दै खत्री परिवारले कानुनी उपचारमा लाग्दा मुद्दाको झण्झट हुने भएकाले मिलापत्र गरेको बताएको छ। चिकित्सा पेसामा निरन्तर अध्ययन र सीपको आवश्यकता पर्ने भएकाले नेपाल मेडिकल काउन्सिलले निरन्तर पेसागत उन्नयन (कन्टिन्यु प्रोफेसनल डेभलपमेन्ट) कार्यक्रम अघि सारेको छ। चिकित्सकलाई दक्ष बनाउन सीपीडी कार्यक्रम अघि सारिएको हो। काउन्सिलका अध्यक्ष एवं वरिष्ठ मुटु शल्य चिकित्सक डा कोइराला चिकित्सकको ज्ञान, सीप र पेसागत विषयलाई निरन्तर अभिवृद्धि गरि निरन्तर प्रशिक्षित भइरहनुपर्ने बताउँछन्। डाक्टरले पनि आचारसंहिताको पालना गर्दै सेवा तल्लीन हुन आवश्यक छ। बिरामीले उपचार प्रक्रियामा लापरबाही भएको भए तोडफोड र हातपात गर्नुको साटो कानुनी उपचारमा जानुपर्छ। त्यस्तै उपचारका मुद्दालाई समयमै टुंगो लगाइदिने हो भने आरोपप्रत्यारोप खेप्नु पर्दैन। त्रिपक्षीय सम्बन्ध समधुर हुन्छ, अध्यक्ष कोइरालाले भने। चिकित्सक र बिरामी तथा बिरामीका आफन्तबीचको संवाद बढाउन, समन्वयात्मक सम्बन्ध बलियो बनाउन र नेपालमा चिकित्सा सेवालाई गुणस्तरीय, प्रभावकारी र सेवाउन्मुख बनाउन सीपीडी कार्यक्रमले टेवा पुग्ने अपेक्षा लिइएको छ। विश्वका अन्य मुलुकमा झैं नेपालमा पनि सीपीडी कार्यक्रम अनिवार्य लागू गरी कार्यान्वयनमा ल्याइने डा कोइरालाको दृढता छ। मेडिकल काउन्सिलमा दर्ता भएका सम्पूर्ण चिकित्सकहरू यस कार्यक्रममा अनिवार्य समावेश गराइने डा कोइरालाले बताए। स्वास्थ्य सेवालाई विकृतिबाट मुक्त गराउन उत्पादक, प्रदायक, नियामक र उपभोक्ताले सेवाभावका साथै कर्तव्य, स्वअनुशासन र आचारसंहिताको पालना गर्नुपर्छ, उनले भने। के भन्छन् नसा रोगविशेषज्ञ डा प्रज्ज्वलमान श्रेष्ठ साँझ ८ बजे शेरबहादुर खत्रीको शल्यक्रिया सकियो। बिरामीलाई पोस्ट अपरेटिभ वार्डमा सारियो। नसालाई खुलाएर प्लेट राखिएको थियो। भोलिपल्ट बिहान बिरामी एकदमै राम्रो अवस्थामा हुनुहुन्थ्यो। बिहान ८ बजे दुईजना भिजिटरले पनि कुराकानी गर्नुभयो। बिरामीलाई पोस्ट अपरेटिभ एक्सरे गरियो। अचानक बिरामीलाई श्वासप्रश्वासमा गाह्रो भयो। वरिष्ठ कन्सल्टेन्ट एनेस्थेसिस्ट डा प्रदीप आएपछि तुरुन्तै भेन्टिलेटरमा राखियो। आईसीयुमा लगियो। उहाँको शरीरमा कम्पन हुन थाल्यो। न्युरो फिजिसियन डा डीबी शाह र क्रिटिकल केयर स्पेसलिस्ट डा आएर हेर्नुभयो। बिरामीको रक्तचाप र मधुमेह रोगको कारणले रगतको सानोसानो ढिक्का (माइक्रोइम्बोलिज्म) मस्तिष्कमा गएर समस्या भएको ठहर गरियो। लट्याउने औषधि दिएर कम्पन शान्त गरियो। भोलिपल्ट मस्तिष्कको सिटिस्क्यानमा केही देखिएन। लट्याउने औषधि बन्द गरियो। आशाअनुरुप उहाँको होस फर्किएन। तीनचार दिनपछि डिप पेनमा आँखा खोल्ने र हात खुट्टा थोरै चलाउने र मुख विस्तारै खोल्ने गर्न थाल्नुभयो। सात दिनपछि हेड र सर्भाइकल स्पाइनको एमआरआई गरियो। त्यसमा हामीले सोचे झंै मस्तिष्कका केही भागमा क्षति देखियो। यसैकारण होस नआएको पत्ता लाग्यो। हामीले गरेको उपचार सही छ कि छैन भनेर र अन्य नयाँ उपाय केही छ कि भनेर वीर अस्पतालका वरिष्ठ न्युरो सर्जन डा प्रकाश विष्ट र वरिष्ठ न्युरो फिजिसियन डा सुनिलराम कोइरालालाई बोलाएर देखायौं। बिरामी पक्षसँग सल्लाह गरियो। उहाँहरूले हामीले गरेको उपचारमा समर्थन जनाउनुभयो। उपचारलाई निरन्तरता दिन सहमति जनाउनुभयो। सोहीअनुरूप उपचार जारी राख्यौं। शल्यक्रिया गरेको १० दिनपछि शरीरका नसाबाट औषधि दिन नसकेको हुनाले क्रिटिकल केयर समूहबाट घाँटीमा सेन्ट्रल लाइन राखियो। शल्यक्रियाको १४ औं दिनमा घाँटीमा वरिष्ठ कन्सल्टेन्ट डा किरण राई र डा सुमन डंगोलले ट्र्याकियोस्टोमी गरी श्वास फेर्नका लागि सजिलो बनाइयो। यसबीचमा भेन्टिलेटर एसोसिएटेड निमोनिया भएकाले कल्चरको रिपोर्टअनुसार एन्टिबायोटिक चलाएर नियन्त्रण गरियो। ३५ दिनसम्म पनि थोरैथोरै सुधार देखिँदै आए पनि उल्लेख्य सुधार भएन। ४० दिनसम्म मैले बिरामीलाई सही काउन्सिलिङ गरेको थिएँ। जब बिरामीको मृत्यु भयो, त्यसलाई बिरामी पक्षले स्वीकार गर्नुभएन। त्यसको बदलामा विभिन्न लाञ्छना लगाउँदै शारीरिक क्षति गर्नेसम्मको अवस्थामा पुग्नुभयो। यसबाट धेरै दुःख लागेको छ। संसारको कुनै पनि उत्कृष्ट अस्पतालमा कुनै पनि शल्यक्रिया गर्दा दुई प्रतिशत बिरामीको मृत्युसम्म पनि हुन सक्छ। जतिसुकै क्षमतावान् डाक्टरको समूहले गर्दा पनि यो तथ्यसत्य हो। हजारौंमा हुने शल्यक्रियासँग संलग्न नभएको दुःखद घटना उहाँमा हुन आयो। अस्पतालका चिकित्सक र उत्कृष्ट नर्सहरूको अथक् प्रयास हुँदाहुँदै पनि बचाउन नसकिएकोमा म र अस्पताल परिवार दुःख व्यक्त गर्न चाहन्छौं।"
अझै राजतन्त्रकालीन शैली,"हरेक संस्था स्थापनाको ध्येय हुन्छ। त्यो ध्येय पूरा गर्ने उद्देश्य राखिन्छ। त्यसअनुकूलको विधानसमेत बनाइन्छ। स्थापनाका केही दिन, केही महिना उत्साह र जाँगर पनि चल्छ। संस्थामार्फत समाज विकासमा योगदान पुर्याउँछु भन्ने स्थापनाकर्ताहरूको उद्देश्य हुन्छ। त्यो विस्तारै निष्क्रिय हुँदै जान्छ। त्यस्ता संस्था स्थापनामा लाग्नेहरूमा अवकाशप्राप्त जीवन बिताइरहेकाको बाहुल्य हुन्छ। किनकि पदमा बसेका बेलाको सम्मान अवकाश जीवनपछि पाइँदैन भन्ने ख्याल उनीहरूमा हुँदैन। कुनै जमाना राज्यका जिम्मेवार पदमा बसेको मान्छे भएपछि आजीवन पुजिन्छ भन्ने मान्यता बोकेकाहरूको बाहुल्य छ समाजमा। हिजो पदमा बस्दा सामान्य नागरिकलाई भेट्दा सानो भइन्छ भन्नेहरू अहिले त्यही भेट्न जाने व्यक्तिबाट सम्मानको आस गरेको हुन्छ। उसले त्यो पुरानो कुरा बिर्सन्छ। भेट्न जानेलाई थाहा हुन्छ हिजोको तेरो शैली र औकात बिर्सिएको छु र आज सम्मानको आशा गर्ने ? आदर्श समाजका नाममा त्यस्तै कुनै एउटा संस्था खोलेर त्यसैका नाममा राजनीति गर्ने जमात बढ्दै गएको छ यतिबेला। संस्था खोल्ने, एउटा परिचित मन्त्री बोलाउने र आफ्नो प्रभुत्व स्थापित गर्ने। मन्त्री बोलाउनुको उद्देश्य उससँग नजिकिने र राजनीतिक लाभको पद अपेक्षा गर्ने। समाजलाई नै आदर्श बनाउने ध्येय राख्ने व्यक्तिहरूलाई किन चाहियो मन्त्री नै प्रमुख अतिथि ? सरकारको उच्चपदस्थ जिम्मेवारीमा लामो समय बसेर अहिले अवकाशप्राप्त जीवन बिताइरहेकामध्ये अधिकांश यही रोगले ग्रसित छन्। राज्यले अब तपाईंको भूमिका आवश्यक छैन भनेर अवकाश दिएको व्यक्ति त्यस्तै समाजका नाममा राजनीतिका आडमा फेरि महत्वपूर्ण भूमिकामा पुगेको हुन्छ। अनि फेरि देखाउँछ पुरानो संस्कार र प्रवृत्ति। अवकाशप्राप्त त्यही व्यक्तिको पुरानो संस्कार र प्रवृत्तिबाट उन्नत समाज निर्माणको हामी अपेक्षा गर्छौं। राजनीतिक नेतृत्व किन त्यही जमातको पछि लाग्छ ? के त्यो जिम्मेवारी वहन गर्न सक्ने उदीयमान शक्ति तय नभएकै हो त ? बीपी कोइराला र पुष्पलालहरूको पनि पार्टी स्थापनाको ध्येय थियोजनतालाई रैतीबाट नागरिक बनाएर आदर्श समाज निर्माण गर्ने। तत्कालीन निरंकुश शासकहरूले उनीहरूको त्यो परिकल्पना साकार पार्न दिएनन्। उनीहरू बाँचुञ्जेल त्यो उद्देश्यमा निरन्तर लागिरहे। उनीहरूको अवशानपछि त्यही पुस्ताका नेताहरूकै नेतृत्वमा त्यो उद्देश्य हासिल भयो। बहुदलीय व्यवस्था स्थापना पनि भयो। परम्परागत राजतन्त्रकालीन सामन्ती शैलीको विरोध गरेरै हामी यो ठाउँमा आइपुगेका हौं। त्यही सोच र शैली परिवर्तन गर्न सकिन्न भने कसरी गणतन्त्र आएको मान्ने ? बीपी र पुष्पलालहरूको आदर्श समाज स्थापनाको परिकल्पनाले मूर्तरूप पाउला भन्ने धेरैको आशा थियो। तर, क्रान्तिपछि जन्मिएको नयाँ सौखिन वर्गले त्यो क्रान्तिका उद्देश्यलाई खाइदियो। हिजो राजाले खान हुने, आज हामीले नहुने भन्ने होडबाजी चल्न थाल्यो। आज जनताको शासन, लोकतन्त्र, संघीयता, गणतन्त्र वा जेजे व्यवस्था भनिए पनि सबैले त्यही राजतन्त्रकालीन शैलीको सिको गरिरहेका छन्, हिजो राजा र कांग्रेसले खाए आज हाम्रो पालो। आज पनि सबैको त्यही उद्देश्य छ भाषणमा आदर्श समाज स्थापना तर व्यवहारमा ठीक त्यसको उल्टो। आदर्शको अर्थ हुन्छ, रूप, गुण र विचारको अनुकरण गर्न सुहाउँदो व्यक्ति पदार्थ वा सिद्धान्त। तर यहाँ ठीक उल्टो संस्कार र संस्कृति बस्यो। यहाँ राम्रोलाई राम्रो भन्ने र त्यसको अनुकरण गर्ने प्रचलन नै छैन। त्यही उद्देश्य प्राप्तिको खातिर जीवनभर जेलनेल भोगेका यो युगका सम्झनलायक पुरुष बीपी कोइराला बिर्सिइए। नयाँ वर्गले उनको आदर्श समाज निर्माणको परिकल्पनालाई खाइदियो र सुविधाभोगी चरित्र निर्माण गर्दै लग्यो। सत्तामा बस्नेले जनताका म्यान्डेटलाई हल्का र सामान्य ठान्ने प्रवृत्तिले प्र श्रय पायो। सत्ताको उपयोग आदर्श समाज निर्माणका खातिर नभई आगामी चुनाव कसरी जित्ने भन्ने हिसाबले गरियो। त्यही सुविधाभोगी वर्गको सिको गर्दै आफूलाई स्वघोषित अग्रज ठान्नेले आदर्श समाज निर्माणका नाममा अहिले पनि आमनागरिकलाई बेबकुफ बनाइरहेका छन्। त्यही संस्कार र संस्कृतिले निरन्तरता पाइरहने हो भने क्रान्ति, बलिदान, त्याग र तपस्याको के अर्थ ? देशमा संघीय शासन व्यवस्था चलिरहेको छ। तर, हिजोका संस्कार र संस्कृति छाड्न सकिएको छैन। राजाका ठाउँमा राष्ट्रपति आएका मात्र हुन्। इन्द्र्रजात्रामा पैसा फाल्न जाने। टुँडीखेलमा सलामी खाने। कोजाग्रत पूर्णिमामा नवदुर्गा मन्दिरमा जाने। शिवरात्रीमा पशुपतिनाथको मन्दिरमा जाने। रातो कार्पेटमा हिँड्ने। कार्यक्रममा एउटा अलग्गै र उत्कृष्ट सोफामा बस्ने राजतन्त्रकालीन संस्कारले अझै पालो पाएको छैन। राजा बूढानीलकण्ठको मन्दिरमा जान हुँदैन भन्ने मान्यतालाई अहिले राष्ट्रपतिले निरन्तरता दिएको विषयले गणतन्त्र नांगिएको पुष्टि हुन्छ। जनताबाट निर्वाचित राष्ट्रपतिलाई चढ्न राजाले प्रयोग गर्नेभन्दा महँगो र सुविधासम्पन्न हेलिकोप्टरको व्यवस्था भएको छ। जहाँ एउटा नारी सुत्केरी हुँदा मर्नुपर्ने अवस्था छ भने त्यस्तो राष्ट्रको राष्ट्रपतिलाई किन चाहियो महँगो हेलिकोप्टर ? त्यो हेलिकोप्टर त्यही सुत्केरी बेथाको प्र श्रव वेदनामा रहेका नारीको उद्धारमा प्रयोग गर्नुपर्छ गणतन्त्र सार्थक बनाउने हो भने। परम्परागत राजतन्त्रकालीन सामन्ती शैलीको विरोध गरेरै हामी यो ठाउँमा आइपुगेका हौं। त्यही सोच र शैली परिवर्तन गर्न सकिन्न भने कसरी गणतन्त्र आएको मान्ने ? कहाँ र कसलाई आयो गणतन्त्र ? निमुखा र विपन्नलाई जहाँको त्यहीं छाडेर कसरी देशमा गणतन्त्र आएको मान्ने ? नागरिक सार्वभौम भएका छन् भनिएको छ, कुन नागरिक सार्वभौम भए ? आज आफ्नो भूमि अर्कोले मेरो हो भनिरहँदा त्यहाँका वासिन्दाको चित्त कति दुखेको होला ? दुईतिहाइको सत्ता मात्र गणतन्त्र हुन सक्दैन। प्रधानमन्त्री, राष्ट्रपति मन्त्रीबाहेक को सार्वभौम भएको छ ? हिजो रानी ऐश्वर्या पशुपतिनाथको दर्शनमा जान लाग्दा छेकथुनकै लागि ढुंगामुढा गरिन्थ्यो, राजनीतिको आडमा तर आज राष्ट्रपतिमाथि स्वतःस्फूर्त ढुंगामुढा हुनुपर्ने अवस्थाको आमन्त्रण शासकीय शैलीको उपज होइन ? हिजो बाँचुञ्जेल राजा हुने परम्परा थियो। तर, आज गणतन्त्रका शासक र दलका नेतालाई त्यो रोगले किन छाड्न सकेन ? कसरी गणतन्त्रको सुरक्षा भइरहन सक्छ ? यही शैलीको निरन्तरताका लागि थियो त्यति धेरै व्यक्तिको बलिदानी ? जनयुद्ध ? मधेस तथा जनजाति आन्दोलन ? के पायो मधेस र जनजातिले ? कहाँ हराए समानता र समृद्धिका कुरा ? मुख्यमन्त्रीको उपहार नै आदर्श समाज निर्माण भएको मान्ने ? समाजलाई उल्टो भार थप्न शासकबाट आदर्श समाज निर्माण हुन सक्दैन। पार्टी र नेताले आफूलाई नागरिकभन्दा ठूलो ठान्छ भने स्वतः वर्ग विभाजन हुन्छ। राजनीति नेता हुन वा ठूलो हुनका लागि गरिन्न। राजनीति सेवामूलक हुनुपर्छ, व्यापारिक होइन। तर यहाँ व्यापारलाई प्र श्रय दिइएको छ। समाजलाई जोडेर कसैले संस्था खोल्छ भने त्यसलाई आफू प्रतिष्ठित हुने भर्याङ बनाउनु हुँदैन। राजधानीको धापासीमा पनि त्यस्तै एउटा आदर्श समाज तिलिंगाटार स्थापना भएको छ। समाज स्थापनाको उद्देश्यमा आपसी सम्बन्ध, सद्भाव र सहयोगको विकास भनिएको छ। समाज गठनको दुई वर्ष पूरा भयो। यसबीचमा केही फलदायी अन्तरसंवाद, सन्देशमूलक र ज्ञानमूलक प्रवचन भए। हरेक क्षेत्रमा सुपरिचत व्यक्ति ल्याएर गराइएका प्रवचन कति सार्थक भए, त्यसको लेखाजोखा भएको छ कि छैन त ? समाजमा आबद्ध र उपस्थिति व्यक्ति वा दर्शकका लागि मात्र गरिएको प्रवचनले आदर्श शब्दको मान राख्न सक्छ कि सक्दैन ? हामीले समाजमार्फत दिन खोजेको सन्देश के हो ? कुनै अतिथि बोलाउने, ड्यास खडा गर्ने, सुकिलामुकिला अघि बस्ने, महिला र अन्य व्यक्ति तल बस्ने शैली आदर्श समाजको हुनु हुँदैन। शासनसत्तादेखि ठूला पार्टीमा समेत वर्ग विभाजनले समाज स्वतःस्फूर्त अघि बढ्न नसकिरहेको अवस्थामा हामी फरक रूपमा प्रस्तुत हुन सक्नुपर्छ। आदर्श समाज त्यस्तो होस् जसको आदर्श अरूले पछ्याऊन्। हरेक ठाउँमा यही संस्थाको उदाहरण दिऊन्। परम्परागत शैलीको सिको गरेर आदर्श समाज बन्न सक्दैन।"
सगरमाथामा फोहोर,"पछिल्ला वर्षहरूमा आरोहण टोली साना र छरिता भए पनि उचित व्यवस्थापन अभावले फोहोरको परिमाण बढ्दो छ सगरमाथाको आडमा सगरमाथाजत्तिकै अग्लो फोहोरको पहाड। सन् १९९३ मा टाइमले यस्तो कार्टुनसहित समाचार प्रकाशित गरेको देखेपछि नेपाली शेर्पाहरू दुःखी भए। विश्वका पर्वतारोहीहरूको गौरव र आकर्षण रहेको सर्वोच्च शिखर सगरमाथाको फोहोर व्यवस्थापन नभएको तथ्यले धेरैका आँखा खोलिदियो। आरोहणका लागि अहिलेसम्म ४० हजारभन्दा बढीले अनुमति लिएका र करिब ६ हजार मानिसले सफल आरोहण गरिसकेको सगरमाथाका बारेमा अन्तर्राष्ट्रिय सञ्चारमाध्यममा, एभरेस्ट द वल्र्डस् हाइएस्ट जंकयार्ड, पाइल अफ गार्वेज, स्काटर अफ ह्युमन डेड बडिज अन एभरेस्ट जस्ता शीर्षकहरूले डेढ दशकदेखि ठाउँ पाइरहेका छन्। हरेक वर्ष सगरमाथा आरोहणको याम सुरु भएर आरोहीहरू आउन थाल्दानथाल्दै फोहोरको विषयले विश्व बजार पिट्छ। सगरमाथा पदमार्गमा यत्रतत्र कोकाकोलाका बोतल तथा प्लास्टिकहरू पाइएकै कारण विदेशी सञ्चारमाध्यमले सगरमाथालाई कोकाकोला ट्रेल र प्लास्टिक ट्रेल को संज्ञासमेत दिएर प्रचारप्रसार गर्दै आइरहेका थिए। नेपालकै कार्यगत तथा नीतिगत कमजोरीका कारण अहिलेसम्म पनि सगरमाथाको अग्लाइसँगै जोडिएको फोहोरको कुख्यातिले बिराम पाउन सकेको छैन। यसै विषयलाई लिएर विभिन्न मञ्चहरूमा सरकारी अधिकारीहरूमाथि प्रश्नको झटारो हान्ने क्रम पनि जारी नै छ। हिलारीको सन्देश र सगरमाथामा फोहोर को प्रचारप्रसार सगरमाथाको पहिलो सफल आरोहण भएको ऐतिहासिक घटनाको स्मरण गर्दै सन् २००३ मा नेपाल सरकारले सगरमाथा स्वर्ण महोत्सव मनाउँदै थियो। सन् १९५३ मे २९ मा तेन्जिङ नोर्गे शेर्पा र एडमन्ड हिलारीले आरोहण गरेका थिए। विख्यात आरोहीहरू भेला भएको सगरमाथा क्षेत्रमा महोत्सवका विशिष्ट व्यक्तित्व सर एडमन्ड हिलारीले नाम्चेबाट सगरमाथालाई केही समय आराम गर्न दिनुपर्छ भन्ने सन्देश दिए। हिलारीको सन्देश सगरमाथामा बढेको फोहोरप्रति इंगित थियो। स्वर्ण महोत्सवको समाचार संकलनसम्प्रेषणका लागि भेला भएका संसारका ख्यातिप्राप्त सञ्चार संस्थाका प्रतिनिधिहरूका लागि सगरमाथाको फोहोर समाचारका लागि राम्रो मसाला बन्यो। फलस्वरूप सञ्चारमाध्यममा सगरमाथा आधार शिविरसम्म थुप्रिएको फोहोरको समाचारले प्रमुखता पायो। हुन त स्वर्ण महोत्सवको घटनापूर्व नै पनि सगरमाथामा फोहोरको समाचार सञ्चारमाध्यममा आउन थालिसकेको थियो। नेपाल पर्वतारोहण संघका पूर्वअध्यक्ष आङछिरिङ शेर्पा सम्झन्छन्, सन् १९९३ मा सगरमाथाको सबल र दुर्वल दुवै पक्षलाई केलाएर समाचार आयो। अमेरिकी म्यागाजिन टाइम ले एक साइड सगरमाथा र अर्को साइड सगरमाथाजत्तिकै अग्लो फोहोरको पहाड भयो भनेर समाचार छाप्यो। उक्त पत्रिकाले एकातिर सगरमाथाको फोटो र अर्काेतिर सगरमाथामा भएको फोहोरको कार्टुन छापेको थियो। त्यसबेला हामी शेर्पाहरू निकै दुःखी भयौं। यद्यपि त्यो समाचार सगरमाथामा भएको फोहोरबारेको तीतो यथार्थ थियो भन्ने पनि उनको ठम्याइ छ। स्वर्ण महोत्सव वर्ष अर्थात् सन् २००३ यता भने सगरमाथाको फोहोर निरन्तर समाचारको विषय बनिरहेको छ। संसारकै अग्लो छानो सगरमाथा प्रकृतिको एउटा अनुपम उपहार हो। यो नेपाल र नेपालीको गौरव हो। मानव जातिकै साझा सम्पत्ति हो। सगरमाथालाई डम्पिङ साइट र लावारिस लासहरूको मसानघाट बन्न दिनु हुँदैन। सगरमाथा क्षेत्रमा आरोहीको संख्या वृद्धिसँगै फोहोरको परिमाण पनि बढ्न थालेको हो। सन् १९५३ यता करिब ६ हजार स्वदेशी तथा विदेशीले सगरमाथाको सफल आरोहण गरेका छन्। नेपाल साइड (साउथकोल) बाट करिब १५ सय टोलीले आरोहण अनुमति प्राप्त गरेका छन्। तिब्बत साइड (नर्थकोल) बाट भने १२ सय समूहले आरोहण अनुमति पाएको अनुमानित आकडा छ। आरोहण अनुमतिअनुसार ६६ वर्षको अवधिमा ४० देखि ५० हजार ले सगरमाथा आरोहण अनुमति पाएको र करिब ६ हजार ले सफल आरोहण गरेको पर्वतारोहणविज्ञ तथा नेपाल पर्वतारोहण संघका पूर्वअध्यक्ष आङछिरिङ शेर्पा बताउँछन्। अमेरिकी पत्रकार इलिजावेथ हली (स्व) द्वारा स्थापित हिमालयन डाटाबेसमा नौ हजार १५९ टोलीका पाँच हजार २९४ जना सर्वोच्च शिखरमा पाइला राख्न सफल भएको उल्लेख छ। हिमालयन डाटाबेसले सगरमाथालगायतका हिमाल आरोहणको आधिकारिक तथ्यांकको अभिलेखीकरण गर्छ। सगरमाथा आरोही र आरोहण दलका सदस्यमध्ये केही सगरमाथा क्षेत्रबाट कहिल्यै फर्केनन्। आरोहण दलहरूद्वारा लगिएका कतिपय सामान फर्काइएनन्। फलस्वरूप सगरमाथा क्षेत्रमा फोहोर बढ्न थाल्यो। त्यसको हरहिसाब पनि भएन। सगरमाथा आरोहणको इतिहासमा सन् १९७३ को इटालियन सगरमाथा आरोहण दल सबैभन्दा ठूलो थियो। तीन हजार पाँच सयजना त भारी बोकेर आधार शिविरमा पुगेका थिए। १२६ टन सामान आधार शिविर लगिएको थियो। आधार शिविरभन्दा माथि सामान ओसार्न दुईवटा एमआई १७ हेलिकोप्टर प्रयोग गरिएको थियो। आरोहण दलका सदस्यहरू भिन्नै थिए। हेलिकोप्टरको ध्वनिले खुम्बु आइसफलमा हिमपहिरो नै गएको थियो। त्यो एक्सपिडिसन निकै महँगो पनि थियो। एक्सपिडिसनलाई नजिकबाट नियालेका पूर्वअध्यक्ष शेर्पा सुनाउँछन्। हालका वर्षहरूमा आरोहण टोली साना र छरिता भए पनि उचित व्यवस्थापन अभावले फोहोरको परिमाण बढ्दो छ। सगरमाथामा नया फोहोर नै बढी छ, सस्तो दरमा एक्सपिडिसन चलाउने तथा अल्पाइन शैली मा आरोहणमा जानेले फोहोर गर्ने गरेका छन्, उनी भन्छन्। दबिएका फोहोर सतहमा देखिँदै यस क्षेत्रमा विगतमा नदेखिएका लास तथा अन्य फोहोर पनि केही वर्षयता देखिन थालेका छन्। जलवायु परिवर्तनका कारण भएको तापमान वृद्धिले सगरमाथालगायत हिमशिखरहरूको हिउँ पग्लिने क्रम बढेपछि हिउँमा पुरिएका लास तथा फोहोर देखिन थालेका हुन्। अन्तर्राष्ट्रिय एकीकृत पर्वतीय विकास केन्द्र (इसिमोड) ले सार्वजनिक गरेको एक वैज्ञानिक प्रतिवेदन द हिन्दुकुश हिमालय एसेसमेन्टमाउन्टेन, क्लाइमेट चेन्ज, सस्टेनेबिलिटी एन्ड पिपल मा शताब्दीको अन्त्यसम्म विश्वको तापमान वृद्धि १५ डिग्री कायम रहेमा ३६ प्रतिशत र कार्बन उत्सर्जन स्थिति अहिलेकै जस्तो रहेमा ६४ प्रतिशत हिउँ पग्लने चेतावनी दिएको छ। हिउँ पग्लेपछि सगरमाथा क्षेत्रमा दबिएका लास तथा अन्य फोहोर सतहमा अझ बढी देखिने हुन्छ। २१ पटक सगरमाथा आरोहण गरेर कीर्तिमान राखेका आप्पा शेर्पा आरोहण क्रममा साउथकोलमा ससाना हिमताल र हिमनदीहरू बढेको देखेको जनाउँदै भन्छन्, सगरमाथाको क्याम्प २, ३ र ४ माथि पुराना फोहोर सतहमा देखिने क्रम बढ्दो छ। अन्य आरोही शेर्पा तथा विदेशीले पनि दबिएका पुराना फोहोर सतहमा देखिने क्रम बढ्न थालेको बताउँदै आएका छन्। सन् २०१० को सगरमाथा सफाइ अभियानका सदस्य तथा सगरमाथा आरोही पासाङ शेर्पाका सबैभन्दा बढी फोहोर साउथ कोलबाट माथिका भागमा रहेको र क्याम्प २ भन्दा माथिका फोहोर ल्याउन पनि निकै कठिन हुने बताउँछन्। अन्तर्राष्ट्रिय माउन्टेन गाइड तथा सगरमाथा आरोही लाक्पा शेर्पा पनि साउथकोलदेखि समिट (चुचुरो) सम्मको ८४८ मिटर दूरीमा बढी फोहोर रहेको र त्यहाँ भएका फोहोर र लासहरूले सगरमाथाको कुरूप पाटो देखाउने बताउँछन्। उनका अनुसार, ठूलो भूकम्प गएको वर्ष अधिकांश कम्पनीले पालहरू त्यसै छाडेर आए। ती फोहोरहरू सतहमै देखिन्छन्। प्लास्टिक, पुराना डोरी, विभिन्न क्यान फ्रुट, पुराना अक्सिजन बोतल तथा पाल सगरमाथाको क्याम्प २ बाट माथि बाटैभरि छन्। २० पटक सगरमाथा आरोहण गरेका अर्का आरोही पेम्बा दोर्जे पनि साउथकोल, साउथ समिट, हिलारी स्टेपसम्म मानिसका लासहरू छरिएर रहेका बताउँछन्। सगरमाथा आरोहणका क्रममा मृत्यु भएका आरोहीहरूको लास आधार शिविरभन्दा तल ल्याएर व्यवस्थापन गर्नुपर्ने दायित्व कम्पनीहरूको हो, तर दायित्व बहन हुन सकेको छैन। आरोहीहरू साउथकोल (क्याम्प ४) बाट राति ११ बजे शिखरतर्फ लाग्छन्। एकपटक रातको समयमा थाकेर साउथ समिटमा आराम गर्न अडेस लाग्दा लासमाथि बिसाएको दोर्जेको डरलाग्दो अनुभव छ। सन् १९९६ मा हिमआधीमा परी आठ आरोहीले ज्यान गुमाएको घटनालाई पर्वतारोहणको इतिहासमा ठूलो वियोगान्त घटना मानिन्छ। मे महिनाको १० र ११ मा आएको उक्त हिमआधीमा परी न्युजिल्यान्डका दुई, अमेरिकाका दुई, भारतका तीन र जापानका एक नागरिकको ज्यान गएको थियो। उक्त हिमआधीमा परी मृत्यु भएका अमेरिकी आरोही स्कट फिसरको लास सगरमाथाको बालकोनीमै लडिरहेको छ। सन् २०१४ मा खुम्बु आइसफलको हिमपहिरोमा परेर १६ जना शेर्पाले ज्यान गुमाए। अधिकांशको लास भेटिएन। सन् २०१५ मा विनाशकारी महाभूकम्पका कारण गएको हिमपहिरोमा परी १८ जनाले ज्यान गुमाए। सन् २०१९ को वसन्त ऋतुमा पनि ११ जनाले ज्यान गुमाए। केही लास मात्र फर्काइएका छन् र अधिकांश यसै छाडिएका छन्। सगरमाथामा हालसम्म २९५ जनाले ज्यान गुमाएको हिमालयन डाटाबेसमा उल्लेख छ। सगरमाथा आरोही तथा पर्वतारोहण ब्लगर एलेन आर्नेटले सन् १९२३ देखि १९९९ सम्म १७० र सन् २००० देखि २०१९ सम्म १३४ गरी कुल ३०४ जनाले सगरमाथामा ज्यान गुमाएको उल्लेख गरेका छन्। सगरमाथामा आठ हजार मिटरभन्दा माथिको ठूलो समस्या भनेकै छरिएर रहेका लास हुन्। बेलायतको एभरेस्ट रिकभरी नामक संस्थाले सगरमाथामा करिब दुई सय लास छरिएर रहेको जनाएको छ। सगरमाथामा मानव उत्सर्जित जैविक फोहोर पनि विकराल छ। सगरमाथाको अर्काे ठूलो समस्या भनेको मानिसहरूको मलमूत्र रहेको नेपाल पर्वतारोहण संघका पूर्वअध्यक्ष शेर्पा बताउँछन्। पानीको मुहान हिमालय पर्वतको हिउँसँगै मलमूत्र मिसिएर तल नदीमा पुग्छ। तल्लो तटका वासिन्दाले फोहोर पानी पिउनुपर्ने बाध्यता छ। बर्सेनि सालाखाला ५० आरोहण दलका करिब एक हजार मानिस सगरमाथामा ओहोरदोहोर गर्छन्। त्यो संख्याले प्रयोग गर्ने अस्थायी चर्पी भनेको ट्वाइलेट टेन्ट हो। त्यो आधार शिविरसम्म मात्रै हुन्छ। त्यहाँभन्दा माथि धेरैजसो खुला दिसापिसाब गर्नुपर्ने बाध्यता छ। आइस माथि दिसा गर्दा पहेंलो रङको हिउँ देखिन्छ। एकदुई कम्पनीले मात्रै ट्वाइलेट ब्याग प्रयोग गर्दै आएका छन्। यस्तो ब्याग आधार शिविर पुग्दा प्रतिगोटा २० अमेरिकी डलर पर्छ। सफाइ अभियानको करिब अढाइ दशक सन् १९९३ मा टाइम म्यागाजिनमा छापिएको सगरमाथाको फोहोरसम्बन्धी सामग्रीले सरोकारवालाहरूलाई नराम्रोसँग झस्कायो। पूर्वअध्यक्ष शेर्पाका अनुसार, त्यसको तीन वर्षपछि सन् १९९६ मा नेपाल सरकारले आधार शिविरसम्मको फोहोर संकलन गर्न ३६ जना आरोही शेर्पाको टोली सगरमाथा सफाइ अभियान भनेर खटायो। टोलीले आधार शिविरसम्म थुप्रिएका तीन हजार पाँच सय किलोग्राम फोहोर संकलन गर्यो। संकलनमा सबैभन्दा बढी बियरका बोतलहरू थिए। यस्तै, जापानी नागरिक केन नोगुचीले सगरमाथा सफाइ कार्यलाई अभियानकै रूपमा अगाडि बढाए। स्वयंसेवकहरूको साथ लिएर उनले सन् २००० मा सफाइ अभियान थालेका थिए। द गार्डियन ले सन् २००७ मे २९ मा जनाएअनुसार, सन् २००७ सम्ममा त्यस्तो अभियान पाँचपटक सञ्चालन गरियो र त्यसबाट दक्षिणी तथा उत्तरी मोहडा दुवैतर्फबाट गरी करिब नौ हजार किलोग्राम फोहोर संकलन गरियो। सातै महादेशका अग्ला हिमालहरूको आरोहण गरेका नोगुचीले सन् १९९९ मा सगरमाथाको आरोहण गरेका थिए। सन् २००७ मा नै सीएनएनलाई दिएको एक अन्तर्वार्तामा उनले सगरमाथामा जताततै फोहोर देखेपछि विश्वको अति विख्यात चुचुरोको सफाइ गर्ने र अरूलाई पनि त्यसबारे शिक्षा दिने आफूले निधो गरेको बताएका थिए। सन् २००८ मा एसियन ट्रेकिङले इको एभरेस्ट एक्सपिडिसन भनेर सफाइ अभियान सुरु गर्यो। यस टोलीमा सहभागीहरूले सगरमाथा आरोहणका साथै फोहोर संकलन गरी ल्याउने गर्छन्। ११ वर्षको अवधिमा करिब २० हजार किलोग्राम फोहोर संकलन गरी ल्याइएको एसियन टेकिङका अध्यक्ष आङछिरिङ शेर्पा बताउँछन्। यस्तै, छरिएर रहेका सातवटा लास ल्याइएका थिए। तीमध्ये तीन शेर्पाका र चार विदेशीका थिए। सो अभियानलाई सुरुमा इसिमोड, डब्लूडब्लूएफ र नेपाल पर्वतारोहण संघले सघाएका थिए। सन् २०१० मा ३१ जना सगरमाथा आरोहीको समूहले सगरमाथाको आठ हजार मिटरभन्दा माथिका क्षेत्रमा सफाइ अभियान सञ्चालन गर्यो। एक्सट्रिम एभरेस्ट एक्सपिडिसन २०१० नाम दिइएको अभियानमा लाग्ने खर्च नेपाल इन्भेस्टमेन्ट बैंकको नेतृत्वमा जुटाइएको थियो। समूहले आठ हजार मिटर माथिबाट एक हजार आठ सय किलोग्राम फोहोर र दुईवटा लास संकलन गरेर ल्यायो। अभियानले सरकार, आरोही र टेकिङ एजेन्सीहरूलाई सगरमाथाको फोहोरका विषयमा जिम्मेवार हुन अपिल पनि गर्यो। अभियानलगत्तै पर्यटन विभागले सन् २०११ को वसन्त ऋतुदेखि सगरमाथा आरोहणमा जाने स्वदेशी तथा विदेशीहरूले आठ किलोग्राम फोहोर ल्याउनुपर्ने नियम नै बनायो। त्यसले आरोहणमा जाने स्वदेशी तथा विदेशीहरूमा आफ्नो फोहोर फिर्ता ल्याउनुपर्ने चेतना मात्र जगाएन, फिर्ता ल्याउन बाध्य पनि बनायो। सन् २०११ मा सगरमाथा आरोही संघको नेतृत्वमा क्याम्प २ सम्म सगरमाथा सफाइ अभियान सञ्चालन गरियो। कुल २९ आरोही सम्मिलित अभियान टोलीले आधार शिविरदेखि आठ हजार सात सय मिटरसम्मको उचाइबाट ८१ मेट्रिक टन फोहोर संकलन गर्यो। अभियानमा संस्कृति, पर्यटन तथा नागरिक उड्डयन मन्त्रालय, इको हिमाललगायतका संघसंस्थाको संलग्नता थियो। सन् २०१९ को वसन्त ऋतुमा पर्यटन तथा नागरिक उड्डयन मन्त्रालय, पर्यटन विभाग, नेपाल पर्यटन बोर्ड, वन तथा वातावरण मन्त्रालय, प्रदेश १, सगरमाथा राष्ट्रिय निकुञ्ज नाम्चे, नेपाली सेना, नेपाल पर्वतारोहण संघ, खुम्बु पासाङल्हामु गाउँपालिका, सगरमाथा प्रदूषण नियन्त्रण समितिलगायतका सगरमाथा क्षेत्रका स्थानीय संघसंस्था र समुदायकोे संयुक्त प्रयासमा सगरमाथाको सरसफाइ अभियान सञ्चालन भयो। उक्त अभियान समूहले चार हजार ६९२ किलोग्राम फोहोर सगरमाथाको क्याम्प २ बाट र पाँच हजार ६९४ किलोग्राम फोहोर आधार शिविर र आसपास क्षेत्रबाट संकलन गरेको सगरमाथा प्रदूषण नियन्त्रण समितिका आर्थिक तथा प्रशासनिक अधिकृत निशान श्रेष्ठ बताउँछन्। समूहले आधार शिविर र क्याम्प २ मा रहेका चारवटा लास पनि संकलन गरी ल्याएको थियो। श्रेष्ठका अनुसार, स्थानीय सरकार, प्रदेश सरकार र संघीय सरकार तीनै तहको संलग्नता रहेको तथा वैशाख १ देखि जेठ २३ गतेसम्म चलेको सो सफाइ अभियानका लागि दुई करोड ७० लाख रुपैयाँ खर्च भएको थियो। श्रेष्ठका अनुसार, फोहोर संकलनका अतिरिक्त अन्य कार्य पनि भएका छन्। सगरमाथा प्रदूषण नियन्त्रण समितिको सक्रियतामा नाम्चेबजारमा प्रशोधन केन्द्र स्थापना गरिएको छ। सगरमाथाको फोहोरबाट स्याङबोचेमा म्युजियम बनाउन सुरु गरिएको छ। जल्ने फोहोरलाई नाम्चेमा व्यवस्थापन गर्ने र नजल्ने फोहोरलाई क्यारी मि ब्याक अभियानबाट लुक्ला पठाउन सुरु गरिएको छ। सगरमाथाको २४ पटक आरोहण गरेका विश्व कीर्तिमानी कामी रिता शेर्पा भने अभियानको गतिविधिप्रति सन्तुष्ट छैनन्। सरकारले सगरमाथा सफाइका नाममा करिब तीन करोड बजेट सकेको तर क्याम्प २ भन्दा माथि अझै फोहोर रहेकोमा उनको गुनासो छ। सफाइका नाममा दुईजना मान्छे पठाएर अरू आधार शिविरमै हल्लिएर बसेको उनको आरोप छ। सगरमाथा प्रदूषण नियन्त्रण समितिले हरेक आरोहीबाट पैसा असुल्ने मात्रै काम गरेको छ, उनले भने। सन् २०१९ को सफाइ अभियानले केही सकारात्मक सन्देश पनि प्रवाहित गरेको छ। पछिल्लो समय आरोहीहरूले अक्सिजनका खाली सिलिन्डरहरू संकलन गरेर ल्याउन थालेका छन्। अक्सिजनको व्यापार गर्ने पसलेहरूले एउटा सिलिन्डरको दुई सय अमेरिकी डलरसम्म दिन्छन्। उपाय छन्, सरकार जाग्नु र लाग्नुपर्छ एक दशकसम्म सगरमाथा आधार शिविरसम्मै पनि फोहोरको डंगुर देखिन्थ्यो। समयसमयमा चलाइएका सफाइ अभियानकै परिणाम हो, सगरमाथाको आधार शिविरसम्म विगतको जस्तो फोहोरको डंगुर छैन। आधार शिविरभन्दा माथिको सफाइ भने अझै पनि चुनौतीपूर्ण बनेको छ। स्थितिमा सुधारका लागि केही निश्चित कदम चालिनु आवश्यक छ। सरकारले सन् १९९४ बाटै सगरमाथा आरोहणमा जाने आरोहण दलसँग गार्बेज डिपोजिट भनेर चार हजार अमेरिकी डलर लिन थालेको हो। सगरमाथाबाट हाम्रो फोहोर यति हो भनेर ल्याएर काठमाडौं महानगरपालिकाको फोहोरमैला व्यवस्थापन महाशाखामा बुझाएपछि धरौटी फिर्ता हुन्छ। यद्यपि, यो कर्मकाण्डी प्रक्रिया भएको आरोहीहरूको भनाइ छ। सगरमाथाको २४ पटक आरोहण गरेका कामी रिता शेर्पा सरकारी अधिकारीहरूले सगरमाथाको आरोहण याममा आधार शिविरमा बसेर कडा नियमन नगर्दा फोहोर छाड्ने प्रवृत्ति नरोकिएको बताउँछन्। उनका अनुसार, सगरमाथामा फोहोर छाड्ने स्वदेशी होस् वा विदेशी आरोहण दलका सदस्यहरूलाई कडा कारबाही गर्नुपर्छ। त्यस्ता ट्रेकिङ कम्पनीहरूको धरौटी जफत गर्नुपर्छ। सात हजार मिटर तलका हिमालहरूको फोहोर व्यवस्थापनको जिम्मेवारी पाएको सगरमाथा प्रदूषण नियन्त्रण समिति (एसपीसीसी) ले पर्यटकीय याममा आधार शिविरसम्म फोहोर व्यवस्थापन गर्छ। सात हजार मिटरभन्दा अग्ला हिमालहरूको फोहोर व्यवस्थापनको दायित्व राज्यको हो। सगरमाथालगायत हिमालमा पनि हुने फोहोर व्यवस्थापनमा एसपीसीसीको महत्वपूर्ण भूमिका हुनुपर्छ। आरोहण दलहरूले एसपीसीसीलाई फोहोर बुझाउनुपर्छ र उसले गार्बेज डिपोजिट रिलिजका लागि सहमतिपत्र दिन्छ। आरोहीले फोहोर बुझाएबापत एसपीसीसीलाई प्रतिकिलो २४० अमेरिकी डलर तिर्नुपर्छ। यो विद्यमान व्यवस्था हो र प्रायजसो आरोहण दलका सदस्यहरूले आठ किलोग्रामभन्दा कमै फोहोर फिर्ता ल्याउने गरेका छन्। यसबाट झारा टार्ने प्रवृत्ति बढेको देखिन्छ। आफूले नेपाल सरकारलाई महगो आरोहण दस्तुर बुझाएका कारण फोहोरको जिम्मेवारी सम्बन्धित मन्त्रालयको हो भन्ने मनोविज्ञान विदेशी आरोहीहरूको देखिन्छ। क्लाइम्बिङ शेर्पाहरूमा पनि विदेशीका कारणले फोहोर बढेको हो र सफा गर्ने दायित्व गोराहरू को हो भन्ने सोच पाइन्छ। पूर्वअध्यक्ष शेर्पा फोहोर व्यवस्थापनबारे सरकारी सोच अदूरदर्शी भएको उल्लेख गर्दै गार्बेज डिपोजिट लाई गार्बेज व्यवस्थापन भनेर शुल्क लिनुपर्ने र प्रत्येक दुई वर्षमा सगरमाथाको सफाइ अभियान चलाइनुपर्ने बताउँछन्। पर्यटन नियममा सगरमाथा आरोहणका क्रममा मृत भएकाहरूको लासलाई आधार शिविरभन्दा तल झारी हिमनदीहरूलाई असर नपर्ने गरी व्यवस्थापन गर्नुपर्ने उल्लेख छ। यसमा राज्यले गम्भीर चासो दिनुपर्छ र लास झारेर व्यवस्थापन गर्नुपर्ने बाध्यकारी नियमलाई व्यवहारमा लागू गर्नुपर्छ। गएको वसन्त ऋतुमा चीन सरकारले सगरमाथाको उत्तरी मोहोडातर्फ सफाइ अभियान सञ्चालन गरेको थियो। सफाइ अभियान सञ्चालन गरेकाले आरोहण अनुमति पनि दिइएको थिएन। चीनले प्रत्येक दुई वर्षमा सगरमाथा सफाइ अभियान सञ्चालन गर्छ। आरोहण सिजनमा सीमित दललाई आरोहण अनुमति दिइन्छ। गार्बेज फी भनेर प्रत्येक आरोहण दलबाट एक हजार पाँच सय अमेरिकी डलर लिइन्छ। तिब्बत पर्वतारोहण संघले एकजना क्लाइन्ट बराबर एकजना शेर्पा अनिवार्य गरेको छ। त्यस्तै, आरोहणमा जानेले आठ किलोग्राम फोहोर अनिवार्य फिर्ता ल्याउनुपर्ने र नल्याए प्रतिकिलोग्राम एक सय अमेरिकी डलर जरिवाना तिर्नुपर्ने नियम छ। अफ्रिका महादेशको सबैभन्दा अग्लो हिमाल किलिमञ्जरो आरोहण गर्न जानेहरूले लैजाने सामानको मिहिन ढंगले चेक गरेर दर्ता गरेर पठाउने चलन छ। युरोप महादेशको अग्लो हिमाल माउन्ट ब्लंकमा दैनिक २५० जना चढ्न जान्छन्। त्यहाँ फोहोरको उचित व्यवस्थापन गरिएको छ। नेपालले पनि आरोहण दलका सदस्यहरूका सामान आधार शिविरमा दर्ता गर्ने र आरोहण सम्पन्न भएपछि ती सामान फिर्ता ल्याए वा ल्याएनन् भनेर कडाइसाथ जाँच गर्नुपर्छ। यसमा सम्पर्क अधिकृतहरूले महत्वपूर्ण भूमिका निर्वाह गर्न सक्छन्। आरोहण याममा सम्पर्क अधिकृतहरू आधार शिविरमा अनिवार्य बसेर आरोहण दलले फोहोरको सही व्यवस्थापन गरेनगरेको अनुगमन गर्नुपर्छ। सम्पर्क अधिकृत आधार शिविरसम्म नपुग्ने र पुगे पनि आरोहण अवधिभर नबस्ने प्रवृत्ति अन्त्य हुनुपर्छ। तीन हजार डलर र खाना बस्न र गेयर सम्बन्धित कम्पनीबाट लिएर घरमै बस्ने सम्पर्क अधिकृतहरूलाई दण्डित र इमानदारलाई पुरस्कृत गर्नु राज्यको दायित्व हो। सगरमाथा संसारकै अग्लो पानीको मुहान पनि हो। हिमालय पर्वतबाट बग्ने पानीमा एक अर्ब ४० करोड जनसंख्या आ िश्रत रहेको नेसनल जिओग्राफी को एउटा रिपोर्टमा उल्लेख छ। पानीको यो अमूल्य मुहान जोगाउनु सबैको दायित्व हो। मुहानबाट बगेको पानीमा मलमूत्रको मिसावट रोक्नु पनि त्यत्तिकै आवश्यक छ। यसका लागि सरकारले ट्वाइलेट ब्याग अनिवार्य प्रयोग गर्ने नीतिगत निर्णय लिएर कडाइसाथ लागू गराउनुपर्ने हुन्छ। नेपालको पर्वतीय पर्यटन (पर्वतारोहण) सुधार सुझाव समिति, २०७६ को अध्ययन तथा सुझाव प्रतिवेदन मा फोहोर व्यवस्थापनमा गर्नुपर्ने सुधार उपशीर्षकमा विभिन्न सुझाव दिइएका छन्। यी सुझाव र सरोकारवालाहरूको चासो, चिन्ता एवं सुझावलाई समेत ध्यानमा राखेर नेपाल सरकारले यस विषयमा स्पष्ट नीति बनाउन र त्यसलाई प्रभावकारी रूपमा कार्यान्वयन गर्न आवश्यक छ। अन्यथा विश्वमञ्चमा सगरमाथामा फोहोरको यक्षप्रश्नले कहिल्यै छाड्ने छैन। संसारकै अग्लो छानो सगरमाथा प्रकृतिको एउटा अनुपम उपहार हो। यो नेपाल र नेपालीको गौरव हो। मानव जातिकै साझा सम्पत्ति हो। सगरमाथालाई डम्पिङ साइट र लावारिस लासहरूको मसानघाट बन्न दिनु हुँदैन।"
महिला उम्मेदवारका सकस,"मंसिर १४ गते देशका विभिन्न ५० स्थानमा उपनिर्वाचन हुँदैछ। कास्की २ मा प्रतिनिधिसभाको निर्वाचन, बागलुङ २ को प्रदेशसभा २, भक्तपुर १ को प्रदेशसभा १ र दाङ ३ को प्रदेशसभा २ मा निर्वाचन हुन लागेको हो। त्यस्तै स्थानीय तहअन्तर्गत विभिन्न ४६ स्थानमा निर्वाचन हुँदैछ। निर्वाचन आयोगका अनुसार धरान उपमहानगरपालिकामा नगर प्रमुखको निर्वाचन हुनेछ। यसका साथै केही गाउँपालिकाका प्रमुख, उपप्रमुख र वडाध्यक्षका लागि उपनिर्वाचन हुँदैछ। स्थानीय तहमा हुने निर्वाचनका लागि निर्वाचन आयोगले कात्तिक २७ गते उम्मेदवारको मनोनयन पत्र दर्ता गर्ने समय तोकेको छ। प्रतिनिधिसभा र प्रदेशसभाका लागि भने कात्तिक २१ गते मनोनयन पत्र दर्ता भइसकेको छ। आयोगले उपनिर्वाचन निर्देशिका २०७६ र निर्वाचन कार्यतालिका सार्वजनिक गरिसकेको छ। उपनिर्वाचनको कार्यतालिका सार्वजनिक भएसँगै तयारी तीव्र बनेको छ। दलहरू उम्मेदवारको टुंगो लगाउन प्रयासरत छन्। निर्वाचनमा महिला सहभागिता समान हुनुपर्छ भन्ने माग उठ्ने गरेको छ। प्रमुख पदमा महिलालाई टिकट नदिनु दलहरूका पुरानै चरित्र हुन्। भोट माग्ने बेलामा महिला समानता र आमा तथा दिदीबहिनीको शक्तिको प्रशंसा गर्ने तर जिम्मेवारी दिने बेलामा विश्वास गरिहाल्ने अवस्था अझै बन्न सकेको छैन। दलहरूले महिलाको प्रतिनिधित्व कति गर्छन् भन्ने आमचासोको विषय छ। निर्वाचनमा उम्मेदवार बन्न महिलालाई जति सकस हुन्छ, त्यत्तिकै सकस निर्वाचन प्रचारप्रसारमा पनि हुने गरेको छ। चुनावमा जित्नकै लागि बढी पैसा खर्च गर्ने प्रवृत्ति बढ्दो छ। कार्यकर्तामा पैसा बाँड्ने र भोट किन्न सक्ने उम्मेदवारले चुनाव जित्ने गरेका छन्। पैसामुखी चुनाव भएकाले चुनाव जितेर नेतृत्वमा पुग्ने सपना महिला उम्मेदवारका लागि आकाशको फलजस्तै भइरहेको छ। २०७४ मा भएको स्थानीय तहको निर्वाचनमा प्रमुख र उपप्रमुखमध्ये एकमा महिला अनिवार्य गरियो। त्यस्तै वडास्तरमा समेत महिला सदस्य अनिवार्य राखियो। कोटा पुर्याउनकै लागि महिलालाई पद दिएका दलहरूले अझै पनि महिलाको सिर्जनशीलता र लगनशीलतामा विश्वास गर्दैनन्। तर, स्थानीय तहको निर्वाचनपछि मेयर, उपमेयर, वडाध्यक्षलगायतको भूमिकामा महिलाले राम्रो काम गरेर देखाइरहेका छन्। स्थानीय तहको न्यायिक समितिमा बसेर झैझगडा, वादविवाद मिलाउन पनि महिला सक्षम देखिएका छन्। महिलाले नेतृत्व गरेका स्थानीय तहमा विकास निर्माणका कामले गति लिएका छन्। पैसामुखी चुनाव भएकाले जितेर नेतृत्वमा पुग्ने सपना महिला उम्मेदवारका लागि आकाशको फलजस्तै भइरहेको छ। तर निर्वाचनमा उम्मेदवारी पाउन पार्टीभित्रै ठूलै लडाइँ गर्नुपर्ने अवस्था छ। संविधानले राज्यका सबै निकायमा ३३ प्रतिशत महिला सहभागिता हुनुपर्ने व्यवस्था गरेको छ। दलहरूले पनि ३३ प्रतिशत महिला सहभागिता स्वीकार गरेको छ, तर त्यो व्यवहारतः लागू हुन सकेको छैन। सामाजिक दृष्टिकोणले समेत महिलाका लागि निर्वाचन लड्नु निकै कठिन देखिन्छ। महिलालाई हेर्ने दृष्टिकोण नै बदलिन सकेको छैन। महिला घरधन्दाकै लागि जन्मिएका हुन् भन्ने दृष्टिकोण छ। हिँडडुल गर्न, खाना र खाजा खर्चको व्यवस्थापन गर्न समस्या भोग्नुपरेको कतिपय महिला उम्मेदवारको तीतो अनुभव छ। महिला उम्मेदवारले चुनाव जित्नु भनेको हड्डी चपाउनुभन्दा गाह्रो हुने अनुभव सुनाउँछिन् नेकपाकी सांसद माया ज्ञवाली। उनी भन्छिन्, राजनीतिमा लाग्ने महिलाले घरव्यवहारका काम, परिवार र समाजको असहयोग त छँदै छ, त्यसमाथि आर्थिक समस्यासँग पनि जुध्नुपर्ने हुन्छ। ज्ञवालीका अनुसार पुरुषले जस्तो स्वतन्त्रतापूर्वक प्रचारमा हिँड्न पनि सकिँदैन। महिलाहरू औपचारिक कार्यक्रमबाहेक अनौपचारिक भेटघाट, छलफलमा कम सहभागी हुने गर्छन्। नेताको पहँुच, शक्ति र सम्पत्ति हेरेर कार्यकर्ताले पनि त्यहीअनुसारको व्यवहार गर्ने गरेका छन्। त्यस्तै आफ्नै दलबाट पनि महिला नेतृले उचित सहयोग पाउन सकेका छैनन्। महिलालाई चुनाव खर्च व्यवस्थापन गर्न समस्या हुने गरेको हुन्छ उनले भनिन्, सबैतिरको व्यवस्थापन आफैंले गर्नुपर्दा सकस हुने गर्छ। नेपाली कांग्रेसकी नेतृ सरिता प्रसाईंको अनुभव पनि कम सकसपूर्ण छैन। महिला भन्नासाथ यसले के जित्ली र ? कसले भोट दिन्छ र भन्ने सोच आम मानिसको हुने गरेको उनको अनुभव छ। पार्टीको पकड क्षेत्रमा महिलालाई टिकट नै नदिने गरेको बताउँदै उनले महिलालाई कोटा पुर्याउनका लागि मात्रै पार्टीले अघि सार्ने गरेको आरोप लगाइन्। उनले भनिन्, आर्थिक रूपले सम्पन्न हुनसके हिम्मत र आँट लिएर अघि बढ्यो भने असम्भव हुँदैन। कर्णाली प्रदेशकी उपसभामुख पुष्पा मगरको निर्वाचन अनुभव पनि त्यस्तै छ। सानैदेखि राजनीतिमा लागेकी उनी पटकपटक चुनाव लडिन्। एक त महिलाले राजनीति गर्छु भन्दा कुनै पनि परिवारले सहयोग गर्दैन। ऋणमा कसैले पत्याउँदैन, उनले भनिन्, परिवारका सदस्यले सहयोग नगरेपछि चुनाव प्रचारमा हिँड्न कठिन हुन्छ। राजनीति सामाजिक सम्बन्धका आधारमा सफल हुने बताउँदै उनले महिला उम्मेदवारलाई अनौपचारिक भेटघाटमा कम देखिने गरेको बताइन्। उनका अनुसार, एउटै कार्यक्रममा एउटै विचार राखे पनि महिलाको कम र पुरुष नेताको बढी चर्चा हुने गर्छ। यस्तै चुनाव प्रचारका लागि आवश्यक पर्ने सामग्री लैजान, गाडीभाडा, खाजा खर्चमै ठूलो धनराशि खर्च हुन्छ। चुनाव लडेर जित्नु सकसपूर्ण काम भएको उनी बताउँछिन्। राजपा नेपालकी नेतृ रम्भा मि श्र भन्छिन्, मधेसी समुदायमा धेरै मतदाताले सही र गलत उम्मेदवार पहिचान गर्न सक्दैनन्। मधेसमा गाउँका महिला तथा पुरुष निकै कम पढेका र गाउँका अगुवाले जे भन्यो त्यही मान्ने प्रवृत्ति अहिलेसम्म छ। गत वर्षको स्थानीय निर्वाचनमा वीरगन्ज महानगरपालिकाको उपमेयर पदमा चुनाव लडेकी मि श्रले मधेसी समुदायबाट राजनीतिमा आउँदा एउटा छुट्टै चुनौती सामना गर्नुपरेको बताइन्। कट्टर धार्मिक परम्परा र पुरुषप्रधान समाजमा मधेसी महिलालाई चुनाव प्रचारमा बाहिर निस्कन गाह्रो पर्ने गरेको छ, उनले भनिन्। पछिल्लो समय पैसा र शक्तिको आडमा पार्टीले गलत मान्छेलाई टिकट दिने परिपाटीले चुनाव निकै भड्किलो बन्दै गइरहेको उनको धारणा छ। उनी भन्छिन्, आर्थिक रूपमा कमजोर तर बलियो राजनीतिक पृष्ठभूमि भएका उम्मेदवारले चुनाव लड्न नसक्ने अवस्था बढ्दै गएको छ। नेकपाकी सांसद रामकुमारी झाँक्री चुनावका बेला महिला उम्मेदवारलाई सञ्चारमाध्यमले सहयोग नगरेको आरोप लगाउँछिन्। भर्खर राजनीतिक पहँुच बनाउँदै गरेका, विकट दुर्गमबाट चुनाव लडेका महिला मिडियाको आँखामा कहिल्यै आँखामा पर्दैनन् , उनले भनिन्।"
सागको तयारी बुझन ओलम्पिक काउन्सिलको टोली पोखरामा,"पोखरा : १३ औँ दक्षिण एसियाली खेलकुद (साग)को नेपालको तयारी तथा आयोजनाबारे जानकारी लिन दक्षिण एसियाली ओलम्पिक काउन्सिल र सेफ दि मिसनको टोली शनिबार पोखरा आइपुगेको छ। नेपालमा मंसिर १५ देखि २४ गतेसम्म सागको आयोजना हुँदै छ। सागको अन्तिम तयारीका लागि काठमाडौंको बैठक र खेल स्थलको अनुगमन सकेर टोली पोखरा आइपुगेको हो। सागमा सहभागी हुने सातै राष्ट्रका ओलम्पिकका प्रतिनिधि तथा सेफ द मिसनको टोली पोखरामा साग तयारीबारे जानकारी लिन तथा अनुगमनका लागि पोखरा आएको हो। टोलीसँगै नेपाल ओलम्पिक कमिटीका अध्यक्ष तथा प्रतिनिधिसभा सदस्य जीवनराम श्रेष्ठ र राष्ट्रिय खेलकुद परिषद्का सदस्य सचिव रमेशकुमार सिलवालसमेत सँगै पोखरा आएका छन्। टोलीले आइतबार १३ औं साग पोखरासँग संयुक्त बैठक बसेर साग तयारीका बारेमा जानकारी लिने नेपाल ओलम्पिक कमिटीका उपाध्यक्ष तेज गुरुङले जानकारी दिए। टोलीमा भारत, वंगालादेश, पाकिस्तान, भुटान, श्रीलंका र मालदिभ्सका ओलम्पिक कमिटी सदस्य सहभागी थिए। सागअन्तर्गत पोखरामा ९ खेल हुने भनिए पनि प्याराग्लाइडिङ खेल नहुने अवस्थामा पुगेको छ। सागमा सहभागी हुने कुनै पनि राष्ट्रमा प्याराग्लाइडिङ खेलको आधिकारिक खेल संस्था नहुँदा सबै राष्ट्रहरुले अन्तिम समयमा आएर प्याराग्लाइडिङमा सहभागी नहुने जानकारी दिएका छन्।"
न्युजिल्यान्डमाथि इङ्ल्यान्डको फराकिलो जित,"नापियर : भ्रमणकारी टोली इङ्ल्यान्डले शुक्रबार सम्पन्न चौथो टीट्वेन्टी अन्तर्राष्ट्रिय क्रिकेट प्रतियोगितामा न्युजिल्यान्डलाई ७६ रनको फराकिलो अन्तरले हराएको छ। इङ्ल्यान्डको जितसँगै पाँच खेलको शृंखला पनि २२ को बराबरीमा पुगेको छ। शृंखलाको पाँचौं तथा अन्तिम खेल आगामी आइतबार अकल्यान्डमा खेलिने छ। टस हारी पहिलो ब्याटिङको निम्तो पाएको इङ्ल्यान्डले निर्धारित ओभरमा तीन विकेट गुमाएर दुई सय ४१ रनको विशाल योगफल तयार पार्यो। अन्तर्राष्ट्रिय टीट्वेन्टी क्रिकेटमा इङ्ल्यान्डले बनाएको यो सबैभन्दा ठूलो स्कोर हो। समग्रमा भने अन्तर्राष्ट्रिय टीट्वेन्टी क्रिकेटमा यो १४औं ठूलो स्कोर हो। केवल ५८ रनमा दुई विकेट गुमाएको इङ्ल्यान्डको स्कोरलाई डेविड मलान र कप्तान इयोन मोर्गनले बलियो स्थितिमा पुर्याएका थिए। यी दुवैले टोलीका लागि १२२ ओभरमा एक सय ८२ रनको साझेदारी गरे। टीट्वेन्टी क्रिकेटमा इङ्ल्यान्डको यो सबैभन्दा ठूलो साझेदारी पनि हो। शतकीय पालि खेलेका मलानले टोलीका लागि अविजित एक सय तीन रनको योगदान गरे। प्रारम्भदेखि नै आक्रामक रूपमा प्रस्तुत भएका ३२ वर्षीय मलानले केवल ५१ बलमा ६ छक्का र नौ चौका पनि प्रहार गरे। टीट्वेन्टी क्रिकेटमा उनले बनाएको यो पहिलो शतक पनि हो। यसअघि टीट्वेन्टी क्रिकेटमा उनको उच्च स्कोर ७८ रन थियो। उनले ४८ बलमा शतक पूरा गरेका थिए। मलान म्यान अफ दी म्याच पनि घोषित भए। उनी टीट्वेन्टी क्रिकेटमा शतक प्रहार गर्ने इङ्ल्यान्डका दोस्रो ब्याट्सम्यान हुन्। यसअघि टीट्वेन्टी क्रिकेटमा इङ्ल्यान्डका लागि एलेक्स हल्सले शतक बनाएका थिए। कप्तान मोर्गनले पनि टोलीका लागि ९१ रनको योगदान गरे। मोर्गनले केवल ४१ बलको सामना गरी सात छक्का र सात चौका हिर्काए। ३३ वर्षीय मोर्गनले पनि टीट्वेन्टी क्रिकेटमा बनाएको यो सर्वाधिक रन हो। यसअघि उनले टीट्वेन्टी क्रिकेटमा अविजित ८५ रन बनाएका थिए। इङ्ल्यान्डका लागि ओपनर ब्याट्सम्यान टम बेन्टनले ३१ र जोनी बेयरस्टले आठ रन जोडेका थिए। घरेलु टोली न्युजिल्यान्डका बलर मिचेल सान्टनरले दुई र टिम साउथीले एक विकेट लिए। जवाफी ब्याटिङमा ओर्लिएको न्युजिल्यान्डले भने १६५ ओभरमा अलआउट हुनुअघि एक सय ६५ रनमात्र बनाउन सक्यो। न्युजिल्यान्डका लागि कप्तान टिम साउथीले सर्वाधिक ३९ रन बनाए। ओपनर ब्याट्सम्यान कोलिन मुनरोले ३० र मार्टिन गप्टिलले २७ रन थपे। रोस टेलरले १४ र मिचेल सान्टनरले १० रन जोडे। न्युजिल्यान्डका अन्य ब्याट्सम्यानले भने दोहोरो संख्यामा रन बनाउन सकेनन्। इङ्ल्यान्डका लेग स्पिनर म्याट पार्किन्सन एक्लैले चार विकेट लिए। क्रिस जोर्डनले दुई विकेट हात पारे। साम कुर्रन, टम कुर्रन र प्याट ब्राउनले पनि एकएक विकेट लिए।"
एमसीसीसँग नेपालको लज्जास्पद हार,"काठमाडौं : टी२० क्रिकेटमा मेरिलेबोन क्रिकेट क्लब (एमसीसी) सँग नेपालले लज्जास्पद हार व्यहोरेको छ । शनिबार एमसीसी विरुद्ध त्रिवि अन्तर्राष्ट्रिय क्रिकेट मैदानमा रोहित पौडेलको कप्तानीमा उत्रिएको नेपाल ११३ रनले हारेको हो । नेपाल बलिङ र ब्याटिङ दुबैमा कमजोर देखियो । १९० रनको लक्ष्य पछ्याउने क्रममा १३१ ओभरमै अलआउट हुँदै मात्र ७६ रन जोड्न सक्यो । नेपालका लागि रशिद खानले सर्वाधिक १८ रन जोडे । १६ बलको सामना गरेका उनले १ छक्का र २ चौका हिर्काए । त्यस्तै सन्दीप जोराले १६ रन बनाए भने कुशल भुर्तेलले नेपालको खातामा १४ रन थपे । यसअघि पहिलो ब्याटिङ गरेको एमसीसीले निर्धारित २० ओभरमा ७ विकेट गुमाउँदै १८९ रन जोड्यो । ठूलो योगफल तयार गर्ने क्रममा एमसीसीका लागि ओपनर बीली गोडलम्यानले अर्धशतक बनाए । विष्फोटक ब्याटिङ गरेका उनले ३० बलको सामना गर्दै ४ छक्का र ४ चौकाको मद्दतमा ५४ रन बनाए । त्यस्तै अर्का ओपनर मिलर हमोन्डले १३ बलमा ३३ रन जोडे भने एड योङले ४२ रनको योगदान गरे । नेपालका लागि रशिद खानले ३ विकेट लिए । ४ ओभर बलिङ गरेका उनले २८ रन खर्चिए । त्यस्तै कमलसिंह ऐरी, जितेन्द्र मुखिया र अबिनाश बोहराको नाममा ११ विकेट रह्यो भने सुशन भारीले १ विकेट लिए । यसअघि नेपाल भ्रमणमा रहेको विश्वकै सबभन्दा पुरानो क्रिकेट क्लब एमसीसी विरुद्ध नेपाली यू१९ टिम एक दिवसीय खेलमा पराजित भएको थियो । त्यस्तै दोस्रो खेलमा सिनियर टोली भने विजयी भएको थियो । प्रथम श्रेणीको तिन दिवसीय खेलमा नेपाल २०८ रनले पराजित भएको थियो ।"
नेपालको फराकिलो हार,"काठमाडौं : मेरिलेबोन क्रिकेट क्लब (एमसीसी) विरुद्धको तीनदिवसीय क्रिकेटमा नेपाल दुई सय आठ रनको फराकिलो अन्तरले पराजित भएको छ। कीर्तिपुरस्थित त्रिवि क्रिकेट मैदानमा शुक्रबार एमसीसीले दिएको तीन सय ९३ रनको लक्ष्य पछ्याएको नेपाल ४०३ ओभरमा एक सय ८४ रनमा समेटिएको थियो। नेपालका लागि दोस्रो पालीमा सोमपाल कामीले ५१ रनको अर्धशतकीय पाली खेले। यस्तै राजु रिजालले ३१ रन जोड्दा सन्दीप लामिछानेले २५ रन बनाए। यसैगरी आरिफ शेखले १९, करण केसीले १८, शरद भेषावकरले १४, कप्तान ज्ञानेन्द्र मल्लले ६ रन बनाए। एमसीसीले दोस्रो पालीमा ६ विकेटको क्षतिमा एक सय ८१ रन बनाउँदै पाली समाप्तिको घोषणा गरेको थियो। एमसीसीका लागि बिली गोडलम्यानले ३९, टम वेस्ट्लीले ३४, एड योङले ३१ र विल रोड्सले ३० रन बनाए। नेपालका करण केसीले तीन विकेट लिए। यस्तै सोमपाल कामी, ललितनारायण राजवंशी र पवन सर्राफले एकएक विकेट हात पारे। नेपालले पहिलो पालीमा एक सय ५३ रन मात्रै बनाएपछि दुई सय ११ रनले पछि परेको थियो। एमसीसीले पहिलो पालीमा तीन सय ६४ रन बनाएको थियो। नेपालले करिब १४ वर्षपछि घरेलु मैदानमा फस्ट क्लास क्रिकेट खेलेको हो। नेपालले पछिल्लो पटक सन् २००५ मा यूएईविरुद्ध आईसीसीले मान्यता दिएको फस्ट क्लास क्रिकेट खेलेको थियो। नेपालले टीट्वेन्टी क्रिकेट खेल्नेछ। टीट्वेन्टी खेल शनिबार हुनेछ। यसअघि भएको एकदिवसीयमा नेपालले एमसीसीलाई ५ विकेटले हराएको थियो। नेपाली क्रिकेट विकासको लागि तयार गरेको लिगेसी टुरअन्तर्गत एमसीसी टोली नेपाल आएको हो। नेपाली क्रिकेट विकासको लागि एमसीसीले गत वर्षको साउनमा लिगेसी टुरको घोषणा गरेको थियो।"
जित्यो अस्ट्रेलियाले शृंखला,पर्थ : पाकिस्तानविरुद्घको तेस्रो तथा अन्तिम टीट्वेन्टी अन्तर्राष्ट्रिय क्रिकेटमा पनि अस्ट्रेलिया विजयी भएको छ। घरेलु टोली अस्ट्रेलियाले शुक्रबार सम्पन्न तेस्रो खेलमा पाकिस्तानलाई १० विकेटले हरायो। जितसँगै अस्ट्रेलियाले तीन खेलको शृंखला पनि २० ले आफ्नो पोल्टामा पार्यो। पहिलो खेल अनिर्णित रूपमा सकिएको थियो भने दोस्रो खेलमा अस्ट्रेलिया विजयी भएको थियो। तेस्रो खेलमा टस हारी पहिले ब्याटिङको निम्तो पाएको पाकिस्तानले निर्धारित ओभरमा आठ विकेट गुमाएर एक सय ६ रन बनायो। जवाफी ब्याटिङमा ओर्लिएको अस्ट्रेलियाले ११५ ओभरमै कुनै पनि विकेट नगुमाई एक सय नौ रन बनाउँदै विजयलक्ष्य पार गर्यो। अस्ट्रेलियाका लागि कप्तान एरोन फिन्चले अर्धशतक बनाए। फिन्चले अविजित ५२ रन जोडे। उनले केवल ३६ बलको सामना गरी तीन छक्का र चार चौका हिर्काए। अर्का ओपनर डेभिड वार्नरले पनि अविजित ४८ रन बनाए। उनले ३५ बलको सामना गरी दुई छक्का र चार चौका हिर्काए। त्यसअघि पहिले ब्याटिङ गरेको भ्रमणकारी टोली पाकिस्तानका लागि दुई ब्याट्सम्यानले मात्र दोहोरो संख्यामा रन बनाउन सके। इफ्तिखार अहमदले ४५ रन बनाए। उनले ३७ बलको सामना गरी ६ चौका हिर्काए। ओपनर ब्याट्सम्यान इमाम उल हकले टोलीको खातामा १४ रन थपे। अन्य ब्याट्सम्यानले भने दोहोरो संख्यामा रन बनाउन सकेनन्। अस्ट्रेलियन बलर केन रिचर्डसनले तीन विकेट हात पारे। मिचेल स्टार्क र सिन एबोटले पनि दुईदुई विकेट लिए। अर्को एक विकेट एस्टन अगरले लिए। उक्त खेलमा चार ओभरमा केवल १४ रन दिएर दुई विकेट लिएका अस्ट्रेलियाका सिन एबोट म्यान अफ दी म्याच घोषित भए। उनले दुई क्याच पनि लिएका थिए। अस्ट्रेलियाका स्टिभन स्मिथ प्लेयर अफ दी म्याच घोषित भए।अस्ट्रेलियाविरुद्ध ब्याटिङ गर्दै पाकिस्तानका मोहमद हस्नैन।
१३ औं साग तोकिएकै मितिमा हुने निश्चित,काठमाडौं : १३ औं संस्करणको दक्षिण एसियाली खेलकुद (साग) मंसिर १५ देखि २४ गतेसम्म हुने निश्चित भएको छ। शनिबार काठमाडौंमा बसेको सात देशका ओलम्पिक कमिटी अध्यक्षको बैठकले तोकिएकै मितिमा गर्ने निर्णय लिएको हो। नेपाल सरकारले खेल हुनु एक साता अगाडि सम्पूर्ण भौतिक संरचना निर्माण गर्ने प्रतिवद्धता गरेसँगै तोकिएकै समयमा खेल हुने निश्चित भएको हो। दशरथ रंगशाला पुननिर्माणमा ढिला भएकै कारण मंसिर ३ गते तय भएको नेपाल र कुवेतबीचको फुटबल नहुने भएपछि साग हुनेमा पनि शंका उठेको थियो। सागका सम्पूर्ण खेल काठमाडौंको दशरथ रंगशाला र पोखरामा हुनेछन्। यसैगरी सागको १४औं संस्करण पाकिस्तानलाई आयोजना गर्न दिने निर्णय पनि भएको छ। तोकिएको समयमा पाकिस्तानले आयोजना गर्न नसके माल्दिभ्स र श्रीलंकालाई संयुक्त रूपमा आयोजना गर्न दिने निर्णयसमेत बैठकले गरेको छ। १३ औं संस्करणको सागमा २७ वटा खेल समावेश गरिएका छन्। सबै खेलमा नेपालले मात्र भाग लिन लागेको छ। त्यस्तै भारतले १७ खेलमा मात्र भाग लिने जनाएको छ। क्रिकेटमा भारतसँगै पाकिस्तानले पनि भाग नलिने जनाएको छ।
अछाममा ठूलो धनराशीको भलिबल प्रतियोगिता,"अछाम : अछाममा जिल्लाकै सबैभन्दा ठूलो धनराशीको राष्ट्रिय पुरुष खुल्ला भलिबल प्रतियोगिता शुक्रबारबाट साँफेबगरमा सुरुभएको छ। साँफेबगर सामुदायिक सिकाई केन्द्रको आयोजनामा प्रतियोगिता शुक्रबारबाट सुरु भएको हो । प्रतियोगिताको राष्ट्रिय सभा सदस्य शेरबहादुर कुँवरले उद्घाटन गरे। खेलमा प्रथम पुरस्कार एक लाख ७५ हजार, द्वितीय पुरस्कार १ लाख र तृतीय पुरस्कार ५० हजार रहेको छ । पर्यटन वर्ष २०२० को उपलक्ष्यमा आन्तरिक पर्यटन प्रवर्द्धन गर्ने उदेश्यले प्रतियोगिता आयोजना गरिएको केन्द्रका अध्यक्ष शिलोज कुवरले बताए । उनले भने जिल्लामा पछिल्लो समय क्रिक्रेट प्रतियोगिता धेरै हुन थाल्यो तर भलिबल खेल हराउँदै जान लाग्यो त्यसैले यसको आयोजना गरेका हांै। जिल्लामा भलिबलमा राष्ट्रिय स्तरका खेलाडी भएको र उनीहरुलाई निरन्तरता दिन प्रतियोगिताले महत्वपूर्ण भूमिका खेल्ने अध्यक्ष कुँवरले बताए । जिल्लामा प्रतियोगिता आयोजना भएकोमा आफू जस्ता भलिबल खेलाडीहरु निकै हौसला मिलेको खेलाडी सञ्जय भाटले बताए । जिल्लामा पछिल्लो समय खेलकुदमा गतिविधि बढेका छन्। प्रतियोगिताका लागि ८ टिम दर्ता भएको आयोजकले जानकारी दिएका छन् । भलिबल प्रतियोगिता कार्तिक २५ गतेसम्म चल्नेछ ।"
अन्नपूर्ण गोल्डकप : नेपाल पुलिस बाहिरियो,"झापा : चर्च ब्वाइज युनाइटेड झापाको बिर्तामोडमा जारी अन्नपूर्ण हाम्रो अन्तर्राष्ट्रिय गोल्डकपको फाइनलमा प्रवेश गरेको छ। नेपाल पुलिस क्लबलाई पराजित गर्दै चर्च ब्वाइज उपाधि नजिक पुगेको हो। चर्च ब्वाइजले पुलिसलाई १० गोलको झिनो गोल अन्तरले पराजित। शनिबार भएको अन्तिम सेमिफाइनल खेलमा चर्च ब्वाइजका तर्फबाट पहिलो हाफमा निर्णायक गोल भएको थियो। पहिलो हाफमै अग्रता लिने अवसर पुलिसले गुमाएको थियो। खेलको २३औँ मिनेटमा पुलिसले पेनाल्टी सुटको अवसर पाएको थियो। वान भर्सेज वानमा चर्च ब्वाइजका कप्तान विष्णु सुनुवारले पुलिसका सुमन लामालाई तानेर लडाएपछि पेनाल्टी पाएको थियो। तर, पेनाल्टी सुटमा सुमनकै प्रहारलाई चर्च ब्वाइजका गोलरक्षक विनय श्रेष्ठले उत्कृष्ट बचाउ गरेपछि पुलिसको दुर्भाग्य सुरुवात भएको थियो। त्यसको ३ मिनेटपछि खेलमा चर्च ब्वाइज अग्रता बनायो। खेलको २६ औँ मिनेटमा सुनील खड्काले गोल गरेर चर्च ब्वाइजलाई अग्रता दिलाए। उसका लागि भुवन बस्नेतको हेडरलाई पुलिसका गोलरक्षक शत्रुधन चौधरीले भली गरेर बचाउने प्रयास गर्दा भएको रिबाउन्ड बललाई सुनिल खड्काले गोलपोस्टको दिशा दिएका थिए। खेलको ५४औँ मिनेटमा पुलिस १० खेलाडीमा समेटिएको थियो। वान भर्सेज वानमा चर्च ब्वाइजका भुवन बस्नेतलाई लडाएपछि पुलिसका अन्जन राईलाई मुख्य निर्णायक प्रकाश श्रेष्ठले रातो कार्ड देखाएर मैदान बाहिर पठाएका थिए। रातो कार्ड प्रतियोगिताकै पहिलो हो। खेलमा दुवै टोलीले आक्रामक खेल प्रस्तुत गरेका थिए। पाएको अवसरलाई सदुपयोग गर्न नसक्दा अधिकांश प्रहार गोलमा परिणत हुन सकेन। खेलको म्यान अफ द म्याच निर्णायक गोलकर्ता चर्च ब्वाइजका सुनिल खड्का घोषित भए। उनले नगद १० हजार प्राप्त गरे। १० वटा टिम सहभागी गोल्डकपमा सोमबार त्रिुभवन आर्मी क्लबले चर्च ब्वाइजसँग फाइनल खेलमा भिड्नेछ। गोल्डकपको विजेताले नगद १२ लाख ५० हजार पाउँदा उपविजेताले नगद ६ लाख २५ हजारसहित ट्रफी पाउनेछ।"
अन्नपूर्ण गोल्डकप : नेपाल पुलिस बाहिरियो,"झापा : चर्च ब्वाइज युनाइटेड झापाको बिर्तामोडमा जारी अन्नपूर्ण हाम्रो अन्तर्राष्ट्रिय गोल्डकपको फाइनलमा प्रवेश गरेको छ। नेपाल पुलिस क्लबलाई पराजित गर्दै चर्च ब्वाइज उपाधि नजिक पुगेको हो। चर्च ब्वाइजले पुलिसलाई १० गोलको झिनो गोल अन्तरले पराजित। शनिबार भएको अन्तिम सेमिफाइनल खेलमा चर्च ब्वाइजका तर्फबाट पहिलो हाफमा निर्णायक गोल भएको थियो। पहिलो हाफमै अग्रता लिने अवसर पुलिसले गुमाएको थियो। खेलको २३औँ मिनेटमा पुलिसले पेनाल्टी सुटको अवसर पाएको थियो। वान भर्सेज वानमा चर्च ब्वाइजका कप्तान विष्णु सुनुवारले पुलिसका सुमन लामालाई तानेर लडाएपछि पेनाल्टी पाएको थियो। तर, पेनाल्टी सुटमा सुमनकै प्रहारलाई चर्च ब्वाइजका गोलरक्षक विनय श्रेष्ठले उत्कृष्ट बचाउ गरेपछि पुलिसको दुर्भाग्य सुरुवात भएको थियो। त्यसको ३ मिनेटपछि खेलमा चर्च ब्वाइज अग्रता बनायो। खेलको २६ औँ मिनेटमा सुनील खड्काले गोल गरेर चर्च ब्वाइजलाई अग्रता दिलाए। उसका लागि भुवन बस्नेतको हेडरलाई पुलिसका गोलरक्षक शत्रुधन चौधरीले भली गरेर बचाउने प्रयास गर्दा भएको रिबाउन्ड बललाई सुनिल खड्काले गोलपोस्टको दिशा दिएका थिए। खेलको ५४औँ मिनेटमा पुलिस १० खेलाडीमा समेटिएको थियो। वान भर्सेज वानमा चर्च ब्वाइजका भुवन बस्नेतलाई लडाएपछि पुलिसका अन्जन राईलाई मुख्य निर्णायक प्रकाश श्रेष्ठले रातो कार्ड देखाएर मैदान बाहिर पठाएका थिए। रातो कार्ड प्रतियोगिताकै पहिलो हो। खेलमा दुवै टोलीले आक्रामक खेल प्रस्तुत गरेका थिए। पाएको अवसरलाई सदुपयोग गर्न नसक्दा अधिकांश प्रहार गोलमा परिणत हुन सकेन। खेलको म्यान अफ द म्याच निर्णायक गोलकर्ता चर्च ब्वाइजका सुनिल खड्का घोषित भए। उनले नगद १० हजार प्राप्त गरे। १० वटा टिम सहभागी गोल्डकपमा सोमबार त्रिुभवन आर्मी क्लबले चर्च ब्वाइजसँग फाइनल खेलमा भिड्नेछ। गोल्डकपको विजेताले नगद १२ लाख ५० हजार पाउँदा उपविजेताले नगद ६ लाख २५ हजारसहित ट्रफी पाउनेछ।"
न्युजिल्यान्डमाथि इङ्ल्यान्डको फराकिलो जित,"नापियर : भ्रमणकारी टोली इङ्ल्यान्डले शुक्रबार सम्पन्न चौथो टीट्वेन्टी अन्तर्राष्ट्रिय क्रिकेट प्रतियोगितामा न्युजिल्यान्डलाई ७६ रनको फराकिलो अन्तरले हराएको छ। इङ्ल्यान्डको जितसँगै पाँच खेलको शृंखला पनि २२ को बराबरीमा पुगेको छ। शृंखलाको पाँचौं तथा अन्तिम खेल आगामी आइतबार अकल्यान्डमा खेलिने छ। टस हारी पहिलो ब्याटिङको निम्तो पाएको इङ्ल्यान्डले निर्धारित ओभरमा तीन विकेट गुमाएर दुई सय ४१ रनको विशाल योगफल तयार पार्यो। अन्तर्राष्ट्रिय टीट्वेन्टी क्रिकेटमा इङ्ल्यान्डले बनाएको यो सबैभन्दा ठूलो स्कोर हो। समग्रमा भने अन्तर्राष्ट्रिय टीट्वेन्टी क्रिकेटमा यो १४औं ठूलो स्कोर हो। केवल ५८ रनमा दुई विकेट गुमाएको इङ्ल्यान्डको स्कोरलाई डेविड मलान र कप्तान इयोन मोर्गनले बलियो स्थितिमा पुर्याएका थिए। यी दुवैले टोलीका लागि १२२ ओभरमा एक सय ८२ रनको साझेदारी गरे। टीट्वेन्टी क्रिकेटमा इङ्ल्यान्डको यो सबैभन्दा ठूलो साझेदारी पनि हो। शतकीय पालि खेलेका मलानले टोलीका लागि अविजित एक सय तीन रनको योगदान गरे। प्रारम्भदेखि नै आक्रामक रूपमा प्रस्तुत भएका ३२ वर्षीय मलानले केवल ५१ बलमा ६ छक्का र नौ चौका पनि प्रहार गरे। टीट्वेन्टी क्रिकेटमा उनले बनाएको यो पहिलो शतक पनि हो। यसअघि टीट्वेन्टी क्रिकेटमा उनको उच्च स्कोर ७८ रन थियो। उनले ४८ बलमा शतक पूरा गरेका थिए। मलान म्यान अफ दी म्याच पनि घोषित भए। उनी टीट्वेन्टी क्रिकेटमा शतक प्रहार गर्ने इङ्ल्यान्डका दोस्रो ब्याट्सम्यान हुन्। यसअघि टीट्वेन्टी क्रिकेटमा इङ्ल्यान्डका लागि एलेक्स हल्सले शतक बनाएका थिए। कप्तान मोर्गनले पनि टोलीका लागि ९१ रनको योगदान गरे। मोर्गनले केवल ४१ बलको सामना गरी सात छक्का र सात चौका हिर्काए। ३३ वर्षीय मोर्गनले पनि टीट्वेन्टी क्रिकेटमा बनाएको यो सर्वाधिक रन हो। यसअघि उनले टीट्वेन्टी क्रिकेटमा अविजित ८५ रन बनाएका थिए। इङ्ल्यान्डका लागि ओपनर ब्याट्सम्यान टम बेन्टनले ३१ र जोनी बेयरस्टले आठ रन जोडेका थिए। घरेलु टोली न्युजिल्यान्डका बलर मिचेल सान्टनरले दुई र टिम साउथीले एक विकेट लिए। जवाफी ब्याटिङमा ओर्लिएको न्युजिल्यान्डले भने १६५ ओभरमा अलआउट हुनुअघि एक सय ६५ रनमात्र बनाउन सक्यो। न्युजिल्यान्डका लागि कप्तान टिम साउथीले सर्वाधिक ३९ रन बनाए। ओपनर ब्याट्सम्यान कोलिन मुनरोले ३० र मार्टिन गप्टिलले २७ रन थपे। रोस टेलरले १४ र मिचेल सान्टनरले १० रन जोडे। न्युजिल्यान्डका अन्य ब्याट्सम्यानले भने दोहोरो संख्यामा रन बनाउन सकेनन्। इङ्ल्यान्डका लेग स्पिनर म्याट पार्किन्सन एक्लैले चार विकेट लिए। क्रिस जोर्डनले दुई विकेट हात पारे। साम कुर्रन, टम कुर्रन र प्याट ब्राउनले पनि एकएक विकेट लिए।"
सागको तयारी बुझन ओलम्पिक काउन्सिलको टोली पोखरामा,"पोखरा : १३ औँ दक्षिण एसियाली खेलकुद (साग)को नेपालको तयारी तथा आयोजनाबारे जानकारी लिन दक्षिण एसियाली ओलम्पिक काउन्सिल र सेफ दि मिसनको टोली शनिबार पोखरा आइपुगेको छ। नेपालमा मंसिर १५ देखि २४ गतेसम्म सागको आयोजना हुँदै छ। सागको अन्तिम तयारीका लागि काठमाडौंको बैठक र खेल स्थलको अनुगमन सकेर टोली पोखरा आइपुगेको हो। सागमा सहभागी हुने सातै राष्ट्रका ओलम्पिकका प्रतिनिधि तथा सेफ द मिसनको टोली पोखरामा साग तयारीबारे जानकारी लिन तथा अनुगमनका लागि पोखरा आएको हो। टोलीसँगै नेपाल ओलम्पिक कमिटीका अध्यक्ष तथा प्रतिनिधिसभा सदस्य जीवनराम श्रेष्ठ र राष्ट्रिय खेलकुद परिषद्का सदस्य सचिव रमेशकुमार सिलवालसमेत सँगै पोखरा आएका छन्। टोलीले आइतबार १३ औं साग पोखरासँग संयुक्त बैठक बसेर साग तयारीका बारेमा जानकारी लिने नेपाल ओलम्पिक कमिटीका उपाध्यक्ष तेज गुरुङले जानकारी दिए। टोलीमा भारत, वंगालादेश, पाकिस्तान, भुटान, श्रीलंका र मालदिभ्सका ओलम्पिक कमिटी सदस्य सहभागी थिए। सागअन्तर्गत पोखरामा ९ खेल हुने भनिए पनि प्याराग्लाइडिङ खेल नहुने अवस्थामा पुगेको छ। सागमा सहभागी हुने कुनै पनि राष्ट्रमा प्याराग्लाइडिङ खेलको आधिकारिक खेल संस्था नहुँदा सबै राष्ट्रहरुले अन्तिम समयमा आएर प्याराग्लाइडिङमा सहभागी नहुने जानकारी दिएका छन्।"
१३ औं साग तोकिएकै मितिमा हुने निश्चित,काठमाडौं : १३ औं संस्करणको दक्षिण एसियाली खेलकुद (साग) मंसिर १५ देखि २४ गतेसम्म हुने निश्चित भएको छ। शनिबार काठमाडौंमा बसेको सात देशका ओलम्पिक कमिटी अध्यक्षको बैठकले तोकिएकै मितिमा गर्ने निर्णय लिएको हो। नेपाल सरकारले खेल हुनु एक साता अगाडि सम्पूर्ण भौतिक संरचना निर्माण गर्ने प्रतिवद्धता गरेसँगै तोकिएकै समयमा खेल हुने निश्चित भएको हो। दशरथ रंगशाला पुननिर्माणमा ढिला भएकै कारण मंसिर ३ गते तय भएको नेपाल र कुवेतबीचको फुटबल नहुने भएपछि साग हुनेमा पनि शंका उठेको थियो। सागका सम्पूर्ण खेल काठमाडौंको दशरथ रंगशाला र पोखरामा हुनेछन्। यसैगरी सागको १४औं संस्करण पाकिस्तानलाई आयोजना गर्न दिने निर्णय पनि भएको छ। तोकिएको समयमा पाकिस्तानले आयोजना गर्न नसके माल्दिभ्स र श्रीलंकालाई संयुक्त रूपमा आयोजना गर्न दिने निर्णयसमेत बैठकले गरेको छ। १३ औं संस्करणको सागमा २७ वटा खेल समावेश गरिएका छन्। सबै खेलमा नेपालले मात्र भाग लिन लागेको छ। त्यस्तै भारतले १७ खेलमा मात्र भाग लिने जनाएको छ। क्रिकेटमा भारतसँगै पाकिस्तानले पनि भाग नलिने जनाएको छ।
अछाममा ठूलो धनराशीको भलिबल प्रतियोगिता,"अछाम : अछाममा जिल्लाकै सबैभन्दा ठूलो धनराशीको राष्ट्रिय पुरुष खुल्ला भलिबल प्रतियोगिता शुक्रबारबाट साँफेबगरमा सुरुभएको छ। साँफेबगर सामुदायिक सिकाई केन्द्रको आयोजनामा प्रतियोगिता शुक्रबारबाट सुरु भएको हो । प्रतियोगिताको राष्ट्रिय सभा सदस्य शेरबहादुर कुँवरले उद्घाटन गरे। खेलमा प्रथम पुरस्कार एक लाख ७५ हजार, द्वितीय पुरस्कार १ लाख र तृतीय पुरस्कार ५० हजार रहेको छ । पर्यटन वर्ष २०२० को उपलक्ष्यमा आन्तरिक पर्यटन प्रवर्द्धन गर्ने उदेश्यले प्रतियोगिता आयोजना गरिएको केन्द्रका अध्यक्ष शिलोज कुवरले बताए । उनले भने जिल्लामा पछिल्लो समय क्रिक्रेट प्रतियोगिता धेरै हुन थाल्यो तर भलिबल खेल हराउँदै जान लाग्यो त्यसैले यसको आयोजना गरेका हांै। जिल्लामा भलिबलमा राष्ट्रिय स्तरका खेलाडी भएको र उनीहरुलाई निरन्तरता दिन प्रतियोगिताले महत्वपूर्ण भूमिका खेल्ने अध्यक्ष कुँवरले बताए । जिल्लामा प्रतियोगिता आयोजना भएकोमा आफू जस्ता भलिबल खेलाडीहरु निकै हौसला मिलेको खेलाडी सञ्जय भाटले बताए । जिल्लामा पछिल्लो समय खेलकुदमा गतिविधि बढेका छन्। प्रतियोगिताका लागि ८ टिम दर्ता भएको आयोजकले जानकारी दिएका छन् । भलिबल प्रतियोगिता कार्तिक २५ गतेसम्म चल्नेछ ।"
एमसीसीसँग नेपालको लज्जास्पद हार,"काठमाडौं : टी२० क्रिकेटमा मेरिलेबोन क्रिकेट क्लब (एमसीसी) सँग नेपालले लज्जास्पद हार व्यहोरेको छ । शनिबार एमसीसी विरुद्ध त्रिवि अन्तर्राष्ट्रिय क्रिकेट मैदानमा रोहित पौडेलको कप्तानीमा उत्रिएको नेपाल ११३ रनले हारेको हो । नेपाल बलिङ र ब्याटिङ दुबैमा कमजोर देखियो । १९० रनको लक्ष्य पछ्याउने क्रममा १३१ ओभरमै अलआउट हुँदै मात्र ७६ रन जोड्न सक्यो । नेपालका लागि रशिद खानले सर्वाधिक १८ रन जोडे । १६ बलको सामना गरेका उनले १ छक्का र २ चौका हिर्काए । त्यस्तै सन्दीप जोराले १६ रन बनाए भने कुशल भुर्तेलले नेपालको खातामा १४ रन थपे । यसअघि पहिलो ब्याटिङ गरेको एमसीसीले निर्धारित २० ओभरमा ७ विकेट गुमाउँदै १८९ रन जोड्यो । ठूलो योगफल तयार गर्ने क्रममा एमसीसीका लागि ओपनर बीली गोडलम्यानले अर्धशतक बनाए । विष्फोटक ब्याटिङ गरेका उनले ३० बलको सामना गर्दै ४ छक्का र ४ चौकाको मद्दतमा ५४ रन बनाए । त्यस्तै अर्का ओपनर मिलर हमोन्डले १३ बलमा ३३ रन जोडे भने एड योङले ४२ रनको योगदान गरे । नेपालका लागि रशिद खानले ३ विकेट लिए । ४ ओभर बलिङ गरेका उनले २८ रन खर्चिए । त्यस्तै कमलसिंह ऐरी, जितेन्द्र मुखिया र अबिनाश बोहराको नाममा ११ विकेट रह्यो भने सुशन भारीले १ विकेट लिए । यसअघि नेपाल भ्रमणमा रहेको विश्वकै सबभन्दा पुरानो क्रिकेट क्लब एमसीसी विरुद्ध नेपाली यू१९ टिम एक दिवसीय खेलमा पराजित भएको थियो । त्यस्तै दोस्रो खेलमा सिनियर टोली भने विजयी भएको थियो । प्रथम श्रेणीको तिन दिवसीय खेलमा नेपाल २०८ रनले पराजित भएको थियो ।"
नेपालको फराकिलो हार,"काठमाडौं : मेरिलेबोन क्रिकेट क्लब (एमसीसी) विरुद्धको तीनदिवसीय क्रिकेटमा नेपाल दुई सय आठ रनको फराकिलो अन्तरले पराजित भएको छ। कीर्तिपुरस्थित त्रिवि क्रिकेट मैदानमा शुक्रबार एमसीसीले दिएको तीन सय ९३ रनको लक्ष्य पछ्याएको नेपाल ४०३ ओभरमा एक सय ८४ रनमा समेटिएको थियो। नेपालका लागि दोस्रो पालीमा सोमपाल कामीले ५१ रनको अर्धशतकीय पाली खेले। यस्तै राजु रिजालले ३१ रन जोड्दा सन्दीप लामिछानेले २५ रन बनाए। यसैगरी आरिफ शेखले १९, करण केसीले १८, शरद भेषावकरले १४, कप्तान ज्ञानेन्द्र मल्लले ६ रन बनाए। एमसीसीले दोस्रो पालीमा ६ विकेटको क्षतिमा एक सय ८१ रन बनाउँदै पाली समाप्तिको घोषणा गरेको थियो। एमसीसीका लागि बिली गोडलम्यानले ३९, टम वेस्ट्लीले ३४, एड योङले ३१ र विल रोड्सले ३० रन बनाए। नेपालका करण केसीले तीन विकेट लिए। यस्तै सोमपाल कामी, ललितनारायण राजवंशी र पवन सर्राफले एकएक विकेट हात पारे। नेपालले पहिलो पालीमा एक सय ५३ रन मात्रै बनाएपछि दुई सय ११ रनले पछि परेको थियो। एमसीसीले पहिलो पालीमा तीन सय ६४ रन बनाएको थियो। नेपालले करिब १४ वर्षपछि घरेलु मैदानमा फस्ट क्लास क्रिकेट खेलेको हो। नेपालले पछिल्लो पटक सन् २००५ मा यूएईविरुद्ध आईसीसीले मान्यता दिएको फस्ट क्लास क्रिकेट खेलेको थियो। नेपालले टीट्वेन्टी क्रिकेट खेल्नेछ। टीट्वेन्टी खेल शनिबार हुनेछ। यसअघि भएको एकदिवसीयमा नेपालले एमसीसीलाई ५ विकेटले हराएको थियो। नेपाली क्रिकेट विकासको लागि तयार गरेको लिगेसी टुरअन्तर्गत एमसीसी टोली नेपाल आएको हो। नेपाली क्रिकेट विकासको लागि एमसीसीले गत वर्षको साउनमा लिगेसी टुरको घोषणा गरेको थियो।"
जित्यो अस्ट्रेलियाले शृंखला,पर्थ : पाकिस्तानविरुद्घको तेस्रो तथा अन्तिम टीट्वेन्टी अन्तर्राष्ट्रिय क्रिकेटमा पनि अस्ट्रेलिया विजयी भएको छ। घरेलु टोली अस्ट्रेलियाले शुक्रबार सम्पन्न तेस्रो खेलमा पाकिस्तानलाई १० विकेटले हरायो। जितसँगै अस्ट्रेलियाले तीन खेलको शृंखला पनि २० ले आफ्नो पोल्टामा पार्यो। पहिलो खेल अनिर्णित रूपमा सकिएको थियो भने दोस्रो खेलमा अस्ट्रेलिया विजयी भएको थियो। तेस्रो खेलमा टस हारी पहिले ब्याटिङको निम्तो पाएको पाकिस्तानले निर्धारित ओभरमा आठ विकेट गुमाएर एक सय ६ रन बनायो। जवाफी ब्याटिङमा ओर्लिएको अस्ट्रेलियाले ११५ ओभरमै कुनै पनि विकेट नगुमाई एक सय नौ रन बनाउँदै विजयलक्ष्य पार गर्यो। अस्ट्रेलियाका लागि कप्तान एरोन फिन्चले अर्धशतक बनाए। फिन्चले अविजित ५२ रन जोडे। उनले केवल ३६ बलको सामना गरी तीन छक्का र चार चौका हिर्काए। अर्का ओपनर डेभिड वार्नरले पनि अविजित ४८ रन बनाए। उनले ३५ बलको सामना गरी दुई छक्का र चार चौका हिर्काए। त्यसअघि पहिले ब्याटिङ गरेको भ्रमणकारी टोली पाकिस्तानका लागि दुई ब्याट्सम्यानले मात्र दोहोरो संख्यामा रन बनाउन सके। इफ्तिखार अहमदले ४५ रन बनाए। उनले ३७ बलको सामना गरी ६ चौका हिर्काए। ओपनर ब्याट्सम्यान इमाम उल हकले टोलीको खातामा १४ रन थपे। अन्य ब्याट्सम्यानले भने दोहोरो संख्यामा रन बनाउन सकेनन्। अस्ट्रेलियन बलर केन रिचर्डसनले तीन विकेट हात पारे। मिचेल स्टार्क र सिन एबोटले पनि दुईदुई विकेट लिए। अर्को एक विकेट एस्टन अगरले लिए। उक्त खेलमा चार ओभरमा केवल १४ रन दिएर दुई विकेट लिएका अस्ट्रेलियाका सिन एबोट म्यान अफ दी म्याच घोषित भए। उनले दुई क्याच पनि लिएका थिए। अस्ट्रेलियाका स्टिभन स्मिथ प्लेयर अफ दी म्याच घोषित भए।अस्ट्रेलियाविरुद्ध ब्याटिङ गर्दै पाकिस्तानका मोहमद हस्नैन।

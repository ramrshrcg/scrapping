शीर्षक,विवरण
मानसिक तन्दुरुस्तीका सूत्र,"मानसिक स्वास्थ्य व्यक्तिको जीवनस्तर तथा कार्य क्षमतासँग सम्बन्धित संवेदनशील विषय हो। सुनिन्छ बलिउडमा सफल भनिएका केही हस्ती डिप्रेसनको सिकार भएका छन्। प्रत्येक चारजनामध्ये एकजना जीवनको कुनै पनि एउटा अवस्थामा मानसिक रोगबाट ग्रस्त हुने गरेको विश्व स्वास्थ्य संगठनको तथ्यांक छ। विश्व स्वास्थ्य संगठन सन् २०२१ सम्ममा सबैभन्दा बढी संख्यामा मानिस ग्रसित भएको रोगको बरीयतामा डिप्रेसन दोस्रो स्थानमा रहेको छ। तथ्यांकले विकसित हँुदै गएको मानव सभ्यताको मानचित्रमा मानसिक समस्या चुनौतीपूर्ण रहेको इंकित गर्छ। विज्ञान र प्रविधिकोे विकासले मानिसको जीवनयापनमा विगतको तुलनामा सहजतापूर्ण बनाइदिए पनि मानसिक दुःख भने बढाएको यथार्थ नकार्न सकिँदैन। यसका केही कारण छन्। हरेक व्यक्ति जीवनलाई सहज बनाउन अनवरत प्रयासरत छ। जब मानिसले भौतिक उपलब्धि हासिल गर्दै जान्छ, त्यसको सीधा प्रभाव उसको दैनिक तालिकामा पर्छ। उसले गर्ने कार्यबाट श्रम र समयको बचत हुन जान्छ। सामान्यतया हाम्रा आँखा टम्म मिलेका वस्तुमा भन्दा छिटो भत्केबिग्रेका वस्तुमा जान्छ भने हाम्रो मन एउटाले गरेको थुप्रै प्रशंसा छाडी अर्कोले गरेको आलोचना गएर अड्किन्छ। तसर्थ सुविधासम्पन्न भई फारो भएको श्रम र समयलाई सृजनशील कार्यमा लगाउनुपर्छ। नत्र श्रम र समय खराब कर्मतिर मोडिनेछ। जस्तो खान नहुने कुरा खान्छ, नबोल्नुपर्ने बोल्छ र नसोच्नुनपर्ने सोच्छ। यस्तै कर्मले एक दिन मानिसको जीवन असन्तुलित हुन पुग्छ। भौतिक रूपमा सुविधासम्पन्न नहुँदासम्म व्यक्ति त्यसको पछाडि दौडिरहेको हुन्छ। जब मानिसलाई सांसारिक उपलब्धि हाँसिल हुँुदै जान्छ तब सँगसँगै खुसी त आउँछन् तर सबै क्षणिक। मिराजको पछाडि मृग दौडेजस्तो भौतिक उपलब्धिको पछाडि दौडिँदा मानव जीवनको अधिकांश समय र ऊर्जा सकिन्छ। त्यसो गर्दा केही उपलब्धि पनि हासिल हुन्छन् तर स्थायी आनन्द र खुसी प्राप्त हुँुदैन। अनि मानिसले कुरा बुझ्छ, यसरी स्थायी आनन्द र खुसी प्राप्त हुँदो रहेनछ, विस्तारै आफूभित्रै शून्यताको महसुस हुन थाल्छ। जीवनभरको प्रयास र उपलब्धि सबै नित्कृष्ट लाग्न थाल्छन्। आफू हुनुकोे कुनै मोल देख्दैन मानिस। विस्तारै मन निराशातिर लाग्छ। यस्तो निराशाले मानसिक समस्यातर्फ धकेल्दै लैजान्छ। सम्यक महत्वाकांक्षा उत्पादनशील हुन्छन् किनकि सम्यक महत्वाकांक्षाले मानिसलाई भोलिको आशामा आज अझ चेष्टा गर्न ऊर्जा दिएको हुन्छ। तर महत्वाकांक्षा सम्यक नभई उच्च भइदियो भने अनुत्पादक मात्र नभई हानि पुर्याउने खालका हुन्छन्। उच्च महत्वाकांक्षीले आज देखेकै हँुदैन। भोलि मात्र देख्नेलाई आफूसँग आज केको खानी छ त्यो थाहा पनि हुँुदैन। त्यसैले आज आफूसँग भएको वस्तुबाट आनन्द लिन सक्दैन। उसले सधैं आफूसँग नभएको कुरा मात्र देख्छ र त्यसैको पछि दौडिरहन्छ। जीवनको अधिकांश समय आफूसँग नभएको वस्तुको पछि दौडिँदादौडिँदा, दौडिरहने नै बानी बस्छ। संसारभरका सबै वस्तु उसको अगाडि टक्र्याउँदा पनि उक्त व्यक्ति आनन्दित हुँुदैन। किनकि उसले आनन्दित हुन सिकेकै छैन, जानेकै छैन। झट्टै उससँग के छैन खोजिहाल्छ, असन्तोषको दौडतिर लागिहाल्छ। यस्तो असन्तुलित दौडले मानिसलाई आनन्द भोगबाट मात्र वञ्चित गर्दैन, मानसिक असन्तुलनतिर लैजान्छ। सुविधाजनक ढंगले आफूभन्दा कमजोरलाई मद्दत गर्दा करुणा भाव जीवन्त रहेछ भन्ने प्रमाणित हुन्छ। हामी हुनुको औचित्य बोध गराउँछ। दैनिक जीवनमा क्यालोरी आवश्यकता ः व्यक्तिको उमेर, उसले गर्ने शारीरिक श्रमअनुसार फरकफरक हुने भए पनि सामान्यतया एक वयस्क व्यक्तिनिम्ति दैनिक २४०० क्यालोरी आवश्यक हुन्छ। तसर्थ हामीले खानाबाट कति क्यालोरी लिइरहेका छौं र त्यति क्यालोरी लिनु आवश्यक छ कि छैन सचेत भएर भोजन ग्रहण गर्नुपर्छ। आरामको माध्यमबाट पनि हामीले ऊर्जा प्राप्त गरिरहेका हुन्छौं। एक स्वास्थ्य वयस्कलाई ६ घन्टाको पूर्ण निद्रा आवश्यकता पर्छ। तर निद्रा स्तरीय हुनुपर्छ, राम्ररी निदाउन सकिएन भने १० घन्टा बिछ्यौनामा पल्टिँदा पनि आराम पुग्दैन। तसर्थ सकेसम्म निद्रा लागेपछि मात्र बिछ्यौनामा जाने र निद्राले छोड्नासाथ बिछ्यौना छाड्ने बानी स्वस्थकर हुन्छ। श्वासप्रश्वासको माध्यमबाट पनि हामीलाई ऊर्जा प्राप्त हुन्छ। पहिलो कुरो त श्वास लिने वातावरणमा प्रदूषण कम होस्। त्यसैगरी श्वास लिँदा र छोड्दा छोटो र हल्का होइन कि बरु सकेसम्म लामोे र गहिरो हुनुपर्छ। यस्तो प्रकारको श्वासप्रश्वासले शारीरिक रूपमा स्वस्थ र मानसिक रूपमा स्थिर रहन सहयोग गर्छ। तसर्थ, याद भएसम्म घर, कार्यालय, पार्क जहाँ रहँदा पनि गहिरो र लामो श्वासप्रश्वास लिनुपर्छ। सन्तुलित जीवनका लागि समय पनि व्यवस्थापन पनि उत्तिकै महत्वपूर्ण छ। समयतालिका बनाएर त्यसको अनुसरण गर्नु, समयको व्यवस्थापन गर्ने सबैभन्दा उत्तम तरिका हो। सन्तुलित दैनिक तालिकानिम्ति पहिले २४ घन्टालाई तीन भाग लगाउनुहोस्। पहिलो आठ घन्टामध्ये ६ घन्टा स्तरीय निद्रानिम्ति तथा एक घन्टा शारीरिक व्यायाम तथा एक घन्टा ध्यान साधना वा योगनिम्ति छुट्ट्याउनुहोस्। दोस्रो आठ घन्टा पेसागत कामनिम्ति छुट्ट्याउनुहोस्। तेस्रो आठ घन्टामध्ये पाँच घन्टा घरायसी काम तथा एक घन्टा दैनिक घरका केटाकेटी, वृद्धवृद्धा र परिवारका अन्य सदस्यसँग कुराकानी गर्न, अनुभव साटासाट गर्न र दुई घन्टा आफ्नो रुचिको काम गर्न छुट्ट्याउनुहोस्। यसरी तयार गरेको तालिकाको अनुसरण गर्र्दा अनावश्यक कृत्यमा संलग्न हुने सम्भावना रहँदैन भने आवश्यक कृत्य पनि छुट्दैनन्। आफू मात्र सकारात्मक भएर पुग्दैन। हामीले दैनिक जीवनमा सकारात्मक दृष्टिकोण नभएका मानिससँग पनि अन्तरक्रिया गरिरहनुपर्छ। घटनापरिघटना पनि सधैं सकारात्मक हुँदैनन्। यसले हाम्रो आन्तरिक शान्तिलाई खल्बलाइदिन सक्छन् तसर्थ मनलाई सकारात्मक राखिरहन नियमित सकारात्मक दृष्टिकोणको टोनिक लिइरहनुपर्छ। यसको निम्ति समय छुट्ट्याउनु पर्दैन। यस कृत्यलाई दैनिकीमै समायोजन गर्न सकिन्छ। जस्तै हरेक दिन आफ्नो दैनिकी सुरु गर्नुअघि प्रार्थना गर्ने। कार्यालयको काम सुरु गर्नुअघि चेतना उच्चस्तरमा पुगेका व्यक्तित्वहरूका भनाइहरू पढ्ने, मनन गर्ने। यसनिम्ति कम्प्युटर स्क्रिनमा दैनिक परिवर्तन हुने गरेर भनाइ पनि राख्न सकिन्छ। उत्प्रेरणा दिनेखालका किताब नियमित पढ्ने। सम्भव भएसम्म जीवनप्रति सकारात्मक दृष्टिकोण राख्ने साथीहरूको सर्कल बनाउने र सम्पर्कमा रहने। यसैगरी मानवता प्रवद्र्धन गर्ने संघमा आबद्ध हुने। सुविधाजनक ढंगले आफूभन्दा कमजोरलाई मद्दत गर्दा करुणा भाव जीवन्त रहेछ भन्ने प्रमाणित हुन्छ। हामी हुनुको औचित्य बोध गराउँछ। कुनै पनि व्यक्ति वृति विकासको पछि लागिरहँदा मानसिक तन्दुरुस्ती ओझलमा परेको छ। मानसिक तन्दुरुस्तीसँग सम्झौता गरी आएको विकास दिगो हुन सक्दैन। यस्तो एकोहोरो बढोत्तरीको मूल्य व्यक्ति र समाज दुवैले चुकाउनुपर्ने हुन्छ। त्यसकारण मानसिक तन्दुरुस्तीको जगेर्ना र उन्नयनतर्फ लाग्नु नै विकेकशील कदम हुन्छ।"
भ्रष्टाचारमा मिलिभगत शैली,"सुशासन कायम गर्न पहिलो सर्त भ्रष्टाचारजन्य प्रवृत्ति नियन्त्रण हुनुपर्छ। परिवर्तित सन्दर्भअनुकूलका शासन पद्धतिको सुधार एवं संरचनागत परिवर्तनपश्चात्को प्रयासबाट समेत अनियमित कार्यको नियन्त्रणमा सफलता हासिल हुन सकेको छैन। वर्तमानमा भ्रष्टाचार मिलिभगत शैलीमा संस्थागत हुँदै गएकाले मुलुकको समग्र आर्थिक एवं सामाजिक विकास कमजोर भई निश्चित व्यक्ति, समूह, वर्गको सार्वजनिक स्रोतमाथिको कब्जा अझ मजबुत हुने खतरा बढ्दै गएको छ। अख्तियार दुरुपयोग अनुसन्धान आयोगले गरेको नेपालमा भ्रष्टाचार र सुशासनको अवस्थासम्बन्धी अध्ययन २०७५ को प्रतिवेदनमा भ्रष्टाचारका उच्च सम्भावना भएका क्षेत्रहरूको पहिचान गरेको छ। उक्त प्रतिवेदनले मुलुकका बढी जनसम्पर्क हुने र भ्रष्टाचारको बढी गुनासा भएका विभिन्न सार्वजनिक सेवा केन्द्रमा सेवा लिन आउने सेवाग्राहीलाई आधार बनाई सार्वजनिक गरेको तथ्यमा सेवा प्राप्तिका लागि अतिरिक्त शुल्क दिनुपर्ने कार्यालयहरूमा मालपोत कार्यालय, नगरपालिका एवं गाउँपालिका कार्यालय, नापी कार्यालय, जिल्ला प्रशासन कार्यालय, आन्तरिक राजस्व कार्यालय, खानेपानी कार्यालय, कृषि विकास कार्यालय, भूमिसुधार कार्यालय, यातायात व्यवस्था कार्यालय, सडक कार्यालय, घरेलु तथा साना उद्योग कार्यालय, शिक्षा कार्यालय, जिल्ला प्रहरी कार्यालय रहेका छन्। यी कार्यालयका अतिरिक्त न्याय क्षेत्र, सार्वजनिक संस्थामा नेपाल आयल निगम, नेपाल वायु सेवा निगमजस्ता निकायमा समेत उच्च भ्रष्टाचारका गुनासा रहेको उल्लेख छ। भ्रष्टाचारका उच्च गुनासा भएका यस्ता सार्वजनिक निकायहरूको सार्वजनिक खरिदका अतिरिक्त भौतिक पूर्वाधार निर्माण कार्यमा अत्यासलाग्दो भ्रष्टाचारजन्य कार्य नेतृत्व तहसम्मको संलग्नतामा हुने गरेको गुनासो रहेकाले नियन्त्रणका लागि मुहानदेखि नै सफा गर्ने अभियान थाल्न जरुरी छ। उच्च राजनीतिक एवं प्रशासनिक नेतृत्वको प्रतिबद्धता र लगनशीलता नभएका कारण भ्रष्टाचार नियन्त्रणका लागि लामो र निरन्तर प्रयास उपलब्धिमूलक हुन सकेको छैन। राजनीतिक एवं शासकीय पद्धति परिवर्तन हुँदासमेत नेतृत्वमा पुरानो सोच र प्रवृत्तिमा परिवर्तन नहुँदा सार्वजनिक पदमा रहेका जिम्मेवार राजनीतिक वा प्रशासनिक पदाधिकारीहरूको घुस, रिसवत, अनियमित लाभ हासिल गर्ने कार्य संस्कारले निरन्तरता पाएको छ। फलस्वरूप अझै पनि मुलुकको स्थानीय तहसम्मका अधिकांश सार्वजनिक कार्यहरू भ्रष्टाचारबाट प्रभावित भएका दृष्टान्त निरन्तर रूपमा आइरहेकै छन्। सरकार प्रमुख, प्रशासनिक प्रमुख, न्यायपालिका प्रमुख प्रतिबद्ध भई व्यवहारमा नतिजा देखिने र महसुस हुने गरी भ्रष्टाचार नियन्त्रणमा सक्रिय हुन आवश्यक छ। नेतृत्व तहको भ्रष्टाचारजन्य कार्यमा प्रत्यक्ष वा परोक्ष संलग्नताका साथै नियन्त्रणप्रतिको उदासीनताले भ्रष्टाचारलाई संस्थागत गर्न टेवा पुगेको छ। सरकारमा रहने जिम्मेवार राजनीतिक नेतृत्व साथै उच्च प्रशासकहरू नै अनियमित कार्यमा संलग्न हुने साथै भ्रष्टाचारीलाई कारबाही गर्न उदास एवं सहनशील हुने गर्दा भ्रष्टाचार गाजिँदै गएको यथार्थ हामीसामु छ। सरकार प्रमुख एवं उच्च प्रशासकको भ्रष्टाचार नियन्त्रणप्रतिको प्रतिबद्धता, अग्रसरता र शून्य सहनशील व्यवहारले यस कार्यमा सफलता हासिल गर्न सकिने तथ्य सर्वस्वीकार्य छ। यसका लागि सरकारले भ्रष्टाचारका मुहान अर्थात् सार्वजनिक जिम्मेवारीमा रहेका राजनीतिक नेतृत्व, सार्वजनिक प्रशासनको विशिष्ट श्रेणी वा विभागीय प्रमुखको जिम्मेवार पदाधिकारीबाटै अनियमितता एवं भ्रष्टाचारयुक्त प्रवृत्तिको सफाइको थालनी गर्नु अपरिहार्य छ। देशमा संघीयता लागू भएसँगै सिंहदरबारको अधिकार विकेन्द्रीकरण भएको छ। राज्यको ठूलो स्रोत साधन स्थानीय तहमा पुगेको छ। यससँगसँगै भ्रष्टाचारको सञ्जाल पनि सिंहदरबारदेखि स्थानीय तहसम्म पुगेको छ। भ्रष्टाचारको स्वरूप र शैली फेरिएको छ। सार्वजनिक खरिद र सार्वजनिक निर्माणको ठेक्कापटृामा अनियमितता बढेको छ। यस कार्यमा जिम्मेवार पदाधिकारीसमेतको मिलेमतो भएकाले यसको नियन्त्रणको कार्य झन्झन् जटिल हुँदै गएको छ। ३३ किलो सुनको तस्करी, वाइडबडी जहाज प्रकरण, ठूला विकास निर्माणका टेन्डर, मेलम्ची खानेपानी आयोजना, एनसेल कर प्रकरण, बालुवाटारलगायतको सार्वजनिक जग्गा प्रकरणलगायतका ठूला स्तरका अनियमित कार्यमा उच्च पदस्थ जिम्मेवार पदाधिकारीहरूको सहभागिता रहेको गुनासा छन्। भ्रष्टाचारको उच्च जोखिमयुक्त क्षेत्र न्याय क्षेत्रमा भएका निर्णय निरन्तर रूपमा विवादित हुने गरेको साथै केही न्यायाधीशले मुद्दा फैसलाका लागि घुस लिएको गुनासो सार्वजनिक रूपमा बाहिर आउनुले यस क्षेत्रको अनियमित कार्य नियन्त्रणका लागि सर्वोच्च अदालतदेखि सफाइको कार्य थालनी गर्नु अपरिहार्य भएको महसुस भएको छ। यसका लागि सरकार प्रमुख, प्रशासनिक प्रमुख, न्यायपालिका प्रमुख प्रतिबद्ध भई व्यवहारमा नतिजा देखिने र महसुस हुने गरी सक्रिय हुन आवश्यक छ। मुलुकभरिको सार्वजनिक जग्गामा देखिएको व्यापक अनियमित काममा मालपोत एवं नापी कार्यालयहरूको लापरबाही भएको सहज अनुमान गर्न सकिन्छ। यी कार्यालयहरूबाट हुने अनियमित कार्य नियन्त्रणका लागि सम्बन्धित विभागीय मन्त्री र मन्त्रालयका सचिव जिम्मेवार हुन आवश्यक छ। स्थानीय तहमा रहेको सेवा केन्द्रमा हुने अनियमित कार्यबाट संकलन हुने रकम सेटिङमा माथिल्लो तहसम्म पुग्ने गरेको र यसैका कारण संगठित रूपमा बिचौलियाबाट सेवा केन्द्रमा हुने गरेको अस्वाभाविक हस्तक्षेप नियन्त्रण गर्न कठिन भएको बुझाइ छ। यस सन्दर्भमा सम्बन्धित तालुक निकायका जिम्मेवार पदाधिकारीको प्रवृत्ति र नियतप्रति निगरानी गर्ने साथै अनियमित कार्यमा संलग्न भएको छनक पाइएमा तत्काल कारबाही गर्नेगराउने कार्यलाई प्राथमिकता दिनु जरुरी छ। अतिरिक्त शुल्क वा घुस नलिई सेवा दिन नमान्ने गुनासा भएको भ्रष्टाचारको उच्च जोखिमयुक्त क्षेत्र यातायात व्यवस्था कार्यालय पनि छ। यी कार्यालयमा बिचौलियाहरूको उपस्थिति, कार्यालयको कार्यमा हस्तक्षेप, कर्मचारीसँगको अस्वाभाविक सम्पर्क एवं पहँुचका कारण घुस लिनेदिने कार्य संस्थागत भएको छ। बिचौलियारहित सेवाको प्रतिबद्धता हुने गरेको भए पनि विभिन्न बहानामा बिचौलियाहरूमार्फत सेटिङमा काम गर्नेगराउने कार्यमा कार्यालयका कर्मचारीको संलग्नता रहेकै छ। बिचौलियाहरूमार्फत घुस लिने कार्य सहज र सुरक्षितसमेत भएका कारण सार्वजनिक सेवा केन्द्रहरू सार्वजनिक सम्पत्ति व्यक्तिमा ल्याउने साथै जनता ठगी गर्ने सहज माध्यमका रूपमा प्रयोग हुन थालेका छन्। यस सन्दर्भमा सेवा केन्द्रबाट हुने अनियमित कार्यवापत प्राप्त हुने गैरआर्थिक लाभ लिने नेतृत्व तहको भ्रष्ट सोच र व्यवहारमा परिवर्तन ल्याउन जरुरी छ। यसका लागि सुशासनको समग्र जिम्मेवारी भएको प्रधानमन्त्री तथा मन्त्रिपरिषद्को कार्यालयको सोच, कार्यशैली, कार्यक्षमता र सक्रियतामा सुधार ल्याउनु अपरिहार्य छ। भ्रष्टाचारको उच्च जोखिमयुक्त क्षेत्रका रूपमा चिनिँदै आएको राजस्व एवं प्रहरी क्षेत्रको भ्रष्टाचार नियन्त्रणका लागि तल्लो तहका सामान्य अपरेसनले नियन्त्रण कठिन प्रायः देखिएको छ। भन्सार नाका एवं सीमा क्षेत्रमा हुने व्यापक एवं ठूला अनियमितता मिलेमतो र सेटिङमा निरन्तर रूपमा छिप्दै आएका छन्। व्यापारी, कर्मचारी, सुरक्षाकर्मी, बिचौलियासमेतको मिलेमतो र आपसी सहमतिमा हुने यस्ता अनियमित कार्यबाट करोडौं संकलन गर्ने र भागबन्डा गरी माथिल्लो तहसम्मका पदाधिकारीसम्म पुर्याई आफूलाई सुरक्षित राख्ने प्रवृत्ति तल्लो तहका सेवा केन्द्रमा कायमै छ। संस्थागत रूपमा हुने यस्ता कार्यको पर्याप्त सूचना, जानकारी, अनुभव स्थानीय तहका जिम्मेवार राजनीतिक पदाधिकारी, प्रशासक, नागरिक समाजलगायतका पदाधिकारीलाई समेत रहेको छ। जिम्मेवार तहको सहमति वा संलग्नताविना साना वा ठूला तस्करी, राजस्व चुहावट, सीमा व्यापारमा अनियमित कार्य हुन नसक्ने स्थानीय तहसम्मको अनुभबाट स्पष्ट भएका कारण यस्ता भ्रष्टाचार नियन्त्रणका लागि मुहानबाटै सफाइको अभियान थालनी हुनुपर्ने माग हुनु अस्वाभाविक होइन। सुशासनका लागि हुने गरेका घोषणा एवं प्रतिबद्धता व्यवहारमा कमजोर हुने गरेका कारण यो जनताका आँखामा छारो हाल्ने तत्व भएको आशंका हुनु स्वाभाविक हो। भ्रष्टाचारको उच्च जोखिमयुक्त निकायहरूको माथिल्लो तहका जिम्मेवार पदाधिकारीको भ्रष्टाचारविरुद्धको सोच एवं सदाचारले स्वाभाविक रूपमा तल्लो तहसम्म सदाचार कायम गर्न सकिने भएकाले मुहान सफा गर्ने अभियानको थालनी गर्नु जरुरी छ। लोकतान्त्रिक शासन पद्धतिको सिद्धान्त एवं मूल्यमान्यताविपरीत जननिर्वाचित पदाधिकारीको अनियमित कमाइमा संलग्न हुने प्रवृत्ति स्वीकार्य हुन नसक्ने भएकाले घुस, कमिसन, भागबन्डामा सहभागी हुने चरित्रको अन्त्य हुन जरुरी छ। उच्च जिम्मेवार पदाधिकारीहरूको अनियमित कमाइप्रतिको आर्कषणता, भ्रष्टाचारीलाई संरक्षण गर्नेतर्फको अग्रसरता, अनियमित कार्यको निगरानी र नियन्त्रण गर्ने कार्यमा उदासीनताले भ्रष्टाचारजन्य प्रवृत्तिलाई संगठित एवं संस्थागत गर्दै लगेकाले नियन्त्रण कार्य क्रमशः जटिल र चुनौतीपूर्ण हँुदै गएको छ। अभिभावकको सिको सन्तानबाट हुने स्वाभाविक सर्वमान्य सिद्धान्त भएकाले माथिल्लो तहको भ्रष्ट आचरणले वडा तहसम्मको भ्रष्टाचारलाई टेवा पुर्याएको छ। यस सन्दर्भमा भ्रष्टाचारीविरुद्धमा शून्य सहनशीलताको सोचलाई व्यवहारमा अनुभूति गराउनेतर्फ अग्रसर हुन आवश्यक छ।"
यो कसको सरकार?,"स्वतन्त्र प्रेस कम्युनिस्टको पहिलो शत्रु हो अनि मात्र राजनीतिक दलहरू र अन्य क्षेत्र हुने गरेको छ भन्ने ज्ञात सबैमा हुनुपर्छ नेपाल कम्युनिस्ट पार्टीका अध्यक्ष केपी शर्मा ओलीको नेतृत्वमा सरकार गठन भएको एक वर्ष नाघेपछि आफ्नो स्पष्ट पहिचान दिन सकेको छैन। संवैधानिक र कानुनी रूपमा यो नेपाल सरकार हो, कसको भन्ने प्रश्न राजनीतिक रूपमा उठेको हो। तत्कालीन एमालेका वरिष्ठ नेता माधव नेपाल प्रधानमन्त्री भएको बेला बालुवाटारमा एमालेलगायत माओवादी र नेपाली कांग्रेसका नेताहरूको भेटमा वर्तमान प्रधानमन्त्री केपी ओलीले नेपालतर्फ संकेत गर्दै भनेका थिए, माओवादी नेता डा बाबुराम भट्टराईले मसँग भने एमालेको लिंग के हो? एमालेले आफ्नो नीति स्पष्ट नगरेको सन्दर्भमा डा भट्टराईको व्यंग्य थियो। त्यही व्यंग्यलाई माधव नेपालप्रति लक्ष्य गर्दै ओलीले नेताहरूबीच मजाक गर्नुभएको थियो। व्यंग्य गर्न रमाउने ओलीनिम्ति यो मजाक अहिले आफ्नै लागि भारी भएको छ। सरकारका क्रियाकलाप न निमुखा गरिब जनताका पक्षमा उन्मुख छन् न त पुँजीपति वर्गलाई सन्तुष्ट गर्ने खालका। सरकार गठन हुनासाथ राजनीतिशास्त्रका विद्वान्हरूले भने, यो कम्युनिस्टको सरकार होइन। चुनावमा जारी गरेको घोषणापत्र र २०४८ सालदेखि नै अन्तर्राष्ट्रिय गैरसरकारी संस्थासँग एमालेको गहिरो साँठगाँठ छ। अन्तर्राष्ट्रिय क्षेत्रमा भएको कम्युनिस्टहरूको पतनका आधारमा ती विद्वान्हरूले यस्तो धारणा राखेका थिए। विद्वान्हरूको तर्कको खण्डन गर्दै कम्युनिस्ट पार्टीका अर्का अध्यक्ष पुष्पकमल दाहालले भनेका छन्, हामी कम्युनिस्ट हौं र यो सरकार कम्युनिस्टको हो। अरू १५ वर्ष यो मुलुकमा कम्युनिस्ट सरकार चलाउने छौं। जुन कुरा सम्बन्धित व्यक्तिले नै स्वीकार गरेको छ, त्यसलाई अरू प्रमाणको आवश्यकता पर्दैैन। स्वयं अध्यक्ष प्रचण्डले हामी कम्युनिस्ट हौं भनेपछि त्यसमा अरूको तर्क र असहमतिको अर्थ रहँदैन। कम्युनिस्ट सत्तामा नजाँदा एउटा कुरा गर्ने अनि सत्तामा पुगेपछि अर्कै कुरा गर्ने विश्वव्यापी चरित्र हो। हिजो सत्ताबाहिर छँदा उनीहरूले जे कुरा गरेका थिए, अहिले त्यसको ठीक विपरीत व्यवहार भयो भने आश्चर्य मान्नु पर्दैन। चुनावमा समाजवादउन्मुख शिक्षा, स्वास्थ्य र सामाजिक न्यायको जुन प्र्रतिबद्धता व्यक्त गरिएको थियो, त्यो पूरा गर्नेतर्फ भरपर्दो कदम नचालिएको मात्र होइन कम्युनिस्ट शासन उल्टो बाटोमा हिँड्न थालेको छ। सबै क्षेत्र भताभुंग पारिएको छ। विधायिका र न्यायपालिकालाई कार्यपालिकाको लाचार अंग बनाइएको छ। दिनहुँ सञ्चारमाध्यममा भूमाफिया र बिचौलियासँग नेताहरूको सम्बन्धको भन्डाफोर भइरहेको छ। त्यसमाथि कारबाही गर्नुको सट्टा सञ्चारमाध्यमको घाँटी निमोठ्न संसद्मा सूचना तथा सञ्चार ऐन र प्रेस काउन्सिल ऐन दर्ता भएका छन्। यही विधेयक पारित भएमा नेपाली प्रेस जगत्ले २०४७ सालदेखि उपभोग गर्दै आएको स्वतन्त्रता समाप्त हुनेछ। नेपाल उत्तर कोरिया र क्युबाको समकक्षमा पुग्नेछ। विगतको निरंकुश निर्दलीय व्यवस्था फाल्न राजननीतिकर्मीहरूसँगै प्रेस पनि संघर्षमा थियो। ३० वर्षको पञ्चायतकालमा कुनै त्यस्तो समय थिएन, पत्रपत्रिका र प्रेसको इजाजत नखोसिएको होस्। प्रेस कानुन मात्र होइन, सुरक्षा कानुन राजकाज अपराधसम्बन्धी ऐन मात्र लगाएर चित्त नबुझेर आवश्यक वस्तु नियन्त्रण ऐनलगायत प्रयोग गरेर स्वतन्त्र पत्रपत्रिकामाथि प्रतिबन्ध र सम्पादकलाई जेल हाल्ने काम पनि निरन्तर भए। यसरी राजनीतिक दलहरूसँगै नेपाली पत्रकारले गरेको संघर्षको प्रतिफल थियो २०४७ को संविधान। अमेरिकी र बेलायती पत्रकारले पनि २०४७ को संविधानले दिएको अधिकार हेरेर भन्थे, यो प्रेस स्वतन्त्रतालाई तिमीहरू कसरी उपयोग गर्छौ, नेपालको प्रजातन्त्रको भविष्य त्यसमा निर्भर रहनेछ। आफूसमेत संलग्न भएर प्राप्त प्रजातन्त्र संरक्षण गर्न नेपालको प्रेस जगत्ले कुनै कसर बाँकी राखेन। पत्रिकामा लेखेका भरमा कुनै पत्रकारलाई जेल हाल्न नपाइने, पूर्व सेन्सरसिप नलाग्ने, सत्तामा रहेका व्यक्तिविरुद्ध गरिएका टिप्पणी अदालतले मानहानि गरेको ठहर्याए मात्र दण्डजरिबाना गर्न मिल्नेलगायत विश्वव्यापी प्रेस स्वतन्त्रताका मूलभूत अधिकार २०४७ को संविधानले प्रत्याभूत गरेको थियो। संविधान जारी भएपछि प्रजातन्त्र संरक्षणका लागि प्रेस जगत्ले गर्नुपर्ने कामप्रति कुनै कसर बाँकी राखेन। आज नेपालमा प्रेस र सञ्चारजगत्को जेजति विकास भएको छ, यो ०४७ को संविधानको देन हो। अन्तरिम संविधान र वर्तमान संविधानले पनि त्यही ०४७ को संविधानले दिएका अधिकार प्रत्याभूत गरेको छ। २०१७ को सैन्य कू पछि कैयन् पत्रिका बन्द गरियो भने सम्पादकलाई जेल हालियो। पत्रिका बन्द मात्र होइन, सुरक्षा कानुन, राजकाज अपराध तथा सजाय ऐन र संघसंस्था नियन्त्रण ऐनअन्तर्गत कठोर कारबाही भयो। जनताका पक्षमा लेख्ने पत्रकार कारबाहीमा परे। राजा महेन्द्रले पूर्ण तानाशाही शासन चलाए। तर उनले सोचेजस्तो पञ्चायत व्यवस्था नचलेपछि २०२७ पछि पत्रपत्रिका दर्तामा खुकुलो नीति अपनाइयो। केही नयाँ पत्रिका दर्ता भए। खुकुलोपनको फाइदा उठाई मैले पनि साप्ताहिक पत्रिकानिम्ति दरखास्त दिएँ। पत्रिकाको नाम राखें राष्ट्रपुकार। त्यही नामलाई लिएर एकजना क्षुद्र पत्रकारले दरबारमा बिन्तीपत्र हालेछन्। बिन्तीपत्रमा भनिएको थियो, राष्ट्रपुकार भनेको नेपाली कांग्रेसको मुखपत्र हो। ०१७ अघि कांग्रेस पार्टीको मुखपत्र थियो नेपाल पुकार। गोरखा परिषद्को मुखपत्र राष्ट्रवाणी। गोरखा परिषद् कांग्रेसमा विलय भयो। राष्ट्रवाणीको राष्ट्र र नेपाल पुकारको पुकार मिलाएर राष्ट्रपुकार निकाल्न लागेकाले अनुमति दिनु हुँदैन। मैलेभन्दा पछि निवेदन दिएकाहरूले नयाँ पत्रिका निकाल्ने अनुमति पाए, तर मैले पाइनँ। भनसुन र दौडधुपपछि प्रकाशनको अनुमति मिल्यो, तयारी थिएन। प्रेस र कार्यालयको व्यवस्था मिलाउन केही समय लाग्यो। यसैबीचमा राजा महेन्द्रको निधन भयो। त्यसले पनि केही ढिला भयो। बेलायतमा अध्ययन सकेर नेपाल फर्किएपछि वीरेन्द्रले सबभन्दा पहिले आफ्नै अध्यक्षतामा विशेषज्ञहरू राखेर सञ्चार नीति बनाए। सञ्चार नीतिमा अन्य कुराका अतिरिक्त प्रेस काउन्सिल गठन प्रक्रिया उल्लेख गरिएको थियो। सर्वोच्च अदालतका न्यायाधीशको अध्यक्षतामा प्रेस काउन्सिल गठन हुने, काउन्सिलमा चारजना पत्रकार चुनेर पठाउनुपर्ने, सरकारी प्रतिनिधिको रूपमा सूचना विभागका निर्देशक र सरकारी सञ्चारमाध्यमबाट दुईजना रहने र तिनले दुईजना प्रतिष्ठित विशेषज्ञ मनोनीत गर्ने गरी काउन्सिल गठनको प्रावधान राखियो। मजस्तो युवा जो भर्खर पत्रकारितामा लागेको व्यक्ति प्रेस काउन्सिलसम्बन्धी व्यवस्थाबाट अति उत्साहित भएँ। प्रेस काउन्सिलको यो व्यवस्था हुनुअघि पत्रकारको अधिकारप्रतिको सरकारको पक्षपातपूर्ण व्यवहारको विषयमा आन्दोलन भएको थियो। आन्दोलन त्यो हदसम्म पुग्यो कि सरकारी हन्डीमा पालिएकाबाहेक सम्पूर्ण पत्रकार आन्दोलनमा उत्रिए। सरकारकोे पक्षपातपूर्ण व्यवहारका विरुद्धमा प्रमुख पत्रकारले सम्पादकीय खाली राखेर पत्रिका प्रकाशित गर्ने निर्णय पत्रकार संघले गर्यो। संघको निर्णयअनुसार पत्रिकाले सम्पादकीय खाली राखेर पत्रिका निकाले। पत्रकारको यो विरोधमा सरकारले तत्काल कुनै प्रतिक्रिया जनाएन। बीबीसी हिन्दी सेवाले सविस्तार प्रसारण गर्यो। यसले नेपाली जनतामा नयाँ तरंग ल्यायो भने अन्तर्राष्ट्रिय क्षेत्रमा नेपालको बदनाम भयो। प्रेस काउन्सिल नीति कार्यान्वयन गर्न पत्रकारको भेला बोलाइयो। भेलाले नेपाल टाइम्सका सम्पादक चन्द्रलाल झा, द मदरल्यान्डका सम्पादक मणीन्द्रराज श्रेष्ठ, दैनिक नेपालका इन्द्रकान्त मि श्र, मातृभूमि साप्ताहिकका गाोविन्द वियोगी र अर्का एकजना विश्वनाथ लुइँटेललाई निर्वाचित गर्यो। गोपालदास श्रेष्ठ संघको सभापति थिए। यी सबै प्रेसका प्रति सरकारले गरेको पक्षपातपूर्ण व्यवहारको विरोधमा थिए। यसरी पत्रकार निर्वाचित भएपछि प्रेस काउन्सिल पत्रकारको हकहितमा काम गर्न आधिकारिक निकाय हुने भयो। काउन्सिल नीति कार्यान्वयन गर्न सरकारले राष्ट्रिय पञ्चायतमा विधेयक प्रस्तुत गर्यो। तर युवराजाधिराजको अध्यक्षतामा बनेको काउन्सिलको व्यवस्थाअनुकूल सरकारले ल्याएको विधेयक थिएन, तोडमोड गरी सरकारलाई अनुकूल हुने गरी ल्याइएको थियो। त्यसबेला पनि राष्ट्रिय पञ्चायतमा केही सदस्य सरकारसँग असन्तुष्ट थिए। तिनीहरूबाट सरकारले सदनमा दर्ता गरेको विधेयकको कपी ल्याएर कानुन व्यवसायीसँग पत्रकार संघले छलफल गर्यो। कानुन व्यवसायीले तयार गरेको विधेयक समितिमा राष्ट्रिय पञ्चायत सदस्य (रापस) ले संशोधन प्रस्ताव दर्ता गरे। अन्य रापसहरूले पनि यो नीति वर्तमान महाराजाधिराज युवराज हुँदा तयार भएको हो, यो पञ्चायतविरोधी होइन भनी पारित गरे। यसले सरकारमा र पञ्चायत व्यवस्थामा सात रेक्टर स्केलको भूकम्प ल्यायो। महान्यायाधिवक्ता शम्भुप्रसाद ज्ञवाली, सञ्चारसचिव सुन्दरप्रसाद शाह, गृहसचिव क्षेत्रविक्रम राणाले राजा वीरेन्द्रलाई भेटेर धम्कीको भाषामा भने, यसमा लालमोहर लाग्ने हो भने पञ्चायत व्यवस्था ६ महिना पनि टिक्दैन। सरकारको मनसुवा पञ्चायत व्यवस्था समाप्त गर्नेछ भने लालमोहर लगाइबक्स्योस् अन्यथा यो ऐन राखेर हामी काम गर्न सक्दैनौं। उनीहरूले आफूले मात्र राजालाई धम्क्याएनन्, मुमा बडामहारानी र भाइहरू ज्ञानेन्द्र र धीरेन्द्रसँग पनि कुरा गरेर लालमोहर नलाउन दबाब दिन अनुरोध गरे। अनि राजा वीरेन्द्र डराएर लालमोहर लगाएनन्। हिउँदे अधिवेशनमा सरकारले पहिले आफूले पेस गरेको विधेयक पारित गरियो। यसपछि कीर्तिनिधि विष्टको सरकार हटाएर राजनीतिमा कुनै अडान नभएका जुट व्यापारी नगेन्द्रप्रसाद रिजाल प्रधानमन्त्री भए। उनको मन्त्रिपरिषद्मा पूर्वकम्युनिस्ट राधाप्रसाद घिमिरे सञ्चार तथा शिक्षामन्त्री र अन्य हठवादीहरू मन्त्री भए। भारतमा पनि इन्दिरा गान्धीको तानाशाही व्यवहारको विरोधमा आन्दोलन सुरु भयो। स्वतन्त्र भारतमा यो स्तरको आन्दोलन पहिले कहिल्यै भएको थिएन। विरोध थाम्न नसकेर इन्दिरा गान्धीले संकटकाल लागू गरेर आफ्ना विरोधी नेताहरू गिरफ्तार गर्नुका साथसाथै प्रेसमाथि कडा सेन्सरसिप लगाइन्। त्यसबाट उत्साहित भएर अब यही बेला हो पञ्चायतलाई कडा बनाउने भन्ने सोचाइ राखेर ०१७ सालको महेन्द्रको निर्दलीय पञ्चायत व्यवस्थामा नीति, निर्देशन र परिचालन गर्न संविधान संशोधन गरी पहिले गाउँ फर्क अभियानको नाममा कडा नीति ल्याइयो। केही समयपछि गाउँ फर्क हटाएर पञ्चायत नीति तथा जाँचबुझ केन्द्र बनाइयो। खुलेआम भनियो कि अब सम्पूर्ण दक्षिण एसियाबाट उदार प्रजातन्त्र समाप्त भयो। नेपाली समाजमा आतंक सिर्जना गर्न सर्वप्रथम पाँचवटा पत्रिका राष्ट्रपुकार, नेपाल टाइम्स, समीक्षा, दैनिक नेपाल र मातृभूमि पत्रिका र ती पाँचवटा पत्रिका छाप्ने प्रेसको इजाजत पनि खारेज गरियो। यातायात अभाव र अन्य कतिपय कारणले पत्रिकाको प्रभाव धेरै थिएन। पत्रिका बन्द गरेर मात्र समाज आतंकित हुँदैन भन्ने निष्कर्षका साथ त्रिभुवन विश्वविद्यालयका ३२ जना प्रोफेसरलाई एकसाथ अवकाश दिइयो। अवकाश पाउनेमा प्रा बीसी मल्ल, केदारभक्त माथेमा, अर्जुननरसिंह केसी, सहाना प्रधान, राजेश्वर आचार्य, हिरण्यलाल श्रेष्ठ र नूतन थपलियालगायत थिए। समाजमा आतंक सिर्जना गरेर ०३२ सालमा नगेन्द्रप्रसादको सरकार हटाएर पञ्चायतमा पनि कठोरवादी कहलिएका डा तुलसी गिरी प्रधानमन्त्री भए। प्रतिबन्ध लगाइएका पाँचवटा पत्रिकामध्ये मातृभूमिमाथिको प्रतिबन्ध हटाइयो बाँकी पत्रिका २७ महिनापछि पुनः विष्ट नै प्रधानमन्त्री भएपछि प्रतिबन्ध फिर्ता लिइयो। पञ्चायतकालमा पनि वाक् र प्रकाशन स्वतन्त्रतानिम्ति प्रेस जगत्ले यति ठूलो संघर्ष गरेको थियो। निरंकुश पञ्चायत व्यवस्थालाई पनि माथ गर्ने गरी अहिले सरकारले प्रेस काउन्सिल ऐन ल्याएको छ। सरकारले प्रस्तुत गरेको विधेयक जस्ताको त्यस्तै पारित भएमा २०२७ सालदेखि नेपाली प्रेस जगत्ले गरेको संघर्ष समाप्त हुनेछ। दुईतिहाइ बहुमत भएको सरकारले पेस गरेको विधेयक पारित नहुने अवस्था छैन। विदेश भ्रमणबाट फर्केपछि प्रधानमन्त्रीले त्रिभुवन अन्तर्राष्ट्रिय विमानस्थलमा पत्रकारको प्रश्नको जवाफ दिने क्रममा भनिसकेका छन् विचार गरेरै ल्याएको विधेयक फिर्ता हुँदैन। सरकारका प्रवक्ताले पनि यसैमा जोड दिँदै कुनै हालतमा विधेयक फिर्ता नलिने उद्घोष गरिसकेका छन्। शिक्षा, स्वास्थ्यसहित हर क्षेत्र नियन्त्रण गर्न सरकार लागिपरेको छ। कम्युनिस्ट सरकारको यो विश्वव्यापी चरित्र नै हो। लेनिनले सत्ता हातमा लिएपछि उनीसँगसँगै जार शासनविरुद्ध संघर्ष गरेका पत्रिका बन्द गरे। उनीपछि स्टालिनले त्यसलाई झन् कडा गरे। पे्रस स्वतन्त्रता समाप्त पारे। स्वतन्त्र प्रेस कम्युनिस्टको पहिलो शत्रु हो अनि मात्र राजनीतिक दलहरू र अन्य क्षेत्र हुने गरेको छ। यसको ज्वलन्त उदाहरणको मानव अधिकार आयोग ऐनको पछिल्लो संशोधन हो। यस्तै विधेयक आदि राख्ने तर अन्य क्षेत्रमा जतिसुकै खुलापन गरे पनि अहिले पनि प्रेस र राजनीतिक दलमाथि कडा नियन्त्रण गरिन्छ। अहिलेको सबभन्दा ठूलो दुर्भाग्य प्रेस र बुद्धिजीवी पूर्ण विभाजित छन्। संसद् सत्ताधारी दलको लाचार छाया बनेको छ। सरकारले नचाहेको कुनै पनि काम गर्न सक्दैन। यसमा अन्तर्राष्ट्रिय जगत्को के प्रतिक्रिया रहन्छ त्यसैमा नेपालको प्रेस र मानव अधिकार आयोगको स्वतन्त्र अस्तित्व रहनेनरहने निर्णय हुनेछ। हरेक १० वर्षमा अस्थिरताको क्रम चल्ने नियति नेपालले भोग्दै आएको छ। ०७ साल, ०१७ साल, ०३६ सालपछि ०४७ सालको नियति पुनः दोहोरियो भने कुनै आश्चर्य हुने छैन। सरकारको दुई वर्षको काम हेर्दा यो सरकारलाई कम्युनिस्ट नामधारी माफियाको सरकार भने अत्युक्ति हुने छैन। हाइलाइट संसद्मा प्रस्तुत सूचना तथा सञ्चार तथा प्रेस काउन्सिल ऐन दर्ता भएका छन्। विधेयक यही रूपमा पारित भएमा नेपाली प्रेस जगत्ले २०४७ सालदेखि उपभोग गर्दै आएको स्वतन्त्रता समाप्त हुनेछ।"
युभेन्टससँगको बराबरीले एटलान्टालाई राहत,"एजेन्सीमिलान : इटालियन सिरिए च्याम्पियन बनिसकेको युभेन्टसलाई ११ गोलको बराबरीमा रोक्दै एटलान्टाले आगामी सिजन च्याम्पियन्स लिग छनोटको सम्भावना बलियो बनाएको छ। सिरिएअन्तर्गत सोमबार बिहान खेलिएको प्रतिस्पर्धात्मक खेलमा एटलान्टाले युभेन्टसलाई उसैको मैदानमा ११ गोलको बराबरीमा रोकेको हो। यस बराबरीले एटलान्टा तालिकाको तेस्रो स्थानमा उक्लिएको छ। एटलान्टाले ३७ खेलबाट ६६ अंक बनाएको छ। च्याम्पियन युभेन्टसको समान खेलबाट ९० अंक पुगेको छ। दोस्रो स्थानमा रहेको नापोलीको ७९ अंक छ। एटलान्टा सरह ६६ अंक बनाएको इन्टर मिलान चौथो स्थानमा छ। एक अंकले पछि परेको एसी मिलान पाँचौं स्थानमा छ। लिगमा अब अन्तिम खेल बाँकी रहेकोले च्याम्पियन्स लिग छनोट हुन शीर्ष चारभित्र रहनका लागि एटलान्टा, इन्टर र मिलानले निकै मेहनत गर्नुपर्नेछ। खेलमा सुरुआती अग्रता एटलान्टाले लिएको थियो। ३३औं मिनेटमा जोसिप इलिकले गोल गर्दै एटलान्टाको उत्साह बढाएका थिए। त्यसपछि युभेन्टसले ८०औं मिनेटमा बराबरी गोल फर्काएको थियो। युभेन्टसका लागि मारियो मान्जुकिकले गोल गर्दै खेललाई बराबरीमा ल्याएका थिए। खेलको अन्तिममा युभेन्टस १० खेलाडीमा समेटिएको थियो। इन्जुरी समयमा युभेन्टसका फेडेरिको बर्नार्डेस्की रातो कार्ड पाउँदै बाहिरिएका थिए। सोमबार बिहानै भएको अर्को खेलमा नापोलीले इन्टर मिलानलाई ४१ गोलले हरायो। घरेलु मैदानमा खेलिएको खेलमा नापोलीले सानदार प्रदर्शन गरेको थियो। नापोलीको जितमा पोइटर जेलिन्स्कीले १६औं मिनेटमा खाता खोले। डारियस मेरटेन्सले ६१औं मिनेटमा दोस्रो गोल गरे। फावियन रुइजले ७१औं र ७८औं मिनेटमा लगातार दुई गोल गर्दै नापोलीको जित सहज बनाएका थिए। ८१औं मिनेटमा इन्टरका माउरो इकार्डीले पेनाल्टीमार्फत सान्त्वना गोल फर्काएका थिए।"
युभेन्टससँगको बराबरीले एटलान्टालाई राहत,"एजेन्सीमिलान : इटालियन सिरिए च्याम्पियन बनिसकेको युभेन्टसलाई ११ गोलको बराबरीमा रोक्दै एटलान्टाले आगामी सिजन च्याम्पियन्स लिग छनोटको सम्भावना बलियो बनाएको छ। सिरिएअन्तर्गत सोमबार बिहान खेलिएको प्रतिस्पर्धात्मक खेलमा एटलान्टाले युभेन्टसलाई उसैको मैदानमा ११ गोलको बराबरीमा रोकेको हो। यस बराबरीले एटलान्टा तालिकाको तेस्रो स्थानमा उक्लिएको छ। एटलान्टाले ३७ खेलबाट ६६ अंक बनाएको छ। च्याम्पियन युभेन्टसको समान खेलबाट ९० अंक पुगेको छ। दोस्रो स्थानमा रहेको नापोलीको ७९ अंक छ। एटलान्टा सरह ६६ अंक बनाएको इन्टर मिलान चौथो स्थानमा छ। एक अंकले पछि परेको एसी मिलान पाँचौं स्थानमा छ। लिगमा अब अन्तिम खेल बाँकी रहेकोले च्याम्पियन्स लिग छनोट हुन शीर्ष चारभित्र रहनका लागि एटलान्टा, इन्टर र मिलानले निकै मेहनत गर्नुपर्नेछ। खेलमा सुरुआती अग्रता एटलान्टाले लिएको थियो। ३३औं मिनेटमा जोसिप इलिकले गोल गर्दै एटलान्टाको उत्साह बढाएका थिए। त्यसपछि युभेन्टसले ८०औं मिनेटमा बराबरी गोल फर्काएको थियो। युभेन्टसका लागि मारियो मान्जुकिकले गोल गर्दै खेललाई बराबरीमा ल्याएका थिए। खेलको अन्तिममा युभेन्टस १० खेलाडीमा समेटिएको थियो। इन्जुरी समयमा युभेन्टसका फेडेरिको बर्नार्डेस्की रातो कार्ड पाउँदै बाहिरिएका थिए। सोमबार बिहानै भएको अर्को खेलमा नापोलीले इन्टर मिलानलाई ४१ गोलले हरायो। घरेलु मैदानमा खेलिएको खेलमा नापोलीले सानदार प्रदर्शन गरेको थियो। नापोलीको जितमा पोइटर जेलिन्स्कीले १६औं मिनेटमा खाता खोले। डारियस मेरटेन्सले ६१औं मिनेटमा दोस्रो गोल गरे। फावियन रुइजले ७१औं र ७८औं मिनेटमा लगातार दुई गोल गर्दै नापोलीको जित सहज बनाएका थिए। ८१औं मिनेटमा इन्टरका माउरो इकार्डीले पेनाल्टीमार्फत सान्त्वना गोल फर्काएका थिए।"

शीर्षक,विवरण
गान्धीवादी राजनीतिका पर्याय,"नेपाली कांग्रेसका संस्थापक नेतामध्येका रामहरि जोशीको आज दोस्रो स्मृति दिवस। बलेको आगो ताप्ने नेपाली समाजमा आदर्शको जिन्दगी बाँचेर चुपचाप बिदा भएका नेताको स्मृति दिवस उहाँले जन्माएको पार्टीकै पनि विस्मृतिमा परेकोे छ। उहाँले विवाह गर्नुभएन। अविवाहित रहेरै संसारबाट बिदा हुनुभयो। उहाँको कुनै पारिवारिक उत्तराधिकारी छैनन्। हुन त राजनीतिज्ञको पारिवारिकभन्दा पनि वैचारिक उत्तराधिकारी हुनुपर्ने हो। तर, विडम्बना जोशीले अंगीकार गरेको आदर्श राजनीति कांग्रेसभित्रै डाइनोसर बनिसकेको वर्तमान सन्दर्भमा त्यहाँभित्रबाट उहाँको वैचारिक उत्तराधिकारी जन्मने कुरै भएन। त्यसैले पनि होला, उहाँको स्मृति दिवस विस्मृतिमा पर्छ। यद्यपि, नेपाली राजनीतिले समाजवादी नेता जोशीको जीवन र उहाँले आफ्नै जीवनकालमा गरेका कर्म सम्झने आम कार्यकर्ता र नागरिक पंक्ति भने अझै छन्। मानिसलाई गहुँ पनि चाहिन्छ, गुलाब पनि चाहिन्छ, धान पनि चाहिन्छ धाननाच पनि चाहिन्छ। मकै पनि चाहिन्छ, मादल र मारुनी पनि चाहिन्छ। अनि मात्र समाजको सन्तुलित र सर्वांगीण विकास हुन सक्छ, नेपाली समाजको बहुआयामिकतालाई बुझ्न उहाँको यति भनाइले पनि सहयोग गर्छ। उहाँले यी कुरा आत्मकथा तथा नेपाली कांग्रेससँग गाँसिएका सम्झनाहरू नामक पुस्तकमा उधृत गर्नुभएको छ। १९८२ सालमा सर्लाहीको मलंगवामा जन्मनुभएका जोशीले आफ्नो सिंगो जीवन नै राजनीति र समाज सेवामा व्यतीत गर्नुभयो। सन् १९४७ मा उहाँले कलकत्ताको बंगवासी कलेजमा बीएस्सीको छात्र हुँदा नेपाली राष्ट्रिय कांग्रेसको स्थापना भएको थियो। यसमा उहाँ छात्र प्रतिनिधिको हैसियतले सहभागी हुनुहुन्थ्यो। जोशी कांग्रेसको मात्र होइन, नेपाली राजनीतिकै एक निष्ठा र आदर्शको प्रतिमूर्तिका रूपमा परिचित हुनुभयो। विद्यार्थी जीवनमा निकै अब्बल जोशी अध्ययनको सिलसिलामा कहिल्यै दोस्रो हुनुभएन। गाउँको सामान्य पढाइ सकेर भारतको सीतामढीमा माध्यमिक शिक्षा हुँदै काशी हिन्दु विश्वविद्यालयमा आईएस्सी र कलकत्ता विश्वविद्यालयमा बीएस्सीसम्मको अध्ययन पूरा गर्नुभएको थियो। उहाँमा त्यही बेलाबाटै राजनीतिको रस पसिसकेको थियो। भारतीय स्वतन्त्रता आन्दोलनमा प्रत्यक्ष रूपमा सहभागी हुनुभएका उहाँमा गान्धीवादी विचारधारा पनि विस्तारै पस्दै थियो। बीपी कोइराला, गणेशमान सिंह, मातृकाप्रसाद कोइरालालगायत कांग्रेसका संस्थापक नेताहरूलाई उहाँले कांग्रेस पार्टीकै स्थापनाको सिलसिलामा भेट्नुभएको हो। नेपाली राष्ट्रिय कांग्रेस र नेपाल प्रजातान्त्रिक कांग्रेसबीच एकतापश्चात् नेपाली कांग्रेस को जन्म भयो। उक्त पार्टीको अध्यक्ष मातृकाप्रसाद कोइराला हुनुभयो। कोइरालाले महामन्त्रीमा जोशीलाई प्रस्ताव गर्नुभएको रहेछ। तर, उहाँले अझै आफू त्यो पद बहन गर्नलायक नभएको र स्नातक अध्ययन गर्दै गरेकाले अस्वीकार गर्नुभएको बारम्बार भन्ने गर्नुहुन्थ्यो। त्यसपछि महामन्त्रीमा महेन्द्रविक्रम शाह र कोषाध्यक्षमा सुवर्णशमशेर रहनुभयो। कांग्रेस स्थापनापश्चात् सर्लाही घर आउनुभएका जोशीले किसानलाई एकीकृत गरेर तत्कालीन सरकारविरुद्ध पर्चा छरेर विद्रोहको सुरुवात गर्नुभयो। त्यही अभियोगमा आफ्नै पिता तीर्थलाल जोशीले उजुरी दिएपछि उहाँ गिरफ्तार हुनुभयो। ०७ सालको क्रान्तिपश्चात् नेपालमा प्रजातन्त्र स्थापना भएसँगै नेपालमा प्रजातन्त्र आएलगत्तै सर्लाहीको मलंगवामा उनकै पहलमा पब्लिक हाईस्कुल स्थापना गर्नुभयो। उक्त विद्यालयमा उहाँले प्रधानाध्यापकको रूपमा धेरै वर्ष अध्यापन गराउनुभयो। शिक्षाबाटै समाज र राजनीतिको मुहार फेर्न सकिन्छ भन्ने विश्वास जोशीमा थियो। विशेषगरी दलित, गरिब र पिछडिएका वर्गप्रति उहाँ सधैं विभिन्न जागरणका कार्यक्रम लगेर उनीहरूलाई मूल प्रवाहमा ल्याउन लागिरहनुहुन्थ्यो। मधेसलाई माया गर्नुहुन्थ्यो। साँच्चै मनबाटै मधेसप्र्रति प्रेमभाव भएका नेताका रूपमा उहाँलाई लिइन्छ। मधेसी जनताको अधिकार तथा समावेशिताका पक्षमा सधैं जोडदार रूपमा आफूलाई उभ्याइरहनुभयो। उहाँ दूरगामी सोचको हुनुहुन्थ्यो। मधेस आन्दोलनपूर्व नै उहाँले मधेसमा ठूलो विद्रोह हुनेछ भन्नुहुन्थ्यो। मधेसी जनताप्रतिको विभेदतर्फ संकेत गर्दै भन्ने गर्नुहुन्थ्यो। मधेसमा कालो बादल मडारिरहेको छ। कुन बेला असिना पर्छ कसैलाई थाहा छैन। त्यसैले चाँडोभन्दा चाँडो मधेसप्रति देशको चासो बढोस् र समावेशी रूपमा मधेसीलाई राज्यको मूल प्रवाहमा ल्याउनुपर्छ भनिरहनुहुन्थ्यो। राजनीतिमा लागेर लिने होइन, समाज र राष्ट्रलाई दिनुपर्छ भन्ने विचार बोकेर अहोरात्र लागिरहने जोशीबाट समकालीन राजनीति गर्नेहरूले सिक्न जरुरी छ। तर, विडम्बना मधेस आन्दोलनमा तिनै मधेसप्रति सधैं प्रेम गर्ने उनै नेताको मलंगवामा रहेको घरमा आगो लगाइयो। त्यस बेला पनि उनको मधेस प्रेम घटेन। बरु मधेस आन्दोलनका घाइतेहरू भेट्न कहिले टिचिङ अस्पताल त कहिले वीर अस्पताल पुग्ने गर्नुहुन्थ्यो। सर्लाहीबाट दुईपटक प्रतिनिधिसभाको निर्वाचनमा विजयी हुनुभयो। जोशी गिरिजाबाबुको प्रथम मन्त्रिमण्डलमा शिक्षा तथा पर्यटनमन्त्रीसमेत बन्नुभयो। एक प्रसंगमा उहाँ आफूलाई मन्त्री नभन्नु भन्नुहुन्थ्यो। मन्त्री हिजोआज जस्तो चरित्रका पनि बन्ने भए। त्यसैले मन्त्रीको इज्जत रहेन। बरु त्योभन्दा एक साधारण नाम नै ठीक छ भन्ने गर्नुहुन्थ्यो। राजनीति गर्ने मानिसको चरित्र सधैं स्वच्छ रहनुपर्छ भन्नेमा उहाँ सधैं दृढ हुनुहुन्थ्यो। सादा जीवन र स्वच्छ आचरण रहनुपर्छ भन्नेमा उहाँ जीवनभर टिकिरहनुभयो। विचलित हुनुभएन। भ्रष्टाचार र लोभले मुलुक बिग्रिएको हो। जोशीले आफ्नो राजनीतिक जीवनमा कुनै लोभ गर्नुभएन। एकपटक जापान सरकारले उहाँलाई चढ्न गाडी उपहार स्वरूप दिएको रहेछ। तर, उहाँले त्यसलाई फिर्ता गरिदिनुभएको थियो। बीपी कोइरालाले भन्नुभएको प्रजातन्त्र आएपछि सुकिलामुकिलाहरू हाबी हुनेछन् र इमानदार कार्यकर्ता ओझेल पर्नेछन्। त्यतिबेला पार्टीमा रहेका इमानदार नेताकार्यकर्ताले विद्रोहको झण्डा उठाउनुपर्छ भन्ने भनाइ सधैं कार्यकर्तालाई दोहोयाइरहनु हुन्थ्यो। गिरिजाबाबुकै विरुद्धमा पनि उहाँ दुईपटक सभापति लड्नुभयो। उहाँलाई थाहा थियो निर्वाचन हार्छु भन्ने। उहाँ गिरिजाप्रसादविरुद्धको उम्मेदवारी उनको कार्यशैलीप्रतिको आफ्नो विरोध भएको बताउनुहुन्थ्यो। कसैले खबरदारी गरेन भने र प्रतिस्पर्धा गरेन भने त्यो निरंकुश बन्छ। त्यसैले मैले पार्टीकै हितमा गिरिजाबाबुसँग सभापतिमा लडेको हुँ भन्नुहुन्थ्यो उहाँ। राजनीतिक मात्र नभएर उहाँको साहित्यिक व्यक्तित्व पनि थियो। हिन्दी तथा अंग्रेजी भाषामा समेत सिद्धहस्त जोशीले नेपालको नोभेम्बर क्रान्ति, रामवृक्ष बेनीपुरीको नेत्रदान नाटक नेपाली अनुवाद, लक्ष्मीप्रसाद देवकोटाको बापु कविताको हिन्दी अनुवाद, आत्मकथा तथा नेपाली कांग्रेससँग गाँसिएका सम्झना, नेपालका अमर शहिद, अँध्यारोबाट उज्यालोतिर, प्रतीकात्मक प्रश्नलगायत करिब एक दर्जनजति पुस्तक लेखन तथा सम्पादन गर्नुभएको छ। उहाँले लेख्नुभएको नेपालको अमर सहिद हाईस्कुलमा पढाइन्थ्यो। तर, पञ्चायती व्यवस्था आएपछि त्यसमाथि प्रतिबन्ध लगाइयो। भारतमा रहँदा महाकवि लक्ष्मीप्रसाद देवकोटा र जोशी एउटै कोठामा महिनौंसम्म बस्नुभयो। जीवनको उत्तरार्धमा पनि जोशीलाई जोकोही भेट्न जाँदा उहाँ सधैं लेखपढ गरिरहेको देखिन्थ्यो। केही नयाँ कुरा अध्ययन गर्ने, खोज्ने तथा त्यसको विश्लेषण गर्ने बानी थियो उहाँमा। कांग्रेसको पछिल्लो घटनाक्रम तथा गतिविधिबाट उहाँ सन्तुष्ट हुनुहुन्नथ्यो। कांग्रेसको नेतृत्वप्रति उहाँ सधैं प्रश्न गरिरहनुहुन्थ्यो। बीपी कोइरालाका सहयोद्धाका रूपमा काममा काम गर्नुभएका जोशी वर्तमान कांग्रेसका नेताहरूबाट कुनै आशा नभएको टिप्पणी गरिरहनुहुन्थ्यो। तर, उहाँ युवाप्रति भने असाध्यै भरोसा गर्नुहुन्थ्यो। नयाँ पुस्ताले मात्र सशक्त कांग्रेस बनाउन सक्छ भन्ने विश्वास उहाँमा थियो। राजनीतिमा लागेर लिने होइन, समाज र राष्ट्रलाई दिनुपर्छ भन्ने विचार बोकेर अहोरात्र लागिरहने जोशीबाट समकालीन राजनीति गर्नेहरूले सिक्न जरुरी छ। ठूलो जमिनदारको परिवारमा जन्मिए पनि सधैं गरिबका पक्षमा वकालत गरिरहने जोशीले सम्पूर्ण जीवन नै राष्ट्रसेवामा समर्पित गर्नुभयो। राजनीति गर्ने पछिल्लो पुस्ताले रामहरि जोशीको त्यो आदर्श र बलिदानबाट धेरै कुरा सिक्न जरुरी छ। नब्बेको दशकमा पुगिसक्दा पनि आफूलाई सधैं युवा जोस र जाँगरका साथ प्रस्तुत गरिरहनुभयो। जोशीको त्यो जाँगर अद्भुत नै मान्नुपर्छ। कुर्तासुरुवाल खादीको सानो स्टकोट, सेतै फुलेका कपाल, हँसिलो चेहेरा अनि स्वच्छ छविका गान्धीवादी राजनीतिज्ञ स्वर्गीय रामहरि जोशीप्रति हार्दिक श्रद्धासुमन ! कार्की रामहरि जोशी अध्ययन केन्द्रका अध्यक्ष हुन्।"
बधूशिक्षामा आलोच्य,"हाँस्नु छैन कदापि नारीहरूले वेश्या हुन्या हाँस्दछन्। वेश्या लौ नहउन् तथापि घरको काम् ता सबै नास्तछन्।। बधूशिक्षा कृतिभित्रको यो कवितांश आदिकवि भानुभक्त आचार्यले लेखेका हुन्। यसकै आधारमा भानुभक्त वर्तमानमा आलोच्य हुन पुगेका छन्। आलोच्य भानुभक्तलाई जोगाउन भानुभक्तकै हस्ताक्षर भएको ३३ श्लोके खेस्रा बधूशिक्षा मा हाँस्नु छैन कदापि नारीहरूले वैश्यै हुन्या हाँस्दछन्। वैश्या लौ नहउन् तथापि घरको काम् ता सबै नास्तछन्। भन्ने पाठभेद लिएर आउने जीवनीकार पनि देखिएका छन्। सो हस्तलिखित बधूशिक्षा मा देखिएको पाठभेद उल्लिखित पंक्तिमा भएको वैश्यै र वैश्या शब्द छन्। यी शब्दले हिन्दु पद्धतिभित्र पाइने ब्राह्मण, क्षत्री, वैश्य र शूद्र वर्णमध्ये वैश्य वर्णकी स्त्रीलाई भनिएको भन्ने अर्थ निकालेर बधूशिक्षा को खेस्रा प्रतिसमेत छपाउने जीवनीकारले आलोच्य भानुभक्तलाई आलोचनाबाट मुक्त बनाउने प्रयत्न गरेका छन्। यिनै विषयमा टिप्पणी गर्न बधूशिक्षा ले प्रतिनिधित्व गर्ने नारी समाज, वेश्या र वैश्या शब्दले दिने अर्थसँग सम्बन्धित रही यो आलेख तयार गरिएको छ। भानुभक्तले बधूशिक्षा मा बधूले गर्नुपर्ने विभिन्न कामको वर्णन गर्ने सन्दर्भमा प्रातः कालमा महाँ उठेर पहिले ध्यान् ईश्वरैको गरून्। सो ईश्वर पति हुन्   बाट सुरु गरी स्त्रीको धर्म पतिव्रता अति ठुलो भन्दै यसको अन्त्य गरेका छन्। यसभित्र सम्पूर्ण वर्णित विषयहरू विभिन्न जातजाति र संस्कृति मान्ने सबै नेपाली नारीलाई समान रूपले लागू हुँदैनन्। भाषिक दृष्टिले पनि बधू शिक्षाको महत्त्व अलग देखाउन सकिएला तर यसले दिने ईश्वर पति हुन् र नारीनिम्ति पतिव्रता धर्म धेरै ठूलो छ भन्ने सन्देश नेपालको विविध जातीय संस्कृतिका दृष्टिले जातिगत रूपमा फरक छ। भानुभक्तले बधूशिक्षा मा तनहुँ मनुङका खनाल र आफ्नै आचार्य परिवारभित्र आदर्श मानिने बधू चरित्रलाई फोटोग्राफीका रूपमा उतारेका छन्। यो फोटोग्राफी क्षत्रीका बधूमा देखिए पनि विशेष गरेर यस फोटोग्राफीले नोकरचाकर राख्न सक्ने ब्राह्मण परिवारभित्र देखिने तत्कालीन आदर्श बधूको चरित्र उतारेको छ। अनि तत्कालीन बधूको आदर्शबाट विपथन हुन खोजेका तरापतिजस्ता ब्राह्मणका बधूलाई यस कृतिले नियन्त्रण गर्न खोजेको छ। बधूशिक्षा मा भानुभक्तले बेलुकी सुत्ने बेलामा आफ्नोतर्फबाट पतिलाई किसमिस, दाख, बदाम र नरिवल ख्वाउन सक्ने हैसियतका उच्च मध्यम वर्गका बधूको अपेक्षा गरेका छन्। राणाकालीन नेपाली समाज आर्थिक र जातीय विविध वर्गका रूपमा विभक्त थियो। आर्थिक र जातीय रूपमा धेरै नेपालीको अवस्था दीनहीन थियो। यस अवस्थामा पनि नारीले बधूशिक्षाअनुसार आचरण गरे पितृकूल र पतिकूलसहित मरणोपरान्त मुक्ति प्राप्त गर्छन् भन्ने सन्देश दिएर बधूशिक्षा लाई अन्त्य गरिएको छ। बधूशिक्षा ले दिएको यो सन्देश नारीप्रतिको भानुभक्तीय आस्था हो। चेतनाको विकसित यात्रामा अविवाहित (बधू नहुने) रहने चाहना विकसित हुन थालेको वर्तमानले भानुभक्तीय आस्था दुत्कार्छ। भानुभक्तकालीन समाज हेर्दा नारी चेतना र अधिकारले ठूलो फट्को मारिसकेको देखिन्छ। त्यसैले भानुभक्तको बधूशिक्षा आलोच्य हुन पुगेको हो। वर्तमान समयमा पनि हँस मत पगली प्यार हो जाएगा भनेर नेपाली मोटरमा देखिने उद्धरणले नारी हाँसोलाई व्याख्या गरेकै छ भने भानुभक्तले आफ्नो समयको नारी हाँसोको व्याख्या त दुईतीन पंक्तिमा गरेकै छन्। तसर्थ तत्कालीन नेपाली समाज र नारी चेतनाको वृत्तभित्र बसेर बधूशिक्षाको अध्ययन गर्ने हो भने भानुभक्त आचार्य आलोचनाभन्दा माथि उठेका देखिन्छन्। तारापतिको परिवारजस्ता राणाकालीन पहाडी नारीलाई भानुभक्तले अर्काका घरमा नजानु कहिल्यै भनेर शिक्षा दिएका छन्। तत्कालीन काठमाडौं सहरका कुलिन नारीलाई त घर वा कोठाको झ्यालबाट सडकतिर हेर्नसमेत निषेध थियो भनिन्छ। तर यहाँ अर्काका घरमा नजानु र आफ्नो घर वा कोठाको झ्यालबाट बाहिर सडकतिर नहेर्नुको आशय फरकफरक छन्। पहिलोले वर्षभरि पर्ने चाडपर्व, दसैं, तिहार, पूजा, यज्ञ र श्राद्ध आदिमा चाहिने सामानको संग्रह गर्न लगाएको छ भने दोस्रोले तत्कालीन सम्भ्रान्त परिवारका सडकमा हिँड्ने उद्दण्ड युवकबाट नारी अस्मितालाई सुरक्षित गर्न खोजेको छ। गाउँघरमा तत्कालीन जिम्वाल र मुखियाका उद्दण्डता नभएका होइनन्। भानुभक्तले गाउँ र सहरको लोक पर्यवेक्षणबाट त्यस्ता उद्दण्डहरूलाई नजिकैबाट चिनेका थिए। सामान्य अवस्थामा सहरमा सडकतिर हेर्दा र गाउँघरमा अर्काको घर पुग्दा हुने दुर्घटनाबाट नारीलाई सुरक्षित गर्न भानुभक्तले माथिको पंक्ति हाँस्नु हुन्न कदापि नारीहरूले वेश्या हुन्या हाँस्तछन्। वेश्या लौ नहउन् तथापि घरको काम्ता सबै नास्तछन् भनी लेखेको अर्थ निकाल्न सकिन्छ। यहाँ दोस्रो पंक्तिबाट भानुभक्तले वेश्या हुने नारी मात्र हाँस्छन् भनेका छैनन्। हाँसखेल गर्दागर्दै बधूहरूले आफ्नो घरमा गर्नुपर्ने काम गर्नसमेत भ्याउँदैनन् र हाँस्तैमा दिन बित्दछ भनेका छन्। त्यसैले हाँस्ने नारी वेश्या नै हुन्छन् भनेर भानुभक्तले किटानी अभिव्यक्ति दिएका छैनन्। उक्त श्लोकमा भानुभक्तको किटानी अभिव्यक्ति छ भनी गरिने आलोचनालाई श्लोकको दोस्रो पंक्तिले नै खण्डन गरेको छ। समग्र बधूशिक्षा ले दिएको सन्देशसँग यस श्लोकको वेश्या शब्दलाई जोड्न सकिन्छ। कविले जस्तो खालकी आदर्श बधूको परिकल्पना गरेका छन्, त्यस आदर्शका निम्ति छिल्लिएर हाँस्ने काम वर्जित हुन्छ। छिल्लिएर हाँस्ने सन्दर्भमा भानुभक्त आलोचनाभन्दा माथि छन्। तर, यसलाई सामान्य हाँसोका रूपमा अथ्र्याउने हो भने भानुभक्त आलोच्य बन्न सक्छन्। आलोचनाबाट जोगाउन एकजना भनुभक्तका जीवनी लेखक (व्रतराज आचार्य) ले हाँस्नु हुन्न कदापि नारीहरूले वैश्यै हुन्या हाँस्तछन्। वैश्या लौ ती नहउन् तथापि घरको काम् ता सबै नास्तछन् भनी लेखिएको बधूशिक्षा को खेस्राको प्रतिच्छवि प्रकाशमा ल्याएका छन्, मूल प्रति भने तनहुँ चुँदीरम्घाको भानु पुस्तककालयमा सुरक्षित जनाइएको छ। यी जीवनीकारले हाँस्नु हुन्न भनेर ब्रह्मण, क्षत्री, वैश्य र शूद्र आदि चार वर्णमध्ये वैश्य वर्णका नारीलाई भनिएको हो भन्ने अर्थ गरेका छन्। किनभने, संस्कृत भाषामा वैश्य वर्णको स्त्रीलिंग वैश्या हुन्छ। यी जीवनीकारले नारीले हाँसी भने त्यो वेश्या होइन, वैश्या हुन्छे भन्ने अर्थ लगाएका छन्। गाउँघरको वैश्य समाजमा उन्मुक्त हाँसो स्वाभाविक मानिन्छ तर ब्रह्मण नारीले वैश्याले जस्तो छिल्लिने हाँसो हाँस्नु हुन्न भन्ने उनको अर्थ छ। वैश्या शब्दलाई व्रजभाषामा वेश्या अर्थमा प्रयोग भएको देखिन्छ। यो प्रयोग सन्त कबीरको दोहामा फेला पर्छ, जस्तै कुष्टी हो संत बंदगी कीजिए। जो हो वैश्या को प्रभु विश्वास, चरण चित दीजिए।। र कबीर चोरी जारी वैश्या वृत्ति कबहु ना करयो कोए। पुण्य पाई नरदेही, ओच्छी ठौर न खोए यहाँ भानुभक्तीय वा नेपाली अर्थमा वैश्या शब्दको प्रयोग भएको छ। यी दोहामा प्रयुक्त वैश्या संस्कृत भाषाको वैश्य शब्दको स्त्रीलिंगी रूप होइन, व्रजभाषामा वेश्यालाई बुझाउने शब्द हो। भानुभक्त पनि काशीमा बसेर पढ्दा र पटकपटक काशी आउँदाजाँदा तुलसीदास र कबीर आदिका व्रजभाषामा लिखित साहित्यसँग परिचित हुनुपर्छ। व्रजभाषाको प्रभाव पुराना नेपाली कवि, कविका बाजे श्रीकृष्ण आचार्य, जोसमनी परम्परा आदिका रचनामा पनि परेको देखिन्छ। यस प्रसंगमा पुरानो नेपाली भाषा साहित्यबाहेक भानुभक्तीय साहित्यमा पनि व्रजभाषाको प्रभाव केकस्तो छ ? भन्ने अध्ययन महत्त्वपूर्ण मानिन्छ। तर यस लेखमा के भन्न सकिन्छ भने मुद्रित बधूशिक्षा मा प्रयोग भएको वेश्या शब्द नेपाली भाषाको शब्द हो भने आदिकविको हस्ताक्षर भएको खेस्रा बधूशिक्षाको वैश्या शब्द वेश्यालाई बुझाउने व्रजभाषाको शब्द हो। भानुभक्तले उक्त बधूशिक्षाको खेस्रामा वेश्या अर्थ बुझाउन व्रजभाषाको वैश्या शब्द प्रयोग गरेका हुन्। त्यस कारण वेश्या र वैश्या शब्द अलगअलग भाषाका एउटै अर्थमा प्रयोग हुने समानार्थी शब्द हुन्।"
संविधानको ओनरसिप,"संविधान कार्यान्वयन पक्ष सचेत भएन भने र सबैले अपनत्व लिएनौं भने प्रजातन्त्र र राष्ट्रियतामाथि खतरा आउन सक्छ। संविधान घोषणा भएको चार वर्ष पुग्दै छ। चारबर्से यात्राको दौरान संविधानबाट प्राप्त कति उपलब्धि कार्यान्वयन भए, यो महत्त्वपूर्ण पक्ष हो। संविधानमा धेरै धारा छन्। कति क्रियाशील भए, कति भएनन्। संस्थाहरू कति निर्माण भए, कति भएनन् यसले विशेष महत्त्व राख्छ। संविधानलाई राजनीतिक पक्षबाट मात्र हेर्ने हो भने उपलब्धि हासिल भएका छन्। तीन तहका निर्वाचन भए। तीनै तहमा नयाँ सरकार निर्माण भए। अनेक संस्था पनि निर्माण भएका छन्। यो दिशामा सन्तोष गर्ने ठाउँ होला। तर संविधानमा राजनीतिक पक्ष मात्र छैन। खासगरी जनताका हक अधिकार स्थापित गर्ने र संसारलाई देखाउन मिल्ने विषय कार्यान्वयन चरणमा होलान्। जनअधिकार स्थापित गर्न भनेर संविधानमा धेरै आयोगको अवधारणा राखिएको छ। ती आयोगहरू पूर्ण भएका छन् कि छैनन् ? ती आयोगले नागरिकलाई डेलिभर गरेका छन् कि छैनन् त ? यी प्रश्नको उत्तर खोज्नुपर्छ। बितेको वर्षलाई हामीले कानुन निर्माण वर्ष को उपमा दिएका छौं। ऐनकानुन निर्माण भएका पनि छन्, त्यो राम्रो पक्ष हो। ऐन बन्नु मात्र सबैथोक होइन, यसको कार्यान्वयन पक्ष कति मजबुत छ भन्ने विषयले विशेष महत्त्व राख्छ। तर, ऐन निर्माण गर्दा विधेयकहरूले मागेको निम्नतम् संवाद र छलफलहरू भए कि भएनन् त ? संविधानतः देशलाई संवाद र सहमतिका आधारमा चलाउने भनिएको छ। विधेयक सर्वसम्मतिका आधारमा पास भए कि भएनन् ? एक वर्षमा १७ वटा ऐन निर्माण गरियो भन्नुभयो कानुनमन्त्रीले। कानुन निर्माण गर्न सक्नुभएकोमा बधाइ दिन चाहन्छु। सरकारले ल्याएका विधेयक संसद्बाट पास हुनु आफैंमा राम्रो पक्ष हो। तर, विधेयकको गुणस्तरले ठूलो महत्त्व राख्छ। तर, ती कानुन कार्यान्वयनबाट लाभान्वित जनसंख्या कति हो ? ती ऐन निर्माणमा कति खर्च भयो ? छुट्ट्याइएको बजेट कति हो ? यसबारेमा बहस र छलफल भएको छ ? कतै यस्तो मत निर्माण गर्न हामीले कस्तो विधायिका निर्माण गरेका रहेछौं त भन्ने प्रश्न नउठोस् भन्नेतिर पनि हाम्रो ध्यान जानुपर्छ। संविधान कार्यान्वयनका दिशामा पाइला चालिरहँदा यसबारेमा बहस र छलफल भएको देख्दिनँ। न यसबारे कसैले एउटा किताब प्रकाशित गरेको छ, न अध्ययन अनुसन्धान नै भएका छन्, न त यति लामो संघर्ष र दुईदुईवटा संविधानसभा निर्वाचनपछि बनाइएको संविधानको उपलब्धिको विषयलाई लिएर कोही जनताका घरदैलोमा पुगेको देख्छु। हामी राजनीतिक पक्षको मात्र अभिरुचि लिएर बसेका छौं। राजनीति मात्र संविधान हो र ? देशमा राजनीति मात्र हुने हो र ? राजनीति सक्रिय भएको र प्रजातन्त्र त्यति सक्रिय नभएको अवस्था हो कि ? एउटा जिम्मेवार नागरिकको भूमिकाले भित्रभित्रै प्रश्न उठाइरहन्छ। यो संविधान कठिन परि श्रम र ठूला मेहनतबाट प्राप्त भएको हो। संविधानका कमीकमजोरी औंल्याउन आवश्यक ठान्दिनँ। संशोधन नभएसम्म यसको कार्यान्वयन हाम्रा लागि सर्वोत्तम र सर्वाधिक महत्त्वपूर्ण काम हो। यसको अक्षरशः कार्यान्वयन र पालना हुनुपर्छ। यो अभियानमा सरोकारवाला सबैको साथ र सहयोग हुनुपर्छ। सरकार पनि संविधान कार्यान्वयनमा अग्रगामी बनोस् भन्ने मेरो चाहना हो। यसप्रति हाम्रो सेन्स अफ ओनरसिप कति छ ? हामी कानुनी राज्यको कुरा गरिरहेका छौं। रुल अफ ल छैन भनौं भने यति धेरै कानुन र संस्था निर्माण भएका छन्। छैन कसरी भनौं ? छन् भनौं भने कानुन कार्यान्वयनको चरण र स्तर हेर्दा तारिफ गर्ने ठाउँ देखिन्न। संविधानअनुसार संस्था त निर्माण भएका छन् तर तिनले के काम गरे भन्ने महत्त्वपूर्ण हो। अदालतका फैसला कार्यान्वयन हुँदैनन्। मानव अधिकार आयोगको सिफारिस कार्यान्वयन हुँदैन। हामीले यति मात्र चाहेका हौं सबै संस्थाका काम संविधानको भावनाबाट निर्देशित हुन्। यसको निगरानी पनि जरुरी छ। अन्तिम नियामक भनेका नागरिक नै हुन्। निगरानी नगर्ने, आँखा चिम्लिने हो भने रातभरिमा ऐनकानुन पारित हुन सक्छन्, प्रजातन्त्र रातभरिमा जान पनि सक्छ। त्यसैले कानुनी दायरा फराकिलो बनाएर चल्नुपर्छ भनेरै संविधान निर्माण गरिएको हो। रुल अफ ल छैन भनौं भने यति धेरै कानुन र संस्था निर्माण भएका छन्। छैन कसरी भनौं ? छन् भनौं भने कानुन कार्यान्वयनको चरण र स्तर हेर्दा तारिफ गर्ने ठाउँ देखिन्न। सरकारको स्थिरताको सुनिश्चितता आवश्यक छ। प्रजातन्त्रको ग्यारेन्टी गर्नुपरेको छ। तर, हाम्रा पाइला त्यतातिर लक्ष्यित देखिँदैनन्। हामीले हकअधिकारको विषयलाई जोडदार रूपमा उठाउनुपर्छ। संसारमै नभएका अधिकारको व्यवस्था हाम्रोमा छन्। कार्यान्वयन पक्ष सचेत र सर्तक भएन भने, हामी सबैले अपनत्व लिएनौं भने नैसर्गिक अधिकार कुण्ठित हुने मात्र होइन प्रजातन्त्र र राष्ट्रियताकै लागि खतरा हुन सक्छ। हामीले त केवल झक्झक्याउने मात्रै हो। हामी संस्था होइनौं, नागरिकको हिसाबले देखेको कुरा बोल्ने मात्र हो। किनकि, हामी नागरिकत्वमा विश्वास गर्छौं। सरकार सञ्चालन अनलिमिटेड बनाउन खोजेपछि संविधान मान्ने कि नमान्ने भन्ने प्रश्न उठ्न सक्छ। संविधानको ओनरसिप लिन निकै अप्ठेरो भइरहेको देख्छु म। संविधानतः स्थापित अंग, संस्था र आयोगहरू सरकारलाई सहयोग गर्न बनाइएका हुन्छन्। यिनले गर्ने काम पनि संविधानबमोजिम नै हुन्छन्। यस्ता सहयोगी संस्थालाई सरकारले प्रतिद्वन्द्वी ठान्नुहुन्न। प्रतिपक्षी हुनु र शत्रु हुनु एउटै होइन। शत्रु भनेको खराब हो, प्रतिपक्षी भनेको खराब नभई गल्ती औंल्याएर सचेत बनाउने पक्ष हो। इतिहास हेर्नुस्, प्रजातन्त्र त प्रतिपक्षीहरूकै मेहनतको फल होइन र ? क्रान्ति या सडक आन्दोलन प्रतिपक्षीले नै गरेको हो, सत्ता पक्षले होइन। यहाँ मानव अधिकार आयोगलाई समेत प्रतिपक्षीका रूपमा हेर्ने प्रचलनको विकास भएको छ। मानव अधिकार सबैको साझा सम्पत्ति हो। कुनै देशले नेपालको मानव अधिकारको अवस्था ठीक छैन भन्यो भने कुन नेपाली गौरवान्वित होला ? मानव अधिकार आयोग स्पेसलाइज्ड बडी हो। उसले जानेबुझेरै काम गरेको हुन्छ। आमनागरिकको मानव अधिकारको जानकारी राख्नकै लागि यो संस्था बनाइएको हो। अधिकारका लागि लड्न यो संस्था स्थापना भएको हो। कसैसँग खुट्टा कमाउन निर्माण गरिएको होइन। आयोगले खुट्टा कमाए नागरिकले खुट्टा कमाउनुपर्ने हुन्छ। यस्तो अवस्था आउन नदिन सरकार मात्र होइन हामी सबै क्रियाशील हुनुपर्छ। मानव अधिकारसम्बन्धी महासन्धिमा हामी उफ्रीउफ्री सही गर्छौं। तर, त्यो महासन्धिले व्यवस्था गरेअनुसार अधिकार कायम गराउन सकेनौं भने यसको केही अर्थ रहन्छ र ? राष्ट्रिय र अन्तर्राष्ट्रिय कानुन पालना र कार्यान्वयन भएनभएको अनुगमन गर्ने काम पनि आयोगको हो। आयोग एकाउन्टीबिलिटी भएको संस्था हो। संविधानले दिएको अधिकारको सूचीअनुसार काम गयो कि गरेन भनेर नागरिकले पनि वाच गरेको हुन्छ। आयोग आफूमाथि प्रश्न उठ्यो भने आत्मालोचना र आत्ममूल्यांकन गर्न सधैं तयार हुनुपर्छ। मानव अधिकारको विषयभित्र नागरिक अधिकार मात्रै पर्दैन। राजनीतिक, सामाजिक तथ आर्थिक क्रियाकलाप कार्यान्वयनमा पनि आयोग चनाखो हुनुपर्छ। व्यक्तिमाथि अन्याय भएको, मान्छे मरेको विषय मात्र हेर्ने बडी होइन आयोग। नागरिकले रोजगार पाएपाएनन्, सही उपचार सेवा पाएपाएनन् भन्ने विषयमा पनि आयोगले चासो दिनुपर्छ। संसारको कुनै पनि मानव अधिकार आयोगले पाउने अधिकार हाम्रो आयोगलाई दिइएको छ। गरिमामय भूमिका छ, कार्यक्षेत्र र अधिकार प्राप्तिको विषयमा तर व्यावहारिक रूपबाट हेर्दा त्यति सहज देखिएको छैन। अधिकारलाई सेवामा रूपान्तरण गर्ने काम भयो कि भएन, आयोगलाई दिइएको अधिकारको लाभ आम नागरिकले पाए कि पाएनन् भन्ने महत्त्वपूर्ण हुन्छ। यति धेरै अधिकार क्षेत्र भएको आयोगको बजेट २१ करोड ? एउटा सानो गैरसरकारी संस्थाजत्तिकै हैसियत पनि देखिन्न बजेटको हिसाबमा। चुनौती धान्न सक्ने बजेट हुनुपर्छ। धेरै कार्यादेश दिएर थोरै बजेटबाट कसरी सम्भव हुन्छ ? २१ अर्बको बजेट धान्ने अधिकार दिइएका आयोगलाई २१ करोड दिएर कसरी प्रभावकारी हुन सक्छ ? राजनीतिका लागि जति पनि पैसा खर्च गर्न सकिन्छ भने जनअधिकार रक्षा र स्थापित गर्ने विषयमा आवश्यक बजेट दिन किन कन्जुस्याइँ गर्ने ? आफ्नै अधिकारका लागि लडिरहनुपर्ने संस्थाले जनअधिकारको रक्षा गरेर कसरी खाला ? यहाँ उल्लंघनकर्ताको कमी छैन। त्यसैले आयोग जनताका घरदैलोमै पुुगेर सेवा दिन तयार हुनुपर्छ। सूची प्रकाशित गर्न आयोगका पनि आफ्नै कथाव्यथा होलान्। सिफारिस कार्यान्वयन भएन भने के होला ? राज्यको रिसोर्स जनहितकै लागि हो। स्थायित्वका लागि भन्दै यति धेरै परिवर्तन भए, जनतामा विश्वास थियो अब सरोकारवाला उत्पादनशील क्षेत्रमा लाग्छ, मुलुकमा स्थिरता कायम हुन्छ। तर फेरि कताकता द्वन्द्वका संकेतहरू देखिएका छन्। के यो पोलिटिकल कन्फ्लिक्ट कै निरन्तरता हो त ? अहिलेको राजनीति द्वन्द्वकै निरन्तरता हो त ? कतै हामीले विगतको द्वन्द्वलाई निर्णायक रूपमा समाधान नगरेर समस्या आएको त होइन ? दण्डहीनता बाँकी रहेको बताइन्छ। त्यो भनेको द्वन्द्वको बीउ बाँकी छ भनेको हो नि। यस्ता चुनौती सामना गर्न सरकारले बौद्धिकहरूसँग परामर्श गरेर अघि बढ्न सक्नुपर्छ। सबैथोक कसैले पनि जानेको हुँदैन। राष्ट्रिय मुद्दामा हामी सबै एक ठाउँमा आउन सकेनौं भने कन्फ्लिक्ट जारी रहन्छ। त्यस्तो परिस्थितिमा नागरिक आफैं अघि सर्नुपर्ने अवस्था आउन सक्छ। (कन्स्टिच्युसनल वाच ग्रुपले शुक्रबार राजधानीमा आयोजना गरेको कार्यक्रममा पूर्वप्रधानन्यायाधीश श्रेष्ठले दिएको मन्तव्यको सम्पादित अंश।)"
राष्ट्रिय विभूतिको उपेक्षा,"भर्जन्म घाँस तिर मन् दिई धन कमायो नाम क्यै रहोस् पछि भनेर कुवा खनायो। घाँसी दरिद्र घरको तर बुद्धि कस्तो म भानुभक्त धनी भैकन किन यस्तो।। लोकको हित गर्ने पवित्र उद्देश्यसाथ घाँसीको प्रेरणाले नेपाली साहित्याकाशमा तनहुँको चुँदी रम्घाका समृद्ध आचार्य खलकमा एक कवि जन्मिए। विश्वभरका नेपालीभाषीलाई एउटै एकता सूत्रमा बाँध्ने काम गरेको भन्दै आदिकवि भानुभक्त आचार्यलाई असार २९ का दिन सम्झने गरिन्छ। नेपालभन्दा बाहिरका नेपालीभाषीका लागि आदिकविको जन्मोत्सवले नेपालमा दसैंजत्तिकै महत्त्व पाउने पनि गरेको छ। तर सारा नेपालीलाई एकता सूत्रमा बाँध्ने आदिकविको जन्मदिनमा जति उत्साह देखिन्छ, उनको जन्मथलोमा भने उत्तिकै बैरागलाग्दो अवस्था छ। आदिकविको जन्मथलोलाई साहित्यिक तीर्थस्थलका रूपमा विकास गर्ने भनिए पनि भानुले आफ्ना काव्यकृति सिर्जना गरेको प्राचीन घरको अझै जीर्णोद्धार हुन सकेको छैन। डेढ दशकअघि दशकअघि यादव खरेलनिर्देशित चलचित्र भानुभक्तको छायांकनका क्रममा आदिकविको जन्मघरलाई पुनर्निर्माण गरिए पनि आगलागीका कारण भएको भग्नावशेष अझैसम्म उही अवस्थामा छ। सरकारी तवरबाट पुनर्निर्माण हुनुपर्नेमा नभएपछि एक गैरसरकारी संस्थाले भानुको जन्मघरलाई पुनर्निर्माण गर्ने जिम्मा लिएको थियो। पश्चिमाञ्चल विकास मञ्च नामक संस्थाले भानुको जन्मघरसँगै रामायण भवन तयार पारे पनि भानुको जन्मघर बन्ने छाँट भने अझै देखिएको छैन। भानुको जन्मघर तयार पार्न सकिए त्यसैका माध्यमबाट विश्वभरका नेपालीभाषी साहित्यकारहरूको चहलपहल बढाउन सकिने यस क्षेत्रका बुद्धिजीवीहरूको अपेक्षा छ। तर पर्यटक आएमा उनीहरूको सबैभन्दा धेरै चासो रहने जन्मघरकै अस्तित्व विलिन भएपछि यसले पार्ने प्रभाव पनि सकारात्मक नरहने धेरैको धारणा छ। संघ सरकारले झिक्यो हात २०५२ सरकारले भानुको जन्मथलोको विकासका लागि भानु जन्मस्थल विकास समिति गठन पनि गरेको थियो। तर, समितिका लागि आउने बजेट कर्मचारीकै लागि नपुग्ने भएकाले विगतमा धेरै काम गर्न नसकिएको तीनपटक अध्यक्ष रहिसकेका भानुकै वंशज श्रीभक्त आचार्यको भनाइ छ। हामीकहाँ गर्नुपर्ने काम धेरै थिए उनले भने, तर बजेट नै नपुग्ने भएपछि सोचेजस्तो काम हुन सकेन। त्यही समिति पनि हालै संघ सरकारले विघटन गरेपछि स्थानीय तहकै जिम्मामा पुगेको छ। राष्ट्रिय विभूति भनेर सरकारले सम्झने गरे पनि भानुको जन्मथलोको विकास आफ्नो हातबाट झिकेर स्थानीय सरकारमा पुयाउनुले पनि उसको यस थलोप्रतिको उपेक्षा बुझ्न गाह्रो छैन। भानु नगरपालिकाका प्रमुख उदयराज गौली संघ सरकारले उपेक्षा गरेकाले अब आफूहरूले सक्दो विकासमा पहल गर्ने बताउँछन्। यति नै भन्ने त छैन तर आवश्यक परेका बजेट रोक्दैनौं, उनले भने। भानु जन्मथलोको साहित्यिक गरिमा उँचो छ। यसलाई सबैले एकपटक आउनैपर्ने ठाउँका रूपमा विकास गर्नुपर्छ। तर भानुको जन्मघरको निर्माण भने नगरपालिकाको वशमा नभएको उनको भनाइ छ। कति लाग्छ भन्ने पनि यकिन छैन। करोडौं लाग्छ भन्ने सुनेको छु। डिजाइन सकिएपछि पश्चिमाञ्चल विकास मञ्चले नै बनाउँछ उनले भने, अरू कुरामा हामी सघाउँछौं। भानुको नामबाट स्थापित नगरपालिकाले स्थानीय स्तरमा भानु जयन्तीमा सार्वजनिक बिदा तथा औपचारिक समारोहमा भानुको बिर्के टोपी लगाउने प्रचलन थालेको छ। तर प्रदेश र संघ सरकारले भानुको विकासमा भरथेग नगर्दा विराट् महत्त्व बोकेको थलोको विकास स्थानीय योजनामा सीमित हुने खतरा बढेको छ। साहित्यिक तीर्थस्थल को गफ भानुको जन्मथलोलाई साहित्यिक तीर्थस्थल बनाउने कुरा चल्न थालेको दशक नाघिसक्यो। तत्कालीन अध्यक्ष आचार्यले अघि सारेको यो अवधारणामा तीनपटक आफैंले सम्हालेको कार्यकालमा इँटा थप्न सकेन। राज्यको उपेक्षा नै यसको कारक रहेको उनको ठम्याइ छ। सरकारले २०७१ सालमा भानुको द्विशतवार्षिकी पनि मनायो। तर राजधानीकेन्द्रित कार्यक्रमले भानु जन्मथलोको विकासमा एउटा इँटा पनि थप्न सकेन। बरु गत वर्ष स्थानीय साहित्यप्रेमीहरूको एक जमातले अन्तर्राष्ट्रिय कवि सम्मेलनको आयोजना गरेपछि भने स्थानीयमा केही हुन्छ कि भन्ने आशा पलाएको छ। भानुको जन्मथलोको विकास र प्रचार गर्न सकिए यसलाई विश्वभर साहित्यिक तीर्थस्थलका रूपमा चिनाउन नसकिने होइन स्थानीय विक्रमबन्धु न्यौपाने भन्छन्, तर त्यसका लागि स्थानीय सरकारको मात्र भर परेर हुँदैन, प्रदेश र संघले पनि उत्तिकै चासो दिनुपर्छ। विश्वभरका नेपालीभाषीको आस्था भानुको जन्मथलोमा भारत, चीन तथा म्यानमारका कविका साथमा केही अघि पुगेका वरिष्ठ साहित्यकार तुलसी दिवसलाई पनि आदिकविको जन्मथलो उपेक्षामा परेकोमा चित्त बुझेको रहेनछ। यो संसारभरका नेपालीभाषीका लागि साहित्यिक तीर्थस्थल बन्नुपर्छ, उनले भने, यस ठाउँको साहित्यिक गरिमा उँचो छ। सबै साहित्यकार एकपटक आउनैपर्ने ठाउँका रूपमा विकास हुनैपर्छ। अर्का साहित्यकार डा नवराज लम्सालले भानु कसैको पेवा नभएको भन्दै भानुको थलोको संरक्षण र उनका रचनालाई जीवन्त पार्न सबै लाग्नुपर्ने बताए। भानुबारे समालोचनात्मक टिप्पणी जरुरी छ उनले भने, यसो भए भानुका कृति चीरकालसम्म सुरक्षित रहन्छन्। भानु जयन्तीलाई आफ्नो जातिकै ठूलो चाडका रूपमा मनाउने दाजिर्लिङभन्दा केही परको बस्ती डुबर्सका कवि दुर्गा चाम्लिङ राई उनकै जन्मघरमा आउन पाउँदा खुसी थिए। तर भानुको जन्मघर देख्दा भने उनको मन कुँडियो। हामीले त उनको सालिकलाई पनि निकै माया गरेर राखेका छौं, उनले भने। तर यहाँ सालिक हैन घरकै विजोग भएको देखेका मणिपुर पारिपट्टि म्यान्मारको टमुबाट आइपुगेका कवि अमित घिमिरेले भानुको जन्मथलोबाट धेरै कुरा सिक्न पाएको भन्दै खुसी प्रकट गरे पनि आफ्नो श्रद्धाको केन्द्र अझै विकसित भएको हेर्ने चाहना उनको भावबाट बुझिन्थ्यो। गीतल प्रतिष्ठान एवं नाटक मञ्च तनहुँका अध्यक्ष आकाश अधिकारीले राज्यस्तरबाट नभए पनि आफूहरूले देशविदेशका नेपालीभाषीको तीर्थस्थल बनाउन जमघट गरेको भन्दै यसबाट राज्यले सिक्ने अपेक्षा गरे। राज्यले साथ नदिँदासम्म यस ठाउँले महत्त्व पाउँदैन उनले भने, बेलैमा झक्झकिनु जरुरी छ। जसले जति अपेक्षा गरिरहे पनि भानुको जन्मस्थलमा यो लेखनी छापिने दिन पोहोरभन्दा पातलो जमघटमाझ उनलाई सम्झेर काव्यकृति सिर्जना गर्ने कविहरू भने यो ठाउँ ब्युँताउने अभियानमा धीमा गतिमा लागिरहेका भेटिनेछन्।"
विश्वकप फाइनल : न्युजिल्यान्डले दिएकाे २४२ रनको चुनौती पछ्याउँदै इङ्ल्यान्ड,"लन्डन : विश्वकप क्रिकेटको फाइनलमा न्युजिल्यान्डले इङ्ल्यान्डलाई २४२ रनको चुनौती दिएको छ। टस जितेर पहिला ब्याटिङ गरेको न्युजिल्यान्डले पूरै ५० ओभरमा आठ विकेटको क्षतिमा २४१ रन बनाएको हो। इङ्ल्यान्ड  न्युजिल्यान्ड : को बन्ला क्रिकेटको विश्व विजेता ? इङ्ल्यान्ड  न्युजिल्यान्ड : को बन्ला क्रिकेटको विश्व विजेता ? न्युजिल्यान्डका लागि हेनरी निकोल्सले सर्वाधिक ५५ रन बनाए। अन्तिममा पाली सम्हालेका टम लाथमले ४७ रन बनाए। कप्तान केन विलियमसन ३०, मार्टिन गुप्टिल र जेम्स निसामले समान १९, रोस टेलर १५ बनाए। इङ्ल्यान्डका लायम प्लङ्किट र क्रिस बोक्सले तीनतीन विकेट लिए भने जोफ्रा आर्चर र माक उडले एकएक विकेट लिए। अहिले इङ्ल्यान्ड जवाफी ब्याटिङ गर्दैछ।"
विश्वकप क्रिकेट : प्रभाव पार्न सक्ने खेलाडी,"जोय रुट (इङ्ल्यान्ड) विश्वकपको फाइनलमा घरेलु टोली इङ्ल्यान्डले अत्याधिक आश गरेको खेलाडी हुन्, जोय रुट। जारी विश्वकपमा इङ्ल्यान्डलाई फाइनलसम्म पुर्याउन रुटले शानदार प्रदर्शन गरेका छन्। उनी जारी विश्वकपमा कुल पाँच सय ४९ रन बनाउँदै सर्वाधिक रन बनाउने खेलाडीको सूचीमा चौथो स्थानमा छन्। जारी विश्वकपमा उनले दुई शतक र तीन अर्धशतक प्रहार गरेका छन्। फाइनल खेलमा पनि उनको लय कायम रहने टोलीको विश्वास छ। रुट मैदानमा खुलेर खेल्छन्। टोलीलाई आवश्यक पर्दा क्रिजमा टिकेर रन बटुल्न उनी माहिर छन्। दायाँहाते ब्याट्सम्यान उनले अस्ट्रेलियाविरुद्धको सेमिफाइनल खेलमा टोलीका लागि अविजित ४९ रन बनाएका थिए। २८ वर्षीय रुट क्रिजमा रहँदा जस्तोसुकै बलरलाई टाउको दुखाइ बन्ने गर्छन्। उनको ब्याट घुमाउने शैली बेजोडको छ। देशका लागि एक सय ४२ एकदिवसीय खेल खेलेका रुटले पाँच हजार आठ सय ४९ रन बनाएका छन्। उनको औसत रन ५१७६ हो। केन विलियम्सन (न्युजिल्यान्ड) विश्वकपको फाइनलमा आइतबार न्युजिल्यान्डले घरेलु टोली इङ्ल्यान्डको सामना गर्दा टोलीका भरपर्दा खेलाडी हुनेछन््, केन विलियम्सन। टोलीका कप्तानसमेत रहेका केनलाई विश्वकप उपाधि जिताउन फाइनल खेलमा ठूलो भूमिका छ। जारी विश्वकपमा शानदार प्रदर्शन गरिरहेका केनसँग न्युजिल्यान्डले फाइनलमा पनि ठूलो भरोसा गरेको छ। कप्तान केन विलियम्सनले जारी विश्वकपमा आठ पालिमा पाँच सय ४८ रन बनाइसकेका छन्। उनले दुई शतक र दुई अर्धशतक प्रहार गरेका छन्। उनले भारतविरुद्धको सेमिफाइनलमा शानदार प्रदर्शन गरेका थिए। उनले न्युजिल्यान्डलाई फाइनलमा पुर्याउन भारतविरुद्ध ६७ रन बनाए। ९५ बलमा उक्त रन बनाएका उनले ६ चौका हानेका थिए। उच्च लयमा रहेका केनको फाइनलमा पनि सोही लय कायम रहने टोलीको विश्वास छ। मैदानमा जमेर खेल्ने क्षमता भएका केनसँग जस्तोसुकै बलरलाई पनि अलमल्याउने बेजोडको क्षमता छ। बायाँहाते ब्याट्सम्यान उनले न्युजिल्यान्डका लागि एक सय ४८ एकदिवसीय खेल खेलेका छन्। उनले ६ हजार एक सय दुई रन बनाएका छन्। २८ वर्षीय केनको औसत रन ४८०४ हो। नयाँ च्याम्पियन बन्ने दाउ"
इङ्ल्यान्ड  न्युजिल्यान्ड : को बन्ला क्रिकेटको विश्व विजेता ?,"लन्डन : आईसीसी एकदिवसीय विश्वकप क्रिकेट उपाधिका लागि आइतबार आयोजक इङ्ल्यान्ड र न्युजिल्यान्डबीच प्रतिस्पर्धा हुँदैछ। लर्डस मैदानमा हुने फाइनल भिडन्तमा दुवै टोलीको लक्ष्य उपाधि हत्याउने रहेको छ। विश्वकपको पहिलो संस्करणदेखि सहभागिता जनाउँदै आएको इङ्ल्यान्ड र न्युजिल्यान्ड दुवैले अहिलेसम्म उपाधि चुम्न सकेका छैनन्। घरेलु मैदानमा आयोजित विश्वकप यस पटक कुनै पनि हालतमा जित्ने इङ्ल्यान्डको लक्ष्य छ। साविक उपविजेता न्युजिल्यान्ड आयोजकलाई कडा चुनौती दिन तयार छ। यस पटक सेमिफाइनलमा बलियो भारतलाई पन्छाएर फाइनलमा पुगेको न्युजिल्यान्ड पनि उपाधि चुम्न आतुर देखिन्छ। लिग चरणका नौ खेलमा न्युजिल्यान्डले पाँच जित, तीन हार र एक अनिर्णित नतिजा निकालेको थियो। न्युजिल्यान्ड लिग चरणमा चौथो बन्दै सेमिफाइनलमा पुगेको थियो। न्युजिल्यान्डले लिग चरणमा पाकिस्तानलाई रन रेटका आधारमा पछि पार्दै सेमिफाइनलमा स्थान बनाएको थियो। सेमिफाइनलमा भने न्युजिल्यान्डले बलियो टोली भारतलाई १८ रनले पराजित गर्दै फाइनलमा स्थान बनाएको हो। न्युजिल्यान्डले दिएको दुई सय ४० रनको मध्यम लक्ष्य पछ्याएको भारत खराब सुरुआत गर्दै ४९३ ओभरमा सबै विकेट गुमाएर दुई सय २१ रनमा समेटिएको थियो। यसैगरी इङ्ल्यान्ड लिग चरणमा तेस्रो बन्दै सेमिफाइनलमा पुगेको थियो। इङ्ल्यान्डले लिग चरणमा ६ जित र तीन हारको नतिजा निकालेको थियो। सेमिफाइनलमा भने इङ्ल्यान्डले साविक विजेता अस्ट्रेलयालाई आठ विकेटले पराजित गर्दै फाइनलमा पुगेको हो। इङ्ल्यान्ड योसहित चौथो पटक फाइनलमा पुगेको हो। क्रिकेट खेलको जन्मदाताका रूपमा परिचित इङ्ल्यान्ड यसअघि सन् १९७९, सन् १९८७ र सन् १९९२ मा गरी तीन पटक विश्वकपको फाइनलमा पराजित भएको छ। सन् १९९२ पछि इङ्ल्यान्डले यस पटक फाइनल खेल्दै छ। त्यसैले पाँचौं पटक विश्वकपको आयोजना गरिरहेको इखालु इङ्ल्यान्ड यस पटक उपाधिको व्यग्र प्रतीक्षामा छ। सन् १९७९ को विश्वकपमा इङ्ल्यान्डलाई वेस्ट इन्डिजले हराएको थियो भने सन् १९८७ को फाइनलमा इङ्लिस टोली अस्ट्रेलियासँग पराजित भएको थियो। त्यसलगत्तै सन् १९९२ को विश्वकपमा इङ्ल्यान्डलाई पाकिस्तानले हराएको थियो। यसैगरी दुई पटक विश्वकपको सफल आयोजना गरिसकेको न्युजिल्यान्ड भने दोस्रो पटक फाइनलमा पुगेको हो। सन् २०१५ को विश्वकपको फाइनलमा न्युजिल्यान्डलाई सहआयोजक अस्ट्रेलियाले सात विकेटले पराजित गरेको थियो। यस पटक न्युजिल्यान्ड र इङ्ल्यान्ड दुवैको प्रदर्शन उत्कृष्ट देखिएको छ। दुवै टोलीको ब्याटिङ र बलिङ लयमा छ। इङ्ल्यान्डका जोय रुट कुल पाँच सय ४९ रन बनाउँदै सर्वाधिक रन बनाउने खेलाडीको सूचीमा चौथो स्थानमा छन्। नयाँ च्याम्पियनको प्रतीक्षा विश्वकप क्रिकेट : प्रभाव पार्न सक्ने खेलाडी उनले दुई शतक र तीन अर्धशतक प्रहार गरिसकेका छन्। अर्का ब्याट्सम्यान जोनी बेयरस्टले पनि चार सय ९६ रन बनाएका छन्। उनले दुई शतक र दुई अर्धशतक प्रहार गरेका छन्। जासन रोयले ६ पालिमा एक शतक र चार अर्धशतकको मद्दतले चार सय २६ रन बनाएका छन्। बेन स्टोक्सले पनि चार अर्धशतकको मद्दतले तीन सय ८१ रन बनाएका छन्। बलिङतर्फ इङ्ल्यान्डका जोफरा आर्चरले १९, मार्क उडले १७ र क्रिस वाक्सले १३ विकेट लिइसकेका छन्। यसैगरी न्युजिल्यान्डका कप्तान केन विलियम्सनले आठ पालिमा पाँच सय ४८ रन बनाइसकेका छन्। उनले दुई शतक र दुई अर्धशतक प्रहार गरेका छन्। अनुभवी खेलाडी रोस टेलरले पनि आठ पालिमा तीन अर्धशतकको मद्दतले तीन सय ३५ रन बनाएका छन्। बलिङतर्फ न्युजिल्यान्डका लोकी फर्गुसनले आठ पालिमा १८ विकेट लिइसकेका छन्। ट्रेन्ट बल्टले पनि नौ पालिमा १७ विकेट हात पारेका छन्। म्याट हेनरीले पनि आठ पालिमा १३ विकेट लिएका छन्। यही विश्वकपको लिग चरणमा यी दुई टोलीबीच खेलिएको खेलमा भने इङ्ल्यान्डले न्युजिल्यान्डलाई एक सय १९ रनले हराएको थियो। इङ्ल्यान्ड र न्युजिल्यान्डबीच यसअघि भएको एकदिवसीय क्रिकेटमा न्युजिल्यान्ड केही बलियो देखिएको छ। यी दुई टोली एकदिवसीयमा ९० खेल भएको छ। न्युजिल्यान्डले ४३ खेल जितेको छ। इङ्ल्यान्डले ४१ खेल जितेको छ। दुई खेल बराबरीमा सकिएको छ भने चार खेल अनिर्णित बनेको थियो। यसैगरी एकदिवसीय विश्वकपमा भने यी दुई टोली नौ पटक भिडेका छन्। ज्युजिल्यान्डले पाँच खेल जितेको छ। इङ्ल्यान्ड चार खेलमा विजयी भएको छ। विगत र वर्तमानको अवस्था हेर्दा यी दुई टोलीको स्तर समान देखिन्छ। सन् १९७५ देखि सुरु भएको विश्वकपको ११ वटा संस्करण सम्पन्न हुँदासम्म पाँचवटा राष्ट्रले मात्र उपाधि जित्न सकेका छन्। अस्ट्रेलियाले हालसम्म पाँच पटक विश्वकप जितेको छ भने वेस्ट इन्डिज र भारतले दुईदुई पटक उपाधि चुमेका छन्। यसका अतिरिक्त पाकिस्तान र श्रीलंकाले एकएक पटक उपाधि हात पारेका छन्। पहिलो विश्वकपदेखि नै सहभागी हुँदै आए पनि इङ्ल्यान्ड र न्युजिल्यान्डले भने हालसम्म उपाधि जित्न सकेका छैनन्। सन् १९९२ देखि विश्वकप खेल्न थालेको दक्षिण अफ्रिकाले पनि हालसम्म उपाधि जित्न सकेको छैन। सन् १९९९ देखि सन् २०१५ सम्म पाँचवटा विश्वकप भए। ती पाँचमध्ये चारवटा उपाधि अस्ट्रेलिया र एउटा भारतले जित्यो। त्यसैले पनि पछिल्ला हरेक विश्वकपमा क्रिकेटप्रेमीहरू नयाँ विजेताको खोजीमा थिए। विश्वकपको १२औं संस्करणले भने क्रिकेटप्रेमीको त्यो चाहना पूरा गर्ने पक्का भएको छ। इङ्ल्यान्ड र न्युजिल्यान्डमध्ये जसले उपाधि जिते पनि विश्वकपले नयाँ विजेता पाउनेछ। एकदिवसीयमा दुई टोली कुल : ९० खेल न्युजिल्यान्ड विजयी : ४३ खेल इङ्ल्यान्ड विजयी : ४१ खेल बराबरी : २ खेल अनिर्णित : ४ खेल विश्वकपमा दुई टोली कुल : ९ खेल न्युजिल्यान्ड विजयी : ५ खेल इङ्ल्यान्ड विजयी : ४ खेल"
सनसनीपूर्ण विश्व क्रिकेट फाइनलः न्युजिल्यान्ड र इङ्ल्यान्ड बराबरीमा रोकिए,"लन्डन : आईसीसी एकदिवसीय विश्वकप क्रिकेट १२ औं संस्करणको उपाधि भिडन्तमा इङ्ल्यान्ड र न्युजिल्यान्ड बराबरीमा रोकिएका छन् । न्युजिल्यान्डले दिएको २४२ रनको लक्ष्य पछ्याएको इङ्ल्यान्डले निर्धारित ५० ओभरमा १० विकेटको क्षतिमा २४१ रन बनाएपछि खेल बराबरीमा रोकिएको हो । इङ्ल्यान्डको घरेलु लर्डस मैदानमा भएको सनसनीपूर्ण फाइनल खेल बराबरीमा रोकिएको हो । आईसीसीले सुपर ओभरबाट मात्र विजेताको निर्णय गर्ने निर्णय लिएको छ । लिग चरणका नौ खेलमा न्युजिल्यान्डले पाँच जित, तीन हार र एक अनिर्णित नतिजा निकालेको थियो। न्युजिल्यान्ड लिग चरणमा चौथो बन्दै सेमिफाइनलमा पुगेको थियो। न्युजिल्यान्डले लिग चरणमा पाकिस्तानलाई रन रेटका आधारमा पछि पार्दै सेमिफाइनलमा स्थान बनाएको थियो। सेमिफाइनलमा भने न्युजिल्यान्डले बलियो टोली भारतलाई १८ रनले पराजित गर्दै फाइनलमा स्थान बनाएको थियो । न्युजिल्यान्डले दिएको दुई सय ४० रनको मध्यम लक्ष्य पछ्याएको भारत खराब सुरुआत गर्दै ४९।३ ओभरमा सबै विकेट गुमाएर दुई सय २१ रनमा समेटिएको थियो। यसैगरी इङ्ल्यान्ड लिग चरणमा तेस्रो बन्दै सेमिफाइनलमा पुगेको थियो। इङ्ल्यान्डले लिग चरणमा ६ जित र तीन हारको नतिजा निकालेको थियो। सेमिफाइनलमा भने इङ्ल्यान्डले साविक विजेता अस्ट्रेलयालाई आठ विकेटले पराजित गर्दै फाइनलमा पुगेको थियो। इङ्ल्यान्ड योसहित चौथो पटक फाइनलमा पुगेको हो। क्रिकेट खेलको जन्मदाताका रूपमा परिचित इङ्ल्यान्ड यसअघि सन् १९७९, सन् १९८७ र सन् १९९२ मा गरी तीन पटक विश्वकपको फाइनलमा पुगेको थियो । सन् १९९२ पछि इङ्ल्यान्डले यस पटक फाइनल खेलेको हो । सन् १९७९ को विश्वकपमा इङ्ल्यान्डलाई वेस्ट इन्डिजले हराएको थियो भने सन् १९८७ को फाइनलमा इङ्लिस टोली अस्ट्रेलियासँग पराजित भएको थियो। त्यसलगत्तै सन् १९९२ को विश्वकपमा इङ्ल्यान्डलाई पाकिस्तानले हराएको थियो। यसैगरी दुई पटक विश्वकपको सफल आयोजना गरिसकेको न्युजिल्यान्ड भने दोस्रो पटक फाइनलमा पुगेको हो। सन् २०१५ को विश्वकपको फाइनलमा न्युजिल्यान्डलाई सहआयोजक अस्ट्रेलियाले सात विकेटले पराजित गरेको थियो। यही विश्वकपको लिग चरणमा यी दुई टोलीबीच खेलिएको खेलमा भने इङ्ल्यान्डले न्युजिल्यान्डलाई एक सय १९ रनले हराएको थियो। इङ्ल्यान्ड र न्युजिल्यान्डबीच यसअघि भएको एकदिवसीय क्रिकेटमा न्युजिल्यान्ड केही बलियो देखिएको थियो । यी दुई टोली एकदिवसीयमा ९० खेल भएका छन् । न्युजिल्यान्डले ४३ खेल जितेको थियो भने इङ्ल्यान्डले ४१ खेल जितेको थियो। दुई खेल बराबरीमा सकिएका थिए भने चार खेल अनिर्णित बनेका थिए । यसैगरी एकदिवसीय विश्वकपमा भने यी दुई टोली नौ पटक भिडेका छन्। न्युजिल्यान्डले पाँच खेल जितेको थियो भने इङ्ल्यान्ड चार खेलमा विजयी भएको छ। सन् १९७५ देखि सुरु भएको विश्वकपको ११ वटा संस्करण सम्पन्न हुँदासम्म पाँचवटा राष्ट्रले मात्र उपाधि जित्न सकेका थिए। यो विश्वकपबाट उपाधि उचाल्ने देश थपिएको छ । अस्ट्रेलियाले हालसम्म पाँच पटक विश्वकप जितेको छ भने वेस्ट इन्डिज र भारतले दुईदुई पटक उपाधि चुमेका छन्। यसका अतिरिक्त पाकिस्तान र श्रीलंकाले एकएक पटक उपाधि हात पारेका छन्। सन् १९९२ देखि विश्वकप खेल्न थालेको दक्षिण अफ्रिकाले पनि हालसम्म उपाधि जित्न सकेको छैन। सन् १९९९ देखि सन् २०१५ सम्म पाँचवटा विश्वकप भए। ती पाँचमध्ये चारवटा उपाधि अस्ट्रेलिया र एउटा भारतले जित्यो। त्यसैले पनि पछिल्ला हरेक विश्वकपमा क्रिकेटप्रेमीहरू नयाँ विजेताको खोजीमा थिए।"
नयाँ च्याम्पियन बन्ने दाउ,"लन्डन : आईसीसी एकदिवसीय विश्वकप क्रिकेट उपाधिका लागि आइतबार आयोजक इङ्ल्यान्ड र न्युजिल्यान्डबीच प्रतिस्पर्धा हुनेछ। लर्डस मैदानमा दिउँसो ३ः१५ बजे हुने फाइनल भिडन्तमा दुवै टोलीको लक्ष्य उपाधि हत्याउने रहेको छ। विश्वकपको पहिलो संस्करणदेखि सहभागिता जनाउँदै आएको इङ्ल्यान्ड र न्युजिल्यान्ड दुवैले अहिलेसम्म उपाधि चुम्न सकेका छैनन्। घरेलु मैदानमा आयोजित विश्वकप यस पटक कुनै पनि हालतमा जित्ने इङ्ल्यान्डको लक्ष्य छ। साविक उपविजेता न्युजिल्यान्ड आयोजकलाई कडा चुनौती दिन तयार छ। यस पटक सेमिफाइनलमा बलियो भारतलाई पन्छाएर फाइनलमा पुगेको न्युजिल्यान्ड पनि उपाधि चुम्न आतुर देखिन्छ। लिग चरणका नौ खेलमा न्युजिल्यान्डले पाँच जित, तीन हार र एक अनिर्णित नतिजा निकालेको थियो। न्युजिल्यान्ड लिग चरणमा चौथो बन्दै सेमिफाइनलमा पुगेको थियो। न्युजिल्यान्डले लिग चरणमा पाकिस्तानलाई रन रेटका आधारमा पछि पार्दै सेमिफाइनलमा स्थान बनाएको थियो। सेमिफाइनलमा भने न्युजिल्यान्डले बलियो टोली भारतलाई १८ रनले पराजित गर्दै फाइनलमा स्थान बनाएको हो। न्युजिल्यान्डले दिएको दुई सय ४० रनको मध्यम लक्ष्य पछ्याएको भारत खराब सुरुआत गर्दै ४९३ ओभरमा सबै विकेट गुमाएर दुई सय २१ रनमा समेटिएको थियो। यसैगरी इङ्ल्यान्ड लिग चरणमा तेस्रो बन्दै सेमिफाइनलमा पुगेको थियो। इङ्ल्यान्डले लिग चरणमा ६ जित र तीन हारको नतिजा निकालेको थियो। सेमिफाइनलमा भने इङ्ल्यान्डले साविक विजेता अस्ट्रेलयालाई आठ विकेटले पराजित गर्दै फाइनलमा पुगेको हो। इङ्ल्यान्ड योसहित चौथो पटक फाइनलमा पुगेको हो। क्रिकेट खेलको जन्मदाताका रूपमा परिचित इङ्ल्यान्ड यसअघि सन् १९७९, सन् १९८७ र सन् १९९२ मा गरी तीन पटक विश्वकपको फाइनलमा पराजित भएको छ। सन् १९९२ पछि इङ्ल्यान्डले यस पटक फाइनल खेल्दै छ। त्यसैले पाँचौं पटक विश्वकपको आयोजना गरिरहेको इखालु इङ्ल्यान्ड यस पटक उपाधिको व्यग्र प्रतीक्षामा छ। सन् १९७९ को विश्वकपमा इङ्ल्यान्डलाई वेस्ट इन्डिजले हराएको थियो भने सन् १९८७ को फाइनलमा इङ्लिस टोली अस्ट्रेलियासँग पराजित भएको थियो। त्यसलगत्तै सन् १९९२ को विश्वकपमा इङ्ल्यान्डलाई पाकिस्तानले हराएको थियो। यसैगरी दुई पटक विश्वकपको सफल आयोजना गरिसकेको न्युजिल्यान्ड भने दोस्रो पटक फाइनलमा पुगेको हो। सन् २०१५ को विश्वकपको फाइनलमा न्युजिल्यान्डलाई सहआयोजक अस्ट्रेलियाले सात विकेटले पराजित गरेको थियो। यस पटक न्युजिल्यान्ड र इङ्ल्यान्ड दुवैको प्रदर्शन उत्कृष्ट देखिएको छ। दुवै टोलीको ब्याटिङ र बलिङ लयमा छ। इङ्ल्यान्डका जोय रुट कुल पाँच सय ४९ रन बनाउँदै सर्वाधिक रन बनाउने खेलाडीको सूचीमा चौथो स्थानमा छन्। उनले दुई शतक र तीन अर्धशतक प्रहार गरिसकेका छन्। अर्का ब्याट्सम्यान जोनी बेयरस्टले पनि चार सय ९६ रन बनाएका छन्। उनले दुई शतक र दुई अर्धशतक प्रहार गरेका छन्। जासन रोयले ६ पालिमा एक शतक र चार अर्धशतकको मद्दतले चार सय २६ रन बनाएका छन्। बेन स्टोक्सले पनि चार अर्धशतकको मद्दतले तीन सय ८१ रन बनाएका छन्। बलिङतर्फ इङ्ल्यान्डका जोफरा आर्चरले १९, मार्क उडले १७ र क्रिस वाक्सले १३ विकेट लिइसकेका छन्। यसैगरी न्युजिल्यान्डका कप्तान केन विलियम्सनले आठ पालिमा पाँच सय ४८ रन बनाइसकेका छन्। उनले दुई शतक र दुई अर्धशतक प्रहार गरेका छन्। अनुभवी खेलाडी रोस टेलरले पनि आठ पालिमा तीन अर्धशतकको मद्दतले तीन सय ३५ रन बनाएका छन्। बलिङतर्फ न्युजिल्यान्डका लोकी फर्गुसनले आठ पालिमा १८ विकेट लिइसकेका छन्। ट्रेन्ट बल्टले पनि नौ पालिमा १७ विकेट हात पारेका छन्। म्याट हेनरीले पनि आठ पालिमा १३ विकेट लिएका छन्। यही विश्वकपको लिग चरणमा यी दुई टोलीबीच खेलिएको खेलमा भने इङ्ल्यान्डले न्युजिल्यान्डलाई एक सय १९ रनले हराएको थियो। इङ्ल्यान्ड र न्युजिल्यान्डबीच यसअघि भएको एकदिवसीय क्रिकेटमा न्युजिल्यान्ड केही बलियो देखिएको छ। यी दुई टोली एकदिवसीयमा ९० खेल भएको छ। न्युजिल्यान्डले ४३ खेल जितेको छ। इङ्ल्यान्डले ४१ खेल जितेको छ। दुई खेल बराबरीमा सकिएको छ भने चार खेल अनिर्णित बनेको थियो। यसैगरी एकदिवसीय विश्वकपमा भने यी दुई टोली नौ पटक भिडेका छन्। ज्युजिल्यान्डले पाँच खेल जितेको छ। इङ्ल्यान्ड चार खेलमा विजयी भएको छ। विगत र वर्तमानको अवस्था हेर्दा यी दुई टोलीको स्तर समान देखिन्छ। सन् १९७५ देखि सुरु भएको विश्वकपको ११ वटा संस्करण सम्पन्न हुँदासम्म पाँचवटा राष्ट्रले मात्र उपाधि जित्न सकेका छन्। अस्ट्रेलियाले हालसम्म पाँच पटक विश्वकप जितेको छ भने वेस्ट इन्डिज र भारतले दुईदुई पटक उपाधि चुमेका छन्। यसका अतिरिक्त पाकिस्तान र श्रीलंकाले एकएक पटक उपाधि हात पारेका छन्। पहिलो विश्वकपदेखि नै सहभागी हुँदै आए पनि इङ्ल्यान्ड र न्युजिल्यान्डले भने हालसम्म उपाधि जित्न सकेका छैनन्। सन् १९९२ देखि विश्वकप खेल्न थालेको दक्षिण अफ्रिकाले पनि हालसम्म उपाधि जित्न सकेको छैन। सन् १९९९ देखि सन् २०१५ सम्म पाँचवटा विश्वकप भए। ती पाँचमध्ये चारवटा उपाधि अस्ट्रेलिया र एउटा भारतले जित्यो। त्यसैले पनि पछिल्ला हरेक विश्वकपमा क्रिकेटप्रेमीहरू नयाँ विजेताको खोजीमा थिए। विश्वकपको १२औं संस्करणले भने क्रिकेटप्रेमीको त्यो चाहना पूरा गर्ने पक्का भएको छ। इङ्ल्यान्ड र न्युजिल्यान्डमध्ये जसले उपाधि जिते पनि विश्वकपले नयाँ विजेता पाउनेछ। एकदिवसीयमा दुई टोली कुल : ९० खेल न्युजिल्यान्ड विजयी : ४३ खेल इङ्ल्यान्ड विजयी : ४१ खेल बराबरी : २ खेल अनिर्णित : ४ खेल विश्वकपमा दुई टोली कुल : ९ खेल न्युजिल्यान्ड विजयी : ५ खेल इङ्ल्यान्ड विजयी : ४ खेल"
विश्वकप क्रिकेट फाइनल : सुपर ओभरमा इङ्ल्यान्ड बन्यो च्याम्पियन,"लन्डन : आयोजक इङ्ल्यान्ड आईसीसी एकदिवसीय विश्वकप क्रिकेटको नयाँ च्याम्पियन बनेको छ। आइतबार भएको फाइनलमा न्युजिल्यान्डलाई सुपर ओभरमा पराजित गर्दै इङ्ल्यान्डले पहिलो पटक विश्वकप ट्रफी उचालेको हो। सुपर ओभरमा इङ्ल्यान्डलेजस्तै न्युजिल्यान्डले पनि १५ रन नै बनाए पनि बढी बाउन्ड्री हिर्काएको आधारमा इङ्ल्यान्डले रोमाञ्चक जित निकाल्यो। सुपर ओभरमा इङ्ल्यान्डले दुई चौका हिर्कायो भने न्युजिल्यान्डले एक छक्का मात्र प्रहार गर्न सक्यो। सन् १९७९, सन् १९८७ र सन् १९९२ मा गरी तीनपटक विश्वकपको फाइनलमा पुगे पनि उपविजेतामा सीमित बनेको इङ्ल्यान्डले चौथो प्रयासमा विश्वकप ट्रफी उचालेको हो। सन् १९७९ को विश्वकपमा इङ्ल्यान्डलाई वेस्ट इन्डिजले हराएको थियो भने सन् १९८७ को फाइनलमा इङ्लिस टोली अस्ट्रेलियासँग पराजित भएको थियो। त्यसलगत्तै सन् १९९२ को विश्वकपमा इङ्ल्यान्डलाई पाकिस्तानले हराएको थियो। विश्वकपको १२औं संस्करणअघि अस्ट्रेलियाले कीर्तिमानी पाँचौं पटक उपाधि जितेको छ। यसैगरी भारत र वेस्ट इन्डिजले दुईदुई पटक विश्वकप ट्रफी उचाल्दा पाकिस्तान र श्रीलंकाले एकएक पटक उपाधि जितेका छन्। न्युजिल्यान्डले दिएको दुई सय ४२ रनको लक्ष्य पछ्याएको इङ्ल्यान्डले ५० ओभरमा नौ विकेट गुमाएर दुई सय ४१ रन नै बनाएपछि खेल सुपर ओभरमा धकेलिएको थियो। इङ्ल्यान्डका लागि बेन स्टोक्स र जस बटलरले अर्धशतकीय पाली खेले। ८६ रनमा चार विकेट गुमाइसकेको अवस्थामा स्टोक्स र बटलरले एक सय १० रनको साझेदारी गर्दै टोलीलाई जिततर्फ डोर्याएका थिए। स्टोक्सले अविजित ८६ र बटलरले ५९ रन बनाए। यसैगरी जोनी बेयरस्टले ३६, जासन रोयले १७ र कप्तान इयोन मोर्गनले नौ रन बनाए। न्युजिल्यान्डका लुकी फर्गुसन र जेम्स निसामले तीनतीन विकेट लिए। यस्तै म्याट हेनरी र कोलिन डे ग्रान्डहोमले एकएक विकेट हात पारे। यसअघि लर्डसमा टस जितेर पहिले ब्याटिङ गरेको न्युजिल्यान्डले निर्धारित ५० ओभरमा आठ विकेट गुमाएर दुई सय ४१ रनको योगफल बनाएको थियो। न्युजिल्यान्डका हेनरी निकोल्सले अर्धशतकीय पालि खेले। उनले ७७ बलमा चार चौकाको मद्दतमा ५५ रन बनाए। सनसनीपूर्ण विश्व क्रिकेट फाइनलः न्युजिल्यान्ड र इङ्ल्यान्ड बराबरीमा रोकिए यसैगरी टम लाथमले ४७, कप्तान केन विलियम्सनले ३०, जेम्स निसाम र मार्टिन गप्टिलले समान १९, कोलिन डे ग्रान्डहोमले १६ र रस टेलरले १५ रन बनाए। इङ्ल्यान्डका क्रिस वाक्स र लियाम प्लुनकेटले तीनतीन विकेट लिए। यसैगरी जोफरा आर्चर र मार्क उडले एकएक विकेट हात पारे।"
विश्वकप रोचक : एउटै रंगशालामा पाँच फाइनल,"सबैभन्दा बढी विश्वकप आयोजना गर्ने राष्ट्र इङ्ल्यान्ड हो। इङ्ल्यान्डले पाँचौं पटक विश्वकप आयोजना गर्न लागेको हो। सन् १९७५ मा पहिलो, सन् १९७९ मा दोस्रो र सन् १९८३ मा तेस्रो विश्वकप इङ्ल्यान्डले नै आयोजना गरेको थियो। त्यसपछि सन् १९९९ मा इङ्ल्यान्डले वेल्स, आयरल्यान्ड, स्कटल्यान्ड र नेदरल्यान्ड्सँग मिलेर सातौं विश्वकप आयोजना गरेको थियो। यी चारवटै विश्वकपको फाइनल खेल लर्डसमा खेलाइएको थियो। १२औं विश्वकप पनि इङ्ल्यान्ड र वेल्समा आयोजना भइरहेको छ। यसपटक पनि फाइनल खेल लर्डसमै खेलाइँदै छ। भारतले भने तीनपटक विश्वकप आयोजना गरेको छ। भारत र पाकिस्तानले सन् १९८७ मा चौथो, भारत, पाकिस्तान र श्रीलंकाले सन् १९९६ मा छैटौं तथा भारत, बंगलादेश र श्रीलंकाले सन् २०११ मा दसौं विश्वकप आयोजना गरेका थिए। यसपटक पनि विश्वकपको फाइनल खेल पनि आइतबार इङ्ल्यान्ड र न्युजिल्यान्डबीच लर्डसमै खेलिँदै छ।"
मलेसियाविरुद्ध नेपालको ऐतिहासिक जित,"काठमाडौं : मलेसियाविरुद्धको दुई खेलेको टी ट्वान्टी अन्तरराष्ट्रिय क्रिकेट शृङ्खलाअन्तर्गत आइतबारको दोस्रो खेलमा नेपालले ऐतिहासिक जित हात पारेको छ। क्वालालम्पुरस्थित किनरारा ओभल क्रिकेट मैदानमा भएको खेलमा नेपालले मलेशियालाई छ रनले पराजित गर्दै २० को सहज जित हात पारेको हो। शनिबारको पहिलो खेलमा नेपालले मलेसियालाई सात विकेटले हराएको थियो। त्यस्तै टीट्वान्टी सिरिजमा नेपालको यो ऐतिहासिक क्लिन स्विप हो। यसअघि नेपालले टीट्वान्टी शृङ्खला क्लिन स्विप गरेको थिएन। आइसिसीबाट टीट्वान्टी अन्तरराष्ट्रिय मान्यता प्राप्त गरेपछि नेपाललले पहिलोपटक युइएविरुद्वको शृङ्खला २१ ले जितेको थियो। टस जितेर पहिले ब्याटिङ गरेको नेपालले मलेसियालाई १७४ रनको लक्ष्य दिएको थियो। जवाफमा मलेसिया निर्धारित २० ओभरमा सात विकेट गुमाएर १६७ रनमा समेटिएको थियो। मलेसियाका लागि शैयद अजीजले सर्वाधिक ५० रनको योगदान दिए भने अमीनुद्वीन रामलीले २४ रनको योगदान दिए। भिरनदीप सिंह २३ रनमा बाहिरिए। त्यसैगरी मुहम्मद रियाहदत २१, अहमेद फैज १७, शफिक शरिफ १० र अरुवर अरुद्वीन सात रनमा बाहिरिए। बलिङतर्फ नेपालका सोमपाल कामी र सन्दीप लामिछानेले दुईदुई विकेट लिए भने करण केसी, कप्तान पारस खड्का र अविनाश बोहराले एकएक विकेट झारे। त्यसअघि पहिले ब्याटिङ गरेको नेपालले २० ओभरमा छ विकेट गुमाएर १७३ रनको योगफल बनाएको थियो। नेपालका लागि विनोद भण्डारीले अविजीत रहँदै ५१ रनको अर्धशतकीय इनिङ्स खेले। यस्तै शरद भेषवाकरले ४०, कप्तान खड्काले २३, रोहितकुमार पौडेलले १९, करण केसीले १६ तथा पवन सर्राफले १० रन जोडे। मलेसियाका मुहमद फिर्टी एक्लैले तीन विकेट लिए। आइसिसी टीट्वान्टी विश्वकप एशिया छनोटको तयारीमा रहेको नेपाली क्रिकेट टोली मलेसियाबाट सिधै सिङ्गापुर प्रस्थान गर्नेछ। सन् २०२० मा अष्ट्रेलियामा आयोजना हुने विश्वकप छनोटका रूपमा रहेको एशिया कपको अन्तिम खेल आगामी साउन ६ देखि १२ गतेसम्म सिङ्गापुरमा हुँदैछ। प्रतियोगितामा नेपालसहित आयोजक सिङ्गापुर, मलेसिया, कतार र कुवेत भिड्ने छन्। नेपालले पहिलो खेल आगामी साउन ७ गते कतारसँग खेल्नेछ। यस्तै साउन ८ मा मलेसियासँग, ११ गते कुवेत तथा १२ गते सिङ्गापुरसँग खेल्नेछ। उक्त प्रतियोगिताको शीर्ष स्थान हासिल गर्ने टोलीले विश्वकपको ग्लोबल छनोट खेल्नेछ। ग्लोबल छनोट अक्टोबर ११ देखि नोभेम्बर ३ सम्म संयुक्त अरब इमिरेट्स (युएई) मा आयोजना हुँदैछ। रासस"
सनसनीपूर्ण विश्व क्रिकेट फाइनलः न्युजिल्यान्ड र इङ्ल्यान्ड बराबरीमा रोकिए,"लन्डन : आईसीसी एकदिवसीय विश्वकप क्रिकेट १२ औं संस्करणको उपाधि भिडन्तमा इङ्ल्यान्ड र न्युजिल्यान्ड बराबरीमा रोकिएका छन् । न्युजिल्यान्डले दिएको २४२ रनको लक्ष्य पछ्याएको इङ्ल्यान्डले निर्धारित ५० ओभरमा १० विकेटको क्षतिमा २४१ रन बनाएपछि खेल बराबरीमा रोकिएको हो । इङ्ल्यान्डको घरेलु लर्डस मैदानमा भएको सनसनीपूर्ण फाइनल खेल बराबरीमा रोकिएको हो । आईसीसीले सुपर ओभरबाट मात्र विजेताको निर्णय गर्ने निर्णय लिएको छ । लिग चरणका नौ खेलमा न्युजिल्यान्डले पाँच जित, तीन हार र एक अनिर्णित नतिजा निकालेको थियो। न्युजिल्यान्ड लिग चरणमा चौथो बन्दै सेमिफाइनलमा पुगेको थियो। न्युजिल्यान्डले लिग चरणमा पाकिस्तानलाई रन रेटका आधारमा पछि पार्दै सेमिफाइनलमा स्थान बनाएको थियो। सेमिफाइनलमा भने न्युजिल्यान्डले बलियो टोली भारतलाई १८ रनले पराजित गर्दै फाइनलमा स्थान बनाएको थियो । न्युजिल्यान्डले दिएको दुई सय ४० रनको मध्यम लक्ष्य पछ्याएको भारत खराब सुरुआत गर्दै ४९।३ ओभरमा सबै विकेट गुमाएर दुई सय २१ रनमा समेटिएको थियो। यसैगरी इङ्ल्यान्ड लिग चरणमा तेस्रो बन्दै सेमिफाइनलमा पुगेको थियो। इङ्ल्यान्डले लिग चरणमा ६ जित र तीन हारको नतिजा निकालेको थियो। सेमिफाइनलमा भने इङ्ल्यान्डले साविक विजेता अस्ट्रेलयालाई आठ विकेटले पराजित गर्दै फाइनलमा पुगेको थियो। इङ्ल्यान्ड योसहित चौथो पटक फाइनलमा पुगेको हो। क्रिकेट खेलको जन्मदाताका रूपमा परिचित इङ्ल्यान्ड यसअघि सन् १९७९, सन् १९८७ र सन् १९९२ मा गरी तीन पटक विश्वकपको फाइनलमा पुगेको थियो । सन् १९९२ पछि इङ्ल्यान्डले यस पटक फाइनल खेलेको हो । सन् १९७९ को विश्वकपमा इङ्ल्यान्डलाई वेस्ट इन्डिजले हराएको थियो भने सन् १९८७ को फाइनलमा इङ्लिस टोली अस्ट्रेलियासँग पराजित भएको थियो। त्यसलगत्तै सन् १९९२ को विश्वकपमा इङ्ल्यान्डलाई पाकिस्तानले हराएको थियो। यसैगरी दुई पटक विश्वकपको सफल आयोजना गरिसकेको न्युजिल्यान्ड भने दोस्रो पटक फाइनलमा पुगेको हो। सन् २०१५ को विश्वकपको फाइनलमा न्युजिल्यान्डलाई सहआयोजक अस्ट्रेलियाले सात विकेटले पराजित गरेको थियो। यही विश्वकपको लिग चरणमा यी दुई टोलीबीच खेलिएको खेलमा भने इङ्ल्यान्डले न्युजिल्यान्डलाई एक सय १९ रनले हराएको थियो। इङ्ल्यान्ड र न्युजिल्यान्डबीच यसअघि भएको एकदिवसीय क्रिकेटमा न्युजिल्यान्ड केही बलियो देखिएको थियो । यी दुई टोली एकदिवसीयमा ९० खेल भएका छन् । न्युजिल्यान्डले ४३ खेल जितेको थियो भने इङ्ल्यान्डले ४१ खेल जितेको थियो। दुई खेल बराबरीमा सकिएका थिए भने चार खेल अनिर्णित बनेका थिए । यसैगरी एकदिवसीय विश्वकपमा भने यी दुई टोली नौ पटक भिडेका छन्। न्युजिल्यान्डले पाँच खेल जितेको थियो भने इङ्ल्यान्ड चार खेलमा विजयी भएको छ। सन् १९७५ देखि सुरु भएको विश्वकपको ११ वटा संस्करण सम्पन्न हुँदासम्म पाँचवटा राष्ट्रले मात्र उपाधि जित्न सकेका थिए। यो विश्वकपबाट उपाधि उचाल्ने देश थपिएको छ । अस्ट्रेलियाले हालसम्म पाँच पटक विश्वकप जितेको छ भने वेस्ट इन्डिज र भारतले दुईदुई पटक उपाधि चुमेका छन्। यसका अतिरिक्त पाकिस्तान र श्रीलंकाले एकएक पटक उपाधि हात पारेका छन्। सन् १९९२ देखि विश्वकप खेल्न थालेको दक्षिण अफ्रिकाले पनि हालसम्म उपाधि जित्न सकेको छैन। सन् १९९९ देखि सन् २०१५ सम्म पाँचवटा विश्वकप भए। ती पाँचमध्ये चारवटा उपाधि अस्ट्रेलिया र एउटा भारतले जित्यो। त्यसैले पनि पछिल्ला हरेक विश्वकपमा क्रिकेटप्रेमीहरू नयाँ विजेताको खोजीमा थिए।"
मलेसियाविरुद्ध नेपालको ऐतिहासिक जित,"काठमाडौं : मलेसियाविरुद्धको दुई खेलेको टी ट्वान्टी अन्तरराष्ट्रिय क्रिकेट शृङ्खलाअन्तर्गत आइतबारको दोस्रो खेलमा नेपालले ऐतिहासिक जित हात पारेको छ। क्वालालम्पुरस्थित किनरारा ओभल क्रिकेट मैदानमा भएको खेलमा नेपालले मलेशियालाई छ रनले पराजित गर्दै २० को सहज जित हात पारेको हो। शनिबारको पहिलो खेलमा नेपालले मलेसियालाई सात विकेटले हराएको थियो। त्यस्तै टीट्वान्टी सिरिजमा नेपालको यो ऐतिहासिक क्लिन स्विप हो। यसअघि नेपालले टीट्वान्टी शृङ्खला क्लिन स्विप गरेको थिएन। आइसिसीबाट टीट्वान्टी अन्तरराष्ट्रिय मान्यता प्राप्त गरेपछि नेपाललले पहिलोपटक युइएविरुद्वको शृङ्खला २१ ले जितेको थियो। टस जितेर पहिले ब्याटिङ गरेको नेपालले मलेसियालाई १७४ रनको लक्ष्य दिएको थियो। जवाफमा मलेसिया निर्धारित २० ओभरमा सात विकेट गुमाएर १६७ रनमा समेटिएको थियो। मलेसियाका लागि शैयद अजीजले सर्वाधिक ५० रनको योगदान दिए भने अमीनुद्वीन रामलीले २४ रनको योगदान दिए। भिरनदीप सिंह २३ रनमा बाहिरिए। त्यसैगरी मुहम्मद रियाहदत २१, अहमेद फैज १७, शफिक शरिफ १० र अरुवर अरुद्वीन सात रनमा बाहिरिए। बलिङतर्फ नेपालका सोमपाल कामी र सन्दीप लामिछानेले दुईदुई विकेट लिए भने करण केसी, कप्तान पारस खड्का र अविनाश बोहराले एकएक विकेट झारे। त्यसअघि पहिले ब्याटिङ गरेको नेपालले २० ओभरमा छ विकेट गुमाएर १७३ रनको योगफल बनाएको थियो। नेपालका लागि विनोद भण्डारीले अविजीत रहँदै ५१ रनको अर्धशतकीय इनिङ्स खेले। यस्तै शरद भेषवाकरले ४०, कप्तान खड्काले २३, रोहितकुमार पौडेलले १९, करण केसीले १६ तथा पवन सर्राफले १० रन जोडे। मलेसियाका मुहमद फिर्टी एक्लैले तीन विकेट लिए। आइसिसी टीट्वान्टी विश्वकप एशिया छनोटको तयारीमा रहेको नेपाली क्रिकेट टोली मलेसियाबाट सिधै सिङ्गापुर प्रस्थान गर्नेछ। सन् २०२० मा अष्ट्रेलियामा आयोजना हुने विश्वकप छनोटका रूपमा रहेको एशिया कपको अन्तिम खेल आगामी साउन ६ देखि १२ गतेसम्म सिङ्गापुरमा हुँदैछ। प्रतियोगितामा नेपालसहित आयोजक सिङ्गापुर, मलेसिया, कतार र कुवेत भिड्ने छन्। नेपालले पहिलो खेल आगामी साउन ७ गते कतारसँग खेल्नेछ। यस्तै साउन ८ मा मलेसियासँग, ११ गते कुवेत तथा १२ गते सिङ्गापुरसँग खेल्नेछ। उक्त प्रतियोगिताको शीर्ष स्थान हासिल गर्ने टोलीले विश्वकपको ग्लोबल छनोट खेल्नेछ। ग्लोबल छनोट अक्टोबर ११ देखि नोभेम्बर ३ सम्म संयुक्त अरब इमिरेट्स (युएई) मा आयोजना हुँदैछ। रासस"
विश्वकप फाइनल : न्युजिल्यान्डले दिएकाे २४२ रनको चुनौती पछ्याउँदै इङ्ल्यान्ड,"लन्डन : विश्वकप क्रिकेटको फाइनलमा न्युजिल्यान्डले इङ्ल्यान्डलाई २४२ रनको चुनौती दिएको छ। टस जितेर पहिला ब्याटिङ गरेको न्युजिल्यान्डले पूरै ५० ओभरमा आठ विकेटको क्षतिमा २४१ रन बनाएको हो। इङ्ल्यान्ड  न्युजिल्यान्ड : को बन्ला क्रिकेटको विश्व विजेता ? इङ्ल्यान्ड  न्युजिल्यान्ड : को बन्ला क्रिकेटको विश्व विजेता ? न्युजिल्यान्डका लागि हेनरी निकोल्सले सर्वाधिक ५५ रन बनाए। अन्तिममा पाली सम्हालेका टम लाथमले ४७ रन बनाए। कप्तान केन विलियमसन ३०, मार्टिन गुप्टिल र जेम्स निसामले समान १९, रोस टेलर १५ बनाए। इङ्ल्यान्डका लायम प्लङ्किट र क्रिस बोक्सले तीनतीन विकेट लिए भने जोफ्रा आर्चर र माक उडले एकएक विकेट लिए। अहिले इङ्ल्यान्ड जवाफी ब्याटिङ गर्दैछ।"
विश्वकप क्रिकेट फाइनल : सुपर ओभरमा इङ्ल्यान्ड बन्यो च्याम्पियन,"लन्डन : आयोजक इङ्ल्यान्ड आईसीसी एकदिवसीय विश्वकप क्रिकेटको नयाँ च्याम्पियन बनेको छ। आइतबार भएको फाइनलमा न्युजिल्यान्डलाई सुपर ओभरमा पराजित गर्दै इङ्ल्यान्डले पहिलो पटक विश्वकप ट्रफी उचालेको हो। सुपर ओभरमा इङ्ल्यान्डलेजस्तै न्युजिल्यान्डले पनि १५ रन नै बनाए पनि बढी बाउन्ड्री हिर्काएको आधारमा इङ्ल्यान्डले रोमाञ्चक जित निकाल्यो। सुपर ओभरमा इङ्ल्यान्डले दुई चौका हिर्कायो भने न्युजिल्यान्डले एक छक्का मात्र प्रहार गर्न सक्यो। सन् १९७९, सन् १९८७ र सन् १९९२ मा गरी तीनपटक विश्वकपको फाइनलमा पुगे पनि उपविजेतामा सीमित बनेको इङ्ल्यान्डले चौथो प्रयासमा विश्वकप ट्रफी उचालेको हो। सन् १९७९ को विश्वकपमा इङ्ल्यान्डलाई वेस्ट इन्डिजले हराएको थियो भने सन् १९८७ को फाइनलमा इङ्लिस टोली अस्ट्रेलियासँग पराजित भएको थियो। त्यसलगत्तै सन् १९९२ को विश्वकपमा इङ्ल्यान्डलाई पाकिस्तानले हराएको थियो। विश्वकपको १२औं संस्करणअघि अस्ट्रेलियाले कीर्तिमानी पाँचौं पटक उपाधि जितेको छ। यसैगरी भारत र वेस्ट इन्डिजले दुईदुई पटक विश्वकप ट्रफी उचाल्दा पाकिस्तान र श्रीलंकाले एकएक पटक उपाधि जितेका छन्। न्युजिल्यान्डले दिएको दुई सय ४२ रनको लक्ष्य पछ्याएको इङ्ल्यान्डले ५० ओभरमा नौ विकेट गुमाएर दुई सय ४१ रन नै बनाएपछि खेल सुपर ओभरमा धकेलिएको थियो। इङ्ल्यान्डका लागि बेन स्टोक्स र जस बटलरले अर्धशतकीय पाली खेले। ८६ रनमा चार विकेट गुमाइसकेको अवस्थामा स्टोक्स र बटलरले एक सय १० रनको साझेदारी गर्दै टोलीलाई जिततर्फ डोर्याएका थिए। स्टोक्सले अविजित ८६ र बटलरले ५९ रन बनाए। यसैगरी जोनी बेयरस्टले ३६, जासन रोयले १७ र कप्तान इयोन मोर्गनले नौ रन बनाए। न्युजिल्यान्डका लुकी फर्गुसन र जेम्स निसामले तीनतीन विकेट लिए। यस्तै म्याट हेनरी र कोलिन डे ग्रान्डहोमले एकएक विकेट हात पारे। यसअघि लर्डसमा टस जितेर पहिले ब्याटिङ गरेको न्युजिल्यान्डले निर्धारित ५० ओभरमा आठ विकेट गुमाएर दुई सय ४१ रनको योगफल बनाएको थियो। न्युजिल्यान्डका हेनरी निकोल्सले अर्धशतकीय पालि खेले। उनले ७७ बलमा चार चौकाको मद्दतमा ५५ रन बनाए। सनसनीपूर्ण विश्व क्रिकेट फाइनलः न्युजिल्यान्ड र इङ्ल्यान्ड बराबरीमा रोकिए यसैगरी टम लाथमले ४७, कप्तान केन विलियम्सनले ३०, जेम्स निसाम र मार्टिन गप्टिलले समान १९, कोलिन डे ग्रान्डहोमले १६ र रस टेलरले १५ रन बनाए। इङ्ल्यान्डका क्रिस वाक्स र लियाम प्लुनकेटले तीनतीन विकेट लिए। यसैगरी जोफरा आर्चर र मार्क उडले एकएक विकेट हात पारे।"
नयाँ च्याम्पियन बन्ने दाउ,"लन्डन : आईसीसी एकदिवसीय विश्वकप क्रिकेट उपाधिका लागि आइतबार आयोजक इङ्ल्यान्ड र न्युजिल्यान्डबीच प्रतिस्पर्धा हुनेछ। लर्डस मैदानमा दिउँसो ३ः१५ बजे हुने फाइनल भिडन्तमा दुवै टोलीको लक्ष्य उपाधि हत्याउने रहेको छ। विश्वकपको पहिलो संस्करणदेखि सहभागिता जनाउँदै आएको इङ्ल्यान्ड र न्युजिल्यान्ड दुवैले अहिलेसम्म उपाधि चुम्न सकेका छैनन्। घरेलु मैदानमा आयोजित विश्वकप यस पटक कुनै पनि हालतमा जित्ने इङ्ल्यान्डको लक्ष्य छ। साविक उपविजेता न्युजिल्यान्ड आयोजकलाई कडा चुनौती दिन तयार छ। यस पटक सेमिफाइनलमा बलियो भारतलाई पन्छाएर फाइनलमा पुगेको न्युजिल्यान्ड पनि उपाधि चुम्न आतुर देखिन्छ। लिग चरणका नौ खेलमा न्युजिल्यान्डले पाँच जित, तीन हार र एक अनिर्णित नतिजा निकालेको थियो। न्युजिल्यान्ड लिग चरणमा चौथो बन्दै सेमिफाइनलमा पुगेको थियो। न्युजिल्यान्डले लिग चरणमा पाकिस्तानलाई रन रेटका आधारमा पछि पार्दै सेमिफाइनलमा स्थान बनाएको थियो। सेमिफाइनलमा भने न्युजिल्यान्डले बलियो टोली भारतलाई १८ रनले पराजित गर्दै फाइनलमा स्थान बनाएको हो। न्युजिल्यान्डले दिएको दुई सय ४० रनको मध्यम लक्ष्य पछ्याएको भारत खराब सुरुआत गर्दै ४९३ ओभरमा सबै विकेट गुमाएर दुई सय २१ रनमा समेटिएको थियो। यसैगरी इङ्ल्यान्ड लिग चरणमा तेस्रो बन्दै सेमिफाइनलमा पुगेको थियो। इङ्ल्यान्डले लिग चरणमा ६ जित र तीन हारको नतिजा निकालेको थियो। सेमिफाइनलमा भने इङ्ल्यान्डले साविक विजेता अस्ट्रेलयालाई आठ विकेटले पराजित गर्दै फाइनलमा पुगेको हो। इङ्ल्यान्ड योसहित चौथो पटक फाइनलमा पुगेको हो। क्रिकेट खेलको जन्मदाताका रूपमा परिचित इङ्ल्यान्ड यसअघि सन् १९७९, सन् १९८७ र सन् १९९२ मा गरी तीन पटक विश्वकपको फाइनलमा पराजित भएको छ। सन् १९९२ पछि इङ्ल्यान्डले यस पटक फाइनल खेल्दै छ। त्यसैले पाँचौं पटक विश्वकपको आयोजना गरिरहेको इखालु इङ्ल्यान्ड यस पटक उपाधिको व्यग्र प्रतीक्षामा छ। सन् १९७९ को विश्वकपमा इङ्ल्यान्डलाई वेस्ट इन्डिजले हराएको थियो भने सन् १९८७ को फाइनलमा इङ्लिस टोली अस्ट्रेलियासँग पराजित भएको थियो। त्यसलगत्तै सन् १९९२ को विश्वकपमा इङ्ल्यान्डलाई पाकिस्तानले हराएको थियो। यसैगरी दुई पटक विश्वकपको सफल आयोजना गरिसकेको न्युजिल्यान्ड भने दोस्रो पटक फाइनलमा पुगेको हो। सन् २०१५ को विश्वकपको फाइनलमा न्युजिल्यान्डलाई सहआयोजक अस्ट्रेलियाले सात विकेटले पराजित गरेको थियो। यस पटक न्युजिल्यान्ड र इङ्ल्यान्ड दुवैको प्रदर्शन उत्कृष्ट देखिएको छ। दुवै टोलीको ब्याटिङ र बलिङ लयमा छ। इङ्ल्यान्डका जोय रुट कुल पाँच सय ४९ रन बनाउँदै सर्वाधिक रन बनाउने खेलाडीको सूचीमा चौथो स्थानमा छन्। उनले दुई शतक र तीन अर्धशतक प्रहार गरिसकेका छन्। अर्का ब्याट्सम्यान जोनी बेयरस्टले पनि चार सय ९६ रन बनाएका छन्। उनले दुई शतक र दुई अर्धशतक प्रहार गरेका छन्। जासन रोयले ६ पालिमा एक शतक र चार अर्धशतकको मद्दतले चार सय २६ रन बनाएका छन्। बेन स्टोक्सले पनि चार अर्धशतकको मद्दतले तीन सय ८१ रन बनाएका छन्। बलिङतर्फ इङ्ल्यान्डका जोफरा आर्चरले १९, मार्क उडले १७ र क्रिस वाक्सले १३ विकेट लिइसकेका छन्। यसैगरी न्युजिल्यान्डका कप्तान केन विलियम्सनले आठ पालिमा पाँच सय ४८ रन बनाइसकेका छन्। उनले दुई शतक र दुई अर्धशतक प्रहार गरेका छन्। अनुभवी खेलाडी रोस टेलरले पनि आठ पालिमा तीन अर्धशतकको मद्दतले तीन सय ३५ रन बनाएका छन्। बलिङतर्फ न्युजिल्यान्डका लोकी फर्गुसनले आठ पालिमा १८ विकेट लिइसकेका छन्। ट्रेन्ट बल्टले पनि नौ पालिमा १७ विकेट हात पारेका छन्। म्याट हेनरीले पनि आठ पालिमा १३ विकेट लिएका छन्। यही विश्वकपको लिग चरणमा यी दुई टोलीबीच खेलिएको खेलमा भने इङ्ल्यान्डले न्युजिल्यान्डलाई एक सय १९ रनले हराएको थियो। इङ्ल्यान्ड र न्युजिल्यान्डबीच यसअघि भएको एकदिवसीय क्रिकेटमा न्युजिल्यान्ड केही बलियो देखिएको छ। यी दुई टोली एकदिवसीयमा ९० खेल भएको छ। न्युजिल्यान्डले ४३ खेल जितेको छ। इङ्ल्यान्डले ४१ खेल जितेको छ। दुई खेल बराबरीमा सकिएको छ भने चार खेल अनिर्णित बनेको थियो। यसैगरी एकदिवसीय विश्वकपमा भने यी दुई टोली नौ पटक भिडेका छन्। ज्युजिल्यान्डले पाँच खेल जितेको छ। इङ्ल्यान्ड चार खेलमा विजयी भएको छ। विगत र वर्तमानको अवस्था हेर्दा यी दुई टोलीको स्तर समान देखिन्छ। सन् १९७५ देखि सुरु भएको विश्वकपको ११ वटा संस्करण सम्पन्न हुँदासम्म पाँचवटा राष्ट्रले मात्र उपाधि जित्न सकेका छन्। अस्ट्रेलियाले हालसम्म पाँच पटक विश्वकप जितेको छ भने वेस्ट इन्डिज र भारतले दुईदुई पटक उपाधि चुमेका छन्। यसका अतिरिक्त पाकिस्तान र श्रीलंकाले एकएक पटक उपाधि हात पारेका छन्। पहिलो विश्वकपदेखि नै सहभागी हुँदै आए पनि इङ्ल्यान्ड र न्युजिल्यान्डले भने हालसम्म उपाधि जित्न सकेका छैनन्। सन् १९९२ देखि विश्वकप खेल्न थालेको दक्षिण अफ्रिकाले पनि हालसम्म उपाधि जित्न सकेको छैन। सन् १९९९ देखि सन् २०१५ सम्म पाँचवटा विश्वकप भए। ती पाँचमध्ये चारवटा उपाधि अस्ट्रेलिया र एउटा भारतले जित्यो। त्यसैले पनि पछिल्ला हरेक विश्वकपमा क्रिकेटप्रेमीहरू नयाँ विजेताको खोजीमा थिए। विश्वकपको १२औं संस्करणले भने क्रिकेटप्रेमीको त्यो चाहना पूरा गर्ने पक्का भएको छ। इङ्ल्यान्ड र न्युजिल्यान्डमध्ये जसले उपाधि जिते पनि विश्वकपले नयाँ विजेता पाउनेछ। एकदिवसीयमा दुई टोली कुल : ९० खेल न्युजिल्यान्ड विजयी : ४३ खेल इङ्ल्यान्ड विजयी : ४१ खेल बराबरी : २ खेल अनिर्णित : ४ खेल विश्वकपमा दुई टोली कुल : ९ खेल न्युजिल्यान्ड विजयी : ५ खेल इङ्ल्यान्ड विजयी : ४ खेल"
विश्वकप रोचक : एउटै रंगशालामा पाँच फाइनल,"सबैभन्दा बढी विश्वकप आयोजना गर्ने राष्ट्र इङ्ल्यान्ड हो। इङ्ल्यान्डले पाँचौं पटक विश्वकप आयोजना गर्न लागेको हो। सन् १९७५ मा पहिलो, सन् १९७९ मा दोस्रो र सन् १९८३ मा तेस्रो विश्वकप इङ्ल्यान्डले नै आयोजना गरेको थियो। त्यसपछि सन् १९९९ मा इङ्ल्यान्डले वेल्स, आयरल्यान्ड, स्कटल्यान्ड र नेदरल्यान्ड्सँग मिलेर सातौं विश्वकप आयोजना गरेको थियो। यी चारवटै विश्वकपको फाइनल खेल लर्डसमा खेलाइएको थियो। १२औं विश्वकप पनि इङ्ल्यान्ड र वेल्समा आयोजना भइरहेको छ। यसपटक पनि फाइनल खेल लर्डसमै खेलाइँदै छ। भारतले भने तीनपटक विश्वकप आयोजना गरेको छ। भारत र पाकिस्तानले सन् १९८७ मा चौथो, भारत, पाकिस्तान र श्रीलंकाले सन् १९९६ मा छैटौं तथा भारत, बंगलादेश र श्रीलंकाले सन् २०११ मा दसौं विश्वकप आयोजना गरेका थिए। यसपटक पनि विश्वकपको फाइनल खेल पनि आइतबार इङ्ल्यान्ड र न्युजिल्यान्डबीच लर्डसमै खेलिँदै छ।"
विश्वकप क्रिकेट : प्रभाव पार्न सक्ने खेलाडी,"जोय रुट (इङ्ल्यान्ड) विश्वकपको फाइनलमा घरेलु टोली इङ्ल्यान्डले अत्याधिक आश गरेको खेलाडी हुन्, जोय रुट। जारी विश्वकपमा इङ्ल्यान्डलाई फाइनलसम्म पुर्याउन रुटले शानदार प्रदर्शन गरेका छन्। उनी जारी विश्वकपमा कुल पाँच सय ४९ रन बनाउँदै सर्वाधिक रन बनाउने खेलाडीको सूचीमा चौथो स्थानमा छन्। जारी विश्वकपमा उनले दुई शतक र तीन अर्धशतक प्रहार गरेका छन्। फाइनल खेलमा पनि उनको लय कायम रहने टोलीको विश्वास छ। रुट मैदानमा खुलेर खेल्छन्। टोलीलाई आवश्यक पर्दा क्रिजमा टिकेर रन बटुल्न उनी माहिर छन्। दायाँहाते ब्याट्सम्यान उनले अस्ट्रेलियाविरुद्धको सेमिफाइनल खेलमा टोलीका लागि अविजित ४९ रन बनाएका थिए। २८ वर्षीय रुट क्रिजमा रहँदा जस्तोसुकै बलरलाई टाउको दुखाइ बन्ने गर्छन्। उनको ब्याट घुमाउने शैली बेजोडको छ। देशका लागि एक सय ४२ एकदिवसीय खेल खेलेका रुटले पाँच हजार आठ सय ४९ रन बनाएका छन्। उनको औसत रन ५१७६ हो। केन विलियम्सन (न्युजिल्यान्ड) विश्वकपको फाइनलमा आइतबार न्युजिल्यान्डले घरेलु टोली इङ्ल्यान्डको सामना गर्दा टोलीका भरपर्दा खेलाडी हुनेछन््, केन विलियम्सन। टोलीका कप्तानसमेत रहेका केनलाई विश्वकप उपाधि जिताउन फाइनल खेलमा ठूलो भूमिका छ। जारी विश्वकपमा शानदार प्रदर्शन गरिरहेका केनसँग न्युजिल्यान्डले फाइनलमा पनि ठूलो भरोसा गरेको छ। कप्तान केन विलियम्सनले जारी विश्वकपमा आठ पालिमा पाँच सय ४८ रन बनाइसकेका छन्। उनले दुई शतक र दुई अर्धशतक प्रहार गरेका छन्। उनले भारतविरुद्धको सेमिफाइनलमा शानदार प्रदर्शन गरेका थिए। उनले न्युजिल्यान्डलाई फाइनलमा पुर्याउन भारतविरुद्ध ६७ रन बनाए। ९५ बलमा उक्त रन बनाएका उनले ६ चौका हानेका थिए। उच्च लयमा रहेका केनको फाइनलमा पनि सोही लय कायम रहने टोलीको विश्वास छ। मैदानमा जमेर खेल्ने क्षमता भएका केनसँग जस्तोसुकै बलरलाई पनि अलमल्याउने बेजोडको क्षमता छ। बायाँहाते ब्याट्सम्यान उनले न्युजिल्यान्डका लागि एक सय ४८ एकदिवसीय खेल खेलेका छन्। उनले ६ हजार एक सय दुई रन बनाएका छन्। २८ वर्षीय केनको औसत रन ४८०४ हो। नयाँ च्याम्पियन बन्ने दाउ"
इङ्ल्यान्ड  न्युजिल्यान्ड : को बन्ला क्रिकेटको विश्व विजेता ?,"लन्डन : आईसीसी एकदिवसीय विश्वकप क्रिकेट उपाधिका लागि आइतबार आयोजक इङ्ल्यान्ड र न्युजिल्यान्डबीच प्रतिस्पर्धा हुँदैछ। लर्डस मैदानमा हुने फाइनल भिडन्तमा दुवै टोलीको लक्ष्य उपाधि हत्याउने रहेको छ। विश्वकपको पहिलो संस्करणदेखि सहभागिता जनाउँदै आएको इङ्ल्यान्ड र न्युजिल्यान्ड दुवैले अहिलेसम्म उपाधि चुम्न सकेका छैनन्। घरेलु मैदानमा आयोजित विश्वकप यस पटक कुनै पनि हालतमा जित्ने इङ्ल्यान्डको लक्ष्य छ। साविक उपविजेता न्युजिल्यान्ड आयोजकलाई कडा चुनौती दिन तयार छ। यस पटक सेमिफाइनलमा बलियो भारतलाई पन्छाएर फाइनलमा पुगेको न्युजिल्यान्ड पनि उपाधि चुम्न आतुर देखिन्छ। लिग चरणका नौ खेलमा न्युजिल्यान्डले पाँच जित, तीन हार र एक अनिर्णित नतिजा निकालेको थियो। न्युजिल्यान्ड लिग चरणमा चौथो बन्दै सेमिफाइनलमा पुगेको थियो। न्युजिल्यान्डले लिग चरणमा पाकिस्तानलाई रन रेटका आधारमा पछि पार्दै सेमिफाइनलमा स्थान बनाएको थियो। सेमिफाइनलमा भने न्युजिल्यान्डले बलियो टोली भारतलाई १८ रनले पराजित गर्दै फाइनलमा स्थान बनाएको हो। न्युजिल्यान्डले दिएको दुई सय ४० रनको मध्यम लक्ष्य पछ्याएको भारत खराब सुरुआत गर्दै ४९३ ओभरमा सबै विकेट गुमाएर दुई सय २१ रनमा समेटिएको थियो। यसैगरी इङ्ल्यान्ड लिग चरणमा तेस्रो बन्दै सेमिफाइनलमा पुगेको थियो। इङ्ल्यान्डले लिग चरणमा ६ जित र तीन हारको नतिजा निकालेको थियो। सेमिफाइनलमा भने इङ्ल्यान्डले साविक विजेता अस्ट्रेलयालाई आठ विकेटले पराजित गर्दै फाइनलमा पुगेको हो। इङ्ल्यान्ड योसहित चौथो पटक फाइनलमा पुगेको हो। क्रिकेट खेलको जन्मदाताका रूपमा परिचित इङ्ल्यान्ड यसअघि सन् १९७९, सन् १९८७ र सन् १९९२ मा गरी तीन पटक विश्वकपको फाइनलमा पराजित भएको छ। सन् १९९२ पछि इङ्ल्यान्डले यस पटक फाइनल खेल्दै छ। त्यसैले पाँचौं पटक विश्वकपको आयोजना गरिरहेको इखालु इङ्ल्यान्ड यस पटक उपाधिको व्यग्र प्रतीक्षामा छ। सन् १९७९ को विश्वकपमा इङ्ल्यान्डलाई वेस्ट इन्डिजले हराएको थियो भने सन् १९८७ को फाइनलमा इङ्लिस टोली अस्ट्रेलियासँग पराजित भएको थियो। त्यसलगत्तै सन् १९९२ को विश्वकपमा इङ्ल्यान्डलाई पाकिस्तानले हराएको थियो। यसैगरी दुई पटक विश्वकपको सफल आयोजना गरिसकेको न्युजिल्यान्ड भने दोस्रो पटक फाइनलमा पुगेको हो। सन् २०१५ को विश्वकपको फाइनलमा न्युजिल्यान्डलाई सहआयोजक अस्ट्रेलियाले सात विकेटले पराजित गरेको थियो। यस पटक न्युजिल्यान्ड र इङ्ल्यान्ड दुवैको प्रदर्शन उत्कृष्ट देखिएको छ। दुवै टोलीको ब्याटिङ र बलिङ लयमा छ। इङ्ल्यान्डका जोय रुट कुल पाँच सय ४९ रन बनाउँदै सर्वाधिक रन बनाउने खेलाडीको सूचीमा चौथो स्थानमा छन्। नयाँ च्याम्पियनको प्रतीक्षा विश्वकप क्रिकेट : प्रभाव पार्न सक्ने खेलाडी उनले दुई शतक र तीन अर्धशतक प्रहार गरिसकेका छन्। अर्का ब्याट्सम्यान जोनी बेयरस्टले पनि चार सय ९६ रन बनाएका छन्। उनले दुई शतक र दुई अर्धशतक प्रहार गरेका छन्। जासन रोयले ६ पालिमा एक शतक र चार अर्धशतकको मद्दतले चार सय २६ रन बनाएका छन्। बेन स्टोक्सले पनि चार अर्धशतकको मद्दतले तीन सय ८१ रन बनाएका छन्। बलिङतर्फ इङ्ल्यान्डका जोफरा आर्चरले १९, मार्क उडले १७ र क्रिस वाक्सले १३ विकेट लिइसकेका छन्। यसैगरी न्युजिल्यान्डका कप्तान केन विलियम्सनले आठ पालिमा पाँच सय ४८ रन बनाइसकेका छन्। उनले दुई शतक र दुई अर्धशतक प्रहार गरेका छन्। अनुभवी खेलाडी रोस टेलरले पनि आठ पालिमा तीन अर्धशतकको मद्दतले तीन सय ३५ रन बनाएका छन्। बलिङतर्फ न्युजिल्यान्डका लोकी फर्गुसनले आठ पालिमा १८ विकेट लिइसकेका छन्। ट्रेन्ट बल्टले पनि नौ पालिमा १७ विकेट हात पारेका छन्। म्याट हेनरीले पनि आठ पालिमा १३ विकेट लिएका छन्। यही विश्वकपको लिग चरणमा यी दुई टोलीबीच खेलिएको खेलमा भने इङ्ल्यान्डले न्युजिल्यान्डलाई एक सय १९ रनले हराएको थियो। इङ्ल्यान्ड र न्युजिल्यान्डबीच यसअघि भएको एकदिवसीय क्रिकेटमा न्युजिल्यान्ड केही बलियो देखिएको छ। यी दुई टोली एकदिवसीयमा ९० खेल भएको छ। न्युजिल्यान्डले ४३ खेल जितेको छ। इङ्ल्यान्डले ४१ खेल जितेको छ। दुई खेल बराबरीमा सकिएको छ भने चार खेल अनिर्णित बनेको थियो। यसैगरी एकदिवसीय विश्वकपमा भने यी दुई टोली नौ पटक भिडेका छन्। ज्युजिल्यान्डले पाँच खेल जितेको छ। इङ्ल्यान्ड चार खेलमा विजयी भएको छ। विगत र वर्तमानको अवस्था हेर्दा यी दुई टोलीको स्तर समान देखिन्छ। सन् १९७५ देखि सुरु भएको विश्वकपको ११ वटा संस्करण सम्पन्न हुँदासम्म पाँचवटा राष्ट्रले मात्र उपाधि जित्न सकेका छन्। अस्ट्रेलियाले हालसम्म पाँच पटक विश्वकप जितेको छ भने वेस्ट इन्डिज र भारतले दुईदुई पटक उपाधि चुमेका छन्। यसका अतिरिक्त पाकिस्तान र श्रीलंकाले एकएक पटक उपाधि हात पारेका छन्। पहिलो विश्वकपदेखि नै सहभागी हुँदै आए पनि इङ्ल्यान्ड र न्युजिल्यान्डले भने हालसम्म उपाधि जित्न सकेका छैनन्। सन् १९९२ देखि विश्वकप खेल्न थालेको दक्षिण अफ्रिकाले पनि हालसम्म उपाधि जित्न सकेको छैन। सन् १९९९ देखि सन् २०१५ सम्म पाँचवटा विश्वकप भए। ती पाँचमध्ये चारवटा उपाधि अस्ट्रेलिया र एउटा भारतले जित्यो। त्यसैले पनि पछिल्ला हरेक विश्वकपमा क्रिकेटप्रेमीहरू नयाँ विजेताको खोजीमा थिए। विश्वकपको १२औं संस्करणले भने क्रिकेटप्रेमीको त्यो चाहना पूरा गर्ने पक्का भएको छ। इङ्ल्यान्ड र न्युजिल्यान्डमध्ये जसले उपाधि जिते पनि विश्वकपले नयाँ विजेता पाउनेछ। एकदिवसीयमा दुई टोली कुल : ९० खेल न्युजिल्यान्ड विजयी : ४३ खेल इङ्ल्यान्ड विजयी : ४१ खेल बराबरी : २ खेल अनिर्णित : ४ खेल विश्वकपमा दुई टोली कुल : ९ खेल न्युजिल्यान्ड विजयी : ५ खेल इङ्ल्यान्ड विजयी : ४ खेल"

शीर्षक,विवरण
लोकतन्त्र र सुशासनका चुनौती,"राज्य जनताप्रति जिम्मेवार र उत्तरदायी नभएका कारण जनताको राज्यमाथिको स्वामित्व दिनपरदिन कम हुँदै गइरहेको छ । लोकतन्त्रको संस्थागत सुदृढीकरण अभियानले सात दशक पार गर्दै छ । यसबीचमा त्यसै उद्देश्यका लागि हामीले सातवटा संविधान फेरिसकेका छौं । तर आज पनि सबैभन्दा ठूलो चुनौती भनेकै लोकतन्त्रको संस्थागत सुदृढीकरण, न्याय र समानतामा आधारित समाज निर्माण कसरी गर्ने भन्ने नै हो । आत्मसात गर्न कठिन भए पनि ७ दशकको राजनीतिक यात्राले सिकाएको पाठ के हो भने जबसम्म विधि, पद्धति र प्रक्रियामा आधारमा हामी हिँड्दैनौं, देश, जनता र लोकतन्त्रप्रतिको समर्पण भाव हामीमा रहँदैन, नेपाल प्रजातान्त्रिक संक्रमण कालको अवस्थाबाट माथि उठ्न सक्दैन । टाठाबाठाका लागि लोकतन्त्रको सुदृढीकरणले एक प्रकारको अर्थ दिने भए पनि सामान्य जनसमुदायले लोकतन्त्रलाई सुशासनका अर्थमा बुझ्ने गरेका छन् । लोकतान्त्रिक शासन व्यवस्थाको कुरा गरिन्छ तर त्यस लोकतन्त्रले जनताले महसुस गर्ने गरी सुशासनको प्रत्याभूति दिन सक्दैन भने त्यस किसिमको लोकतन्त्रले आफ्नो औचित्य र सार्थकता कायम राख्न सक्दैन । हुन त लोकतन्त्र आफैंमा सुशासनको पूर्वसर्त हो । तर लोकतान्त्रिक शासन व्यवस्थालाई सही रूपमा सञ्चालन गर्न उपयुक्त विधि, विचार र संरचना निर्माण हुन आवश्यक छ । त्यसरी निर्माण गरिएका संरचनामा उपयुक्त र योग्य व्यक्तिलाई राख्न सकिएन भने लोकतन्त्रले काम गर्न सक्दैन र सुशासन कायम हुन सक्दैन । शाब्दिक अर्थमा सुशासनले जिम्मेवार, उत्तरदायी र पारदर्शी सरकारको माग गर्छ । राज्य सञ्चालनमा राष्ट्रप्रति निष्ठावान्, लोकतन्त्रमाथि आस्थावान्, जनताप्रति उत्तरदायी र विधिको शासनप्रति प्रतिबद्ध व्यक्तिको सहयोग र संलग्नताबाट मात्र हामी लोकतान्त्रिक संस्थाहरूलाई सुदृढ गर्न सक्छौं र त्यसकै आधारमा देशमा सुशासन कायम गर्न सक्छौं । राजनीतिक अस्थिरताकै कारण सुशासनको अवस्था दयनीय बन्न पुगेको हो । अस्थिरताको मुख्य कारण बाह्य शक्ति हुँदाहुँदै पनि त्यसलाई नेपालको आन्तरिक राजनीतिमा संलग्न गराउन भने हामी स्वयं प्रयोग हुँदै आएका छौं । आज बाह्य शक्तिभन्दा पनि बाह्य शक्तिका लागि काम गर्ने नेपाली राजनीतिक अस्थिरता र सुशासनका मुख्य वाधक हुन् । निर्वाचित जनप्रतिनिधि, दलका नेता, कार्यकर्ता, सरकारमा रहेका र उच्च पदस्थ कर्मचारीमा रहेको संविधान र कानुनको अक्षरशः पालना गर्न नचाहने मनस्थिति र व्यवहारले सुशासनलाई कमजोर बनाउँदै लगेको पाइन्छ । एउटा लोकतान्त्रिक संविधान सुशासनका लागि प्रमुख आधार हुने भए पनि जस्तोसुकै विधि र प्रक्रियाबाट बनेको संविधान भए पनि नेतृत्व (सबै क्षेत्र) प्रतिबद्ध र इमानदार हुने हो भने सुशासनका आधारमा शान्ति, समृद्धि र समुन्नत राष्ट्र निर्माण सम्भव छ भन्ने भारत, अमेरिका, बेलायत, जापान, नर्डिक देशका उदाहरणबाट सिक्न सकिन्छ । यी मुलुकमा हामी धेरैले अध्ययन भ्रमण गर्यौं । यी मुलुकका पाहुना भएर हाम्रा धेरै नेताहरूले भ्रमण गरे । दुर्भाग्यवश, यी मुलुकले लिएको निरन्तरतामा परिवर्तन को संवैधानिक अभ्यास, कानुनसम्मत आचरण, व्यवहार र लोकतन्त्रलाई जीवन पद्धतिका रूपमा आत्मसात व्यवहार र मान्यतालाई आत्मसात गर्न नसकेका कारण सुशासनको अभियानले गति लिन सकेन । निरन्तरतामा परिवर्तन को राजनीतिका आधारमा स्थायित्वको दिगो आधार निर्माण गर्ने राजनीति हामीबाट हुन सकेको भए लोकतन्त्रको सुदृढीकरण र सुशासनका लागि नेपालले बलियो आधार निर्माण गर्न सक्ने थियो । नेपाल लोकतन्त्रको सुदृढीकरण र सुशासन दुवै पक्षमा कमजोर छ । फलस्वरूप अनुभूति गर्ने गरी लोकतन्त्र संस्थागत हुन सकेको छैन । केवल आवधिक निर्वाचनका आधारमा लोकतन्त्रलाई परिभाषित गर्नुपर्ने अवस्था हो भने त्यो हामी सबैका लागि दुःखद हो । लोकतान्त्रिक संस्थाहरूको सुदृढीकरण र प्रभावकारिताविना लोकतन्त्र र सुशासन सही अर्थमा कायम हुन सक्दैन । आज हाम्रा हरेक लोकतान्त्रिक संस्था र सार्वजनिक जिम्मेवारीमा रहेका अधिकांश निकाय विश्वासको संकटमा छन् । यो संकटको प्रमुख कारण अवसरवादी, अयोग्य, चरित्रहीन, अनैतिक व्यक्तिहरू यी संस्थाहरू सञ्चालनको जिम्मेवारीमा पुग्नु हो । यस प्रकारको स्थितिले सुशासन मात्र कमजोर भएको छैन, यी सबै संस्थाको औचित्य समाप्त हुने स्थिति बन्दै छ । दुर्भाग्यका साथ भन्नुपर्छ, यस प्रकारको स्थिति सिर्जना गर्ने काममा नेताहरूको गैरजिम्मेवार भूमिका निर्णायक छ । राजनीतिक नेतृत्व लोभीपापी नभई जिम्मेवार भइदिने हो भने सही ठाउँमा सही व्यक्ति पुग्ने र सुशासन बहाल हुने स्थिति स्वतः बन्न सक्छ । लोकतन्त्रको स्थायित्व, विकास निर्माण र सुशासन आदिका सन्दर्भमा नेतृत्वको महत्वपूर्ण भूमिका रहन्छ । नेतृत्व इमानदार छ, प्रतिबद्ध छ, शालीन, सभ्य, नैतिक र चरित्रवान् छ भने त्यसले लिने निर्णयहरूले सुशासनका लागि बलियो आधार निर्माण गर्छ । सही ठाउँका लागि सही व्यक्तिको छनोट हुन सक्छ र राज्यका सम्पूर्ण अंगले सही र प्रभावकारी रूपमा काम गर्न सक्ने अवस्था सिर्जना हुन्छ । दुर्भाग्य राजनीतिलाई केवल शक्तिका रूपमा बुझ्ने र शक्ति आर्जन गर्न र शक्तिमा टिकिराख्न जस्तोसुकै हतकण्डा र हर्कत गर्न पछि नपर्ने प्रवृत्तिले नेपालमा सुशासनका सबै मापदण्ड भत्किँदै छन् । नेताहरूको इलाज निःशुल्क हुनुपर्छ अर्थात् सरकारी रकमबाट हुनुपर्छ । नेताका छोराछोरी र आफन्तले निजी स्कुलमा निःशुल्क अध्ययनको सुविधा पाउनुपर्छ र नेताका छोराछोरीको बिहेभोज पार्टी प्यालेसहरूले निःशुल्क आयोजना गर्नुपर्छ भन्ने जुन प्रकारको भ्रष्ट मानसिकता उच्च नेतृत्व वर्गमा (सबैतिरको नेतृत्व वर्ग) विकास भएको छ । परिणामस्वरूप निजी स्कुल, निजी अस्पताल र पार्टी प्यालेसहरूको ज्यादती सर्वसाधारणले जुन रूपमा भोग्दै छन् त्यसको मार भोग्नेलाई मात्र थाहा छ । यसरी मैले राजनीति गरेवापत म कसैप्रति पनि उत्तरदायी हुनु पर्दैन । मैले जे गर्दा पनि हुन्छ र मैले सबै सुविधा सित्तैमा पाउनुपर्छ भन्ने नेतृत्व तहका व्यक्तिहरूको मानसिकताले सुशासनका सम्पूर्ण आधार समाप्त गर्दै छ । अराजकता, अव्यवस्था र भ्रष्टाचारलाई संस्थागत गर्दै छ । नेतृत्व तहमा रहेको लोभीपापी प्रवृत्ति र संकीर्ण सोचाइले सार्वजनिक र संवैधानिक पदहरूमा मूल्यमान्यताविहीन, अवसरवादी र भ्रष्ट मनोवृत्ति भएका व्यक्तिहरूको पहुँच र हालीमुहाली दिनपरदिन बढ्दो छ । फलस्वरूप कार्यालयमा जानुस्, काम हुँदैन । सार्वजनिक स्कुलमा पढाइ हुँदैन । ट्याक्सी मिटरमा हिँड्न मान्दैन । सार्वजनिक यातायातको स्थिति दयनीय र अस्तव्यस्त छ । न्यायालयले निर्णय गर्छ, न्याय पाइँदैन । काठमाडौंमा खानेपानीको हाहाकार छ, तर मेलम्ची बिगार्नेलाई लाजशरम छैन । उच्च शिक्षाको स्थिति डामाडोल छ । सार्वजनिक स्वास्थ्य सेवाको स्थिति दयनीय छ । महँगी अनियन्त्रित छ । भ्रष्ट मानसिकता व्यापक छ । विकास निर्माणको स्थिति निराशाजननक छन् । यस्तो स्थिति सिर्जना हुनुको प्रमुख कारण सार्वजनिक जिम्मेवारी निर्वाह गर्नुपर्ने सम्पूर्ण निकाय र संस्थाहरूको व्यापक दलीयकरण नै हो । दलीयकरणको परिणामस्वरूप अधिकांश संस्था र निकाय गैरजिम्मेवार व्यक्तिहरूका हातमा पर्न गए । त्यसमाथि तिनै गैरजिम्मेवार पदाधिकारीलाई राजनीतिक संरक्षण भएपछि तिनले जे गरे पनि हुने भयो र परिणामतः सुशासनका सम्पूर्ण मानक कमजोर बन्दै गए । व्यापक दलीयकरणका कारण सम्पूर्ण राज्य नै दिनपरदिन कमजोर हुँदै गइरहेको स्थिति छ । राज्य कमजोर भई जनतालाई सेवा, सुविधा र सुशासन दिन नसक्दा आमजनतामा राज्यप्रति नै निराशा बढ्दै गइरहेको पाइन्छ । राज्यप्रति जनतामा रहेको निराशा भावले लोकतन्त्रको भविष्य नै अनिश्चित बनाउने खतरा बढ्दै गएको छ । दलीयकरणका कारण राज्यमाथि आमजनताको स्वामित्व भाव कमजोर हुँदै गइरहेको छ। जनताको सबैभन्दा ठूलो आशा र भरोसा राख्ने ठाउँ भनेको आपूले निर्वाचित गरेका प्रतिनिधि, निर्वाचित संस्था र दलहरू हुन् । निर्वाचनपछि निर्वाचित प्रतिनिधिले मतदाता बिर्सने, राजनीतिलाई पेसाव्यवसायको रूपमा लिने, निर्वाचित संस्था दलीय स्वार्थको घेराबाट माथि उठ्न नसक्ने प्रवृत्तिले मुलुकको राजनीति जनताको हितमा भन्दा स्वार्थ समूह अर्थात् बिचौलियाको हितमा सञ्चालित हुन पुगेको छ । दलहरूको काम गराइ र गलत प्रवृत्तिका कारण दलहरूमाथि जनताको आकर्षण घट्दै गएको देखिन्छ । सुशासनका लागि गठन गरिएका संवैधानिक अंग र अन्य निकाय सुशासनका लागि भन्दा पनि सार्वजनिक ओहोदामा बसेर शक्तिको दुरुपयोग गर्ने व्यक्तिलाई संरक्षण र तिनलाई चोख्याउने कामका लागि प्रयोग भएको देखिन्छ । दलहरूको भागबन्डाका आधारमा महत्वपूर्ण संवैधानिक अंगहरूमा नियुक्ति पाउनेबाट सुशासन आशा गर्नु बेकार छ । तिनको नियुक्तिको आधार राजनीतिक तहबाट हुने नीतिगत र अन्य किसिमका अनियमितता चोख्याउने सिवाय अरू केही हुन सक्दैन । यसो हुँदैनथ्यो भने विकास निर्माणको यो गति हुँदैनथ्यो । भ्रष्टाचार र भ्रष्टहरूको बिगबिगी हुँदैनथ्यो । सुशासनको महत्वपूर्ण अंग सार्वजनिक प्रशासन हो । त्यसैले सार्वजनिक प्रशासनमा काम गर्नेहरूलाई राष्ट्रसेवक भनिन्छ । यति महत्वपूर्ण जिम्मेवारीमा रहेको सार्वजनिक प्रशासनले आफ्नो धर्मको पालना गर्न सकेको देखिँदैन । सार्वजनिक प्रशासनले कहींकतै विधि र प्रक्रियाका आधारमा नियमित रूपमा जनताका लागि काम गरेको देखिँदैन । विधि र प्रक्रियाका आधारमा सरकारी कार्यालयबाट काम हुन्छ भन्नेमा कुनै पनि सेवाग्राहीलाई विश्वास हुने स्थिति देखिँदैन । बिचौलिया, कमिसन एजेन्टहरूको सहयोग, अतिरिक्त पारि श्रमिक दिन नसक्दा सरकारी निकायबाट सेवा पाउन नै मुस्किल भइसकेको छ । स्थायी सरकारको रूपमा चिनिने सार्वजनिक प्रशासनको यो अवस्थाले हामीलाई कहाँ पुर्याउँछ ? विश्वविद्यालय मुलुकलाई आवश्यक पर्ने दक्ष जनशक्ति उत्पादन गर्ने केन्द्र हो । यसलाई हामीले ध्वस्त बनायौं । आज विश्वविद्यालयहरूको शैक्षिक अवस्था अस्तव्यस्त छ । भागबन्डाका आधारमा कर्मचारी भर्ना गराउने काममा स्वयं सेवा आयोग सेवा आयोग को संलग्नता रहन्छ । प्राध्यापकजस्तो जिम्मेवार पदमा दलीय आधारमा प्राध्यापकहरूको प्रमोसन गरिन्छ । नियमित पठनपाठन हुँदैन । प्राध्यापक भएपछि पढाउनु पर्दैन, प्राध्यापकमा प्रमोसनका लागि किर्ते मूल्यांकनकर्ताले अनियमित र अन्याय गर्दा कुनै किसिमको जवाफदेहिता बोक्नु पर्दैन । यस्तो स्थितिले दिनपरदिन त्रिविका आकर्षण घट्दो छ तर त्यसका लागि कोही जिम्मेवार हुनु पर्दैन । त्रिविलाई आकर्षक, संगठित, सुव्यवस्थित बनाउँदै विश्वस्तरीय विश्वविद्यालयका रूपमा खडा गर्ने कामको जिम्मेवारी बोध कसैमा देखिँदैन । सबै पदाधिकारी जागिरे मानसिकताबाट सञ्चालित भएको पाइन्छ । विश्वविद्यालयका हरेक पदमा राजनीतिक दलहरूको सिफारिस र दलका विश्वविद्यालयभित्र रहेका एजेन्टहरूको सिफारिसका आधारमा सबै प्रकारका नियुक्ति हुन्छन् । अतः दलका प्रतिनिधि र एजेन्टका आधारमा सञ्चालित विश्वविद्यालयको जुन स्थिति हुनु पथ्र्यो, त्यही स्थितिमा आज त्रिभुवन विश्वविद्यालय पुगेको छ । दलीयकरणको प्रभावले विश्वविद्यालयले आफ्नो स्वायत्तता गुमाइसकेको छ । अब यसले प्राज्ञिक संस्थाको हैसियत गुमाइसक्यो भन्दा अन्यथा हुने छैन । दूरदराजमा रहेका सार्वजनिक स्कुलहरूको गुणस्तरको कुरै नगर्दा हुन्छ । त्यसमा पनि कतै विद्यार्थी छन् त शिक्षक छैनन् । शिक्षक छन् भने विद्यार्थी छैनन्को स्थितिमा दूरदराजका स्कुल छन् । त्यसमा पनि हरेक शिक्षक कुनै न कुनै राजनीतिक दलको ओत लाग्न बाध्य छन् । त्यति भएपछि उसले पढाए पनि हुन्छ नपढाए पनि हुन्छ । स्कुल खोल्नका लागि खोलिदिए जस्तो छ । भौतिक सुविधाको कुरा गर्नु त व्यर्थ छ । राज्य सञ्चालकका छोराछोरी निजी स्कुलमा अध्ययन गर्न जाने भएपछि विपन्न वर्गका छोराछोरी पढ्ने सार्वजनिक स्कुल कर्मकाण्डी रूपमा सञ्चालित हुनु त स्वाभाविक नै भयो । त्यसैगरी सार्वजनिक स्वास्थ्य सेवाको स्थिति पनि दयनीय छ । कतै डाक्टर छन् औषधि छैन । अस्पताल भवन छन् डाक्टर छैनन् । एउटा अस्पतालको रूपमा स्वास्थ्य सेवा र सुविधा दिन सक्ने गरी कति अस्पताल अथवा स्वास्थ्य केन्द्र सञ्चालनमा छन् भन्दा नगण्य भन्दा अन्यथा हुने स्थिति छैन । हुनेखानेहरूका लागि सहरका सुविधासम्पन्न निजी अस्पताल छँदै छन् । त्यसभन्दा माथिका अर्थात् राज्य सञ्चालनको जिम्मेवारी पाएकाहरूका लागि विदेशका सुविधासम्पन्न अस्पतालको उपचार सेवा उपलब्ध भएपछि विपन्न र कमजोर वर्गकाहरू उपचारका लागि जाने सार्वजनिक अस्पतालहरूको अवस्था जेसुकै होस्, कसलाई केको मतलब । कर्मचारीतन्त्र, शिक्षण संस्था, सार्वजनिक यातायात, स्वास्थ्य संस्थाहरू, खानेपानी, यातायात र विकास निर्माणजस्ता सार्वजनिक सरोकारका विषयसँग राजनीतिक नेतृत्व र राज्यको कुनै उचित सरोकार नै देखिँदैन । कुनै नेता र उच्च पदस्थहरूले बिरामी भए कसरी उपचार गर्ने भनेर चिन्ता गर्नु पर्दैन । छोराछोरीलाई कसरी पढाउने भनेर चिन्तित हुनु पर्दैन । छोराछोरीको बिहेभोजको भोज कसरी र कहाँ गर्ने भनेर माथापच्ची गर्नु पर्दैन । राज्यको सम्पूर्ण साधन, स्रोत, शक्ति र सेवा सुविधा उहाँहरूको सेवामा हाजिर छ । उहाँहरूले राज्य शक्ति र राज्यमा उपलब्ध साधन स्रोतहरूको दोहन जसरी गरे भने पनि हुने स्थिति छ । यसरी राज्यका सम्पूर्ण साधन, स्रोत, सेवा सुविधा केही सीमित वर्गका व्यक्तिको हालीमुहाली हुन्छ भने त्यो राज्यसँग जनताको सुशासनको अपेक्षा पनि विस्तारै कमजोर बन्दै जान्छ । भ्रष्ट निर्माण व्यवसायी, भ्रष्ट कर्मचारी र भ्रष्ट राजनीतिक नेतृत्वबीचको अपवित्र गठबन्धनले सम्पूर्ण विकास निर्माणका काम अधुरो र गुणस्तरहीन स्थितिमा छन् । यसका लागि कोही दण्डित हुनु पर्दैन र कोही जिम्मेवार पनि हुनु पर्दैन । राज्य जनताप्रति जिम्मेवार र उत्तरदायी नभएका कारण जनताको राज्यमाथिको स्वामित्व दिनपरदिन कम हुँदै गइरहेको छ । अन्त्यमा, राजनीतिको प्रभाव व्यापक हुन्छ । देशको राजनीति र नेतृत्व वर्गले जिम्मेवार रूपमा काम गर्ने हो भने सुशासन र प्रजातन्त्र सुदृढीकरणका सम्बन्धमा देखिएका धेरै समस्याको समाधान पाउन सकिन्छ र पुनः सुशासनलाई सही दिशा दिन सकिन्छ । हुन त देशमा सुशासनको जुन कमजोर स्थिति छ, त्यो केवल आजको सरकारको अकर्मण्यताका कारणले हो भन्नु सरासर गलत हुनेछ । ०४६४७ को राजनीतिक परिवर्तनपछि लोकतन्त्रको सुदृढीकरणका कुरा गर्ने सरकारहरूले सुशासनमा जोड नदिँदा न त हामीले लोकतन्त्रलाई सुदृढ गर्न सक्यौं न त सुशासनलाई नै कायम गर्न सक्यौं । सुशासनका लागि नेतृत्व वर्गमा जुन प्रतिबद्धता देखिनु पथ्र्यो, त्यो हिजोबाट नै देखिन सकेको छैन । निर्वाचित जनप्रतिनिधि, दलका नेता, कार्यकर्ता, सरकारमा रहेका र उच्च पदस्थ कर्मचारीमा रहेको संविधान र कानुनको अक्षरशः पालना गर्न नचाहने मनस्थिति र व्यवहारले सुशासनलाई कमजोर बनाउँदै लगेको पाइन्छ । अब पनि राज्यले जनतालाई उनीहरूका आधारभूत सेवा सुविधा उपलब्ध गराउन नसक्ने हो भने, गुणस्तरीय शिक्षा र स्वास्थ्य सेवा उपलब्ध नगराउने हो भने, कर्मचारीतन्त्रलाई जनताको सेवाप्रति प्रतिबद्ध नगराउन हो भने, सरकार र सरकारका अंगप्रत्यंग जनताप्रति जवाफदेही र उत्तरदायी नहुने हो भने हामी सुशासन कायम गर्न सक्दैनौं र लोकतन्त्रको सुदृढ पनि गर्न सक्दैनौं । सुशासन अभावको स्थितिले जनतामा निराशा ल्याउने र निराशाको वातावरणले मुलुक अनिश्चितताको बाटोमा अगाडि बढ्ने सम्भावना रहन्छ । हामी सबैले समयमै सचेत र सक्रिय हुन जरुरी छ । यस्तो स्थितिमा सार्वजनिक जिम्मेवारी निर्वाह गर्नुपर्नेदेखि आम नागरिकसम्मले आआफ्नो जिम्मेवारीअनुरूपको काम इमानदारीका साथ पूरा गर्ने हो भने सुशासन कायम गराउनका लागि महत्वपूर्ण योगदान पुग्न सक्छ । गीतमाथि प्रतिबन्ध लगाउनुभन्दा लुट्न सके लुट कान्छा प्रवृत्तिमाथि नियन्त्रण गर्नतिर राज्य संयन्त्रको ध्यान जान सके मात्र देशमा सुशासन कायम गर्न सकिन्छ । सहप्राध्यापक भट्ट संवैधानिक कानुनका जानकार हुन् ।"
सार्वजनिक सभामा अनुशासन,"कुनै विषयको छलफल तीनचार घण्टासम्म चल्नाले कार्यक्रमकै महत्व कम हुनुका साथै वक्ताहरूको पनि अवमूल्यन हुन्छ यही असार ४ गते माइतीघर मण्डलामा गुठी सम्बन्धमा एउटा ठूलो सभा भयो। सभामा अनुशासन पालन गरिएको महसुस भयो। गुठी सम्बन्धमा रिसाएका गुठीयारहरूको ठूलो भीड भए पनि कुनै किसिमको तोडफोड भएन। माइतीघर मण्डलामा कोही पनि उभिएनन्। मण्डलाको सम्मान गरे। जस्तै ठूलो भीड भए पनि भागदौड भएन। यतिसम्म कि एम्बुलेन्स गाडीको आवाज सुन्नेबित्तिकै भीडले बाटो खुला गरिदियो। यो सराहनीय कार्य देखियो। उपस्थित प्रहरीलाई शत्रुतापूर्ण व्यवहार गरिएन। उनीहरूलाई आन्दोलनकारीले एउटा फूल प्रदान गरेर मित्रतापूर्ण व्यवहार देखाए। प्रचण्ड घाममा प्रहरीहरूलाई आन्दोलनकारीहरूले पानी पनि पिलाए। प्रदर्शनको समाप्तिमा आन्दोलनकारीहरूले त्यहाँ जम्मा भएको फोहोर पनि बटुले। जोसिला नारा लगाइए पनि आन्दोलनकारीले होसलाई कायम राखे। त्यसकारण यो सभाबाट कसैले अनावश्यक कष्ट उठाउनु परेन। यो सराहनीय काम भयो। सार्वजनिक अनुभवबाट जनताले धेरै कुरा सिक्न सक्छन्। जस्तो बन्द। हुन त धेरैजसो दलहरूले बन्द आह्वान गर्न छाडेका छन्। तैपनि यदाकदा यो हुने नै गरेको छ। तर यसमा पनि एक प्रकारको अनुशासन कायम भएको पाइन्छ। दिनभर बन्द भए पनि ५ बजेपछि बन्द खुलेको विश्वास गरिन्छ र यातायात र अरू सार्वजनिक गतिविधि यथावत् चालु हुन्छ। यसबाट पनि मानिसहरूलाई ठूलो राहत मिलेको हुन्छ। यस्तो अनुशासन अरू सार्वजनिक सभासम्मेलनमा पनि अनुसरण गर्नु जरुरी छ। हिजोआज कुनै पनि औपचारिकअनौपचारिक सभासम्मेलनमा आसन ग्रहण गराउने चलन बढ्दो छ। यसमा अनावश्यक किसिमले आधा घण्टादेखि एक घण्टासम्मको समय खर्चिने गरिएको छ। यसबाट उपस्थित मान्यजनको सम्मान हुने विश्वास गरिन्छ। तर जब अनगिन्ती मानिसलाई आसन ग्रहणका लागि अनुरोध गरिन्छ। त्यसबाट सम्मानको भावना एकातिर हराउँछ। मानिसहरू यसलाई रुचाउँदैनन्। यसले समयको दुरुपयोग भएको मान्छन्। आसन ग्रहणका क्रममा कसैलाई मञ्चमा बोलाउने र कसैलाई सभाकक्षमै बसाउने गरेको देखिँदा पक्षपात गरिएको देखिन्छ। त्यसकारण आसन ग्रहणको काम नै अनुचित र अनावश्यक देखिन्छ। हिजोआज अर्को चलन पनि बढ्दै गएको पाइन्छ। मञ्चमा जति सक्दो उति धेरै मानिसलाई राख्ने प्रयत्न गरिन्छ। यो पनि अनावश्यक कदम हो। मञ्चमा सिर्फ सभाका सभापतिलाई मात्र स्थान दिइनुपर्छ। यहाँ मुख्य अतिथिसम्मलाई स्थान दिन सकिन्छ। सबै वक्तालाई मञ्चमै स्थान दिनु जरुरी छैन। वक्ताहरू सभाकक्षमै बस्न सक्छन्। मञ्चमा बसाउने कार्यले कतिपय मौकामा बूढाबूढीले कष्ट उठाउनुपरेको पनि देखिएको छ। सबैभन्दा महत्वपूर्ण कुरा त समयको पावन्दी हो। नेपालमा तोकिएको समयमा प्रारम्भ हुने सभासम्मेलन अपवादका रूपमा मात्र देखिन्छ। सामान्यतः सभासम्मेलनहरू तोकिएको समयभन्दा ढिलो सुुरु हुन्छ। कतै मुख्य अतिथि नै नआएर, कतै सभाकक्ष नभरिएर र कतै टीभी, क्यामेरा नआइपुगेर ढिलो हुने देखिएको छ। समयमै आइपुगेर नेकपाको नेता माधवकुमार नेपालले नै धेरै बेरसम्म कुरेर बस्नुपरेको देखिएको छ। समयको पावन्दी नअपनाइने प्रथाबाट चिढिएर नेकपाका अर्का नेता नारायणकाजी श्रेष्ठले तोकिएको समयभन्दा १५ मिनेट पर्खने, त्यति बेलासम्म पनि सभा सुरु भएन भने उठेर हिँड्ने घोषणा गरेका हुन्। समयमा सुरु नहँुदा सभासम्मेलनमा निमन्त्रणा गरिएका मानिस मात्र होइन, विशेष पाहुनाहरू पनि असन्तुष्ट पाइएका छन्। ढिलो गरी सुरु गरिएको प्रायः मानिसले नेपाली समय भनेर आफ्नै राष्ट्रको बदनामी पनि गर्ने गर्छन्। गल्ती गर्ने आफूले अनि दोष दिने आफ्नो देशलाई। यसलाई के भनेर बयान गर्ने ? यस्तो अभिव्यक्तिले नेपालीले आफ्नै बदनामी गरेको देखिन्छ। यो अक्षम्य हो। हाम्रा सभासम्मेलनमा कतिपय सहभागीलाई नबोली सन्तोष हुँदैन। बोलेपछि सबै लक्ष्य पूरा भएको महसुस गर्छन्। के यो गतल होइन ? प्रायः सभासम्मेलनहरू एक घण्टाको समयावधिमा समाप्त हुनुपर्छ। खासगरी उद्घाटन समारोह, विमोचन समारोह, सम्मान समारोह आदि यति समयमा टुंगिनुपर्छ। यसभन्दा पनि लम्बियो भने यस्ता समारोह निरस भएर जान्छन्। कुनै विषयको छलफल भने दुई घण्टासम्म सञ्चालन गर्न सकिन्छ। कतैकतै तीनचार घण्टासम्म पनि यस्ता कार्यक्रम चल्ने गरेको पाइन्छ। यसबाट कार्यक्रमकै महत्व कम हुने गर्छ भने त्यस मौकामा बोल्ने वक्ताहरूको अवमूल्यन हुने गर्छ। सभासम्मेलनले उपस्थित मानिसमा कत्तिको प्रभाव पयो भनेर आकलन गर्नुपर्छ, वक्ताहरूले पनि आफ्नो बोलीले कति असर गर्न सकियो भनेर आत्मसात गर्नुपर्छ। तर हाम्रा सभासम्मेलनमा कतिपय सहभागीलाई नबोली सन्तोष हुँदैन। बोलेपछि सबै लक्ष्य पूरा भएको महसुस गर्छन्। के यो गतल होइन ? एउटा अनुसन्धानबाट के पत्ता लागेको छ भने आठ मिनेटसम्मको भाषण सबैले एकाग्र चित्तले सुन्छन्। त्यसपछि श्रोताहरूको ध्यान बाँडिन थाल्छ। त्योभन्दा लम्बिएको भाषण कसैले पनि पूरा ध्यान दिएर सुन्दैनन्। त्यसैले प्रायः त्यति समयावधिमा सकिने बोलीको महत्व बढी हुने गर्छ। त्यसपछि फिका पर्न थाल्छ। तर हामीकहाँ जति लामो बोल्यो उति धेरै प्रभाव पर्छ भन्ने विश्वास गरेको पाइन्छ। अझ नेताभनाउँदाहरूले लामो बोलेनन् भने उनीहरू आफैंलाई हीनताबोध हुने गरेको छ भने श्रोताहरूले पनि अयोग्य भनी ठान्छन्। लामो बोल्ने रोगबाट हाम्रो समाजमा सबै पीडित छन्। यसबाट छुटकारा पाउन सके सुन्ने र बोल्ने दुवैको कल्याण हुने थियो। वक्ताहरूको ताँती भएको अवसरमा प्रभावशाली व्यक्तिहरूलाई बोल्न मनग्गे समय दिइने गरिन्छ। जति मानिस पछि बोल्ने अवसर पाउँछन्, उनीहरूलाई एकदुई मिनेट मात्र दिइन्छ। तर कतिपय वक्ता जबर्जस्ती तोकिएको समयभन्दा धेरै बोल्ने गर्छन्। यो अनुशासनविहीन सभा मानिन्छ। समयको पावन्दीको पालना गराउन सभापतिले एउटा घण्टीको सहयोग लिनैपर्छ। त्यसपछि पनि कुनै वक्ताले नटुंग्याए सो घण्टी बजिराख्नुपर्छ। यस्तो चलन केही समयका लागि लागू गर्दा पछिपछि मानिसमा बानी पर्न जान्छ। त्यसकारण सुुरुको समयमा अनुशासन कायम गर्नका लागि यो उपाय अपनाउनु आवश्यक छ। तोकिएको समयभित्र बोल्न सक्नु एउटा दक्षता हो। अमेरिकाको राष्ट्रपतीय निर्वाचनमा तीनवटा वादविवाद गराउने चलन छ। सञ्चालकले सो वादविवाद कसरी सञ्चालन गर्ने भनेर एउटा विधि अपनाउँछ र त्यसको जानकारी उम्मेदवारलाई दिइएको हुन्छ। उम्मेदवारले तोकिएको समयमा आफ्नो कुरा राख्छन्। वादविवादको सिलसिलामा सञ्चालकले जति समय तोकेको हुन्छ, त्यति अवधिभित्र उम्मेदवारले आफ्नो तर्क पेस गरेको पाइन्छ। त्यहाँ कुनै समयको कमी भएको महसुस हुँदैन। यो अनुशासनबाट सिक्ने कुरा हो। हामीले पनि अनुशासन पालन गर्न थाल्यौं भने सिक्न सकिन्छ। यसबाट पनि सबैको कल्याण हुन्छ।"
रेमिट्यान्समा पोखिएको आँसु,"बैंकबाट काम सकेर हिँड्दै गर्दा पछाडिबाट कसैले बोलाएको सुनेर फर्कें। एकजना परिचित दिदी रेमिट्यान्सको काउन्टरबाट निस्कँदै मलाई बोलाइन्। सामान्य भलाकुसारीपछि उनले भनिन्, बहिनी, लामो समयपछि भेट भएको छ। जाऔं न कतै बसेर चिया खाँदै गफ गरौं। मेरो मौनता देखेर उनले प्रश्न गरिन्, कि तिमीलाई फुर्सद छैन ? मैले आफूलाई खासै हतार नभएकाले जान सकिने भनेपछि उनको अनुहार एकाएक उज्यालियो। आफ्नो स्कुटीमा राखेर उनले मलाई एउटा नामी रेस्टुराँमा लगिन्। टेबुलमा रहेको मेनु देखाउँदै सोधिन्, भन न तिमी के खान्छ्यौ ? मलाई खानेभन्दा पनि उनको परिवर्तित स्वभाव र व्यवहारबारे जान्ने इच्छा जाग्यो। किनकि, विगत केही समययता उनका बारेमा धेरै चर्चापरिचर्चा सुनिएको थियो। तिनको सत्यता या असत्यताबारे मनमा जिज्ञासा भइरहे पनि कसैको व्यक्तिगत जीवनबारेको खोजीनीति मेरो प्राथमिकतामा परेको थिएन। वर्षौंअघिकी ती सरल स्वभावकी गाउँले दिदी अहिले यति आधुनिक र रहस्यमयी बनेकी छन्। पहिरन, शृंगार, गहना अनि उनले भिरेको महँगा ब्याग, टाउकोमा सिउरेको दामी गगल्स, हातको आइफोन आदि सबै नियालिरहेकी मलाई झस्काउँदै उनी बोलिन्, हेर, तिमीलाई अब म पहिलाजस्तो चिया खाएको पैसा तिराउन लगाउँदिन नि ! यहाँ तिमीले जे खाए पनि म तिर्न सक्छु। यी हेर न मसँग कति पैसा छ ! अघि भर्खर बैंकबाट झिकेको, तिम्रा दाइले पठाएको पैसा भनेर खित्खिताउँदै उनले पर्स खोलेर नोटका गड्डी देखाइन्। मलाई उनको त्यो ठट्टा त्यति स्वाभाविक लागेको थिएन। तैपनि ठट्टाकै रूपमा भनें, दिदीले त काठमाडौंमा भव्य घर बनाउनुभएको छ रे नि ? प्रश्न सकिन नपाउँदै उनले आफ्ना पीडा मेरो अघिल्तिर यसरी ह्वार्र पोखिइन्, हो बहिनी, त्यही भव्य घरका भित्ताहरूले अचेल मलाई तर्साउन थालेका छन् ! हरेक रात त्यहाँबाट निस्कने अनगिन्ती भूतहरूले मलाई पटक्क निदाउन दिँदैनन्। किनकि, त्यस घरका प्रत्येक इँटा मेरो बैंसालु चाहनाले भिजेका छन्। मेरो पतिसुख र स्वाभाविक पारिवारिक जीवनको चिहानमा उभिएको छ त्यो घर। लामो सुस्केरा हाल्दै उनी पुनः बोलिन्, पूरा १० वर्ष भइसक्यो, म तिम्रो दाइबाट अलग्गिएको। दुईचार वर्ष त छोराछोरीको भविष्यका लागि कमाउनुपर्छ भन्ने लागेर चित्त बुझाउँथें। त्यसपछिका प्रत्येक वर्ष यो वर्ष त मेरो पर्खाइको अन्तिम वर्ष हो कि भन्ने आशामा बिताएँ। गाउँबाट यहाँ आएर छोराछोरी हुर्काएँपढाएँ। एक्ली जवान युवती, समाज उही हो। कतिले सताए, कति कष्ट झेलें तैपनि निराश थिइन। उहाँ आएपछि सबै ठीक हुन्छ भन्थें। तर अब त लाग्छ, उहाँले मलाई बिर्सनुभयो ! उहाँ आउने कुरै छैन, खालि पैसा मात्र आइरहन्छ। मन भुलाउन घुमफिर गर्छु। पार्लर जान्छु। सपिङ गर्छु। सिनेमा हेर्छु। अनेक गर्छु। तर यी सबैले मलाई एकान्तमा भतभती पोल्छन् ! अझ हामीजस्तालाई लाहुरेकी स्वास्नी भन्दै बल्छी हाल्नेहरूको भीड पन्छ्याइ नसक्नु छ। एकातिर मरिमरी बाँच्नु, अर्कोतिर चरित्रहीनताको आरोप पनि खेप्नु। बोल्दाबोल्दै उनको गला अवरुद्ध भयो। उनका आँखाबाट झरेका आँसुले खुला पर्सका नोट भिज्न थाले। उनीसँग छुट्टिएपछि म भारी मन बोकेर हिँडिरहेकी थिएँ। जति नै प्रयास गर्दा पनि उनले भक्कानिँदै भनेको कुरा बिर्सन सकिनँ, सबैले हामीजस्ता महिलालाई लोग्नेको पसिनाको कमाइ उडाउने र अनैतिक आचरण भएका भनेर प्रचार गरे। त्यसैले सक्छौ भने बहिनी, तिमीले हाम्रो वास्तविक पीडा र यथार्थ लेखिदेऊ न। ती दिदी त एउटी प्रतिनिधि पात्र मात्र हुन्। हाम्रो समाजमा यस्ता असंख्य महिला छन्, जो वैदेशिक रोजगारमा गएका पतिको प्रतीक्षामा आफ्ना बैंसालु चाहना कुण्ठित पारेर बाँचिरहेका छन्। जोरीपारीका पतिपत्नी मस्किँदै र जिस्किँदै हिँडेको दृश्यले भतभती पोलेको छाती रेमिट्यान्सको नोटले हम्केर शीतल बनाउन खोज्दा अनेकौं लाञ्छना र आशंकाको सिकार भइहेका छन्। यति मात्र कहाँ हो र ? आफ्ना अबोध बालाहरूले हाम्रा बाबा कहिले आउनुहुन्छ आमा ? भनेर सोध्दा जवाफ दिन नसकेर सप्काको छेउले आँसु पुछेर हाँसिरहेका दिदीबहिनीहरूको कथाव्यथा पनि उत्तिकै मार्मिक छ। धेरै संख्यामा रहेका महिला दिदीबहिनीले पतिको अनन्त पर्खाइमा रेमिट्यान्सका नोटहरूमाथि आँसु झार्दै कहिलेसम्म बाँचिरहने ? मुलुकमा विद्यमान चरम बेरोजगारका कारण आर्थिक समस्याले पिल्सिएर आमाका गहनादेखि बाबुको पुख्र्यौली थलो बन्धकी राखेर, परिवारको माया मुटुभरि समेटेर बिदेसिएका युवाहरूको कटु भोगाइको कथाव्यथा आफ्नै ठाउँमा छ। ६० डिग्रीमाथि तापक्रमको खाडीमा पसिना बगाउनु उनीहरूको रहर होला र ? नवविवाहित पत्नी, गर्भको वा तोते बोल्दै औंला समातेर अघिपछि गर्ने बालक, डाँडामाथिको घामजस्ता आमाबुवालाई चटक्क छाडेर गएका उनीहरूको सम्पन्न बन्ने सपना कति सहज र साकार भएको होला त्यो बेग्लै पाटो हुन सक्छ। यता उनीहरूका जहानको व्यथा भने अव्यक्त पीडादायी हुने गरेको छ। एकातिर उनीहरूको यौवनित एकल अवस्थाप्रति गिद्देदृष्टि लगाउनेहरू बग्रेल्ती भेटिन्छन् भने अर्कोतिर रेमिट्यान्सका नोटहरूमा र्याल चुहाउनेहरूको संख्या पनि उत्तिकै देखिन्छ। महिलाको स्वतन्त्रता, गतिशीलता, यौनिकतालगायत सम्पूर्ण पक्षमाथि नियन्त्रण गरिरहेको पितृसत्तात्मक सामाजिक संरचनाभित्र वैदेशिक रोजगारमा गएका पुरुषका जहान दोहोरो उत्पीडन झेल्न बाध्य देखिन्छन्। एक त प्रकृतिप्रदत्त स्वाभाविक जैविकीय चाहना कुण्ठित हुनुको पीडा र अर्कोतिर त्यसैलाई चारो बनाएर जाल थाप्ने सिकारी पुरुषहरूको चाला ! जालमा परेकालाई पनि आफ्नो स्वार्थपूर्ति भएपछि अनेक लाञ्छना लगाएर बदनाम गराउने र जालमा नपर्नेलाई आफ्नो कुत्सित अभीष्ट पूरा नभएको झोकमा प्रताडित गराउने पुरुषप्रवृत्तिका कारण कैयन्को घरवार बिग्रने अवस्था देखिन्छ। यसको प्रत्यक्ष मारमा महिला वर्ग नै पर्ने गरेका छन्। किनभने, पितृसत्ताले दोषजति महिलाका पोल्टामा खन्याएर पुरुषलाई उन्मुक्ति दिने हुनाले उसले जति नै अपराध गरे पनि आपूलाई अपराधी ठान्दैन। हाम्रो समाजमा पुरुषको यौनिक नियन्त्रण नहुनुका साथै त्यसलाई इज्जत र नैतिकतासँग आबद्ध गरिएको हुँदैन तर महिलाका लागि! उसका लागि त पतिको अनन्त पर्खाइ नै नैतिकताको कसी बनिदिन्छ। त्यसैले त असंख्य महिला तिनै दिदीजस्तै रेमिट्यान्सका नोटहरूमाथि आँसु झार्दै बाँचिरहेका छन्। वैदेशिक रोजगारका नाममा फेरिइरहने सरकारले युवाहरूलाई विदेशी भूमिमा धकेल्ने प्रतिस्पर्धा गरिरहेका छन्। उनीहरूले त्यहाँ युवा जोश रित्याउँदै पठाएको रेमिट्यान्सले अर्थतन्त्र मजबुत भएकोमा गर्वले छाती फुलाउने सरकारी निकायलाई तिनै दिदीजस्ता असंख्य महिलाका समस्याको हेक्का छ ? तिनका निर्दोष लालाबालाका छिन्नभिन्न सपनाको ख्याल छ ? ती महिलाका यौनिक अधिकारको मुद्दा कसैले उठाएको छ ? अहँ ! छैन। किनभने, हरेक सरकार केवल युवाशक्ति बेचेर डलर भित्याउँदै आर्थिक समृद्धिको सपना देख्ने गर्छन्। अन्यथा उनीहरू देशमा रोजगारका अवसर सिर्जना गर्ने, आफ्नो जनशक्ति आफैं परिचालन गरेर मुलुकलाई विकासको गति दिनुका साथै नागरिकको सुखी र सहज पारिवारिक जीवन जिउने अधिकारको सुनिश्चितता गर्दा हुन् ! अनि आज हाम्रा गाउँघर बालावृद्धामहिला र अशक्तहरू मात्र भएका युवाविहीन पनि बन्ने थिएनन्। सरकारले देशभित्रै विभिन्न अवसरको खोजी गरी रोजगार सिर्जना गरेर दिनहुँ अन्तर्राष्ट्रिय विमानस्थलबाट बाहिरिने असंख्य युवालाई त्यसरी पलायन हुनबाट नरोक्ने हो भने एकातिर यो मुलुक सदाका लागि परनिर्भर र कमजोर बन्दै जानेछ। अर्कोतिर असंख्य महिला सुखद पारिवारिक जीवन र यौनिक अधिकारबाट वञ्चित भइरहनेछन्। युगौंदेखि सामाजिकसांस्कृतिक उत्पीडन खेप्दै आएका महिला यसरी यौनिक उत्पीडनमा समेत पर्नुले महिला अधिकार र मुक्तिका प्रयासलाई थप चुनौती दिएको देखिन्छ। त्यसैले अब सरकारले रेमिट्यान्समा पोखिएको आँसुको मर्म बुझेर त्यसलाई सम्बोधन गर्ने अग्रसरता देखाउन ढिलाइ गर्नु हँुदैन।"
पैसामुखी राजनीति,"यतिबेला बहसको विषय बनेको छ नेपालमा राजनीति नै छैन, नेताहरू राज गर्छन, नीति नै छैन भन्छन्। कसैले भन्छन्, नेपालको राजनीति पैसाको राजनीति हो।अहिलेको सरकारको नीति हेर्दा माथिका गफ पत्यारिलो जस्तो लाग्छ। मैले रुचाएका एक नेता छन् चित्रबहादुर केसी। उनी सुरुदेखि नै संघीयता को विरोध गर्थे। अहिले पनि उनलाई नेपालमा संघीयता फाप्दैन भन्ने छ। अहिले देशमा देखिएको अराजकता र वामपन्थीको सरकारको काम हेर्दा कतै ती नेता ठीकै हुन कि भन्ने पनि लाग्छ। किनभने, वर्तमान सरकार चारै दिशामा फेल हँुदै छ। केन्द्र र प्रदेशबीच थुप्रै विवाद छन्। हरेक संस्थालाई आफ्नै संस्था बनाएर, त्यहाँ आफ्नै पार्टी अनुकूलका नेता राखेर रजाइँ गर्ने सुरसार हुँदै छ। त्यसको पछिल्लो उदाहरण लोकसेवा आयोग हो। धेरै अघिदेखि देशमा निष्पक्ष रूपमा परीक्षा लिने विज्ञहरूबाट अन्तर्वार्ता लिएर देशको योग्य र सक्षम व्यक्ति छानेर सरकार र देशलाई सहयाोग पुर्याइरहेको लोकसेवालाई पार्टीका आफ्ना मान्छे राखेर पार्टी सेवा आयोग बनाउने कसरत भइरहेको छ। आफ्ना पार्टीबाहेक जनता नेपाली होइनन् ? स्थानीय तहका लागि नौ हजार एक सय ६१ पदमा लोकसेवा आयोगले विज्ञापन खोलेपछि लाखौंले फारम भरिसकेका छन्। तर सरकारका सम्बन्धित निकायबीच देखिएको विवादका कारण परीक्षा नै अन्योलमा छ। लोकसेवाको विज्ञापन रद्द गर्ने संसद्मा प्रतिनिधिसभाको राज्य व्यवस्था तथा सुशासन समितिले एउटा निर्देशन दिएपछि यो अन्योल छाएको हो। लोकसेवाले छापेका विज्ञापन संविधान र कानुनविपरीत रहेको समितिको ठहर छ। तर समितिको यो निर्णयमा सत्तारुढ दलकै केही सांसद विभाजित भएका छन्। सर्वोच्चले लोकसेवालाई विज्ञापन रद्द नगर्नुपर्ने कारण पेस गर्ने आदेश दिएको छ यसबारे के हुन्छ, सर्वोच्चकै निर्णयको प्रतीक्षा छ। अहिलेको नेकपा (एमाले र माओवादी) को संयुक्त सरकार धेरै यस्ता महत्वपूर्ण विषयमा अनिर्णयको बन्दी भएको छ। अर्को विवादको विषय छ सांसदहरूका हातमा विकास बजेटको पाँच प्रतिशत बजेट देखिन्छ। सुरुमा यो अंश ०२४ प्रतिशत मात्र थियो। भोलि गएर आर्थिक विचलनको स्थिति आउँदैन भन्न सकिन्नँ। हाल केन्द्र्र र प्रदेशका सांसदलाई निर्वाचन क्षेत्रका नाममा ११९ अर्ब ३ करोेड रुपैयाँ दिइएको देखिन्छ। यसपटकदेखि सबैभन्दा बढी संघीय सांसदले ६ करोड रुपैयाँका दरले आफ्नो खल्तीमा हाल्छन्। प्रदेशकाले पाँच हजार। सांसद र सरकार हुँदाहुँदै सांसदले आफ्नो खल्तीबाट विकासका नाममा यसरी खर्च लिने चलन सायद नेपालमा मात्रै होला। हाम्रै छिमेकी मुलुकमा पनि यस्तो चलन सुनिएको छैन। सांसदहरूले त आफ्नो क्षेत्रमा हुनुपर्ने योजनाको खाका सरकारलाई दिएर सरकारी नियमानुसार सरकारकै सम्बन्धित मन्त्रालय या विभागमार्फत गर्नुपर्ने होइन र ? सांसदहरूले नै योजना कार्यान्वयन गर्ने हो भने त्यो कस्तो होला ? विकास मन्त्रालय, यसअन्तर्गतका विभाग र कर्मचारीको काम एउटा खट्किने विषय के छ भने यत्रो करोडौं रुपैयाँको राष्ट्रिय सम्पत्ति कसरी सदुपयोग भएको छ भन्ने कुराको यसअघि कहिल्यै लेखाजोखा, मूल्यांकन र त्यसबाट जनतालाई पुगेका फाइदाको र विकासको समीक्षा मूल्यांकन भएको छ ? धेरैजसो यस्ता आयोजनामा खर्च भएको छ र काम भने शून्य भएको समाचार पनि आएकै हुन्। त्यसैले यसरी सांसदहरूलाई ठाडै रकम दिनुभन्दा उनीहरूका योजना हेरेर सरकारले आफ्ना एजेन्सीमार्फत सञ्चालन गर्दा उनीहरूमाथि भ्रष्टाचारको आरोप पनि लाग्दैन र काम पनि हुन सक्छ। आफैं सबै गर्ने हो भने राष्ट्रिय योजना आयोगको के काम ? पहिले यस्तो पूर्वाधार कार्यक्रम हटाउँदा विरोध गर्ने नेकपाका सांसद नै थिए। पूर्वाधार स्थापनाको औचित्य, सान्दर्भिकता र पारदर्शिताका बारेमा धेरैै प्रश्नहरू उठेकै हुन्। यस्तो बेलामा हरेक सांसदलाई दुई करोड थप गरेको देख्ता नेपालको राजनीति पैसाकै लागि रहेछ भन्ने ती मेरा मित्रको गफ ठीकै लाग्यो मलाई। यत्रो रकम सजिलै दिनुभन्दा पहिलेका रकमको सदुपयोग र उपयोगिता अनि त्यसप्रति जनआकांक्षाको मूल्यांकन गरिएको छ ? हरेक सांसदलाई सानोतिनो विकास कामका लागि केन्द्रको मुख ताक्न नपरोस् भनेर यसरी रकम दिइनु आफैंमा गलत होइन, तर सरकारी रकम भनेको जनताले तिरो तिरेर जम्मा भएको महत्वपूर्ण रकम यसरी कुनै योजनाको अध्ययन नगरी वितरण गर्नु अहिलेको समयमा अवैज्ञानिक र अप्राविधिक हुन जान्छ। संघीयतामा ससाना योजना र विकासका लागि केन्द्रले गाउँसम्म अधिकार दिन खोजेको हुन सक्छ। राम्रो कुरा हो तर यसको उपयोग भएनभएको समीक्षा र मूल्यांकनचाहिँ गर्ने एउटा प्रविधिको विकास नगरी चारो छरेजस्तो गर्नु पैसाका लागि राजनीति गरेकै हो। अहिले त प्रदेश सरकार पनि छन् नगरपालिका, गाउँपालिकका पनि छन्। तिनवाट विकासका काम गराइनु उपयुक्त हुन्छ। सांसदहरूले केन्द्रमा नीति र सरकारका कामको मूल्यांकन गर्नुपर्नेमा सधैं संसद्को भवन खालीखाली देखिनु पनि सायद सांसदहरूलाई विकासको यही अतिरिक्त बोझले त होइन, उपस्थित नभई भत्ता बुझ्ने गरेकाले पनि होला, नेपालको राजनीति पैसाकै लागि हो। सरकारको खर्बौं रुपैयाँको बजेटका अतिरिक्त सांसदहरूले पाउने ६ करोड अनि गैरसरकारी अन्तर्राष्ट्रिय संस्थाबाट प्राप्त हुने ४५ अर्ब रुपैयाँको परियोजना पनि सञ्चालनमा छन्। तर विकास खोइ ? जनता जो गरिब थिए, अहिले पनि गरिबै छन्। धनी झन् धनी हुँदै छन्। बिचौलियाले राष्ट्रका धेरैजसो महत्वपूर्ण ठाउँका जग्गा आफ्नो बनाइसकेका छन्। प्रधानमन्त्री निवास आराध्यदेव पशुपतिनाथ मन्दिरलगायतका कैयन् जिल्लाका मन्दिरका जग्गा पनि उडाइसकेको समाचार दिनहुँ पढ्न र सुन्न पाइन्छ ? के यही यो नेताहरूले भनेको संघीयता र गणतन्त्र ? विकास बजेटबाट सांसदलाई आधुनिक ल्यापटप पनि दिनुपर्ने ? आर्थिक विकासको अन्त्यमा विकासका लागि छुट्ट्याइएको खर्च सदुपयोग नभएर बाँकी रहेपछि सांसदहरूलाई ल्यापटप किन्न रकमान्तर गरिनु आदि हेर्दा नेपालको राजनीतिलाई पेसाको राजनीति भन्नेहरू ठिकै होइनन् त ? कुन दिनदेखि सांसदहरूको पोसाक र अन्य खर्च अथवा गाउँ जान र आउन एकएकवटा मोटरको माग पनि हुन सक्ला ? हुन त एक प्रकारले हाम्रा सांसदलाई अप्ठ्यारै छ। पाँच वर्षमा एकपटक चुनावमा जानैपर्छ। नेपालको चुनाव महँगो पनि छ। पैसा खर्च नगरी चुनाव जित्न कठिन छ। कसैले जग्गा बेचेर, घर बेचेर पनि चुनावमा हालेका हल्ला पनि सुनिन्छ। तिनलाई एकपटक चुनाव लड्न कमसेकम ३४ करोड त लाग्छ। त्यति त कमाउनै पर्यो। अर्को चुनावका लागि के ठेगान, त्यति नै रुपैयाँको जोहो पनि गर्नैपर्योे। हाम्रा माननीयलाई पनि गाह्रै छ। विपक्षीका अगाडि फुर्ती लगाउन पनि पैसा नै चाहिन्छ। हाम्रो चुनाव प्रणाली नै पो फेर्नुपर्ने हो कि ! सांसदलाई यसरी मकै छरेजस्तो पैसा छर्दा त्यसबाट आफ्ना जिल्लाका जनताले कतिको विकास पाएका छन्, उनीहरूको आर्थिक, सामाजिक समृद्धिमा यसबाट कत्तिको प्रभाव परेको छ उनीहरूको सुविधामा के फरक परेको छ। त्यसको लेखाजोखा र मूल्यांकन गरेर मात्र रकमहरू निकासा गर्नुपर्ने या नपर्ने भन्नेबारेमा स्पष्ट भएर सांसदले एउटा नीति निर्माण नगर्ने हो भने सायद हाम्रो राजनीति व्यवस्था र हाम्रो कार्यशैलीमा सुधार पनि आउँदैन र हामी अरू धेरै वर्ष यस्तै अनावश्यक विवादमा अड्किँदा अरू देश कहाँ पुगिसक्छन्, हामीले डाँडामा उभिएर आकाशतिर हेर्नुपर्ने हुन्छ। भ्रष्टाचार बढ्दो छ, खुलमखुला अरूको जग्गा आफ्नो नाममा बनाउने काममा सेटिङ हुन्छ, भ्रष्टाचार गर्न सेटिङ हुन्छ अनि सेटिङ गर्न नसक्ने जनता कता जाने ? देशको उन्नति र समृद्धिको जिम्मा लिएर राजधानीका ठूलाठूला भवनमा वातानुकूलित कोठामा बस्नेहरू धनी हुँुदै जाने र गरिब झन् गरिब हुदै जाने अवस्था आउन सक्छ। अहिलेको घटना र व्यवहारले त्यसै दिशालाई संकेत गरेका छन्। के यही हो लोकतन्त्र ? पाँच वर्षको समय छ भन्ने दलले समय बितेको थाहै पाएको छैन। के यही हो हामीले खोजेको लोकतन्त्र ? यो एक वर्षमा कति ठूला भ्रष्टाचार भए ? तिनमा के निष्कर्ष आयो त ? तिनमा पार्र्टीका नेताहरू करोडौंका मालिक भएर बसेका छन्। तिनले सम्पत्ति कहाँबाट पाए ? राष्ट्रले खोज्नु पर्दैन ? यो जनताको आवाज हो। अहिलेको सरकारले गरेका काम पत्रकारिता र मिडिया नियन्त्रण गर्ने, लोकसेवालाई पार्टी सेवाको केन्द्र बनाउने, अनि मिडिया चुप भइहाल्छन्। यो राम्रो होइन। आफ्ना मान्छे ठाउँठाउँमा पुग्छन्, अर्को पाँच वर्ष फेरि ! भारतमा मोदीजस्तै हामी सिंहदरबार आइहाल्छौं भनेर ढुक्क नभए हुन्छ। जनताले बुझिसकेका छन्। पार्टीभन्दा जनता सजग छन्।"
पाकिस्तानलाई दोस्रो सफलता,"लन्डन : बलरहरुले उत्कृष्ट प्रदर्शन गरेपछि पाकिस्तानले आईसीसी एकदिवसीय विश्वकप क्रिकेटमा दोस्रो जित हात पारेको छ। आइतबार लर्डसमा भएको खेलमा पाकिस्तानले दक्षिण अफ्रिकालाई ४९ रनले पराजित गरेको हो। पाकिस्तानले दिएको ३०९ रनको लक्ष्य पछ्याएको दक्षिण अफ्रिकाले पूरै ५० ओभर खेल्दै नौ विकेट गुमाएर २५९ रन मात्र बनाउन सक्यो। दक्षिण अफ्रिकाका कप्तान फाफ डु प्लेसिसले अर्धशतक बनाए। ७९ बल खेलेका उनले पाँच चौकाको मद्दतमा ६३ रन बनाए। यसैगरी क्विन्टन डी ककले ४७, एन्ड्ली फेलुक्वायोले ४६, रासी भान डल डुसेनले ३६ र डेभिड मिल्लरले ३१ रन बनाए। पाकिस्तानका सदाव खान र वाहव रियाजले तीनतीन विकेट लिए। यसैगरी मोहम्मद आमिरले दुई तथा साहिन अफ्रिदीले एक विकेट हात पारे। यसअघि टस जितेर पहिले ब्याटिङ गरेको पाकिस्तानले उत्कृष्ट सुरुवात गरेको थियो। पाकिस्तानले निर्धारित ५० ओभरमा सात विकेट गुमाएर ३०८ रन बनायो। प्रारम्भिक ब्याट्सम्यान इमाम उल हक र फाखर जमानले ८१ रनको साझेहारी गरेका थिए। दुवै प्रारम्भिक ब्याट्सम्यानले समान ४४ रन बनाए। यस क्रममा इमामले ५८ बलमा ६ चौका र जमानले ५० बलमा एक छक्का र ६ चौका हिर्काए। यसैगरी हरिस सोहेल र बाबर आजमले अर्धशतकीय पाली खेले। सोहेलले ५९ बलमा तीन छक्का र नौ चौका मद्दतमा ८९ रन बनाए। यसैगरी आजमले ८० बलमा सात चौकाको मद्दतमा ६९ महत्वपूर्ण रन बनाए। यस्तै इमाद वासिमले २३ र मोहम्मद हफिजले २० रन बनाए। दक्षिण अफ्रिकाका लुन्गी निग्दीले तीन विकेट लिए। यसैगरी इमरान ताहिरले दुई तथा अइडन मार्कम र एन्ड्ली फेलुक्वायोले एकएक विकेट हात पारे। जारी विश्वकपमा यसअघि पाकिस्तानले खेलेका पाँच खेलमध्ये एक खेलमा मात्र जित हात पारेको थियो। पहिलो खेलमा एक सय पाँच रनमै अलआउट भएको पाकिस्तान वेस्ट इन्डिजसँग सात विकेटले पराजित भएको थियो। दोस्रो खेलमा तीन सय ४८ रन बनाएको पाकिस्तानले घरेलु टोली इङ्ल्यान्डलाई १४ रनले हराएको थियो। पाकिस्तान र श्रीलंकाबीचको खेल भने वर्षाका कारण रद्द भएको थियो। चौथो खेलमा पाकिस्तान अस्ट्रेलियासँग ४१ रनले पराजित भएको थियो। यस्तै पाकिस्तान आफ्नो पाँचौं खेलमा चिरपरिचित प्रतिद्वन्द्वी भारतसँग डकवर्थ एन्ड लेविस नियमका आधारमा ८९ रनले पराजित भएको थियो। यसअघि ६ खेल खेलिसकेको दक्षिण अफ्रिकाले एक खेल जितेको छ। चार खेलमा पराजित भएको दक्षिण अफ्रिकाले वर्षाका कारण एक खेलमा अंक बाँडेको थियो। आफ्नो पहिलो खेलमा दक्षिण अफ्रिका घरेलु टोली इङ्ल्यान्डसँग एक सय चार रनले पराजित भएको थियो। दक्षिण अफ्रिका दोस्रो खेलमा बंगलादेशसँग २१ रन र अर्को खेलमा भारतसँग ६ विकेटले पराजित भएको थियो। वेस्ट इन्डिजविरुद्धको खेल वर्षाका कारण रद्द हुँदा अर्को खेलमा दक्षिण अफ्रिकाले अफगानिस्तानलाई डकवर्थ एन्ड लेविस नियमका आधारमा नौ विकेटले हराएको थियो। पछिल्लो खेलमा दक्षिण अफ्रिका न्युजिल्यान्डसँग चार विकेटले पराजित भएको थियो।"
कोपा अमेरिका : अर्जेन्टिना क्वाटर फाइनलमा,रियो दी जेनेरियो : ब्राजिलमा जारी कोपा अमेरिका फुटबल प्रतियोगितामा अर्जेन्टिना जित निकाल्दै क्वाटर फाइलनमा स्थान बनाउन सफल भएको छ। समूह बी अन्तर्गत सोमबार बिहान भएको खेललमा अर्जेन्टिना र कोलम्बियाले जित निकालेका छन्। एक खेलमा हार र एकमा बराबरी खेलेपछि दक्षिण अमेरिकाको पावर हाउस अर्जेन्टिनालाई क्वाटर फाइलनमा स्थान बनाउन मुस्किल देखिएको थियो। सोमबार बिहान खेलिएको खेलमा कतारलाई २० ले हराउँदै अर्जेन्टिना सहजै नक आउट चरणमा प्रवेश गरेको हो। अर्जेन्टिनाको जितका लागि लाटारो मार्निनेजले खेल सुरु भएको चौथो मिनेटमै गोल गरी टोलीलाई अग्रता दिलाएका थिए। सर्जियो अगुइरोले ८२ औं मिनेटका गोल गरे। खेल अवधिभर अर्जेन्टिनालाई कडा टक्कर दिएको कतारले गोल गर्न भने सकेन। दुई खेलमा जित निकाल्दै यसअघि नै क्वाटर फाइनलमा स्थान बनाएको कोलम्बियाले पाराग्वेमाथि १० को जित हात पार्यो। ९ अंक बनाएको कोलम्बिया समूह विजेता र ४ अंक बनाएको अर्जेन्टिना उप विजेता बन्दै नकआउट चरण चरणमा प्रवेश गरे भने २ अंक रहेको पाराग्वेको पनि उत्कृष्ट तेस्रो टोली हुँदै क्वाटर फाइनलमा स्थान बनाउने सम्भावना कायमै छ। तीन खेल खेल्दा १ अंक बनाएको कतार प्रतियोगिताबाट बाहिरिएको छ।
बंगलादेशलाई अफगानिस्तानको चुनौती,"साउथह्याम्पटन : जारी विश्वकप क्रिकेटको सोमबार हुने खेलमा बंगलादेशले अफगानिस्तानको सामना गर्दैछ। उक्त खेल साउथह्याम्पटनस्थित रोज बल रंगशालामा नेपाली समयअनुसार दिउँसो ३ :१५ बजे सुरु हुनेछ। विश्वकपमा यी दुवै टोलीको इतिहास खासै गौरवशाली छैन। बंगलादेशको यो छैटौं विश्वकप सहभागिता हो। सन् २००७ को विश्वकपमा सुपर एट चरणसम्म पुगेको बंगलादेश सन् २०१५ मा पनि क्वार्टरफाइनलमा प्रवेश गरेको थियो। विश्वकपमा बंगलादेशको त्यो नै सबैभन्दा उत्कृष्ट प्रदर्शन हो। अफगानिस्तानको भने यो केवल दोस्रो सहभागिता हो। अफगानिस्तान सन् २०१५ मा आफ्नो पहिलो सहभागितामा लिग चरणबाटै घर फर्किएको थियो। जारी विश्वकपमा भने अफगानिस्तानभन्दा बंगलादेश बलियो देखिएको छ। यी दुवै टोलीले जारी विश्वकपमा हालसम्म ६६ खेल खेलिसकेका छन्। बंगलादेशले दुई खेल जितेको छ भने तीन खेलमा पराजय भोगेको छ। बंगलादेश र श्रीलंकाबीचको एउटा खेल भने वर्षाका कारण रद्द भएको थियो। बंगलादेशले दक्षिण अफ्रिकालाई २१ रनले हराएको थियो भने बलियो वेस्ट इन्डिजलाई सात विकेटले पराजित गरेको थियो। अर्कोतिर अफगानिस्तानले जारी विश्वकपमा हालसम्म एउटा खेल पनि जित्न सकेको छैन। सन् २०१५ को विश्वकपमा भने अफगानिस्तानले एउटा खेल जितेको थियो। त्यतिबेला अफगानिस्तानले स्कटल्यान्डलाई एक विकेटले पराजित गरेको थियो। जारी विश्वकपमा अफगानिस्तानको ब्याटिङ र बलिङ खासै प्रभावकारी देखिएको छैन। यद्यपि, शनिबार भएको भारतविरुद्धको खेलमा अफगानिस्तानले बलिङमा उत्कृष्ट प्रदर्शन गरेको थियो। उक्त खेलमा ब्याटिङ चल्न नसक्दा अफगानिस्तान ११ रनको झिनोअन्तरले पराजित भएको थियो। यो विश्वकपमा अफगानिस्तानले अस्ट्रेलिया, इङ्ल्यान्ड र भारतविरुद्धको खेलमा मात्र दुई सयभन्दा बढी रन बनाउन सकेको छ। यसको ठीक विपरीत जारी विश्वकपमा बंगलादेशको ब्याटिङ र बलिङ दुवै उत्कृष्ट देखिएको छ। बलरभन्दा पनि बंगलादेशका ब्याट्सम्यान बढी लयमा देखिएका छन्। दक्षिण अफ्रिका, वेस्ट इन्डिज र अस्ट्रेलियाविरुद्धको खेलमा त बंगलादेशले तीन सयभन्दा बढी रन बनाएको छ। त्यसैले पनि सोमबार हुने खेलमा अफगानिस्तानभन्दा बंगलादेश केही बलियो देखिन्छ। यी दुई टोलीबीच यसअघिको विश्वकपमा केवल एक खेल भएको छ। सन् २०१५ को विश्वकपमा बंगलादेशले अफगानिस्तानलाई एक सय पाँच रनले हराएको थियो। यसैगरी यी दुई टोलीबीच हालसम्म एकदिवसीय अन्तर्राष्ट्रिय प्रतियोगितामा सात खेल भएको छ। चार खेलमा बंगलादेश र तीन खेलमा अफगानिस्तान विजयी भएका छन्। सोमबारको खेलमा बंगलादेश तेस्रो जित हात पार्दै आफूलाई सेमिफाइनलको दौडमा कायम राख्ने अभियानमा हुनेछ। अफगानिस्तान भने यो विश्वकपमा पहिलो जितको खोजीमा हुनेछ। अफगानिस्तान भारतसँग हारेलगत्तै उपाधि होडबाट भने बाहिरिइसकेको छ। आजको खेल अफगानिस्तानविरुद्ध बंगलादेश रोज बल (दिउँसो ३ :१५ बजे) एकदिवसीयमा दुई टोली कुल : ७ खेल बंगलादेश विजयी : ४ खेल अफगानिस्तान विजयी : ३ खेल विश्वकपमा दुई टोली कुल : १ खेल बंगलादेश विजयी : १ खेल अफगानिस्तान विजयी : ० खेल"
विश्वकपमा सर्वाधिक अतिरिक्त रनको कीर्तिमान,"विश्वकप क्रिकेटको इतिहासमा सर्वाधिक अतिरिक्त रनको कीर्तिमान सन् १९९९ मा बनेको थियो । त्यो कीर्तिमान अहिलेसम्म पनि कायमै छ । उक्त विश्वकपको पाकिस्तान र स्कटल्यान्डबीचको खेलमा दुवै टोलीले मिलाएर ९६ अतिरिक्त रन दिएका थिए । पहिले बलिङ गरेको स्कटल्यान्डले अतिरिक्त रूपमा ५९ रन दिएको थियो । स्कटल्यान्डका बलरले बाईमा पाँच, लेगबाईमा ६, नोबलमा १५ र वाइडमा ३३ रन दिएका थिए । त्यसपछि दोस्रो पालीमा पाकिस्तानका बलरहरूले पनि अतिरिक्त रूपमा ३७ रन दिएका थिए । पाकिस्तानी बलरले बाईमा एक, लेगबाईमा ११, नोबलमा आठ र वाइडमा १७ रन दिएका थिए । चर्चित पाकिस्तानी बलर वसिम अकरमले पनि ६ वटा वाइड फालेका थिए । उक्त खेलमा पाकिस्तान ९४ रनले विजयी भएको थियो । यसैगरी सोही विश्वकपको भारत र जिम्बाबेबीचको खेलमा पनि दुवै टोलीले कुल ९० रन अतिरिक्त रूपमा दिएका थिए । पहिलो पालीमा भारतका बलरले ५१ र दोस्रो पालीमा जिम्बाबेका बलरले ३९ रन अतिरिक्त रूपमा दिएका थिए । उक्त खेलमा जिम्बाबे तीन रनले विजयी भएको थियो ।"
कोपा अमेरिका : अर्जेन्टिना क्वाटर फाइनलमा,रियो दी जेनेरियो : ब्राजिलमा जारी कोपा अमेरिका फुटबल प्रतियोगितामा अर्जेन्टिना जित निकाल्दै क्वाटर फाइलनमा स्थान बनाउन सफल भएको छ। समूह बी अन्तर्गत सोमबार बिहान भएको खेललमा अर्जेन्टिना र कोलम्बियाले जित निकालेका छन्। एक खेलमा हार र एकमा बराबरी खेलेपछि दक्षिण अमेरिकाको पावर हाउस अर्जेन्टिनालाई क्वाटर फाइलनमा स्थान बनाउन मुस्किल देखिएको थियो। सोमबार बिहान खेलिएको खेलमा कतारलाई २० ले हराउँदै अर्जेन्टिना सहजै नक आउट चरणमा प्रवेश गरेको हो। अर्जेन्टिनाको जितका लागि लाटारो मार्निनेजले खेल सुरु भएको चौथो मिनेटमै गोल गरी टोलीलाई अग्रता दिलाएका थिए। सर्जियो अगुइरोले ८२ औं मिनेटका गोल गरे। खेल अवधिभर अर्जेन्टिनालाई कडा टक्कर दिएको कतारले गोल गर्न भने सकेन। दुई खेलमा जित निकाल्दै यसअघि नै क्वाटर फाइनलमा स्थान बनाएको कोलम्बियाले पाराग्वेमाथि १० को जित हात पार्यो। ९ अंक बनाएको कोलम्बिया समूह विजेता र ४ अंक बनाएको अर्जेन्टिना उप विजेता बन्दै नकआउट चरण चरणमा प्रवेश गरे भने २ अंक रहेको पाराग्वेको पनि उत्कृष्ट तेस्रो टोली हुँदै क्वाटर फाइनलमा स्थान बनाउने सम्भावना कायमै छ। तीन खेल खेल्दा १ अंक बनाएको कतार प्रतियोगिताबाट बाहिरिएको छ।
विश्वकपमा सर्वाधिक अतिरिक्त रनको कीर्तिमान,"विश्वकप क्रिकेटको इतिहासमा सर्वाधिक अतिरिक्त रनको कीर्तिमान सन् १९९९ मा बनेको थियो । त्यो कीर्तिमान अहिलेसम्म पनि कायमै छ । उक्त विश्वकपको पाकिस्तान र स्कटल्यान्डबीचको खेलमा दुवै टोलीले मिलाएर ९६ अतिरिक्त रन दिएका थिए । पहिले बलिङ गरेको स्कटल्यान्डले अतिरिक्त रूपमा ५९ रन दिएको थियो । स्कटल्यान्डका बलरले बाईमा पाँच, लेगबाईमा ६, नोबलमा १५ र वाइडमा ३३ रन दिएका थिए । त्यसपछि दोस्रो पालीमा पाकिस्तानका बलरहरूले पनि अतिरिक्त रूपमा ३७ रन दिएका थिए । पाकिस्तानी बलरले बाईमा एक, लेगबाईमा ११, नोबलमा आठ र वाइडमा १७ रन दिएका थिए । चर्चित पाकिस्तानी बलर वसिम अकरमले पनि ६ वटा वाइड फालेका थिए । उक्त खेलमा पाकिस्तान ९४ रनले विजयी भएको थियो । यसैगरी सोही विश्वकपको भारत र जिम्बाबेबीचको खेलमा पनि दुवै टोलीले कुल ९० रन अतिरिक्त रूपमा दिएका थिए । पहिलो पालीमा भारतका बलरले ५१ र दोस्रो पालीमा जिम्बाबेका बलरले ३९ रन अतिरिक्त रूपमा दिएका थिए । उक्त खेलमा जिम्बाबे तीन रनले विजयी भएको थियो ।"
बंगलादेशलाई अफगानिस्तानको चुनौती,"साउथह्याम्पटन : जारी विश्वकप क्रिकेटको सोमबार हुने खेलमा बंगलादेशले अफगानिस्तानको सामना गर्दैछ। उक्त खेल साउथह्याम्पटनस्थित रोज बल रंगशालामा नेपाली समयअनुसार दिउँसो ३ :१५ बजे सुरु हुनेछ। विश्वकपमा यी दुवै टोलीको इतिहास खासै गौरवशाली छैन। बंगलादेशको यो छैटौं विश्वकप सहभागिता हो। सन् २००७ को विश्वकपमा सुपर एट चरणसम्म पुगेको बंगलादेश सन् २०१५ मा पनि क्वार्टरफाइनलमा प्रवेश गरेको थियो। विश्वकपमा बंगलादेशको त्यो नै सबैभन्दा उत्कृष्ट प्रदर्शन हो। अफगानिस्तानको भने यो केवल दोस्रो सहभागिता हो। अफगानिस्तान सन् २०१५ मा आफ्नो पहिलो सहभागितामा लिग चरणबाटै घर फर्किएको थियो। जारी विश्वकपमा भने अफगानिस्तानभन्दा बंगलादेश बलियो देखिएको छ। यी दुवै टोलीले जारी विश्वकपमा हालसम्म ६६ खेल खेलिसकेका छन्। बंगलादेशले दुई खेल जितेको छ भने तीन खेलमा पराजय भोगेको छ। बंगलादेश र श्रीलंकाबीचको एउटा खेल भने वर्षाका कारण रद्द भएको थियो। बंगलादेशले दक्षिण अफ्रिकालाई २१ रनले हराएको थियो भने बलियो वेस्ट इन्डिजलाई सात विकेटले पराजित गरेको थियो। अर्कोतिर अफगानिस्तानले जारी विश्वकपमा हालसम्म एउटा खेल पनि जित्न सकेको छैन। सन् २०१५ को विश्वकपमा भने अफगानिस्तानले एउटा खेल जितेको थियो। त्यतिबेला अफगानिस्तानले स्कटल्यान्डलाई एक विकेटले पराजित गरेको थियो। जारी विश्वकपमा अफगानिस्तानको ब्याटिङ र बलिङ खासै प्रभावकारी देखिएको छैन। यद्यपि, शनिबार भएको भारतविरुद्धको खेलमा अफगानिस्तानले बलिङमा उत्कृष्ट प्रदर्शन गरेको थियो। उक्त खेलमा ब्याटिङ चल्न नसक्दा अफगानिस्तान ११ रनको झिनोअन्तरले पराजित भएको थियो। यो विश्वकपमा अफगानिस्तानले अस्ट्रेलिया, इङ्ल्यान्ड र भारतविरुद्धको खेलमा मात्र दुई सयभन्दा बढी रन बनाउन सकेको छ। यसको ठीक विपरीत जारी विश्वकपमा बंगलादेशको ब्याटिङ र बलिङ दुवै उत्कृष्ट देखिएको छ। बलरभन्दा पनि बंगलादेशका ब्याट्सम्यान बढी लयमा देखिएका छन्। दक्षिण अफ्रिका, वेस्ट इन्डिज र अस्ट्रेलियाविरुद्धको खेलमा त बंगलादेशले तीन सयभन्दा बढी रन बनाएको छ। त्यसैले पनि सोमबार हुने खेलमा अफगानिस्तानभन्दा बंगलादेश केही बलियो देखिन्छ। यी दुई टोलीबीच यसअघिको विश्वकपमा केवल एक खेल भएको छ। सन् २०१५ को विश्वकपमा बंगलादेशले अफगानिस्तानलाई एक सय पाँच रनले हराएको थियो। यसैगरी यी दुई टोलीबीच हालसम्म एकदिवसीय अन्तर्राष्ट्रिय प्रतियोगितामा सात खेल भएको छ। चार खेलमा बंगलादेश र तीन खेलमा अफगानिस्तान विजयी भएका छन्। सोमबारको खेलमा बंगलादेश तेस्रो जित हात पार्दै आफूलाई सेमिफाइनलको दौडमा कायम राख्ने अभियानमा हुनेछ। अफगानिस्तान भने यो विश्वकपमा पहिलो जितको खोजीमा हुनेछ। अफगानिस्तान भारतसँग हारेलगत्तै उपाधि होडबाट भने बाहिरिइसकेको छ। आजको खेल अफगानिस्तानविरुद्ध बंगलादेश रोज बल (दिउँसो ३ :१५ बजे) एकदिवसीयमा दुई टोली कुल : ७ खेल बंगलादेश विजयी : ४ खेल अफगानिस्तान विजयी : ३ खेल विश्वकपमा दुई टोली कुल : १ खेल बंगलादेश विजयी : १ खेल अफगानिस्तान विजयी : ० खेल"
पाकिस्तानलाई दोस्रो सफलता,"लन्डन : बलरहरुले उत्कृष्ट प्रदर्शन गरेपछि पाकिस्तानले आईसीसी एकदिवसीय विश्वकप क्रिकेटमा दोस्रो जित हात पारेको छ। आइतबार लर्डसमा भएको खेलमा पाकिस्तानले दक्षिण अफ्रिकालाई ४९ रनले पराजित गरेको हो। पाकिस्तानले दिएको ३०९ रनको लक्ष्य पछ्याएको दक्षिण अफ्रिकाले पूरै ५० ओभर खेल्दै नौ विकेट गुमाएर २५९ रन मात्र बनाउन सक्यो। दक्षिण अफ्रिकाका कप्तान फाफ डु प्लेसिसले अर्धशतक बनाए। ७९ बल खेलेका उनले पाँच चौकाको मद्दतमा ६३ रन बनाए। यसैगरी क्विन्टन डी ककले ४७, एन्ड्ली फेलुक्वायोले ४६, रासी भान डल डुसेनले ३६ र डेभिड मिल्लरले ३१ रन बनाए। पाकिस्तानका सदाव खान र वाहव रियाजले तीनतीन विकेट लिए। यसैगरी मोहम्मद आमिरले दुई तथा साहिन अफ्रिदीले एक विकेट हात पारे। यसअघि टस जितेर पहिले ब्याटिङ गरेको पाकिस्तानले उत्कृष्ट सुरुवात गरेको थियो। पाकिस्तानले निर्धारित ५० ओभरमा सात विकेट गुमाएर ३०८ रन बनायो। प्रारम्भिक ब्याट्सम्यान इमाम उल हक र फाखर जमानले ८१ रनको साझेहारी गरेका थिए। दुवै प्रारम्भिक ब्याट्सम्यानले समान ४४ रन बनाए। यस क्रममा इमामले ५८ बलमा ६ चौका र जमानले ५० बलमा एक छक्का र ६ चौका हिर्काए। यसैगरी हरिस सोहेल र बाबर आजमले अर्धशतकीय पाली खेले। सोहेलले ५९ बलमा तीन छक्का र नौ चौका मद्दतमा ८९ रन बनाए। यसैगरी आजमले ८० बलमा सात चौकाको मद्दतमा ६९ महत्वपूर्ण रन बनाए। यस्तै इमाद वासिमले २३ र मोहम्मद हफिजले २० रन बनाए। दक्षिण अफ्रिकाका लुन्गी निग्दीले तीन विकेट लिए। यसैगरी इमरान ताहिरले दुई तथा अइडन मार्कम र एन्ड्ली फेलुक्वायोले एकएक विकेट हात पारे। जारी विश्वकपमा यसअघि पाकिस्तानले खेलेका पाँच खेलमध्ये एक खेलमा मात्र जित हात पारेको थियो। पहिलो खेलमा एक सय पाँच रनमै अलआउट भएको पाकिस्तान वेस्ट इन्डिजसँग सात विकेटले पराजित भएको थियो। दोस्रो खेलमा तीन सय ४८ रन बनाएको पाकिस्तानले घरेलु टोली इङ्ल्यान्डलाई १४ रनले हराएको थियो। पाकिस्तान र श्रीलंकाबीचको खेल भने वर्षाका कारण रद्द भएको थियो। चौथो खेलमा पाकिस्तान अस्ट्रेलियासँग ४१ रनले पराजित भएको थियो। यस्तै पाकिस्तान आफ्नो पाँचौं खेलमा चिरपरिचित प्रतिद्वन्द्वी भारतसँग डकवर्थ एन्ड लेविस नियमका आधारमा ८९ रनले पराजित भएको थियो। यसअघि ६ खेल खेलिसकेको दक्षिण अफ्रिकाले एक खेल जितेको छ। चार खेलमा पराजित भएको दक्षिण अफ्रिकाले वर्षाका कारण एक खेलमा अंक बाँडेको थियो। आफ्नो पहिलो खेलमा दक्षिण अफ्रिका घरेलु टोली इङ्ल्यान्डसँग एक सय चार रनले पराजित भएको थियो। दक्षिण अफ्रिका दोस्रो खेलमा बंगलादेशसँग २१ रन र अर्को खेलमा भारतसँग ६ विकेटले पराजित भएको थियो। वेस्ट इन्डिजविरुद्धको खेल वर्षाका कारण रद्द हुँदा अर्को खेलमा दक्षिण अफ्रिकाले अफगानिस्तानलाई डकवर्थ एन्ड लेविस नियमका आधारमा नौ विकेटले हराएको थियो। पछिल्लो खेलमा दक्षिण अफ्रिका न्युजिल्यान्डसँग चार विकेटले पराजित भएको थियो।"

शीर्षक,विवरण
सगरमाथा र महिलाको साइनो,"नेपालको पर्वतारोहणमा सगरमाथा र महिलाको साइनो जोड्ने काम साहसी आरोही पासाङ ल्हामु शेर्पाले गरेकी हुन्। पहिलो नेपाली महिला सगरमाथा आरोही शेर्पाले हिमाल आरोहीलाई गाइड गर्दै शिखर चुम्ने सामथ्र्य जुटाएपछि नै यो क्षेत्रमा महिलाको योगदान उल्लेख्य देखिन थालेको छ। उनै शेर्पाले नेपाली महिलालाई साहसिक पर्यटनमा लाग्न प्रेरित गर्ने र हिमालसँग नजिक राखिरहने सन्देश छाडिन्। विसं २०५० वैशाख १० गते सगरमाथाको सफल आरोहण गरेर फर्कने क्रममा आठ हजार सात सय मिटर क्षेत्रमा गएको हिउँ पहिरोमा परिन्। तर उनले हिमालसँग जोडेको साइनो र महिलालाई सगरमाथासँग परिचित बनाउन पुर्याएको योगदान भने सधैंका निम्ति अमर बनेको छ। उनले इतिहासमा पहिलो सगरमाथा आरोही नेपाली महिलाको नाम लेखाउन सफल त भइन नै, पर्वतारोहणमा अगाडि बढेका महिलाको आत्मविश्वास बढाउन साहस पनि दिइन््। आफ्नै अस्तित्व मेटाएर पुस्तौंपुस्ताका लागि जीवन्त इतिहास छाडेर जाने त्यही व्यक्ति हुन् पासाङ। जसका कारण नेपालको पर्वतारोहणमा महिलाको योगदान गर्विलो छ। उनको साहसिक कार्यलाई हिमाल आरोहणको सफलताको उचाइभन्दा पनि माथि राखेर नाप्न सकिन्छ। ४७५ महिला सगरमाथामा सगरमाथा शिखरमा २६ वर्षअघि परेको पहिलो नेपाली महिलाको पाइला सन् २०१९ सम्म आइपुग्दा ५३ जना पुगिसकेको छ। सन् १९७५ मा जापानी नागरिक जुन्को तावेईले पहिलो महिला आरोही बन्न सफल भइन्। तावेईबाट सुरु भएको महिला आरोहीको संख्या चार सय ७५ जना पुगिसकेका छन्। सगरमाथा आरोहण गर्ने महिलामा २०५० सालपछिको २४ वर्षमा जम्मा २६ जना नेपाली महिला छन्। त्यसपछि पछिल्ला दुई वर्षमा भने आरोहीको संख्या उत्साहजनक रूपले बढेको देखिन्छ। सन् २०१९ मा ६७ जना महिला सर्वोच्च शिखर पुगेका थिए। त्यसमा नेपाली महिलाको संख्या नौ थियो। सन् २०१८ मा ५२ जना महिला सगरमाथाका पुगेकोमा नेपाली मात्रै १८ जना रहेको पर्यटन विभागको तथ्यांकमा उल्लेख छ। पछिल्लो समय विभिन्न पेसा र क्षेत्रका महिलाले सगरमाथा चुम्न सफल भइसकेका छन्। महिला दक्षता उत्साहपूर्ण सगरमाथा आरोही संघकी अध्यक्ष माया शेर्पाका अनुसार संख्या बढ्न थालेको दुईतीन वर्ष मात्रै भएको भए पनि पासाङ ल्हामुपछि बर्सेनि महिलाको सगरमाथाप्रति उत्साह छ। बर्सेनि सगरमाथा जाने महिला कोही नामका लागि त कोही दक्षता बढाउन जाने गर्छन्। तिनै महिला नेपाललाई साहसिक गतिविधिमा चिनाउन तल्लीन छन्, उनले भनिन्। पछिल्लो समय जति महिला यो क्षेत्रमा देखा परे, ती सबै विशेष गरेर पेसा र दक्षतामा आफूलाई निखार्न आएका हुन्। यस क्षेत्रमा लागेका महिला पर्वतीय पर्यटनमै क्रियाशील हुने वा नेपालको पर्वतीय पर्यटन प्रवद्र्धनलाई प्राथमिकता दिनमै व्यस्त हुने गरेको बुझाइ पनि संघकी अध्यक्ष शेर्पा बताउँछिन्। महिलाले आफ्नो पेसालाई निरन्तरता दिन र समाजमा फरक ढंगले अगाडि बढ्न पनि आरोहण गर्ने गरेको पाइन्छ। आरोही हुनु भनेको महिलाले आफ्नो क्षमता जाँच गर्न र आफैंलाई प्रमाणित गर्न सक्ने खुबी हुनु पनि हो। यसले पर्वतारोहणको विकासलाई त्यति नै फराकिलो बनाइरहेको बुझाइ अध्यक्ष शेर्पाको छ। महिला अग्रसरतालाई प्राथमिकता आरोही संघले हिमाल चढ्ने र फर्कनेका समस्या समाधानमा आवश्यक पहल गर्छ। सरकारसँग सहकार्य गरेर काम गर्ने गर्छ। पर्वतारोहण क्षेत्रको विकास र प्रवद्र्धनकै लागि लागेको नेपाल पर्वतारोहण संघ (एनएमए) ले भने महिलाको दक्षता विकास गर्न विभिन्न समयमा तालिम दिइरहेको छ। एनएमएको पनि द्वितीय उपाध्यक्ष रहेकी शेर्पाका अनुसार पर्वतारोहणमा महिलालाई तालिम दिने र उत्साह प्रदान गर्ने काम भइरहेको छ। तालिममा आउनेमध्ये रुचि बढी भएका र उत्साहितलाई प्राथमिकता दिने मात्रै नभएर पर्वतीय पर्यटनमा लाग्ने प्रोत्साहन तथा सहजीकरणसमेत गर्न थालिएको छ। हाल सगरमाथा आरोही महिला विश्वका विभिन्न मुलुकमा आफ्नो क्षमता र साहसिक छविकै कारण स्थापित हुन सकेका छन्। अन्तर्राष्ट्रिय क्षेत्रमा महिलाको क्षमता विकास गर्न र नेपालालाई चिनाउन पनि आरोहीको भूमिका उल्लेख्य हुने दाबी पनि अध्यक्ष शेर्पाको छ। नेपालबाट अन्तर्राष्ट्रिय महिला गाइडका रूपमा आरोही दावा याङ्जुम शेर्पाले काम गरिरहेकी छन्। उनी सन् २०१८ देखि यस्तो गाइड बन्न सफल भएको बुझाइ मायाको छ। अन्तर्राष्ट्रिय गाइड हुन धेरै समय र पैसा खर्च गर्नुपर्ने हुन्छ। त्यसमा पनि महिलालाई स्थापित हुन गाह्रो छ। निरन्तरको प्रयासले दिएको सफलता दुईपटक प्रयास गर्दा पनि असफल भएकी पासाङ तेस्रोपटक सफल त भइन् तर उनको खुसी ८८४८ मिटरको उचाइबाट एक सय मिटर तल झर्न नपाउँदै हिउँ पहिरोले बाटैमा मेटाइदियो, पासाङ ल्हामुकी सहकर्मी लाक्पाफुटी शेर्पाले अन्नपूर्णसँग भनिन्। पटकपटकको प्रयास र निरन्तर भएको मेहनतले नै पासाङ सफल भएको लाक्पाफुटीको बुझाइ छ। सँगसँगै सगरमाथा आरोहणमा गएकी लाक्पाफुटी पनि सात हजार मिटरसम्म पुगेर शिखर चुम्ने अभ्यास गर्दै थिइन्। पासाङसँगै आरोहणमा गएकी उनकी अर्की साथी नन्दा राईलाई सञ्चो नभएकाले बेसक्याम्प पुर्याउन आएकी थिएन्। पासाङसँगै आरोहण गर्ने धोको राखेकी लाक्पाफुटीले सँगै गएका साथीलाई हिउँले निलेपछि आरोहण त्यागेर फर्किइन्। त्यतिबेला बेचैन भएको उनको मनले फेरि दोहोर्याएर सगरमाथा आरोहण गर्ने आँट गरेन। त्यतिबेला पूरा नभएको आरोहण धोको अझैसम्म अधुरै रहेको उनी सम्झन्छिन्। सगरमाथाको शिखर चुम्न नसक्दाको फेहरिस्त भने लाक्पाफुटीले आफ्नो पुस्तक हिमालमा ४० वर्ष पुस्तकमा लेखेकी छन्। एउटै गाउँ ठाउँ र सँगै हुर्केबढेको संगिनी मात्रै नभएर साइनोले पनि दिदीबहिनी हुन् लाक्पाफुटी र पासाङ ल्हामु। उनको आरोहण टोलीमा पेम्मा नुरु र सोनाम श्री शेर्पा पनि सँगै थिए। सोनाम श्रीलाई भने पासाङ ल्हामुसँगै हिउँपहिरोले लग्यो। पासाङल्हामुको १८ दिनपछि शव भेटियो तर उनका टोलीमा रहेका साथीको भने अझै भेटिएको छैन। त्यहीबेला कम्युनिस्ट नेताद्वय मदन भण्डारी र जीवराज आ िश्रतको पनि दासढुंगा दुर्घटनामा परी ज्यान गएको थियो। दुवै नेताको शवसँगै पासाङ ल्हामुको रंगशालामा ल्याएर अन्तिम श्रद्धाञ्जली दिइएको लाक्पाफुटी सम्झन्छिन्। पर्वतारोहणमा पासाङ ल्हामुको प्रवेश पासाङ ल्हामुले बुबा फुर्वा कितारसँगै गाइडको काम गर्दै पर्वतीय पर्यटन सिकेकी हुन्। दैनिकी गुजार्ने क्रममा अपनाएको त्यो पेसाले उनलाई साहसिक महिलाको अग्रस्थानसम्मै ल्याइपुर्यायो। ३० वर्षपहिले पति सोनाम शेर्पामार्फत थामसेर्कु टेकिङसँग पासाङ ल्हामु पनि जोडिएकी थिइन्। पर्वतीय पर्यटनमा भएको रुचि र लगावले अरूलाई पनि पर्वतीय पर्यटनसँग नजिक्याउने काम गरिरहेको थियो। एक्लै वा समूहमा विश्वका आठ हजार मिटरमाथिका सातै महादेशका हिमालमा महिला पुगिसकेका छन्। यसले अवसर पाए भने महिला पनि पुरुषभन्दा कम छैनन् भन्ने देखाउँछ। शेर्पा समुदायकै सदस्य भएको र साहसिक यात्रामा देखिएको उनको रुचिले पासाङल्हामुलाई हिमालसँगको साइनोसँग अझै नजिक बनाएको थियो। सोलुखुम्बुको लुक्लामा जन्मिएकी पासाङ ल्हामुले देखाएकै बाटोमा धेरै महिला हिँडिरहेका छन्, जसले महिलालाई हिमालसँग जोड्न, नेपालीको साख बढाउन थप सहयोग पुर्याउन सिकाएको छ। नौपटक शिखर चुमिन् लाक्पा शेर्पाले पासाङल्हामुपछि सगरमाथा शिखर चुमेकी दोस्रो नेपाली महिला आरोही लाक्पा शेर्पाले नौ पटकसम्म सफल प्रयास गरिन्। उनले नौपटकसम्म सरमाथाको शिखर चुमेपछि भने त्यसपछिको उज्ज्वल भविष्य र अवसरका निम्ति बिदेसिइन्। आरोहणले दिएकै सफलताबाट लाक्पा अमेरिका पुगेकी र उतै हराइन्। विस्तारै सगरमाथा आरोहणमा अन्य समुदायका महिलाले पनि उत्साह देखाउँदै गए। नेपालको हिमालप्रति महिला र पुरुष दुवैका लागि उत्तिकै आकर्षण छ। नेपालबाट भएको सगरमाथा आरोहण इतिहासमा पछिल्लो समय व्यक्तिगत छवि सुधार, क्षमता विकास र पेसाको माध्यम बनेको छ। साथै साहसिक पर्यटनको उत्कृष्ट गन्तव्य आरोहण भएको छ। पर्वतारोहणमा महिला क्रियाशीलता पछिल्लो समय नेपाली महिला हिमाल आरोहणमा मात्रै सीमित नरहेर पदयात्रा तथा पर्वतारोहण गराउने संस्थामा क्रियाशील हुनेप्रतिको आकर्षण बढेको छ। पर्यटन विभागका अनुसार दर्ता भएका ट्रेकिङ तथा पर्वतारोहण एजेन्जीमा पनि महिलाको संख्या उल्लेख्य छ। त्यति मात्रै नभएर नेपाली महिला टोली सातै महादेशका अग्ला हिमाल आरोहण गर्न सफल भइसकेका छन्। विश्वकै अग्ला हिमाल आरोहण गर्ने र अन्तर्राष्ट्रिय क्षेत्रमा छवि बनाउने काम पनि भइरहेको नेपाल पर्वतीय प्रशिक्षण प्रतिष्ठानकी अध्यक्ष लाक्पाफुटी शेर्पा बताउँछिन्। महिलाका क्षेत्रमा काम गर्ने संस्था बढेका छन्। महिलाको प्रोत्साहनका लागि आवश्यक तालिम दिने र क्षमता विकास गराउने काम प्रतिष्ठानले गरिरहेको छ। यो संस्थाले हालसम्म १६औं पटकको तालिम प्रदान गरिसकेको छ। दुई कार्यकाल (आठ वर्ष) कार्यकारी निर्देशकको जिम्मेवारीमा रहेकी लाक्पाफुटी सोही संस्थामा अध्यक्ष भएकी छन्। उनले महिलाको क्षमता विकासमा र नयाँलाई प्रोत्साहन गर्ने र साहसिक पर्यटनमा महिलालाई अवसर दिन नवीन सोचाइको प्रयोग गर्न पनि थालेकी छन्। उनको संस्थाबाट हालसम्म ३५० भन्दा बढीले तालिम लिइसकेका छन्। नेपाली महिलालाई थप प्रोत्साहन दिन र पर्वतीय पर्यटनको तालिम लिन संसारभरबाट नेपाल आउने वातावरण बनाउने प्रयास प्रतिष्ठानले गरिरहेको छ। उनका अनुसार नेपाली महिलालाई राष्ट्रिय तथा अन्तर्राष्ट्रिय स्तरमा थप परिचित बनाउन र क्षमताको कदर गराउँदै अझ प्रभावकारी काम गर्दै जानुपर्छ। अवसरले दिलाउने सफलता पूर्वमन्त्री तथा पर्वतीय पर्यटन व्यवसायी याङकिला शेर्पाका अनुसार महिलालाई पर्वतीय पर्यटनले अवसरसँगै सफलता पनि दिलाएको छ। पर्वतीय पर्यटनमा महिला जागरण बढेको र उनीहरूलाई परिवारले दिएको अवसरले राष्ट्रिय तथा अन्तर्राष्ट्रिय स्तरसम्म सफलता मिलेको छ। पासाङ ल्हामुले पाएको सफलतासँग जोडेर हेर्ने हो भने त्यसको अधिक प्रचार र सकारात्मक प्रभावले पनि महिला जागरण बढेको बुझाइ पूर्वमन्त्री याङकिलाको छ। पछिल्लो समय महिला घरबाट बाहिर निस्कन थालेका छन्। अवसरको खोजी गर्दै जाने क्रममा पर्वतारोहणसम्म पुग्न थालेका छन्। पर्वतारोहण पनि ठूलो अवसर भएको क्षेत्र हो। यसमा प्रशस्त मात्रामा तालिम र शारीरिक अभ्यासको आवश्यकता पर्छ। महिलालाई यसमा दिइएको अवसरले नै पर्वतीय पर्यटनमा महिलाको सफलता बढ्दै गएको याङकिला बताउँछिन्। पछिल्लो समयको तथ्यांक तथा महिलाको पहुँच हेर्ने हो भने विश्वकै उच्च मानिएका सबै हिमालमा महिला पुगेका छन्। एक्लै वा समूहमा विश्वका आठ हजार मिटरमाथिका सातै महादेशका हिमालमा महिला पुगिसकेका छन्। यसले अवसर पाए भने महिला पनि पुरुषभन्दा कम छैनन् भन्ने देखाउँछ। यसका साथै पर्वतीय पर्यटनलाई पेसा बनाउने, महिला गाइड बन्ने क्रम पनि विस्तारै बढिरहेको छ। विदेशीहरू पनि महिलाहरू यो क्षेत्रमा क्रियाशील भएको रुचाउँछन्। पछिल्ला वर्षहरूमा प्रचारप्रसार, सहजता, चेतना, शैक्षिक स्तर तथा यस क्षेत्रमा पाइने कामको अवसरले पनि महिला उत्साह बढेको बुझाइ पूर्वमन्त्री याङकिलाको छ।"
नेपाली कार्ल मार्क्स !,"मदन भण्डारी जस्ता दूरद्रष्टा सैद्धान्तिक स्रष्टा थिए, जसको जबज ले नेपाली कम्युनिष्टलाई सञ्जीवनी बुटी दियो। संसारबाट कम्युनिस्ट शासन पतन हुँदै गएका थिए। नेपालमा पनि कम्युनिस्ट भन्नासाथ संकुचनको नजरले हेरिन्थ्यो। एकदलीय राजतन्त्रविरुद्ध २०४६ माघमा जब जनआन्दोलनको गृहकार्य भयो, कांग्रेसकम्युनिस्ट लाइन मिल्यो। प्रजातन्त्रका खातिर। त्यसअघिसम्म दुवै पक्ष आआफ्नै संकीर्णताको दायरामा थिए। दलीय प्रतिस्पर्धा कम्युनिस्टको सिद्धान्त होइन भन्ने कांग्रेसमा थियो। कम्युनिस्टले राजाको निर्दल फालेर अर्को निर्दलीयता ल्याउँछ भन्ने कांग्रेसमा डर थियो। कम्युनिस्टहरू भने कांग्रेसलाई चरम दक्षिणपन्थी देख्थे। तर, बहुदलका लागि लड्न दुवैले अचानक हात मिलाए। त्यसको नेपथ्य भूमिकामा थिए मदन भण्डारी। विश्व कम्युनिस्ट पतनको मुख्य कारण जडसूत्रवाद हो भन्ने निक्र्योलमा मदन थिए। त्यसैले उनी हमेशा जनताको मतादेश र प्रतिस्पर्धाको पैरवी गर्थे। वाममोर्चाभित्र उनले यो अवधारणालाई भित्रभित्र बुलन्द गराए। वाममोर्चामा त्यो मान्यता बलियो हुँदै गयो। फलतः कांग्रेस एकसाथ आन्दोलन गर्न तयार भयो। फागुन ७ बाट रन्किएको संयुक्त जनआन्दोलन डेढ महिनामै सफल भयो। देशमा प्रजातन्त्र आयो। राजा संवैधानिक बने। आन्दोलनार्थ बनेको वाममोर्चा प्रजातन्त्रसँगै दर्बिलो कम्युनिस्ट दल बनेर उदायो। मनमोहन अधिकारी नेतृत्वको माक्र्सवादी र सीपी मैनाली नेतृत्वको माले मिलेर नेकपा (एमाले) बन्यो। त्यसका महासचिव बनेर राजनीतिक मैदानमा शक्तिशाली ढंगले उदाए ३८ वर्षीय मदन भण्डारी। २०४८ मा चुनाव भयो। मदनको नेतृत्वमा एमाले प्रतिस्पर्धामा होमियो। राजालाई श्रीपेच फुकालेर भिड्न आउन चुनौती दिने मदनले तत्कालीन प्रधानमन्त्री कृष्णप्रसाद भट्टराईलाई भारी मतले हराए। काठमाडौंका २ ठाउँबाट जिते। कांग्रेसले बहुमत ल्यायो, एमाले दह्रो प्रमुख प्रतिपक्ष बन्यो। नेपालका कम्युनिस्टका लागि त्यो ठूलो सफलताको खुड्किलो थियो। पार्टी दोस्रो भए पनि मदनको राजनीतिक क्रेज सबैलाई ओझेलमा पार्ने थियो। यसले दुनियाँका आँखा नेपालतिर केन्द्रित गरायो। त्यही क्रममा विश्वप्रख्यात म्यागेजिन न्युजविक ले मे २७, १९९१ (जेठ १३, २०४८) मा उनको अन्तर्वार्ता छाप्यो। नेपाल, जहाँ कार्ल माक्र्स जीवित छन् शीर्षकमा प्रकाशित उक्त अन्तर्वार्ताले उनको उचाइ झन् माथि पुर्यायो। मिचेल लितभिनले लिएको अन्तर्वार्ताको पहिलो प्रश्न थियो अरू मुलुकमा कम्युनिस्ट पराजय भोगिरेका बेला तपाईंले जितिन्छ भनेर कसरी ठान्नुभयो ? प्रखर वक्ता मदन भण्डारीको जवाफ थियो कम्युनिज्मको मुख्य लक्ष्य भनेको समाजबाट शोषण, भ्रष्टाचार र अन्यायको निर्मूलीकरण गर्नु हो। विगतमा कहीँकतै नीति कार्यान्वयनका क्रममा केही गल्तीकमजोरी भएका छन् भने कम्युनिज्मकै लक्ष्य विफल भयो भन्न मिल्दैन। हाम्रो पार्टीका सबालमा, हामीले प्रजातन्त्र स्थापनाको निर्णय लिएका छौं र जनताबाट मतादेश लिएर मात्र शासन सम्हाल्नेछौं। अनि, जन्मियो जबज भण्डारीले उक्त अन्तर्वार्तामा भनेजस्तै जनताबाट मतादेश लिएर मात्र शासन सम्हाल्ने अनौठो कम्युनिस्ट नेपालमा फैलियो। त्यस अवधारणाका प्रवद्र्धक थिए मदन भण्डारी। त्यसलाई मूर्त रूप दिन उनले नेपाली कम्युनिस्टको नयाँ सिद्धान्त प्रतिपादन गरे जनताको बहुदलीय जनवाद (जबज)। २०४९ माघ १४ देखि २० सम्म भएको एमालेको पाँचौं राष्ट्रिय महाधिवेशनले यसलाई पारित गर्यो। र, त्यो नै पार्टीको मार्गनिर्देशक सिद्धान्त बन्दै आयो। त्यसको बुँदा ४५ मा बहुदलीय प्रतिस्पर्धाको प्रणालीसम्बन्धी व्यवस्था छ। त्यसमा भनिएको छ संविधानको परिभाषाभित्र राज्य र त्यसका राजकीय निकायहरू सम्पूर्ण जनताका चासो र सरोकारका विषय हुन्। त्यसमा एउटा मात्र राजनीतिक पाटोको एकाधिकार हुन सक्दैन। अझ राज्यको बल प्रयोग गरेर एउटा मात्र पाटोको एकाधिकार कायम गर्न खोज्नु अत्यन्त गैरजनवादी कुरा हो। अनेक वर्ग रहेको समाजमा, पेसागत विविधता रहेको स्थितिमा पनि र खासगरी वर्गीय विविधता भएको समाजमा अनेक राजनीतिक पार्टी स्वाभाविक रूपमा हुन्छन्। नागरिकका मौलिक अधिकारमा बन्देज नगर्ने हो भने स्वाभाविक रूपमा राजनीतिक चिन्तनमा विविधता पैदा हुन सक्छन्। अझ कम्युनिस्ट पार्टी सर्वहारा श्रमजीवी वर्गको पार्टी हो र यो सम्पूर्ण वर्गहरूको पार्टी हुन सक्दैन। यो माक्र्सवादलेनिनवाद विचार प्रणालीलाई मार्गदशक मान्ने पार्टी हो र सर्वहारा श्रमजीवी वर्गभित्र पनि अन्य विचार प्रणालीप्रति विश्वास गर्ने व्यक्ति हुन सक्छन् वा रणनीति, कार्यनीतिमा भिन्न मतावलम्बी हुन सक्छन्।यस्तो स्थितिमा एउटा मात्र पार्टीको एकछत्र अधिकार संवैधानिक रूपमा र राज्यको बलसमेत प्रयोग गरेर कायम गर्न खोज्नु एक प्रकारको निरंकुशता र तानाशाही हो। यसकारण हामी राजनीतिमा जनताको निर्णायक भूमिका स्थापित गर्न बहुदलीय प्रतिस्पर्धाको प्रणाली कायम गर्न चाहन्छौं। जनादेशप्राप्त पार्टी र व्यक्तिहरूले नै राजकीय अधिकार प्रयोग गरी शासन प्रशासन चलाउनुपर्छ भन्ने पक्षमा छौं। बहुदलीय प्रतिस्पर्धाको प्रणाली संगठित रूपमा विचार, कार्यक्रम र नीतिहरूका आधारमा पार्टीहरूबीच प्रतिस्पर्धा गर्न पाउने र जनताको निर्णय सर्वोपरि हुने प्रणाली हो। त्यसकारण हामीले यो प्रणालीलाई एउटा निर्णायक महत्त्वको विषयका रूपमा आफ्नो कार्यक्रममा समावेश गरेका छौं। यो सिद्धान्त नेकपा (एमाले) ले जब अंगीकार गर्यो, कम्युनिस्ट भनेका निर्दलीय एवं निरंकुश हुन् भन्ने संशय सकियो। त्यति मात्र होइन, जबजको ४६ मा आवधिक निर्वाचनको व्यवस्था राखियो। त्यसमा भनिएको छ, निर्वाचन कार्यक्रम, विचार र नीतिहरूको बीचमा हुनुपर्छ। एउटै नीति, कार्यक्रम र विचारभित्र केवल व्यक्तिहरूबीच गरिने चुनाव सारतत्वमा पञ्चायती चुनावभन्दा भिन्न हुन सक्दैन। त्यसकारण बहुदलीयताका आधारमा आवधिक निर्वाचन गर्ने प्रणालीलाई हामीले दृढतासाथ सामेल गरेका छौं। कम्युनिस्ट पार्टीका हकमा नेपाली माटो र समयको माग सुहाउँदो सावित भयो जबज। सिद्धान्त पारित भएको ४ महिना नहुँदै ०५० जेठ ३ गते संगठन विभाग प्रमुख जीवराज आ िश्रतससहित मदन भण्डारीको दासढुंगा दुर्घटना मा रहस्यमय निधन भयो। उनले जन्माएको जबज भने एमालेको प्राण बनेर शक्ति दिँदै अघि बढिरह्यो। त्यसकै बलस्वरूप उक्त पार्टी २०५१ को मध्यावधि निर्वाचनमा ठूलो दल बन्यो। आकार बढाउँदै गयो। पछिल्लोपालि एमाओवादीसँग एकीकरण गरी नेपाल कम्युनिस्ट पार्टी (नेकपा) बनेको छ। यो अवस्थामा आइपुग्नुमा जबज को अहम् भूमिका रहेको यसकै नेताहरू स्विकार्छन्। यद्यपि, एकीकृत दलले निर्देशक सिद्धान्त जनताको जनवाद बनाएको छ। जसबाट खासमा बहुदल शब्द झिकिए पनि अन्ततः बहुदल वर्तमानको अपरिहार्यता हो। नेकपा यसबाट विमुख हुने सम्भावना देखिन्न। विदेश सम्बन्ध न्युजविकको अन्तर्वार्ता यसरी अघि बढ्छ मैले देखिरहेको छु, तपाईंसँग उत्तर कोरियाली नेता किम इल सङका पुस्तक छन्। किमलाई कुन रूपमा लिनुहुन्छ ? भण्डारीले भनेका छन् किम इल सङ सफल कम्युनिस्ट नेता हुन्, जसले आफ्नो देशमा क्रान्ति एवं विकासमा योगदान दिएका छन्। म कुनै पनि विषयलाई लिएर उनको प्रशंसा गर्दिनँ। र, उनको विचारधाराको अनुकरण गर्नुपर्छ भन्ने ठान्दिनँ पनि। माओका लेखनबारे नि ? हाम्रो देशका गाउँघरतिरका केही युवा चिनियाँ क्रान्तिबारे अध्ययन गरिरहेका छन् र यसबाट केही सिकिरहेका छन्। नेपालको कम्युनिस्ट पार्टीलाई चीन, सोभियत संघ र उत्तर कोरियाजस्ता देशका कम्युनिस्टसँग कसरी तुलना गर्न सकिन्छ ? ती सबैले नयाँ समाज निर्माण मुक्ति, समानता र न्यायको बाटो अवलम्बन गरेका छन्। ती मुलुकमा कम्युनिस्ट आन्दोलनको विस्तार फरक ढंगले भएको छ। चीन सशस्त्र युद्धबाट मुक्त भएको हो। तर, नेपालमा हामी शान्तिपूर्ण आन्दोलनमा छौं। चीन र उत्तर कोरिया विदेशी प्रभुत्व एवं हस्तक्षेप बेहोरिरहेका छन्। नेपालमा हामीले विदेशी हस्तक्षेप, साम्राज्यवाद र क्षेत्रीय प्रभुत्ववादविरुद्ध आवाज बुलन्द बनाएका छौं। केही गैरकम्युनिस्ट तपाईंले चीन र भारतीय कम्युनिस्ट पार्टीबाट पाइरहनुभएको छ पनि भन्छन्। यो झुट हो। हामीले कुनै आर्थिक वा भौतिक सहयोगका लागि न कसैलाई भनेका छौं न त लिएका नै छौं चाहे त्यो चिनियाँ, कोरियाली वा भारतीय कम्युनिस्ट पार्टी किन नहोस्। यस्ता आक्षेप हाम्रा दुस्मनले लगाएका हुन्, जसले विदेशी मुलुकबाट सहायता लिइरहेका छन्। त्यसो त तत्कालीन एमालेको विदेश नीति पनि जबजले प्रस्टै किटेको छ। बुँदा ३१९ मा भनिएको छ असंलग्न, स्वतन्त्र, प्रगतिशील विदेश नीति अपनाइनेछ। भारत र चीन दुवै छिमेकी मुलुकसँगको सम्बन्धलाई पञ्चशील सिद्धान्तका आधारमा स्थापित र विकसित गरिनेछ। असल छिमेकी सम्बन्धलाई गाढा पार्दै लगिनेछ। साम्राज्यवाद, नवउपनिवेशवाद, रंगभेद, विदेशी थिचोमिचो, हस्तक्षेपको विरोध गर्दै शान्ति, स्वाधीनता, समानता र राष्ट्रिय सार्वभौमिकताको पक्षपोषण गरिनेछ। त्यस्तै, बुँदा ४१२ मा भनिएको छ आज विश्वमा एकीकृत विश्व कम्युनिस्ट आन्दोलन छैन। तर, विश्वका लगभग सबैजसो देशमा माक्र्सवादी सिद्धान्तको मार्गदर्शनमा आफ्नो देशको ठोस स्थितिअनुरूप क्रान्ति वा निर्माणका निम्ति कम्युनिस्ट आन्दोलन जारी छ। समाजवादी आन्दोलन पनि हरेक देशमा आफ्नो विशिष्टताका आधारमा चलिरहेको छ, त्यसमा पनि एकरूपता छैन। संसारभरका सबै कम्युनिस्ट साम्राज्यवादविरुद्ध छन्। त्यसमा पनि एकरूपता छैन। भिन्नाभिन्नै देश, भिन्नाभिन्नै रूप र भिन्नाभिन्नै कोणबाट तर सबै देशका कम्युनिस्ट साम्राज्यवादविरुद्ध संघर्षमा छन्। अहिले अन्तर्राष्ट्रिय कम्युनिस्ट आन्दोलनमा कुनै उल्लेखनीय समूह छैन। यस्तो स्थितिमा हरेक देशमा क्रान्तिकारीले आफ्नै प्रत्यक्ष पहलबाट अन्तर्राष्ट्रिय समर्थन जुटाउनुपर्छ। त्यसकारण हामी सामान्य सैद्धान्तिक अवधारणाका आधारमा सैद्धान्तिक ढंगले आमखालको विरोध वा समर्थनबाहेक ठोस रूपमा आफ्नो देशको क्रान्ति र निर्माणको प्रत्यक्ष लाभहानिको हिसाबबाट मात्र विदेश सम्बन्ध सञ्चालन गर्न सक्छौं। हाम्रा निकट छिमेकीहरू, दक्षिण एसियाई देशहरू, हाम्रो क्रान्ति र निर्माणलाई प्रत्यक्ष सहयोग समर्थन गर्ने देशहरू र अरू मित्र देशहरूका आधारमा क्रमिक महत्त्व दिएर पञ्चशीलको सिद्धान्तका आधारमा व्यावहारिक ढंगले सम्बन्ध स्थापना र विकास गर्ने दृष्टिकोण हामीले अघि सारेका छौं। धार्मिक स्वतन्त्रता, जातीय समानता फेरि अन्तर्वार्तामै जाऔं। प्रश्न छ, जातीय प्रणाली र धार्मिक स्वतन्त्रताका सबालमा तपाईंको अवधारणा के हो ? विभिन्न जातबीच रहेको सामाजिक भेदभाव हामी अन्त्य गर्न चाहन्छौं। तर, विभिन्न जातिजनजातिका संस्कृति, परम्परा र धर्मको सम्मान गर्छौं। थोरै ज्येष्ठ नागरिकहरूमा जातलाई लिएर कडा छाप छ। तिनीहरूमाथि हामी बल प्रयोग गर्न चाहन्नौं। उनीहरूको अन्तस्करणमै त्यो छ भने हामी पहिला शिक्षा दिने प्रयास गर्छौं। कथित तल्लो जातका नागरिकलाई हेप्ने कसैलाई अधिकार छैन र कथित उपल्लो जात भन्दैमा कसैलाई मानसम्मान दिन मिल्दैन। हामी धर्मनिरपेक्ष राज्य चाहन्छौं। हरेकले आफ्नो धर्म अंगीकार गर्न सक्नेछ। राज्य हरेक धर्ममा तटस्थ रहनेछ। जबज भन्छ कुनै पनि एउटा धर्मको एकाधिकार अन्त्य गरी सबैलाई धार्मिक स्वतन्त्रता र समानता प्रदान गरिनेछ। जाति, भाषा र वेशभूषामा रहेको सबै एकाधिकार र विशेषाधिकार अन्त्य गरिनेछ। पछि परेका जाति, भाषा, साहित्य र संस्कृतिको ऐतिहासिक संरक्षण, सम्वद्र्धन र विकासको निम्ति विशेष कार्यक्रम सञ्चालन गरिनेछ। जमिनको स्वामित्व न्युजविकको अर्को प्रश्न छ, देशका जमिनदारप्रति तपाईंको व्यवहार कस्तो हुनेछ ? हामी जमिनदारबाट जमिन फिर्ता लिएर जोताहा (किसान) लाई दिनेछौं। हामी यो काम अत्यन्त शान्तिपूर्वक गर्नेछौं र पैसा नतिरी कसैको जग्गा लिने छैनौं। जमिनदारले यसमा साथ नदिएको खण्डमा भने शक्ति प्रयोग गर्न बाध्य हुनेछौं। जमिनदारलाई तिर्ने पैसा कहाँबाट आउँछ ? जग्गाको स्वामित्व लिन चाहने किसानबाट संकलन गर्छौं। (आवश्यक परेको खण्डमा) सरकारी कोषबाट समेत खर्च गरिनेछ वा सरकारी स्वामित्वका उद्योगमा सेयर जारी गरेर जुटाइनेछ। आर्थिक संकट आउन नदिन किस्ताबन्दीमा तिर्ने व्यवस्था मिलाइनेछ। जबजको सान्दर्भिकता जबज भर्सेस जज जबजमा ब्याक गियर तपाईं सामूहिकीकरणको पैरवी गर्नुहुन्छ ? यो अवधारणा कार्यान्वयन गर्न हामी शक्ति प्रयोग गर्ने छैनौं। तर, जनसेवाका लागि सहकारीको ढाँचालाई प्रोत्साहन गरिनेछ। वास्तवमा भण्डारीको यो अन्तर्वार्ता जबजकै एक टुक्रा प्रतीत हुन्छ। यसमा प्रायः विषय समेटिएका छन्। र, उनका उत्तर जबजमा सम्बोधन भएका छन् जमिनमाथि रहेको सामन्ती भूस्वामित्वको पूर्ण रूपमा उन्मूलन गरी अर्धसामन्ती शोषणका सम्पूर्ण रूपलाई समाप्त पारिनेछ। क्रान्तिकारी भूमिसुधारको कार्यक्रम कार्यान्वयन गर्दै वास्तविक जोताहा तथा भूमिहीन किसानलाई भूमि वितरण गरिनेछ। भूमिमाथि निजी स्वामित्वको नयाँ हदबन्दी कायम गरिनेछ। यसो गर्दा आमरूपमा सामन्तहरूको हदभन्दा बढीको जमिन बिनामुआब्जा जफत गरी जोताहा, भूमिहीन वा गरिब किसानलाई वितरण गरिनेछ। तर, क्रान्तिको पक्षमा लाग्नेहरू तथा धनी र मध्यम किसानहरूको हकमा हदभन्दा बढी जमिन जफत गर्दा यथोचित क्षतिपूर्ति दिन सकिनेछ। त्यसबाहेक जमिनको दोहोरो स्वामित्व समाप्त पार्दा साना भूस्वामीहरूलाई भने मुआब्जा दिइनेछ। जमिनमाथि निजी स्वामित्व कायम गरिए पनि सहकारी खेतीलाई विशेष प्रोत्साहन गरिनेछ। विदेशी पुँजीसहायता कम्युनिस्टले बहुमत ल्यायो भने नेपालमा विदेशी सहायता कटिनेमा तपाईंलाई चिन्ता छ ? कम्युनिस्ट शक्तिमा आउनासाथ विदेशी सहायता रोकिनुपर्ने कुनै कारणै छैन। तर, हाम्रो देशको स्वतन्त्रता, स्वाभिमान, गरिमा र सम्प्रभुता बन्दकी राख्ने सर्तमा हामी कुनै सहायता माग्दैनौं। विदेशी सहयोगभन्दा यी धेरै महत्त्वपूर्ण छन्। वास्तवमा नेपालजस्तो गरिब देशका लागि विदेशी सहायता अपरिहार्यजत्तिकै हो। मदनले जबज मा पनि सहयोग लिन वा पुँजी ल्याउन सकिने तर अनेकन सर्त मान्न नसकिनेमा जोड दिएका छन्। जबजमा छ वर्तमान विश्वमा अविकसित पछौटे देशहरू मात्र होइन विकासमान र विकसित देशहरू पनि अन्तर्राष्ट्रिय वा वैदेशिक वित्तीय सहायता, ऋण र सम्पर्कबिना काम गर्न नसक्ने स्थिति बनेको छ। यस्तो स्थितिमा हामी मात्र पनि बाहिरी दुनियाँप्रति बेवास्ता गरेर केवल आफ्नो मात्र स्रोत साधनले अगाडि बढ्न सक्दैनौं। समाजवादी देशहरू पनि यस्तो ऋण सहायता लिइरहेका छन् र विश्व पुँजीवादले खडा गरेको नाकाबन्दीले कतिपय देशमा गम्भीर संकट पनि बढिरहेको छ। यस्तो स्थितिमा हामी वैदेशिक पुँजी र प्रविधिका सवालमा नीतिगत रूपमा आफ्नो ढोका बन्द गर्न सक्दैनौं र बन्द गर्नु हुँदैन। त्यसकारण हामीले आफ्नो कार्यक्रममा संविधान र ऐनकानुनको सीमाभित्र राष्ट्रिय हितलाई ख्याल राखेर वैदेशिक पुँजी र प्रविधिको लगानी, संरक्षण र उपयोग व्यवस्थित गर्नेछौं। न भारततिर, न चीनतिर भारतलाई हेर्ने विदेश नीतिमा कस्तो परिवर्तन आउनेछ ? विगतमा भारतसँग केही असमान र हेपाहा सन्धिहरू भएका छन्। हामी सन्धिहरूको समीक्षा र नवीकरणको पहल गर्नेछौं। हामीलाई हेपिएका र असमान रहेका प्रावधानहरू हटाउन चाहन्छौं। हामीले चाहने एउटा कुरा के हो भने चीन र भारतसँग धेरै राम्रो सम्बन्ध स्थापित होस्। हामी न चीनतिर ढल्किनेछौं न त भारततिर। भारतसँगका असमान सन्धि सम्झौताबारे भने भण्डारी निकै आक्रामक देखिन्छन्। तत्कालीन राजाप्रति पनि उनको हेराइ कडा थियो। जबज भन्छ देशका महत्त्वपूर्ण दुई नदी कोसी र गण्डी २०११ र २०१६ सालमा भारतलाई सुम्पिने देशघाती काम भयो। यस्तो राष्ट्रघाती कार्यको धेरै राजनीतिक शक्ति र सचेत समुदायबाट तीव्र विरोध भए पनि तीव्र दमन गर्दै कार्यान्वयन गरियो। यी सन्धि राजको इच्छाविपरीत होइन, उनैको अनुमतिबाट गरिएका हुन्। ससाना कुरामा पनि राजाको आदेशबेगर हुन नसक्ने स्थितिमा त्यत्रो राष्ट्रिय महत्त्वका कुरा त्यसै हुन सक्दैन थिए। तर, जनताबाट व्यापक विरोध भएकाले संसदीय वा बहुदलीय व्यवस्थाले देश बेच्यो भन्ने उत्तेजना खडा गरेर आफू राष्ट्रियताको प्रतीक भएको भक्त बकुल्लो बने। लोकतान्त्रिक व्यक्तित्व हो, मदन भण्डारीले कम्युनिस्टको धार नै बदले। संसारबाट अस्ताउँदो अवधारणालाई समयानुकूल गरी यता उदाउँदो बनाए। जबज त्यही लोकतान्त्रिक विशेषताको उपज हो। रानजनीतिक व्यवहारका हिसाबमा पनि उनी उदार थिए। मनपर्ने नेतामा बीपीको नाम लिँदा आलोचना खेपे। तर, डराएनन्। बरु अरूलाई पनि जडसूत्रवाद त्यागेर खुला विचार अंगाल्न ध्यानाकर्षण गरे। मार्टिन चौतारीले निकालेको नेपाली म्यागेजिनका २५ वर्ष पुस्तकको पृष्ठ ४८ मा लेखिएको छ, २०४९ भदौमा सुरुचि साप्ताहिकका सम्पादक राजेश मि श्रले नेकपा (एमाले) काम महासचिव मदन भण्डारीको टोपी नलगाएको फोटो खिच्न मन लागेको भनेर जनमञ्चका फोटो पत्रकार चन्द्रशेखर कार्कीलाई भनेका थिए। त्यो कुरा सुरुचिमा लेखेका पनि थिए। त्यसो भन्नुको कारण चन्द्रशेखरसँग जनमञ्चको क्यामेरा भएकाले हो। यो कुरा मदन भण्डारीले प्रतिपक्ष साप्ताहिकका गोपाल गुरागाईंमार्फत थाहा पाए। र, मलाई भनेको भए भैहाल्थ्यो नि भनेका थिए। प्रतिपक्ष साप्ताहिकका लागि अन्तर्वार्ता लिन जाँदा गुरागाईंले चन्द्रशेखरलाई पनि लिएर गए। त्यतिबेला उनले भण्डारीको टोपी नलगाएको फोटो खिचे। त्यो फोटो प्रतिपक्ष साप्ताहिकमा छाप्ने भनिए पनि जनमञ्चका प्रधान सम्पादक र प्रकाशकका कारणले जनमञ्चमै छापियो। त्यसैमा जिवेन्द्र सिंखडाले भण्डारीको शब्दचित्र लेखेका छन्। त्यही फोटो खिच्नेबेला चन्द्रशेखरले भण्डारीलाई तपाईंको मन पर्ने नेता को हो भनी सोध्दा बीपी कोइराला भनी बताएका थिए। पछि मोहनविक्रम सिंहले यसै विषयलाई लिएर हाँक साप्ताहिकमा बीपीलाई मन पराउने पनि कम्युनिस्टको कतै नेता हुन्छ ? भनी भण्डारीको आलोचना गरी लेख पनि लेखेका थिए। कम्युनिस्टको भविष्य नेपालमा कम्युनिस्टको भविष्य कस्तो छ ? विचारबहस नचल्ने होइन। न्युजविककी मिचेलले पनि त्यतिबेलै मदन भण्डारीलाई यो प्रश्न सोधेकी थिइन्। जब नेपालका जनता राजाविरुद्ध आन्दोलनरत थिए, अरू धेरै देशका बासिन्दा तिनका कम्युनिस्ट शासकविरुद्ध उर्लिएका थिए। नेपालमा त्यस्तै भयो भने तपाईं के गर्नुहुन्छ ? जब हामी शक्तिमा हुनेछौं, यस्ता प्रदर्शन हुने नै छैनन्। तर, यदाकदा समाजमा गैरसामाजिक तत्त्वले व्यवधान खडा गर्ने जमर्को गर्न सक्छन्। त्यस किसिमका व्यक्तिले बाधा उत्पन्न गरे हामी राज्य शक्ति प्रयोग गर्दैनौं, जनता परिचालन गर्छौं। यदि, हामीविरुद्ध प्रदर्शन गरे भने जनतालाई हाम्रो पक्षमा प्रदर्शन गर्न भन्नेछौं। हामी (त्यसमा) पुलिस फोर्स प्रयोग गर्ने छैनौं।"
नेपाली शान्ति दूतहरू,"विसं २०१२ सालमा सरकारले प्राज्ञ बालकृष्ण समको अध्यक्षतामा गठित विभूति पहिचान आयोगबाट भृकुटी र अरनिकोलाई राष्ट्रिय विभूतिको सम्मान दिएको छ। यी महानायकमध्ये सातवर्षीया राजकुमारी भृकुटीलाई ६३ वर्षीय तिब्बतका सम्राट् श्री श्रङचङ गम्पोसँग विवाहका लागि तिब्बत सम्राट्का दूतहरूका साथ नेपालबाट सन् ६३२ मा बिदा गरिएको थियो। अर्का महानायक अरनिको १६ वर्षको उमेरमा ८० जना कारिगरहरू र कलाकारसहित चिनियाँ सम्राट् कुब्लाई खाँको निमन्त्रणामा सन् १२६० तिर प्रस्थान गरेका थिए। गौतमबुद्धका शान्ति, संस्कृति र कलाकृति संस्कार लिएर गएका दुवेै महामानवलाई तत्कालीन चिनियाँ जनता तथा सरकारबाट आदर सम्मान दिइएको चिनियाँ इतिहास र विद्यमान संरक्षित कलाकौशलले प्रदर्शित गर्छ। २०३५ सालमा तत्कालीन चिनियाँ प्रधानमन्त्री देङ स्याओ पिङले नेपाल भ्रमणका क्रममा अरनिको बस्तीका बारेमा आशय व्यक्त गरे। देशका विभिन्न अगुवाहरूले आआफ्नो क्षेत्र विकास हेतु अरनिको आआफ्नो बस्ती र गाउँमा जन्मिएको भनी लेखहरू प्रकाश गर्न थाले। अरनिकोको जन्म यकिन हुन सकेन। विसं २०६२६३ तिर फेरि अरनिकोको जन्मस्थानको चर्चा चल्यो। यसपटक सबै लेखकहरूले अरनिको नेपाली नाम पहरी भएको र काभ्रे जिल्लाको खोपासीमा जन्मिएका भनी लेखे। ती लेखहरूमा अरनिकोको जन्मस्थलबारे तथ्य तथा स्पष्ट आधारहरूको कमी रहेको थियो। यस लेखमा लेखकले अरनिको र भृकुटीका बारेमा आपूले जानेबुझेका तथ्य तथा आधारहरू यस पत्रिकाका पाठकमार्फत जनमानस र सरकारमा जानकारीका लागि पहल गर्ने छ। सत्ययुगमा कालकुट विष सेवनबाट मुक्ति प्राप्तका लागि महादेवले नेउपानेको लडकेश्वरको गुफाबाट खोपासी (किटिनी) को फटकेश्वरबाट निस्किएर नगरकोटको महादेव पोखरी हँुदै रसुवाको गोसाइँकुण्डमा शान्ति वि श्राम लिनुभएको किम्वदन्ती छ। बनारसबाट आएका १० परिवार फिरन्ते किराँतमध्ये पाँच परिवार परापूर्व कालदेखि खोपासीको उर्वर भूमिमा कृषि तथा पशुपालन व्यवसाय गर्दै आए भने पाँच परिवार ल्हासातर्फ लागे। ल्हासाबाट केही परिवार फर्केर पस्थलीमा कृषि र पशुपालन गरिबसे। उनीहरू पशुबाट उत्पादित ऊन तथा वनस्पति (क्यातुके अदी) को प्रशोधन गरी बनाइएको धागोबाट राडी, पाखी, माछा मार्ने जाल आदि उत्पादन गर्थे। आपूहरूले प्रयोग गरी बचेका सामान बाहिर बिक्री गर्न लान्थे। कलाकृतिमा पनि राम्रो दक्खल थियो भन्ने प्रमाण ललिता, कमला माई, दाङघाटेश्वरको स्थापना र पहरी जातको भूमि पुजन प्रथाले प्रमाणित गर्छ। किराँतहरू भारतका कौशल र मगध तथा चीनको तिब्बत आदि स्थानसम्म खोपासीबाट व्यापार गर्थे। किराँतीहरू धर्ममा उदार तथा कूटनीतिमा पनि राम्रा थिए। उनीहरू हिन्दु (शिव उपासक) धर्मका अनुयायी भए पनि बौद्ध धर्मलाई पनि त्यत्तिकै आदर गर्थे। बौद्धधर्मको सम्मान र आफ्नो व्यापार अभिवृद्धिका लागि चिनियाँ (अमिताभ बुद्ध अखण्ड खोपासीलाई विराट् राजाको राजधानी पनि भनिन्छ जहाँ पञ्च पाण्डवहरू एक वर्ष गुप्तवास बसेको तथ्यबारे बेलाबखत चर्चा गरिन्छ। यिनै तथ्यमध्ये नेपाल अधिराज्यमा एकमात्र द्रौपदाको मन्दिर र उही डाँडाको फेदीमा भीमसेन मन्दिर रहेको र गुप्तवासको अन्य तथ्य वरपरका स्थानबारेमा, खल्थलीमा ज्योति खोपासीको मयलबोटमा स्थापना गरेको किम्वदन्ती छ।) रहेको गाईगोठबाट नालामाथि महादेव पोखरीसम्म सहदेव गाई चराउन जाने र विराट् राजा नै प्रथम किराँत राजा यलम्बर भएकोबारे बेलाबखत चर्चा गर्ने गरिन्छ। किराँत शासकहरू खोपासीबाट काठमाडौंको गोकर्णमा सरेपछि आफैंले मगधबाट ल्याइएका ठकुरी जातका प्रशासकलाई खोपासीको प्रशासन जिम्मा लगाएका थिए। नयाँ पुस्ताले राष्ट्रिय विभूतिहरूको पहिचान गरी सम्मान दिन सके गौतमबुद्ध, भृकुटीजस्ता महामानवको जन्म भई समाज र देशको अभिवृद्धि हुनुका साथै विश्व शान्ति र कलाकृतिको विकास हुनेछ। छैटौं शताब्दीमा अठारौं लिच्छवी राजा शिवदेव प्रथमका पालामा वैष्णव धर्म अनुयायी एक शक्तिशाली ठकुरी जातका व्यक्ति मानबर्माका छोरा अंशुबर्मा खोपासीका प्रशासक भए। उनी तेजस्वी, बुद्घिमान र शक्तिमान भएकाले लिच्छवी राजा शिवदेवले आफ्नो छोरी दिएर ज्वाइँ बनाए। खोपासीको शासनभार पूर्ण जिम्मा लगाए। अंशुबर्मा वैष्णव धर्मप्रति अगाध आस्था राख्थे। साथै उनी भगवान् शिव र बौद्घ धर्मको पनि उत्तिकै सम्मान गर्थे। कला र धर्मप्रतिको अगाध आस्थाकै कारण उनले अमिताभ बुद्घका लागि चैत्य बनाई कमेरोले पोत्ने चलन चलाएका थिए। राजा शिवदेव अंशुबर्माको कार्यकौशलबाट प्रभावित भई यहाँका जनतासँग राज्यले प्रत्येक वर्ष कैलाशमा करको रूपमा कमेरोको ५० डल्ला लिएर आउनू भन्ने उर्दी गरी अन्य करबाट मुक्त गरेका थिए। यसको शिलालेख मयलबोटको रंगनाथ मन्दिरभित्र सुरक्षितसाथ राखिएको छ। त्यतिबेला बुद्घधर्मप्रति कस्तो आस्था थियो भन्ने प्रस्ट्याउँछ। शैव धर्मको प्रतीकमा खोपासीको झिल्पु किनारमा रहेको दरबारलाई शिव वासस्थान झल्काउन कलात्मक तवरले पुनर्निर्माण गरी कैलाशकुट भवनको नाम दिए। कैलाशकुट दरबार क्षेत्र व्यापारिक केन्द्र पनि भएकाले यस क्षेत्रलाई हंसग्राम ड्राँग पनि भनिन्थ्यो। आफू बस्नका लागि बेथीगह्रामाथि (हालको पांगे टोल) मा चोकसहितको पाँचतलाको निवास बनाए। अंशुबर्माका पालामा खोपासीमा धेरै प्रकारका कलाकार उत्पादन गरिएको थियो। यहाँका कलाकार कर्पासना प्रणालीबाट अंशुबर्माको नाम माहाराजाधिराज राखी सुन र चाँदीका मुद्रा मुद्रण गराएका थिए। यहाँका पहरी जातका कलाकारले हिन्दु र बौद्घ धर्मसहित जीवनचक्र झल्किने बुट्टा तथा नक्साहरू भरी झल्लरी छाता बनाए। उनीहरू काठ र ढुंगामा राम्राराम्रा कलाकौशल कोर्थे। कारिगरिता र उत्तरदक्षिणको व्यापारले अंशुबर्माका पालामा खोपासीले विकासको उचाइ लिएको थियो। खोपासीको इतिहासमा यस अवधिलाई स्वर्णयुग पनि भनिन्छ। राजा शिवदेवका दुई छोरा थिए उदयदेव र ध्रुवदेव। अंशुबर्मालाई तीक्ष्ण बुद्घि र राजकाजमा निपुण देखेर राजा शिवदेवले जेठा राजकुमार उदयदेवका साथमा श्रीमती, छोरी भृकुटी र छोरा नरेन्द्रदेवलाई शिक्षा दिलाउने हेतुले खोपासी पठाएका थिए। माहिला पुत्र ध्रुवदेव आफैंसँग काठमाडौंमा राखेका थिए। उमेरका कारण र भगवान् शिवको आराधनामा लिप्त राजा शिवदेवले राजकाजमा पूर्ण ध्यान दिन नसक्दा गुप्ताहरूको प्रभाव बढ्दै गएको थियो, जसमा धुवदेव पनि सामेल थिए र राजा शिवदेवलाई चित्त बुझेको थिएन। यस्तो अवस्थामा उदयदेवको क्षमता नदेखेपछि राजा शिवदेवले आफ्नो ज्वाइँ अंशुबर्मालाई महासामन्तको पदवी दिएर आफू सन्न्यासमा गए। राजा शिवदेवको स्वर्गारोहणपश्चात् अंशुबर्माले कमजोर राज्य सन्तुलन राख्न दक्षिणतर्फ कन्नौजका मौखारीवंशीय राजकुमार सुरसेनसँग आफ्ना बहिनी भोगादेवीको विवाह गरिदिए भने उत्तरतर्फका सम्राट् स्रङचङ गम्पोसँग उनको इच्छामुताविक राजकुमार उदयदेवकी बालिका भृकुटीको विवाह गरिदिए। विवाहका लागि ल्हासाबाट सम्राट् स्रङचङ गम्पोले पठाएका भारदारको जिम्मामा उनको बिदाइ खोपासीबाट भएको थियो। खोपासीका पहरी जातका कलाकारले सुन, चाँदी, तामा आदिका धातुहरू तथा काठ, बाँस, निगालो र कपडामा विभिन्न हिन्दु र बौद्घ धर्म झल्किने कलाकृतिसहितका प्रशस्त सामग्रीका साथमा बुद्घका जीवनचक्रसहितका सातवटा झल्लरी छातासहित हात्तीमा दाइजो राखेर बिदाइ गरेका थिए। सम्राट् स्रङचङ गम्पोले भृकुटीका दाइजोहरू आकर्षक र निपुण कारिगरिता भएकाले ती सामग्रीलाई जोङ्खा दरबार बनाई व्यवस्थितसाथ भण्डार गरेका थिए। सन् १२५५ मा महाभूकम्प गएको केही वर्षपश्चात् ल्हासा भ्रमण गर्दा जोङ्खा दरबारमा रहेका भृकुटीका कलात्मक दाइजोबाट प्रभावित चिनियाँ सम्राट् कुब्लाई खाँले बुद्घका कलाकृतिहरू बनाउन कलाकारहरू पठाइदिन नेपालका तत्कालीन राजा अभय देवलाई अनुरोध गरेका थिए। प्राकृतिक प्रकोपबाट बचेका युवाहरूलाई रोजगारको ठूलो अवसर मिल्यो। सम्राट्को अनुरोधअनुसार सन् १२६० तिर भक्तपुरका राजा जय भीमदेव मल्लले खोपासीका प्रशासक बलदेवका छोरा बलबाहुको नेतृत्वमा ८० कारिगरी कलाकारहरू टोली चीन पठाएका थिए। स्थानीयको भनाइअनुसार ८० भन्दा बढी युवा रोजगारका लागि चीन गएका थिए। रोसी उपत्यकामा खोपासी उर्वर भूमि रहेको, खोपासीको विकास कार्यमा बाटो, नहर खन्दा पाइएका पुराना माटा र छालाका पैसा, अन्य भाँडाकुँुडाले घरको जग्गा खन्दा पाइने ठूला इँटाहरू तथा कुँडिएका ढुंगाबाट पुराना सुन्दर बस्ती रहेकोमा दुईमत हुँुदैन। यस्तै पहरीहरू रोसी उपत्यकाका कारिगरी कलाकार हुन्। निर्माण कार्यका लागि खोपासीका पहरीहरू झरुवारासी, पलञ्चोक, लामोसाँघु आदि विभिन्न बस्तीमा बसाइँ सरेर गए। तेह्रौं शताब्दीमा हरिसिंह देवसँग आएका नेवार थरका कारिगर कलाकारहरू उच्च कारिगरी प्रस्तुत गरे। पहरीहरूले नेवारहरूबाट पनि कलाकारितामा थप सिकेर उनीहरू नेवार कारिगरका सहायक बनेर निर्माण कार्यमा निरन्तरता दिए। अपवाद निर्माण कार्यमा सिमेन्ट, डन्डी तथा शैक्षिक जनशक्तिको आगमनले खोपासी सुवर्णयुगीन पहरी कारिगरी कलाकारहरू पुख्र्यौली पेसाबाट च्युत हँुदै गए। माथिका तथ्य तथा किम्वदन्तीले भृकुटीको बिदाइ खोपासीबाट र बलबाहु उर्फ अरनिको खोपासीका हुन् भन्ने प्रस्टिन्छ। उनीहरूले सिद्धार्थ गौतमबुद्धको शान्तिका सन्देश प्रसारमा अमूक योगदान दिएकोमा इतिहास साक्षी छ। नयाँ पुस्ताले राष्ट्रिय विभूतिहरूको पहिचान गरी सम्मान दिन सके गौतमबुद्ध, भृकुटीजस्ता महामानवको जन्म भई समाज र देशको अभिवृद्धि हुनुका साथै विश्व शान्ति र कलाकृतिको विकासमा योगदान मिल्ने थियो।"
मनाङको कठिन जित,"काठमाडौं : साबिक विजेता मनाङ मस्र्याङ्दी क्लबले सहिद स्मारक ए डिभिजन लिग फुटबलमा कठिन जित निकालेको छ। शुक्रबार दशरथ रंगशालामा भएको खेलमा मनाङले लिगको पुछार रहेको सरस्वती युथ क्लबलाई १० गोलले पराजित गर्यो। मनाङको जितमा विमल रानाले निर्णायक गोल गरे। दोस्रो हाफको ४७औं मिनेटमा विमलले गरेको गोल नै निर्णायक बन्यो। अञ्जन विष्टले प्रहार गरेको बल पोस्ट्मा लागेर फर्किएपछि विमलले हेड गोल गरेका थिए। विमल खेलको म्यान अफ दी म्याच बने। उनले १० हजार रुपैयाँ पाए। जितसँगै मनाङ मस्र्याङ्दी क्लब लिगको तेस्रो स्थानमा उक्लिएको छ। मनाङले आठ खेलबाट १६ अंक जोडेको छ। लिगमा एक खेल कम खेलेको त्रिभुवन आर्मी क्लब शीर्ष स्थानमा छ भने आठ खेलबाट १६ अंक नै जोडेको मच्छिन्द्र क्लब दोस्रो स्थानमा छ। लिगको पुछारमा रहेको सरस्वतीले आठ खेलमा एक अंक मात्र जोडेको छ। आर्मी र मच्छिन्द्रसँगै १६ अंक भए पनि मनाङ गोल भिन्नताको आधारमा तेस्रो भएको हो। खेलपछि मनाङका प्रशिक्षक धनेश्वर प्रजापतिले खेलाडीले सोचेजस्तो खेल्न नसक्दा जित कठिन बनेको बताए। महत्त्वपूर्ण तीन अंक पाउँदा खुसी छौं, उनले भने खेलाडीले सोचेजस्तो खेल्न नसक्दा जित कठिन बन्न पुग्यो। सरस्वतीका प्रशिक्षक प्रदीप नेपालले पाएको अवसरलाई सदुपयोग गर्न नसक्दा पराजित हुनु परेको बताए। हाम्रा खेलाडीले पाएको अवसरलाई सदुपयोग गर्न नसक्दा पराजय बेहोर्नु पर्यो, उनले भने। दशरथ रंगशालामै भएको अर्को खेलमा च्यासल युथ क्लबले ब्रिगेड ब्वाइज क्लबलाई १० गोलले पराजित गर्यो। निर्धारित ९० मिनेटसम्म बराबरी खेलेको ब्रिगेड इन्जुरी समयमा सम्हालिन नसक्दा पराजय बेहोर्न बाध्य भयो। च्यासलको जितमा कप्तान सन्तोष साहुखलले निर्णायक गोल गरे। डीबक्सभित्र ब्रिगेडका डिफेन्डरले बल क्लियर गर्न नसकेको बललाई सन्तोषले जाली चुमाएका थिए। च्यासलका ताइका नाकामुरा म्यान अफ दी म्याच घोषित भए। उनले नगद १० हजार रुपैयाँ प्राप्त गरे। जितसँगै च्यासल आठौं स्थानमा उक्लिएको छ। आठ खेल सकाएको च्यासलले नौ अंक जोडेको छ। ब्रिगेड भने दसौं स्थानमा झरेको छ। आठ खेल नै खेलेको ब्रिगेडको आठ अंक छ।"
धोनीको खेल जीवन सकिएकै हो ?,"भारतका सफल क्रिकेटर महेन्द्रसिंह धोनीको अन्तर्राष्ट्रिय खेल जीवन सकिएकै हो त ? अहिले विश्वभरका क्रिकेट समर्थक यही प्रश्नको उत्तरको पर्खाइमा छन्। भारतका सबैभन्दा सफल कप्तान मानिएका धोनीको खेल जीवन अन्त्यको यो प्रश्न त्यत्तिकै उठेको होइन। भारतीय क्रिकेट बोर्ड (बीसीसीआई) ले महेन्द्रसिंह धोनीलाई नयाँ केन्द्रीय सम्झौताबाट हटाएपछि उनको अन्तर्राष्ट्रिय खेल जीवनका बारेमा प्रश्न उठेको हो। बीसीसीआईले २७ जना खेलाडीको नाम सार्वजनिक गर्दा त्यो सूचीमा धोनीको नाम भने राखेको छैन। उनले गत वर्षको विश्वकपपछि भारतका लागि कुनै खेल खेलेका छैनन्। उनी पोहोर बीसीसीआईको सूचीमा ए ग्रेडमा थिए। यो पटक सम्झौताको सूचीमा नपरे पनि बोर्डको मापदण्डअनुसार खेल प्रदर्शन गरेमा धोनीले अन्तर्राष्ट्रिय क्रिकेटमा पुनरागमन गर्न सक्नेछन्। त्यसका लागि उनले भारतीय घरेलु क्रिकेटमा आफ्नो पुरानो लयलाई प्रमाणित गर्नुपर्नेछ। धोनी भारतीय क्रिकेट इतिहासकै सर्वाधिक सफल कप्तान हुन्। उनकै नेतृत्वमा भारतले सन् २००७ मा ट्वेन्टीट्वेन्टी विश्वकप र सन् २०११ मा एकदिवसीय विश्वकप क्रिकेटको उपाधि जितेको थियो। धोनीले भारतका लागि ९० वटा टेस्ट क्रिकेटमा छ शतक र ३३ अर्धशतकसहित ४ हजार ८ सय ७६ रन, ३ सय ५० एकदिवसीय खेलमा १० शतक र ७३ अर्धशतकसहित १० हजार ७ सय ७३ रन र ९८ वटा ट्वेन्टीट्वेन्टी खेलमा दुई अर्धशतकसहित १ हजार ६ सय १७ रन बनाएका छन्। केन्द्रीय सम्झौतामा नपर्ने क्रिकेटरलाई बीसीसीआईले कुनै पनि पारिश्रमिक दिँदैन। तर, सम्झौतामा पर्नेहरूलाई भने ग्रेडअनुसार वार्षिक रूपमा पारिश्रमिक दिने गरेको छ। ए प्लस ग्रेडमा पर्नेले वर्षको सात करोेड, ए ग्रेडमा पर्नेले पाँच करोड, बी ग्रेडमा पर्नेले तीन करोड र सी ग्रेडमा पर्नेले वर्षको एक करोड भारतीय रुपैयाँ पाउने गरेका छन्। कुन खेलाडी कुन ग्रेडमा ? ए प्लसः कप्तान विराट कोहली, रोहित शर्मा र जसप्रित बुमराह एः रविचन्द्रन आश्विन, इशान्त शर्मा, रवीन्द्र जडेजा, भुवनेश्वर कुमार, चेतेश्वर पुजारा, केएल राहुल, अजिन्क्या रहाणे, शिखर धवन, मोहम्मद सामी, कुलदीप यादव र ऋषभ पन्त बीः ऋद्धिमान साह, हार्दिक पान्ड्या, उमेश यादव, युजवेन्द्र चहल र मयंक अग्रवाल सीः केदार जाधव, दीपक चाहर, नवदीप सैनी, मनीष पाण्डे, शार्दूल ठाकुर, हनुमा बिहारी, श्रेयस ऐयर र वासिङ्टन सुन्दर"
लयमा सन्दीप : पुर्याए ९९ विकेट,"मेल्बर्न : अस्ट्रेलियन बिग बास लिग (बीबीएल)मा नेपाली लेग स्पीनर सन्दीप लामिछानेले उत्कृष्ट बलिङ गरेका छन्। मेल्बर्न स्टार्समा आवद्ध उनले शनिबार जारी सिजनको लिग चरणको अन्तिम खेलमा उत्कृष्ट बलिङ गर्दै १ विकेट लिए। सन्दीपले ब्रिस्बेन हिटविरुद्ध विकेट लिएका हुन्। चार ओभर बलिङ गरेका उनले १६ रन दिँदै कप्तान क्रिश लिनको विकेट लिए। शनिबारको उनको बलिङ सबैभन्दा किफायती बलिङ गरेका थिए। सन्दीपको टोलीका स्टोनिसलाई ७५०० डलर जरिवाना इतिहास रच्न चुके सन्दीप यससँगै टी२० क्रिकेटमा सन्दीपको विकेट संख्या ९९ पुगेको छ। उनले टी२० इन्टरनेशनलका १८ खेलमा २८ रन लिएका छन्। उनले १८ खेलमध्ये १७ नेपाली राष्ट्रिय टोलीका लागि खेलेका हुन्। त्यस्तै सन् २०१८ मा आईपीएलमा डेब्यू गरे यता टी२० फ्रेन्चाइज लिगमा उनले ७१ विकेट लिएका हुन्। सन्दीपले जारी बिग बास लिगमा २० खेलबाट सर्वाधिक २६ विकेट लिएका छन्। त्यस्तै क्यारिबियन प्रिमियर लिगमा ११ खेलबाट १५, आईपीएलमा ९ खेलबाट १३ विकेट तथा पाकिस्तान सुपर लिगमा ७ खेलबाट ११ विकेट लिएका छन्। उनले बंगलादेश प्रिमियर लिगमा ६ खेलबाट ४ विकेट तथा अफगानिस्तान प्रिमियर लिगमा १ खेलबाट २ विकेट लिएका हुन्। सन्दीपको टोली स्टार्स यसअघि नै प्ले अफमा पुगिसकेको छ। उसले १४ खेलबाट २० अंक जोडेको छ भने हिटले जितसँगै १३ खेलबाट १२ अंक बनाएको छ। शनिबारको खेलमा भने सन्दीपको टिम ब्रिस्बेन हिटसँग ७१ रनले पराजित भएको छ।"

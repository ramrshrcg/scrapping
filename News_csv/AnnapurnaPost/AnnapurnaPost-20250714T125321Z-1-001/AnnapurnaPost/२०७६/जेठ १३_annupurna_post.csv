शीर्षक,विवरण
बजेट : लोकसेवा पास गर्ने साहित्य नहोस्,"संविधानले नै केन्द्र सरकारको बजेट जेठ १५ गते सार्वजनिक गर्नैपर्ने व्यवस्था गरेको छ। यसबाटै थाहा हुन्छ बजेटको महत्व। साथै, संविधानले नै अर्थराजनीतिमा विशेष महत्व राख्ने थप दुइटा व्यवस्था पनि गरेको छ सरकारी, सहकारी र निजी गरी तीनखम्बे अर्थव्यवस्था र केन्द्र, प्रदेश र स्थानीय गरी तीन तहको सरकार। विस्तृतमा जाने हो भने संविधानले नागरिकका विभिन्न खालका हकसमेत व्यवस्था गरेको छ। अतः केन्द्रीय सरकारले बनाउने बजेटले यी संवैधानिक व्यवस्थाका मर्यादा राखेर मात्र पुग्दैन, विशेष ध्यान पुर्याउनुपर्छ र अभिभावकत्व देखाउन सक्नुपर्छ। थप, विगतका निर्वाचनमा घोषणापत्रमार्फत जारी गरिएका वाचा मार्गदर्शक हुन्, किनभने बजेट राजनीतिक अर्थशास्त्र हो। यी परिवेशबाट गुज्रिएरै आगामी बजेटले विभिन्न कठिन प्रश्नहरूको जवाफ दिनुपर्ने छ।१ बजेटका प्राथमिकता बजेटले तोक्ने प्राथमिकता नै बजेटको स्वरूपका निर्धारक हुन्। निःसन्देह, बजेट बनाउने योग्य समूह अर्थ मन्त्रालयमा छ। त्यो समूह राजनीतिक र कर्मचारीतन्त्रको समग्र प्रभावबाटै परिचालित हुन्छ। तर पनि हामीकहाँ कार्यक्रम तय गर्ने आधार र प्रक्रिया बलिया बनेका छैनन्। अनुसन्धानमा आधारित भएर यसो गर्न सक्ने अवस्था आउँदा मात्र बजेटका प्राथमिकता ठीक तरिकाले तोक्न सकिन्थ्यो। त्यसैले आउने बजेट पनि मूलतः प्राज्ञिक प्रभावबाट रहनेछ। आजको अवस्थामा बजेटले तोक्ने प्रमुख प्राथमिकता आर्थिक वृद्धि र त्यसमार्फत आर्जित राष्ट्रिय आयको सकेसम्म न्यायोचित वितरण नै हो। आजको हाम्रो अर्थतन्त्र र राजनीतिक शक्ति सन्तुलनले आर्थिक वृद्धि वा न्यायोचित वितरणमध्ये एकलाई मात्र प्राथमिकतामा राखेर जान सक्ने अवस्था देखिँदैन, छैन। हाम्रो संविधानले व्यवस्था गरेका माथि उल्लिखित प्रावधानले पनि त्यसो गर्न दिँदैन। सरकार चलाउने राजनीतिक पार्टीको कार्यदिशा पनि आजको अवस्थामा योभन्दा फरक छैन। उसको बाटो पनि पुँजीको विकास गर्दै समाजवादतर्फ जाने हो। अतः प्राथमिकता भनेको आर्थिक वृद्धि कसरी गर्ने भन्ने नै मूल प्रश्न हो। जनताका सरोकार र चासो एकातर्फ र बजेट अर्कोतर्फ भयो भने त्यो केवल लोकसेवा पास गर्ने साहित्य बन्छ। उत्पादनका सबै साधनको उत्पादकत्व नबढाई सोचेजस्तो आर्थिक वृद्धि सम्भव हुँदैन। यसरी गरिएको आर्थिक वृद्धि दिगो बन्न सक्छ। त्यस्तो वृद्धिबाट आउने लाभलाई कसरी तल्लो वर्गमा पुर्याउन सकिन्छ भन्ने प्रमुख चुनौती हो। स्मरण रहोस् यसो गर्दा उत्पादन बढाउने वर्गको उत्साह कायम गर्नु पनि उत्तिकै आवश्यक छ। किनभने उत्पादन नै नबढाए के बाँड्ने ? अर्थतन्त्रको कुन पक्षलाई बढी महत्व दिनुपर्छ भन्ने प्रश्न उठ्न सक्छ। त्यो महत्व पाउने आधार भनेको त्यो क्षेत्रको तुलनात्मक लाभ नै हो। यसरी हेर्दा नेपालसँग भएका तर अरूसँग नभएका चिज, वस्तु वा त्यस्ता के छन् भनेर खोज्नुपर्छ। सरसर्ति हेर्दा नेपालसँग मात्र भएका तीनवटा कुरा प्रमुख छन् सगरमाथालगायत विश्वका अग्ला हिमाल, हिन्दु धर्मावलम्बीहरूको आस्थाको केन्द्र पशुपतिनाथ, बौद्ध धर्मावलम्बीहरूको आस्थाको केन्द्र लुम्बिनी। यी सबैको व्यावसायिक व्यवस्थापन गर्ने कुराले किन प्राथमिकता नपाउने ? कृषि, उद्योग र जलसम्पदालाई पनि यी चिजहरूको विकाससँगै जोडेर लैजान सके हाम्रो अर्थतन्त्र अलि नवीन ढंगले चलायमान हुन्थ्यो कि ? कसका लागि बजेट ? बजेट सबैका लागि हो। यसो भन्ने हो भने बढी कसका लागि भन्ने प्रश्न उठ्छ। बजेटले तल्लो वर्गको पीडा बुझ्नैपर्छ, मध्यम वर्गको छट्पटाहटको सम्बोधन पनि विकासका लागि उत्तिकै जरुरी छ। उपल्लो वर्गको आक्रोशलाई पनि सम्बोधन गर्न सकिएन भने पनि उत्पादकत्व बढ्दैन। यसो गर्नु वर्ग समन्वय होइन, बरु वर्गको व्यवस्थापन हो र शक्ति सन्तुलनको यथार्थ हो। बजेटले व्यवसाय गर्ने वातावरणमा सुधार्न सक्दा समाजको निजी क्षेत्र र उपल्लो वर्गले लगानीको अवसर पाउनेछ भने तल्लो र मध्यम वर्गले रोजगार पाउनेछ। यसबाट खुद राष्ट्रिय आयमा बढोत्तरी मात्र हुने छैन, मिलाउन सक्दा कुल राष्ट्रिय कल्याणमा पनि बढोत्तरी आउनेछ। यो बजेटमा नयाँ बजेट प्रत्येक वर्ष आउने प्रक्रियागत कुरा भए पनि त्यसले नयाँ कुरा दिन नसक्दा जनउत्साह थप्न सक्दैन। जनउत्साह देशका लागि धेरै हिसाबले अपरिहार्य हुन्छ। सबै कुरा नयाँ आवश्यक छैन, तर बजेट बनाउनेहरूले सोच्नैपर्नेछ नयाँ कुरा यो बजेटमा आउने हो वा ल्याउने हो, जसले नीतिगत रूपान्तरण देखियोस्। यस्ता केही आवश्यक छन्, जस्तो माध्यमिक तहको शिक्षा सकिएपछि दुई हप्ताको सवारीचालनसम्बन्धी सैद्धान्तिक पाठ्यक्रम। यसो गर्दा पाँच वर्षपछि हाम्रा सडक सभ्य चालकहरूले भरिने छन्। त्यस्तै ७२ प्रतिशत जग्गा विभिन्न प्रकारले सरकारका नाममा छन्। तिनीहरूबाट राष्ट्रले कसरी आम्दानी गर्न सक्छ र भविष्यका सन्ततिलाई सुरक्षित गर्न सकिन्छ ? यसले राष्ट्रिय आयको आधारलाई धेरै फराकिलो बनाउनेछ। स्वास्थ्य बिमालाई कसरी सबैका लागि पहुँच स्थापित गर्न सकिन्छ ? त्यसो गर्न सक्दा मानव विकास सूचकांकमा फट्को मार्न सकिन्छ। साना तथा घरेलु उद्योगमा लगानी कसरी बढाउन सकिन्छ ? त्यसो गरियो भने रोजगार र औद्योगिक उत्पादन दुवै बढाउन सकिने हुन्छ। पुँजीगत खर्च बढाउन केकस्ता प्रावधान राख्न सकिन्छ ? निर्माणका कामलाई कसरी विकसित देशहरूको तुलना गर्ने तहसम्म लैजान सकिन्छ ? बजारमा अनपढ उपभोक्ता पनि नठगिने संयन्त्रको विकास कसरी गर्न सकिन्छ ? व्यावसायिक करार निर्धक्क लागू हुने अवस्था कसरी सिर्जना गर्न सकिन्छ ? यी प्रश्नको उत्तर यो बजेटले खोज्न सक्नुपर्छ। यसो गर्न सके व्यापार घाटा त्यसै घट्दै जाने छ। सुशासन तर कसरी ? भ्रष्टाचार नियन्त्रण र सुशासनका सन्दर्भमा आज पनि सर्वाधिक चासो छ। गैरसरकारी संस्थाहरूका लागि अहिले पनि यो विकाउ एजेन्डा हो। तर भ्रष्टाचारको जड नै हाम्रो निर्वाचन प्रणालीमा देखिएका अभ्यास हुन्। त्यसैले यसको विकल्प नखोजेसम्म भ्रष्टाचारविहीन शासन प्रणाली सम्भावना छैन। निर्वाचनमा खर्चको बढाबढमा अब्बल ठहरिने नै योग्य र निर्वाचित बन्ने अभ्यासबाट सुशासन असम्भव छ। यो त स्थापित तथ्य नै हो। त्यसैले अहिलेको व्यवस्थामा राजनीतिक पार्टीहरूलाई चन्दामा आ िश्रत बन्ने अवस्थाबाट मुक्ति दिलाउँदै कसरी योग्य, स्वच्छ र इमानदार मानिससमेत निर्वाचनमा सहभागी बन्न सक्छन् भन्नेतर्फ नसोच्ने हो भने शासनको स्तर सुध्रिँदैन। ५ अपनत्व कसले लिने ? अपनत्व लिने भनेको पार्टीका नेताकार्यकर्ता, समाजका विभिन्न पेसा, समुदाय र समूहमा क्रियाशील नेतृत्व र सदस्य, बौद्धिक समूह, युवा, विद्यार्थी, कृषकहरू नै हुन्। थोरैमा पनि बहुसंख्यक जनसमुदायले अपनत्व लिन सक्ने बजेट कसरी बन्न सक्छ भन्नेतर्फ सजग बन्नैपर्छ। जनताका सरोकार र चासो एकातर्फ र बजेट अर्कोतर्फ भयो भने त्यो केवल लोकसेवा पास गर्ने साहित्य बन्छ।"
बजेट र कनिका,"बजेट नीति, कार्यक्रम र आयव्ययको एकीकृत नाम हो। बजेटको नीतिभित्र राज्यले अवलम्बन गर्ने सबै नीतिहरू पर्छन्। कार्यक्रमले गर्नुपर्ने भनी निश्चित गरिएका कामका सूचीलाई बुझाउँछ। यस्तै, आयव्ययभित्र राजस्व, राजस्वका आधारमा लिइने आन्तरिक ऋण, वैदेशिक ऋण र अनुदान, घाटा बजेट पूरा गर्ने उपायभित्र पर्छन्। त्यसैले बजेट तर्जुमा गर्दा उल्लिखित सबै कुरालाई सन्तुलनमा राखेर वर्षभरका लागि राज्यका तर्फबाट घोषणा हुने कुरा समाहित गर्नुपर्ने हुन्छ। यसरी घोषणा हुने बजेट (क) आर्थिक ऐनले पुष्टि गरिएको हुन्छ भने (ख) दीर्घकालीन (सामान्यतः पाँचबर्से) योजनाको एक भाग पनि हुन्छ। नेपालमा बजेट तर्जुमाको परम्परा २००८ सालदेखि सुरु भएको हो। बजेटमा व्यावसायिक रूपबाट वैदेशिक सहयोगको संयोजन, गत वर्षको यथार्थ, चालु वर्षको संशोधित अनुमान र आगामी वर्षको अनुमान एकैपटक समेट्ने काम भने २०१३ सालपछि मात्र थालिएको थियो। झन्डै ७० वर्षको इतिहास भए पनि नेपालमा बजेटलाई निश्चित दिशातर्फ लगेर कुनै क्षेत्रमा केन्द्रित गर्ने नीति लिइएको पाइँदैन। कनिका छर्ने, नेताकार्यकर्ता खुसी बनाउने, वातावरण मूल्यांकन र भौतिक मूल्यांकन नगरीकन हचुवामा बजेट विनियोजन गर्नेजस्ता अभ्यासबाट बजेट तर्जुमा कार्य मुक्त हुन सकेको छैन। सिंगो राज्य, जनतादेखि विदेशसम्म सबैको चासोको दस्ताबेज पनि हो, बजेट। किसान, उद्योगपति, व्यापारी, शिक्षक, विद्यार्थी, सुरक्षाकर्मी, पत्रकारलगायत सबै पेसाव्यवसायीहरूको आशाको दस्ताबेज पनि बजेट नै हो। धनी, गरिब जातजाति, महिलापुरुष सबैको अपेक्षा बजेटमाथि हुन्छ। तर के बजेटले सबैको इच्छा समेट्न सकेको छ ? बजेटले वास्तविक विकासका लागि सहयोगी भूमिका निर्वाह गर्न सकेको छ ? बजेटले सबै क्षेत्रमा सन्तुलन कायम गर्न सकेको छ ? यस्ता प्रश्न हरेक वर्षको बजेट निर्माणकोे पूर्वसन्ध्यामा कोट्याउने गरिन्छ। यो सान्दर्भिक पनि हो। अहिले राज्यका लागि दुइटा चुनौती छन् (क) पसिना र बुद्धि लगाउने सामान्य जनताको जीवनचर्या पृष्ठपोषण गर्ने, (ख) प्रतिव्यक्ति आयका आधारमा सन् २०२२ सम्ममा विकासशील राष्ट्र र सन् २०३० सम्ममा मध्यम आय भएको राष्ट्रका रूपमा देशको स्तरोन्नति गर्ने। यी दुई प्रमुख चुनौतीलाई पछ्याइरहेका अरू पनि कति नीतिगत, कार्यक्रगत र अर्थगत चुनौती (क) सडक निर्माण गर्दा वन मासिएका, प्रदूषण बढेका, (ख) पार्टीका वर्गीय संगठनका कार्यकर्ता र कुण्डलेमुण्डलेहरूलाई खुसी बनाउन गिटी, बालुवाको ठेक्का दिनुपर्ने यथार्थ, सबै जिल्ला सदरमुकाममा मोटरबाटो पुर्याउँदा संरक्षण क्षेत्र नासिएका, प्राकृतिक वस्तु भासिएका, पर्यटन पूर्वाधार र पर्यटनमा धक्का परेका (ग) एनसेलजस्ता संस्थासँग लाभकर उठाउन नसकिएका, हरेक वर्ष मलेपले बेरुजु बढाइरहेका जस्ता अनगिन्ती समस्या र चुनौती पनि घट्नुको सट्टा बढिरहेका छन्। कनिका छर्ने, नेताकार्यकर्ता खुसी बनाउने र हचुवामा बजेट विनियोजन गर्नेजस्ता अभ्यासबाट बजेट तर्जुमा कार्य मुक्त हुन सकेको छैन। यस्ता चुनौती र समस्याले देशमा रोजगार दिन नसकिएर युवायुवती पलायन भएका, कुल गार्हस्थ्य उत्पादनमा कृषि क्षेत्रको योगदान घटिरहेको, बजेट घाटा बढिरहेको, नैतिक मूल्यमान्यतामा ह्रास भइरहेको, साधारण खर्च घटाउन नसकिएको र प्रक्षेपित विकास खर्च गर्न नसकिएको जस्ता धेरै जटिलताको सामना गर्नु परिरहेको छ। यस्ता अनगिन्ती अवाञ्छित वास्तविकतासामु बजेट तर्जुमा गर्न अवश्य सजिलो छैन। नयाँ मोड माथि बताइएका चुनौतीबाट पार पाउन र देश र जनतालाई क्रमशः समृद्ध र सुखी बनाउने हो भने बजेट तर्जुमा गर्ने निकाय र अर्थमन्त्रीले दीर्घकालीन (कमसेकम पाँच वर्ष) सोच राखेर कठोर निर्णय लिनैपर्छ। कठोर निर्णय भनेको दृढ र वास्तविकता बुझेको देखाउने क्षमता प्रदर्शन गर्नु हो। कुनै व्यापारी वा पार्टीका कार्यकर्ता वा राजनीतिक अस्तित्वमा आँच पर्छ भनी नडराउने अवस्था बनाउनु र ल्याउनु हो। पार्टीभन्दा देश र जनता महŒवपूर्ण हुन्छन् भनी देखाउने कटिबद्धता हो। नदेखेको र नजानेको अवस्था अहिले कसैको पनि छैन। त्यसमाथि अर्थमन्त्री भइसकेको व्यक्तिको त कुरै भएन। नेपाललाई प्रकृतिको स्वर्ग भनिन्छ। नेपालीहरू इमानदारी र मेहनतमा विश्व परिचित छन्। गत दुई दशकभित्रमा धेरै राजनीतिक विचलन, चलखेल र परिवर्तन भए पनि राजस्व घटेको छैन। विश्व बैंकको रेटिङमा देशको आर्थिक अवस्था कमजोर छैन। समग्र आर्थिक विकासका लागि यी बलिया आधार हुन्। यी आधारमा इमानदारी र राष्ट्रप्रेमको पर्खालमा उभिएर कठोर निर्णय लिने हो भने समृद्ध देश र सुखी नेपाली नबन्ने कुरै हुँदैन। बजेट सुधारमा केही प्रयास सुरु भए पनि तिनलाई पूर्णतः कार्यान्वयन गर्न सकेको देखिन्न। मध्यावधि मूल्यांकन गर्ने, मध्यकालीन खर्च संरचना लागू गर्ने, स्रोत समितिमार्फत आम्दानी र खर्चको प्रक्षेपण गर्ने, अन्तर्राष्ट्रिय मुद्राकोषको निर्देशन अनुकूल हुने गरी बजेट वर्गीकरण गर्ने, आर्थिक सर्वेक्षणको प्रतिवेदन निकाल्ने, पञ्चवर्षीय योजना पछ्याउने कुरा बजेट सुधारका प्रयास हुन्। तर ती प्रयास प्रयोगमा भन्दा किताबमा लेख्न, विदेशीलाई देखाउन प्रयोग भएको देखिन्छ। यो अवस्था अर्थमन्त्रीलाई थाहा नभएको होइन। त्यसका लागि परम्परागत सोच, चिन्तनबाट माथि उठी नेताकार्यकर्ताको दबाब थेगेर साँच्चै राष्ट्रका लागि गर्छु भन्ने अठोट अर्थमन्त्रीमा चाहिन्छ। कमसेकम राष्ट्रका लागि वर्षमा एउटा ठोस काम हुनेदेखिने गरी बजेट विनियोजन हुन नसक्नु परम्परागत चिन्तनबाट माथि उठ्न नसक्नुकै उपज हो। कृषिप्रधान देश भन्दाभन्दै पनि बर्सेनि चामल, प्याजजस्ता खाद्यवस्तुको आयात बढ्नु, किसानले कुनै वर्ष पनि समयमा मल, बीउ नपाउने रोगबाट मुक्त गर्न एउटा मल कारखाना स्थापना गर्ने कार्यक्रम बजेटमा राख्न नसक्नुलाई अर्थमन्त्रीको दूरदर्शिता र दीर्घकालका लागि राष्ट्रहित गर्ने बजेट बनाएको कसरी भन्ने ? गर्छु भनेर हुुँदैन, गरेर देखाउनुपर्छ। केही दिन अघि मात्र काठमाडौंमा नेपाल आर्थिक संघले बजेट निर्माणमा सहयोग पुर्याउन बजेटपूर्व छलफलको आयोजना गरेको थियो। कार्यक्रमका सहभागीले प्रत्यक्ष वैदेशिक लगानीको कमजोर पक्षलाई राम्रोसँग उठाएका थिए। खर्बौं रुर्पयाँको राजस्व रकम सञ्चिती राष्ट्रबैंकमा रहँदारहँदै पनि खर्च गर्न नसक्ने, बारम्बार लगानी सम्मेलन आयोजना गर्ने तर दाताहरूले कबुल गरेका सहयोग रकम लिन नसक्ने, विदेशी लगानीसँग समायोजन गर्ने स्वदेशी लगानीका लागि वातावरण बनाउन नसक्नेजस्ता सरकारी पक्षका कमजोरी छलफल भई सुझावका रूपमा प्रस्तुत गरिने कुरा छलफलमा भएका थिए। प्रक्षेपित आर्थिक वृद्धिको दर प्राप्त गर्न विदेशी लगानी अपरिहार्य छ भन्ने निधो भइसकेको अवस्थामा त्यसलाई सम्बोधन हुने नीति र कार्यक्रम बजेटमा राख्न नसकेको अवस्थामा आर्थिक संघजस्ता गैरसरकारी निकायले सुझाव दिनु अनपेक्षित पनि होइन। बजेट जनताको बहुपक्षीय विषय समेटेर पनि सन्तुलित हुनुपर्छ। आम्दानी र खर्चमा मात्र सन्तुलित बनाउने नभएर राजनीतिक, आर्थिक, सामाजिक सबै पक्षमा सन्तुलित बनाउन सक्नुपर्छ। बजेट निर्माणमा सन्तुलन पूर्वसर्त हुँदाहुँदै पनि हरेक वर्षको बजेटले कमसेकम एउटा काम दीर्घकालीन दृष्टिबाट राम्रो गर्नबनाउन सक्नुपर्छ। सापेक्षित दृष्टिबाट अप्रिय हुनुपरे पनि निरपेक्षित रूपबाट नयाँ सोच, नयाँ निर्णय र कठोर विचार लिन सकेमै अपेक्षित सुधारका साथ बजेट निर्माणले गति लिएको भन्न सकिन्छ। नभए ०७६७७ को बजेट पनि गत विगत वर्षकै जस्तो थप एक वर्षको फगत बजेट निर्माणको निरन्तरता मात्र हुनेछ।"
ठूला मर्जर : सरकारी बैंक सिध्याउने खेल ?,"वित्तीय क्षेत्रका व्यवसायलाई ठूलो बनाउँदा त्यसले संस्था असफल हुने अवस्था उत्पन्न गरेमा वित्तीय क्षेत्रमा ठूलो संकट निम्तिन सक्छ वित्तीय क्षेत्रको स्थायित्वका लागि नेपाल राष्ट्र बैंकले वित्तीय संस्थाहरू गाभ्नेगाभिने र खरिद गर्न सक्ने (मर्जर र एक्विजिसन) व्यवस्थालाई स्वेच्छिक रूपमा अघि बढाएको हो। यो नीति लागू भएयता धेरै बैंक तथा वित्तीय संस्था स्वेच्छिक रूपमा गाभ्नेगाभिने र र खरिद भएका छन्। विकास बैंक र वित्त कम्पनीको संख्यामा उल्लेख्य कमी आएको छ। मर्जर एक्विजिसनसँगै बैंक तथा वित्तीय संस्थाहरूको चुक्ता पुँजीमा एक तहको वृद्धिले वित्तीय संस्थाहरूलाई सबल बनाएको छ। यसैबीच केही व्यावसायिक घरानाको नेतृत्वमा सञ्चालित वाणिज्य बैंकहरूबाट ठूलो मर्जरको बहस सतहमा आएको छ। उनीहरूले सरकारसँग वित्तीय सहुलियत (फिस्कल इन्सेन्टिभ) का लागि आग्रहसमेत गरेका छन्। विस्तारका क्रममा रहेको हाम्रो अर्थतन्त्रमा ठूलो मर्जर हाम्रा लागि चाहिँदैन। स्वेच्छिक किसिमले हुने मर्जरलाई प्रोत्साहन गर्नेबाहेक सरकारले यसलाई ग्रहण गरेर राष्ट्रिय एजेन्डा बनाउनु हुँदैन। ठूलो मर्जर हाम्रा लागि किन आवश्यक छैन भन्ने विषयमा केही पेचिला सवालमा विश्लेषण आवश्यक छ १ अर्थतन्त्रको विस्तार हाम्रो अर्थतन्त्र विस्तार हुने क्रममा छ। पछिल्लो तीन आर्थिक वर्षमा उच्च आर्थिक विस्तार हासिल गरेका छौं। आगामी आर्थिक वर्ष २०७६७७ देखि पन्ध्रौं पञ्चवर्षीय योजना कार्यान्वयन सुरु हुँदै छ। सरकारले अर्थतन्त्रको आकार बढाउने, गरिबी न्यूनीकरण गर्ने, प्रतिव्यक्ति आय बढाउने, मध्यम आय भएको मुलुकमा रूपान्तरण गर्ने लक्ष्यसहित विकास र योजनाका कार्यक्रम अघि बढाएको छ। यस्तो समयमा बैंक तथा वित्तीय संस्था गाभ्ने, एकत्रीकरण गर्ने वा संख्या घटाउनु भनेको अर्थतन्त्रको आकार बढाउने विषयसँग परस्परमा विरोधी हुन्छ। एकातिर अर्थतन्त्रको आकार विस्तार गर्ने भनिएको छ, अर्कोतर्फ वित्तीय क्षेत्रको एकत्रीकरण विषयले कहींकतै तादात्म्य राख्दैन। ठूला बैंक वित्तीय संस्था गाभ्ने विषयलाई अहिले जसरी राष्ट्रिय एजेन्डाका रूपमा उठाउन खोजिएको छ, यो कामकुरो एकातिर कुम्लो बोकी ठिमीतिर जस्तो भएको भएको छ। अर्थतन्त्र विस्तार हुन्छ, विकासशील छौं, वित्तीय पहुँच र प्रतिव्यक्ति आय बढाउन चाहन्छौं भनेर सोच्ने हो भने ठूलो मर्जर गराउने विषयलाई राष्ट्रिय एजेन्डा बनाउन जरुरी छैन। जब वास्तविक अर्थतन्त्र विस्तार भइरहेको हुन्छ। तब वित्तीय स्रोत परिचालन, व्यवस्थापनका लागि धेरै वित्तीय संस्था आवश्यक पर्छ। धेरै बैंक तथा वित्तीय संस्था भनेको धेरै हात, धेरै दिमाग (सोच), धेरै व्यवस्थापन र धेरै सञ्चालक हुन्। वित्तीय क्षेत्रमा नवीनता, नयाँ सोच कार्यान्वयन, ठूलो स्रोत व्यवस्थापन गर्नुपर्ने भएकाले थोरै बैंक तथा वित्तीय संस्थाबाट यो काम हुँदैन। यो समयमा हाम्रो बहस त प्रतिस्पर्धा बढाउने र वित्तीय पहुँच बढाउनेतर्फ हुनुपर्छ। ठूलो मर्जरले सरकारको उच्च आर्थिक वृद्धिदर हासिल गर्ने महत्वाकांक्षामा तुषारापात हुन्छ। वित्तीय पहुँच सन् २००७ देखि सन् २०१५ सम्म बैंक तथा वित्तीय संस्थाको संख्या हाम्रो लागि टाउको दुखाइको विषय थिएन। तर, पछिल्ला दुईतीन वर्षयता लगानीयोग्य साधनमा चापको स्थिति आयो। त्यसलाई दृष्टिगत गरेर संख्या घटाउन मिल्दैन। पन्ध्रौं योजनाले ९,२४६ अर्ब रुपैयाँ लगानी गर्दै छ। त्यस्तै अहिलेको १२०० अमेरिकी डलरको प्रतिव्यक्ति आयलाई २९०० पुर्याउने लक्ष्य लिएको छ। सन् २०४३ मा प्रतिव्यक्ति आय १२,१०० अमेरिकी डलर पुर्याउने लक्ष्य लिएको छ। त्यसबमोजिम वित्तीय स्रोत परिचालनका लागि तादात्म्य मिल्ने हिसाबले हाम्रो वित्तीय क्षेत्रको नीति हुनुपर्छ। अर्कोतर्फ, हामीले वित्तीय पहुँच विस्तारका लागि पनि काम गर्नुपर्ने छ। विश्व बैंकको वित्तीय समावेशितासम्बन्धी प्रतिवेदनअनुसार, ४५ प्रतिशत वयस्क जनसंख्याको बैंक खाता छ। ४५ प्रतिशत वित्तीय पहुँच भएको मुलुकमा बैंक तथा वित्तीय संस्था घटाउने एजेन्डाले वित्तीय पहुँच विस्तार गर्ने लक्ष्यसँग पनि विरोधाभासपूर्ण देखिन्छ। ऋणको कुरा गर्ने हो भने त निक्षेप खाता हुने १० प्रतिशतले मात्र ऋण उपयोग गर्छन्। ऋणमा पहुँच बढाउनेतर्फ सरकारको ध्यान जान जरुरी छ। वित्तीय पहुँच विस्तार गर्ने, हरेक नेपालीको बैंक खाता खोल्ने सरकारको घोषित सन् २०१२ ताका ३२ वाणिज्य बैंक ८८ विकास बैंक र ७० वित्त कम्पनीहरू थिए। सुशासन निजी क्षेत्रका वाणिज्य बैंकहरू निजी क्षेत्रका व्यावसायिक घरानाले खोलेका छन्। मेगा मर्जरले त उनीहरूको स्वामित्वका बैंक अझै ठूला हुने र टु बिग टु फेल को अवस्था आउने सम्भावना रहन्छ। अमेरिकालगायत कतिपय देशमा एन्टिट्रस्ट को कानुनी व्यवस्था छ। एन्टिट्रस्ट भन्नाले कुनै पनि कर्पोरेसनले एकाधिकारको अवस्था सिर्जना नहोस् भनेर त्यसलाई टुक्र्याउने नीति अरू मुलुकमा छ। हामीकहाँ सञ्चालनमा रहेका २८ वाणिज्य बैंकमध्ये तीन सरकारी बैंकबाहेक अरू निजी क्षेत्रका बैंकहरू हुन्। विदेशी बैंकसँग संयुक्त लगानीका बैंकबाहेक अरू निजी क्षेत्रका बैंकमा नेपाली कर्पोरेट घरानाले नै चलाएका हुन्। वित्तीय क्षेत्रका व्यवसायलाई ठूलो बनाउँदा त्यसले संस्था असफल हुने अवस्था उत्पन्न गरेमा वित्तीय क्षेत्रमा ठूलो संकट निम्तिन सक्छ। अर्कोतर्फ, धेरै ठूलो हुँदा बैंक धरापमा पर्ने अवस्था किन पनि आउन सक्छ भने जब ठूलो बैंक भएर यसका सञ्चालकहरू शक्तिशाली बन्छन्। तब सुशासनमा सम्झौता भएका बाक्लै उदाहरण भेटिन्छन्। ठूला कर्पोरेट हाउसबाट सञ्चालित बैंकहरू हेर्ने हो भने तिनीहरूले आफूले भनेअनुसार चलाउन सकिने कमजोर प्रमुख कार्यकारी अधिकृत (सीईओ) राखेका छन्। त्यसैले ठूलो बैंक हुँदामा संस्थागत सुशासन (कर्पोरेट गभर्नेन्स) बढ्छ भन्ने होइन, त्यसमा सञ्चालकहरू हाबी भएर कमजोर सीईओ राखेर बोर्ड (सञ्चालक समिति) ले नै बैंक चलाउने अवस्था आउन सक्छ। त्यसकारण ठूलो मर्जरमा सुशासनको मुद्दा अझै पेचिलो हुन्छ। नियामकलाई नियन्त्रण र सरकारसँग बार्गेन ठूलो मर्जरले नियामकलाई नियन्त्रण (रेगुलेटरी क्याप्चर) मा लिने, सेवाग्राहीलाई दिने सेवामा सम्झौता गर्ने अवस्था हुन्छ। ठूलो बैंकहरूले ठूलो मर्जरको कुरा चलाइरहेका छन्, त्यो रेगुलेटरी क्याप्चरको डिजाइनबाट पनि आएको हुन सक्छ। ठूला बैंकहरू मर्जर भएपछि उनीहरू शक्तिशाली हुन्छन्, सरकारसँगै सीधै बार्गेनिङ गर्ने क्षमता राख्छन्। एउटा बैंकमा समस्या देखियो भने सिंगो वित्तीय क्षेत्र नै अस्थिर (डिस्ट्याबलाइज्ड) अवस्थामा रहिरहन्छ। उदाहरणका लागि विगत दुई वर्षको अवस्था हेरौं, यो दुई वर्षमा सरकारी बैंकहरू राष्ट्रिय वाणिज्य बैंक, कृषि विकास बैंक र नेपाल बैंकमा कुनै समस्या छैन। किनकि, त्यहाँ व्यावसायिक सीईओ छन्। तर समस्या छ भने निजी क्षेत्रका बैंकमा छ। त्यहाँ किन समस्या सिर्जना भयो। भोलि गएर ठूला बैंकहरू अझ ठूला हुँदै गए भने त नेपालको वित्तीय क्षेत्र अस्थिर अवस्थामा रहिरहने हुन्छ। सरकारको ध्यान पूर्वाधार, कनेक्टिभिटी, टनेल विमानस्थल, बाटोघाटो, सिँचाइलगायत सार्वजनिक सेवा र वस्तुको आपूर्तिमा भन्दा सधैं वित्तीय व्यवस्थापन कसरी सुधार गर्ने, क्रेडिट क्रन्चको अवस्था हल गर्ने, बैंक फेल हुँदै छ भनेर बेल आउट गर्नेतर्फ हुनेछ। बहस मर्जरको, निशानामा सरकारी बैंक निजी क्षेत्रका बैंक सञ्चालक र सीईओका धारणा आइरहेका छन्। यो सरकारलाई ट्र्यापमा पार्ने खेल हो। कसरी भने सरकारका तीन बैंकहरू राष्ट्रिय वाणिज्य बैंक, नेपाल बैंक र कृषि विकास बैंक सञ्चालनमा छन्। निजी क्षेत्रले बहस सिर्जना गरेर अब सरकारी बैंकबाटै ठूलो मर्जर अघि बढाउने भनेर सरकारलाई सम्मोहित पारेर बजार खाली गर्ने नियतबाट यो बहस कतै अघि बढिरहेको हो कि भनेर शंका गर्ने प्रशस्त आधार छन्। सरकारी बैंकको बजार हिस्सा १५ प्रतिशत छ। मर्जरमा जानेबित्तिकै शाखाहरू गाभ्नुपर्छ, यसले बजार त खाली हुन्छ। सरकारले आफ्ना तीनवटा बैंक गाभ्ने हो भने उसको बजार हिस्सा १५ बाट घटेर ५७ प्रतिशतमा सीमित हुन्छ र निजी क्षेत्रका बैंकका लागि ठाउँ बढ्छ। हाम्रो अर्थतन्त्र स्थिर भएको भए बैंक तथा वित्तीय संस्था गाभेर ठूलो बनाउन सकिन्थ्यो। तर अहिलेको अवस्थामा यो सुसंगत नीति होइन। अर्थतन्त्र यथास्थितिमा रहन्छ, बढ्दैन भन्ने सोचेको हो भने यो खालको ठूलो मर्जरको बहस उपयुक्त मान्न सकिएला। होइन भने अर्थतन्त्र विस्तार हुन्छ, विकासशील छौैं, वित्तीय पहुँच र प्रतिव्यक्ति आय बढाउन चाहन्छौं भनेर सोच्ने हो भने ठूलो मर्जर गराउने विषयलाई राष्ट्रिय एजेन्डा बनाउन जरुरी छैन। थापा नेपाल राष्ट्र बैंकका कार्यकारी निर्देशक हुन्।"
बजेटअघिका चुनौती,"लोकप्रियताका नाममा अनुत्पादक क्षेत्रमा बजेट विनियोजन गर्ने परम्परा बसालियो भने त्यो मुलुकका लागि हितकर हुने छैन सरकार आर्थिक वर्ष ०७६७७ को बजेट घोषणाको अन्तिम तयारीमा जुटिरहेको छ। अर्थमन्त्रीले आगामी बजेटका सिद्धान्त र प्राथमिकता पनि संघीय संसद्मा प्रस्तुत गरिसकेका छन्। बजेट आर्थिक अनुमान तथा आयव्ययको खाका हो। यसले समुदायमा राष्ट्रलाई प्रतिबिम्बित मात्र गरेको हुँदैन, विकासको लक्ष्य पनि निर्धारण गर्छ। विकास कार्यक्रमलाई मुलुकको सर्वांगीण हित र नागरिकको आर्थिक अवस्था उकास्ने दृष्टिकोणबाट अनुमान गरिएको हुन्छ। परम्परागत बजेट हेर्दा विनियोजन गरिएको रकम खर्च गर्ने क्षमता अभाव देखिँदै आएको छ। बजेटको आकार वृद्धि सँंगसँगै नीति र कार्यक्रमअनुसार योजनामा रकम खर्च गर्ने क्षमतामा ह्रास आएको छ। संवैधानिक र राजनीतिक स्थिरताका कारण प्रशासनिक संयन्त्र र विकास परियोजना सञ्चालन गर्ने क्षमता अभिवृद्धि हुनुपर्ने सर्वसाधारणको धारणा छ। तर, प्रशासनिक संयन्त्र र सरकारको नेतृत्वमा बस्नेहरूले सकारात्मक प्रत्याभूति दिन सकिरहेका छैनन्। बजेटमा विनियोजित रकम खर्च प्रतिशत न्यून भएको, त्यही रकमलाई सालबसाली दोहोर्याएर बजेटको आकार मात्र बढाउने र त्यसको क्षणिक राजनीतिक उपलब्धि हासिल गर्ने प्रयासमा सरकार देखिन्छ। यही प्रक्रिया फेरि पनि दोहोर्याउने हो भने नयाँ बजेटले पनि सर्वसाधारणमा उत्साह ल्याउन सक्दैन। ठूला आयोजनाहरूको कार्यान्वयन अवधि लामो हुनु स्वाभाविक हो। योजनाको खर्च विनियोजन गर्दा वर्षमा हुनसक्ने खर्चलाई मात्र आधार बनाउन उचित हुन्छ। पछिल्लो समयमा केही पूर्वाधार विकास भएको छ। सडक र पुल निर्माण क्रम बढ्दो छ। ठूलाठूला सडकमा लगानी भए पनि त्यस क्षेत्रमा उत्पादनशील कार्यक्रम सञ्चालन नभएसम्म लगानीले चाहेजस्तो फल दिन सक्दैन। हो, जनप्रतिनिधिबाट मतदाताले उत्पादनमूलक कार्यक्रम र रोजगारको अपेक्षा गरेको हुन्छ। साना तर समयमा प्रतिफल दिन सक्ने आयोजनाले प्राथमिकता पाउनु नितान्त आवश्यक छ। युवाशक्ति विदेश पलायन भएकाले कृषि उत्पादनमा ह्रास आउन थालेको छ। धान, मकै, कोदोजस्ता बालीनाली लगाउन, फलफूल तथा तरकारी खेती गर्न पनि श्रमिक नपाउने स्थिति छ। यस्ता समस्या अविलम्ब समाधान गर्न पलायन भएको जनशक्तिलाई स्वदेशमै रोजगारको ग्यारेन्टी गर्न सक्नुपर्छ। कृषिमा सहुलियत दरमा ऋण दिने व्यवस्था गरी किसानलाई प्रोत्साहित गर्न सकियो भने पलायन हुन लागेको युवा शक्ति जोगाउन सकिन्छ। छिमेकी राष्ट्रसँगको भुक्तानी असन्तुलनले ढिलोचाँडो ठूलो राजनीतिक विवादमा मुलुक फस्न सक्नेतर्फ सतर्कता अपनाएर सरकारले कार्यक्रम सञ्चालन गर्नु वाञ्छनीय छ। कृषि क्षेत्रमा मल, बीउवीजन र सिँचाइ अभाव छ। यन्त्रीकरणको उपाय अवलम्बन गरेर पनि यी अत्यावश्यक समस्या समाधान गर्नुपर्छ। परम्परागत रूपमा हामी कृषि उत्पादनबाट आत्मनिर्भर थियौं। बहुसंख्यक जनसंख्या गाउँमा बस्थ्यो तर अहिले सबै सहरी भइसकेका छन्। गाउँको युवा विदेश जाने र बाँकी रहेका जनसंख्या सहरतिर झर्ने बढ्दो परम्पराले कृषियोग्य जमिन बाँझिएका छन्। यसले हामीलाई पूरै परवालम्बी बनाएको छ। सरकारी आँकडाले पनि यही देखाउँछ। आयात अत्यधिक बढ्ने र निर्यात नहुने भएपछि व्यापार घाटा चुलिनु स्वाभाविक हो। दूध र दुग्धजन्य उत्पादनमा पनि हामी स्वावलम्बी हुन सकेका छैनौं। मासुको बढ्दो आयातले ठूलो धनराशि बाहिरिएको छ। पशुपालनमा विशेष जोड दिनुपर्ने अवस्था छ। दूधका लागि गाईपालन र मासुका लागि बाख्रा र कुखुरापालनलाई व्यावसायिक रूपमै बढाउनुपर्छ। यसका लागि किसानलाई सहज तरिकाले सहुलियत ऋण दिएर प्रोत्साहित गर्नुपर्छ। कृषि उत्पादन बढाउने लक्ष्य पूरा गर्न सबै नागरिकप्रति राज्यको समान दायित्व हो भन्ने ठान्नुपर्छ। कताकता राजनीतिक आस्था र झुकावलाई मान्यता दिइएका गुनासा कहिलेकाहीं आउने गर्छन्। यस्तै औषधि उत्पादनमा आत्मनिर्भर हुन नसके पनि उत्पादन बढाउन पहल गर्नुपर्छ। जडिबुटीको अधिकतम उपयोग गरी यसको औद्योगीकरणका लागि समेत लगानी गर्न आवश्यक छ। बनजंगलको संरक्षण, सुधार र विकासमा राज्यको खासै चासो गएको देखिन्न। संरक्षण भनेर जडिबुटीको उचित प्रयोगमा रोक लगाउनु हुन्न। अत्यधिक नियन्त्रणले हामीलाई नै नोक्सान पुर्याउने हो। हामी काठ बाहिरबाट ल्याउँछौं तर संरक्षणका नाममा यहाँका काठ जंगलमा कुहिएर गएका छन्। पुरानालाई काठमा उपयोग गरी नयाँ लगाउँदै जाने काम राज्यकै निगरानीमा हुनुपर्छ। हाम्रो जंगल उपयोग गर्न सक्ने हो भने काठ आयात ५० प्रतिशत घट्छ। यसले अकासिएको मूल्य पनि नियन्त्रण गर्छ। सामुदायिक वन विकास नीतिलाई बढी प्रोत्साहित गरिनुपर्छ। विलासिताका सामग्री आयातले मुलुकलाई अस्तव्यस्त बनाएको छ। प्रतिस्थापन हुन सक्ने वस्तु आयातमा नियन्त्रण गरिनुपर्छ। स्वतन्त्र विदेशी बजारलाई प्रोत्सहित गरिँदा हाम्रोजस्तो उत्पादन नभएको सानो बजारले आयातलाई मात्र निरन्तर धान्न सक्दैन। ठूला औद्योगिक राष्ट्रको उत्पादनसँग हाम्रो उत्पादन मूल्यले प्रतिस्पर्धा गर्न सक्दैन। तसर्थ मुलुकको उद्योगलाई उचित संरक्षण आवश्यक पर्छ। सरकारले यस विषयमा नीतिगत सुधार गर्नु आवश्यक छ। खनिज पदार्थको अन्वेषण भएको धेरै वर्ष भइसकेको छ तर उपलब्धि हुन सकेको छैन। खनिजमा आधारित केही उद्योग आए पनि त्यसले मुलुकको निमित्त खासै उपलब्धि दिन सकेन। रोजगार र कच्चा पदार्थको प्रयोग कहाँ भइरहेको छ भन्नेतिर सरकार चनाखो हुन आवश्यक छ। कतिपय उद्योगले कच्चापदार्थ आयात गर्ने सुविधा लिने तर जडान उद्योगको रूपमा मात्र उद्योग सञ्चालन गरेका छन्। विशेष गरेर सिमेन्ट, छडसम्बन्धी उद्योग यसमा पर्छन्। छडका लागि पनि सरकारले फलाम खानी सञ्चालनका लागि प्राथमिकता दिनुपर्छ। फलफूल प्रशोधन र यसलाई चिस्याउने उद्योग नेपालमा नितान्त जरुरी छ। यसका लागि देशको भौतिक बनावटको उचित प्रयोग गर्न सिक्नुपर्छ। हिमाल, पहाड र तराईबाट कुनकुन मौसममा केके उत्पादन गरेर फाइदा लिन सकिन्छ भन्नेतर्फ राज्यको चासो हुनुपर्छ। हिमाल, पहाड र तराईलाई हेर्ने दृष्टिकोण एउटै हुनुपर्छ। बजेट सार्वजनिक गर्दा फलफूल उत्पादन बढाउन यीयी कार्यक्रम ल्याइएको छ भन्न सके किसान पनि प्रोत्साहित हुनेछन्। मासु, फलफूल, फूल आयातको आँकडाले कृषिप्रधान देशको अपमान भएको छ। यो भनेको राज्यकै अपमान हो। मुलुक अत्यधिक आयातमा निर्भर भई असन्तुलित अवस्थामा पुगिसकेकाले यस्तो असन्तुलन हटाउन दरो नीति कार्यक्रम ल्याएर लगानी प्रोत्साहित गर्नुपर्छ। नत्र विकासको गतिसँगै भुक्तानी असन्तुलन बढ्छ भने कोरा सैद्धान्तिक तर्कले मुलुक बचाउन गाह्रो पर्नेछ। विशेषगरी छिमेकी राष्ट्रसँगको भुक्तानी असन्तुलनले ढिलोचाँडो ठूलो राजनीतिक विवादमा मुलुक फस्न सक्नेतर्फ सतर्कता अपनाएर सरकारले कार्यक्रम सञ्चालन गर्नु वाञ्छनीय छ। समाजवादउन्मुख राष्ट्र निर्माण गर्दा धनी र गरिबबीचको खाडल साँघुरो पार्ने गरी अर्थनीति अवलम्बन गर्नु प्रगतिशील सरकारको कर्तव्य हो। समाजवादको नारालाई नारामा मात्र सीमित राखिनु सर्वसाधारणलाई पाच्य हुँदैन। तसर्थ सरकारले अर्थनीति निर्धारण गर्दा समाजवादउन्मुख राज्यव्यवस्था स्थापनालाई लक्ष्यअनुरूप अघि बनाउनु जरुरी छ। धनी र गरिबबीचको खाडल साँघुरो बनाउन सरकारको नियन्त्रण र निगरानी त्यत्तिकै चाहिन्छ। यसका लागि सक्षम र सबल नेतृत्वको विकास हुनुपर्छ। नेतृत्वबाट मात्र सबैथोक सम्भव छैन, प्रशासनिक संयन्त्रलाई पनि त्यत्तिकै सक्षम र सबल बनाइनुपर्छ। अहिलेको शिक्षा प्रणाली केवल जागिरे प्रवृत्तिलाई परिपोषण गर्ने मात्र भएकाले यसलाई रोजगार तथा सीपमूलक बनाउनपर्छ। सालबसाली बजेटमा शिक्षामा सबैभन्दा बढी विनियोजन गरेकै भरमा त्यसको उपयोग हुने होइन। राज्यले शिक्षामा गरेको लगानीको प्रतिफल प्राप्त भएको छैन। राम्रा पढालेखा युवा युरोप, अस्टेलिया र अमेरिका पलायन भएका छन्। पढेको जनशक्तिलाई देश निर्माणमा केन्द्रित गर्न सके मात्र लगानीअनुसार प्रतिफल हासिल हुने हो। पढेका जति युरोप, अमेरिका जाने र नपढेकालाई खाडी जान बाध्य पार्ने शिक्षा नीतिले हामीलाई समाजवादको यात्रामा हिँडाउन सक्दैन। बजेट सार्वजनिक गर्न सजिलो छ तर स्रोत जुटाउन त्यत्तिकै कठिन छ। विस्तारकारी बजेटलाई स्रोतले धान्न सक्दैन। ल्याउन लागिएको बजेट (१८ खर्ब) को आधा मात्र राजस्वबाट प्राप्त हुन सक्छ। राजस्वबाहेकको रकम ऋण र अनुदानमा जुटाउनुपर्छ। अरूले दिन्छु भनेको पैसालाई आधार मानेर बजेट ल्याउने देशको आर्थिक अवस्था दरिलो हुँदैन, विप्रेषण स्थिर पुँजी होइन। संघीयताबारे प्रश्न उठिरहेका छन्। केन्द्र र प्रदेशबीच सम्बन्ध सुमधुर बनाउन सकिएन भने त्यो मुलुकका लागि घातक हुन्छ। पैसा मात्र माग्ने र दिने परम्पराले विकास र सुशासन सम्भव छैन। सुशासन सुध्रिएन भन्ने गुनासा बढिरहेका बेला कर्मचारी तलब वृद्धिको माग कम चुनौतीपूर्ण छैन। वृद्धभत्ता बढाउन दबाब छ। यस्तो परिस्थितिमा सबैलार्ई चित्त बुझाउने बजेट ल्याउन सरकारलाई ठूलो सकस छ। बजेट कार्यान्वयनमा सबैको साथ र सहयोग चाहिने भएकाले पनि सबै पक्षको सम्बोधन आवश्यक छ। धरातलीय यथार्थ बुझेर अर्थमन्त्रीले बजेट सार्वजनिक गर्नुपर्छ। प्राथमिकताका आयोजनाको लागत र खर्चको आकलन गरी परिणाम निस्कने आयोजना रोजेर बजेट विनियोजन गर्नुपर्छ। लोकप्रियताका लागि अनुत्पादक क्षेत्रका कार्यक्रममा बजेट विनियोजन गरियो भने त्यो मुलुकका लागि घातक हुनेछ।"
प्रधानमन्त्री कप क्रिकेट : आर्मीको लगातार दोस्रो जित,"काठमाडौं : विभागीय टोली त्रिभुवन आर्मी क्लबले प्रधानमन्त्री कप राष्ट्रिय एकदिवसीय क्रिकेट प्रतियोगितामा लगातार दोस्रो जित निकालेको छ । आइतबार भएको खेलमा आर्मीले प्रदेश १ लाई एक सय १३ रनको फराकिलो अन्तरले पराजित गयो । कीर्तिपुरस्थित त्रिवि क्रिकेट मैदानमा आर्मीले दिएको दुई सय पाँच रनको लक्ष्य पछ्याएको प्रदेश १ ले २६५ ओभरमा अलआउट हुँदै ९१ रन मात्र जोड्न सक्यो । प्रदेश १ लाई सस्तैमा समेट्न आर्मीका सुशन भारीले ह्याट्रिक गरे । उनले २६औं ओभर लगातार तीन विकेट लिँदै ह्याट्रिक पूरा गरेका थिए । यस्तै करण केसीले दुई तथा जितेन्द्रकुमार मुखिया, हरि चौहान र साहब आलमले एकएक विकेट हात पारे । प्रदेश १ का राजन मगरले २६ रन बनाए । यस्तै मुकुन्द यादवले १८ र रवि रोयले १० रन जोडे । अन्य ब्याट्सम्यानले दोहोरो अंकमा जोड्न सकेनन् । यसअघि टस जितेर पहिले ब्याटिङ गरेको आर्मीले ४५३ ओभरमा अलआउट हुँदै दुई सय चार रन मात्रै बनाउन सक्यो । आर्मीका लागि राजेश पुलामीले ५६ रनको अर्धशतकीय पाली खेले । यस्तै हरि चौहानले ४१, कप्तान विनोद भण्डारीले ३०, करन केसी २६ र कुशल मल्लले १६ रन बनाए । प्रदेश १ का दीपेश कँडेलले तीन विकेट लिए । यस्तै सिद्धान्त लोहनी, फिर्दोस अन्सारी र मुकुन्द यादवले दुईदुई विकेट लिए । आर्मीका राजेश पुलामी खेलको म्यान अफ दी म्याच घोषित भए । जितसँगै समूह बीमा रहेको आर्मीले दुई खेलबाट चार अंक जोडेको छ । अंकतालिकाको शीर्ष स्थानमा रहेको आर्मीले पहिलो खेलमा प्रदेश २ लाई एक सय ७१ रनले पराजित गरेको थियो । यसैगरी अर्को खेलमा विभागीय टोली नेपाल पुलिस क्लबले कर्णाली प्रदेशलाई ९४ रनले पराजित गयो । मूलपानी क्रिकेट मैदानमा भएको खेलमा टस जितेर पहिले ब्याटिङ गरेको पुलिसले ४१ ओभरमा अलआउट हुँदै एक सय ८५ रन बनायो । पुलिसका दिलीप नाथ र कुशल भुर्तेलले अर्धशतकीय पाली खेले । दिलीप नाथले ७२ र कुशलले ६२ रन बनाए । पुलिसका अन्य ब्याट्सम्यानले दोहोरो अंकमा रन बनाउन सकेनन् । कर्णाली प्रदेशका सुदन पोखरेल उक्लैले पाँच विकेट लिए । यस्तै दिवानले पुनले दुई तथा दिनेश अधिकारी र रवीन्द्र शाहीले एकएक विकेट हात पारे । जवाफी ब्याटिङ गरेको कर्णाली २७ ओभरमा ९१ रनमै समेटियो । कर्णालीका सुशान्त थापाले २९ रन बनाए । यस्तै महेश खत्रीले १७ र दिनेश अधिकारीले १६ रन बनाए । कर्णालीलाई धराशायी बनाउन पुलिसका आरिफ शेखले चार विकेट लिए । यस्तै ललित राजवंशीले तीन तथा सागर ढकाल, पवन सर्राफ र दीपेन्द्रसिंह ऐरीले एकएक विकेट हात पारे । जितसँगै पुलिसले दुई अंक जोडेको छ । प्रतियोगिताका विजेताले २० लाख र उपविजेताले १० लाख रुपैयाँ प्राप्त गर्नेछ । यस्तै उत्कृष्ट खेलाडीले मोटरसाइकल पाउनेछन् । उत्कृष्ट ब्याट्सम्यान र बलरले जनही ५० हजार रुपैयाँ पुरस्कार पाउने आयोजकले जनाएको छ ।"
प्रधानमन्त्री कप क्रिकेट : आर्मीको लगातार दोस्रो जित,"काठमाडौं : विभागीय टोली त्रिभुवन आर्मी क्लबले प्रधानमन्त्री कप राष्ट्रिय एकदिवसीय क्रिकेट प्रतियोगितामा लगातार दोस्रो जित निकालेको छ । आइतबार भएको खेलमा आर्मीले प्रदेश १ लाई एक सय १३ रनको फराकिलो अन्तरले पराजित गयो । कीर्तिपुरस्थित त्रिवि क्रिकेट मैदानमा आर्मीले दिएको दुई सय पाँच रनको लक्ष्य पछ्याएको प्रदेश १ ले २६५ ओभरमा अलआउट हुँदै ९१ रन मात्र जोड्न सक्यो । प्रदेश १ लाई सस्तैमा समेट्न आर्मीका सुशन भारीले ह्याट्रिक गरे । उनले २६औं ओभर लगातार तीन विकेट लिँदै ह्याट्रिक पूरा गरेका थिए । यस्तै करण केसीले दुई तथा जितेन्द्रकुमार मुखिया, हरि चौहान र साहब आलमले एकएक विकेट हात पारे । प्रदेश १ का राजन मगरले २६ रन बनाए । यस्तै मुकुन्द यादवले १८ र रवि रोयले १० रन जोडे । अन्य ब्याट्सम्यानले दोहोरो अंकमा जोड्न सकेनन् । यसअघि टस जितेर पहिले ब्याटिङ गरेको आर्मीले ४५३ ओभरमा अलआउट हुँदै दुई सय चार रन मात्रै बनाउन सक्यो । आर्मीका लागि राजेश पुलामीले ५६ रनको अर्धशतकीय पाली खेले । यस्तै हरि चौहानले ४१, कप्तान विनोद भण्डारीले ३०, करन केसी २६ र कुशल मल्लले १६ रन बनाए । प्रदेश १ का दीपेश कँडेलले तीन विकेट लिए । यस्तै सिद्धान्त लोहनी, फिर्दोस अन्सारी र मुकुन्द यादवले दुईदुई विकेट लिए । आर्मीका राजेश पुलामी खेलको म्यान अफ दी म्याच घोषित भए । जितसँगै समूह बीमा रहेको आर्मीले दुई खेलबाट चार अंक जोडेको छ । अंकतालिकाको शीर्ष स्थानमा रहेको आर्मीले पहिलो खेलमा प्रदेश २ लाई एक सय ७१ रनले पराजित गरेको थियो । यसैगरी अर्को खेलमा विभागीय टोली नेपाल पुलिस क्लबले कर्णाली प्रदेशलाई ९४ रनले पराजित गयो । मूलपानी क्रिकेट मैदानमा भएको खेलमा टस जितेर पहिले ब्याटिङ गरेको पुलिसले ४१ ओभरमा अलआउट हुँदै एक सय ८५ रन बनायो । पुलिसका दिलीप नाथ र कुशल भुर्तेलले अर्धशतकीय पाली खेले । दिलीप नाथले ७२ र कुशलले ६२ रन बनाए । पुलिसका अन्य ब्याट्सम्यानले दोहोरो अंकमा रन बनाउन सकेनन् । कर्णाली प्रदेशका सुदन पोखरेल उक्लैले पाँच विकेट लिए । यस्तै दिवानले पुनले दुई तथा दिनेश अधिकारी र रवीन्द्र शाहीले एकएक विकेट हात पारे । जवाफी ब्याटिङ गरेको कर्णाली २७ ओभरमा ९१ रनमै समेटियो । कर्णालीका सुशान्त थापाले २९ रन बनाए । यस्तै महेश खत्रीले १७ र दिनेश अधिकारीले १६ रन बनाए । कर्णालीलाई धराशायी बनाउन पुलिसका आरिफ शेखले चार विकेट लिए । यस्तै ललित राजवंशीले तीन तथा सागर ढकाल, पवन सर्राफ र दीपेन्द्रसिंह ऐरीले एकएक विकेट हात पारे । जितसँगै पुलिसले दुई अंक जोडेको छ । प्रतियोगिताका विजेताले २० लाख र उपविजेताले १० लाख रुपैयाँ प्राप्त गर्नेछ । यस्तै उत्कृष्ट खेलाडीले मोटरसाइकल पाउनेछन् । उत्कृष्ट ब्याट्सम्यान र बलरले जनही ५० हजार रुपैयाँ पुरस्कार पाउने आयोजकले जनाएको छ ।"

शीर्षक,विवरण
समानताको पुस्ता : बलात्कारविरुद्ध ऐक्यबद्धता,"नोभेम्बर २५ बाट सुरु हुने लैंगिक हिंसाविरुद्धको अन्तर्राष्ट्रिय सोह्रदिने अभियान यस वर्ष समानताको पुस्ता : बलात्कारविरुद्ध ऐक्यबद्धता नामक राष्ट्रिय नारासहित नेपालमा विविध कार्यक्रम र अभियानसहित सुरु भएको छ। नेपाली समाजमा पुरुषद्वारा महिलामाथि हुने बलात्कारका घटना बढ्दै गएका तथ्यांक देखा परेकाले बलात्कारविरुद्ध ऐक्यबद्धता जनाउनुपर्ने आवश्यकता महसुस भएको हुनुपर्छ। महिला र पुरुष दुवै अस्तित्वका समान सृजना भएकाले नै शिक्षा, स्वास्थ्य, सशक्तीकरण, स्वतन्त्रता, हरेक क्षेत्रमा समान अवसर, समान जिम्मेवारी, समान अधिकार, सेवा, लाभ, स्रोतसाधन आदिमा समान पहुँच र नियन्त्रण कायम रहोस् भन्ने आशय नै समानता र ऐक्यबद्धताको मर्म हो। समाजमा रहेका व्यक्तिहरूका बीचमा महिला र पुरुषका सम्बन्धमा सोच र व्यवहारमा विभेद आउञ्जेल समानताको आभास अनुभव गर्न सकिँदैन। प्राकृतिक रूपमा महिला र पुरुषका आफ्नै शारीरिक बनोट, स्वभाव र रुचि छन्। तर व्यावहारिक रूपमा जीवनशैली जिउने क्रममा समाजमा योगदान दिने पक्ष होऊन् या जीवन जिउने तरिका र स्वतन्त्रतामा पुरुष भएकैले महिलामाथि अन्याय गर्नु सरासर अमानवीय प्रवृत्ति हो। घर र समाजले पुरुष प्रधानतामा अन्धविश्वास गर्नु र पुरुषका अमानवीय कर्महरूलाई पनि मान्यता दिइँदै आएकाले समाजमा बलात्कारजस्ता अमानवीय कार्य बढ्दै जाने गरेका हुन्। महिला र पुरुष समान हुन् भन्ने सोचको विकास हुन प्रत्येक व्यक्तिमा आन्तरिक रूपमै चेतनाको विकास हुन जरुरी हुन्छ। परम्परागत अमानवीय घटनालाई न्यूनीकरण गर्न बाहिरी शिक्षाले भन्दा पनि आत्मविकास गराउने प्रज्ञापूर्ण शिक्षाको जरुरी हुने रहेछ भन्ने तथ्य पुष्टि भइसकेको छ। किनकि सभ्य, सुसंस्कृत र शिक्षितभनाउँदा पुरुषबाट पनि महिला तथा बालबालिकामाथि बलात्कार गरेका घटना धेरै समाचार बनिसकेका छन्। एउटा व्यक्ति किन हिंस्रक बन्छ ? भन्ने कुरा व्यक्तिको मनोविज्ञानमा खोज्न नसक्दासम्म जतिसुकै अभियान चलाएर जतिसुकै कडा कानुन बनाए पनि हिंसात्मक घटना सहजै न्यूनीकरण हुनेवाला छैन। किनभने जन्मिदा सबै व्यक्ति उही गुण लिएर आएको भए पनि विस्तारै व्यक्तिको आचरणमा परिवर्तन आउँदै जानु, व्यक्तिको बोलीचाली, सोचाइ, अभिव्यक्ति र गतिविधिमा फरकपन देखिनु मनोविज्ञानकै कारण हुन्। मानिसको स्वभाव त प्रेमिल, भावुक, कल्याणकारी, शान्त, सहयोगी, परोपकारी र मिलनसार हुनु हो। व्यक्ति यी गुणवत्ताबाट पर हटेर हिंसात्मक कार्यमा सरिक हुन्छ भने उसको स्वभाव, शारीरिक बेचैनी, भावना, उत्तेजना र नकारात्मक सोच र अरूलाई कष्ट पुर्याएर आनन्द लिने सोच बनाएको हुन्छ भने घटनाको कारण बाहिर परिस्थितिमा नभएर व्यक्तिको मनस्थितिमा छ भन्ने बुझ्न जरुरी हुन्छ। मानसिक शान्ति, प्रफुल्लता, प्रसन्नता, उत्तरदायित्व बोध र अरूलाई पनि खुसी मिल्ने काम गर्न खोज्ने व्यक्तिले कसैलाई हानि पुर्याउन सक्दैन। यो गुणवत्ता प्रत्येक व्यक्तिलाई अस्तित्वले दिएको छ र पनि सबैले यो गुणलाई आफ्नो जीवनमा अपनाउन नसकेकाले समाजमा हिंसात्मक कार्य बढ्दै गएका हुन्छन्। जागृतिमूलक शिक्षा दिन सकेमा मात्र बलात्कारविरुद्ध ऐक्यबद्धता जनाउने सशक्त र प्रभावकारी माध्यम बन्न सक्छ भन्ने ज्ञान हामी सबैमा हुन जरुरी छ। विशेषगरी युवाजमात यस्ता घटनामा फस्नु भनेको दुर्भाग्य हो। जीवनको मूल्यलाई जान्न र बुझ्न नसक्दा, जीवन जिउने तरिका थाहा नपाउँदा र सही व्यक्तिको संगत र सही मार्ग थाहा नपाउँदा युवाहरू जीवनको विपरीत मार्गमा लागिरहेका छन्। त्यस्ता व्यक्तिलाई सही मार्गमा मार्गनिर्देश गर्ने घरपरिवारका सदस्य, समाजका अगुवा र राष्ट्रले नै यस्ता चेतना जागृत शिक्षाका अवसरहरू सृजना गर्न सकेमा अमानवीय दुर्घटनाबाट राष्ट्र, समाज र व्यक्तिलाई नै बचाउन सकिन्छ। व्यक्तिमा शारीरिक रोग के कारणले लागेको हो, खोजेजस्तै व्यक्तिमा अमानवीय भावना र उत्तेजना कसरी पैदा हुन्छ भन्ने मानसिक कारण पनि खोजिनुपर्छ तब मात्र दीर्घकालीन रूपमै यस्ता समस्याले समाधान पाउनेछन्। व्यक्ति जब रचनात्मक कार्य, योग, ध्यान, आहारशैली र सहज जीवनशैलीबाट टाढा हुन्छ तब हिंसात्मक कार्यमा संलग्न हुन्छ। यो गहनतम् रहस्य उजागर र मनन गर्न नसकिञ्जेल बाहिरी अभियान, भाषण र नाराले अभियन्ताको उद्देश्य पूरा नहुन सक्छ र समाज र राष्ट्रले पनि सही योगदान दिन नसक्ने अवस्था सृजना हुन सक्छ। सबैले स्विकार्नैपर्छ मानिस प्रकृतिको उपज हो। मानिस महिलापुरुष दुवैको संयुक्त गुण हो। मानसिक, शारीरिक र भावनात्मक रूपमा प्रत्येक मानिस एउटै हुन्छन् र सबैको लक्ष्य जीवनमा सुख, शान्ति र आनन्द प्राप्त गर्दै एउटा सामाजिक प्राणीको उदाहरण प्रस्तुत गर्नु नै हो। लिंग, जात, रङ र वर्णका आधारमा देखाइने भिन्नता र गरिने अलगअलग व्यवहार समाजको विकाससँगै विकसित भएको एउटा प्रवृत्ति मात्र हो। चेतना र बुद्धिका कारण मानिस प्राणीहरूमा सर्वोत्कृष्ट प्राणी हो। मानिस जन्मदेखि नै क्रूर र हिंस्रक भएर जन्मिँदैन। करुणा र प्रेम उसको जन्मजात गुण हो। तर विकसित हँुदै गएको आजको समाजमा महिला भएकै कारणले गरिने भेदभाव र हिंसाका प्रकृति बढ्दै जानुले महिलाले आफ्ना हकअधिकार माग्नुका साथै कानुनमा पनि सुरक्षित रहोस् भनेर आवाज उठाउँदै आउनुपरेको छ। धेरै वर्षहरू बितिसके। यस्ता अभियान र कार्यक्रमले निरन्तरता पाउँदै आएको तर अब सोच्नुपर्छ आजसम्मका अभियानबाट नेपाली महिलाका जीवनमा सकारात्मक बदलाब ल्याउन सकेका छन्, छैनन् ? छैनन् भने केके कुरामा अझै महिला पिछडिएका छन् ? राज्य, दल, नागरिक, समाज अनि महिला अधिकारका नाममा सक्रिय गैरसरकारी संघसंस्थाले केकस्ता भूमिका निर्वाह गरेका छन् र कहाँ चुकेका छन् ? यस्ता प्रश्नमा गहन बहस हुनुपर्छ। नेपाली चेलीमाथिको बलात्कारका घटना एकपछि अर्को बढ्दै जानुले महिला मुद्दा केवल केही टाठाबाठाहरूको गरिखाने माध्यममा सीमित भएको छ भन्ने आशंका कसैमा नपर्ने गरी प्रभावकारी बनाइनुपर्छ। जब मानिसले आफ्नो होस गुमाउँछ, कामना र वासनाले लिप्त हुन्छ। उसका इच्छा र आकांक्षा आवश्यकताभन्दा बाहिरका, अनावश्यक र पूरा हुन नसक्ने छन्। त्यस्ता परिस्थितिबाट हिंसायुक्त प्रवृत्ति सृजना हुन्छन्। कसरी मानिसक रूपमै मानिसमा चेतना जगाउने र नैतिक शिक्षा दिने, शान्त मन, खुसी र उल्लासमय जीवन जिउने कला सिकाउने र आफूसँग जे छ, त्यसमा रमाउन सिक्ने कलाको उजागर गर्ने कार्यक्रम आजका युवापिँढी र पिछडिएका वर्गमा दिन सकेमा नागरिक समाज, राज्य र महिला अधिकारकर्मीले गरेको योगदानको सार्थकता रहनेछ। महिला जसरी स्वतन्त्र रूपमा जन्म लिएका छन्, जन्ममा कसैको अधीन छैन त्यसैगरी पाएको जीवन सुख र खुसीले बाँच्न पाउनुमा कसैले अधिकार दिनु पर्दैन। यो महिलाको र प्रत्येक मानिसको जन्मसिद्ध अधिकार हो। स्वतन्त्र रूपमा जीवन जिउने, शिक्षा आर्जन गर्न पाउने, आफ्नो कर्म गर्न र आफ्ना भावनाविचार व्यक्त, पीडित हुँदा उजुरी गर्न पाउने र न्याय प्राप्त गर्न पाउने अधिकारबाट कसैले वञ्चित गराउन सक्दैन महिलालाई। अब महिलाले पनि अधिकारका मुद्दा, अधिकारका आवाजभन्दा पनि स्वतन्त्रताका लागि शान्ति र आनन्दसँग जीवन जिउने कला सिकेर त्यसलाई समाजमा व्यावहारिक रूपमा प्रयोग गर्दै समाज रूपान्तरणमा लाग्ने हो कि ? समाजमा हुने अमानवीय घटना र त्यसका दोषीहरूलाई सजायमार्फत सुधार्न खोज्नुअगाडि ऊ हिंसात्मक घटनामा सामेल हुने सोचाइ नै नराखोस् भन्ने उपाय खोज्नु र समाजका सबै व्यक्तिलाई प्रज्ञावान् बनाएर सबैप्रति समभाव र समानता राख्न सकोस् भन्ने जागृतिमूलक शिक्षा दिन सकेमा मात्र बलात्कारविरुद्ध ऐक्यबद्धता जनाउने सशक्त र प्रभावकारी माध्यम बन्न सक्छ भन्ने ज्ञान हामी सबैमा हुन जरुरी छ। अभियान, सजाय र नाराले मात्र व्यक्तिमा रूपान्तरण आउन सक्दैन। हरेक अभियानका परिणाम के प्राप्त भए, कमजोरी के रहे, सकारात्मक परिणाम के आए र चुनौती के हुँदा रहेछन् भन्ने मूल्यांकन पनि साथसाथै हुन सक्यो भने अभियानहरू प्रभावकारी हुने गर्छन्।"
बलियो नेताको खोजी,"राजपाक्ष दाजुभाइको शासनमा सबैले श्रीलंकाको उन्नति चाहनुपर्छ, विगतमा झैं कोही पनि विद्रोहीको सहारा नबन्ने कि? एकपटक अमेरिकाको नागरिकता लिइसकेका र पछि छाडेका पूर्वलेफ्टिनेन्ट कर्नेल गोटाभाया राजपाक्षले यही आइतबार १५ कात्तिक (१ नोभेम्बर) पाँच वर्षका लागि श्रीलंकाको राष्ट्रपति निर्वाचित भए। उनले अनुराधापुरमको एउटा बुद्धमन्दिरमा राष्ट्रपति पदको शपथ ग्रहण गरे रश्री महाबोधिमा पूजा पनि गरे। गोटाभाया सपरिवार सन् १९९८ मा अमेरिका गएका थिए। त्यहाँको नागरिकता पनि लिए। सन् २००५ मा माहिला दाजु महिन्दा राजपाक्ष राष्ट्रपतिको निर्वाचन लड्न उम्मेदवार भएपछि गोटाभाया चुनावमा सघाउन श्रीलंका आए। महिन्दा राष्ट्रपति निर्वाचित हुँदा देशको तीन खण्डको एक खण्ड भूभाग तमिलहरूको अलग स्वतन्त्र र सार्वभौम देश बनाउन सशस्त्र विद्रोह गरिरहेका लिबरेसन टाइगर्स अफ तमिल इलम (लिट्टे) को प्रत्यक्ष कब्जामा गइसकेको थियो। तमिल विद्रोहीलाई भारतको केन्द्रीय सरकारको गुप्तचर एजेन्सी रअ को गुप्त धनराशि र तमिलनाडुको प्रान्तीय सरकारको खुलाजस्तै तमिलनाडुमा प्रशिक्षण क्याम्पहरू राख्न र ट्रेनिङ दिन मद्दत थियो। तमिल विद्रोहीसँग सन् २००५ मा महिन्दा राजपाक्ष राष्ट्रपति हुँदा एकतिहाइ भूभाग हुनुका साथै थलसेना मात्रै होइन, वायु सेना फाइटर जेट समुद्री सेना र लडाकु आक्रमण मोटर बोटहरूसमेत थिए। राष्ट्रपति महिन्दा राजपाक्षका भाइ गोटाभाया श्रीलंकाको गृहयुद्धमा लडेका अनुभव प्राप्त व्यक्ति थिए। सन् २००५ मा घमासान गृहयुद्धमाझ राष्ट्रपति भएका दाजु महिन्दाले योग्यताका साथै सम्पूर्णरूपले विश्वासयोग्य भाइ गोटाभायालाई श्रीलंकाको रक्षामन्त्री बनाए। राजपाक्ष परिवार उनीहरूको पिता डिए राजपाक्षकै समयदेखि राजनीतिमा थियो। पिता श्रीलंकाका सांसद, मन्त्री र उपसभामुख भइसकेका थिए। ७७ वर्षका जेठा दाजु चमिल राजपाक्ष पनि श्रीलंकाको वर्तमान निर्वाचित सांसद र पूर्वसभामुख रहिसकेका छन्। माहिला दाजु ७३ वर्षका महिन्दा राजपाक्षबारे भन्नै पर्दैन। किनभने दुईपटक राष्ट्रपति भइसकेका छन्। ७० राष्ट्रपति गोटाभायाका ६८ वर्षीय भाइ वसिल पनि सन् २००७ देखि सन् २०१५ सम्म सांसद भइसकेका छन् र पार्टी कोषाध्यक्ष छन्। देश टुक्य्राउन विद्रोह श्रीलंका भूभागले नेपाल (१४११८१ वर्ग किमि) को आधाभन्दा पनि साना (६५६१० वर्ग किमि) क्षेत्रफल मात्र भएको सानो देश हो। क्षेत्रफलले मात्र होइन, जनसंख्याले पनि नेपालको दुई करोड ९३ लाखभन्दा ७३ लाख कम २ करोड २० लाख श्रीलंकाको जनसंख्या छ। तर शिक्षा, रहनसहन, प्रतिव्यक्ति आयले सार्क मुलुकमध्ये सबैभन्दा माथिल्लो स्थानमा छ। हामीले १० वर्ष तथाकथित माओवादी सशस्त्र संघर्ष भोग्यौं। तर श्रीलंकाका जनताले २६ वर्ष हत्या, विनाश, बर्बादी आदि भोगे। लिट्टेले २३ जुलाई १९८३ मा युद्ध प्रारम्भ गर्यो। यसको अन्त्य गोटाभाया रक्षामन्त्री र उनका दाजु महिन्दा राष्ट्रपति रहेका बखत १८ मे २००९ (ठ्याक्क २५ वर्ष ९ महिना ३ हप्ता र ४ दिन) मा यसको अन्त्य भयो। कैयन्पटक सम्झौताका प्रयास भए। कैयन्पटक सिजफायर पनि भए। तर देश नै दुई टुक्रा पारेर एउटा अलग सार्वभौम र स्वतन्त्र तमिल देश (तमिल इलम) दिन ७५ प्रतिशत बहुसंख्यक श्रीलंकाली तयार भएनन्। शक्तिराष्ट्रका गुप्त खेल किन ठूला शक्ति भएका देशहरू अरू देश सकेसम्म टुक्रियून् भन्ने चाहन्छन् ? त्यसको पर्याप्त अध्ययन र कारण सबै थाहा नहोला, तर हामी प्रत्यक्ष देख्छौं कि त्यस्ता जातीय वा राष्ट्रिय विद्रोहहरू उचाल्न र प्रारम्भ भएपछि तिनलाई खुला र गुप्त मद्दत शक्तिराष्ट्रहरूले खेलेको भूमिकाका धेरै उदाहरण छन्। जस्तै भारतको पन्जाबलाई अलग खालिस्तान भन्ने स्वतन्त्र देश बनाउन चलेको गृहयुद्धलाई त्यस समयको गुप्त सामरिक र कूट रणनीतिका कारणले अमेरिका, ब्रिटेन, क्यानाडाले हर प्रकारले सहयोग पुर्याएको संसार र छिमेकी भारतको प्रबुद्ध वर्ग, पत्रकार, बुद्धिजीवी सबैलाई थाहा छ। लन्डनमा निर्वासित खालिस्तान सरकार, (गर्भमेन्ट इन एक्जाइल) सरकार नै बनेको थियो। पाकिस्तानले त खुलेआम हतियार र अन्य मद्दत गरेको थियो। श्रीलंकामा युद्ध हिरोको छवि भएका गोटाभाया राजपाक्ष पार्टी र सिंहल जनताको नजरमा चढे, प्रतिपक्षले पनि हार स्वीकार गर्यो। अब देश विकासको गतिमा अघि बढ्ने विश्वास गर्न सकिन्छ। अमेरिका भारतभन्दा धेरै टाढा तर धेरै बलियो र इन्दिरा गान्धीको सोभियत रूससँगको बीसबर्से सैनिक सम्झौताबाट साह्रै क्रूद्ध थियो। भारतीय तत्कालीन प्रधानमन्त्री इन्दिरा गान्धी आफ्नै पुराना तथा विश्वासी दुईजना अंगरक्षकद्वारा प्रधानमन्त्रीनिवासकै अति सुरक्षित परिसरभित्रै मारिइन्। पन्जाबमा उचालेको खालिस्तानी विद्रोहमा २० हजार मानिस मरेका थिए। सोभियत रूससँग बीसबर्से सैनिक सम्झौता गर्ने इन्दिरा गान्धी हत्या पनि स्वतन्त्र खालिस्तान विद्रोह क्रमशः सेलाउँदै गयो। तर रोचक र रहस्यमय सत्य के हो भने यत्रो खालिस्तान विद्रोहका स्वयं घोषित राष्ट्रपति जगदीशसिंह चौहान पछि भारत फर्के र उनको रौंसमेत टेडो भएन। उनलाई पक्राउसम्म गरिनन्। जबकि यिनै तथाकथित स्वतन्त्र खालिस्तानका राष्ट्रपति जगजितसिंह चौहानले चाँडै केही समयमै इन्दिरा गान्धी शिखरहरूद्वारा अवश्य मारिन्छन् भने बीबीसी टेलिभिजनको प्रत्यक्ष प्रसारणमा भनेको संसारले सुनेको थियो। नभन्दै ६ महिनाभित्रै इन्दिरा गान्धीको प्रधानमन्त्रीनिवासभित्रै हत्या भएको थियो। आफूभन्दा धेरै बलियो देश अमेरिका र त्यसको गुप्तचर एजेन्सी सीआईएले भारतमा खेलेको भूमिका जानकार भारतीयहरूलाई ज्ञात छ। शक्ति भएका राष्ट्रहरूले आफ्नो स्वार्थमा छिमेकका कमजोर देशहरूमा खेल्नु त मामुली कुरा हुन्छ। धेरै ठूलो शक्ति, साधन र सामथ्र्य भएका अमेरिकाजस्ता देशले संसारमा आवश्यक पर्दा जहाँ पनि यस्ता गुप्त खेल खेलका छन्। भारत स्वयं र भारतको सबैभन्दा शक्तिशाली मानिएकी प्रधानमन्त्री इन्दिरा गान्धीसमेत यसको सिकार भएको उदाहरण छन्। श्रीलंका, भारत र चीन स्वयं भारतीय अखबार द हिन्दु र अरूमा प्रकाशित लेख र समाचारहरूका अनुसार सन् १९८० को दशकको प्रारम्भदेखि नै तामिलनाडुको कोलथुर भन्ने स्थानमा तमिल विद्रोही लिट्टेका क्याडरहरूलाई श्रीलंकाको सेनासँग लड्न भारतद्वारा प्रशिक्षण दिइएको थियो। प्रधानमन्त्री इन्दिरा गान्धीले विभिन्न लडाका तमिल ग्रुपहरूलाई लड्न प्रशिक्षण दिने निर्णय गरेकी थिइन्। तमिलनाडुका मुख्यमन्त्री एमजी रामचन्द्रनले पनि यो कदमलाई समर्थन गरेका थिए। श्रीलंकाका बहुसंख्यक सिंहलहरूमा भारतविरोधी भावना आउनु र बढ्नुमा यस्तो स्थितिमा स्वाभाविक हो। पछिपछि भारत मात्र होइन, ब्रिटेन, फ्रान्स र सन् २००७ देखि अमेरिकाले घमासान युद्धमाझ श्रीलंकाको सरकार र सेनालाई तमिल अल्पसंख्यहरूको जातीय संहार भयो भनी हतियार दिन बन्द गरिदियो। यसो गर्नु भनेको तमिल विद्रोही लडाकाहरूलाई प्रत्यक्षपरोक्ष सहायता पुर्याउने काम ठानेर श्रीलंकाको महिन्दा राजपाक्ष सरकारले चीनसँग हतियार किन्ने निर्णय गर्यो। तर हतियार किन्न पनि लामो गृहयुद्धले टाट पल्टिन लागेको श्रीलंका सरकारसँग धन थिएन। चीनले त्यस समय अमेरिकी डलर एक अर्बको हतियार किन्न ऋण दियो। साथै तमिल विद्रोही लिट्टेको हवाई सेनाको मुकाबिला गर्न र श्रीलंकाको वायु सेनालाई ६ वटा लडाका जेट फाइटर सित्तैमा उपहार प्रदान गर्यो। यी लडाकु हवाईजहाज चलाउने पाइलटहरूको प्रशिक्षण पाकिस्तानले दिने व्यवस्था पनि मिलाइदियो। महिन्दा राजपाक्ष राष्ट्रपति र गोटाभाया रक्षामन्त्री रहेको समय चीनको आधुनकि हतियारको मद्दतले चार वर्षमै सन् २००५ देखि सन् २००९ को मे १८ मा २६ वर्षदेखि चलिरहेको विखण्डनकारी गृहयुद्ध सम्पूर्ण रूपले अन्त्य भयो। राष्ट्रपति महिन्दा र उनका भाइ गोटाभायालाई सिंहलहरूले युद्धविजेता हिरोहरूका रूपमा माने। फेरि बलियो नेताको खोजी यस वर्ष क्रिस्चियनहरूको चाड इस्टर (२१ अप्रिल २०१९ का दिन श्रीलंकामा अन्तर्राष्ट्रिय इस्लामी आतंकवादीहरूले सात ठाउँ एकै दिन आत्मघाती बम विस्फोटहरू गरी दुई सय ५९ जना ठहरै मरे र पाँच सयजना घाइते भए। राजधानी सहरमा सुरक्षाको यस्तो अभावले श्रीलंकाका जनता त्रस्त भए। तमिल विद्रोह समाप्त भएको १० वर्षपछि फेरि आतंकवादबाट जनतालाई मुक्त दिन सक्ने एउटा दृढ र बलियो नेता चाहिन्छ भन्ने चर्चा छायो। युद्ध हिरोको छवि भएका गोटाभाया राजपाक्ष पार्टी र सिंहल जनताको नजरमा चढे। अरू पनि लोकप्रिय उम्मेदवार थिए तर ७५ प्रतिशत बहुसंख्यक भएका सिहंलहरूले एकलौटी सय कडा ५० भन्दा बढी कानुनी रूपले निर्वाचित हुन चाहिनेभन्दा बढी ५२२५ प्रतिशत प्रतिस्पर्धा मत सर्वप्रथम मतदानमै दिएको हुँदा फेरि अर्को दोस्रो चरणको निर्वाचन गर्नै परेन र मतदान गन्तीको यो रुझान देखेर प्रतिस्पर्धी सुजिथ प्रेमदासले गन्ती नटुंगिँदै हार स्वीकार गरे। श्रीलंकामा कोही राष्ट्रपति आए पनि अब चीनलाई फरक पर्दैन। दुई वर्षअघि नै सन् २०१७ मा एक कम सय (९९ वर्षका लागि) श्रीलंकाको हम्बनटोटा बन्दरगाह चीनका पानीजहाजले उपयोग गर्न र बास लिन पाउने सम्झौता भइसकेको छ। भारतीय टीभीहरूले चुनाव नहुँदै पहिले चीनमैत्री राजपाक्ष भनेका थिए तर निर्वाचन सकिँदानसकिँदै भारतका प्रधानमन्त्री नरेन्द्र मोदीले सबैभन्दा पहिले बधाई दिए र भारत आउने निमन्त्रण पनि दिइसकेका छन्।"
विकासमा युवा साझेदारी,"नोभेम्बरको पहिलो साता एसियाली मुलुक पूर्वीटिमोर जाने अवसर मिल्यो। संयुक्त राष्ट्रसंघको आयोजनामा दिगो विकासका लागि न्याय, शान्तिपूर्ण र समावेशी समाज प्रवद्र्धन गर्ने शीर्षकमा वक्ताका रूपमा म त्यहाँ पुगेको थिएँ। जहाँ विभिन्न मुलुकका युवाहरूबीच अनुभव साटासाट गर्न कार्यक्रम आयोजना गरिएको थियो। कार्यक्रममा पूर्वीटिमोरका विदेशमन्त्रीले भने, मेरो देशले लामो समय युद्धको पीडा भोगे पनि हामी मुलुकको भविष्यप्रति आशावादी छौं किनकि हामीसँग युवाको संख्या ठूलो छ। यिनै युवाले यो मुलुक निर्माण गर्नेछन्। भूगोल र जनसंख्याका हिसाबले सानो मुलुक पूर्वीटिमोरमा युवाको जनसंख्या ६८ प्रतिशत छ। इन्डोनेसियाबाट छुट्टिएर बनेको विश्वकै कान्छो मुलुकमध्ये एक पूर्वीटिमोर लामो समय द्वन्द्वको चपेटाबाट गुज्रिनुपर्यो। लामो समय युद्धको चपेटामा परेको पूर्वीटिमोर विस्तारै तंग्रिँदै छ। भौतिक पूर्वाधार विकासमा तीव्र गतिमा विकास गरिरहेको छ। मैले यहाँ पूर्वीटिमोरका विदेशमन्त्रीको भनाइ उल्लेख गर्न किन सान्दर्भिक ठानें भने हाम्रो मुलुकका पनि युवाको संख्या पछिल्लो एक शताब्दीयताकै धेरै हो। नेपालको जनगणना २०६८ अनुसार युवा उमेरको संख्या ४० प्रतिशतभन्दा बढी छ, जसलाई स्वर्णिम समयका रूपमा पनि लिइन्छ। प्रश्न उठ्छ, के हामीले युवा शक्तिलाई मुलुकको विकास निर्माणमा सदुपयोग गर्न सकेका छौं त ? जवाफ सहज छ ः सकेका छैनौं। नेपालले पनि लामो सशस्त्र द्वन्द्वको पीडा बेहोरेको छ। १० वर्ष लामो युद्धबाट शान्ति प्रक्रियामा आएको पनि १० वर्षभन्दा बढी भइसकेको छ। लामो सशस्त्र द्वन्द्वका कारण मुलुकको विकास निर्माण ठप्पप्रायः भयो। अहिले मुलुकमा राजनीतिक स्थायित्व छ। तीन तहका जननिर्वाचित सरकार छन्। मुलुक निर्माणको उपयुक्त समय पनि हो यो। मुलुकको ठूलो संख्या युवाको छ। यो हाम्रा लागि अवसर हो। सरकारले विकासमा युवाहरूको परिचालन र सहभागितालाई जोड दिन सक्यो भने मुलुक निर्माणले गति त लिन्छ नै, युवाहरूमा पनि मुलुकप्रति सम्मान भावको विकास हुन्छ। तर आज ठूलो संख्यामा युवा जनशक्ति मुलुक बाहिर छ। नेपालीको पसिना र मेहनतले खाडी र अरबका देशहरू विकासको रफ्तारमा दौडिँदा हामी भने रेमिटेन्सका भरमा मुलुक चलाइरहेका छौं। आफ्ना नागरिकका हातमा पासपोर्ट थमाएर उनीहरूले पठाएको रेमिटेन्सले मुलुक किमार्थ बन्न सक्दैन। हामीसँग राष्ट्रिय युवा नीति छ। युवा नीतिमा विकासमा युवाको परिचालन र सहभागिताका विषयहरू उल्लेख गरिएका छन्। युवा नीतिमा उल्लिखित उद्देश्य पूरा गर्न सरकारले विभिन्न नीतिहरू अख्तियार गरेको छ। जस्तै युवाहरूलाई परिवर्तनका संवाहक र दिगो विकासका उत्प्रेरक शक्तिका रूपमा विकास गर्न राष्ट्र, राष्ट्रियता, राष्ट्रिय एकता, राष्ट्रिय अखण्डता, लोकतन्त्र र मानवाधिकारका आधारभूत सिद्धान्त एवं मूल्यमान्यता बोध गराउने कार्यक्रम सञ्चालन गरिनेछ। त्यस्तै देशको आर्थिक, सामाजिक तथा शासकीय पद्धति रूपान्तरणका प्रक्रियामा युवाहरूको भूमिकालाई उच्च महत्त्व दिँदै सो प्रक्रियामा युवाहरूको संलग्नतालाई बढावा दिइनेछ। राज्यका नीतिनिर्माणमा अर्थपूर्ण योगदान पुर्याउन युवाहरूलाई आर्थिक, सामाजिक, राजनीतिक एवं सांस्कृतिक सशक्तीकरणका माध्यमबाट प्रोत्साहन गरिनेछ। यसैगरी विश्व अन्तरसम्बन्धबारे युवाहरूलाई जागरुक गराउँदै दिगो विकास लक्ष्यलगायत अन्तर्राष्ट्रिय स्तरमा गरिएका युवासम्बन्धी प्रतिबद्धताहरूको परिपालनामा जोड दिइनेछ। युवाहरूलाई सम्बोधन गर्ने गरी छुट्टै युवा मन्त्रालय छ। युवा तथा खेलकुद मन्त्रालयले स्थानीय युवा साझेदारी कार्यक्रम सञ्चालन निर्देशिका जारी गरेको छ। जसको उद्देश्य पनि युवा नीतिअनुसार विकास कार्यमा युवा सहभागितालाई साझेदारीका माध्यमबाट अभिवृद्धि गरेर राष्ट्र विकासमा युवालाई नेतृत्व तहमा स्थापित गर्दै जाने अभिप्राय रहेको छ। राष्ट्रिय युवा परिषद् अस्तित्वमा छ। सरकारले यसै वर्ष युवा परिचालन वर्ष घोषणा गरेको छ। सरकारले प्रत्येक वर्ष सार्वजनिक गर्ने नीति तथा कार्यक्रम होस् या विभागीय मन्त्रीले चर्चाका लागि घोषणा गर्ने महत्त्वाकांक्षी योजनाहरू, तिनीहरू क्षणिक सस्तो लोकप्रियताका लागि मात्र गरिएका प्रचार सामग्रीमा सीमित भएका छन्। नत्र सरकारले सार्वजनिक गरेका वा प्रतिबद्धता गरेका कार्यक्रमहरू कार्यान्वयनमा किन आउँदैनन् ? सरकारले जारी गरेका नीतिहरूलाई मात्र हेरेर निष्कर्ष निकाल्ने हो भने हाम्रो मुलुकमा युवाको अवस्था विकसित भनिएकाहरूको भन्दा कमजोर छैन। रोजगारको सुनिश्चिततादेखि बेरोजगारलाई भत्तासम्मको व्यवस्था सरकारले गरेको छ। तर बनाइएका नीतिहरू र घोषणा गरिएका कार्यक्रम कार्यान्वयनका लागि सरकारसँग ठोस योजना नहुँदा युवाको अवस्थामा तुलनात्मक रूपमा कुनै परिवर्तन आएको छैन। एक सर्वेक्षणअनुसार नेपालमा वार्षिक पाँच लाख व्यक्ति श्रम बजारमा आउँछन् भने १० प्रतिशत अर्थात् पचास हजारले पनि रोजगार पाउन मुस्किल छ। यसमध्ये पनि अधिकांशले आफ्नो क्षमता, योग्यता र दक्षताअनुसार अवसर पाउँदैनन्। त्यस्तै सरकारी तथ्यांक हेर्ने हो भने पनि ७४ प्रतिशत युवा अदक्ष छन्। २४ प्रतिशत अर्धदक्ष छन् भने दक्ष युवाको संख्या दुई प्रतिशत मात्र हो। युवा विकास सूचकांकमा नेपाल विश्वमा ७७ औं स्थानमा छ। १९२ प्रतिशत पूर्ण युवा बेरोजगार छन्। ५० प्रतिशत युवा कृषिमा संलग्न छन्। कृषि पेसा निर्वाहमुखी मात्रै भएकाले यसले आयआर्जनमा योगदान दिन सकेको छैन। त्यस्तै नेपालमा स्नातक गरिसकेका २६१ प्रतिशत युवा बेरोजगार भएर बस्न बाध्य छन्। यी तथ्यांकले नेपालमा बेरोजगारको डरलाग्दो अवस्थाको संकेत गर्छ। एकातिर पर्याप्त रोजगार छैन भने अर्काेतर्फ ठूलो संख्यामा युवा अदक्ष छन्। जसको परिणाम दैनिक १५ सयको हाराहारीमा नेपाली युवा रोजगारको खोजीमा विमानस्थल हुँदै बिदेसिन्छन्। अदक्ष कामदारका रूपमा निकै कम पारि श्रमिकमा सबैभन्दा जोखिमपूर्ण र एकदमै तल्लो तहको काम गरिरहेका छन्। नेपालमै रोजगार दिने र स्वरोजगारलाई प्रोत्साहन गर्ने गरी प्रधानमन्त्री रोजगार कार्यक्रम, युवा स्वरोजगार कोष र विभिन्न सीपमूलक तालिमहरू सरकारले सञ्चालन गर्दै आएको छ। विभिन्न मन्त्रालयले ठूलो बजेट खर्च गरेर आफू मातहत युवालक्षित कार्यक्रम पनि गर्दै आएका छन्। तर मन्त्रालयहरूबीच समन्वय हुन सकेको छैन। एकै प्रकृतिका कार्यक्रम सरकारका विभिन्न निकायहरूले गरिरहेका हुन्छन्। जसका कारण ती कार्यक्रमबाट अपेक्षाकृत लाभ युवाहरूले लिन सकिरहेका छैनन्। युवाहरू मुलुकभित्र आफ्नो भविष्य असुरक्षित ठानिरहेका छन्। युवा पलायन रोकिएको छैन। बरु बढ्दो छ। गाउँहरू युवाविहीन बस्तीमा परिणत हुँदै गएका छन्। मुलुकभित्र काम गर्ने युवाको खाँचो देखिन थालेको छ। आफ्ना नागरिकका हातमा पासपोर्ट थमाएर उनीहरूले पठाएको रेमिटेन्सले मुलुक किमार्थ बन्न सक्दैन। एकातिर हामी समृद्धिका कुरा गरिरहेका छौं भने अर्काेतर्फ काम गर्ने युवाहरू पाउनसमेत मुस्किल हुने अवस्था आइसकेको छ। यसकारण युवालाई मुलुकको भविष्य ठान्ने तर वर्तमानमा उनीहरूको अस्तित्व नस्विकार्ने हाम्रो नजर मुख्य दोषी हो। राज्यले युवालाई मुलुक विकासको महत्त्वपूर्ण अंगका रूपमा आत्मसात गर्न जरुरी छ। युवा भविष्य होइनन्, वर्तमानका साझेदार हुन्। ऐर नेपाल युवा संस्था सञ्जालआयोनका अध्यक्ष हुन्।"
आयात रोज्ने कि राजस्व ?,"अर्थतन्त्रको जग बसाल्छु, दह्रो पार्छु, शोधनान्तर स्थितिलाई काबुमा राख्छु र राजस्व महत्त्वपूर्ण होइन भन्ने हो भने राजस्वको मोह त्याग्नुपर्छ लामो समयपछि शोधनान्तर स्थितिमा सकारात्मक परिवर्तन देखिएको छ। नेपाल राष्ट्रबैंकले भर्खरै चालु आर्थिक वर्षको पछिल्लो तीन महिनाको तथ्यांकअनुसार शोधनान्तर स्थिति सकारात्मक रहेको पाइएको छ। समग्रमा मुलुकले १४ अर्ब ४३ करोड शोधनान्तर बचत गर्यो। २०७५ असोजमा ३५ अर्ब ४२ करोडले शोधनान्तर घाटामा थियो। यो अवधिमा वस्तुगत व्यापार घाटामा ह्रास आयो। आयातको वृृद्धिदर घट्यो। सबैभन्दा बढी आयात हुने वस्तु पेट्रोलियम पदार्थको आयात घटेको छ। नयाँ हवाईजहाज किन्ने परिस्थिति सिर्जना भएपछि हवाई पाट्र्सका सामानको आयात पनि घट्यो। व्यापक परिणाममा हुने सुन र सिमेन्ट तथा सिमेन्ट उत्पादनमा आवश्यक पर्ने क्लिंकरको आयात पनि घटेको छ। यसले गर्दा वस्तुगत व्यापार घाटा गएको तीन महिनामा झण्डै ११ प्रतिशतले घट्यो। निर्यात बढेको छ। निर्यात बढे पनि मूलतः आयातमा ह्रास आएकाले वस्तुगत व्यापार घाटा घटेको छ। आयातनिर्यात भनेबित्तिकै हामीले वस्तु मात्र देख्छौं। पाम आयलको निर्यात, कपडा र गाडीको आयात देख्छौं। विगत लामो समयदेखि वस्तुगत व्यापारभन्दा सेवाको व्यापार बढ्दै गएको छ। लत्ताकपडा, गाडी, हवाईजहाज, चिनी, चामल मात्रै होइन वस्तुगत व्यापार घाटालाई पहिलेपहिले सेवामा नाफा हुन्थ्यो, त्यसले गर्दा घाटापूर्ति हुन्थ्यो तर अहिले वस्तुगत व्यापारभन्दा सेवाको व्यापारको आयतन ठूलो छ। यसपालि सेवाको आयातमा सुधार भएको छ। सेवामा सबैभन्दा ठूलो क्षेत्र पर्यटन हो। नेपालीले विदेशमा गएर खर्च गर्ने रकम घटेको छ भने विदेशी पर्यटक नेपाल आएर खर्च गर्ने रकम बढेको छ। २०७५ साउनदेखि असोजका बीचमा नेपालीले साढे २९ अर्बबराबर मुलुक बाहिर गएर खर्च गरे। अहिले २१ अर्ब २१ करोड मात्र खर्च गरे। अघिल्लो वर्षको तुलनामा यो झण्डै ८ अर्बभन्दा कम हो। नेपालीले विदेशमा गएर गर्ने खर्च घट्यो। विदेशी पर्यटकले नेपालमा आएर खर्च गर्ने रकम बढ्यो। गत साउनअसोजमा विदेशी पर्यटकले नेपाल आएर १५ अर्ब ६९ करोड खर्च गरेका थिए भने अहिले तीन अर्ब बढेर १८ अर्ब २८ करोड खर्च गरे। नेपाली युवकयुवती विदेश पढ्न जान्थे। शिक्षा आर्जन गर्न जाँदा तिनीहरूले विदेशी मुद्रा लिएर जान्थे, त्यो रकम पनि घटेको छ। गएको आर्थिक वर्ष ०७५७६ को साउनअसोजको तीन महिनामा नेपाली विद्यार्थीले १७ अर्ब लिएर गएका थिए तर ०७६ को साउनअसोजमा यो घटेर १० अर्ब २४ करोडमा झर्यो। झण्डै सात अर्ब यहाँ बचत भयो। नेपालीले विदेशी पर्यटक भएर खर्च गर्ने रकममा आठ अर्ब घट्यो। विदेशी पर्यटकको आय दुईतीन अर्बले बढ्यो। त्यसले गर्दा सेवा क्षेत्रबाट हुने घाटा गत वर्ष १९ अर्ब ८१ करोड रहेकोमा अहिले ६ अर्ब २७ करोड मात्र घाटा भयो। यहाँ पनि घाटाको परिणाम १२ अर्ब जतिले घट्यो। यसले गर्दा वस्तुगत व्यापार र सेवाको व्यापारमा पनि घाटा कम भयो। यतिबेला पत्रपत्रिकाले विप्रेषण घट्यो भनेर लेखिरहेका छन्। हो, विप्रेषण पाँच प्रतिशतले घटेको छ। विप्रेषण हाम्रो विदेशी मुद्रा आर्जनको सबैभन्दा ठूलो स्रोत हो। हामीले विदेशमा सामान बेचेर र सेवा बेचेर विदेशी मुद्रा ल्याउँछौं। वैदेशिक सहयोग आउँछ। त्यो सबै एकै ठाउँमा जोड्ने हो भने पनि विपे्रषणलाई त्यसले भेट्दैन। विप्रेषणको परिणाम ठूलो छ। विपे्रषण आय पाँच प्रतिशतले घटेपछि हाम्रो चालु खाता घाटाको रकम पनि घट्यो। किन घट्यो त विप्रेषण ? सम्झौतामा उत्पन्न विवादका कारण पछिल्लो एक वर्ष मलेसियामा नेपाली कामदार जान पाएनन्। मलेसियाबाट आउने विप्रेषणको परिणाम घट्यो। अर्को, विपे्रषण पहिले बैंकिङ प्रणालीमार्फत आउँथ्यो, अहिले हुण्डीबाट बढी आउन थाल्यो भन्ने सुनिन थालिएको छ। यो शोधको विषय हो। हुण्डी भनेको बैंकबाट नपठाएर साथीभाइमार्फत र एजेन्टको सहयोगमा पठाउने हो। यसै भएको छ भन्ने आधार छैन किनकि दुई नम्बरी कामको लिखत हुँदैन। डलरको विनिमय दर बढिरहेको स्थितिमा यो हुन पनि सक्छ। वैदेशिक मुद्राको विप्रेषण आय घटेपछि चालु खाता घाटाको परिणाम पनि घट्यो, त्यसैले त शोधनान्तर बचत नै गर्ने स्थितिमा पुग्यौं। सिमेन्ट र डण्डी कारखानाका लागि अर्बौंखर्बौंको लगानी भएको छ। सडक, जलविद्युत् आयोजना बनिरहेका छन्। अब सबैले नेपाली कच्चा पदार्थ र सिमेन्ट प्रयोग गर भन्न सक्नुपर्छ राज्यले पनि। सरकारको नीतिगत हस्तक्षेपका कारण यो स्थिति कसरी आएको हो। सरकारले दुईचारवटा नीतिगत काम गरेको छ। एक कतिपय वस्तुहरूको आयातमा निषेध नै गरेको छ। बजेट आएको तीनचार महिनापछि अर्थमन्त्रीले भन्नुभएको थियो, फलानाफलाना वस्तु ल्याउन दिँदैनौं। दोस्रो भन्सार मूल्यांकनमा कडाइ गरियो। एउटा बनारसी साडी झण्डै १५२० हजार पर्छ। तर आयातमा पाँच सय रुपैयाँ लेखिएको हुन्छ। पाँच सयमा कहाँ आउँछ भन्ने प्रश्न उठ्न थालेपछि भन्सार मूल्यांकन बढाइयो। त्यसपछि कम आउन थाल्यो। तेस्रो कतिपय उपभोग्य वस्तुको न्यूनतम खुद्राको मूल्य भन्सारमै तोक्ने भन्ने निर्णय भयो। त्यसपछि ठग्ने काम बन्द भयो। अर्को एक ठाउँबाट अर्को ठाउँमा सामान लैजाँदा गाडीमै लाहाछाप लगाएर लैजाने व्यवस्था भएपछि बीचमा सामान हेरफेर गर्ने अवस्थाको अन्त्य भयो। चौथो गत आर्थिक वर्षदेखि आयातनिर्यात कोड (संकेत) जारी गरियो। एउटै व्यापारीले आठदसवटा कम्पनी दर्ता गरेर सबै कम्पनीबाट आयातनिर्यात गर्थे। यो काम रोकिदिएर एउटै कम्पनीमार्फत कारोबार गर्ने व्यवस्था भयो। बैंकहरूले पनि तरलताको अवस्था जटिल हुँदै गएपछि कर्जामा पनि कडाइ गर्न थाले। सजिलै कर्जा पाउन गाह्रो हुन थाल्यो। ब्याजदर पनि गत वर्षको तुलनामा बढ्यो। त्यसले गर्दा पनि आयातनिर्यातलाई प्रभावित पार्यो। यसअघि ४० प्रतिशत गाडी आयात गर्नेले हाल्नुपर्ने र ६० प्रतिशत बैंकबाट ऋण लिन पाउने व्यवस्था थियो। राष्ट्रबैंकले नगद हाल्नुपर्ने रकमको अनुपात बढाइदियो। बैंकबाट लिन पाउने रकम घटाएर व्यक्तिले हाल्नुपर्ने रकम बढाइदिएपछि गाडी आयात कम भयो। अर्को खुसीको कुरा, सिमेन्टमा मुलुक आत्मनिर्भर भयो। उत्पादित सिमेन्टका लागि चाहिने कच्चा पदार्थ क्लिंकर यसअघि भारतबाट आउँथ्यो। यहाँ ल्याएर पिसेर बोरामा हालेर बिक्री गरिन्थ्यो। क्लिंकर बनाउने काम नेपालमै हुन थाल्यो। गएको केही महिनादेखि क्लिंकरको आयात शून्य भयो। आयात घटेर राजस्व कम भए पनि कम्तीमा देशका एकदुई उद्योग आत्मनिर्भर त भए। केही कम्पनीले औषधि पनि नेपालमै उत्पादन गर्न थाले। त्यसले गर्दा व्यापार र समग्र शोधनान्तर स्थितिमा सकारात्मक परिवर्तन आयो। यसलाई कायम राख्न सक्यो भने मुलुकका लागि राम्रो हुनेछ। यसले राजस्व असुलीमा नकारात्मक प्रभाव भने पारेको छ। यहीं उत्पादन हुने वस्तु आयात गरियो भने अन्तशुल्क लाग्छ। आयात घट्नेबित्तिकै आयातबाट आउने राजस्व मात्र घटेन, त्यसमा लाग्ने मूल्य अभिवृद्धिकर पनि घट्यो। अन्तशुल्क पनि घट्यो। कृषि सेवा शुल्क पनि घट्यो। अब यहाँ नीतिगत द्वन्द्व सुरु भयो। अर्थ मन्त्रालय, योजना आयोग र राष्ट्रबैंक जस्ता निकायले बुझ्नुपर्यो भुक्तानी सन्तुलन राम्रो भयो, आयात र व्यापार घाटा घट्यो भने राजस्व पनि घट्दो रहेछ। व्यापार घाटा बढायौं भने राजस्व पनि बढ्दो रहेछ। अब हामीले छनोट गर्नुपर्यो। मुलुकमा संघीयता कार्यान्वयनमा आएपछि खर्च बढेको छ। खर्च बढेको छ भनेर अन्धाधुन्ध आयात गर्न दिएर राजस्व असुल गरेर बस्ने कि अर्थतन्त्र दिगो, टिकाउ र प्रतिस्पर्धी बनाएर राजस्व थोरै आओस् तर अर्थतन्त्रको जग मजबुत बनाएर लैजाने भन्ने विषयमा स्पष्ट हुन जरुरी छ। यसका लागि ठूलो नीतिगत निर्णय नै गर्नुपर्छ। आयात र राजस्व होइन कि आयात वा राजस्व भयो। राजस्व चाहिने हो भने आयात बढाऊ, व्यापार घाटा बढाऊ। होइन, अर्थतन्त्रको जग बसाल्छु, दह्रो पार्छु, शोधनान्तर स्थितिलाई काबुमा राख्छु र राजस्व महत्त्वपूर्ण होइन भन्ने हो भने राजस्वको मोह त्याग्नुपर्छ। राजस्वका अरू विकल्प पनि सोच्नुपर्छ। उदाहरणका लागि, क्लिंकर यहीं उत्पादन गर्न थाल्दा हामीलाई त्यहींबाट अन्तशुल्क आउँछ। हाम्रै औषधि उत्पादन राम्रो भयो भने त्यहाँबाट पनि केही कर आउँछ। त्यसैले आयात रोज्छौं कि राजस्वभन्दा मचाहिँ राजस्व कम भए पनि ठिकै छ तर पहिले अर्थतन्त्रलाई दह्रो बनाऔं र यस्तै किसिमको विकासक्रम हुँदै जाओस् भन्ने पक्षमा छु। यसो भन्दैमा यतिले मात्र राजस्वको मुख सुक्नेचाहिँ होइन। नयाँ संविधानले प्रदेश र स्थानीय निकायलाई पनि राजस्व उठाउने अधिकार दिएको छ। कतिपय चिजको सम्पत्ति कर उठाउने अधिकार पनि दिएको छ। यसलाई प्रभावकारी बनाउन सक्नुपर्छ। हुलाकी मार्ग, मध्यपहाडी लोकमार्ग र मदन भण्डारी राजमार्ग धमाधम बनिरहेका छन्। राजमार्गको छेउछाउमा नयाँनयाँ सहर बनिरहेका छन्, यो क्रम जारी रहन्छ। सहर बन्नेबित्तिकै आर्थिक क्रियाकलाप स्वतः बढ्छ। यसले पनि राजस्व असुलीमा सहयोग पुर्याउँछ। कृषि क्षेत्र यतिबेला प्राथमिकतामा पर्न छाडेको छ। किनकि गाउँमा श्रमिक पनि छैनन्। पहिलो एक हल गोरु पाल्ने किसानले अहिले एउटा पनि पाल्दैन। भएका श्रमिकलाई पनि ज्याला दिनै नसकिने अवस्था छ। ज्याला बढी भए पनि उत्पादकत्व बढी हुने भए ठिकै थियो, तर लगानीको ज्याला पनि उठ्ने अवस्था छैन। त्यसैले बाली लगाउनै समस्या भयो। राज्यले कृषि विकासको नयाँ रणनीति बनाउन आवश्यक छ उत्पादकत्व कसरी बढाउने भनेर। सामूहिक खेती गरेर हुन्छ कि करार खेती गरेर हुन्छ, सम्भावनाका ढोका खोल्न सक्नुपर्छ। पछिल्लो तथ्यांक हेर्दा प्रत्यक्ष वैदेशिक लगानीमा केही सुधार देखिएको छ। तर राज्यले अपेक्षा गरेअनुसार भने सुधार हुन सकेको छैन। शोधनान्तर स्थितिमा सुधार भएको भनिरहेका छौं यो कति टिकाउ होला ? यसलाई हामीले निरन्तरता दिन सक्छौं कि सक्दैनौं ? अहिले हामीले निर्यात बढ्यो भनिरहेका छौं, त्यो पाम आयलकै कारणले। त्यसको कच्चा पदार्थ हामीसँग छैन। त्यो सबै मलेसियाबाट बनिबनाउन तेल ल्याएर जर्किनमा भर्ने मात्र हो। गएको अगस्ट महिनामा भारतले कश्मीरमा हस्तक्षेप गर्यो। मलेसियाका प्रधानमन्त्रीले भारतले कश्मीरलाई चलाउन हुँदैनथ्यो भन्यो। त्यसपछि भारत रिसाएर तेरो पाम आयाल ल्याउँदिन भन्यो। त्यता कमी हुनेबित्तिकै नेपालले बढी ल्याइरहेको छ। निर्यात बढ्यो भनेर हामीले नाक फुलाइरहेका छौं, त्यो खुसी हुने कुरा होइन। तर आयात प्रतिस्थापन हुने देख्यौं। भुइँचालोपछि सार्वजनिक क्षेत्रमा निर्माणाधीनका काम सकिँदैछन्। भुइँचालो आउनेबित्तिकै धेरै घर बन्छन् भनेर नेपालमा डण्डी र सिमेन्ट कारखाना धमाधम खुले। बैंकहरूले पनि धमाधम ऋण दिए। यतिबेला करिब ८१ प्रतिशत निर्माण पूरा भएका छन्। सिमेन्ट र डण्डी कारखानाका लागि अर्बौंखर्बौंको लगानी भएको छ। सडक, जलविद्युत् आयोजना बनिरहेका छन्। अब सबैले नेपाली कच्चा पदार्थ र सिमेन्ट प्रयोग गर भन्न सक्नुपर्छ राज्यले पनि। उद्योग खोल्न अनुमति दिनेले त्यसलाई टिकाउन पनि सघाउनुपर्छ। नत्र कर्कलोको पानीजस्तो बनाएर अर्थतन्त्र कसरी अघि बढ्न सक्छ ? आचार्य अर्थविद् हुन्।"
महिला भलिबल : नेपालभारतबीचको खेल सुरु,काठमाडौं : नेपाल र भारतबीचको महिला भलिबल सुरु भएको छ। दक्षिण एसियाली खेलकुद (साग)को उक्त खेल बिहीबार बेलुका सुरु भएको हो। नेपालले आजको खेल जितेपनि हारेपनि सेमिफाइनलमा प्रवेश गर्नेछ। यसअघिको खेलमा नेपालले बंगलादेशलाई पराजित गरेको हो।
सिटी र टोट्टनहाम नकआउट चरणमा,"लन्डन : इङ्लिस प्रिमियर लिग क्लब म्यानचेस्टर सिटी र टोट्टनहाम च्याम्पियन्स लिग फुटबलको नकआउट चरणमा पुगेका छन्। समूह बी अन्तर्गतको बुधबार बिहान सम्पन्न खेलमा टोट्टनहामले घरेलु मैदानमा ग्रिसको ओलम्पियाकसलाई ४२ गोलले हरायो। सोही समूहको अर्को खेलमा जर्मन क्लब बायर्न म्युनिखले सर्बियाको रेडस्टार बेलग्रेडलाई उसैको मैदानमा ६० गोलले पाखा लगायो। उक्त समूहबाट बायर्न म्युनिख पहिलो र टोट्टनहाम दोस्रो हुँदै नकआउट चरणमा पुगे। सबै टोलीले एकएक खेल खेल्न बाँकी रहँदा बायर्नको १५, टोट्टनहामको १०, रेडस्टार बेलग्रेडको तीन र ओलम्पियाकसको एक अंक छ। खेल सुरु भएको १९ मिनेटभित्र दुई गोल खाएको टोट्टनहामले उत्कृष्ट पुनरागमन गर्यो। टोट्टनहामका लागि ह्यारी केनले दुई तथा डेल अली र सर्जी आउरियरले एकएक गोल गरे। केन च्याम्पियन्स लिगमा सबैभन्दा कम खेल खेलेर २० गोल गर्ने पहिलो खेलाडी बनेका छन्। उनले केवल २४ खेलमा यस्तो सफलता हात पारेका हुन्। यसअघि यो कीर्तिमान एलेज्यान्ड्रो डेल पियरोको नाममा थियो। पियरोले सन् १९९८ मा २६ खेल खेलेर २० गोल गरेका थिए। अर्को खेलमा बायर्न म्युनिखका लागि रोबर्ट लेवान्डोवस्की एक्लैले चार गोल गरे। लियोन गोरेजका र कोरेन्टिन टोलिसोले पनि एकएक गोल थपे। समूह सी अन्तर्गतको खेलमा युक्रेनको साख्तर डोनेस्कले म्यान सिटीलाई उसैको मैदानमा ११ गोलको बराबरीमा रोक्यो। सोही समूहको अर्को खेलमा इटालियन क्लब एटलान्टाले क्रोएसियन क्लब डाइनामो जाग्रेबलाई २० गोलले पराजित गर्यो। सबै टोलीले एकएक खेल खेल्न बाँकी रहँदा ११ अंकसहित म्यान सिटी नकआउट चरणमा पुग्यो। अर्को टोलीको टुंगो लाग्न बाँकी छ। डोनेस्कको ६, जाग्रेबको पाँच र एटलान्टाको चार अंक छ। समूह डी मा इटालियन क्लब युभेन्ट्सले घरेलु मैदानमा स्पेनको एट्लेटिको म्याड्रिडलाई १० गोलले हरायो। जर्मनीको बायर लेभरकुसेनले रुसको लोकोमोतिभ मस्कोमाथि २० गोलको जित हासिल गर्यो। उक्त समूहबाट १३ अंकसहित युभेन्ट्स नकआउट चरणमा पुग्यो। दोस्रो टोलीको टुंगो अन्तिम चरणको खेलबाट लाग्ने छ। एट्लेटिको म्याड्रिडको सात, लेभरकुसेनको ६ र लोकोमोतिभ मस्कोको तीन अंक छ। युभेन्ट्सका लागि पहिलो हाफको खेल सकिनुभन्दा ठीकअघि पाउलो डिबालाले निर्णायक गोल गरे। समूह ए अन्तर्गतको खेलमा फ्रान्सेली क्लब पेरिस सेन्ट जर्मन (पीएसजी) ले स्पेनिस क्लब रियल म्याड्रिडलाई उसैको मैदानमा २२ गोलको बराबरीमा रोक्यो। उक्त समूहबाट १३ अंकसहित पीएसजी र आठ अंकसहित रियल म्याड्रिड नकआउट चरणमा पुगे। रियलका लागि करिम बेन्जेमाले १७औं र ७९औं मिनेटमा गोल गरे। पीएसजीका लागि ८१औं मिनेटमा केलियन एमबाप्पे र ८३औं मिनेटमा पाब्लो सराबियाले गोल फर्काए।"
साग भलिबल : नेपाल भारतसँग पराजित,काठमाडौं : नेपाली महिला भलिबल टोलीले १३ औं दक्षिण एसियाली खेलकुद (साग) मा भारतसँग सोझो सेटमा हार खेपेको छ । राष्ट्रिय खेलकुद परिषद् (राखेप) कभर्ड हलमा बिहीबार भएको खेलमा नेपाल भारतसँग ३० को सोझो सेटमा पराजित भएको हो । सुरुआती सेटमा प्रतिस्पर्धात्मक प्रदर्शन गरेको नेपाली टोलीले अन्तिममा धैर्यता गुमाउँदा पराजिय भोगेको हो । अन्तिममा चार अंकले अगाडि रहेको नेपालको रक्षापंक्ति कमजोर बन्दा पहिलो सेटमा भारत २६२४ ले विजयी भयो । दोस्रो सेटमा कमजोर देखिएको नेपाल २५१२ ले पछि पर्यो । तेस्रो सेटमा नेपालले २५१६ ले गुमाएको थियो । समूह चरणको पहिलो खेलमा बंगलादेशलाई ३० को सेटमा हराएको नेपाली टोलीको सेमिफाइनलमा पुग्ने सम्भावना कायम छ ।
महिला फुटबलमा स्वर्णको लक्ष्य,"पोखरा : १३औं दक्षिण एसियाली खेलकुद (साग) अन्तर्गतको महिला फुटबल प्रतियोगिता पोखरा रंगशालामा हुँदैछ। महिला फुटबल टोली यतिबेला पोखरामै अन्तिम तयारीमा व्यस्त छन्। पोखरा रंगशालामा फुटबल मैदान निर्माणको काम नसकिएकोले खेलाडीहरू पोखराको दोभिल्लास्थित सहरा क्लबको फुटबल मैदानमा नियमित अभ्यास गरिरहेका छन्। महिला फुटबल टोलीका प्रशिक्षक हरि खड्का आफ्ना खेलाडीले निकै मेहनतका साथ प्रशिक्षण गरिरहेको बताए। उनले महिला फुटबलमा यसपटक स्वर्ण पदक जित्ने लक्ष्यका साथ तयारी भइरहेको जानकारी दिए। महिला फुटबल टोली सागमा हालसम्म रजत पदकमा सीमित हुँदै आएको छ। यस पटक भने स्वर्ण पदककै लक्ष्यसहित गतिलो तयारी गरिरहेको प्रशिक्षक खड्काले बताए। गत भदौ अन्तिम साता महिला फुटबल टोली किर्गिस्तानमा भएको नादेझदा कपको फाइनलमा उज्वेकिस्तानसँग ३२ गोलले पराजित भएको थियो। त्यसअघि नेपाली टोली विराटनगरमा भएको साफ च्याम्पियनसिपको फाइनलमा भारतीय टोलीसँग पराजित भएको थियो। यसैगरी भारतको भुवनेश्वरमा भएको हिरो गोल्डकपमा पनि म्यानमारसँग फाइनलमा पराजित भएको थियो। यसपटक घरेलु मैदानमा साग हुँदैछ। हाम्रा खेलाडीले तयारी पनि निकै राम्रो गरेका छन्। त्यसैले हाम्रो लक्ष्य स्वर्ण पदक नै हो, प्रशिक्षक खड्काले भने। पोखरा रंगशालामा फुुटबल मैदान अझै तयार नभइसकेकाले घरेलु मैदानमा भने टोलीले अभ्यासको अवसर पाएको छैन। आफ्नो घरेलु मैदानमा अभ्यास गर्न नपाए पनि दर्शकको समर्थनले भने निकै फाइदा पुग्ने खड्का बताउँछन्। महिला फुटबलमा नेपाल, भारत, माल्दिभ्स र श्रीलंकाले मात्र सहभागिता जनाउँदै छन्। सबै टोलीले लिग चरणमा एकअर्कासँग खेलेपछि शीर्ष दुई टोली फाइनलमा पुग्नेछन्। शृंगारिँदै पोखरा रंगशाला १३औं दक्षिण एसियाली खेलकुद (साग) को मिति नजिकिँदै गर्दा पोखरा रंगशालालाई शृंगार्ने काम सुरु भएको छ। गण्डकी प्रदेशको राजधानी पोखरामा सागका आठवटा खेल हुनेछन्। रंगशालाको मुख्य प्रवेशद्वारदेखि नै सजावटको काम भइरहेको छ। फुटबल रंगशालामा भने हाल निर्माणकार्य भइरहेकाले त्यस वरपर सरसफाइको काम अघि बढाइएको छ। खेल नजिकिँदै गर्दा सरसफाइ र साजसज्जाको काम अघि बढाइएको जानकारी राष्ट्रिय खेलकुद परिषद् (राखेप) का सदस्य राजेश गुरुङले दिए। पोखरा रंगशालामा पूर्वाधार निर्माणकार्यको साथै रंगरोगन र फूलका बिरुवा रोप्ने काम पनि भइरहेको छ। सागका क्रममा पोखरामा आठ खेलका ६ सय ७६ जना खेलाडीले प्रतिस्पर्धा गर्नेछन्। सागका लागि चार सय चार महिला र दुई सय ७२ जना पुरुष खेलाडी पोखरा आउने जानकारी साग प्राविधिक समितिका अध्यक्ष विद्याप्रसाद मर्सानीले दिए। यसैगरी एक सय ६४ जना प्राविधिक र अफिसियल पनि पोखरा आउने छन्। पोखरामा मंसिर १६ गते विदेशी खेलाडी र पाहुनालाई स्वागत गर्ने कार्यक्रम रहेको छ। समारोह समितिअन्तर्गत रहेको झाँकी व्यवस्थापन समितिले गण्डकी प्रदेशभित्र रहेका विभिन्न जातजातिको संस्कृति झल्कने पोसाक र झाँकीसहित खेलाडी र पाहुनालाई स्वागत गरिने बताइएको छ।"
साग महिला भलिबलमा नेपालको सुखद सुरुआत,"काठमाडौं : नेपालको महिला भलिबल टोलीले १३औं दक्षिण एसियाली खेलकुद (साग) मा सुखद सुरुआत गरेको छ । सागको औपचारिक उद्घाटन हुनुभन्दा चार दिनअघि राष्ट्रिय खेलकुद परिषद् (राखेप) कभर्डहलमा सुरु भएको महिला भलिबलको उद्घाटन खेलमा नेपालले बंगलादेशलाई ३० को सोझो सेटमा हरायो । तुलनात्मक रूपमा निकै कमजोर रहेको बंगलादेशमाथि नेपालले सहज जित निकालेको थियो । पहिलो सेटमा २५९ को जित हात पारेको नेपालले दोस्रो सेटमा पनि २५९ कै नतिता निकाल्यो । तेस्रो सेटमा नेपाल २५११ ले विजयी भएको थियो । सुरुआतमा पहिलो रोजाइका खेलाडीलाई उतारेको नेपालले बंगलादेशले कमजोर प्रदर्शन गरेपछि दोस्रो सेटदेखि सबै खेलाडीलाई पालैपालो मौका दिएको थियो । बंगलादेशले नेपालको सर्भिसलगायत नेगेटिभ प्वाइन्टमा अंक लिएको थियो । खेलपछि नेपालका प्रशिक्षक जगदीश भट्टले बंगलादेशलाई कमजोर आँक्दा खेलमा केही कमजोरी भएको बताए । सागमा सुरुआती जितबाट खुसी छौं । बंगलादेश धेरै कमजोर थियो । तर पनि हामीले केही नेगेटिभ अंक दियौं । आज सबै खेलाडीले मौका पनि पाए । हामीले सागलाई बलियो तयारी गरेका छौं । सबै टोलीलाई हराउन सक्ने क्षमता खेलाडीसँग छ । एभीसी सेन्ट्रल जोनको प्रदर्शनले पनि नेपाली खेलाडीमा उत्साह बढेको छ । हाम्रो मुख्य ध्यान बिहीबार भारतसँगको खेलका लागि हुनेछ, भट्टले भने । बंगलादेशका प्रशिक्षक बोलम रसुलखानले छोटो तयारी गरेर नेपाल आएकाले खेल्न नसकेको बताए । टोलीमा भर्खर खेल्न सुरु गरेका नयाँ खेलाडी छन् । नेपालले धेरै राम्रो खेल्यो । आगामी खेलमा सुधार गर्दै जानेछौं, बोलमले भने । साग महिला भलिबलमा नेपाल समूह ए मा छ । नेपालको समूहमा भारत र बंगलादेश छन् । समूह बी मा माल्दिभ्स, श्रीलंका र पाकिस्तान रहेका छन् । बुधबारै लागि तय माल्दिभ्स र पाकिस्तानबीचको खेलमा पाकिस्तान नआएपछि माल्दिभ्सले वाकओभर पाएको छ । पुरुष भलिबलमा बंगलादेशसँग हार्यो नेपाल राखेप कभर्डहलमै बुधबार साँझ भएको पुरुषतर्फको खेलमा भने नेपालले बंगलादेशसँग ३२ सेटले पराजय बेहोर्यो । निकै प्रतिस्पर्धात्मक खेलमा उत्कृष्ट प्रदर्शन गरे पनि अन्तिम समयमा चुक्दा नेपालले २५२१, २३२५, २५१९, २४२६, १५१२ ले पराजय बेहोर्न पुग्यो । नेपाली खेलाडीले चार सेटमा उत्कृष्ट प्रदर्शन गरे पनि पाँचौं सेटमा भने कमजोर प्रदर्शन गरेको थियो । नेपाल शुक्रबार भारतको सामना गर्नेछ । सेमिफाइनलमा स्थान सुरक्षित गर्न भारतलाई हराउनै पर्ने हुन्छ ।"

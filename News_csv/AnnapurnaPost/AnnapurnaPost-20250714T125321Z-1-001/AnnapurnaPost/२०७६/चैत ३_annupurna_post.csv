शीर्षक,विवरण
रोगी र अल्छी बन्दै युवा,"म बस्ने घरअगाडि सडक पारिपट्टि तीन मिटरको दूरीमा एउटा घर छ। घरको सटरमा किराना पसलका साथै चिया पनि पकाउने गर्छन्। बेलुकी तीन बजेपछि विस्तारै युवाहरूको जमघट हुन थाल्छ। प्रत्येक दिन १० जनाभन्दा बढी युवा बेलुकी आठ बजेसम्म पसलको बाहिर चिया पिउँदै, चुरोटको धुवाँ उडाउँदै मोबाइलमा खेलिरहेका हुन्छन्। कम्तीमा चार घन्टासम्म घोप्टिएर खेलिने यस्ता खेलले उनीहरूका आँखामा प्रतिकूल असर त पुर्याउँछ नै, वरपरका घरमा बस्नेलाई चुरोटबाट निस्किएको धुवाँ र गन्धले पनि असर पारिरहेको छ। धेरैजसो युवा एकातिर विदेश हानिएका छन् भने अर्कोतिर देशमा भएका ऊर्जावान् युवाहरू बरालिइरहेका छन्। लामो समयसम्म श्रमविहीन भएर बस्दा एकातिर उनीहरूलाई रोगी र अल्छी दुवै बनाएको छ भने अर्कातिर मुलुकका लागि बोझजस्तै बनेका छन्। यी युवाका बलिया हातले माटो खोस्रेर खेतबारीमा नै सुन र डलर फलाउनुपर्ने होइन र ? तर यसरी लामो समयसम्म शून्य प्रतिफल दिने मोबाइलमा घोप्टिएर उनीहरूले आफ्नो भविष्य बिगारेका छन् नै, अमुल्य समय पनि नष्ट पारिरहेका छन्। मुलुकका लागि यो अवस्था कति घातक होला ? यसले हाम्रो मुलुकको नेतृत्व र आर्थिक अवस्थाको तस्बिर प्रस्ट देखाएको छैन र ? विश्व स्वास्थ्य संगठन (डब्लूएचओ) का अनुसार सुर्तीजन्य पदार्थ सेवन गर्नेहरूको ५० प्रतिशत मृत्युको कारण यही पदार्थ नै हो। बर्सेनि करिब ८० लाखभन्दा बढी व्यक्तिको मृत्यु धूमपानबाट हुने गरेको छ। अमेरिकास्थित फुड एन्ड ड्रग एडमिनिस्टेसनका अनुसार सेकेन्ड र थर्ड ह्यान्ड स्मोकले मानिस मात्र नभई कुकुर, बिरालो, चरा, मुसालगायत एक्वेरियमभित्र पालिएका माछालाई समेत खतरामा पार्न सक्छ। विभिन्न अध्ययनअनुसार ६० प्रतिशतभन्दा बढी बिरामीले चुरोट सेवन गर्छन्। दम, हातखुट्टाका औंला काटेर फाल्नुपर्ने बर्जर्स रोग, मुटु रोगसँगै चुरोटको सेवनले फोक्सोको क्यान्सर हुने अत्यधिक सम्भावना हुन्छ। डाक्टरका अनुसार दसवटा विभिन्न खाले फोक्सोको क्यान्सरमध्ये नौवटा धूम्रपानको कारणले हुन्छ। मादक पदार्थ सेवन गरेर सवारी साधन चलाउँदा दुर्घटना निम्तिने डर पनि त्यत्तिकै हुन्छ। चुरोट, गाजा तानेर, तास र मोबाइल खेलेर बरालिने युवाहरूसम्म उपभोक्ता अधिकार दिवसको सन्देश पुग्न सकेको छैन। महानगरीय ट्राफिक प्रहरी महाशाखाले विगत नौ वर्षमा तीन लाख २५ हजार व्यक्तिलाई मापसेमा कारबाही गरेको जनाएको छ। महाशाखाले सो अवधिमा २३ हजार पुरुष र दुई हजार एक सय महिलालाई कारबाही गरेको छ। यसैअन्तर्गत प्रहरीले २७ सय व्यक्तिलाई मापसे कारबाहीमा मुद्दासमेत चलाएको छ। हालैको एक अध्ययनले नेपालमा कूल जनसंख्याको २८ प्रतिशतले मापसे गर्ने गरेका छन्। २५ प्रतिशत नेपालीले उच्च रक्तचाप नियन्त्रण गर्ने औषधि खाइरहेका छन्। उच्च रक्तचाप हुनेका लागि मापसे गर्नु विषसमान हुन्छ। तैपनि बिहान होस वा बेलुकी सहरका गल्लीगल्लीमा मापसे गरेर हड्बडाउँदै हिँडिरहेको तथा लडिरहेको यत्रतत्र देख्न सकिन्छ। सार्वजनिक स्थान, सडक, पसल, चौतारो आदि ठाउँमा धूमपान गर्न कानुनले निषेध गरेको धेरै भइसक्यो। तर चुरोटको धुवाँ उडाउँदै यस्ता ठाउँमा निर्धक्क बस्ने, हिँडडुल गर्ने विडम्बनापूर्ण अवस्था रोकिएको छैन। पसलेहरूका छोराछारी पनि पसलमा खाने, खेल्ने र सुत्नेसम्म गरेको देखिन्छ। उनीहरूलाई आफ्ना सन्तानको भन्दा पैंसाको बढी माया लागेको देखिन्छ। यसैगरी चिया पसलहरूभित्र पनि तास खेलिरहेको देखिन्छ। सजिलै जताततै उपलब्ध हुने, चुरोट, गाँजा, मदिराजन्य पदार्थले नेपाली युवालाई कुलतमा फसाउँदै लगेको छ। स्वच्छ हावा, सफा पानी, न्यानो घाम, बाँच्ने आधार खानाका लागि मार्च १५ मा विश्वका मानिस उपभोक्ता अधिकार दिवस मनाउने गर्छन्। सन् १९६२ मा अमेरिकी राष्ट्रपति जोन एफ केनेडीले प्रथमपटक उपभोक्ता अधिकारको अवधारणा ल्याएका थिए। त्यही अवधारणाका आधारमा हरेक वर्ष यो दिवस मनाइने गरिन्छ। दिवस हरेक वर्ष मनाइन्छ। यस वर्ष पनि यो दिवस मनाइयो तर पसलमा तास र मोबाइल खेलेर तथा चुरोट, गाजा तानेर बरालिएका युवाहरूसम्म यो दिवस पुग्न सकेको छैन। सरकार त धेरै टाढा छ। यस्ता विसंगत पक्षले लाखौं युवालाई बिगारिसकेको छ भन्ने कुरा सरकारले मनन गर्न ढिला भइसकेको छ।"
पशुपतिनाथले हामी सबैको रक्षा गरून्,"मुलुकको नेतृत्वले लोकरिझाइँ तथा देखावटीलाई प्राथमिकता दिने भएकाले अन्य मुलुकभन्दा पछि मात्र हामी चनाखो हुन थालेका छौं विद्वान्हरूको मत छ सन् १६६५१६६६ मा बेलायतमा फैलिएको प्लेगको महामारीपछि महामारी परेको खण्डमा देवताले मानिसको रक्षा गर्छन् भन्ने विश्वासमा ह्रास आउन थालेको हो। अनिष्ट परेको अवस्थामा बेकसुर बालबालिकाको जीवन रक्षा हुन नसकेकाले ईश्वरप्रति मानिसहरू रुष्ट हुन थाले। त्यस कालखण्डदेखि ईश्वरको अस्तित्वमा प्रश्न उठ्न थाल्यो। हामी नेपालीमध्ये धेरै त अझै भगवान् पशुपतिनाथले मुलुकमा अनिष्ट टारिदिन्छन् भन्नेमा विश्वस्त छौं। राजामहाराजाहरूले सम्बोधनका अन्त्यमा प्रयोग गर्ने पशुपतिनाथले हामी सबैको रक्षा गरून् शब्दहरूले गणतन्त्र नेपालमा गहिरो प्रभाव पारेका छन्। शारीरिक स्वास्थ्यस्थितिका कारण सबैभन्दा बढी संक्रमणको जोखिममा रहेका प्रधानमन्त्री विनामास्क तन्दुरुस्तहरूबाट घेरिने धृष्टता गर्नुलाई भगवान् पशुपतिले तिनलाई रक्षा गर्छन् भन्ने विश्वासबाहेक अरू के हुन सक्छ ? त्यसैगरी महिनौंपूर्व संयुक्त राष्ट्रसंघीय स्वस्थ संगठन (डब्लूएचओ) ले नोवल कोरोना भाइरस संक्रमणको प्रबल सम्भावना भएका पाँच प्रमुख राष्ट्रमध्ये नेपाललाई एक ठहर गरे पनि हाम्रो सरकारलाई संक्रमणका विषयमा चिन्तित हुन समय लाग्नुको पछाडि अरू के कारण हुन सक्छ ? भाइरस सार्स कोभ २ अर्थात् कोरोना भाइरस संक्रमण १९ जसलाई छोटकरीमा कोभिड १९ नामाकरण गरिएको छ। सहजताका निमित्त यस लेखमा कोरोना भाइरस प्रयोग गरिएको छ। संक्रमणका लक्षणमध्ये प्रमुखचाहिँ सिँगान बग्ने, घाँटीमा खस्खस्याउने, खोकी, ज्वरो तथा श्वासप्रश्वासमा कठिनाइ आदि छन्। डब्लूएचओले विश्वव्यापी रूपमा द्रूत फैलिँदै गरेको कोरोना भाइरसलाई फागुन २८ मा महामारी का रूपमा घोषणा गर्यो। चैत २ सम्म आइपुग्दा कोरोना भाइरस एक लाख ६० हजार मानिसमा संक्रमण भएको जसमध्ये पाँच हजार आठ सय ३६ जनाको मृत्यु भयो। संक्रमितमध्ये १६ प्रतिशतलाई यस रोगले थला पार्ने गर्छ। अमेरिकी राष्ट्रपति ट्रम्पले आफ्ना नागरिकलाई कोरोना भाइरस फैलिनबाट रोक्ने सामथ्र्य जनस्वास्थ्य सेवालाई विश्वास मात्र दिलाएनन्, अकस्मात फागुन ३० मा कोरोना भाइरस फैलावट रोकथामका निमित्त ५० करोड डलर छुट्याउँदै देशव्यापी संकटकाल घोषणा गरे। पछिल्लो समाचारअनुसार ट्रम्पको परीक्षण गर्दा उनलाई कोरोना भाइरस संक्रमण नभएको पुष्टि भएको छ। विश्व समुदायले चीनलाई कोरोना भाइरस प्रकोपको इपिसेन्टर (केन्द्रविन्दु) मान्दै आएकोमा फागुन ३० कै दिन डब्लूएचओले इटालीलाई इपिसेन्टर राष्ट्र घोषणा गर्यो। द्रूतगतिमा विश्वव्यापी हँुदै गरेको यो भाइरस अन्य महाद्वीपमा देखा परे पनि दक्षिण अमेरिका त्यतिञ्जेल अछूत थियो। फागुन महिनाको अन्तिम दिन ब्राजिलका राष्ट्रपति कोरोना भाइरस संक्रमित भएका छन् भन्ने समाचार प्रसारण भयो। महामारीको प्रकोप न्यूनीकरण तथा रोकथामका निमित्त सम्पन्न राष्ट्रलाई जस्तो सहज विपन्न राष्ट्रलाई हुँदैन। विपन्न राष्ट्रसँग स्रोत तथा साधनको अभाव हुन्छ। सरकार उदासीन रहने हो भने जतिसुकै सम्पन्न मुलुकलाई पनि कठिन हुन्छ संक्रमण सामना गर्न। फागुन २८ मा डब्लुएचओले ११४ मुलुकमा नोवल कोरोना भाइरस फैलिएको भन्दै यसलाई महामारी घोषित गर्यो। हालसम्म यो रोगको औषधि उपचार पत्ता लाग्न सकेको छैन। अनुसन्धानहरू सफल भए भने कोरोना भाइरसविरुद्धको खोप प्राप्त हुन कम्तीमा पनि १८ महिना लाग्नेछ। चीनमा संक्रमण निर्धारण गर्ने सहज उपकरण आविष्कार भएको समाचार प्राप्त भएको छ। औषधि तथा खोप उपलब्ध नहुञ्जेल संक्रमणबाट बँच्ने उपायहरू जस्तै सरसफाइ, शारीरिक सम्पर्क परित्याग तथा संक्रमित व्यक्तिलाई एकान्तमा राख्नेमै सीमित छन्। खुला वातावरणमा पाँच दिनसम्म बाँच्न सक्ने भए पनि यो भाइरस ३० डिग्री सेल्सियसभन्दा बढी तापक्रममा निस्क्रिय हुने विश्वास गरिएको छ। तापक्रम बढ्न थालेपछि कोरोना भाइरस लोप हुन्छ भन्ने विश्वास गरिएको थियो। सुरुमा मार्च महिनाको अन्त्यपछि संक्रमण घट्ने अनुमान गरिएको भए पनि त्यसलाई धकेलेर जून महिना पुर्याइएको छ। जुन गतिले चीनबाट विश्वभर द्रूत गतिमा कोरोना भाइरस फैलिँदै छ, त्यसबाट (क) मानवबाट अर्को मानवमा सर्ने रोग कुनै एक देशको समस्या नभएर समस्त मानव जगत्को हुन्छ। (ख) विद्यमान विश्व स्वास्थ्य संरचना यस प्रकारको संक्रमणको सामना गर्न अपर्याप्त छ तथा (ग) सरकारको सक्रियतामा मात्र संक्रमण नियन्त्रण सम्भव हुन्छ। चीनपछि सबैभन्दा संक्रमण भएको इटाली तथा अमेरिकाको विद्यमान अवस्थाले सम्पन्न मुलुकहरूकै स्थापित पूर्वाधार कोरोना भाइरस फैलावट रोकथामका निमित्त अपर्याप्त ठहरिएका छन्। स्वास्थ्यकर्मीको अभाव मात्र होइन; कोरोना भाइरस संक्रमण भएको ठहर गर्ने उपकरणहरूको चरम अभाव भएको छ। कोरोना भाइरस फैलावटको प्रभावकारी नियन्त्रणका निमित्त प्रायः राष्ट्रले दुई प्रकारको रणनीति अख्तियार गरेका छन्। प्रथमतः आन्तरिक रूपमा संक्रमण फैलिन नदिन नागरिकलाई सहभागी तुल्याउने। उनीहरूलाई सजग तुल्याएर संक्रमणबाट बच्न नितान्त आवश्यक तौरतरिका अपनाउँदै जीवनशैलीमा परिवर्तन गर्न प्रेरित गर्ने। संक्रमित बिरामीलाई अलग राखेर रोग फैलिनबाट रोक्ने प्रयत्न गर्ने। दोस्रो विदेशबाट मुलुकमा कोरोना भाइरसलाई प्रवेश गर्न नदिने। आन्तरिक नियन्त्रण प्रक्रियाका साथै ढिलोचाँडो सबै मुलुकले कोरोना भाइरसको आयात हुने सम्भावनामा बन्देज लगाउन थालिसकेका छन्। हाम्रो अवस्था प्राप्त सूचनाअनुसार एकजना मात्र संक्रमित भेटिएको तथा बिरामी पनि निको भएर सहिद शुक्रराज ट्रपिकल तथा सरुवा रोग अस्पताल टेकुबाट सकुशल आफ्नो घर फर्किसकेका छन्। वुहानमा असहाय अवस्थामा रहेका १७५ नेपालीलाई सरकारले उद्धार गरेर खरिपाटीमा ल्याई दुई हप्तासम्म एकान्तवासमा राख्यो। अन्त्यमा परीक्षण गर्दा कोही पनि संक्रमित भएको पाइएन। यो आलेख तयार गरुञ्जेल हामीकहाँ दर्जनभन्दा कम बिरामी संक्रमित नभएको पुष्टि भएपछि घर फर्किएका छन्। देशको प्रयोगशालामा परीक्षण गरेर संक्रमण नेगेटिभ भएको कतिपय स्याम्पललाई हङकङ पठाएको तथा त्यहाँबाट प्राप्त प्रतिवेदन पनि नेपालीसँगै मिल्दोजुल्दो भएको समाचार छ। उपलब्ध प्रयोगशालाको क्षमता विश्वसनीयतामा शका गर्नुपर्ने देखिँदैन। उत्तर छिमेकी राष्ट्र संक्रमणको केन्द्रविन्दु हुँदा तथा दक्षिण छिमेकी मुलुकमा संक्रमण फैलिँदा (७५ संक्रामक भएको तीमध्ये एकको मृत्यु) हामीकहाँ केवल एक व्यक्ति मात्र संक्रमित हुनु सुखद संयोग नै मान्नुपर्छ। फागुनको आखिरी हप्तादेखि त्यसपूर्व उदासीन रहेको सरकार सक्रिय हुन थालेको संकेत पाइएको छ। सरकारको सक्रियता बढ्नुको कारणमध्ये (क) संसद्मा माननीय गगनकुमार थापाको सरकारविरुद्ध चेतावनीसहितको संकल्प प्रस्ताव, (ख) सोही दिन विश्व बैंकले (साढे तीन अर्ब रुपैयाँ) कोरोना भाइरस रोकथाम तथा असर न्यूनीकरणका लागि अनुदान सहयोग, (ग) विश्वव्यापी रूपमा संक्रमण फैलिँदै गर्दा हाई प्रोफाइल व्यक्तिहरू जस्तै क्यानडाका प्रधानमन्त्रीकी श्रीमती, हलिउडका अभिनेता टम ह्यांक, अस्ट्रेलियाका गृहमन्त्री, थुप्रै चर्चित खेलाडी संक्रमित भएको समाचार प्रसारण अथवा (घ) उल्लिखित तिनै कारणको सम्मि श्रण हुन सक्छ। उपप्रधानमन्त्रीको नेतृत्वमा भएको सर्वदलीय बैठक, उपप्रधानमन्त्रीकै संयोजकत्वमा रहेको उचस्तरीय समन्वय समिति क्रियाशील हुनु, समितिले उन्नाईसबँुदे विज्ञप्ति जारी गरेर मुलुकमा संक्रमणका चुनौती सम्बोधन गर्ने रणनीति घोषणा, स्वास्थ्य मन्त्रालयको भएका सुविधा उपयोग गर्ने निर्णय, सेना परिचालन गरेर सेनामातहत रहेको सुविधा उपयोगदेखि चीनले अपनाएको कडा अनुशासन जस्तै संक्रमित व्यक्ति मात्र होइन; भूभागलाई नै एकान्तवासमा राख्ने रणनीति अपनाएर कोरोना भाइरस फैलावट नियन्त्रण गर्ने गरी सरकारले सक्रियता बढाएको विषयलाई द्योतक मान्न सकिन्छ। विश्वमा कोरोना भाइरसको संक्रमण रोक्न निजी क्षेत्र पनि धमाधम सहयोग गर्न अघि सर्दैछ। बिल तथा मेलिन्डा फाउन्डेसनले १० करोड डलर, औषधि उत्पादक कम्पनी बेलकमले पाँच करोड डलर तथा मास्टर कार्ड कम्पनीले २५ करोड डलर सहयोग उपलब्ध गर्ने घोषणा गरेका छन्। यस्ता सहयोगले परीक्षण उपकरण खरिद, खोप तथा औषधिसम्बन्धी अनुसन्धान कार्य तथा जनचेतना बढाउन सहयोग गर्नेछ। हाम्रो परिप्रेक्ष्यमा भने निजी क्षेत्र र खासगरी द्रव्यपिचास का उपाधि पाएका अस्पताल मालिक अझैसम्म चीर निद्रामै छन्। उनीहरूमध्ये कोही अघि बढेर राष्ट्रले भोग्नुपर्ने अनिष्टको प्रभाव रोकथाम तथा न्यूनीकरणका निमित्त आफूले पुर्याउन सक्ने योगदानका विषयमा मौनधारण गरिरहेको अवस्था छ। त्यसो त निजी क्षेत्रको उद्देश्य मुनाफा कमाउने हो। संक्रमणको अवस्थामा उद्धार व्यक्ति तथा संस्थाले मानवीय संवेदनशीलता प्रदर्शन गर्दै सहयोगका हात बढाउन सक्छन्। तर तिनीहरू महामारीको चुनौती सामनाका निमित्त आवश्यक स्रोत तथा साधन जुटाउने क्षमता राख्दैनन्। सरकारले जस्तो प्रभावकारी भूमिका निजी क्षेत्रले खेल्ने कल्पना गर्न पनि कठिन हुन्छ। त्यसैगरी महामारीको प्रकोप न्यूनीकरण तथा रोकथामका निमित्त सम्पन्न राष्ट्रलाई जस्तो सहज विपन्न राष्ट्रलाई हुँदैन। विपन्न राष्ट्रसँग स्रोत तथा साधनको अभाव हुन्छ। सरकार उदासीन रहने हो भने जतिसुकै सम्पन्न मुलुकलाई पनि कठिन हुन्छ संक्रमण सामना गर्न। त्यसैगरी प्रकोप सामना गर्न पूर्वतयारीमा जुट्ने सरकारहरूलाई जस्तो लोकरिझाइँकेन्द्रित सरकारहरू प्रभावकारी हुन सक्दैनन्। उदाहरणकै रूपमा प्रस्तुत गर्ने हो भने सिंगापुर तथा दक्षिण कोरियाका सरकारहरू कोरोना भाइरस संक्रमण नियन्त्रणमा सफल हुँदैछन्। चीनले प्रदर्शन गरेको प्रकोप रोक्ने दक्षता अन्य मुलुकले गर्न सक्दैन किनकि त्यहाँको सरकारले अपनाएको कडीकडाउ तथा अनुशासन लोकतान्त्रिक मुलुकमा कल्पनासम्म गर्न कठिन हुन्छ। कोरोना भाइरस संक्रमणको सबालमा आफ्नो राष्ट्रको अवस्था नियाल्दा जोकोहीलाई पनि अत्यास लाग्ने अवस्था छ। हामीसँग स्रोत र साधनको मात्र अभाव होइन; त्योभन्दा पनि इच्छाशक्तिको चरम अभाव छ। नेतृत्वले लोकरिझाइँ तथा देखावटीलाई प्राथमिकता दिने भएकाले अन्य मुलुकभन्दा पछि मात्र हामी चनाखो हुन थालेका छौं। आशा गरौं सरकारले पाएको अंग्रेजीमा भनिने टु लिटिल टु लेट कार्यहरूको छुटलाई पशुपतिले माफ दिँदै हामी सबैको कल्याण गर्नेछन्।"
अन्योलमा टोकियो ओलम्पिक,"टोकियो : विश्वब्यापी रुपमा फैलिएको कोरोना भाइरसको त्रासका कारण जापानको टोकियोमा जुलाई २४ देखि अगस्ट ९ तारिखसम्म आयोजना हुने विश्व खेलकुदको महाकुम्भ ओलम्पिक पनि अन्योलमा परेको छ। जापानले भने समयमै ओलम्पिक आयोजना गर्ने दाबी गरेको छ। जापानका प्रधानमन्त्री सिन्जो आबेले समयमै ओलम्पिक गर्न जापान तयार रहेको बताएका छन्। कोरोना भाइरसका कारण ओलम्पिक सारिनु पर्ने कारण छैन। कोरोनाको संक्रमणबाट जोगिने विषयमा हामी सचेत छौं, आबेले भनेका छन्। आबेले ओलम्पिक खेलकुदको अन्तिम टुंगो भने अन्तर्राष्ट्रिय ओलम्पिक कमिटी (आईओसी) ले लगाउने पनि बताए। कोरोना भाइरसको कारण हाल विश्वभर खेलकुद प्रतियोगिता प्रभावित भएको छ। अन्तर्राष्ट्रिय ठूला खेलकुद प्रतियोगिताहरू धमाधम रोकिएका छन्। ओलम्पिक आयोजनाका लागि जापानले ठूलो धनराशि खर्च गरिसकेको र तयारी झन्डै अन्तिम चरणमा पुगेकाले प्रधानमन्त्री आबेको यस्तो धारणा आएको हो। जापानले ओलम्पिकका लागि १३५ ट्रिलियन जापानी येन खर्च गरिसकेको छ। टोकियो ओलम्पिक समयमै आयोजना गर्ने कि नगर्ने भन्ने विषयमा आईओसीले भने निर्णय गरिसकेको छैन। जापानी प्रधानमन्त्रीले ओलम्पिक हुने दाबी गरिरहँदा आईओसीका सदस्य डिक पाउन्डले भने यही अवस्थामा ओलम्पिक हुन नसक्ने बताएका छन्। उनले स्वास्थलाई ख्यालगरी आईओसी यसमा सचेत हुनुपर्ने पनि बताए। ओलम्पिकलाई लक्षित गरी गरिएको तयारीलाई कतिपय देशले भने स्थगित गरिसकेका छन्। यसअघि ग्रिसबाट मार्च १३ गते सुरु गर्न लागिएको ओलम्पिक टर्च र्याली कोरोनाकै कारण स्थगित गरिएको थियो। जापानले ओलम्पिक टर्च र्यालीको कार्यक्रमसमेत मार्च २६ का लागि तय गरेको छ। टोकियोका गभर्नर युरिको कोइकेले टर्च र्याली जापानभित्रै गरिने बताए। अमेरिकाले ओलम्पिक खेलको तयारी यसअघि नै रोकिसकेको छ। टोकियो ओलम्पिकमा ३३ वटा खेल समावेश गर्ने निर्णय भइसकेको छ। जसका लागि दुई सय ६ देशका ११ हजार ९१ खेलाडीको सहभागिता रहने बताइएको छ। नेपालका १५ खेलाडी सिफारिस नेपाल ओलम्पिक कमिटी (एनओसी) ले टोकियो ओलम्पिकमा नेपालबाट नौ खेलमा १५ जना खेलाडीलाई वाइल्ड कार्डका लागि प्रस्ताव गरेको छ। वाइल्ड कार्डमार्फत दुई खेलमा तीन जना खेलाडीको सहभागिता भने पक्का भइसकेको छ। यसपटक पौडीमा दुई जना र एथलेटिक्समा एक जनाको सहभागिता पक्का भएको हो। पौडीको महिलामा गौरिका सिंह र पुरुषमा एलेक्स शाहले प्रतिस्पर्धा गर्नेछन्। एथलेटिक्समा यसपटक म्याराथनमा सहभागिता जनाउने एनओसीको तयारी छ। त्यसबाहेक वाइल्ड कार्डका लागि आईओसीमा कराँते, आर्चरी, तेक्वान्दो, सुटिङ, भारोत्तोलन, पौडी र जुडोका १२ जना खेलाडीको नाम पठाइएको एनओसीले जनाएको छ। ओलम्पिक छनोटका लागि नेपालका दुई जना बक्सिङ खेलाडीले हालै जोर्डनमा भएको एसियाओसियाना क्षेत्रको छनोट खेलमा भाग लिएका थिए। पुरुष ६३ केजीमा सनिल शाही र महिला ५७ केजीमा मीनु गुरुङले भाग लिए पनि छनोट हुन सकेनन्। यी दुवै खेलाडी १३औं दक्षिण एसियाली खेलकुद (साग) का स्वर्ण विजेता हुन्।"

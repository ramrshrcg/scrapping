शीर्षक,विवरण
समृद्धिको सूत्र सबैतिर सुशासन,"स्वस्थ नागरिक भएमा राष्ट्र सबल हुन्छ। अस्वस्थ नागरिकले राष्ट्रलाई चाहेर पनि योगदान गर्न सक्दैन। स्वस्थ नागरिकले नै सुन्दर मुलुकको परिकल्पना गर्न सक्छ। मुलुकमा समृद्धि हासिल हुन्छ। त्यसैले मुलुकमा सुशासन र समृद्धिका लागि स्वस्थ नागरिक पहिलो सर्त हो। संविधानले प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हकको व्यवस्था गरेको छ। त्यस्तै स्वास्थ्य सेवामा समान पहुँच प्राप्त हुने विषयलाई मौलिक हकका रूपमा प्रत्याभूत गरेको छ। नागरिकलाई स्वस्थ बनाउन राज्यले लगानी अभिवृद्धि गर्ने, गुणस्तरीय, सहज र सुलभ स्वास्थ्य सेवामा समान पहुँच सुनिश्चित गर्दै जनताको जीवनलाई स्वस्थ बनाउनुपर्ने दायित्व पनि संविधानबाटै निर्देशित छ। समृद्ध मुलुक र सुखी नागरिकका लागि मुलुकमा सुशासन आवश्यक पर्छ। सुशासन बहुआयामिक पक्ष हो। यो कुनै क्षेत्रविशेष वा व्यक्तिविशेषको हुँदैन। हरेक क्षेत्रमा सुशासन कायम भएजस्तै चिकित्सा शिक्षा र सेवामा पनि सुशासन भएमा नागरिक स्वस्थ र सबल हुन सक्छ। मेडिकल सुशासन भन्नेबित्तिकै चिकित्सा शिक्षा र उपचार सेवामा बढी केन्द्रित हुन सकिन्छ। कुनै पनि मुलुक विकसित र अल्पविकसित हुनुको कारणलाई सुशासनसँग जोडेर हेरिन्छ। सुशासन भएको मुलुकले विकसित हुन पुग्छ। कुशासनले मुलुकलाई गरिबीतर्फ धकेल्छ। जनतामा निराशा बढाउँछ। समता र समावेशिता सहकार्य, सहअस्त्विका साथ स्वस्थ सामाजिक सम्बन्ध स्थापना गर्नका लागि समता र समावेशिताको महत्व रहेको हुन्छ। त्यसैले मेडिकल सुशासनका सन्दर्भमा व्याख्या गर्दा चिकित्सा शिक्षा र स्वास्थ्योपचार सेवा प्रवाहमा समता र समावेशी हुनुपर्छ। स्वास्थ्य सेवा प्रवाह गर्ने संरचना मुलुकभर समता र समावेशीका आधारमा निर्माण गरिनुपर्छ। चेतना प्रवाह गर्नेदेखि स्वास्थ्योपचारका सम्बन्धमा पनि समतामूलक हुनुपर्छ। सबै क्षेत्र, वर्ण, जात, लिंग र धर्मका वर्गलाई समावेश गर्नुपर्छ। समन्वय र सहकार्य जनशक्ति दक्ष भएमा सेवा प्रवाहमा गुणस्तरीयता कायम हुन्छ। चिकित्सा शिक्षा सबैको पहुँचमा हुनुपर्छ। गुणस्तरीय शिक्षा दिनुपर्छ। समतामूलक हुनुपर्छ। यी पाटोलाई ध्यान दिने हो भने चिकित्सा शिक्षा गुणस्तरीय हुन्छ। चिकित्सा शिक्षा गुणस्तरीय नभए उपचार सेवा प्रभावकारी हुन सक्दैन। जनशक्ति दक्ष हुन आवश्यक छ। सुशासन बहुआयामिक पक्ष हो। नीतिनिर्माता, नियमनकारी निकाय, शैक्षिक संघसंस्था, स्वास्थ्य संस्थासँगै हरेक व्यक्ति इमानदार हुनुपर्छ। नेपालमा शिक्षा र स्वास्थ्य हेर्ने निकाय फरकफरक छन्। शिक्षा तथा विज्ञान प्रविधि मन्त्रालयले चिकित्सा शिक्षा र स्वास्थ्य तथा जनसंख्या मन्त्रालयले उपचार सेवालाई हेर्ने तालुकदार निकाय हुन्। यी निकायबीच समन्वय र सहकार्य हुन सकेको छैन। स्वास्थ्य सेवालाई गुणस्तरीय बनाउन कस्तो शिक्षा चाहिन्छ ? कति जनशक्ति आवश्यक पर्छ भन्ने विषयमा पर्याप्त अध्ययनअनुसन्धान हुन सकेको छैन। पाठ्यक्रम मेरुदण्ड हो। के पढ्ने ? किन पढ्ने ? कसरी पढ्ने ? के सिक्ने ? कसरी सिक्ने ? यसको मूल्यांकन हुनुपर्छ। पाठयक्रम समयसापेक्ष हुनुपर्छ। त्यसैले मानव संसासन व्यवस्थापनमा ध्यान दिनुपर्छ। जनशक्ति योग्य एवं दक्ष हुनुपर्छ। स्तरहीन जनशक्ति हुनुभन्दा नभएको राम्रो हो। सुशासन एउटा प्यारामिटर मात्र होइन, स्तरीय जनशक्ति पनि सुशासनका लागि अत्यावश्यक पक्ष हो। जवाफदेहिता उपचारका लागि स्वास्थ्य संस्थामा गएका बिरामी स्वास्थ्यकर्मी वा आवश्यक उपकरणको अभावमा फकर्नुपर्ने अवस्था आउनु हुँदैन। बिरामी उपचार नपाएर फर्केको अवस्था छ भने यसको जवाफदेहिता कसले लिने ? सरकारका हरेक पक्ष जवाफदेही हुनुपर्छ। सेवा पाउनु सेवाग्राहीको मौलिक अधिकार हो। सेवा पुर्याउनु स्वास्थ्यकर्मीको कर्तव्य हो। अधिकार र कर्तव्यलाई बुझ्नुपर्छ। सरल र सुलभ तरिकाले जुनसुकै सेवा पुर्याउनुपर्छ। पारदर्शिता सुशासनको महत्वपूर्ण अवयवमा पारदर्शिता पनि पर्छ। चिकित्सा शिक्षामा लिइने शुल्कमा पारदर्शिता नभएको विषय बेलाबेलामा उठ्ने गर्छ। राष्ट्रिय सतर्कता केन्द्रको रिपोर्टमा समेत शुल्कमा पारदर्शिता नभएको कुरा उल्लेख छ। पारदर्शिता नहुनुको कारण के हो ? यसको विभिन्न आयामबाट हेर्नुपर्ने हुन्छ। चिकित्सा शिक्षा शुल्क वैज्ञानिक छ कि छैन ? चिकित्सा शिक्षा आयोगले सबै सरोकारवालाको गुनासो सुनेर शुल्क निर्धारण गर्न सक्छ। सुशासनमा इमानदारी पनि पर्छ। व्यक्ति, संस्था पनि इमानदार हुनुपर्छ। गुणस्तरीय शिक्षा प्रवाह र दक्ष जनशक्ति उत्पादनमा इमानदारी हुनुपर्छ। गुणस्तरमा कम्प्रोमाइज गर्नु कुशासन हो। राजस्व छली गर्नु कुशासन हो। चिकित्सा शिक्षामा र उपचार सेवामा तुलनात्मक रूपमा सुधार आएको छ। चिकित्सा शिक्षामा मेरिट बेसिसमा भर्ना हुने संयन्त्र विकास भएको छ। आगामी वर्षदेखि चिकित्सा शिक्षा आयोगले जाँच लिन्छ। संयन्त्रको विकास भएको छ। संविधानमा गरिएको व्यवस्थाअनुसार मेरिट बेसिस समावेशी र समतामूलक हुन्छ। यसले पारदर्शिता कायम गराएको छ। शुल्कका विषयमा पनि पारदर्शिता भएपछि सुशासन कायम हुन्छ। राज्यको हरेक संयन्त्र सेवाग्राही मैत्री हुनुपर्छ। सबैले कानुनको पालना गर्नुपर्छ। कानुनको शासन नै सुशासन हो। चिकित्सा शिक्षा र सेवामा पनि विभिन्न आन्दोलन भए। ती आन्दोलनले सुशासन कायम गर्नमा सहयोग पुर्याएको छ। सुशासन बहुआयामिक पक्ष हो। नीतिनिर्माता, नियमनकारी निकाय, शैक्षिक संघसंस्था, स्वास्थ्य संस्थासँगै हरेक व्यक्ति इमानदार हुनुपर्छ। सुशासनका आधारमा जीवनशैली चल्नुपर्छ। सुशासन अवलम्बन नगर्दा कुशासन मौलाउँछ। सुशासन कायम गर्न संयन्त्रको विकास गर्नुपर्छ। संरचनागत र प्रवृत्तिगत पक्षमा सुधार ल्याउनुपर्छ। व्यवस्थापकीय सुधार गर्नुपर्छ। यसरी सुधारात्मक सोचका साथ सबै क्षेत्रमा सुशासन कायम भएको अवस्थामा मुलुकले समृद्धि हासिल गर्नेमा दुईमत छैन। (चिकित्साशास्त्र अध्ययन संस्थानका डिन प्राडा जगदीश अग्रवालसँग अन्नपूर्णकर्मी दिनेश गौतमले गरेको कुराकानीमा आधारित)"
प्रशासनमा सिर्जनशीलता,"सरकार सार्वजनिक सेवाप्रवाहको अपरिहार्य अंग हो। जनताप्रति प्रवाह गर्नुपर्ने सेवासुविधा सरकारले आफ्नो प्रशासनिक संयन्त्रको परिचालनबाट गर्नेे गर्छ। यसैले प्रशासनिक संयन्त्रलाई सार्वजनिक प्रशासनको नामले चिन्ने गरिन्छ। सरकारी सेवासुविधा प्रवाहका मूलभूत स्थायी संयन्त्र तथा जनआकांक्षा नीतिनिर्माणका लागि जनताबाट पृष्ठपोषण प्राप्त गरी सरकारसमक्ष पुर्याइदिने संवाहकका रूपमा सार्वजनिक प्रशासनको भूमिका महत्वपूर्ण रहने गर्छ। सरकारको भूमिका मूलतः लोककल्याणकारी राज्यको सिद्धान्तमा आधारित हुने भएकाले सेवाप्रवाहका उपरोक्त आधारशिलाअनुरूपको सेवाप्रवाहका संयन्त्र आवश्यक पर्ने गर्छ। राज्य र जनताबीचको सम्बन्धको अभिव्यक्ति हुने प्रमुख माध्यम सार्वजनिक सेवा हो। त्यसैले सार्वजनिक सेवाको सर्वसुलभता राज्यको प्रमुख दायित्व हो। राज्यको यसै विशिष्ट दायित्वका आधारमा राज्य र जनताको सम्बन्ध स्थापित भएको हुन्छ। यसर्थ सार्वजनिक सेवाप्रवाह राज्य र जनताबीच भेट हुने संगमस्थल हो। यसै सम्बन्धको कारणले राज्यको पहिलो दायित्व सेवाप्रवाहको प्रभावकारिता अभिवृद्धि गर्नु रहेको हुन्छ। सेवाप्रवाहको प्रभावकारिताको स्तरले सरकारको लोकप्रियताको स्तर निर्धारण गर्ने गर्छ। सार्वजनिक सेवाप्रवाहमा दक्षता र प्रभावकारिताको स्तरले सुशासनको सही अवस्थाको चित्रण गरेको हुन्छ। निष्पक्षता, तटस्थता, सदाचारिता, पारदर्शिता सार्वजनिक प्रशासनका मूलभूत न्यूनतम विशेषता हुन्। यी विशेषताको सक्षम उपस्थितिले नै सक्षम प्रशासनको कल्पना गर्न सकिन्छ र यी विशेषताको न्यून उपस्थिति वा क्षयीकरणले प्रशासन मात्र होइन; समग्र शासकीय संयन्त्र नै व्यापक आलोचनाको पात्र बन्न पुग्छ। यसले प्रशासन शासकीय संरचना र सरकार (राज्य संयन्त्र) प्रति जनताको अपनत्वबोध समाप्त हुन जाने खतरा बढ्छ। शासन प्रणालीमा प्रजातन्त्रीकरण वर्तमान समयको अपरिहार्य र आवश्यकीय पक्ष हो। प्रजातन्त्रको दिगोपना र यसको वास्तविक उपयोगका लागि पारदर्शी सरकारी संयन्त्र र सुसूचित नागरिकको उपस्थिति न्यूनतम आवश्यकताभित्र पर्छ। सुसूचित नागरिकको उपस्थितिले सरकारी कामकारबाहीमा प्रभावकारिता ल्याउने, भ्रष्टाचार न्यूनीकरण हुने, जनउत्तरदायी सरकार स्थापनाको मार्गप्रशस्त भई सुशासनको अवधारणाले मूर्तरूप पाउने गर्छ। पारदर्शिताको अभिवृद्धिले सरकार जनउत्तरदायी बन्न र प्रजातान्त्रिक विधिको परिपालनामा सहयोग पुग्ने मात्र होइन; सर्वसाधारण तहमा समेत सबलीकरण हुन गई समग्र शासन प्रणालीमा जनताको सहभागिता र अपनत्व निर्माणमा समेत सहयोग पुग्न जान्छ। सुशासनका विभिन्न अवयवका साथसाथै सदाचारयुक्तताजस्ता विशेषताले युक्त सार्वजनिक प्रशासन संघीय शासन प्रणालीको सामयिक आवश्यकता हो। विश्वव्यापीकरण, शिक्षा, सूचना र प्रविधिको तीव्र विकासले जनआकांक्षाको तह पनि उच्चरूपमा बढेको छ। यस सन्दर्भमा सार्वजनिक प्रशासनको कार्यक्षमता, प्रभावकारिता र सबल उपस्थिति सार्वजनिक मामिला व्यवस्थापनमा अनिवार्य सर्त हो। यी भिन्न परिवेशमा आफूलाई अनुकूलित गराउँदै जान र संघीय शासन प्रणालीलाई सुदृढ र मजबुत, जनमैत्रीय बनाउन सिर्जनशील, व्यावसायिक र सदाचारयुक्त सार्वजनिक प्रशासन सामयिक आवश्यकता हो। संघीय शासन प्रणालीले विविधताको सुव्यवस्थापन गरी परिणाम दिन सक्नुपर्छ। विविधताको सुव्यवस्थापनका लागि सुशासनका विभिन्न अवयवका साथसाथै सिर्जनशीलता, व्यावसायिकता र सदाचारयुक्तताजस्ता विशेषताले युक्त सार्वजनिक प्रशासन संघीय शासन प्रणालीको सामयिक आवश्यकता हो। सार्वजनिक निकायका कर्मचारी आचरण र सदाचारयुक्त हुनुपर्छ भन्ने विषय प्रजातान्त्रिक शासन प्रणालीको मूलभूत मान्यता हो। प्रजातान्त्रिक शासन प्रणालीमा शासकीय सहकर्ता धेरै हुने र यिनीहरू जनसरोकार वा राष्ट्रिय सरोकारका क्षेत्रमा कार्यरत रहने हुनाले सार्वजनिक सरोकारसार्वजनिक मामिलामा संलग्न रहने सबै संगठित निकायका पदाधिकारीसदस्य सदाचारयुक्त हुनुपर्छ। सार्वजनिक प्रशासकहरूको कार्यशैली सेवाभाव, निष्पक्षता, स्वच्छता, स्वर्थरहितता, इमानदारी, सदाचारिता, कार्यकुशलता, जिम्मेवारिता, पारदर्शिता, उत्तरदायित्व, समानता र समता, आदरभाव न्यायिकता आदिबाट अभिप्रेरित हुनुपर्ने विषय अपेक्षित आचरणको दायराभित्र पर्नेछन्। सदाचारिताको प्रवद्र्धनबाट मात्र सुशासनको प्रत्याभूति हुन सक्छ। देश संघीय शासन प्रणालीमा गइसकेको सन्दर्भमा एकात्मक राज्य प्रणालीको अवस्थाको तुलनामा अब हामीसँग शासकीय सहकर्ताको पनि बढोत्तरी भएको छ। हिजो जनता केन्द्रबाट आचरणको अपेक्षा गर्थे। अब आफ्नै आँगनअगाडि रहेको सरकार र पदाधिकारीबाट सदाचारको अपेक्षा गर्छन्। अब असल सार्वजनिक चरित्र प्रदर्शन गर्नुपर्ने व्यक्तिप्रति थप जनदबाब सिर्जना भएको छ। हामीले अँगालेको शासन प्रणालीको कारणले सार्वजनिक पदाधिकारी सदाचारयुक्त बन्नुपर्ने बाध्यता सिर्जना गराएको छ। समाज सार्वजनिक सरोकारवालाहरूको अन्तरसम्बन्धको सम्मि श्रण हो। यी सरोकारवालाका बीचमा धेरै आवश्यकता रहेका हुन्छन्। आवश्यकताको सम्बोधनका आधारमै सरोकारवालाहरूको सम्बन्धको निर्धारण हुने गर्छ। सामाजिक आवश्यकताको माग र आपूर्तिमा धेरै सरोकारवालाको उपस्थिति र सहकार्यले एउटा अन्तरसम्बन्ध स्थापित गरेको हुन्छ र सबै सरोकारवालाको सुमधुर सम्बन्धले सार्वजनिक मामिला व्यवस्थापनलाई प्रभावकारी बनाइदिन्छ। जनता, नागरिक समाज, सामुदायिक संस्थाहरू, निजी क्षेत्र, व्यापारिक र व्यावसायिक समुदाय सार्वजनिक मामिलाका सरोकारवाला हुन्। यी सरोकारवाला भिन्नभिन्न परिस्थितिमा भिन्नभिन्न भूमिकामा देखिने गर्छन्। यस्तो भूमिका कहिले मागपक्ष, कहिले मध्यस्थ पक्ष र कहिले आपूर्ति पक्षका रूपमा रहने गर्छ। सामान्यतया सरकारबाहेकका सरोकारवालालाई मागपक्ष र सरकारलाई आपूर्ति पक्षका रूपमा बुझिने गरेको भए पनि नीति कार्यान्वयनमा जनअपनत्व कायम हुने पक्षमा सरकार मागपक्षका रूपमा रहने गर्छ। साथै सरोकारवालाका बीचमा सद्भाव र समन्वय कायम गर्ने तथा नीतिको सकारात्मक बहसपैरवी र कार्यान्वयनमा सरकारबाहेकका पक्षहरू मध्यस्थ र आपूर्तिकर्ताका रूपमा रहने गर्छ। सरकारको भूमिका मा पक्ष वा आपूर्ति पक्ष जुन कित्तामा रहे पनि समन्वयकारी र कानुन प्रयोगको एक मात्र अधिकारयुक्त सरोकारवालाको हैसियतले सरकार वा यसको सेवाप्रवाहको वैधानिक संयन्त्र सार्वजनिक प्रशासन प्रक्रियामुखी, परम्परागत, लोसे भयो भने अन्य सरोकारवालाको उपस्थिति पनि स्वभावतः प्रभावकारी बन्न सक्दैन। यसर्थ अबको सार्वजनिक प्रशासन सिर्जनशील हुन आवश्यक छ। यसका लागि प्रविधिमैत्रीय जनशक्ति, प्रक्रिया र परिणामका बीचमा सामञ्जस्य कायम राख्ने, सहकार्यको संस्कृति, छलफल अन्तरक्रिया आदिका माध्यमबाट प्राप्त पृष्ठपोषणका आधारमा कार्य गर्ने संस्कृति विकास गर्नु आवश्यक हुन्छ। व्यावसायिकता सार्वजनिक प्रशासनको त्यो चरित्र हो, जसले कम साधनस्रोतको अत्यधिक उपयोग गरी उत्पादकत्वमा वृद्धि ल्याउने सामथ्र्य राख्छ। यस अर्थमा व्यावसायिक प्रशासन राज्यका अमूल्य निधि हुन्। साधनस्रोतको उपयोगमा मितव्ययिता, प्राप्त समयको भरपूर उपयोग र निर्धारित समायावधिभित्र गुणस्तरयुक्त सेवा दिन सक्नु व्यावसायिक प्रशासनको गुण हो। आफ्नो कामप्रति पूर्ण प्रतिबद्ध, लगावयुक्त, नैतिकता, निष्ठा, इमानदारिता, विश्वास र लक्ष्यप्रति प्रतिबद्ध जनशक्तिले नै व्यावसायिक प्रशासनको प्रत्याभूति दिन सक्छन्। संघीय शासन प्रणाली उच्चतम् प्रजातान्त्रिक परिपाटीयुक्त प्रणाली हो। देशमा संघीय संरचनाअन्तर्गतका तीन तहका सरकारका बीचमा सहकार्य, समन्वय र सहअस्तित्वका तीन आधारस्तम्भ राजनीतिक संरचनाका बीचका प्रभावकारी सम्बन्धसेतुका रूपमा रहेका छन्। उपरोक्त सम्बन्ध सेतुको प्रभावकारी कार्यान्वयन गर्न र यसको वास्तविक अनुभूति सर्वत्र गराउन संघीय शासन प्रणालीअन्तर्गतको सार्वजनिक प्रशासन यसै अर्थमा अझै व्यावसायिक, प्रभावकारी, पारदर्शी, परिणाममुखी हुन आवश्यक हुन्छ। देशमा तीव्रगतिमा भएको राजनीतिक परिवर्तनलाई संस्थागत गर्न र यस्ता परिवर्तनलाई परिणाममुखी बनाउन संघीय प्रशासनिक संरचनामा सार्वजनिक प्रशासक सिर्जनशील, सार्वजनिक भूमिकामा सदाचारयुक्त तथा प्रक्रिया, उत्पादकत्व र परिणामका दृष्टिले व्यावसायिक हुन आवश्यक छ।"
विद्युतमा चिनियाँ छाया,"नेपालको बिजुली चीन चाहन्छ कि चाहँदैन थाहा छैन तर यहाँका नेताहरूको चीनमोह उदेकलाग्दो छ नेपालका ऊर्जामन्त्री वर्षमान पुनले भारतीय समकक्षी सञ्जीवनन्दन सहायसँग नेपालका बिजुली लिइदिनुपर्यो भनेर अनुनयविनय गरे। अरुण तेस्रोको प्रगतिबारे जानकारी हासिल गर्न गत मंगलबार नेपाल आएका सहायसँग भएको भेटमा ऊर्जामन्त्री पुनले लगानी पनि गरिदिनुपर्यो भन्ने अर्काे बिन्ती पनि गरे। मन्त्री पुनले यसो भनिरहँदा उनी आफैंले गरेका कामको आत्मचिन्तन भने नगरेको देखियो। के गर्यो भने भारतले नेपालको बिजुली किन्छ ? कस्तो नीति तथा रणनीति बनायो भने नेपालको जलविद्युत्मा भारतीय लगानी आउँछ ? यी दुई अहम् सवालमा ऊर्जा मन्त्रालय पक्कै पनि बेखबर छैन। तर भारतीय लगानी आकर्षित गर्न र यहाँको उत्पादित बिजुली निकासी गर्न सरकारले गर्नुपर्ने काम नगरी बसेको छ। नेपालको बिजुली भारत निकासी नहुनुको एउटा प्रमुख कारकतत्वहो मूल्य। सार्क क्षेत्रमा नेपालबाट उत्पादित बिजुली सर्वाधिक महँगो मानिन्छ। हाम्रो बिजुलीको भाउ पाकिस्तानको मूल्यको हाराहारीमा छ। दोस्रो कारण हामीले उत्पादन गरिरहेको बिजुली भनेको बर्खे (जगेडा) हो। बर्खामा मात्र आपूर्ति गर्न सक्ने। हिउँदमा त फेरि उतैबाट आयात गर्नुपर्ने अवस्था छ। भारतले बर्खे बिजुलीको भाउ अति सस्तो खोज्दै आएको छ। कालीगण्डकी ए (१४४ मेगावाट) पूर्णरूपमा उत्पादनमा आएपछि पहिलो वर्ष ८० करोड युनिट बिजुली जगेडा भएको थियो। विद्युत् प्राधिकरणले उक्त बिजुली बेच्न खोज्दा भारतले प्रतियुनिट २४० भारु (३ रुपैयाँ ८० पैसा) दिने भनेको थियो। अति नै सस्तो भयो भन्दै तीव्र राजनीतीकरण भएपछि प्राधिकरणले त्यो बिजुली तीन वर्षसम्म खेरै फाल्यो, त्यसपछि पुनः लोडसेडिङ सुरु भइगयो। स्मेकले पश्चिम सेती (७५० मेगावाट, जलाशययुक्त) को बिजुली भारतलाई बिकाउन नसक्नुको एक मात्र कारण उही मूल्य थियो। नेपालको बिजुली भारतको विद्यमान मूल्य संरचनाभन्दा तल आयो भने मात्र निकासी हुने छाँट देखिन्छ। भारतसित बिजुली किनेबच तथा व्यापारका विषयमा धेरै छलफल, बहस र सहमति भए। हस्ताक्षर पनि भए, तर कार्यान्वयन हुँदैन। सन् २०१४ मा भएको विद्युत् व्यापार सभ्झौता अहिलेसम्म कार्यान्वयन भएन। बरु उक्त सम्झौतामा हस्ताक्षर भएपछि भारतले जारी गरेको सीमापार विद्युत् व्यापार निर्देशिका मा आयातमा रोक लगाउने कुरा उल्लेख भयो। भनियो, ५१ प्रतिशत सेयर भएका कम्पनीले बनाउने बिजुली मात्र लिने। एउटा निर्देशिकामा परेको यो वाक्यले पूरै दुई देशको विद्युत् व्यापार सम्झौता र सम्झौताले परिकल्पना गरेका सारा सपना उडाइदियो। गत वर्ष पोखरामा भारतसित इनर्जी बैंकिङ सम्बन्धी सहमति भयो। अब बर्खे बिजुलीका तनाव सकिए भनेर नेपाल रमायो। त्यो पनि कार्यान्वयन भएन। अहिले भारत भन्ने गर्छ, कहीं इनर्जी बैंकिङ पनि हुन्छ र ? त्यसपछि भारतले अर्काे फन्डा निकाल्यो नेपालभारतबीच ऊर्जाको तत्काल व्यापार (स्पट मार्केटिङ)। सेयर बजारमा खरिदबिक्री भएजस्तो। यसमा पनि प्राधिकरणले केही राहत पुग्ने अपेक्षा गरेको थियो, त्यो पनि सेलायो। यसरी भएका सहमति र समझदारी कार्यान्वयनमा आएन। किन आएन भन्नेतर्प हाम्रो सरकार कहिल्यै गम्भीर भएन। तल्लो अरुण दिँदैमा राष्ट्रियता धरापमा पर्ने होइन, बरु नेपालको आर्थिक विकासमा सघाउ पुग्छ। हाम्रा ऊर्जामन्त्रीले भारतीय लगानी भित्र्याउन रोइकराई गर्नै पर्दैन। अहिलेसम्म भारतको व्यवहार हेर्दा ऊ नेपालले उत्पादन गरेको बिजुलीमा त्यति रुचि राख्दैन। भारतको उद्देश्य हो अरुण तेस्रोजस्ता समर्पित आयोजना, समर्पित प्रसारण लाइनमार्पत लिने। यसबापत नेपाललाई केही दिने। यो शैलीमा भारतीय लगानी आउन सक्छ। नत्र आफ्नै देशको जीएमआरको बिजुली भारत आपैंले लिन मानिरहेको छैन र बंगलादेशसँग विद्युत् खरिद सम्झौता (पीपीए) गर्नुपर्यो। यी सबै परिघटना विश्लेषण गर्दा भारतको सरकारी कम्पनीले नेपालको जलविद्युत्को लाइसेन्स लिएर अरुण तेस्रोजस्तै गरी बनाउन पाए त्यस्तो बिजुली लिन्छ, नत्र लिँदैन। त्यही भएर उसले तल्लो अरुणमा चासो देखाएको हो। निश्चय पनि तल्लो अरुण नेपालको एउटा लाइसेन्स दलालले दिव्य एक दशकभन्दा बढी होल्ड गरेर विदेशीलाई बेचेको आयोजना हो। ब्राजिलियन कम्पनी ब्रास पावरले पनि तल्लो अरुण बनाउन सकेन। एक मात्र कारण थियो अनिश्चित ऊर्जा बजार। भारतले किन्न चाहेन। नेपालले किन्न सक्ने क्षमतै भएन। ब्रास पावरको नियतिमा नर्वेजियन कम्पनी एसएन पावर पनि पर्यो। ६५० मेगावाटको तामाकोसी तेस्रोको पूर्ण अध्ययन र विस्तृत परियोजना प्रतिवेदन (डीपीआर) समेत तयार गरी भारतसित वार्ता गर्दा उही अति सस्तो दर मात्र दिन सकिने प्रस्ताव गर्यो। कहाँसम्म भने आयोजना निर्माण गर्न र भारतीय बजारसम्म बिजुली पुर्याउन भारतकै प्रतिष्ठित कम्पनी टाटालाई समेत रणनीतिक साझेदार बनाउन पनि तामाकोसी तेस्रो बिजुली किन्न भारत सहमत भएन। भारतले नमानेपछि नेपाल सरकारलाई प्रस्ताव गर्यो। प्राधिकरण आफैं थला परेको बेला उसको बिजली लिन सक्ने कुरो भएन। त्यसमाथि प्राधिकरणको ऋणात्मक वासलातमा विदेशी लगानी आउने सम्भावना पनि थिएन। भारतले चासो देखाएको तल्लो अरुण सरकारले चाहेको भए दिन सक्थ्यो विद्युत् ऐनको दफा ३५ प्रयोग गरी। तर सरकारले दिएन। लगानी बोर्डले एकाएक प्रतिस्पर्धामा राखिदियो। अहिले भारतीय, जापानी र चिनियाँ कम्पनीका प्रस्ताव परेका छन्। मूल्यांकन भइरहेको छ। अब यो आयोजना पनि नबन्ने दिशामा गयो। अरुण तेस्रो भारतीय सरकारी कम्पनी सतलजले बनाइरहेको छ। उसैले सीमासम्म समर्पित (डेडिकेटेड) प्रसारण लाइन पनि बनाएर बिजुली लैजाँदै छ। त्यही भएर अरुण तेस्रोभन्दा मुनि पर्ने तल्लो अरुणमा एउटै संरचना निर्माण गर्दा लागत प्रभावी र तुलनात्मक लाभ हासिल हुन्छ। तर चीन वा जापान र कुनै भारतीय कम्पनीले यो आयोजना हात परे भने अरुण तेस्रोको सुविधा पाउन सक्दैनन्। पहिलो कुरा त ती कम्पनीले भारतलाई बिजुली बिकाउनै सक्दैनन्। उही नर्वेको हालत हुनेछ। अर्काे, अरुण तेस्रोको संरचना उपयोग गर्न सतलजले दिने कुनै ग्यारेन्टी छैन। प्रतिस्पर्धा गराएर अर्पण गरिने यस्ता आयोजना वर्षाैंसम्म होल्ड हुने खतरा उत्तिकै छ। सतलजलाई अरुण तेस्रोकै ढाँचामा दफा ३५ प्रयोग गरी दिएको भए नेपालले सित्तैमा बिजुली पनि पाउँथ्यो। अवधिपछि नेपालकै स्वामित्वमा आउँथ्यो। भारतसितको आर्थिक सम्बन्ध पनि अझ घनीभूत हुन्थ्यो। भारतीय ऊर्जा सचिव नेपाल आउनुका दुई कारण थिए। पहिलो बन्दै गरेको अरुण तेस्रोको अवस्था हेर्नु र अर्काे तल्लो अरुणका लागि नेपाल सरकारलाई पुनः अनुरोध गर्नु। ऊर्जा मन्त्रालयले भारतीय सचिवसित भेट गरेको विषयवस्तुलाई प्रेस नोटका रूपमा विज्ञप्ति निकाल्यो। तर तल्लो अरुणबारे उल्लेख गरेन। नेपालका मन्त्री वा उपल्लो तहका कर्मचारीतन्त्रसितको भेट र बैठकमा भारतले तल्लो अरुणको विषय उठाउँदै आएको छ। तल्लो अरुण भारतले नपाएमा त्यसको असर प्रस्तावित बुटवलगोरखपुर ४०० केभी प्रसारण लाइनमा पर्ने देखिन्छ। कूटनीतिक दबाब ज्यादा रहेको तल्लो अरुणमा सरकारले मेसो नपाएको पक्कै पनि होइन। तर यसमा पनि चीनलाई खुसी पार्न तल्लो अरुण भारतलाई नदिइएको हो। जसरी एमसीसी पारित गर्दा चीन रिसाउँछ भनेर अड्काइएको छ, तल्लो अरुणको कथा पनि त्यही हो। भारतसितको आर्थिक सम्बन्ध बलियो बनाउन दुवै पक्षले जित हात पार्ने (विनविन) अवस्था पहिलो आवश्यकता हो। तल्लो अरुण दिएर भारतसित अरू धेरै कुरामा बार्गेनिङ गर्न सकिन्छ। भारतले नेपालको बिजुली नकिन्ने हो भने बंगलादेशसम्म पुर्याउने बाटो माग्न सकिन्छ। यहाँको बिजुली बंगलादेश निर्यात गर्न सके भारतलाई निकासी गर्नै पर्दैन। बंगलादेशमा ऊर्जा ठूलो माग छ। यहाँ अथाह सम्भावना छ। तर अहिले यथास्थितिमा भारतले बंगलादेशसम्म पुग्ने १७ किलोमिटर भूभागमा प्रसारण लाइनका टावर गाड्न दिँदैन भन्ने त बुझि नै सकियो। यसको विकल्पका रूपमा नेपाले गरेको अर्काे प्रस्ताव थियो भारतीय प्रणालीमा नेपालको बिजुली मिसाउने र उसले सीमाबाट बंगलादेशलाई दिने। यो विषयमा पनि गहन छलफल गर्न भारत तयार छैन। भारतीय स्वार्थ पनि पूरा हुने र नेपालको हित पनि कायम हुने गरी वार्ता र बार्गेनिङ हुनुपर्छ। नत्र अहिलेको जस्तै गरी ऊर्जामन्त्रीले बिजुली लिइदेऊ भनिरहने र भारतले हुन्न कहिल्यै नभन्ने भइरहन्छ। भारतलाई पनि जलविद्युत् अर्थात् नवीकरणीय ऊर्जा चाहिएको छ। तल्लो अरुण दिँदैमा राष्ट्रियता धरापमा पर्ने होइन, बरु नेपालको आर्थिक विकासमा सघाउ पुग्छ। हाम्रा ऊर्जामन्त्रीले भारतीय लगानी भिœयाउन रोइकराई गर्नै पर्दैन। चिनियाँ कम्पनीलाई तमोर दान गर्न हुने, बूढीगण्डकी दिन हुने तर तल्लो अरुण भारतलाई दिन नहुने भन्ने केही छैन। जबकि तमोर र बूढीगण्डकी निर्माण हुनेवाला छैन। यी दुई आयोजना पनि होल्ड मै पर्ने उच्च जोखिम प्रस्टै देखिएको छ। चीन चाहन्छ कि चाहँदैन थाहा छैन तर यहाँका नेताहरूको चीनमोह उदेकलाग्दो छ।"
राष्ट्रिय सुरक्षाको व्यवस्थापन,"राजनीतिक तहले देशभक्तिपूर्ण सोच राखेर मुलुकलाई भयबाट मुक्त र शान्त समाज दिन सक्ने गरी सुरक्षा संगठनहरूलाई परिचालन गर्नुपर्ने दायित्व बिर्सन मिल्दैन परापूर्वकालदेखि एउटा स्वाधीन, स्वतन्त्र, सार्वभौमसत्तासम्पन्न सुन्दर, शान्त हाम्रो देश बुद्धको जन्मस्थल, सगरमाथाको देश अति पूर्वीय संस्कृतिसमेतले चिनिएको गौरवशाली इतिहास र आत्मसम्मान बोकेको वर्तमानको स्वाभिमानी मुलुक नेपाल हो। सुगौली सन्धिले कायम गरेको भूगोलभित्रको यो देश संयुक्त राष्ट्रसंघको १९३ सदस्य राष्ट्रमा जनसंख्याका आधारमा ४९औं र भूगोलका आधारमा ९३औं स्थानमा छ। करिब ६५ वर्षअघि राष्ट्रसंघको सदस्य भइसकेको हाम्रो मुलुक असंलग्न आन्दोलनका पक्षधर राष्ट्र मात्र होइन; सन् १९६९१९७० र १९८८१९८९ गरी दुई कार्यकाल निर्वाचित अस्थायी सदस्यका रूपमा जिम्मेवारी निर्वाह गरिसकेको मुलुक हो। विश्व भाइचारामा आस्था राख्ने हाम्रो मुलुक बहुपक्षीयतावादप्रति प्रतिबद्ध रहेकै कारण राष्ट्रसंघको वडापत्रप्रति सम्मान बढाउनुपर्छ भन्नेमा दृढ विश्वास राख्दै कुनै पनि सैन्य गठबन्धनमा संलग्न छैन र हुने छैन। कूटनीति सञ्चालनमा विवेकपूर्ण सोच राख्दै विश्व परिस्थितिको सही विश्लेषण गर्दै राष्ट्रिय हितअनुकूल दूरदर्शिता र परिपक्वताका साथ अघि बढिरहेको यथार्थ हो। अन्तर्राष्ट्रिय समुदायले जिम्मेवार राष्ट्रका रूपमा नेपालले सन् १९५० देखि नै योगदान दिन सुरु गरेको हाम्रो मुलुकले हालसम्म एक लाख ४० हजारभन्दा बढी सेना, नेपाल प्रहरी, सशस्त्र प्रहरी तथा गैरसैन्य नेपाली नागरिकले विभिन्न शान्ति तथा राजनीतिक मिसनमा सक्रिय रूपमा उच्च मनोबलका साथ सहभागी भएर योगदान दिएका छन्। सुरक्षा राष्ट्रिय प्राथमिकताको विषयभित्र सम्बोधन गरिनुपर्ने मूल विषय हो। राज्यभित्र बसोवास गर्ने सबै मानिसको जीवनको सुरक्षा त्यो राज्यको दायित्वभित्र पर्ने विषय हो भने जनतालाई प्रदान गरिने सुरक्षा राजकीय, शासकीय दायित्व हो। शासकीय दायित्व लिने जनताका प्रतिनिधि र प्रशासकको साझा जिम्मेवारीको विषय (एउटा स्वाधीन राष्ट्रको) एवं प्राथमिकताको विषय राष्ट्रिय सुरक्षा हो। राष्ट्रको उत्पत्ति र त्यहा बसोवास गर्ने नागरिकको सम्पूर्ण दैनिकीसँग सुरक्षाले सरोकार राख्छ। त्यसैले राष्ट्रिय सुरक्षा भन्नाले नेपालको सार्वभौमसत्ता, स्वतन्त्रता, भौगोलिक अखण्डताका साथै यस मुलुकभित्र बसोवास गर्ने सम्पूर्ण जनताको संवैधानिक एवं कानुनी रूपमा पूर्ण सुरक्षाको प्रत्याभूतिसमेत हो। सुरक्षा मानिसको बाँच्न पाउने मात्र होइन; सम्मानपूर्वक बाच्न पाउने अधिकारसँग सम्बन्धित छ। यो विश्वव्यापी मानव अधिकारको घोषणापत्रले अघि सारेका आधारभूत अधिकार, अन्तर्राष्ट्रिय र क्षेत्रीय प्रतिबद्धता, अन्तर्राष्ट्रिय अभिसन्धि र सम्झौता राष्ट्रसंघले अनुमोदन गरेका सुरक्षाका धारणा र प्रतिज्ञापत्र अनि हाम्रो हालसम्म बचाई राख्नसकेका गौरवपूर्ण परम्परा, भूगोल, भूराजनीति, सामाजिक, सांस्कृतिक, भाषिक, बहुलता, संवैधानिक प्रावधान र गतिशील राजनीतिक परिवेशसित सम्बन्धित छ। सुरक्षा नेपाली जनताको शान्ति र प्रगतिको चाहनासँग अनेकताभित्रको एकता चाहने उच्च आध्यात्मिक उद्बोधनसँग, वेद, उपनिषद् र गीताजस्ता अमूल्य ग्रन्थहरूले प्रदान गरेका ज्ञानहरूबाट हाम्रा वीरपुर्खाहरूले छाडेर जानुभएका वीरतापूर्ण कार्यबाट अनुप्रणीत र सिञ्चित भएकाले राष्ट्रिय सुरक्षाको अवधारणालाई विगतको बलिदानपूर्ण इतिहास, वर्तमान पुस्ताले भोगिरहेको नेपालको वास्तविकता र भावी पुस्ताका लागि हामीले छाडेर जानुपर्ने शान्त, समृद्ध र सुन्दर नेपालको त्रिवेणीसित जोडेर समीक्षा गर्नु बढी सान्दर्भिक हुन्छ। त्यसैले लेखको पछिल्लो प्रकरणले सुरक्षाको अवधारणा र नेपालको धरातलीय यथार्थलाई जोडेर सुरक्षा चुनौतीको विश्लेषण गर्ने प्रयास गर्नेछ। राष्ट्रिय सुरक्षाको अवधारणा राष्ट्रिय सुरक्षाको अवधारणा सम्बन्धित राष्ट्र अनि विश्व परिवेशमा घटेका वा भएका महत्वपूर्ण राजनीतिक घटना, शक्ति राष्ट्रहरूबीच देखा पर्ने सामरिक शक्ति सन्तुलन महत्वपूर्ण राष्ट्रहरूबीच देखा पर्ने आर्थिक, व्यापारिक एवं कूटनीतिक सम्बन्ध, विकासशील मुलुकहरूमा देखा परिरहेको आर्थिक, सामाजिक र राजनीतिक सम्बन्धका जटिलता, गरिब र अल्पविकसित मुलुकहरूले भोगिरहेका परम्परागत र अपरम्परागत सुरक्षा चुनौती, विश्वव्यापी देखा परेका हतियारको होडबाजी, प्रविधि र सूचना क्षेत्रमा देखा परेको चमत्कारिक विकास, धनी र गरिब मुलुकका जनताबीचको जीवनको गुणात्मकतामा देखिने भिन्नता र एउटा राष्ट्रभित्रको जनताका जीवनमा देखा पर्ने सामाजिक द्वन्द्व र जटिलताको सापेक्षतामा हेर्नुपर्ने हुन्छ। सुरक्षाको अवधारणालाई शून्यतामा निरपेक्षतामा नहेरेर विश्व परिदृश्य र राष्ट्रिय परिवेशमा संक्षेपमा राख्नु उपयुक्त हुन्छ। विश्व परिवेश दोस्रो विश्वयुद्धको समाप्तिपछि सुरु भएको शीतयुद्धकाल पनि सोभियत संघको विघटन अनि तत्पश्चात् विश्व राजनीतिमा देखा परेको परिवर्तन राष्ट्रिय स्वाधीनताका आन्दोलनले परम्परागत सुरक्षा अवधारणा (राष्ट्रिय अखण्डता, स्वाभिमान र सार्वभौमसत्ताको संरक्षण) मा रही नया आयाम र पक्ष थपिन गए। प्रतिस्पर्धात्मक अर्थव्यवस्था, खुलाबजार, उदारीकरणको एकातिर पुँजी, श्रम र उत्पादन एवं उपभोक्ताका सम्बन्धलाई नया दिशा दिने प्रयत्न गर्दै राज्यको दायित्वका परम्परागत सीमाहरूमा संकुचन प्रदान गर्दै शासनका नया पात्रको उपस्थिति बढाउँदै लग्यो। त्यसैले सन् १९६० को दशकपछि राज्यको सीमा सुरक्षा, बाह्य आक्रमणबाट सुरक्षा, आन्तरिक सुरक्षाका परम्परागत र शास्त्रीय मान्यताका अतिरिक्त राज्यमा देखा पर्न सक्ने अन्य समस्या सम्बोधनका लागि सुरक्षा अवधारणामा आधुनिक सोच र अवधारणाबारे अधिकांश राष्ट्र र सरकारको ध्यान केन्द्रित हुन पुग्यो। मुलुकभित्र व्याप्त सापेक्ष र निरपेक्ष गरिबी, आयको असमानता, खाद्य असुरक्षा, सामाजिक, सांस्कृतिक, जातीय, वर्गीय, धार्मिक एवं लैंगिक विभेद हिंसात्मक द्वन्द्वमा परेका पीडितहरूले प्राप्त गर्नुपर्ने न्याय र क्षतिपूर्तिका विषय, मानव अधिकारका विविध पक्ष (नैसर्गिक अधिकार, राजनीतिक, सामाजिक, सांस्कृतिक, शैक्षिक, आर्थिक आदि) को अवहेलना, आन्तरिक विस्थापन, शरणार्थी समस्या, आतंकवाद, साइबर अपराध, प्राकृतिक प्रकोपको जोखिम, जलवायु, परिवर्तनजस्ता विषय राष्ट्रिय सुरक्षाको चासो र कतिपय विषय राष्ट्रको सीमाबाहिर पुगेर विश्वव्यापी सुरक्षा चासोका विषय बन्न पुगे। यसरी हेर्दा सुरक्षा एउटा बहुआयामिक, बहुपक्षीय राष्ट्रिय प्राथमिकताको विषय बन्न पुग्यो। हाम्रा परिवेश र सन्दर्भमा अवधारणा करिब ६२ वर्ष लामो योजनाबद्ध आर्थिक विकासको प्रयासका रूपमा आएका आवधिक योजनामा, २००७ सालदेखि २०४७ सालसम्म भएका राजनीतिक परिवर्तन र संवैधानिक विकासक्रम र त्यसपछि भएको दोस्रो जनआन्दोलन, बृहत् शान्ति सम्झौतापछि बनेको नेपालको अन्तरिम संविधान र संविधानसभाबाट जारी भएको नेपालको संविधान २०७२ समेतलाई हेरेर अहिलेको परिवेशमा सुरक्षा अवधारणाबारे चर्चा गर्नुपर्ने हुन्छ। किनभने सुरक्षा अवधारणा बदलिएको राजनीतिक, आर्थिक, सामाजिक एवं सांस्कृतिक परिवेश र विकसित हुँदै गएको छिमेकी मुलुकसितको कूटनीतिक सम्बन्ध, कूटनीतिक सम्बन्धको अन्तर्राष्ट्रिय क्षेत्र, राष्ट्रसंघसँगको हाम्रो सम्बन्धसँग सापेक्षतामा अघि बढ्नुपर्ने हुन्छ। यसरी हेर्दा जनआन्दोलनपछि स्थापित हुन गएको गणतन्त्र र एकात्मक राज्य संरचनाबाट संघात्मक स्वरूपमा नेपालले फट्को मारेको स्थितिले गर्दा सुरक्षा अवधारणालाई समयानुकूल परिमार्जन गर्नुपर्ने अवस्था छ। चौधौं योजनामा यस विषयलाई ज्यादै खुकुलो र सतही रूपमा प्रवेश गराइएको दुःखलाग्दो अवस्था हेर्दा योजनाविद्मा राष्ट्रिय सुरक्षाको अवधारणा, यसका महत्वपूर्ण पक्ष र विकाससित यसको अन्तरसम्बन्धबारे अज्ञानतासमेत प्रस्ट हुन्छ। सुरक्षा सोचमा आएको विस्तृतीकरणले राष्ट्रिय सीमाको सुरक्षा र अन्य परम्परागत सुरक्षा चुनौती मात्र हेर्ने अवधारणाले नया चुनौतीहरूको समाधान गर्न नसक्ने अवस्था छ। यसरी हेर्दा राष्ट्रिय सुरक्षाको अवधारणाले भोक र अभावबाट मुक्ति, सामाजिक सुरक्षासहितको समतामूलक समाज निर्माण, जनसहभागिता र नागरिक संलग्नतामा हुने विकास र त्यसको दिगोपन, जल, जमिन र जंगलको विवेकशील ढंगको प्रयोग गर्दै वातावरणीय एवं पर्यावरणीय सुरक्षा, प्राकृतिक प्रकोपको जोखिमको न्यूनीकरण र त्यसको प्रभावबाट पर्नसक्ने प्रतिकूलताबाट प्रदान गरिने सुरक्षा, अपरम्परागत सुरक्षा चुनौतीको सम्बोधन (साइबर अपराध, लागूऔषध नियन्त्रण, मानव बेचबिखन, साना हातहतियार ओसारपसार, फिरौती, अपहरण, विमान अपहरण, आतंकवाद आदि) गर्न सक्ने क्षमता, छिमेकी मित्रराष्ट्र एवं अन्य राष्ट्रहरूसँगको सुसम्बन्धद्वारा शान्तिप्रतिको हाम्रो अटल आस्था र विश्वास जोगाउन, प्रवद्र्धन गर्न सक्ने क्षमता र सुरक्षालाई समग्र विकास प्रक्रियासँग संयोजन गर्दै समृद्ध नेपाल बनाउनुपर्ने राष्ट्रिय जिम्मेवारीसमेतलाई समेट्न सक्नुपर्छ। किनभने प्रभावकारी सुरक्षा प्रबन्ध सुरक्षित जीवन बाच्न पाउने सबै नेपालीको आधारभूत अधिकार, दिगो शान्ति अनि विकासको अनिवार्य पूर्वसर्त हो। सुरक्षा संवेदनशीलता र चुनौतीको सामना गर्न सक्ने हाम्रो क्षमताको पूर्ण उपयोग गर्नका लागि संवैधानिक सर्वोच्चता, प्रशासनिक र सुरक्षा संगठनको असल प्रशासनिक कार्यशैली र साझा जिम्मेवारी बोध आवश्यक छ। यसरी हेर्दा नेपालको संविधानले व्यवस्था गरेको राष्ट्रिय सुरक्षा परिषद् र प्रमुख कार्यकारी अंगका रूपमा नेपाल सरकारले नागरिक सर्वोच्चताका आधारमा विधिको शासनअनुरूप सरोकारवाला सुरक्षा निकायलाई उच्चतम व्यावसायिक क्षमतामा काम गर्ने वातावरण र कार्यगत स्वतन्त्रता प्रदान गर्नुपर्छ। स्थानीय प्रशासन ऐनलगायत नेपाल प्रहरी, सशस्त्र प्रहरी, राष्ट्रिय अनुसन्धान विभागलाई आन्तरिक सुरक्षा सुदृढीकरणका लागि र नेपाली सेनालाई प्रचलित कानुनबमोजिम अत्यावश्यक रूपमा पहिचान गरिएका कार्यमा सरकारले परिचालन गर्दा उपयुक्त हुन्छ। सुरक्षाका लागि नै भनेर खडा भएका संस्थागत संरचनाहरूलाई सरकारका आमसञ्चारमाध्यम, नागरिक समाज, राष्ट्रिय र अन्तर्राष्ट्रिय गैरसरकारी संस्थाहरूले पनि राष्ट्रिय सुरक्षा नीति र त्यसका प्रावधानलाई हेरेर सुरक्षा सुदृढीकरणलाई कर्तव्यका रूपमा लिनुपर्छ। सुरक्षा प्रदान गर्नु राज्यको दायित्व हो भने यस्तो दायित्व बोधलाई नागरिक कर्तव्यको रूपमा अनुशीलन गर्दै हिंसाको मनोविज्ञानलाई जनस्तरबाट प्रतिरोध गर्ने उच्च नागरिक चेतनास्तर पनि सुरक्षा अवधारणाको स्थानीय धरातल हो। यिनै अवधारणाका आधारमा हेर्दा संवैधानिक कानुनी, नीतिगत एवं संस्थागत प्रबन्धको व्यवस्था हुँदाहुँदै पनि नेपालको राष्ट्रिय सुरक्षा व्यवस्थापनका चुनौती एवं समस्यालाई आन्तरिक र बाह्य सुरक्षा व्यवस्थापनका चुनौतीका रूपमा निम्नरूपमा वर्गीकरण गर्न सकिन्छ १ राजनीतिक दलहरूबीचको तीक्ततापूर्ण व्यवहार र फरक कार्यशैलीका कारण उत्पन्न हुने द्वन्द्वको व्यवस्थापन। २ संघीय स्वरूपको राज्यको राजनीतिक र प्रशासनिक संरचनालाई संविधानको भावनाअनुरूप क्रियाशील बनाउँदै सामाजिक एवं साम्प्रदायिक सद्भाव खलबलिन नदिई आन्तरिक राष्ट्रिय एकता बलियो पार्नुपर्ने। ३ बढ्दो संस्थागत भ्रष्टाचार, अपराधको राजनीतीकरण र राजनीतिको अपराधीकरण रोक्न आवश्यक पर्ने उच्च नैतिक धरातलको राजनीतिक संस्कार, प्रशासनिक प्रतिबद्धता एवं सुरक्षा संगठनहरूको व्यावसायिक उत्कृष्टता कायम गर्नुपर्ने चुनौती। ४ विधिको शासनको सर्वोच्चतालाई सबै तह र तप्काले व्यवहारमा स्वीकार गरेर लोकतान्त्रिक संस्थाहरूले स्थानीय स्तर, प्रादेशिक स्तर, केन्द्रस्तरसम्म जनउत्तरदायी बनाउनुपर्ने चुनौती। ५ संघीय संरचनाको सफल कार्यान्वयनका लागि यसको कडा र नरम पक्षको अध्ययन भइनसकेको अवस्थामा त्यसको सुसञ्चालनका लागि आवश्यक पर्ने स्रोत र साधनको जगेर्ना र नियमसंगत ढंगले स्रोतको परिचालन गरेर प्रदेशप्रदेशबीच, प्रदेश र स्थानीय सरकारबीच, प्रदेश र केन्द्रबीचको राजनीतिक, आर्थिक र वित्तीय अधिकारको सन्तुलन कायम गर्न चुनौती। ६ बढ्दो आर्थिक परनिर्भरताको न्यूनीकरण गर्दै अर्थतन्त्रमा तुलनात्मक लाभका क्षेत्रहरूको विकास गर्ने प्रश्नमा राष्ट्रिय ऐक्यबद्धता कायम गर्दै समता र समानतामा आधारित नेपाली समाज कायम गर्ने मार्गचित्रमा अन्तरविरोध र वैमनस्य उत्पन्न हुन नदिने चुनौती। ७ संघीय संरचनाअनुरूप सुरक्षाका सबै अंगहरूको संरचनागत, पुनर्संरचना गरेर स्पष्ट ढंगले सुरक्षा कार्य दिग्दर्शनअनुरूप संगठनलाई परिचालन गर्न गृहकार्य यथेष्ट हुन नसकेकाले आन्तरिक र बाह्य सुरक्षाका विषयमा देखिने अस्पष्टताले ल्याउने चुनौती। ८ अपरम्परागत सुरक्षा चुनौती (साइबर अपराध, जलवायु परिवर्तन, मानव बेचबिखन, अपहरण, फिरौती, साना हातहतियारको बिगबिगी, डुबान, खाद्य असुरक्षा तथा अन्य संगठित अपराधहरू आदि) सित जुध्न सक्ने संस्थागत क्षमता वृद्धि गर्ने चुनौती। ९ पुरानो र शास्त्रीय ढंगको सूचना संकलन गर्दै आउने परम्परामा अडेका संस्थाहरूको क्षमता अभिवृद्धि गर्ने चुनौती। १० मित्रराष्ट्र भारतसँगको करिब एक हजार माइलभन्दा लामो सीमा सुरक्षाको प्रभावकारी व्यवस्थापन गरेर सीमामा बसोवास गर्ने स्वाभिमानी र देशभक्त नेपालीसमेतलाई नेपालको शासकीय सत्ताका साथै मातृभूमिप्रतिको निकटताको अनुभूति दिनुपर्ने राष्ट्रिय चुनौती। ११ राष्ट्रिय सुरक्षाप्रति सत्ता र प्रतिपक्षका विभिन्न दल र समुदायको एउटै दृष्टिकोण कायम राख्न राष्ट्रिय सुरक्षा नीतिलाई परिमार्जन गर्ने कार्यलाई राष्ट्रिय प्राथमिकताको विषय बनाएर राष्ट्रिय सुरक्षा परिषद्, संसद्को राज्य व्यवस्था समिति, नेपाल सरकार र सरोकारवाला सबै मन्त्रालयहरूको कार्य तत्परतामा देखिएको शिथिलता र विषयवस्तुको ज्ञानप्रतिको सतही दृष्टिकोणले खडा गरेको चुनौती। आन्तरिक सुरक्षा चुनौतीका यी विषय नै अन्तिम भने मान्न सकिँदैन। किनभने सुरक्षा संवेदनशीलता समय र परिस्थितिअनुरूप कहिले बढी चुनौतीपूर्ण र कहिले कम पनि हुन सक्छ। तर यसप्रति सरोकारवाला सबै सधैं्र सजग, सतर्क र कर्तव्यबोधको भावनाले कार्यरत रहनुपर्ने हुन्छ। बाह्य सुरक्षाका चुनौती आन्तरिक सुरक्षा चुनौतीका अतिरिक्त चीन र भारतजस्ता निकटतम छिमेकी मुलुकका बीचमा रहेको हाम्रो अपरिवर्तनीय भूगोल र भुराजनीतिले बाह्य सुरक्षाका चुनौतीका बारेमा सजग हुनुपर्ने आवश्यकतालाई अपरिहार्य बनाएकै छ। चीन र भारतबीचको बढ्दो व्यापारिक सहकार्य एकातिर छ भने यदाकदा सीमामा देखिएको विवादले नेपालको राजनीतिक नेतृत्वको कूटनीतिक शैलीको परिपक्वता हेर्ने अवस्था देखा पर्छ। भारत र पश्चिम शक्तिराष्ट्र मित्रराष्ट्र अमेरिका, जापानलगायतका मुलुकसँगको घनिष्टता र मित्रराष्ट्र चीनको आर्थिक र सामरिक क्षेत्रमा प्राप्त गरेको उपलब्धि अनि हाम्रै क्षेत्रभित्रको बढ्दै गइरहेको प्रभावको सन्दर्भमा नेपालको राष्ट्रिय हितलाई संवद्र्धन गर्दै समनिकटताको सम्बन्धद्वारा नेपालको स्वाभिमान, भौगोलिक अखण्डता र सार्वभौमसत्ताको रक्षा गर्ने दायित्वले पनि राजनीतिक नेतृत्वको कुशलताको अपेक्षा गर्छ। हाम्रो भूगोलको वास्तविकता पश्चिमा शक्ति राष्ट्रलाई बुझाएर एक चीन नीतिप्रतिको हाम्रो प्रतिबद्धता कायम राख्दा मित्रराष्ट्र भारतसँगको हाम्रो सम्बन्धलाई पनि उत्तिकै कुशलतापूर्वक सञ्चालन गर्ने निडरता, निर्भीकता र आचरणमा स्वच्छता देखाउने चुनौती पनि छ। त्यसैले समानता, सहअस्तित्व, पारस्परिक विश्वास, असल छिमेकीपनका आधारमा हाम्रो शान्ति र विश्व भ्रातृत्वप्रतिको अन्तर्राष्ट्रिय प्रतिबद्धतासमेतका आधारमा राष्ट्रसंघसँगका हाम्रा वाचा पूरा गर्दै अघि बढ्न अहिलेको कूटनीतिक संयन्त्रका कमजोरी अर्को चुनौती हुन पुगेको छ। संक्षेपमा के भन्न सकिन्छ भने नेपालको सन्दर्भमा राष्ट्रिय सुरक्षाका केही परम्परागत धारका चुनौती छन् भने अन्य पक्षबाट थोपरिँदै गएका चुनौती पनि छन्। ज्यादै अस्थिर प्रकारको सरकार, राजनीतिक दलहरूमा देखिने आत्मकेन्द्रित दलीय स्वार्थको पृष्ठपोषण गर्ने संस्कार, प्रशासनका सबै अंगमा प्रत्यक्ष रूपमा देखिने राजनीतिक हस्तक्षेपले असल शासकीय चरित्रको अभाव देखिन थालेको छ। संगठनात्मक मर्यादामा त्यस्ता हस्तक्षेपले निराशा, कुण्ठा, हतास र हीनताबोध मात्र ल्याउँदैन; आदेशको पालना गर्नुपर्ने शृंखलाको कडी चँुडिने डर हुन्छ। पेसाप्रतिको इमानदारी हराउँछ। त्यसैले सुरक्षा चुनौतीहरूको चर्चा गर्दा राजनीतिक तहले देशभक्तिपूर्ण सोच राखेर मुलुक र मुलुकवासीलाई भयबाट मुक्त, आधारभूत आवश्यकताबाट मुक्त एउटा शान्त समाज दिन सक्ने गरी सुरक्षा संगठनहरूलाई परिचालन गर्नुपर्ने दायित्व बिर्सन मिल्दैन। अन्त्यमा नेपालको सुरक्षा संवेदनशीलता र चुनौतीको सामना गर्न सक्ने हाम्रो क्षमताको पूर्ण उपयोग गर्नका लागि संवैधानिक सर्वोच्चता, प्रशासनिक र सुरक्षा संगठनको असल प्रशासनिक कार्यशैली र साझा जिम्मेवारी बोध आवश्यक छ। सबै प्रकारका चुनौतीहरूको सामना गर्न सक्ने क्षमता, प्रतिभा, जाँगर र इमानदार संगठनभित्र हुँदाहुँदै पनि त्यसको उपयोग गर्न सक्ने खुबी भएको कुशल राजनेता र स्वच्छ राजनीतिक नेतृत्व चाहिन्छ भन्ने विषय संसारका सभ्य र विकसित देशका उदाहरणले पनि प्रस्ट पारेको छ। समस्या र चुनौतीको समाधान गर्न नीतिगत, संस्थागत र प्रक्रियागत प्रयासहरूको फलदायी सुरुवात हुनुपर्ने देखिन्छ।"
जाउलाखेल सेमिफाइनलमा,मलंगवा : जाउलाखेल युथ क्लब सर्लाहीको बागमतीमा जारी चौथो राजर्षि जनक कप फुटबल प्रतियोगिताको सेमिफाइनलमा प्रवेश गरेको छ। बिहीबार भएको खेलमा युनाइटेड कर्साङ फुटबल क्लब दार्जिलिङलाई २० गोलले हराउँदै जाउलाखेलले सेमिफाइनलमा स्थान बनाएको हो। जाउलाखेलका लागि खेलको १३औं मिनेटमा रूपबहादुर लामाले पहिलो गोल गरेका थिए। दार्जिलिङका प्रशान्त राईसँग डीबक्स बाहिर खोसेको बललाई सशक्त प्रहार गर्दै लामाले गोल गरेका थिए। पहिलो खेलमा उत्कृष्ट प्रदर्शन गरेको दार्जिलिङले जाउलाखेलविरुद्ध भने निकै कमजोर प्रदर्शन गरेको थियो। २३औं मिनेटमा सुजित बुढाथोकीले डीबक्स भित्रैबाट प्रहार गरेको बल गोलरक्षकले उत्कृष्ट बचाउ गर्दा जाउलाखेल गोल खानबाट बचेको थियो। २६औं मिनेटमा आशिष देवानले निकालेको राम्रो पासलाई प्रशान्त गुरुङले गोलमा परिणत गर्न नसक्दा दार्जिलिङले सुनौलो मौका गुमाएको थियो। खेलको ६७औं मिनेटमा जाउलाखेलका सुजित बुढाथोकीले दिएको पासलाई विदेशी खेलाडी फोफोनाले सदुपयोग गर्दै गोलअन्तर दोब्बर बनाएका थिए। खेलको म्यान अफ दी म्याच जाउलाखेलका रूपबहादुर लामा बने। उनले नगद १० हजार प्राप्त गरे। जाउलाखेलले शनिबार कञ्चनजंघा फुटबल क्लब सिक्किमसँग फाइनल प्रवेशका लागि प्रतिस्पर्धा गर्नेछ। शुक्रबार सुदूरपश्चिम११ र नेपाल पुलिस क्लबबीच प्रतिस्पर्धा हुने आयोजक क्लबका अध्यक्ष किस्मत मैनालीले जानकारी दिए।
उपाधि होडबाट बाहिरियो लिभरपुल,लन्डन : साबिक विजेता लिभरपुल युरोपियन क्लब फुटबलको सबैभन्दा ठुलो प्रतियोगिता च्याम्पियन्स लिग को उपाधि होडबाट बाहिरिएको छ। स्पेनिस क्लब एट्लेटिको म्याड्रिडले बुधबार राति खेलिएको प्रिक्वार्टरफाइनलको दोस्रो लेग खेलमा लिभरपुललाई ३२ गोलले हरायो। उक्त नतिजापछि एट्लेटिको म्याड्रिड ४२ कुल गोल भिन्नताका आधारमा क्वार्टरफाइनलमा पुग्न सफल भयो। यसअघि घरेलु मैदानमा खेलिएको पहिलो लेग खेलमा पनि एट्लेटिको म्याड्रिड १० गोलले विजयी भएको थियो। लिभरपुल ६ पटकको च्याम्पियन्स लिग विजेता क्लब हो। एट्लेटिको म्याड्रिडसँगै फ्रान्सेली क्लब पेरिस सेन्ट जर्मन (पीएसजी) पनि प्रतियोगिताको क्वार्टरफाइनलमा पुगेको छ। पीएसजीले प्रिक्वार्टरफाइनलको दोस्रो लेग खेलमा जर्मन प्रतिद्वन्द्वी बोरुसिया डर्टमन्डलाई २० गोलले पराजित गर्यो। उक्त नतिजापछि पीएसजी ३२ कुल गोल भिन्नताका आधारमा क्वार्टरफाइनलमा पुगेको हो। यसअघि घरेलु मैदानमा खेलिएको पहिलो लेग खेलमा बोरुसिया डर्टमन्ड २१ गोलले विजयी भएको थियो। एट्लेटिको म्याड्रिड र लिभरपुलबीचको खेलमा निर्धारित समयमा एकमात्र गोल भयो। उक्त गोल लिभरपुलले गरेको थियो। पहिलो हाफको खेल सकिनुभन्दा दुई मिनेटअघि लिभरपुलका लागि जर्जिनियो विजनल्डमले गोल गरेका थिए। निर्धारित समयको खेलपछि दुबै टोलीको कुल गोल भिन्नता ११ भयो। त्यसपछि खेल अतिरिक्त समयतर्फ धकेलिएको थियो। खेलको ९४औं मिनेटमा लिभरपुलका लागि रोबर्टो फर्मिनोले अर्को गोल थपे। त्यसपछि खेलमा उत्कृष्ट पुनरागमन गरेको एट्लेटिको म्याड्रिडले लगातार तीन गोल फर्काउँदै नतिजालाई आफ्नो पक्षमा पार्यो। एट्लेटिको म्याड्रिडका लागि मार्कोस लोरेन्टले लगातार दुई गोल गरे। उनले खेलको ९७औं र १०५औं मिनेटमा गोल गरे। खेलको १२०औं मिनेटमा एट्लेटिको म्याड्रिडका लागि अल्भारो मोराटाले अर्को गोल थपे। योर्गेन क्लोपको प्रशिक्षकत्वमा घरेलु मैदानमा खेलिएको युरोपियन प्रतियोगितामा लिभरपुलले पहिलो पटक हार भोगेको हो। यसैगरी युरोपियन प्रतियोगितामा लिभरपुल सन् २०१४ को अक्टोबरपछि पहिलो पटक पराजित भएको हो। इङ्लिस प्रिमियर लिग लिडर लिभरपुल सन् २००६ पछि पहिलो पटक च्याम्पियन्स लिगको प्रिक्वार्टरफाइनलमा पराजित भएको हो। यसैगरी बोरुसिया डर्टमन्डविरुद्घको खेलमा पीएसजीले पहिलो हाफमै दुवै गोल गरेको थियो। घरेलु मैदानमा खेल सुरु भएको २८औं मिनेटमा ब्राजिलियन स्टार नेमारले टोलीलाई अग्रता दिलाएका थिए। पहिलो हाफको अन्तिम समयमा हुवाँ बेर्नटले पीएसजीको अग्रतालाई दोब्बर बनाए। निर्धारित समयको खेल सकिनुभन्दा एक मिनेटअघि बोरुसिया डर्टमन्डका एमर कान सीधै रातो कार्ड पाउँदै मैदानबाट बाहिरिएका थिए। बोरुसिया डर्टमन्डले हालसम्म एक पटक (सन् १९९७) मा च्याम्पियन्स लिगको उपाधि जितेको छ। पीएसजीले भने हालसम्म च्याम्पियन्स लिगको उपाधि हात पार्न सकेको छैन। इटालियन सिरिए क्लब एटलान्टा र जर्मन क्लब रसेनबलस्पोर्ट लिपजिग भने यसअघि नै च्याम्पियन्स लिगको क्वार्टरफाइनलमा पुगिसकेका छन्।
मनाङ मर्स्याङदी फाइनलमा,"पोखरा : मनाङ मर्स्याङदी क्लब १८औं संस्करणको आहा रारा गोल्डकपको फाइनलमा पुगेको छ। पोखरा रंगशालामा बिहीबार भएको सेमिफाइनलमा मनाङले त्रिभुवन आर्मी क्लबलाई ३२ गोलले हरायो। मनाङको जितमा फ्लोरेन्ट, विमल राना र अञ्जन विष्टले गोल गरे। आर्मीका भरत खवास र दीपकुमार लामाले गोल गरेका थिए। खेलको चौथो मिनेटमै फ्लोरेन्टले गोल गर्दै मनाङलाई अग्रता दिलाए। अञ्जन विष्टले डीबक्समा मिलाइदिएको पासलाई उनले गोलमा परिणत गरेका थिए। २९औं मिनेटमा विमल रानाले अर्को गोल गर्दै मनाङको अग्रता दोब्बर बनाए। उनले अञ्जन विष्टको पासमा गोल गरेका थिए। ४१औं मिनेटमा आर्मीले एक गोल फर्कायो। नवयुग श्रेष्ठले दिएको पासलाई भरत खवासले हेडमार्फत गोल गरेका थिए। मनाङले ८१औं मिनेटमा अर्को गोल थप्यो। मैदानको मध्यभाग नजिकैबाट एक्लै बल लिएर पोस्टतर्फ अगाडि बढेका अञ्जन विष्टले आर्मीका गोलरक्षक बिट भएको अवस्थामा जाली चुमाएका थिए। ८३औं मिनेटमा आर्मीले अर्को फर्कायो। दीपकुमार लामाले डीबक्समा खोसाखोसको स्थितिमा पाएको बलमा गोल गरेका थिए। यसअघि मनाङले केही राम्रा अवसर गुमाएको थियो। १९औं मिनेटमा अञ्जन विष्टको सशक्त प्रहार पोस्ट छेउबाट बाहिरियो। २४औं मिनेटमा दयानन्द सिंह पोस्ट नजिक चुकेका थिए। ४५औं मिनेटमा विमल रानाको प्रहार क्रसबार नजिकैबाट बाहिरिएको थियो। यसैगरी आर्मीका भरत खवास, नवयुग श्रेष्ठ, दीपकुमार लामाले पनि लगातार पाएको थप अवसर सदुपयोग गर्न नसक्दा टोलीले हार खेप्न बाध्य बन्यो। खेलपछि आर्मीका प्रशिक्षक नवीन न्यौपानेले सुरुदेखि नै रक्षापंक्ति कमजोरी हुँदा हार खाएको बताए। साबिक उपविजेता आर्मीले अहिलेसम्म आहा रारा गोल्ड कपको उपाधि जित्न सकेको छैन। आहा रारामा नौ पटक फाइनल पुगेर पाँच पटक उपाधि जितेको मनाङको भेट फाइनलमा नेपाल पुलिस क्लबसँग हुनेछ। क्याराभान गोल्डकपसहित ६ पटक आहा रारा गोल्ड कप उचालेको पुलिस र मनाङबीच खेल शनिबार हुनेछ।"
साथीलाई काेरोना संक्रमण भएपछि रोनाल्डो सेल्फ क्वारेन्टाइनमा,लिस्बोन : आफ्नो टोलीका खेलाडीमा कोरोना भाइरस (कोभिड१९) संक्रमण पुष्टि भएपछि विश्व चर्चित फुटबलर क्रिस्टियानो रोनाल्डो आफ्नै घरमा सेल्फ क्वारेन्टाइन मा बसेका छन्।इटालियन क्लब युभेन्टसका खेलाडी ड्यानियल रुगानीमा कोरोना संक्रमण पुष्टि भएको द सनले उल्लेख गरेको छ। रोनाल्डोले आइतबार इन्टर मिलानविरुद्ध खेल्ने क्रममा रुगानीसँग एउटै 'ड्रेसिङ रुम' प्रयोग गरेका थिए। रुगानीसँगको नजिक सम्पर्क कारण उनलाई समेत कोरोना संक्रमण हुन सक्ने आशंकामा उनलाई क्वारेन्टाइनमा राखिएको हो। आइतबार भएको खेल युभेन्टसले २० ले आफ्नो पक्षमा पारेको थियो। चीनको वुहानबाट गत डिसेम्बरदेखि फैलिएको कोरोना भाइरस अहिले विश्वका ११८ देशमा फैलिएको विश्व स्वास्थ्य संगठन (डब्लूएचओ) ले जनाएको छ। विश्वभर १ लाख २५ हजार २८८ जनामा संक्रमण पुष्टि भइसकेको छ भने ४ हजार ६१४ जनाले ज्यान गुमाइसकेका छन्।
युभेन्ट्सका खेलाडी रुगानीलाई कोरोना संक्रमण,इटाली : इटालियन राष्ट्रिय फुटबल टोलीका खेलाडी ड्यानियल रुगानी कोभिड१९ कोरोना भाइरसबाट संक्रमित भएका छन् । २५ वर्षीय रुगानीको कोरोना भाइरस परीक्षणको नतिजा पोजेटिभ आएको समाचारमा जनाइएको छ। रिपोर्ट फजिटिभ आएपनि हालसम्म उनमा कोभिड१९ को कुनै लक्षण नदेखिएको रुगानीले बताएका छन् । उनले ट्विटरमार्फत आफू ठीक अवस्थामा रहेको र आफ्नो खबरले चिन्तित नहुन शुभचिन्तकहरुलाई आग्रह गरेका छन् । 'मेरो समाचार पढ्नुभयो होला चिन्ता लिने सबैलाई आश्वस्त पार्न चहान्छु म ठीक छु' रुगानीले ट्विटरमा लेखेका छन् । उनले भाइरस जो कोहीलाई नछोड्ने भएकाले सरकारको नियम पालना गर्न सबैलाई सुझाव दिएका छन् रुगानी इटालियन क्लब युभेन्ट्सका खेलाडी हुन् । पछिल्लो पटक यही मार्च ८ मा इन्टरमिलानविरुद्धको खेलमा रुगानी परिवर्तित खेलाडीको रुपमा टोलीबाट खेलेका थिए।

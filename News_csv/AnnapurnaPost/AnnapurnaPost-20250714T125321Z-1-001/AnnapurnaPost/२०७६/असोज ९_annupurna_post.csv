शीर्षक,विवरण
ब्रेक्जिटको पासो,"बेलायतका प्रधानमन्त्रीले संसद्लाई पाँच हप्ताका लागि निलम्बन गरेको निर्णयलाई सर्वोच्च अदालतले गैरकानुनी भन्ने फैसलापछि संसद्को बैठक फेरि सुरु भएको छ। देशमा विशेष परिस्थिति हुँदा मात्र गरिने यस्तो निलम्बनलाई विपक्षीले पाँचहप्ते कु को संज्ञा दिएका थिए। सत्तापक्षकै केही सांसदले यो प्रक्रिया प्रजातन्त्रका लागि घातक भन्दै सरकारको विपक्षमा मत हाले। संसदीय चुनावको ठीक अघि संसद् निलम्बन गर्ने प्रक्रिया सामान्य भए पनि कुनै निश्चित छलफललाई संसद्मा बहस गर्नबाट रोक्न गरिने यस्तो निलम्बन प्रजातन्त्रको मर्मविपरीत थियो। बेलायतको संसदीय इतिहासमा राजनीतिक कारणले संसद् निलम्बन गर्ने कार्य केही विशेष परिस्थितिमा गरिएको इतिहास छ। सन् १९१४ मा पहिलो विश्वयुद्धको सुरुवात हुँदा सन् १९३० मा चरम आर्थिक संकट सिर्जना हुँदा र दोस्रो विश्वयुद्धपछि सन् १९४८ मा केही विशेष कानुन निर्माण गर्न यस्तो निलम्बन गरिएको थियो। अहिले भने बोरिस जोन्सनले ब्रेक्जिटसम्बन्धी बहस र त्यससम्बन्धी संसद्बाट बन्न सक्ने आफू प्रतिकूलका कानुन रोक्न संसद् निलम्बन गरेका हुन्। यो कदमको चौतर्फी विरोध भएको थियो र लोकतन्त्रमाथि धावा बोलेको आरोप लागेको छ। के हो ब्रेक्जिट ? २३ जुन २०१६ मा बेलायत युरोपियन युनियन (ईयू) मै रहने कि छुट्टिने भन्ने विषयमा जनमतसंग्रह भयो। युरोपियन युनियनका २८ सदस्य राष्ट्रमध्ये बेलायत पनि एक हो। उक्त जनमतसंग्रहमा झीनो मतले (५१९ र ४८१ प्रतिशत) छुट्टिने भन्ने पक्षले बहुमत प्राप्त गरेको थियो। २९ मार्च २०१९ मा बेलायतले औपचारिक रूपमा ईयूसमक्ष उक्त जनमतसंग्रहको नतिजाको जानकारी गराउँदै आफू अब ईयूबाट छुट्टिने प्रक्रिया अर्थात् आर्टिकल ५० सक्रिय पार्न प्रस्ताव गर्यो। उक्त मितिदेखि दुई वर्षभित्रमा दुई पक्षबीचमा समझदारी हुँदै बेलायत ईयूबाट छुट्टिनुपर्ने थियो। तर त्यो काम समयमा हुन सकेन। बेलायतको आन्तरिक राजनीति, उत्तरी आयरल्यान्डको भौगोलिक अवस्था र त्यसबाट सिर्जित समस्या, युरोप र बेलायतका आआफ्नै अडान, ईयू सदस्य आयरल्यान्डसँगको विशेष सम्बन्ध र सम्झौता, दुई पक्षबीचको आर्थिक र व्यापारिक अवस्थालगायत धेरै कारणले बेलायत ईयूबाट अलग हुने कार्य समयमा हुन सकेन र प्रक्रिया लम्बिँदै गयो। अब अक्टोबर अन्तिमसम्ममा बेलायत ईयूबाट अलग हुने मिति तोकिएको छ। ब्रिटेन ईयूबाट एक्जिट हुने अर्थात् अलग्गिने हुनाले यसलाई छोटो रूपमा ब्रेक्जिट भन्ने गरिएको छ। के छन् त समस्या सबैभन्दा ठूलो समस्या उक्त जनमतसंग्रहपछि बेलायती जनमत विभाजित बनेको छ। त्यसैगरी संसद्मा प्रतिनिधित्व गर्ने सांसदहरू पनि स्पष्ट तीन पक्षमा विभाजित छन्। स्कटिस नेसनल पार्टी, लिबरल डेमोक्य्राट, केही स्वतन्त्र सांसद र साना दलहरू ईयूमै रहनुपर्ने वा अर्को जनमतसंग्रह गराउनुपर्नेमा अडिग छन् भने प्रमुख प्रतिपक्ष लेबर पार्टीका अधिकांश सदस्यहरू नरम ब्रेक्जिट गर्दै कस्टम युनियनमा रहनुपर्ने र खुला व्यापार यथावत् राख्नुपर्ने पक्षमा छन्। सत्ताधारी दल कन्जरभेटिभको ठूलो समूह बोरिस जोन्सन समूह कडा ब्रेक्जिट वा नो डिल (कुनै सम्झौताबिना बाहिरिने) को पक्षमा र केही केही सांसद नरम ब्रेक्जिटको पक्षधर छन्। नो डिल वा कडा ब्रेक्जिट पक्षले ईयूका देशहरूसँग छुट्टाछुट्टै नयाँ व्यापार सम्झौता गरिनुपर्ने, विश्व व्यापार संघअनुरूप अन्य देशसँग नयाँ सम्झौता सुरु गरिनुपर्ने, खुला सिमाना पूर्णरूपमा बन्द गर्ने र ईयूका नागरिकलाई अन्य मुलुकका नागरिकसरह व्यवहार गरिनुपर्नेलगायतका प्रावधान राख्नुपर्छ भन्ने अभियानमा छन्। जुन कुरा नरम ब्रेक्जिट र ईयूमै रहनुपर्छ भन्ने पक्षधर मान्न तयार छैनन्। उनीहरूका अनुसार यस्तो हुँदा बेलायतको आर्थिक अवस्थामा प्रतिकूल असर पर्ने छ। लामो समय बेलायतमा आर्थिक संकट आउने छ र अहिले ईयूमा रहेका लाखौं बेलायतीलाई निकै ठूलो असर पर्ने छ। उग्र राष्ट्रवादका कारण बेलायतमा आर्थिक र राजनीतिक समस्या गहिरिँदो छ। हाउस अफ कमन्सका सदस्यहरू यसरी तीन पक्षमा विभाजित हुँदा कुनै पक्षको पनि स्पष्ट बहुमत नपुग्ने अवस्था छ। यसले गर्दा बेलायतका लागि ब्रेक्जिट एउटा पासो बनेर बसेको छ। यही अवस्था देखाउँदै प्रधानमन्त्रीले मध्यावधि चुनावको प्रस्ताव संसद्मा राखे। तर, त्यो प्रस्ताव पनि पास हुन सकेन। पाँचबर्से अवधि रहेको संसद् विघटन गरेर चुनावमा जान दुईतिहाइले पारित गर्नुपर्ने नियम छ। संसद्मा दुईतिहाइ पुर्याउन प्रमुख प्रतिपक्ष लेबरको सहयोगबिना असम्भव छ र लेबरले नो डिल ब्रेक्जिट नहुने पक्का नहुन्जेल चुनावका लागि सहमति नदिने बताइसकेको छ। उत्तरी आयरल्यान्डको भौगोलिक अवस्था र बेलायतको आयरल्यान्डसँग भएका सम्झौताले बेलायतलाई निकै अप्ठ्यारो परेको छ। ग्रेट ब्रिटेनको अंग उत्तरी आयरल्यान्ड मुख्य भूमिसँग जोडिएको छैन र समुद्रपारि छ अनि आयरल्यान्डसँग जोडिएको छ। उत्तरी आयरल्यान्ड र आयरल्यान्ड (दक्षिणी जो ईयूको सदस्य हो) का जनताबीचको सम्बन्ध, अहिलेको खुला सिमाना, व्यापारको स्थिति र सबैभन्दा सुरक्षाका चुनौतीले प्रस्तावित ब्रेक्जिट सम्झौतामा तत्कालीन प्रधानमन्त्री टेरेजा मे ले ब्याकस्टप को प्रावधान राखेकी थिइन्, जसलाई ईयूले समेत पारित गरेको थियो। तर कडा ब्रेक्जिट पक्षधर र उग्र राष्ट्रवादीहरूले उक्त ब्याकस्टप प्रावधानको कडा विरोध गरेका छन् र अहिलेका प्रधानमन्त्रीले समेत ब्याकस्टप प्रावधान नमान्ने घोषणा गरेका छन्। ईयूले भने ब्याकस्टप प्रावधान हटाउन नसकिने प्रस्ट पारेको छ। यस्तो हुँदा दुई पक्षबीच सम्झौता हुन अप्ठ्यारो परेको हो। ब्याकस्टप भन्नाले बेलायतको मुख्य भूमि र उत्तरी आयरल्यान्डबीच समुद्रमा एक सिमाना तय गर्ने जसले गर्दा उत्तरी आयरल्यान्डमा छुट्टै प्रावधान रहने भन्ने हो। यसो गर्दा सम्पूर्ण बेलायतभन्दा ईयूको उत्तरी आयरल्यान्डसँग फरक सम्बन्ध हुनेछ र यसले कालान्तरमा बेलायतलाई टुक्य्राउने काम गर्नेछ भन्ने राष्ट्रवादीको तर्क छ। तर ईयू र नरम ब्रेक्जिट पक्षधरहरू त्यस्तो सम्भावना नरहेको जिकिर गर्छन्। बेलायत र ईयूको व्यापार सम्बन्ध निकै गहिरो र एकअर्कामा आश्रितसमेत छ। ईयूका देशहरूका लागि बेलायत निकै ठूलो बजार हो भने बेलायतका लागि ईयू। कडा ब्रेक्जिट भइहाल्यो भने दुई पक्षलाई अर्को सम्झौता नहुने बेलासम्ममा धेरै आर्थिक र सामाजिक अप्ठ्यारा आउने पक्का छ। बेलायतमा औषधि र खाद्य पदार्थ आपूर्तिमा समस्या हुने मात्र होइन, बेलायतको सम्पूर्ण सुरक्षामा ठूलो चुनौती आउन सक्छ। अहिले ईयू राष्ट्रहरूले सुरक्षासम्बन्धी सूचना एकअर्कामा पूर्णरूपमा आदानप्रदान गरिरहेका छन्। ब्रेक्जिट पछि यस्ता सूचना बेलायतले नपाउँदा उनीहरूको आन्तरिक सुरक्षामा संकट आउन सक्ने अवस्था छ। ब्रेक्जिटलाई ठीक तरिकाले सम्हाल्न सकेनन् भने अहिले रहेको बेलायतको अस्तित्वमै खतरा आउने पक्का छ। ईयूमै रहन पर्छ भन्ने स्कटल्यान्डको जनमत र ब्याक्स्टपको प्रावधान राख्दा उत्तरी आयरल्यान्ड बेलायतबाट छुट्टिन सक्ने खतरा सधैं जीवित रहन्छ। नो डिल ब्रेक्जिट भयो भने सन् १९९८ मा बेलायत, आयरल्यान्ड र उत्तरी आयरल्यान्डका दलहरूबीच भएको गुड फ्राइडे अग्रिमेन्ट संकटमा पर्न सक्ने अवस्था छ। बेलायत र आयरल्यान्डका लागि यो सम्झौता निकै महत्त्वपूर्ण छ। लोकतन्त्रमा हमला सन् १२१५ मा जारी गरिएको माग्नाकार्टाबाट बेलायती प्रजातन्त्रको सुरुवात भएको मानिन्छ। माग्ना कार्टा दस्ताबेजमा राजा र उनको सरकार कानुनभन्दा माथि नरहेको प्रस्ट पारिएको थियो। संसारकै पुरानो र उदाहरणीय प्रजातन्त्रमा बेलाबेलामा संकट नआएको भने होइन। सन् १६४२ मा संसद् र राजाबीच युद्ध नै भएको थियो भने १६८८ मा राजाको अधिकार पूर्णरूपमा कटौती गर्दै संवैधानिक राजातन्त्रको सुरुवात भएको थियो। बेलायतमा लिखित संविधान छैन तर अन्य लिखित दस्ताबेजहरू र पुराना राम्रा प्रचलन पछ्याउँदै पूर्ण प्रजातन्त्र चलिरहेको छ। तर, अहिले संसारभर उग्र राष्ट्रवाद र पपुलारिज्मको उदयसँगै विश्वभर लोकतन्त्रमा संकट आउन थालेको आभास भने भएको छ। अमेरिकी राष्ट्रपतिमा डोनाल्ड ट्रम्पको विजय र बेलायतमा बोरिस जोन्सनको उदय यसैका उदाहरण हुन्। बेलायतमा उग्र राष्ट्रवादबाट सिर्जित समस्या अहिले गहिरो बनेको छ। पपुलारिज्मको राजनीति गरेका ब्रिक्जिट पक्षधरहरू जनतालाई विभाजन गर्ने काममा उद्यत् रहे। संसारकै पुरानो र उदाहरणीय लोकतन्त्र रहेको बेलायत अहिले पपुलारिज्मको चपेटामा परेको छ। उग्र राष्ट्रवादका कारण देशमा आर्थिक र राजनीतिक समस्या गहिरिँदो छ। अहिले बोरिस जोन्सनले संसद्लाई निलम्बन गरेर ब्रेक्जिट पार लगाउन खोज्नु पनि लोकतन्त्रमाथिकै हमला हो। प्रमुख प्रतिपक्ष, संसद्का अन्य साना दल र आफ्नै पार्टीका केही सांसदहरूले यो कदमको कडा निन्दा गरे। बेलायतको सर्वोच्च अदालतले पनि उक्त निर्णय कानुनविपरीत भएको ठहर गरिदिएको छ। सभामुखले समेत बोरिसको यो कदम लोकतन्त्रविरुद्ध भन्दै विरोध गरे। अहिले बेलायती लोकतन्त्रमा संकट आउन थालेको अनुभव सबैले गरेका छन्। उग्र राष्ट्रवादका नाममा लोकतन्त्रमाथि प्रहार हुनु कदापि राम्रो मान्न सकिन्न। ब्रेक्जिटको यो पासोले बेलायतमा दुई प्रधानमन्त्रीलाई सत्ता छाड्न बाध्य पारिसकेको छ र अब पालो बोरिसको छ। नो डिल गर्न पाइँदैन भन्ने पक्षमा संसद्मा बहुमत पुगेर उक्त प्रस्ताव कानुन बनिसकेको छ। अब प्रधानमन्त्रीले नो डिल गरे भने उनी कानुन तोडेको आरोपमा जेलसमेत जान सक्नेछन्। यसरी ब्रेक्जिटको पासोले कसलाई कहिले कहाँ पुर्याउने हो भन्न निकै कठिन छ। ब्रेक्जिटका लागि समय थप गरेमा मध्यावधि चुनाव हुने पक्का छ। गएको युरोपियन संसद्को चुनावमा कडा ब्रेक्जिट पक्षधर नयाँ जन्मिएको ब्रेक्जिट भन्ने पार्टी सबैभन्दा ठूलो दल बनेर उदाएको थियो भने ईयूमै रहनुपर्छ भन्ने लिबरल डेमोक्य्राट दोस्रो ठूलो दल भएको थियो। सत्तारुढ दल उक्त चुनावमा पाँचौं भएको थियो। यसलाई आधार मान्ने हो भने अबको मध्यावधि चुनावमा कसैको बहुमत आउने छैन र लिबरल डेमोक्य्राट पार्टी निर्णायक दल बन्ने छ र अर्को पाँच वर्ष फेरि ब्रेक्जिट संकट एक पासोकै रूपमा रहिरहने अवस्था छ।"
संविधान कार्यान्वयनका चार वर्ष,"संविधान जारीपछि नै मुलुकलाई द्रूत विकासतर्फ लैजान सकेको भए सरकारले तर्फबाट संविधान दिवस मनाउन उर्दी जारी गरिरहनुपर्ने थिएन। नेपालको संविधान २०७२ घोषणा भई लागू भएको पनि चार वर्ष पुगेर पाँचौं वर्षमा प्रवेश गरेको छ। २००४ सालको संविधानपछि नेपालमा अहिलेसम्म सातवटा संविधान बनिसकेका छन्। सायद संसारमा यति धेरै संविधान बन्दै खारेज भएको दृष्टान्त विरलै होला। यति सानो मुलुक जसको आर्थिक हैसियत त्यति सक्षम पनि छैन र सदैव राजनीतिक द्वन्द्व र अस्थिरताका कारण संविधान एकपछि अर्को बनाउने र खारेज गर्ने खेल निरन्तर हुँदै आइरहेको छ। वर्तमान संविधान २०७२ पनि यथार्थमा ठूलो सकसपछि बन्न सफल भएको हो। २०६४ चैत २८ गते पहिलो संविधानसभा निर्वाचन भई दुई वर्षमा संविधान बनिसक्नुपर्ने थियो। सो नहुँदा चार वर्ष म्याद थपिएर पनि संविधान बन्न सकेन। अतः २०६९ जेठ १५ गतेपश्चात् संविधानसभा विघटन भयो। पुनः २०७० मंसिर ४ गते दोस्रो संविधानसभा निर्वाचन भएर २०७२ साल असोज ३ गते मात्र घोषणा भएको हो। नेपालमा संविधानसभाबाटै संविधान बन्नुपर्छ भन्ने केही दल र विद्वान्को गुनासो थियो, त्यो यथार्थमा २०७२ सालमा पूरा भएको हो। यतिखेर पनि वर्तमान संविधानप्रति केही राजनीतिक दलको गुनासो छ। संविधानप्रति आलोचक भएकै कारण दलका केही नेताहरूको संविधान घोषणा भएको अवसरमा आयोजित समारोहमा उपस्थित भएनन्। संविधान जारी भएपछि पनि संविधानका पुस्तकका प्रति सडकमा जलाइए। यथार्थमा संविधान धेरै ठूलो र साह्रै संक्षिप्त हुनु दुवै राम्रो होइन। नेपालमा बनेको संविधानमध्येमा २०४७ सालको संविधानलाई भाषागत र लेखावटका आधारमा धेरैले उत्कृष्ट मानेका हुन्। २०७२ को संविधान निर्माणका बेला उक्त संविधानमा नै समावेशी र संघ राज्यका कुरा समावेश गरी तयार गरे उपयुक्त हुने भनी धेरैले चर्चा चलाएका पनि थिए। २०७२ को संविधानका त्रुटि केलाउने क्रममा प्रथमतः यसमा भाषागत त्रुटि छ। दोस्रो विषय क्रमबद्ध नसमेटिएर छरिएको छ। तसर्थ पुस्तक पल्टाउँदा अलमलिनुपर्ने अवस्था आउन सक्छ। अर्को, मौलिक हकको प्रावधानमा यति धेरै हक समावेश छन्, जसलाई स्मरण गर्न कठिन छ। आम कानुन र राजनीतिशास्त्रका विद्यार्थीलाई यसलाई स्मरण गरी व्याख्या गर्न ठूलो कठिनाइ पर्न सक्छ। पुराना संविधानमा सातवटा मौलिक हक थिए। वस्तुतः यसमा पनि तिनैलाई यथावत् कायम गरी थप हकको सन्दर्भमा उपधारा खडा गरेर कतिपयको कार्यान्वयन सन्दर्भमा समयसीमा निर्धारण गरेको भए उपयुक्त हुने थियो। हाम्रो मुलुक गरिब छ, पिछडिएको छ। विकासका पूर्वाधार अहिले पनि बनिसकेका छैनन्, तर हामीलाई नै संसारभरिका अधिकार चाहिएको छ। यतिखेरको विकास गति हेरेर भन्ने हो भने आगामी दुई सय वर्षमा पनि यी अधिकार लागू हुन सक्ने देखिँदैन। १७ हजार मानिसको प्राणको आहुती गर्ने गरी भएको आन्दोलनले खडा गरेको ६०१ जनाको संविधानसभा त्यो पनि एकपटक मात्र होइन, दुईपटकको निर्वाचनले निर्माण गरेको संविधानसभाले बनाएको २०७२ को संविधान हो। सबै सभासद्को भावना समेट्ने क्रममा संविधानमा त्यतिविघ्न मौलिक हक थुप्रिन पुगे। संविधान तयार गर्दा के कुरा विचार गरिएनछ भने ३१ वटा मौलिक हक कागजी पुस्तकमा समावेश गरिनु नै यथेष्ट हुन्न, त्यसको कार्यान्वयन पक्ष पनि दह्रो नै हुनुपर्छ। अर्थात् धारा ३६ मा भएको खाद्यसम्बन्धी हक संविधानले दिएपछि राज्यमा अब उपरान्त कुनै एक व्यक्ति भोको हुनु भएन। धारा ३१ मा भएको शिक्षासम्बन्धी हक प्रदान गर्दा राज्यले मुलुकभित्रका सबै जनतालाई शिक्षित बनाउनु दायित्व हुन आउँछ। संविधानमा भएको मौलिक हक राज्यले बहाली नगर्ने हो भने आम जनताले अदालतद्वारा उक्त अधिकारको बहाली गराउन सक्ने बाध्यता रहन सक्छ। गरिबले भोको भएको बखत स्वादिलो भोजन सपनामा पेटभरि खाएजस्तो गरी हामी निर्बाध रूपमा त्यस्तै सपना देख्ने धृष्टता गर्छौं। तथापि नेपालमा अहिलेसम्म नेतागणले आमजनताका हकमा केही गर्नुपरेको पनि छैन। सस्तो लोकप्रियतानिम्ति भाषण गरिदिए पुग्छ। आजसम्म त्यही देखिँदै आएको छ। यो चार वर्षभित्र संविधान कार्यान्वयनको मूंल्याकनलाई हेर्दा के देखिएको छ भने आम जनताको जीउधनको सुरक्षा छैन, पेटभरि खान नपाउनेको संख्या बढ्दै गएको छ। रोजगारको सम्भावना मुलुकमा नहुँदा ठूलो संख्यामा युवायुवती आधुनिक रूपमा खडा भएको वैदेशिक रोजगार नामक दासदासी प्रथामा होमिन पुगेका छन्। यथार्थमा संसारबाट दासदासी प्रथा उन्मूलन भएकै रहेनछ, मात्र नामसम्म फरक भएको वैदेशिक रोजगारमा नेपाली युवायुवती भेडाबाख्रासरह ल्याटिन अमेरिकी तथा अफ्रिकी मुलकमा जम्मा गरिन्छन् र त्यहींबाट बिक्रीवितरण हुने गर्छन्। कुनै पनि संविधानमा मुलुकका हर जाति, हर वर्ग र तप्काबारेमा सबै कुरा विस्तृत रूपमा लेखिन सम्भव पनि छैन। वस्तुतः सिद्धान्तसम्म कोरिन्छ, जसको पूर्ति संविधानले दिएको सीमाभन्दा बाहिर नगई बनाइएका कानुनले गर्ने गरेको हुन्छ। वर्तमान संविधानको मौलिक हक कार्यान्वयन गर्न कानुन बन्नुपर्ने हुन्छ, जुन कतिपयको हकमा बनेका छन् भने कतिपय अझै बन्न बाँकी छ। वर्तमान संविधानमा जेजस्तो त्रुटि भए पनि जनताद्वारा निर्वाचित संविधानसभाका सदस्यद्वारा पारित संविधान हँुदा यसलाई राष्ट्रको मूल दस्ताबेजका रूपमा सम्मान गर्नैपर्छ। यसमा भएको भाषिक त्रुटिलाई फेरि पनि सच्याउन सकिन्छ र अनावश्यक धाराउपधारा अर्थका अनर्थ लागेमा संशोधनद्वारा सुधार्न सकिन्छ। सरकारी योजनालाई माफियाका आर्जन गर्ने थलो र निर्माणका ठेक्कापट्टा डन र मवालीका कमाउ क्षेत्रका रूपमा बदलिन्छन् भने मुलुकको विकास र संविधानको कार्यान्वयन कसरी होला ? यथार्थमा संविधान सिंगो राष्ट्रका जनताको एउटा भावना हो, जसले सबै देशवासीको हक र हितको संरक्षण गरेको हुन्छ। संविधानको इतिहास हेर्ने हो भने अमेरिकाको संविधान सन् १७८९ मा लागू भएको संसारको सबभन्दा पुरानो संविधान हो र आज पनि कार्यान्वयनमा छ। त्यस्तै भारतको संविधान सबैभन्दा ठूलो संविधान हो र यसमा आजसम्मको संशोधनपछि १४६३८५ शब्द छन्। सबैभन्दा सानो संविधान भ्याटिकन सहर राज्यको मानिन्छ, तर यो धार्मिक संस्थासँग जोडिएको राज्य हो। यसपछि मोनाकोको संविधान जम्मा ३८०० शब्दका छन्। यथार्थमा संविधानको निर्माण मुलुकको भूबनोट, प्राकृतिक, जनतामा भएको विविधता र अवस्था हैसियत ती सबै कुराको प्रभाव रहेको हुन्छ। संविधान संहिताबद्ध आजसम्म नभएका संसारमा अझै पाँच देश छन् र संविधानविना पनि चलेकै छन्। संविधानको सवालमा राम्रानराम्रा, उदारअनुदार जेजस्ता कुरा उल्लेख हुन्छन्, ती शासनशैलीका आधारमा तय हुने हो। उदार संविधान छ तर शासनशैली अनुदार छ भने त्यसको कुनै अर्थ रहँदैन। संवैधानिक सिद्धान्तअनुुसार संविधानको अक्षरशः पालन गर्नुपर्ने हो। अर्थात् संविधानले दिएको दायराभन्दा बाहिर गई कार्य गर्न मिल्दैन। तथापि सिंगो राष्ट्र वा बहुसंख्यक जनताको हकहितमा कार्य गर्नुपर्ने अवस्था पर्न आयो भने संविधान किन बाधक हुन्छ ? नेपालमा संविधानको कार्यान्वयनबारेमा बितेको चार वर्षको मूल्यांकन गरी हेर्दा के पाइन्छ भने संविधानको शब्द र भाषा एकातिर छ सरकार अर्कोतिर छ, विपक्षीको भूमिका विपक्षीको जस्तो नै छैन। सबै छरपष्ट छन्। हुन त नेपालमा सत्ताधारीले संविधान र कानुन अक्षरशः पालन गरेको उदाहरण न्यून छ। कहिल्यै पनि संविधानसम्मत सकारात्मक भूमिका निर्वाह गरी राष्ट्रको मूल समस्या निवारण गर्ने जमर्को गरेको पाइन्न। विगत कयौं वर्षदेखि जनताले अपेक्षा गरेको विकास यो सरकार वा ऊ सरकार आउँदा पो पूरा हुन्छ कि भन्दाभन्दै २००७ सालदेखि आज २०७६ मा ६९ वर्ष बित्यो। जनचाहनाअनुरूपको समग्र विकासको अनुभूति जनताले गर्न पाएका छैनन्। अहिले पनि सरकार विकासका विविध लक्ष्य अलापिरहेको छ, जुन विकास आजभोलिमा हुने सम्भावना छैन। अर्कोतर्फ मुलुकभित्र भ्रष्टाचार मौलाइरहेको छ। यस्तो अवस्था कायम रहेसम्म विकास कसरी सम्भव होला। उदाहरणका रूपमा लिऊँ मेलम्ची पानी आयोजनालगायत कैयन् आयोजना यति ठूलो धनराशि खर्च भए पनि अलपत्र छन्। यस मुलुकमा सरकारी योजना माफियाका आर्जन गर्ने थलोको रूपमा परिचालित हुन्छन्। विकासका ठेक्कापट्टा डन र मवालीका कमाउ क्षेत्र बन्छन् भने मुलुकको विकास कसरी होला ? अहिले विपक्षीको भूमिका पनि त्यस्तै फितलो देखिन्छ। आवाज उठाउनुपर्ने आवश्यक ठाउँमा उठाएको देखिन्न तथापि बोलिहाले पनि किन हो टुंगोमा नपुर्याई अलपत्र पारी बीचमै छाडेको देखिन्छ। त्यसमाथि आफ्नै संगठनभित्र सदैव कुर्चीका निम्ति हानथाप गर्ने संस्कृति हावी छ। परिणामतः अहिलेको राजनीतिक परिदृश्यमा सरकार र प्रतिपक्षबीच भाषणका नाममा शब्दवाणसहितको वाक्युद्ध चल्न थालेका छन्। एक प्रकारले तीखा वचन भाषणमा प्रहार गर्ने प्रतियोगिता नै हुन थालेको छ। अर्थात् कसले कतिसम्म तुक्का जोडेर घोचपेच गरी भाषणमा तुच्छ वचन ओकल्न सक्छ भन्ने प्रतिस्पर्धा नै छ। उहिले भारतमा नेहरूको भाषण, गान्धीजीको भाषण, नेपालमा बीपी कोइरालाको भाषण, मनमोहन अधिकारीको भाषण, गणेशमानको भाषण सुनेपछि सबैले वाहवाह गर्थे। उहाँहरूको भाषणमा आफूलाई बिनाकारण जेलमा वर्षौंसम्म थुनामा राख्ने राजालाई पनि अपशब्द बोलेको सुनिएन। अब मानिसले भन्न थालेका छन् राजनीतिमा पुरानो मूल्य र मान्यता रहेन। निर्वाचनका नाममा पैसाको बलमा जोकोही मवाली शासनमा आउने र हैकम देखाउने परिपाटी चलेको छ। अबको युगमा किन हो कुन्नि शासनमा दुईचारजना दादा भन्न सुहाउनेको जहिले पनि सरकारमा उपस्थिति देखिन्छ र तिनका भाषण माछा बजारमा बोलिने शैलीमा हुनु स्वाभाविक हो। २०६९ सालमा सर्वोच्चका न्यायाधीश स्वर्गीय रणबहादुर बमले चुरे भावर पार्टीका अध्यक्ष केशव मैनालीको उत्प्रेषणको रिट निवेदनमा अन्तरिम आदेश जारी नगरिदिएको भए त्यसै दलका उपाध्यक्ष मेघराज थापा भन्ने बाबु थापा सोही समयका मन्त्रिमण्डलमा सहायक गृहमन्त्री बन्ने निश्चित थियो। बमको आदेशले मन्त्री बन्न नपाएको झ्वाँकमा बाबु थापाद्वारा माननीय बमको निर्मम हत्या भएको पछि खुल्न आयो। जब राजनीतिमा असामाजिक तत्व हावी हुन्छ भने परिणामतः घातक हुने नै भयो। नेपालमा संविधान कार्यान्वयनको सन्दर्भमा पहिलो प्राथमिकता दिनुपर्ने हक हो आम भोकानांगा जनताका निम्ति धारा ३६ को खाद्यान्नको हक। त्यसपछि आमनागरिकको जीउज्यानको सुरक्षाका साथै धारा १६ को सम्मानपूर्वक बाँच्न पाउने हक र धारा ३५ को स्वास्थ्यसम्बन्धी हक र धारा ३१ को शिक्षासम्बन्धी हक। त्यसपछि धारा ३३ को रोजगारसम्बन्धी हक बहालीका निम्ति सरकारले रोजगारको क्षेत्र विस्तार गर्न आवश्यक छ। जब आम जनता रोगभोक शोकले ग्रस्त छन् भने तिनलाई हवाईजहाज, पानीजहाज रेल सेटलाइट भनेर के गर्ने ? आकाशको फल आँखा तरी मर। अहिले मानिस दिनदिनै आफू असुरक्षित भएको महसुस गरेका छन्। प्रतिदिन पत्याउन नसकिने हत्याहिंसाका वारदातहरू हुन थालेका छन्। मानिस बेरोजगार र अभावकै कारण आत्महत्या गर्न थालेका छन्। ती समस्या समाधान कसरी गर्ने त्यसलाई प्राथमिकता दिन आवश्यक छ। शुद्ध र स्वस्थकर खानपानको कारण जनता बलिया भए विकासमा तिनले बल पुर्याउँछन्। नेपालमा अति आवश्यक समस्याको समाधानभन्दा परिणाम र अर्थहीन राजनीति बढी भएको देखिन्छ। सदैव सरकार बनाउने र ढाल्ने खेल र सोको प्रवृत्ति हावी छ। २०७२ असोज ३ गतेपछि नै मुलुकलाई द्रूत विकासतर्फ लगेको भए आमजनतामा खुसी छाउने थियो। संविधान र व्यवस्थाप्रति तिनको अपनत्व जाग्ने थियो। परिणामतः सरकारको तर्फबाट संविधान दिवस मनाउन उर्दी जारी गरिरहनुपर्ने थिएन। आम जनता स्वस्फूर्त संविधान दिवसका दिन हर्षोल्लासका साथ सडकमा आउने थिए।"
निर्वाचनमा नागरिक भूमिका,"एउटा चिनियाँ उखान छ, हजार माइल यात्रा पार गर्न पहिलो एक माइलको यात्रा तय गर्नुपर्छ। केही वर्षपछि हुने तीनै तहको निर्वाचन सही ढंगले पार गर्न आउँदो उपनिर्वाचन खुट्किलोको यात्रा तय गर्नु हाम्रो निम्ति समय सान्दर्भिक हुनेछ। राजासहितको प्रजातन्त्र १९ वर्ष पूरा गर्दा जननिर्वाचित प्रतिनिधिका शैलीका कारण वयस्क हुन नपाउँदै शिशु प्रजातन्त्रको अवसान हुन गयो। १० वर्ष पूरा गरेको राजाबिनाको गणतन्त्र उनै प्रतिनिधिका कारण सर्वदा शिशुमै सीमित हुने हो या वयस्क बनेर सही दिशा अवलम्बन गर्ने हो। प्रजातन्त्र, गणतन्त्र ल्याउँदैमा, मताधिकार प्रयोग गर्दैमा तथा स्थिर सरकार बनाउँदैमा देशले विकासको गति लिन सक्दो रहेनछ। त्यसका लागि सक्षम, इमानदार र बफादार व्यक्ति निर्वाचित हुनुपर्दो रहेछ भन्ने विगत तीन दशकसम्म निरन्तर प्रतिनिधित्व गर्दै आएका हाम्रा जनप्रतिनिधिको कार्यशैली र व्यवहारले स्पष्ट पारेको छ। आजसम्म जुनजुन दललाई आस्था र विश्वास गरेर आफ्नो वा देशको भाग्य सुम्पेका थियौं। प्रायः सबैले हाम्रो भाग्यसँग खेलबाड गर्न कहिल्यै छाडेनन्। जनताले दिएको आस्था र विश्वासलाई घात गर्दै जनताको निरीहपनबाट भरपूर फाइदा उठाएर आफू र आफन्तका लागि भोगवलास जुटाउने र सुखसयलका लागि राजनीति गर्ने काम निरन्तर जारी राखे। यही तथ्यलाई हृदयंगम गरी आउँदो मंसिर १४ गते हुन गइरहेको उपनिर्वाचनमा हामी सम्पूर्ण मतदाता होस्टेमा हैंसे भएर एउटै धारणा र एउटै मतका साथ अघि बढ्नु श्रेयष्कर देखिन्छ। मताधिकार के हो ? मताधिकारको प्रयोग किन ? मत कस्ता व्यक्तिलाई दिने ? किन दिने ? तथा कसरी दिने ? भन्ने विषयमा स्वतन्त्र ढंगले सामूहिक छलफल गरी स्पष्ट धारणा लिएर मत प्रयोग गर्दा एकातिर मताधिकारको दुरुपयोग हुँदैन भने अर्कोतिर गलत व्यक्तिले प्रतिनिधित्व गर्ने अवसर कम पाउँछन्। मताधिकारको सदुपयोग त्यसबेला मात्रै हुन्छ जुन बेला निर्वाचन हामीले बहिष्कार नगरी मतदानमा भाग लिएर आफूले मन पराएको व्यक्ति निर्वाचित गराउँछौं। चुनाव बहिष्कार गर्नु वा भोट नदिएर घर बस्नु दुवै मताधिकार दुरुपयोगभित्र पर्छन्। चुनावमा मत नहालेर घर बस्नुभन्दा चुनाव बहिष्कार गर्नु मताधिकारको अझ ठूलो दुरुपयोग भएको ठहरिन्छ। मत नहाल्ने भनेको व्यक्ति तथा सानो झुण्डले हो, जसले केवल सीमित क्षेत्र र व्यक्तिमाथि असर पुर्याएको हुन्छ। मतदान बहिष्कार भनेको पार्टीको निर्देशनद्वारा हुने हुँदा यसले ठूलो क्षेत्र र धेरै व्यक्तिलाई असर पुर्याएको हुन्छ। मतदानबिनाको लोकतन्त्र लँगडो हुने हुँदा जसले जुन रूपमा भए पनि मतदानमा भाग लिँदैन भने ऊ प्रजातन्त्र, गणतन्त्र, लोकतन्त्र, जनतन्त्र जोकोही तन्त्रको पनि विरोधी ठहरिन्छ। सार्वभौमशक्ति जनतामा निहित भनिए पनि नागरिकका सम्पूर्ण अधिकार पार्टी निर्देशनमा सीमित रहन पुगेको स्थिति देखा परेको छ। वर्तमान निर्वाचन प्रणालीअनुसार बहुमतका आधारमा व्यक्ति निर्वाचित हुने हुँदा हामीले मतदानमा भाग नलिए पनि निर्वाचनमा कुनै असर पर्दैन। बरु आफूले मन नपराएको व्यक्ति निर्वाचित हुने सम्भावना बढी रहन्छ। तसर्थ मतपत्रका विषयमा स्वयं मतदाता सचेत र संगठित भएनन् भने निर्वाचन परिणाम खराब आचरण भएका व्यक्तिको भाग्यमा जाने र परिणाममा नेपालमा पनि बिहारी शैलीको निर्वाचन भित्रिने खतरा नआउला भन्न सकिन्न।ामीले विगतदेखि वर्तमानसम्म बिनाविश्लेषण उनीहरूले दिएका भाषण र मीठा आश्वासनका भरमा मत दिँदा मतको दुरुपयोग मात्र भएन, भएका केही सक्षम वर्गसमेत पाखा लाग्न विवश भए। मतपत्र राष्ट्र समृद्धिको औजार हो भने मतदान मतदाताको बौद्धिक क्षमता मापन गर्ने साधन हो। देशमा कस्तो सरकार बनाउने हो ? वा कस्तो सरकार कुर्सीमा छ ? हाम्रो मतले अहं भूमिका राख्छ। हामी सक्षम, इमानदार र योग्य छौं भने सरकार कहिल्यै भ्रष्ट हुन सक्दैन। सरकार भ्रष्ट छ भने हामी कहिल्यै सक्षम, इमानदार र योग्य हुन सक्दैनौं। एउटा अंग्रेजी भनाइ छ, तपाईंको सरकार तपाईंसुहाउँदो हुन्छ (जस्तो तपाईं त्यस्तै सरकार)। हामीले बुझ्नैपर्ने कुरा के हो भने निर्वाचनको समयमा मत दिँदा पार्टीले बिरालोलाई मनोनयन गर्यो भने हामी त्यसको प्रतिवाद गर्न सक्दैनौं, समर्थन गर्छौं। हाम्रो समस्या भनेको सारा मतदाता पार्टीका कार्यकर्तासरह भएका छौं र सारा मतदाता पार्टीका कार्यकर्ता भएकाले पार्टीको गल्ती कमजोरीलाई ढाकछोप गर्नु नै बाध्यात्मक बनेको छ। आफ्नो अन्तस्करणले जुन व्यक्ति वा मान्यतालाई ठीक लाग्छ त्यसैलाई मत दिनु उचित हो। जित्नेलाई मात्र मतदान गर्ने अवसरवादी प्रवृत्तिलाई दुरुत्साहित गर्नु आवश्यक छ। हाम्रो संघीय संरचनानुसार तीन तहको सरकार रहेको र संविधानले पनि सम्पूर्ण अधिकार तीनै तहलाई सुरक्षित गरेको हुँदा विशेषगरी आफ्नो क्षेत्र समृद्धिका लागि पार्टीका धारणा लिएर जाने व्यक्तिभन्दा कसले संविधानले दिएको अधिकार र शक्ति कार्यान्वयन गर्ने क्षमता राख्छ, त्यस्ता व्यक्ति निर्वाचित गरे मात्र देशको विकास हुन सक्छ। नागरिक राष्ट्र अडाउने खम्बा हो भने जनप्रतिनिधि देश र जनताको चौकीदार हो। यी मान्यताप्रति दुवै सचेत नहुने हो र दुवैले आआफ्ना अधिकार र कर्तव्यप्रति सजग नहुने हो भने हामीले अहिलेसम्म प्राप्त गरेका सम्पूर्ण उपलब्धि नाश भएर जान्छन्। सार्वभौमशक्ति जनतामा निहित भनिए पनि नागरिकका सम्पूर्ण अधिकार पार्टी निर्देशनमा सीमित रहन पुगेको स्थिति देखा परेको छ। राष्ट्रिय महत्त्वको कुनै पनि विषयमा जनमतसंग्रह गर्न सकिने व्यवस्था संविधानको धारा २७५ मा राखे पनि संघीय संसद्मा तत्काल कायम रहेका सम्पूर्ण सदस्य संख्याको दुईतिहाइले आवश्यक ठानेमा मात्र सम्बन्धित विषयमा जनमत संग्रहमा जान सकिने व्यवस्था राखेर जनताको जनमत गर्न पाउने सार्वभौम अधिकारलाई कुण्ठित पार्ने काम मात्र भएको छैन, नागरिक सर्वोच्चता शब्दमा मात्र सीमित राख्ने काम भएको छ। जनताले चुनेका प्रतिनिधिले जनताको आवाज लिएर संसद्मा जाने कि पार्टी निर्देशनमा ? संसद् भनेको नीति निर्माण गर्ने मात्र नभई जनताको आवाज स्वतन्त्र रूपले लैजाने थलो हो भने पार्टी भनेको रणनीतिक र कूटनीतिक प्रस्तावलाई सरकारमा लैजाने सोपान हो। यहाँ नागरिक सर्वोच्चता प्रधान कि पार्टी सर्वोच्चता प्रधान भन्ने विषयमा आआफ्नै किसिमले बहस हुन सक्ला। तर संघीय गणतन्त्र अपनाएका मुलुकमा नागरिक सर्वोच्चता नै प्रधान हुने र पार्टी नागरिकको भावनानुसार चल्ने गरेको पाइन्छ। अब पनि आआफ्नो ठाउँमा बसेका नागरिक मूकदर्शक भएर बस्न थाल्यौं भने नेपाल आमाले माफी दिने छैनन्। हाम्रा आउने सन्ततिले समेत माफी दिने छैनन्। त्यसैले हामीले आफ्नो स्वाभिमानको रक्षा गर्न, सार्वभौमसत्ताको रक्षा गर्न तथा देशलाई सम्बृद्ध बनाउन तीन दशकसम्म झुक्काएर जनताको कर चुस्न र देशको अस्मिता लुटेर आफ्नो स्वार्थ पूरा गर्न पल्केका सम्पूर्ण बूढा नपुंसक नेतृत्वदेखि सचेत रही नैतिकवान स्वच्छ छवि बनाएका व्यक्तिलाई सत्ताको बागडोर दिन सके देशले अर्थतन्त्रमा फड्को मार्ने झीनो आशा राख्न सकिन्छ। अतः कामना गरौं गणतन्त्र प्राप्तिपछि पनि आफ्नै व्यक्ति तथा आफ्नै दलभित्र देखिएको हालीमुहाली अन्त्य गर्न जनताका लागि जनताबाट जनताको तन्त्र बचाउन, शताब्दीयौंदेखि स्वतन्त्र मानिएको यो राष्ट्रमा लोकले पराई दासताको भरभराउँदो ज्वालामा दहन हुन नदिनका लागि, नागरिक सर्वोच्चता अपहरण हुन नदिनका लागि र यिनीहरूको सफल व्यवस्थापनका लागि सक्षम, इमानदार, जोसिलो ऊर्जावान् तथा गतिशील व्यक्तिलाई सत्ता हस्तान्तरण गर्न सक्षम बनौं र असल नागरिकको परिचय दिन सफल बनौं।"
विद्युत आयोजना : बनाउने कि बेच्ने ?,"अरुण तेस्रो र तल्लो अरुण गरी चार सय मेगावाट बिजुली सित्तैमा पाउने हो भने नेपालका लागि हितकारी नै देखिन्छ। ब्राजिलियन कम्पनी ब्रास पावरले तल्लो अरुण १५ वर्षसम्म ओगट्यो। वित्तीय व्यवस्थापन गर्न नसकेर होइन, बजार नभएर। भारतीय कम्पनी जीएमआरले माथिल्लो कर्णाली (९०० मेगावाट) लिएको १२ वर्ष पुग्यो। अध्ययन पूरा गर्यो। तर माथिल्लो कर्णालीको बिजुली कहाँ बिक्री गर्ने (पीपीए) भन्ने यतिका अवधिसम्म अत्तोपत्तो छैन। चिनियाँ कम्पनी थ्री गर्जेजले २०६८ सालमा पश्चिम सेती (७५० मेगावाट) हात पार्यो। धुमधामका साथ यसो गर्ने र उसो गर्ने बखान गरियो। अन्ततः उसले पनि सकेन। औपचारिक रूपले छाडें नभनीकन हात झिक्यो। यसअघि १६ वर्षसम्म अस्ट्रेलियन कम्पनी स्नोई माउन्टेन्स इन्जिनियरिङ कर्पाेरेसन (स्मेक) ले यही पश्चिम सेतीको बिजुली भारतलाई बिक्री गर्न भरभग्दुर प्रयत्न गर्यो सकेन। भारतकै जीएमआरले माथिल्लो मर्स्याङ्दी (६०० मेगावाट) स्थानीय एजेन्टमार्फत खरिद गर्यो, बजारीकरण गर्न सकेन। अन्ततः एउटा चिनियाँ कम्पनीलाई बेच्यो। नर्वेको एसएन पावरले तामाकोसी तेस्रो (६५० मेगावाट) को झण्डै दस वर्ष लगाएर डीपीआर बनायो। उत्पादन हुने बिजुली कहाँ बेच्ने भन्ने टुंगो भएन। भारतले मानेन। विद्युत् प्राधिकरणले सकेन। उसले पनि आत्मसमर्पण गरेर छाड्यो। एसएन पावरले छाडेका लाइसेन्स सरकारले अर्कैलाई दियो। लिएकाले पनि अहिले ग्राहक खोज्दै हिँडेको छ। जलविद्युत् विकास नीति, २०४८ लागू भएदेखि हालसम्मका केही प्रतिनिधिमूलक उदाहरण हुन् यी। निकासीमूलक जलविद्युत् आयोजना अरूलाई दिएर विकास गर्छु भन्ने हाम्रो नीति पूर्णतः असफल भएको दृष्टान्त पनि हो। नेपालको जलविद्युत्मा चासो राख्ने र राखेका विदेशी प्रतिष्ठित कम्पनीले पुँजी लगानी गर्न नसकेर यी आयोजना निर्माणमा लैजान नसकेका होइनन्। आयोजना आकर्षक छन्। जस्तै माथिल्लो कर्णालीमा दुई किलोमिटर सुरुङ खने पुग्छ। यो प्राकृतिक तवरले नै यस्तो भएको हो। यस्तो स्वरूपकै कारण माथिल्लो कर्णालीलाई कुनै बेला श्रीपेचमाथिको हीरा पनि भनिन्थ्यो। आकर्षक भएकै कारण विदेशीलाई दिनु हुँदैन भन्ने आवाज नउठेको पनि होइन। त्यो बेग्लै विषय भयो। पश्चिम सेतीको बिजुली पाँच अमेरिकी सेन्ट्समा लैजाऊ भन्दा पनि भारत मानेन। तामाकोसी तेस्रोको बिजुली पनि बिकेन। यी सन्दर्भ र भोगाइले एउटा निष्कर्षमा पुग्न सकिन्छ निकासीमूलक ठूला आयोजनाको ऊर्जा बजार छैन। यही कारणले बिजुली बेचेर धनी हुने सपना साकार हुन सकेन, दिव्य २८ वर्षदेखि। अब छिमेकी भारतले लिन नमान्ने। बंगलादेशमा लगेर बेच्छु भन्दा भारतले सहयोग नगर्ने। भारतीय भूभागमा टावर बनाउन वा उसको आफ्नै प्रसारण सुविधा उपयोग गर्न नदिने। यो गाँठो नफुकीकन हाम्रा ऊर्जामन्त्री बंगलादेशलाई पाँच हजार मेगावाट बिजुली किन्ने समझदारी गर्छन्। अझ बंगलादेशबाहेक आगामी वर्षमा बिजुली निकासीको ठूलो सपना ऊर्जामन्त्रीले बाँडेका छन्। सम्भावित अन्तर्राष्ट्रिय ऊर्जा बजार भारत र बंगलादेश हो। तर रणनीतिक कारणले त्यो बजार अहिलेसम्म खुलेको छैन। खुल्ने छाँट छैन। पश्चिम सेती, माथिल्लो कर्णालीजस्ता ठूला आयोजनाका बिजुली नेपाल विद्युत् प्राधिकरणले खपत गर्न नसक्ने लाचारी पटकपटक सार्वजनिक गरिसकेको छ। यहाँसम्म कि प्राधिकरणले पश्चिम सेतीको बिजुली तिर्न सक्नेमा थ्री गर्जेज विश्वस्त हुन सकेन। प्राधिकरणलाई स्वदेशका निजी क्षेत्र र आफ्नै सहायक कम्पनीका बिजुली अबका दिनमा कमिलालाई मुतको पहिरो सरह हुँदै छ। बिजुलीको माग बढ्ने होइन, उल्टै घट्दो छ। यतिबेला दुई हजार मेगावाट पिक लोड पुग्ने प्राधिकरणको प्रक्षेपण फेल खाएको छ। पीक लोड १३ सय मेगावाटमा सीमित छ। यो पाटोले देशमा उद्योगधन्दा बढिरहेको होइन, घटिरहेको इंगित गर्छ। समग्रमा भन्नुपर्दा राज्यले बिजुली खपत गराउन ज्यान फालेर लागेमा मात्र बर्खायाममा स्पिल (जगेडा) हुने खपत होला। यथास्थितिमा झण्डै दुई खर्बको बिजुली कहाँ लगेर बिकाउने भन्ने पिरलो प्राधिकरणलाई छ। राज्यले बिजुली खपत गराउन ज्यान फालेर लागेमा मात्र बर्खायाममा स्पिल (जगेडा) हुने खपत होला। यथास्थितिमा झण्डै दुई खर्बको बिजुली कहाँ लगेर बिकाउने भन्ने पिरलो प्राधिकरणलाई छ। यो भोगाइ हो। यो तथ्यप्रति सरकारी निकाय बेखबर छैन। हामीले बजारको सुनिश्चितता नगरीकन ठूला आयोजना नबन्दो रहेछ भन्ने बुद्धत्व प्राप्त भइसक्दा पनि लगानी बोर्ड ऐनलाई संशोधन गरेर २ सय मेगावाटभन्दा माथिका आयोजना जसलाई पायो उसलाई दिन सक्ने कानुनी अधिकार दिइयो। यो कानुनी बन्दोबस्ती मुलुकको समग्र जलस्रोत क्षेत्रका लागि घातक छ। विद्युत् विकास विभाग वा विद्युत् प्राधिकरणजस्ता खारिएका निकायले अध्ययन गरिरहेका, एउटा प्रयोजनमा अध्ययन भइरहेका, पानीको बहुउद्देश्यीय उपयोग हुनेलगायत जलस्रोत क्षमताकै न्यून उपयोग हुने सम्भावित जोखिम भएका आयोजना कसैलाई सोध्दैनसोधी बोर्डले दिन सक्ने भयो। एउटा उदाहरण हेरौं। तमोर (७६२ मेगावाट) पूर्ण जलाशययुक्त आयोजना। सय घर पनि डुबानमा नपर्ने। लागत बूढीगण्डकीभन्दा आधा। तर ऊर्जा बूढीगण्डकीसरहै। हाम्रोजस्तो तन्नम अर्थतन्त्र भएको (उठाएको राजस्वले तलब भत्ता नपुग्ने) मुलुकका लागि किफायती आयोजना अपेक्षित हुन्छ। सस्तो आयोजना हुँदाहुँदै महँगो कसैले पनि बनाउँदैन। यो कुरा थाहा पनि छ। तर नियत नै खराब र उल्टो छ। ६०७० मेगावाटको आयोजना बन्ने पैसा मुआब्जा वितरण गर्नुपर्ने आयोजना कस्तो होला ? यस्तो महँगो आयोजना त्यो पनि विदेशीलाई विनाप्रतिस्पर्धा इपीसीफएफ मोडेल (सबैथोक उसैले गरिदिने) मा दिने चेष्टा गर्छौँ। यस्तो नियत देशका प्रधानमन्त्री, ऊर्जामन्त्री र ऊर्जा सचिवहरूमा प्रवृत्त छ। राज्यका पूरै शक्ति र संयन्त्र नै लाइसेन्स बेचबिखनमा मात्र तल्लीन हुने, दत्तचित्त रहने मुलुकमा ऊर्जा आयात नभई निर्यात हुन्छ ? यसरी बेचबिखनमा परेका आयोजना उही बजार अभावले बन्दैनन्। लाइसेन्स लिएको छु, बनाइरहेको छु भनेर कम्पनी प्रोफाइल उच्च पारी अन्तर्राष्ट्रिय ठेक्का हात पार्न सजिलो हुने प्रयोजनका लागि मात्र नेपालका लाइसेन्स लिने गर्छन्। अहिले चर्चामा छ तल्लो अरुण पनि। सबैलाई थाहा छ अरुण तेस्रोको क्यासकेड तल्लो अरुण हो। भौतिक पूर्वाधार (बाटो, प्रसारण लाइन, मुहान आदि) का कारण क्यासकेड आयोजना लगानी सम्भाव्य र लागत प्रभावी हुन्छ। यस्तो क्यासकेडमा फरक कम्पनीले बनाउने प्रयत्न गर्दा अनेकौं झमेला हुन्छ। सहमति प्राप्त नहुन पनि सक्छ। तल्लो अरुणको हेडवक्र्स (मुहान) को मोटामोटी लागत मात्रै २० अर्ब रुपैयाँ पर्न जान्छ। १३ किलोमिटर सुरुङ छ। भारतीय बजार ताक्ने हो भने २१७ किलोमिटर (४०० केभी) को प्रसारण लाइन बनाउनुपर्छ। हेडवक्र्स र प्रसारण लाइन छुट्टै कम्पनीले बनाउने हो भने अरुण तेस्रो लगानीयोग्य हुँदैन। अहिले अरुण तेस्रो भारतीय सरकारी कम्पनी सतलज जलविद्युत् निगम (एसजेभीएन) ले बनाइरहेको छ। तल्लो अरुणमा पनि उसले निकै चासो राख्दै आएको छ। लगानी बोर्डले आह्वान गरेको प्रस्तावमा ऊ पनि सूचीकृत छ। तल्लो अरुणमा चिनियाँ र जापानी कम्पनीका पनि प्रस्ताव छन्। अब चीन वा जापानी कम्पनीले यो आयोजना हात पारेमा नेपालका अरू निकासीमूलक आयोजनाको नियति भोग्न पर्दैन भन्न सकिन्न। तर एसजेभीएनले यी सबै कुराको ग्यारेन्टी गर्छ। सबैभन्दा महत्त्वपूर्ण ग्यारेन्टी छ भारतीय ऊर्जा बजार। यो सरकारी कम्पनी भएकाले उत्पादित ऊर्जा कहाँ लगेर बिकाऊँ भन्ने समस्या पर्दैन। अन्य कम्पनीलाई गर्दा आर्थिक रूपमा लगानीयोग्य छैन, त्यसमाथि बजार अनिश्चित छ। फेरि लाइसेन्स ओगटिनेबाहेक अरू कृत्य नहुन सक्छ। अरुण तेस्रोको प्रतिस्पर्धा गराउँदा सबैभन्दा बढी बिजुली कसले दिने भन्ने शर्त थियो। त्यसअनुसार सतलजले २१९ प्रतिशत (झन्डै दुई सय मगावाट) नेपाललाई दिने सम्झौता छ। त्यति नै बिजुली नेपाललाई दिने शर्त राखेर सतलजलाई नै दिए भइगयो। अरुण तेस्रो र तल्लो अरुण गरी चार सय मेगावाट बिजुली सित्तैमा पाउने हो भने नेपालका लागि हितकारी नै देखिन्छ। अरुण नै त्यस्तो नदी हो, जसले हिउँदयाममा ८० प्रतिशतसम्म निश्चित ऊर्जा (फर्म इनर्जी) दिन सक्छ। अन्य खोलामा हिउँदयाममा एकतिहाइ मात्र उत्पादन हुन्छ। त्यसबाहेक २५ वर्षपछि १८०० मेगावाट बिजुली नेपालकै हुन्छ। तल्लो अरुणलाई अहिले ६४० मेगावाट प्रस्ताव गरिए पनि यो अन्ततः ९ सय मेगावाट बन्छ। तसर्थ मुलुकको हित कसरी हुन्छ, त्यसमा मात्र ध्यान पुर्याउन आवश्यक छ। यसबाहेक अरू चलखेल त हुँदै आएका र भइरहेकै छन्।"
प्रिन्स र रत्नजित प्रिक्वार्टरमा,"काठमाडौं : नेपालका स्टार युवा खेलाडी प्रिन्स दाहाल र रत्नजित तामाङ अन्नपूर्ण पोस्ट् नेपाल इन्टरनेसनल सिरिज ब्याडमिन्टन प्रतियोगिताको पुरुष एकलतर्फ प्रिक्वार्टरफाइनलमा प्रवेश गरेका छन्। राष्ट्रिय खेलकुद परिषद् (राखेप)को कभर्डहलमा बुधबारदेखि सुरु भएको प्रतियोगितामा प्रिन्सले भारतका अमेया ओएकलाई २१२३, २११४, २११६ अंकले पराजित गरे। अर्को खेलमा रत्नजितले भारतका शिशिर द्विवेदीलाई २११५, २११६ को सोझो सेटमा हराउँदै प्रिक्वार्टरफाइनलमा स्थान बनाए। भारतका शिशिरसँग प्रतिस्पर्धा गर्दैरत्नजित तामाङ। सोही स्पर्धाको अर्को खेलमा नेपालका नवीन श्रेष्ठले भारतका मायांक अहुजालाई २११६, २११८ अंकले हराउँदै अघिल्लो चरणमा स्थान बनाए। अर्को खेलमा नेपालका विष्णु कटवालले नेपालकै निरञ्जन देवकोटालाई २११७, २११७ को सोझो सेटमा पाखा लगाए। यसैगरी नेपालका विकास श्रेष्ठले नेपालकै प्रफुल महर्जनलाई १३२१, २११७, २११५ अंकले पराजित गरे। पुरुष एकलतर्फकै अन्य खेलमा मलेसियाका दातु मोहमद साह इजलान सारदिकले नेपालका रियाज अन्सारीलाई २११२, २११२ र अस्टेलियाका ड्यानियल फानले नेपालका पूर्णबहादुर थापालाई २१११, २११४ को सोझो सेटमा हराउँदै अघिल्लो चरणमा प्रवेश गरे। पुरुष एकलतर्फकै अन्य खेलमा मलेसियाका चुआन झे ताईले नेपालका दीपक बोहोरालाई २१८, २१७, भारतका तरुण रेडी कातमले नेपालका प्रियान्सुसिंह क्षत्रीलाई २११५, २११७, बंगलादेशका मोहमद सलमान खानले नेपालका पेम्बा शेर्पालाई २१९, २११२, मलेसियाका सेङ जोय योहङले नेपालका सुजन श्रेष्ठलाई २१९, २१५ र भारतका अरिन्ताप दास गुप्ताले नेपालका जीवन आचार्यलाई २१९, २११८ ले हराए। यसैगरी भारतका स्वर्णराज बोराले नेपालका साजनकृष्ण ताम्राकारलाई २११४, २१११, नेपालका दीपेश धामीले भारतका सहर्ष मोहनलाई २११२, २११९, नेपालका देवराज रानाले नेपालकै इरफान अन्सारीलाई १६२१, २११९, २११८ र भारतका कात्र्तिाकेय सुल्सान कुमारले नेपालका सुनील जोशीलाई २१११, २१८ ले पाखा लगाउँदै अघिल्लो चरणमा स्थान पक्का गरे।"
छोडेन ब्याडमिन्टन मोहले,"काठमाडौं : कर्पोरेट हाउसमा काम गर्नेहरू सदैव व्यस्त हुन्छन्। व्यस्त दैनिकीबाट फुर्सद निकाल्न उनीहरूलाई निक्कै हम्मे पर्छ। सधैं काममा व्यस्त भइरहने उनीहरूलाई तनावमुक्त बनाउन सफल भएको छ, अन्नपूर्ण कर्पोरेट ब्याडमिन्टन। विगत ६ वर्षदेखि निरन्तर रूपमा सञ्चालन हुँदै आएको यो प्रतियोगिताले कर्पोरेट हाउसमा कार्यरत व्यक्तिहरूलाई तनावमुक्त गराउने मात्र होइन, स्वस्थ बनाउन पनि महत्त्वपूर्ण भूमिका निर्वाह गर्दै आएको छ। यसमा सहमति जनाउँछन्, अहिलेका चर्चित कलाकार प्रशान्त ताम्राकार पनि। सधैं अफिसकै काममा दौडधुप गर्नेहरूलाई ब्याडमिन्टनको कोर्टमा भेट्दा छुट्टै आनन्द आउँछ। यसले आपसी सम्बन्ध पनि थप मजबुत बनाउन सहयोग पुर्याउँछ, ताम्राकार भन्छन्। यस्ता प्रतियोगिताले खेलकुदको विकासमा कर्पोरेट हाउसहरूलाई आकर्षित गर्न पनि सहयोग पुग्ने ताम्राकारको बुझाइ छ। ताम्राकार सानैदेखि खेलकुद माहोलमा हुर्किए। काठमाडौंका रैथाने ताम्राकारको घर नजिकैको थबहाल चोकमा सधैं केही न केही खेल भई नै हुन्थ्यो। उनी पनि त्यही माहोलमा रम्थे। सानैदेखि घर नजिकैको माहोलले आकर्षित गर्यो। त्यही माहोलले सधैं केही न केही नखेली नहुने स्पोर्ट्स पर्सन बनायो, ताम्राकार भन्छन्। त्यही माहोलका कारण उनी कुनै एक खेलमा मात्रै रमेनन्। थुप्रै खेलमा उनको रस बस्यो। पछिल्लो समय नेपाली चलचित्रमा व्यस्त रहँदै आएका ताम्राकारले बास्केटबल, ह्यान्डबल, सफ्टटेनिस र स्क्वासका थुप्रै राष्ट्रिय प्रतियोगिता खेलिसकेकाका छन्। व्यस्त दैनिकीसँगै केही खेलबाट टाढिए पनि उनले बास्केटबल र ब्याडमिन्टनलाई भने छाड्न सकेका छैनन्। उनी लामो समयदेखि भेट्रान बास्केटबलमा सहभागी हुँदै आएका छन्। उनी सहभागी ठमेल युनाइटेडले लगातार यो प्रतियोगिता जित्दै आएको छ। ताम्राकार अन्नपूर्ण पोस्ट् कर्पोरेट ब्याडमिन्टनमा दोस्रो पटक सहभागी भएका हुन्। प्रतियोगिताको पहिलो संस्करण खेलेका उनले व्यस्तताकै कारण त्यसपछिका संस्करण भने खेल्न पाएनन्। यसपटक पनि समय मिलाउन गाह्रो हुँदाहुँदै उनी रहरकै कारण फेरि कोर्टमा उत्रिए। अनोजराज पौडेलसँग मिलेर कर्पोरेट डबल्समा प्रतिस्पर्धा गरेका उनीहरूले तेस्रो स्थान हासिल गरे। ताम्राकार र पौडेलको जोडी सेमिफाइनलमा हरिओम गुप्ता र खगेन्द्र रेग्मीको जोडीसँग पराजित भएको थियो। उनले छोटो तयारीमै प्रतियोगितामा सहभागी भएकाले नतिजाप्रति सन्तुष्ट रहेको बताए। जम्मा तीन दिनको तयारी गरेर प्रतियोगितामा सहभागी भएको हुँ। रहरले खेले पनि शरीरले खेल्न सकेन, ताम्राकारले भने, हारेर दुःख मान्नुपर्ने केही छैन। आफ्नो कमजोरीलाई स्वीकार्न सक्नुपर्छ। उनले केही व्यवस्थापकीय कमजोरीबाहेक प्रतियोगिता उत्कृष्ट रहेको बताए। सानोतिनो कमजोरी त जुनसुकै प्रतियोगितामा पनि हुन्छ, उनले भने, अन्नपूर्ण कर्पोरेट ब्याडमिन्टनमा खोट लगाउने ठाउँ छैन। उनले एउटा मिडिया हाउसले अन्तर्राष्ट्रिय प्रतियोगिता आयोजना गर्नु आफैंमा चुनौतीपूर्ण भए पनि अन्नपूर्ण मिडिया हाउसले त्यो चुनौतीलाई उत्कृष्ट तरिकाले सामना गरेको बताए।"
सीता र नङ्सल विजयी,"काठमाडौं : नेपालकी सीता राई र नङ्सलदेवी तामाङ अन्नपूर्ण पोस्ट् नेपाल इन्टरनेसनल ब्याडमिन्टन सिरिजको महिला एकलतर्फ दोस्रो चरणमा प्रवेश गरेका छन्। बुधबारदेखि सुरु भएको प्रतियोगितामा सीताले भारतकी अनुभा कौशिकलाई १६२१, २११५, २११४ को सेटमा पराजित गरिन्। नङ्सलदेवीले भने नेपालकै शोभा गौचनलाई २१८, २१११ अंकले पाखा लगाइन्। महिला एकलकै अन्य खेलमा भारतकी माल्भिका बानसोदले नेपालकी रञ्जना भट्टलाई २१७, २१९, जापानकी चिका सिगेयामाले नेपालकी साफी खत्रीलाई २१६, २१९, भारतकी दीपाली गुप्ताले नेपालकी तारा आलेलाई २१२, २१६ र भारतकै कनिका कनवालले नेपालकी अमिता गिरीलाई २१२, २१९ को सेटमा हराउँदै अघिल्लो चरणमा स्थान बनाए। कर्पोरेट ब्याडमिन्टन आजदेखि सुरु भयो अन्नपूर्ण पोस्ट् इन्टरनेसनल कर्पोरेट ब्याडमिन्टन ब्याडमिन्टन कोर्टमा ७६ वर्षीय जोस इन्टरनेशनल सिरिज आजदेखि अन्नपूर्ण पोस्ट् नेपाल इन्टरनेसनल सिरिज उद्घाटनमा प्रचण्डको सम्बोधन (भिडियो) अन्नपूर्ण पोस्ट् नेपाल इन्टरनेसनल सिरिज काठमाडौंमा छोडेन ब्याडमिन्टन मोहले प्रिन्स र रत्नजित प्रिक्वार्टरमा विशालले जिते दोहोरो उपाधि यसैगरी महिला एकलकै अन्य खेलमा चाइनिज ताइपेईकी यु चेहले नेपालकी सम्झना शर्मालाई २१५, २११०, इन्डोनेसियाकी रिरिन अमेलियाले नेपालकी नीता लम्साललाई २१९, २११०, भारतकी गायत्री गोपीचन्द पुल्लेलाले नेपालकी जेसिका गुरुङलाई २१११, २१८ र नेपालकी सुनयना मुखियाले भारतकी शुक्ला सालिनी सूर्याकरनलाई २११७, १७ २१, २१११ ले हराए। यसैगरी भारतकी सामिया इमाद फारोक्वीले नेपालकी अनुमाया राईलाई २१९, २१११, जापानकी युरी नाकामुराले नेपालकी रसिला महर्जनलाई २१९, २१८ र नेपालकी लोकत्तामा राईले नेपालकै प्रसुना खत्रीलाई २११५, २११४ को सेटमा हराउँदै अघिल्लो चरणमा प्रवेश गरेका छन्। नेपालकी सीमा राजवंशी भने नेपालकै मनीषा खड्काले खेल छाडेपछि दोस्रो चरणमा स्थान बनाउन सफल भएकी छन्।"
विशालले जिते दोहोरो उपाधि,"काठमाडौं : अन्नपूर्ण पोस्ट् कर्पोरेट ब्याडमिन्टन च्याम्पियनसिप२०१९ अन्तर्गत एक्जुकेटिभ सिंगल्स स्पर्धाको उपाधि कामना सेवा विकास बैंकका विशाल खड्काले जितेका छन्। त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा बुधबार सम्पन्न फाइनलमा उनले ज्योति विकास बैंकका विकास महर्जनलाई २११६, २११४ को सोझोमा पराजित गरे। एक्जुकेटिभ डबल्स स्पर्धामा कामना सेवाकै विशाल खड्का र बीएनएम सप्लायर्सका विश्वास नेपाल। तस्बिर : सुनिता डंगोल उक्त स्पर्धामा जेस्ट ब्याडमिन्टन एकेडेमीका रामकुमार बानियाँ र सुजन थापाले तेस्रो स्थान हात पारे। यसैगरी सोही प्रतियोगिताको एक्जुकेटिभ डबल्स स्पर्धामा कामना सेवाकै विशाल खड्का र बीएनएम सप्लायर्सका विश्वास नेपालको जोडीले उपाधि जित्यो। खड्का र नेपालको जोडीले फाइनलमा जेस्ट ब्याडमिन्टन एकेडेमीका सुजन थापा र रामकुमार बानियाँको जोडीमाथि १८२१, २११७, २११९ को प्रतिस्पर्धात्मक जित हासिल गर्यो। उक्त स्पर्धामा नारायणी मिल्कका अभिषेक बोस र नियागरा फल्सका सुशील श्रेष्ठ तथा ज्योति विकास बैंकका विकास महर्जन र महालक्ष्मी पेन्ट्सका प्रदीप महर्जनको जोडीले तेस्रो स्थान हात पारे। यसैगरी कर्पोरेट सिंगल्स स्पर्धामा नारायणी मिल्कका अभिषेक बोसले बाजी मारे। उपाधि जित्ने क्रममा उनले फाइनलमा स्टार इन्भेस्टमेन्टका दिनेश राईलाई २११३, २११२ को सोझो सेटमा पराजित गरे। उक्त स्पर्धामा बी एन्ड बीका बालमुकुन्द ढुंगाना र त्रिविका खेमराज भट्टले संयुक्त रुपमा तेस्रो स्थान हासिल गरे। यसैगरी कर्पोरेट डबल्स स्पर्धामा राष्ट्रिय खेलकुद परिषद्का पीताम्बर तिम्सिना र पोखरा एचएमका जयराम हमालको जोडी पहिलो भयो। तिम्सिना र हमालको जोडीले फाइनलमा युनिभर्सल इलेक्ट्रोका हरिओम गुप्ता र बुटवल पावर कम्पनीका खगेन्द्र रेग्मीको जोडीलाई २११७, १५२१, २११५ अंकले पाखा लगायो। उक्त स्पर्धामा मुक्तिनाथ विकास बैंकका प्रेम थापा र बेस्ट फाइनान्सका तोयाराज अधिकारी तथा थ्राइभ ब्रोकरेजका अनोजराज पौडेल र प्रशान्त ताम्राकारको जोडीले तेस्रो भयो। चारवटै स्पर्धाका विजेताले ५० हजार, दोस्रो हुनेले २५ हजार र तेस्रो हुनेले १५ हजार रुपैयाँ नगद पुरस्कार प्राप्त गरे। विजेता खेलाडीलाई नेकपाका अध्यक्ष एवं पूर्वप्रधानमन्त्री पुष्पकमल दाहाल, अन्नपूर्ण मिडिया नेटवर्कका अध्यक्ष क्याप्टेन रामेश्वर थापा, प्रधानसेनापति पूर्णचन्द्र थापा, राष्ट्रिय खेलकुद परिषद्का सदस्यसचिव रमेशकुमार सिलवाल, युवा तथा खेलकुद मन्त्रालयका सचिव रामप्रसाद थपलिया र नेपाल ब्याडमिन्टन संघका अध्यक्ष रामजीबहादुर श्रेष्ठले पुरस्कार वितरण गरे। अन्नपूर्ण पोस्ट् कर्पोरेट ब्याडमिन्टन च्याम्पियनसिपको समापन र अन्नपूर्ण पोस्ट् इन्टरनेसनल सिरिजको उद्घाटन एकै कार्यक्रममा गरिएको थियो।"
खेलकुद समितिमा चार महिना लागेको ताला तोडिए लगत्तै पुनः लाग्यो,"राजविराज : सप्तरी जिल्ला खेलकुद विकास समितिमा लगाइएको ताला तोडिए लगत्तै पुनः लागाइएको छ। चार महिनाअघि समितिका उपाध्यक्ष धिरेन्द्र बर्मा (धिरु)को नेतृत्वमा लागेको ताला बिहीबार खेलाडीहरूले तोडेका थिए। खेलाडीहरूले ताला तोडे लगत्तै उपाध्यक्ष धिरुले पुनः अर्को ताला लगाएका हुन्। कार्यालयमा तालाबन्दीका कारण खेलकुद गतिविधि र दैनिकी कार्यालयको कामकाज पूर्ण प्रभावित छ। आगामी कात्तिक १५ देखि नेपालमा हुने १३औं दक्षिण एसियाली खेलकुद (साग) को तयारीमा रहेका भारोत्तोलन खेलाडीहरूले अभ्यासका लागि ताला तोडेका थिए। अभ्यासका लागि चाहिने आवश्यक सामग्रीहरू तालाबन्दीका कारण थुनिएको र अभ्यास प्रभावित भएको भन्दै उनीहरूले ताला तोडेको बताए। ताला तोडेको खबर पाए लगत्तै आएका समितिका असन्तुष्ट पदाधिकारीहरूले तत्कालै अर्को ताला लगाएका छन्। ताला लगाउँदै उपाध्यक्ष बर्माले खेलाडीहरूको अभ्यास कभर्ड हलमा भइरहेको र कार्यालय कोठामा लागेको तालाले अभ्यासमा कुनै प्रभाव नपारेको बताए। समितिका अध्यक्ष अमर खवासबाहेक बाँकी सबै पदाधिकारी मिलेर जेठ ७ गते कार्यालय प्रमुख दिनेश भुजेलको कार्यकक्षमा ताला लगाएका हुन्। कार्यालयमा लगाएको ताला नखुलेपछि कर्मचारीहरूले पनि एक सातापछि समितिको मूल ढोकामा नै तालाबन्दी गरे। आर्थिक वर्ष २०७१०७२ देखि हाल सम्मको आयव्यय सार्वजनिक गर्नुपर्ने, समितिको खाता कार्यालय प्रमुख र कोषाध्यक्षको संयुक्त हस्ताक्षरबाट सञ्चालन गर्नुपर्ने लगायतका माग राखी तालाबन्दी गरिएको उपाध्यक्ष बर्मा बताउँछन्। समितिमा सचिव समेत रहेका कार्यालय प्रमुख दिनेश भुजेलले अध्यक्षको कार्यादेश बिना आर्थिक कारोबार गर्न नसकिने भन्दै कोषाध्यक्षको नाममा खाता खोल्न असमर्थता जनाउँदै आएका छन्। खेलकुद नियमावलीमा कार्यालय प्रमुख र अध्यक्ष वा कोषाध्यक्षको हस्ताक्षरमा खाता सञ्चालन हुने प्रावधान छ। चार महिना बिते पनि तालाबन्दी खुलाउन सम्बन्धित निकायबाट आवश्यक पहल नहुँदा खेलकुद गतिविधि पूर्णत प्रभावित बनेको छ। खेलाडीहरूमा निरासा छाएको भन्दै स्थानीय खेलाडीहरूले तत्कालै समस्या समाधान गर्न माग गरेका छन्।"
सिंगापुर बोलाउँदा पारससँग सन्दीप रिसाए ? यस्तो भन्छन् उनी,"काठमाडौं : नेपाली युवा क्रिकेटर सन्दीप लामिछानेले गत साल इन्डियन प्रिमियर लिग(आईपीएल) मा खेल्ने मौका पाएपछि सबैजसो ठूला विदेशी टी२० लिगहरूमा खेल्ने मौका पाइरहेका छन्। उनी अहिले वेस्टइन्डिज क्रिकेट बोर्डले आयोजना गरेको क्याराबिन प्रिमियर लिग (सीपीएल) खेल्न क्याराबिन राष्ट्रहरूमा छन्। यसैबीच सन्दीप लामिछाने र नेपाली क्रिकेट टोलीका कप्तान पारस खड्काबीच सम्बन्ध बिग्रिएको भन्ने चर्चा चलिरहेको छ। सिंगापुर र जिम्बाब्बेसँग टी२० सिरिज खेल्न नेपाली टोली बुधबार नै सिंगापुर प्रस्थान गरेको छ। पारसले टी२० सिरिज खेल्न सन्दीपलाई सिंगापुर बोलाएको र यस विषयमा सन्दीप रिसाएको भनी नेपालका केही सञ्चारमाध्यमले खबर दिएका थिए। सन्दीप लामिछानेले भने यसलाई इन्कार गरेका छन्। बिहीबार बिहान ट्विटरमा प्रतिक्रिया दिँदै सन्दीपले आफू पारस खड्कासँग रिसाएको भन्ने हल्ला निराधार रहेको दावी गरेका छन्। ट्विटरमा मिलन सापकोटा नाम गरेका व्यक्तिको ट्विटमा प्रतिक्रिया दिनेक्रममा सन्दीपले लेखेका छन् सुन्ने कुरा धेरै हुन्छन् हजुर कस्को सुन्नु हुन्छ तपाईँले ? मानी हेरौं न कसले भनेको रैछ कि म सीपीएलबाट बोलाउँदा रिसाएँ भनेर ? सन्दीप अगाडि लेख्छन्सत्य कुरा नबुझी जे भन्न पनि सजिलो हुन्छ। कति सजिलै तपाईँले मलाई जज (मूल्यांकन) गर्नुभयो ? उनलाई पैसाले मातिएको भनी आलोचना गरिएकोमा सन्दीपले भनेका छन्, मन सफा हुनुपर्छ हजुर पैसा त आउने जाने कुरा हो ।'   धेरै      ?              सत्य               ?            :   ()  ,  सन्दीपले पारसलाई ट्विटरमा अनफलो गरेको भनी उनलाई घमण्डी भनी आलोचना गरिएको छ। ट्विटरमा १ लाख ६२ हजारभन्दा बढी फलोअर्स रहेका सन्दीपले यो खबर तयार पार्दासम्म १८ जनालाई फलो गरेका छन्। आईसीसीको मुख्य ट्विटर ह्याण्ड, नेपाली टोलीका पूर्वप्रशिक्षक पुवुदु दसानायके, अस्ट्रेलियाका अलराउण्डर ग्लेन म्याक्वेल, अफगानिस्तानका लेग स्पीनर रसिद खान, जिम्बाब्बेका ब्याट्सम्यान सिकन्दर राजा, गायक राजुलामा लगायतलाई उनले फलो गरेका छन्। नेपाली क्रिकेट टोलीका अन्य खेलाडीलाई फलो गरेका सन्दीपले १ लाख ४६ हजारभन्दा बढी फलोअर्स रहेका पारस खड्कालाई भने फलो गरेका छैनन्। ३१५ जनलाई फलो गरेका पारसले भने सन्दीपलाई फलो गरेका छन्। सीपीएल यस सिजनको ६ खेलमा बलिङ गर्दा सन्दीपले ८ विकेट लिएका छन्।"

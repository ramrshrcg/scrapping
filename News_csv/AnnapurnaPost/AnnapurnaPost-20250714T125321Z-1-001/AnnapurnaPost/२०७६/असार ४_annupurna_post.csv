शीर्षक,विवरण
राजा महेन्द्रलाई कसरी सम्झने ?,"महेन्द्रको राज्यकालमा मुलुक भारतको छत्रछायाबाट उम्कन सफल रह्यो तर आर्थिक रूपमा जकडिन किन नपरोस् एघारबाह्र वर्षको हुँदा एक दिन (९ माघ २०१८) रेडियो नेपालले जनकपुर भ्रमणमा रहेका राजामाथि बम प्रहार समाचार प्रसारण गर्यो। दुर्गानन्द झाले राजा सवार भएको गाडीमा बम प्रहार भएको तर राजाको गाथमा कुनै हानिनोक्सानी नभएको समाचार थियो। उक्त घटना भएको दुई वर्ष नपुग्दै (१५ माघ २०२०) दुर्गानन्दलाई गोली हानेर मृत्युदण्ड दिइयो। टंकप्रसाद, रामहरि शर्मा तथा चूडाप्रसाद ब्राह्मण भएकाले जुद्ध शमशेरले मृत्युदण्ड दिएनन्। सायद बाहुनको छोरालाई गोली हानेर हत्या गरेको यो पहिलो घटना थियो। झाको हत्यापछि २८ चैत २०२२ मा तेजबहादुर अमात्यको सीमापारि रक्सौलमा गोली हानेर हत्या भएको खबर सुनियो। पितालाई सोधें अमात्यको हत्यारा को ? विनासोच यो मुलुकमा राजाको आदेशविना कुनै नेताको हत्या हुन सक्छ ? राजाले मारेको उत्तर सुन्दा म अचम्मित भएँ। त्यतिन्जेल मेरो उमेर १५ वर्ष पुगिसकेको थियो। २०१८ सालमा धेरै विद्रोहीहरूको हत्या गरिएका समाचार सुनेको थिएँ। विष्णु भगवान् क्षमा दिने तथा अहिंस्रक भए पनि तिनको अवतारको आदेशमा निहत्था मारिएका मानिसको फेहरिस्त अझै पूर्ण भइसकेको छैन। तिनको शासनकालदेखि विरोधीहरूलाई राज्यले हत्या गर्न थालेको हो। खरीको बोट उखेलिँदा टुँडिखेलको कुनामा ठूलो खरीको बोट थियो। बन्दुक बोकेका सिपाहीहरूका सालिक तथा सिंहमरमरका भर्याङ माथिल्लो खण्डमा समतल ठूलै फैलिएको स्थान। एक दिन त्यो रूख काटियो अनि ठूलो बुलडोजरले जरासमेत खनेर उखेलियो। पितालाई सोधें किन त्यति राम्रा रूख काटेका होलान् ? उहाँले भन्नुभयो, हजारौं वर्ष पुरानो रूख काटे। सैनिक मञ्च बनाएका हुनाले भन्छन्। रूख काट्नुको कुनै तुक थिएन। बेइमानले सम्पदाहरू नास गरे। गर्दै जाने भए। खरीको बोटको मञ्चभन्दा के सैनिक मञ्च आकर्षक थियो वा छ ? त्यो ठूलो ऐतिहासिक रूख काट्नुपछाडिको कारण अझै बुझ्न सकिएको छैन। त्यसो त राजदरबारको प्रांगणमा खडा गरेको मन्दिर आकारको घर तथा धरोहरा आकारका अग्ला झ्यालढोकाविहीन टहरोको औचित्य तथा सौन्दर्यको प्रशंसा हुन सकेको छैन। राजाले तिनको मुलुकलाई उज्ज्वल तुल्याउँदै छन्। कक्षा ९ तथा १० मा अंग्रेजी साहित्यको गद्य विषयमा माथि उल्लेख गरिएको एउटा निबन्ध थियो। एसएलसीको परीक्षामा सोधिने प्रश्नमध्ये प्रायः एक हुने गथ्र्यो, राजा महेन्द्रले कसरी आफ्नो देशलाई समृद्ध तुल्याउँदै छन् ? उत्तर कण्ठ पार्ने प्रचलन थियो। उक्त निबन्धमा जनताले राजले कुल्चेको धुलोको टीका लगाउँदै छन् भन्ने वर्णन गरिएको थियो। वास्तवमा ३५ वर्षको उमेरमा राजगद्दी सम्हालेपछि राजाले देश दर्शन पैदल गर्न थाले। प्रत्यक्ष जनसम्पर्कमा आउँदा काठमाडौंकेन्द्रित राजनीतिक दलका नेताहरूभन्दा लोकप्रिय हुने विश्वास तिनको थियो। सुरुको भ्रमणमा तिनले दौरासुरुवाल पहिरिएका थिए। सेनापति किरण शमशेरको व्यक्तित्व राजाको भन्दा बढी प्रभावकारी थियो। जनताले राजा तिनैलाई ठाने। त्यसपश्चात्का दिनमा राजा आफू पनि सैनिक पोसाकमा निस्कन थाले। सैनिक बर्दी तथा कालो चस्मा पहिरिएर ठाँटिएका राजाको मनमा के थियो थाहा कसले पाउने ? यातायातको सुविधाविहीन (हेलिकोप्टरले समेत परिचय नपाएको अवस्था) त्यस कालखण्डको नेपालमा राजाले देशको कुनाकाप्चाको भ्रमण गरेर जनताको प्रत्यक्ष सम्पर्कमा आउँदा चार प्रमुख कार्य गरेका थिए (१) आफू विगतका राजाहरूजस्तो नभएर नागरिकका समस्या बुझ्ने राजाका रूपमा पहिचान स्थापित गर्ने, (२) स्थानीय स्तरका प्रबुद्ध व्यक्तिको पहिचान गरेर भविष्यमा तिनको उपयोग गर्ने, (३) राजनीतिक दलहरूको लोकप्रियताको अवस्था बुझ्ने तथा (४) देशको वास्तविक नेताका रूपमा स्थापित हुने। राजनीतिक परीक्षण प्रजातन्त्र स्थापनाको एक वर्ष नबित्दै युवराज महेन्द्रले दलीय व्यवस्थाको विरुद्धमा अभिव्यक्ति दिन थालेका थिए। दलीय व्यवस्थाले मुलुकलाई अनुशासनविहीन तुल्याएको, वैमनस्य फैलाएको, राजनीतिक वृत्तमा स्वार्थ, लोभ तथा सत्तामोह हाबी भएको जस्ता आलोचना तिनले गर्ने गरेका थिए। राजगद्दी सम्हालेपछिको १७ वर्ष लामो शासन अवधिमा पाँच राजनीतिक परीक्षण गरे (१) परम्परावादीहरूको सहयोगमा प्रत्यक्ष शासन, (२) राजनीतिक दल तथा आफ्ना भक्तजनसम्मिलित मन्त्रिपरिषद्को नेतृत्व, (३) राजनीतिक दल अध्यक्षको नेतृत्वको सरकार गठन, (४) विभिन्न दलसम्मिलित राष्ट्रिय सरकार, (५) संसदीय प्रणालीको सरकार तथा (६) दलविहीन व्यवस्था प्रणाली। पिताबाट राज्य व्यवस्था सञ्चालन अधिकार पाएर स्वदेश फिर्ती भएलगत्तै तिनले मातृकाप्रसादको सरकार विघटन गरेर राणाकालीन विश्वासिला पात्रहरूसम्मिलित भारदारसभा गठन गरी प्रत्यक्ष शासन सञ्चालन गरे। तिनको यस कार्यको चौतर्फी विरोध भएपछि टंकप्रसाद आचार्य नेतृत्वको सरकार गठन गरे। प्रजापरिषद् दलको प्रधानमन्त्री नियुक्त गर्दा उक्त दल अध्यक्षमा टंकप्रसाद थिएनन्, अध्यक्ष थिए भद्रकाली मि श्र। यस सरकारमा प्रजापरिषद्को सदस्य केवल टंकप्रसाद र चूडाप्रसादका अलावा अरू सबै राजाका आफन्त नै थिए। यसले गर्दा मन्त्रीमण्डल प्रधानमन्त्रीको नियन्त्रणमा थिएन। १८ महिना लामो टंकप्रसाद मन्त्रिमण्डलको औचित्यचाहिँ राजा त्रिभुवनले मुलुकलाई जाहेर गरेको संविधानसभाको सट्टा संसद्को निर्वाचन गराउने घोषणा गरिनुमा सीमित रह्यो। प्रधानमन्त्रीले चुनाव गर्न सरकार असमर्थ भन्ने बहानामा टंकप्रसादको सरकारलाई विघटन गरे। लगत्तै राजाले डा केआई सिंहको सरकार गठन गरेर सबैलाई चकित तुल्याए। कुनै स्वदेशी वा विदेशी अनुसन्धानकर्ताले राजा महेन्द्रको मुलुक गणतान्त्रिक हुनुमा तिनले पुर्याएको दूरगामी प्रभावबारे विस्तारै अध्ययन गर्ने नै छन्। उक्त सरकारलाई तिनले तीन महिना नपुग्दै विघटन गरे। आफ्नो सरकार गिरेको वास्तविकता प्रधानमन्त्रीलाई रेडियो नेपालमा सोधेर पुष्टि गर्नुपरेको थियो। त्यसपछि आफ्नै नेतृत्वमा सर्वदलीय सरकार गठन हुने घोषणा गरेर राजाले मन्त्रिमण्डल गठन गरे। यस कालखण्डमा सरकार गठन तथा विघटनबाट राजाले पुरातनवादीको क्षमताको आकलन, काठमाडौंकेन्द्रित नेताहरूको नाडी छाम्ने कार्य तथा आफ्नो अधिकार सुनिश्चित गरेको भन्दा अन्यथा हुँदैन। राजाले आफ्नो देश भ्रमण कार्य तथा आफ्ना विश्वासिला पात्रहरूलाई दौडमा खटाएर राजनीतिक दलहरूको अवस्था आकलन गर्न पठाएर कुनै पनि दलले बहुमत कायम गर्न सक्दैन भन्ने सुनिश्चित भएपछि संसद्को चुनाव हुन दिएका थिए। चुनावको माहोल तातेपछि मात्र तिनले संविधानसभा नभएर संसद्को चुनाव घोषणा गरे। त्यतिञ्जेल राजनीतिक कार्यकर्ता चुनाव क्षेत्रतर्फ लागिसकेकाले बहिष्कार गर्ने माहोल थिएन। चुनाव परिणाम राजाको अनुमानविपरीत हुँदा तिनले सरकार गठनपूर्वदेखि नै कसरी उक्त सरकारलाई अपदस्थ गर्ने भनेर तानाबाना बुन्न थालिसकेका थिए। पञ्चायत दलीय प्रणालीविरोधी राजाले आफ्नै सरकारलाई सेनाको सहयोगमा अपदस्थ गरेपछि नेपाली कांग्रेसको तीन पूर्व महासचिवसम्मिलित सरकार आफ्नो नेतृत्वमा गठन गरे। ठूलो संख्यामा कर्मचारीको जागिर खोसिदिए। विश्वास पात्रहरू डा तुलसी गिरी, विश्वबन्धु थापा, ऋषिकेश शाह, सूर्यबहादुर थापा तथा अनिरुद्धप्रसाद सिंहलाई सम्मिलित गरेर आफ्नो नेतृत्वमा सरकार गठन गरे। लगत्तै सेनाबाट अवकाश प्राप्त क्षेत्रविक्रम राणा, पदमबहादुर खत्री, यदुनाथ खनाल, डा यादवप्रसाद पन्त, डा भेषबहादुर थापा तथा करिसन बम मल्ललाई सचिव पदमा नियुक्त गरे। राजा आफूले चयन गरेका राजनीतिक व्यक्तिभन्दा बढी विश्वास सचिवहरूको गर्दथे। पञ्चायतको औचित्य राजाका निमित्त धेरै हिसाबले हात्तीको देखाउने दाँत थियो, ग्रामीण तहदेखि माथिल्लो तहसम्मको राजनीतिक संरचनाको व्यवस्था गरियो। वडासम्मिलित ग्राम वा नगरपञ्चायत, ग्राम तथा नगरहरू सम्मिलित जिल्ला अनि जिल्लासम्मिलित अञ्चल तथा अञ्चलहरूबाट क्षेत्र र राष्ट्रिय। वडा, नगर वा ग्रामीण पञ्चायत सभापतिहरू, प्रत्यक्ष निर्वाचित सदस्यहरू जसले माथिल्ला एकाइहरू छानिँदै जाने प्रावधानले प्रजातान्त्रिक प्रणाली अख्तियार गरेजस्तो देखिने। वैदेशिक सहयोग तथा जगैदेखिको प्रजातन्त्र कहलाउन तिनका सक्षम प्रशासकलाई धेरै कठिनाइ झेल्नै परेन। पञ्चायत प्रणालीको आविष्कारपाछि पनि राजा चुप लागेर बसेनन्। यस व्यवस्थालाई पनि तिनले दिगो हुन दिएनन्। प्रधानमन्त्री पद दिगो हुन पाएन। सबैभन्दा लामो शासन गर्ने व्यक्तिले कहिल्यै चार वर्ष पनि टिक्न पाएनन्। डा गिरी, सूर्यबहादुर थापा, कीर्तिनिधि विष्टलाई बेलाबखत नियुक्ति गरे प्रधानमन्त्री पदमा। विडम्बना गिरीले राजाका नाममा आफैंले शासन गर्न खोज्दा राजनीतिक मतभेदको कारणले निस्कासित हुने गर्थे र फेरि निम्त्याइने गर्दथे। सूर्यबहादुर थापा गुटबन्दी गर्न खोजेको आरोपमा निष्कासित हुने गर्थे। विष्ट त साह्रै मन परेको इमानदार राष्ट्रवादी छवि घनीभूत तैपनि टिकेनन्। त्यसो त गेहेन्द्र राजभण्डारी र विश्वबन्धु थापाले प्रधानमन्त्री पद प्राप्त गर्न सकेनन्। सुवर्णशमशेर राणा तथा सूर्यप्रसाद उपाध्यायले भने पाएर पनि स्वीकार गरेनन्। त्यसो त, राजा महेन्द्रको शासनकालमा प्रधानमन्त्रीको राज्य सञ्चालन शक्ति केकति हुने गथ्र्यो, त्यसको अनुमान कठिन हुँदैन। सिर्जनशील राजा विद्यार्थी कालखण्डमा कवि एमबीबी शाहद्वारा रचित गीत घन्किने गर्दथ्यो रेडियो नेपालमा। राजाको छद्मभेषी नाम रहेछ त्यो। त्यही नामले गीत संग्रह प्रकाशित भयो। उसैका लागि ? बडो चर्चित रह्यो उक्त गीत संग्रह। त्यही कालखण्डमा बहुचर्चित समालोचक थिए ताना शर्मा। जो वास्तवमा तारानाथ शर्मा रहेछन् पद्मकन्या कलेजका अंग्रेजी भाषाका प्राध्यापक। शर्माले उसैका लागि गीतिसंग्रहको समालोचना प्रकाशित गरेवापत ६ महिना जेल जीवन बिताए। राजा महेन्द्रले आन्तरिक थुप्रै सुधार कार्य गरे मुलुकी ऐन, भूमिसुधार, राजारजौटा उन्मूलन आदि। यस्ता सामाजिक तथा आर्थिक सुधारका काम गरेबापत तिनको प्रशंसा गरिन्छ, मुक्तकण्ठले। त्यसो गरिँदा छुट्न जाने फुट नोटहरू मध्ये (१) ब्याइतेपट्टिको पुत्र वीरेन्द्र तथा भित्रियापट्टिका रवीन्द्रबीच भएका विभेद हुन्। (२) भूमिसुधार कार्यक्रमको दौरान एकैपटक उक्त क्रान्तिकारी कार्यक्रम लागू नगरी चरणबद्ध कार्यक्रम लागू गर्ने प्रावधानबाट ठूलाठूला भूमिपतिहरूले जग्गा लुकाउन पाएको छुट। तथा अझै ठूलालाई कम्पनी रजिस्टर गरेर हदबन्दीभन्दा अत्यधिक जग्गा राख्ने छुट। बहुचर्चित भूमिसुधार कार्यक्रमबाट हदबन्दीभन्दा बढी हुन आएको जमिन क्षेत्रफल त्यसको द्योतक हो। अर्कोतर्फ राजाको शासन कालखण्डमा हासिल भएका जनसंख्या वृद्धि दर तथा आर्थिक वृद्धि दरबीच कुन दरले कुनलाई उछिन्ने भन्ने रह्यो। राजा महेन्द्रको राज्यकालमा निसन्देह देशले विश्व राजनीतिक मानचित्रमा साथ पाएको हो। तथा यिनकै नेतृत्वमा मुलुक भारतको छत्रछायाबाट उम्कन सफल रह्यो। भलै आर्थिक रूपमा जकडिन किन नपरेको होस्। कुनै स्वदेशी वा विदेशी अनुसन्धानकर्ताले राजा महेन्द्रको मुलुक गणतान्त्रिक हुनुमा तिनले पुर्याएको दूरगामी प्रभावबारे विस्तारै अध्ययन गर्ने नै छन्।"
नयाँ मौद्रिक नीतिबाट के अपेक्षा गर्ने ?,"सहुलियतपूर्ण पुनः कर्जा सातै प्रदेशमा समानुपातिक हिसाबले उपलब्ध गराउने व्यवस्था गर्ने कि नगर्ने भन्ने नीतिगत प्रश्न रहन्छ नेपाल राष्ट्र बैंकले आगामी केही साताभित्रै आगामी आर्थिक वर्ष २०७६७७ का लागि मौद्रिक नीति जारी गर्दै छ। विद्यमान सन्दर्भमा मौद्रिक नीति निम्न पाँचओटा विषयवस्तुमा केन्द्रित हुने देखिन्छ। १ लगानीयोग्य साधन चालु आर्थिक वर्षको पहिलो नौ महिनाको तथ्यांक हेर्ने हो भने बैंक तथा वित्तीय संस्थाहरूको कर्जा २२ प्रतिशतले विस्तार भएको देखिन्छ। हाम्रो सकल गार्हस्थ उत्पादनको वृद्धिदर (नोमिनल जीडीपी ग्रोथ) १४ प्रतिशतको छ। २२ प्रतिशत कर्जा विस्तार भएको छ। सकल गार्हस्थ उत्पादन वृद्धिदरलाई कर्जा विस्तारले उछिनेको छ। तथापि, बैंक तथा वित्तीय संस्थाहरूले अर्थतन्त्रमा मागअनुसारको कर्जा आपूर्ति हुन नसकेको बताउँदै आएका छन्। अर्थतन्त्रमा कुनै ठूलो धक्का नआओस् भनेर नोमिनल जीडीपीको वृद्धिदरलाई आधार मानेर अरू वित्तीय आँकडाको गतिविधि हेरिन्छ। अहिल्यै पनि राष्ट्रिय अर्थतन्त्रको वृद्धिभन्दा पनि वित्तीय क्षेत्रको वृद्धि ८ प्रतिशत विन्दुले धेरै देखिन्छ। यो कत्तिको दिगो हो भन्ने प्रश्न हुन्छ। फेरि यसो भन्दैमा अर्थतन्त्रका सबै अवयव एकै आकारमा बढ्नुपर्छ भन्नेचाहिँ होइन। तर निश्चय नै कत्तिको फरक त भन्ने प्रश्न त आइहाल्छ। धेरै फरक (डेभिएसन) भयो भने अर्थतन्त्रमा दबाब सिर्जना हुन्छ र अर्थतन्त्रले धान्न नसक्ने अवस्था पैदा हुन्छ। उदाहरणका लागि चालु खाता घाटा र शोधनान्तर घाटालाई लिन सकिन्छ। अर्थतन्त्रले धान्न सक्ने अवस्थामा रहन त्यहीअनुसारको विदेशी विनिमय सञ्चिती हुनुपर्छ। विदेशी विनिमय सञ्चितीमा ह्रास आउँदै गयो भने विश्वासको संकट पैदा हुन्छ। यसले प्रत्यक्ष वैदेशिक लगानीलाई समेत असर पार्छ। अर्कोतर्फ, धेरै कर्जा विस्तार गर्दा वित्तीय क्षेत्र आफैंमा खराब कर्जा अनुपात, नेटवर्थलगायतमा दबाब आउन सक्छ। नेपाल राष्ट्र बैंकको नीतिगत पहल कदमीको लाभ सबै प्रदेशले समान रूपमा पाउने व्यवस्था हुनेछ भनेर आम मानिसले चासोका साथ मौद्रिक नीतिलाई पर्खेका छन्। यसले ब्याजदरमा पनि दबाब रहिरहन्छ, ब्याजदरमा दबाब रहँदा व्यवसायीले निर्धक्क भएर लगानी गर्न सक्ने अवस्था रहँदैन। वित्तीय क्षेत्रले दबाबमूलक ढंगले कर्जा वितरण गर्नुपर्दा त्यसले सामाजिक न्याय पनि गर्न सक्दैन। सामाजिक न्यायसंगत भएन भने पनि उच्च आर्थिक वृद्धिदर र यसको दिगोपना हासिल हुन्छ कि हुँदैन भनेर नीतिनिर्माताले आत्मसात गर्नुपर्ने हुन्छ। यथास्थितिमा लगानीयोग्य साधन कसरी बढाउने भन्ने प्रश्न पनि छ। बैंकर्सहरूले एकातिर सीसीडी तथा सहुलियतपूर्ण पुनः कर्जा सुविधा र बाह्य ऋणमार्फत लगानीयोग्य साधनको सहजताको कुरा गरिरहेका छन् भने त्यसैसँग विरोधाभास हुने गरी विदेशमा ट्रेजरी बिल्सलगायतका उपकरणमा लगानी गर्न पाऊँ पनि भनिरहेका छन्। बैंकर्सहरूले लगानीयोग्य साधन विस्तारका लागि केन्द्रीय बैंकको सहुलियतपूर्ण पुनः कर्जा सुविधा बढाउने, बाह्य मुलुकबाट व्यावसायिक ऋण ल्याउने र सीसीडी रेसियो (कर्जाको तुलनामा निक्षेप र प्राथमिक पुँजी योग अनुपात) मा लचकता अपनाउनुपर्ने धारणा अघि सार्दै आएका छन्। पुनः कर्जाको आकार ५० अर्ब रुपैयाँ पुर्याइसकिएको छ। बाह्य ऋण परिचालन खुला गरिएको भए पनि अपेक्षित रूपमा प्राप्त हुन सकेको छैन। लगानीयोग्य साधन जुटाउन अन्य उपायले काम गरेनन् भने सीसीडी रेसियोको विद्यमान प्रावधानमा हस्तक्षेप गर्नुपर्ने हुन्छ। सीसीडीमा लचकता अपनाउँदा लगानीको साधन निष्कासन हुने भए पनि मौद्रिक नीतिले त्यसतर्फ के गर्छ भन्ने आम चासो छ। २ ठूलो मर्जर अहिले मेगा मर्जर (ठूला बैंक तथा वित्तीय संस्था गाभ्नेगाभिने) बहस चर्चामा छ। मेगा मर्जर भनेर वाणिज्य बैंकहरूको संख्या घटाउने हो। वाणिज्य बैंकहरूले मर्जरमा जान सीसीडीमा लचकता, प्राथमिकता क्षेत्र प्राप्त कर्जालाई सीसीडीमा गणना नगर्ने व्यवस्था, कर्जा र निक्षेपबीचको अन्तर यथावत् राख्ने यस्तै विविध माग अघि सार्न सक्छन्। सन् २०१२ मा ३२ वाणिज्य बैंक, ८८ विकास बैंक, ७० वित्त कम्पनी थिए। सन् २०१० मा वित्त कम्पनीको संख्या ७९ थियो। यी सबै बैंक तथा वित्तीय संस्थाहरूले बिजनेस पाएर सञ्चालन भइरहेका थिए। अहिले त अर्थतन्त्रको आकार सन् २०१२ को १५ खर्ब २७ अर्ब रुपैयाँको तुलनामा दोब्बरभन्दा बढी वृद्धि भएर ३४ खर्ब ६४ अर्ब रुपैयाँ पुगेको छ। मर्जर र एक्विजिसन (गाभ्नेगाभिने तथा खरिद गर्ने) सम्बन्धी व्यवस्थाबाट धेरै विकास बैंक र वित्तीय कम्पनीहरू मासिएर अहिले वाणिज्य बैंक २८, विकास बैंक ३२ र वित्त कम्पनी २४ ओटामा झरेका छन्। अझै केही स्वेच्छिक मर्जर र एक्विजिसनको तयारीमा छन्। अहिलेको मेगा मर्गरको बहसले हाम्रो बैंकिङ बिजनेस मोडलको अवस्था के हुने भन्ने सवाल पनि उठेको छ। पछिल्लो तीन दशकयता नेपालमा अद्वितीय बैंकिङ बिजनेस मोडल हामीले देखेका छौं। हामीकहाँ तीन किसिमका बैंकिङ बिजनेस मोडल छन्। पहिलो धितोमा आधारित, दोस्रो जमानीमा आधारित र तेस्रो सदस्यतामा अर्थात् समुदायमा आधारित। धितोमा आधारित बैंकिङ बिजनेस मोडलमा वाणिज्य बैंक, विकास बैंक र वित्त कम्पनी सञ्चालनमा छन्। धितोमा आधारितमध्ये वाणिज्य बैंकले ठूला थोक कर्जा दिने, आयात तथा निर्यातका लागि ऋण दिने, ठूला कर्पोरेटलाई ऋण दिने हुन्। विकास बैंकले स्टार्ट अप, सानामझौला उद्यमलाई कर्जा उपलब्ध गराउने र वित्त कम्पनीले उपभोक्तालाई आवश्यक कर्जा प्रदान (कन्सुमर फाइनान्सिङ) मार्फत राष्ट्रिय अर्थतन्त्रसँग वित्तीय क्षेत्र जोड्ने काम गरेका छन्। यी तीन किसिमका वित्तीय संस्थाले आआफ्नो प्रकृतिका काम गरेका छन्। वाणिज्य बैंकले ठूला उद्योगपतिहरूलाई कर्जा उपलब्ध गराएर, आयात तथा निर्यातका लागि ऋण दिएर राष्ट्रिय उत्पादनलाई सहयोग गरिरहेको हुन्छ। विकास बैंकले व्यापार, व्यवसायमा नवप्रवेशी उद्यमीहरूलाई उद्यम गर्न ऋण दिएर सहयोग गर्छ भने वित्त कम्पनीले उद्यमी, व्यापारीले उत्पादन गरेका व्यापारका लागि राखेका वस्तु खरिद गर्न उपभोक्तालाई कर्जा दिएर सहयोग गरिरहेको हुन्छ। यसरी तीनै खालका बैंक तथा वित्तीय संस्थाले एकअर्काको परिपूरकको भूमिका निर्वाह गरिरहेका छन्। यो बैंकिङ बिजनेस मोडललाई ठूलो मर्जरले अब क्रमशः लोप गराउँदै लगेको छ किनकि विकास बैंक र वित्त कम्पनी मासिँदै गएका छन्। अब, हाम्रो बैंकिङ बिजनेस मोडल बजारमा सम्पूर्ण शक्ति आर्जन गर्ने र नियामकीय नियन्त्रण (रेगुलेटरी क्याप्चरतर्फ) अघि बढेको सम्बन्धमा राष्ट्र बैंकले कसरी हेरेको छ भन्ने पनि आगामी मौद्रिक नीतिमार्फत बुझ्न सकिन्छ। वित्तीय संस्थाको संख्या घटाउँदा उनीहरूको भूमिका अझै साँघुरिन जान्छ। जुन हाम्रो अर्थतन्त्रको विस्तारकारी कार्यदिशासँग तादात्म्य राख्दैन। हामीले दुई अंंकको आर्थिक वृद्धिदर हासिल गर्ने लक्ष्य लिएका छौं। पन्ध्रौं पञ्चवर्षीय योजनाले त्यसमा प्रतिबद्धता पनि जनाएको छ। अर्कोतर्फ हाम्रो वित्तीय सबलताका सूचकहरू मजबुत छन्। पुँजी पर्याप्तता अनुपात ११ प्रतिशत भए पुग्नेमा १४ प्रतिशत छ। समग्र बैंकिङ क्षेत्रको खराब कर्जा कुल कर्जाको २ प्रतिशतभन्दा कम छ। वाणिज्य बैंकको मात्र वार्षिक नाफा ५३ अर्ब रुपैयाँ र विकास बैंक तथा वित्त कम्पनीको समेत मुनाफा हेर्ने हो भने ६३ अर्ब रुपैयाँ छ, नेटवर्थ कसैको पनि ऋणात्मक छैन। वित्तीय सबलताको सूचक र वित्तीय प्रगाढतामा नेपाल दक्षिण एसियामै राम्रो अवस्थामा छ भनेर अन्तर्राष्ट्रिय मुद्रा कोषलगायतले भनिरहेका छन्। यस्तो अवस्थामा वित्तीय क्षेत्रलाई खुम्च्याउनुपर्छ भन्दा विरोधाभासपूर्ण हुन्छ। तर नेपाल राष्ट्र बैंकका अधिकारीहरूको अभिव्यक्ति सुन्दा उनीहरू मेगा मर्जरका पक्षमा रहेको आभास हुन्छ। यस्तो मर्जरमा वाणिज्य बैंकहरूबीच नै मर्जर गराउने अथवा धेरैओटा विकास बैंक र वित्त कम्पनी मिलेर ठूलो वित्तीय संस्था बनाउन अभिप्रेरित गराउने वा विकास बैंक र वित्त कम्पनी वाणिज्य बैंकलाई खरिद गराउन खोजिएको जस्तो लाग्छ। बजेटले त मेगा मर्जरका लागि खास प्रोत्साहन दिएको छैन। तर मौद्रिक नीतिमार्फत केही प्रोत्साहन बजारले खोजिरहेको छ। बजारले राखेका मागहरू हेर्ने, उनीहरूले मेगा मर्जर चाहने हो भने कर्जा र निक्षेपको अन्तर केही समयलाई पाँच प्रतिशतमै छोड्देऊ, सीसीडीमा ८० प्रतिशतबाट लचकता अपनाऊ वा प्राथमिकता प्राप्त क्षेत्र कर्जामा पनि कडाइ नगर भनिरहेका छन्। राष्ट्र बैंकले कुनै वित्तीय मापदण्डलाई विकृत गर्ने हिसाबले मौद्रिक नीति ल्याउँछ वा समग्र वित्तीय स्थायित्वलाई अंकुशित गरेर राखिरहेका यी वित्तीय मापदण्डलाई यथास्थितिमै राख्नेछ भन्ने अहं सवाल छ। माथि उल्लिखित विषय त, मौद्रिक नीतिमा उल्लेख भएर आउने भए तर मौद्रिक नीतिमा उल्लेख नगरी राष्ट्र बैंकले केही बैंक तथा वित्तीय संस्थाहरूलाई लक्षित गरेर उनीहरूमाथि नियमन, सुपरिवेक्षणमा कडाइ गरेर दबाब सिर्जना गरी मर्जरमा जान बाध्य बनाउने भन्ने खालका समाचारसमेत सतहमा आएका छन्। ३ शोधनान्तर घाटालाई सम्बोधन अहिले ६५ अर्ब रुपैयाँको शोधनान्तर घाटा छ। कुनै पनि विकासशील राष्ट्रमा कच्चा वस्तु, प्रविधि, मेसिनरीहरू आयात गर्नुपर्दा शोधनान्तर घाटा हुन सक्छ। मौद्रिक नीतिले शोधनान्तर घाटालाई कसरी सम्बोधन गर्ने नाममा आयातलाई कडाइ गर्ने, खालका नियन्त्रणात्मक उपाय अवलम्बन गर्न सक्छ। विलासी वस्तुको आयातका नाममा प्रतीतपत्र (एलसी) खोल्न नदिने, त्यस्तै आन्तरिक बजारमा उपभोक्ताले खरिद गर्दा वित्तीय संस्थाबाट ऋण नपाउने पूरै पैसा तिर्नुपर्ने जस्ता व्यवस्था तथा ट्रस्ट रिसिट लोनमा नियन्त्रण गर्ने व्यवस्था आउन सक्छ। यसले राष्ट्रिय तथा अन्तर्राष्ट्रिय व्यापार खुम्च्याउने हुन्छ। आयातलाई निरुत्साहित गर्न परिमाणात्मक बन्देज लगाउने, आयातमा कठोर नीति अंगीकार गर्दा नीजर्क रियाक्सन (तात्तातो प्रतिवाद) गरेजस्तो हुन सक्छ। निजी क्षेत्रलाई काम गर्न असहज हुन्छ र निजी क्षेत्रको भूमिका खुम्चिँदा आर्थिक गतिविधि सुस्त हुन्छन्। सरकारले लक्ष्य गरेको उच्च आर्थिक वृद्धिदर र राजस्व प्राप्तिमा पनि यसले असर पार्छ। ४ वित्तीय समावेशिता हामीकहाँ वित्तीय पहुँच सन् २०१७ मा ४५ प्रतिशत रहेको छ। सन् २०१९ मा ५० प्रतिशत पुगेको अनुमान गर्ने हो भने पनि हामी छिमेकी चीन र भारतभन्दा धेरै पछि छौं। वित्तीय समावेशिता बढाउन विकास बैंक र वित्त कम्पनीको भूमिका ठूलो छ। त्यसकारण मौद्रिक नीतिले दबाबमूलक मर्जर र एक्विजिसनका कार्यक्रम ल्याएर विरोधाभासपूर्ण काम गर्नु हुँदैन। अर्थतन्त्र आगामी वर्षमा ८५ प्रतिशत हुँदै चार वर्षभित्र दोहोरो अंकको आर्थिक वृद्धिदर हासिल गर्ने भनिएको छ। त्यसकारण मौद्रिक नीतिको कार्यदिशा के हुने ? अर्थतन्त्र विस्तार हुँदै छ। सन् २०३० मा मध्यम आय र सन् २०४३ मा उपल्लो स्तरको मध्यम आय भएको मुलुकमा हामी स्तरोन्नति हुने लक्ष्य छ अहिलेको १,२७८ अर्ब रुपैयाँ लगानीबाट आगामी पाँच वर्षभित्र ९,२४६ अर्ब रुपैयाँ लगानी गर्ने पन्ध्रौं योजना (२०७६७७२०८०८१) ले लक्ष्य राखेको छ। राष्ट्रिय अर्थतन्त्र विस्तारको यो लक्ष्य रहँदारहँदै मौद्रिक नीतिले वित्तीय संस्थाहरूको संख्या घटाएर अर्थतन्त्र विस्तार हुँदैन। यथास्थितिमै रहिरहन्छ भन्ने सन्देश दिनु उपयुक्त हुँदैन। यस्तो अवस्थामा राष्ट्रिय अर्थतन्त्रको विस्तारका लागि परिपूरकको काम गरिरहेका विकास बैंक र वित्त कम्पनीको भूमिका साँघुरो बनाउँदा यसले वित्तीय समावेशितामा नकारात्मक असर पर्छ। ५ संघीयतालाई मौद्रिक उपकरणमार्फत समर्थन केन्द्रीय बैंक संघीय सरकारअन्तर्गत रहन्छ र मौद्रिक नीति संघीय सरकारको विषयवस्तु हो तर मौद्रिक नीतिका उपकरण कार्यान्वयनको हिसाबले संघीयतालाई स्वीकार गर्छ कि गर्दैन भन्ने अपेक्षाको विषय रहँदै आएको छ। नेपाल राष्ट्र बैंकले संघीय संरचनाअनुसार सातै प्रदेशमा आफ्नो भौतिक उपस्थिति जनाइसकेको छ। भौतिक रूपमा सातै प्रदेशमा उपस्थिति भयो तर मौद्रिक नीतिको उपकरणमा संघीयताअनुरूप समावेशी र सबै क्षेत्रका लागि सान्दर्भिक हुने या नहुने भन्ने यक्षप्रश्न छ। उदाहरणका लागि केन्द्रीय बैंकले उपलब्ध गराउने सहुलियतपूर्ण पुनकर्जाको बाँडफाँट कसरी गर्छ ? सहुलियतपूर्ण पुनः कर्जाको आकार ५० अर्ब रुपैयाँ छ। त्यो सहुलियतपूर्ण पुनः कर्जा सातै प्रदेशमा समानुपातिक हिसाबले उपलब्ध गराउने व्यवस्था गर्ने कि नगर्ने भन्ने नीतिगत प्रश्न रहन्छ। अब पनि काठमाडौं, वीरगन्ज, भैरहवा, विराटनगरमा मात्र त्यो पुनः कर्जा सुविधा पाइरहने कि धनगढी, सुर्खेत र पोखराले पनि पाउने भन्ने प्रश्न त रहन्छ। त्यसकारण राष्ट्र बैंकले उपलब्ध गराउने सहुलियतपूर्ण साधनको विकेन्द्रीकरण गर्ने विषयलाई सम्बोधन गर्नुपर्छ। त्यस्तै, कृषि कर्जा र अन्य प्राथमिकता क्षेत्र कर्जा सबै प्रदेशमा समान हिसाबले परिचालन हुने गरी अर्थात् न्यूनतम थ्रेसहोल्ड कायम गरी नेपाल राष्ट्र बैंकको नीतिगत पहल कदमीको लाभ सबै प्रदेशले समान रूपमा पाउने व्यवस्था हुनेछ भनेर आम मानिसले चासोका साथ मौद्रिक नीतिलाई पर्खेका छन्। थापा नेपाल राष्ट्र बैंकको कार्यकारी निर्देशकबाट हालै सेवानिवृत्त भएका छन्।"
"सबैका लागि, सधैंका लागि गुठी","गुठी भनेको हामी सबैको साझा सम्पत्ति हो। यसको संरक्षण र संवद्र्धन गर्नु हामी सबैको साझा दायित्व र जिम्मेवारी हो। गुठी भनेको जग्गाजमिन वा सम्पत्तिको विषय मात्रै होइन, यो त कला, संस्कृति, धर्म, परम्परा र रीतिथितिको समग्र रूप हो। राष्ट्रको सांस्कृतिक पहिचान हो। समाजको जीवन पद्धति हो। सामाजिक भाइचारा, प्रेम र सद्भावको बलियो बन्धन हो। यही सोचका आधारमा गुठी र गुठी सञ्चालनको व्यवस्था हुन जरुरी छ। यसको संरक्षण गर्ने कार्यमा तेरोमेरो व्यक्ति वा समूहविशेषको व्यक्तिगत इच्छाआकांक्षा बाधक हुनै सक्दैन। सबैका लागि, सधैंका लागि गुठी भन्ने सामूहिक भावनाको विकास आजको आवश्यकता हो। सुरुमा त सरकारले गुठीसम्बन्धी कार्यका सरोकारवाला, विज्ञ, कला र सांस्कृतिक क्षेत्रका बुद्धिजीवी तथा गुठीको सम्पत्तिमा आश्रित जनसमुदायका प्रतिनिधिसमेतबाट यस क्षेत्रको समस्या केलाउनुपर्छ। त्यही रायका आधारमा गुठी संरक्षण, संवद्र्धन तथा व्यवस्थापनलाई सबैको स्वीकार्य हुने गरी अगाडि लैजानुपर्छ। गुठीलाई लिएर सरकारले गर्ने हरेक कार्यमा सबैले अपनत्व महसुस गर्ने किसिमको हुनुपर्छ। सरकारले गुठीलाई कुनै पनि किसिमले विवादमा ल्याउने कार्य गर्नु हुँदैन। यस राष्ट्रको कला, संस्कृति, धर्म, परम्परा र रीतिरिवाजको संरक्षण र सञ्चालन गर्ने हाम्रा पुर्खाले हजारौं वर्षदेखि नै गुठी राखिदिएको इतिहाससँग हामी सबै अवगत नै छौं। यी गुठी र गुठीका सम्पत्ति हामीले हाम्रा पुर्खाबाट विरासतमा प्राप्त पाएको अमूल्य सम्पत्ति हो। यो सम्पत्ति हामीले पनि भोलिका पुस्तालाई जस्ताको तस्तै हस्तान्तरण गर्दै जानुपर्छ। त्यसैले सबैको लागि, सधैंका लागि गुठी भनिएको हो। गुठी संस्थानको स्थापना र गुठी संस्थान ऐन र उक्त ऐनमा भएका पछिल्ला संशोधनहरूले गुठीलाई आवश्यकताअनुरूप संरक्षण र सञ्चालन गर्न नसकेको प्रस्ट देखिएकै हो। गुठी संस्थानले मुख्यरूपमा दुइटा कार्य गर्नुपर्ने थियो। १ दाताले राखेको गुठीको सम्पत्तिको संरक्षण तथा त्यस सम्पत्तिबाट नियमित रूपमा आय संकलन गर्नु हो। २ त्यही आम्दानीबाट पर्वपूजा सञ्चालन गर्नु, गराउनु र बचेको आम्दानीबाट मठमन्दिर, पार्र्टीपौवाको संरक्षण र मर्मतसम्भार गर्नु हो। यी दुवै कार्य संस्थानबाट हुन सकेको छैन। समस्या धेरै छन्। गुठीका सम्पत्ति हराउँदै गएका छन्, अतिक्रमणमा परेका छन्, ऐन नै बनाएर गुठी सम्पत्ति कौडीको मोलमा रैतान (निजी रैकर) मा परिणत भएका छन्। यी गुठीका समस्या र गुठी व्यवस्थापनमा रहेका कठिनाइका कारणसमेतलाई केलाएर सरकारले आवश्यक कानुन ल्याउनुपर्ने हो। तर, सरकारले संघीय संसद्मा दर्ता गराएको गुठीसम्बन्धी कानुनलाई एकीकरण र संशोधन गर्न बनेको विधेयक, २०७५ ले गुठी प्रथालाई नै समाप्त पार्ने देखिन्छ। त्यसमा पनि गुठी भनेको सामन्तवादको प्रतीक हो भन्ने सोच सरकारकै प्रवक्ता रहेका सूचना तथा प्रविधिमन्त्रीले भन्नु नै दुराशयपूर्ण रहेको छ। बुद्ध, सगरमाथा मात्रै नभएर देशको चिनारीका रूप स्थापित विभिन्न मठमन्दिर, जात्रा, पर्व आदि ध्वस्त भए हामी संसारसामु कुन पहिचानका साथ उभिने ? गुठी विधेयकको अहिले संसदभित्र र बाहिर सडक दुवै स्थानमा उत्तिकै विरोध भइरहेको अवस्था छ। संसदभित्र कमजोर रहेको प्रतिपक्षको आवाज केही मधुरो रहे पनि बाहिर सर्वसाधारण, गुठीयार र सरोकारवालाले उठाएको आवाज भने मधुरो छैन। आखिर यो विरोध किन त ? केका लागि ? कसका लागि ? के यो विरोध व्यक्तिगत वा समूहगतबीचको विषय मात्रै हो त ? सरकारले पेस गरेको विधेयकमा केके छ, त्यसमध्ये दुईचारवटा बुँदामाथि चर्चा गर्नैपर्ने देखिन्छ। १ गुठी संस्थान ऐन २०३३ को प्रस्तावना सो ऐन सर्वसाधारण जनताको आर्थिक हित र नैतिकता कायम राख्ने उद्देश्यले बनेको भन्ने उल्लेख भएको छ। गुठीसम्बन्धी कानुनलाई एकीकरण र संशोधन गर्न बनेको विधेयक, २०७५ को प्रस्तावनामा भने सामाजिक न्यायका आधारमा भोगाधिकार रहेका किसानको हक सुरक्षित गर्ने उद्देश्यले भनिएको छ। जनताको सोच वास्तविक ऐतिहासिक पृष्ठभूमि र नैतिकताको कसीमा आधारित छ भने अर्कोतर्फ सरकारले खोटयुक्त सोचबाट ग्रसित भएर भोगाधिकार शब्दमा विशेष जोड दिएको देखिन्छ। २ गुठीका मठ, मन्दिर क्षेत्र, पाटीपौवालगायत जग्गाजमिन कुनै न कुनै व्यहोराले कसै न कसैको भोग वा प्रयोग वा कब्जामा रहेकै छन्। यस अवस्थामा भोगाधिकार शब्दको खेलमा सबै गुठी जग्गा, मठमन्दिर क्षेत्र, पार्टीपौवालगायत सबै सम्पत्ति विवादमा पर्न जाने स्पष्ट देखिन्छ। जसले कब्जा गर्यो वा किला गाड्यो वा झन्डा गाड्यो, गुठी सम्पत्ति विवादको भुमरीमा फसेर कालान्तरमा त्यो लोप हुने निश्चित छ। ३ गुठी संस्थान ऐन २०३३ मा २०४१ पश्चात् आएका संशोधन त्यसमा पनि विशेष गरेर दफा ३६ को व्यवस्थाले गुठीका जग्गाहरू कौडीको मूल्यमा रैतान नम्बरी भएर गए। त्यसबाट गुठी कार्य सञ्चालनमा कठिनाइ पर्न गएको छ। साथै मठमन्दिर, पार्टीपौवाहरू मर्मत र सम्भारको अभावमा भत्कने क्रम सुरु भएको छ। यो अवस्थालाई सच्याएर गुठी विधेयक आउनुपर्नेमा त्यसलाई निरन्तरता दिँदै अहिलेको गुठी विधेयकको दफा ५६ मा पनि सो व्यवस्थालाई आत्मसात गरिएको छ। त्यसले समग्र गुठी प्रणालीलाई नै झन् समस्याग्रस्त पार्दै गुठीका सम्पत्ति नै लोप हुने अवस्था सिर्जना हुने देखिन्छ। जस्तो मोहीले आफ्नो मोहीयानी हक छुट्ट्याएर लिएपछि बाँकी रहेको आधा जग्गाको संरक्षण कसले कसरी गर्ने उल्लेख छैन। पुनः बाँकी जग्गा भोगाधिकारको चक्रमा पर्ने निश्चित छ। यो व्यावहारिक पक्षलाई विधेयकमा ख्याल पुर्याएको देखिएन। साथै, गुठी जग्गा रैतान गर्दा मोहीले पूरै जग्गा रैतान गर्नुपर्ने र रैतान गर्दा मालपोत कार्यालयले रजिस्ट्रेसन प्रयोजनका लागि तोकिएको न्यूनतम मूल्यको शतप्रतिशतमा नघट्ने गरी चलनको मूल्यमा रैतान नम्बरीमा परिणत गर्न सक्ने व्यवस्था मिलाउन सरकारलाई कसले रोक्यो ? यसतर्फ पनि विधेयक मसौदाकारको ध्यान पुगेको देखिएन। ४ विधेयकको दफा ५३ अनुसार गुठी सम्पत्तिमा जसले जहाँ जसरी कब्जा गरी बसेको छ वा घरवास गरेको भनेको छ, सो आधारमा माथि उल्लेख भए झैं कौडीको मूल्यमा गुठी जग्गा रैतान हुने व्यवस्था गरेको छ। अर्कोतर्फ दफा ५५(४) अनुसार गुठीयार वा गुठीका खान्कीदारले गुठी कार्य सञ्चालन गरेवापत भोग गरी खान पाउने जग्गामा समेत घर बनाएको देखिएमा रैकरमा परिणत गर्न पाउने व्यवस्था भएको देखिन्छ। यसबाट जुन सम्पत्ति गुठी कार्य गरेवापत मात्रै भोग गर्न पाउनेमा निजी नै बनाइसकेपछि गुठी कार्यले निरन्तरता पाउनेमा विश्वस्त हुने अवस्था देखिन्न। ५ देशका कला, संस्कृति, परम्परा, रितिरिवाज चलाउने गुठी कार्यमा राजगुठी र निजी गुठी भनी विभेद गरिराख्नुपर्ने अवस्था त छैन। तर, यकिन तथ्यांक उपलब्ध नभए पनि गुठी कार्यका ८० प्रतिशतभन्दा बढी काम निजी गुठीहरूबाटै सञ्चालन हुँदै आएको विषयमा कही कसैको विमति छैन। राजगुठीहरूभन्दा निजी गुठीहरू नै बढी व्यवस्थित रहेको पाइन्छ। संगठितरूपमा रहेका यस प्रकारका निजी गुठीलाई पनि राजगुठीमा परिणत गराई कला, संस्कृति, परम्परा र रीतिरिवाजको जगमा नै प्रहार गर्ने सरकारको मनसाय रहेको स्पष्ट हुन्छ। विधेयकको परिभाषाको दफा २(ढ) मा निजी गुठीलाई कुनै व्यक्तिले आफ्नो वा आफ्नो परिवार वा कुलका सदस्यले मात्र पूजा गर्न पाउने गरी निजी सम्पत्तिमा सञ्चालन र व्यवस्थापन गरेको गुठी सम्झनुपर्छ भनेर उल्लेख भएको छ। यस्तै दफा २(भ) मा सार्वजनिक गुठीको परिभाषा गरिएको छ। यसमा सार्वजनिक गुठी भन्नाले सार्वजनिक स्थलमा दुई वा दुईभन्दा बढी व्यक्तिहरूको संलग्नता रही उनीहरूको दान, चन्दा र सहयोगबाट सञ्चालन भएका कार्य सम्झनुपर्ने उल्लेख छ। र, सो शब्दले दफा २(ढ) बमोजिमको निजी गुठीबाहेकका अन्य सबै प्रकारका निजी गुठी तथा धार्मिकस्थललाई समेत जनाउँछ भनिएको छ। यस्तै दफा २३ मा गुठीको हक र दायित्व प्राधिकरणमा सर्ने व्यवस्था गरिएको छ। यसमा यो ऐन प्रारम्भ हुनुअघि कायम रहेका छुट गुठी र सार्वजनिक गुठी यो प्रारम्भ भएपछि स्वतः राजगुठीमा परिणत हुने छन्। साथै दफा २ मा गुठीयारको हक र दायित्व प्राधिकरणमा सर्ने उल्लेख छ। राजगुठी भएपश्चात् दफा २४ ले गुठीयारको हक स्वतः समाप्त हुने उल्लेख छ। यसका साथै दफा २५ ले ६ महिनाभित्र प्राधिकरणमा गुठी दर्ता गराउनुपर्ने व्यवस्था गरेको छ। यसरी देशका कला, संस्कृति, परम्परा र रीतिरिवाज कायम राख्न महत्वपूर्ण भूमिका खेलेका साविकका निजी गुठीहरू सार्वजनिक गुठी हुँदै राजगुठीमा परिणत भएर प्राधिकरणको अधीनमा जाने व्यवस्था निकै डरलाग्दो छ। एकातर्फ सरकार सन् २०२० लाई पर्यटन वर्षका रूपमा मनाउने तरखर गर्दै छ भने अर्कोतर्फ पर्यटकलाई आकर्षित गर्ने राष्ट्रको कला, संस्कृति, परम्परा र रीतिरिवाज ध्वस्त बनाउने ऐन लिएर आउँदै छ। यो विरोधाभासपूर्ण अवस्थामा देशको पर्यटन विकास कसरी दिगो र भरपर्दो हुन्छ भन्ने प्रश्न हामीसामु खडा भएको छ। बुद्ध, सगरमाथा मात्रै नभएर देशको चिनारीका रूप स्थापित विभिन्न मठमन्दिर, जात्रा, पर्व आदि ध्वस्त भए हामी संसारसामु कुन पहिचानका साथ उभिने ? यसको जवाफ सबैले खोज्नुपर्ने आज अहं आवश्यकता हो। ढुंगेल वरिष्ठ अधिवक्ता हुन्।"
भेनेजुएलाले रोक्यो ब्राजिललाई,एजेन्सी : ब्राजिलमा जारी कोपा अमेरिकाको बुधबार बिहान भएको खेलमा आयोजक ब्राजिल भेनुजुयलासँग बराबरीमा रोकिएको छ । बलियो ब्राजिल तुलनात्कमरुपमा कमजोर मानिएको भेनेजुएलासँग गोलरहित बराबरीमा रोकिएको हो । अधिकांश समय बल आफ्नो नियन्त्रणमा लिएर निरन्तर आक्रमण गरेपनि ब्राजिलले भेनेजुएलाको बलियो रक्षापंतीलाई चिरेर गोल गर्न सकेन। पहिलो खेलमा बोलिभियालाई ३० ले हराउँदै रवाफ देखाएको ब्राजिलले भेनजुएलासँग भने निराश भई अंक बाँड्न बाध्य भयो । ब्राजिल रहेको समूह ए कै बुधबार बिहान भएको अर्काे खेलमा पेरुले बोलिभियालाई ३१ ले पराजित गर्यो । ब्राजिल ४ अंककासाथ शीर्ष स्थानमा रहँदा पेरु पनि समान अंकका साथ दोस्रो स्थानमा छ ।
आयोजकलाई चौथो सफलता,"लन्डन : आईसीसी एकदिवसीय विश्वकप क्रिकेटअन्तर्गत मंगलबार भएको खेलमा घरेलु टोली इङ्ल्यान्ड विजयी भएको छ । मंगलबार भएको खेलमा इङ्ल्यान्डले एसियाली प्रतिद्वन्द्वी अफगानिस्तानलाई १५० रनले पराजित गर्यो । ओल्ड ट्राफोर्डमा इङ्ल्यान्डले दिएको ३९८ रनको विशाल लक्ष्य पछ्याएको अफगानिस्तानले निर्धारित ५० ओभरमा आठ विकेट गुमाएर २४७ रन मात्र बनाउन सकेपछि आयोजक इङ्ल्यान्डले सहज जित निकालेको हो । अफगानिस्तानका हस्मतुल्ला साहिदीले ७६ रनको अर्धशतकीय पाली खेले । टोलीका लागि सर्वाधिक रन बनाएका उनले १०० बलमा दुई छक्का र पाँच चौका हिर्काए । यसैगरी रमात साहले ४६, अस्गर अफगानले ४४, कप्तान गुलबद्दिन नइबले ३७, निजाबुल्ला जाडरनले १५ रन बनाए । इङ्ल्यान्डका अदिल रसिद र जोफरा आर्चरले तीनतीन विकेट लिए । यस्तै मार्क उडले पनि दुई विकेट हात पारे । यसअघि ओल्ड ट्राफोर्डमा टस जितेर पहिले ब्याटिङ गरेको इङ्ल्यान्डले ६ विकेटको क्षतिमा ३९७ रनको विशाल योगफल खडा गरेको थियो । यो जारी विश्वकपकै सर्वाधिक ठूलो योगफल हो । यसै विश्वकपमा यसअघि इङ्ल्यान्डविरुद्ध नै पाकिस्तानले ३४८ रनको योगफल खडा गरेको थियो । इङ्ल्यान्डको विशाल योगफलमा कप्तान इयोन मोर्गनले शतक र जोनी बेयरस्ट र जोए रुटले अर्धशतकीय पाली खेले । आक्रामक ब्याटिङ गरेका मोर्गनले १४८ रन बनाए । उनले ७१ बलमा १७ छक्का र चार चौका हिर्काए । उनले ५७ बलमा शतक पूरा गरेका थिए । एकदिवसीय क्रिकेटमा उनको १३औं शतक हो । उनले एकदिवसीय क्रिकेटको एउटै पालीमा सर्वाधिक छक्का हिर्काउने कीर्तिमान पनि आफ्नो नाममा लेखाए । उनले भारतका रोहित शर्मा, दक्षिण अफ्रिकाका एबी डिभिलियर्स र वेस्ट इन्डिजका क्रिस गेलको नाममा रहेको कीर्तिमान आफ्नो नाममा लेखाएका हुन् । यी तीनै खेलाडीको नाममा १६१६ छक्काको कीर्तिमान थियो । यसैगरी बेयरस्टले ९० र रुटले ८८ रनको पाली खेले । बेयरस्टले ९९ बलमा तीन छक्का र नौ चौका हिर्काए । यस्तै रुटले ८२ बलमा एक छक्का र पाँच चौका प्रहार गरे । यसैगरी मोइन अलीले पनि आक्रामक ब्याटिङ गर्दै नौ बलमा ३१ रन बनाए । उनले पनि चार छक्का र एक चौका हिर्काए । अफगानिस्तानका दौलत जाडरन र कप्तान गुलबद्दिन नइबले तीनतीन विकेट लिए । जारी विश्वकपमा इङ्ल्यान्डले दक्षिण अफ्रिका, बंगलादेश र वेस्ट इन्डिजलाई पराजित गरेको थियो । इङ्ल्यान्डले दक्षिण अफ्रिकालाई १०४ रन, बंगलादेशलाई १०६ रन र वेस्ट इन्डिजलाई आठ विकेटले हराएको थियो । पाकिस्तानसँग भने इङ्ल्यान्ड १४ रनले पराजित भएको थियो । यसैगरी अफगानिस्तान भने अस्ट्रेलिया, श्रीलंका, न्युजिल्यान्ड र दक्षिण अफ्रिकासँग पराजित भएको थियो ।"
टीट्वेन्टी विश्वकप छनोट : बन्द प्रशिक्षणका लागि २५ खेलाडी,"काठमाडौं : सिंगापुरमा जुलाई २० देखि २८ तारिखसम्म आयोजना हुने आईसीसी वल्र्ड टीट्वेन्टी एसियाली छनोटको फाइनल खेलका लागि मंगलबार २५ सदस्यीय प्रारम्भिक नेपाली क्रिकेट खेलाडीको छनोट गरिएको छ । प्रारम्भिक छनोटमा परेका खेलाडीलाई बन्द प्रशिक्षणमा राखिनेछ । आईसीसीका प्रतिनिधि इमिनुल इस्लाम, नेपाली टोलीका मुख्य प्रशिक्षक उमेश पटवाल र कप्तान पारस खड्का सम्मिलित छनोट समितिले बन्द प्रशिक्षणका लागि खेलाडी छनोट गरेको हो । प्रशिक्षण बिहीबारदेखि सुरु हुनेछ । एसिया छनोटमा नेपालसहित आयोजक सिंगापुर, मलेसिया, कतार र कुबेतले प्रतिस्पर्धा गर्नेछन् । शीर्ष टोलीले विश्वकपको ग्लोबल छनोटमा स्थान बनाउनेछ । एसियाबाट यूएई आयोजक देशको हैसियतमा स्वतः छनोट भएको छ । नेपालले कतारसँग २३ जुलाईमा पहिलो, २४ जुलाईमा मलेसियासँग दोस्रो, २७ जुलाईमा कुबेतसँग तेस्रो र २८ जुलाईमा सिंगापुरसँग चौथो खेल खेल्नेछ । पारस खड्काको कप्तानीमा रहेको प्रारम्भिक टोलीमा ज्ञानेन्द्र मल्ल, अविनाश बोहरा, वसन्त रेग्मी, अमित श्रेष्ठ, भीम सार्की, विनोद भण्डारी, दीपेन्द्र सिंह ऐरी, जितेन्द्रकुमार मुखिया, करण केसी, कुशल भुर्तेल, ललित भण्डारी, ललितनारायण राजवंशी र आरिफ शेख छन् । यसैगरी अन्य खेलाडीमा नन्दन यादव, पवन सर्राफ, प्रदीप ऐरी, राजु रिजाल, रोहितकुमार पौडेल, सन्दीप लामिछाने, साहब आलम, शरद भेषवाकर, सोमपाल कामी, सन्दीप जोरा र सुशन भारी रहेका छन् ।"
दक्षिण अफ्रिकालाई बलियो न्युजिल्यान्डको चुनौती,"बर्मिङ्घम : जारी विश्वकप क्रिकेटको बुधबार हुने खेलमा बलियो न्युजिल्यान्डले दक्षिण अफ्रिकाको सामना गर्दैछ। उक्त खेल बर्मिङ्घमस्थित एजबस्टनमा नेपाली समयअनुसार दिउँसो ३ :१५ बजे सुरु हुनेछ। अन्तर्राष्ट्रिय क्रिकेटमा यी दुवै निकै पुराना र अनुभवी टोली हुन्। यद्यपि, यी दुवै टोलीले हालसम्म विश्वकपको उपाधि जित्न सकेका छैनन्। न्युजिल्यान्डले पहिलो संस्करणदेखि नै विश्वकपमा सहभागिता जनाउँदै आएको छ भने दक्षिण अफ्रिका सन् १९९२ पछि मात्र विश्वकपमा सहभागी भएको हो। न्युजिल्यान्ड हालसम्म एक पटक सन् २०१५ मा घरेलु मैदानमा सम्पन्न विश्वकपमा फाइनलसम्म पुगेको थियो। त्यतिबेला न्युजिल्यान्डलाई फाइनलमा अर्को सहआयोजक अस्ट्रेलियाले सात विकेटले हराएको थियो। दक्षिण अफ्रिका भने विश्वकपमा सेमिफाइनलभन्दा अगाडि बढ्न सकेको छैन। जारी विश्वकपमा भने दक्षिण अफ्रिकाभन्दा न्युजिल्यान्ड बलियो देखिएको छ। न्युजिल्यान्ड हालसम्म अपराजित छ भने दक्षिण अफ्रिकाले एउटा खेलमात्र जित्न सकेको छ। हालसम्म चार खेल खेलेको न्युजिल्यान्डले तीन जित हात पारेको छ भने एक खेल वर्षाका कारण अनिर्णित रूपमा सकिएको छ। तीन खेलमा पराजित भएको दक्षिण अफ्रिकाले एक खेलमात्र जितेको छ। एक खेल भने वर्षाका कारण रद्द भएको थियो। आफ्नो पछिल्लो खेलमा दक्षिण अफ्रिकाले अफगानिस्तानलाई डकवर्थ एन्ड लेविस नियमका आधारमा नौ विकेटले हराएको थियो। त्यसैले न्युजिल्यान्ड बुधबार हुने खेल जित्दै आफ्नो अपराजित यात्रा कायम राख्ने धुनमा छ। अर्कोतिर दक्षिण अफ्रिका पनि बलियो न्युजिल्यान्डलाई स्तब्ध पार्दै सेमिफाइनल प्रवेशको सम्भावना कायम राख्न चाहन्छ। दक्षिण अफ्रिकासँग सेमिफाइनल प्रवेशको सम्भावना जीवित राख्न बाँकी सबै खेलमा उत्कृष्ट प्रदर्शन गर्नुको विकल्प छैन। यसअघिका विश्वकपमा यी दुई टोलीबीच सात पटक आपसमा भिडन्त भएको छ। पाँच खेलमा न्युजिल्यान्ड विजयी भएको छ भने दुई खेल दक्षिण अफ्रिकाले जितेको छ। एकदिवसीय अन्तर्राष्ट्रिय प्रतियोगितामा भने हालसम्म यी दुई टोलबीच कुल ७० खेल भएको छ। एकदिवसीय प्रतियोगिताको तथ्यांकमा भने न्युजिल्यान्डभन्दा दक्षिण अफ्रिका निकै बलियो देखिन्छ। ७० मध्ये दक्षिण अफ्रिकाले ४१ खेल जितेको छ भने न्युजिल्यान्डले २४ खेलमा मात्र सफलता हात पारेको छ। पाँच खेल भने अनिर्णित रूपमा सकिएको छ। दक्षिण अफ्रिकाविरुद्धको खेलमा पनि न्युजिल्यान्डले यसअघिकै खेलाडीलाई मैदानमा ओराल्ने सम्भावना छ। यद्यपि, अन्तिम ११ टोलीमा कोलिन मुनरोको स्थान हेनरी निकोल्सले लिन सक्छन्। घाइते भएका कारण अघिल्लो खेलमा अनुपस्थित तीव्रगतिका बलर लुन्गी निग्दी बुधबार दक्षिण अफ्रिकी टोलीमा फर्कने सम्भावना छ। न्युजिल्यान्डले बुधबारको खेलमा केन विलियम्सन, रोस टेलर, ट्रेन्ट बल्टजस्ता खेलाडीबाट उत्कृष्ट प्रदर्शनको आशा गरेको छ। दक्षिण अफ्रिकाका लागि भने क्विन्टन डी कक, फाफ डु प्लेसिस, कागिसो राबडाजस्ता खेलाडीको प्रदर्शन महत्वपूर्ण बन्न सक्छ। यी दुई टोलीबीच बुधबारको खेल हुने एजबस्टनमा यसअघि पहिलो ब्याटिङ गर्ने टोलीले औसतमा दुई सय २७ रन बनाएका छन्। दोस्रो ब्याटिङ गर्ने टोलीको औसत रन भने एक सय ७९ रन हो। यसैगरी एजबस्टनमा हालसम्म बनेको सबैभन्दा ठूलो स्कोर चार सय आठ रन हो भने सबैभन्दा कम रन ७० हो। कुनै पनि टोलीले दोस्रो पाली ब्याटिङ गरेर भेट्टाएको सबैभन्दा ठूलो लक्ष्य दुई सय ८० रन हो। उक्त मैदानमा खेलिएका पछिल्ला चारमध्ये तीन खेल पहिले ब्याटिङ गर्ने टोलीले जितेको छ। आजको खेल न्युजिल्यान्डविरुद्ध दक्षिण अफ्रिका एजबस्टन (दिउँसो ३ :१५ बजे) एकदिवसीयमा दुई टोली कुल : ७० खेल दक्षिण अफ्रिका विजयी : ४१ न्युजिल्यान्ड विजयी : २४ अनिर्णित : ५ खेल विश्वकपमा दुई टोली कुल : ७ खेल न्युजिल्यान्ड विजयी : ५ खेल दक्षिण अफ्रिका विजयी : २ खेल"
एउटै पालीमा सर्वाधिक रनको कीर्तिमान,"विश्वकप क्रिकेटको इतिहासमा एकै पालीमा सर्वाधिक रन बनाउने टोलीको कीर्तिमान अस्ट्रेलियाको नाममा छ । अस्ट्रेलियाले सो कीर्तिमान सन् २०१५ को विश्वकपमा बनाएको थियो । उक्त विश्वकपको पर्थमा खेलिएको अफगानिस्तानविरुद्घको खेलमा अस्ट्रेलियाले निर्धारित ५० ओभरमा ६ विकेट गुमाएर चार सय १७ रन बनाएको थियो । अस्ट्रेलियाका लागि ओपनर ब्याट्सम्यान डेभिड वार्नरले एक सय ७८, स्टिभन स्मिथले ९५ र ग्लेन म्याक्सवेलले ८८ रन बनाएका थिए । जवाफी ब्याटिङमा ओर्लिएको अफगानिस्तान ३७३ ओभरमा एक सय ४२ रनमा अलआउट भएपछि अस्ट्रेलियाले दुई सय ७५ रनले खेल जितेको थियो । विश्वकपमा अफगानिस्तानको यो पहिलो सहभागिता थियो । त्यसअघि विश्वकपमा सबैभन्दा बढी रन बनाउने कीर्तिमान भारतको नाममा थियो । भारतले सन् २००७ को विश्वकपमा बर्मुडाविरुद्घको खेलमा निर्धारित ५० ओभरमा पाँच विकेट गुमाएर चार सय १३ रन बनाएको थियो । हालसम्म विश्वकपको एउटै पालीमा चारपटक चार सयभन्दा बढी रन बनेको छ । दक्षिण अफ्रिकाले सन् २०१५ को विश्वकपमा आयरल्यान्डविरुद्घ चार विकेट गुमाएर चार सय ११ र सोही विश्वकपमा वेस्ट इन्डिजविरुद्घ पाँच विकेट गुमाएर चार सय आठ रन बनाएको थियो ।"
टीट्वेन्टी विश्वकप छनोट : बन्द प्रशिक्षणका लागि २५ खेलाडी,"काठमाडौं : सिंगापुरमा जुलाई २० देखि २८ तारिखसम्म आयोजना हुने आईसीसी वल्र्ड टीट्वेन्टी एसियाली छनोटको फाइनल खेलका लागि मंगलबार २५ सदस्यीय प्रारम्भिक नेपाली क्रिकेट खेलाडीको छनोट गरिएको छ । प्रारम्भिक छनोटमा परेका खेलाडीलाई बन्द प्रशिक्षणमा राखिनेछ । आईसीसीका प्रतिनिधि इमिनुल इस्लाम, नेपाली टोलीका मुख्य प्रशिक्षक उमेश पटवाल र कप्तान पारस खड्का सम्मिलित छनोट समितिले बन्द प्रशिक्षणका लागि खेलाडी छनोट गरेको हो । प्रशिक्षण बिहीबारदेखि सुरु हुनेछ । एसिया छनोटमा नेपालसहित आयोजक सिंगापुर, मलेसिया, कतार र कुबेतले प्रतिस्पर्धा गर्नेछन् । शीर्ष टोलीले विश्वकपको ग्लोबल छनोटमा स्थान बनाउनेछ । एसियाबाट यूएई आयोजक देशको हैसियतमा स्वतः छनोट भएको छ । नेपालले कतारसँग २३ जुलाईमा पहिलो, २४ जुलाईमा मलेसियासँग दोस्रो, २७ जुलाईमा कुबेतसँग तेस्रो र २८ जुलाईमा सिंगापुरसँग चौथो खेल खेल्नेछ । पारस खड्काको कप्तानीमा रहेको प्रारम्भिक टोलीमा ज्ञानेन्द्र मल्ल, अविनाश बोहरा, वसन्त रेग्मी, अमित श्रेष्ठ, भीम सार्की, विनोद भण्डारी, दीपेन्द्र सिंह ऐरी, जितेन्द्रकुमार मुखिया, करण केसी, कुशल भुर्तेल, ललित भण्डारी, ललितनारायण राजवंशी र आरिफ शेख छन् । यसैगरी अन्य खेलाडीमा नन्दन यादव, पवन सर्राफ, प्रदीप ऐरी, राजु रिजाल, रोहितकुमार पौडेल, सन्दीप लामिछाने, साहब आलम, शरद भेषवाकर, सोमपाल कामी, सन्दीप जोरा र सुशन भारी रहेका छन् ।"
भेनेजुएलाले रोक्यो ब्राजिललाई,एजेन्सी : ब्राजिलमा जारी कोपा अमेरिकाको बुधबार बिहान भएको खेलमा आयोजक ब्राजिल भेनुजुयलासँग बराबरीमा रोकिएको छ । बलियो ब्राजिल तुलनात्कमरुपमा कमजोर मानिएको भेनेजुएलासँग गोलरहित बराबरीमा रोकिएको हो । अधिकांश समय बल आफ्नो नियन्त्रणमा लिएर निरन्तर आक्रमण गरेपनि ब्राजिलले भेनेजुएलाको बलियो रक्षापंतीलाई चिरेर गोल गर्न सकेन। पहिलो खेलमा बोलिभियालाई ३० ले हराउँदै रवाफ देखाएको ब्राजिलले भेनजुएलासँग भने निराश भई अंक बाँड्न बाध्य भयो । ब्राजिल रहेको समूह ए कै बुधबार बिहान भएको अर्काे खेलमा पेरुले बोलिभियालाई ३१ ले पराजित गर्यो । ब्राजिल ४ अंककासाथ शीर्ष स्थानमा रहँदा पेरु पनि समान अंकका साथ दोस्रो स्थानमा छ ।
एउटै पालीमा सर्वाधिक रनको कीर्तिमान,"विश्वकप क्रिकेटको इतिहासमा एकै पालीमा सर्वाधिक रन बनाउने टोलीको कीर्तिमान अस्ट्रेलियाको नाममा छ । अस्ट्रेलियाले सो कीर्तिमान सन् २०१५ को विश्वकपमा बनाएको थियो । उक्त विश्वकपको पर्थमा खेलिएको अफगानिस्तानविरुद्घको खेलमा अस्ट्रेलियाले निर्धारित ५० ओभरमा ६ विकेट गुमाएर चार सय १७ रन बनाएको थियो । अस्ट्रेलियाका लागि ओपनर ब्याट्सम्यान डेभिड वार्नरले एक सय ७८, स्टिभन स्मिथले ९५ र ग्लेन म्याक्सवेलले ८८ रन बनाएका थिए । जवाफी ब्याटिङमा ओर्लिएको अफगानिस्तान ३७३ ओभरमा एक सय ४२ रनमा अलआउट भएपछि अस्ट्रेलियाले दुई सय ७५ रनले खेल जितेको थियो । विश्वकपमा अफगानिस्तानको यो पहिलो सहभागिता थियो । त्यसअघि विश्वकपमा सबैभन्दा बढी रन बनाउने कीर्तिमान भारतको नाममा थियो । भारतले सन् २००७ को विश्वकपमा बर्मुडाविरुद्घको खेलमा निर्धारित ५० ओभरमा पाँच विकेट गुमाएर चार सय १३ रन बनाएको थियो । हालसम्म विश्वकपको एउटै पालीमा चारपटक चार सयभन्दा बढी रन बनेको छ । दक्षिण अफ्रिकाले सन् २०१५ को विश्वकपमा आयरल्यान्डविरुद्घ चार विकेट गुमाएर चार सय ११ र सोही विश्वकपमा वेस्ट इन्डिजविरुद्घ पाँच विकेट गुमाएर चार सय आठ रन बनाएको थियो ।"
दक्षिण अफ्रिकालाई बलियो न्युजिल्यान्डको चुनौती,"बर्मिङ्घम : जारी विश्वकप क्रिकेटको बुधबार हुने खेलमा बलियो न्युजिल्यान्डले दक्षिण अफ्रिकाको सामना गर्दैछ। उक्त खेल बर्मिङ्घमस्थित एजबस्टनमा नेपाली समयअनुसार दिउँसो ३ :१५ बजे सुरु हुनेछ। अन्तर्राष्ट्रिय क्रिकेटमा यी दुवै निकै पुराना र अनुभवी टोली हुन्। यद्यपि, यी दुवै टोलीले हालसम्म विश्वकपको उपाधि जित्न सकेका छैनन्। न्युजिल्यान्डले पहिलो संस्करणदेखि नै विश्वकपमा सहभागिता जनाउँदै आएको छ भने दक्षिण अफ्रिका सन् १९९२ पछि मात्र विश्वकपमा सहभागी भएको हो। न्युजिल्यान्ड हालसम्म एक पटक सन् २०१५ मा घरेलु मैदानमा सम्पन्न विश्वकपमा फाइनलसम्म पुगेको थियो। त्यतिबेला न्युजिल्यान्डलाई फाइनलमा अर्को सहआयोजक अस्ट्रेलियाले सात विकेटले हराएको थियो। दक्षिण अफ्रिका भने विश्वकपमा सेमिफाइनलभन्दा अगाडि बढ्न सकेको छैन। जारी विश्वकपमा भने दक्षिण अफ्रिकाभन्दा न्युजिल्यान्ड बलियो देखिएको छ। न्युजिल्यान्ड हालसम्म अपराजित छ भने दक्षिण अफ्रिकाले एउटा खेलमात्र जित्न सकेको छ। हालसम्म चार खेल खेलेको न्युजिल्यान्डले तीन जित हात पारेको छ भने एक खेल वर्षाका कारण अनिर्णित रूपमा सकिएको छ। तीन खेलमा पराजित भएको दक्षिण अफ्रिकाले एक खेलमात्र जितेको छ। एक खेल भने वर्षाका कारण रद्द भएको थियो। आफ्नो पछिल्लो खेलमा दक्षिण अफ्रिकाले अफगानिस्तानलाई डकवर्थ एन्ड लेविस नियमका आधारमा नौ विकेटले हराएको थियो। त्यसैले न्युजिल्यान्ड बुधबार हुने खेल जित्दै आफ्नो अपराजित यात्रा कायम राख्ने धुनमा छ। अर्कोतिर दक्षिण अफ्रिका पनि बलियो न्युजिल्यान्डलाई स्तब्ध पार्दै सेमिफाइनल प्रवेशको सम्भावना कायम राख्न चाहन्छ। दक्षिण अफ्रिकासँग सेमिफाइनल प्रवेशको सम्भावना जीवित राख्न बाँकी सबै खेलमा उत्कृष्ट प्रदर्शन गर्नुको विकल्प छैन। यसअघिका विश्वकपमा यी दुई टोलीबीच सात पटक आपसमा भिडन्त भएको छ। पाँच खेलमा न्युजिल्यान्ड विजयी भएको छ भने दुई खेल दक्षिण अफ्रिकाले जितेको छ। एकदिवसीय अन्तर्राष्ट्रिय प्रतियोगितामा भने हालसम्म यी दुई टोलबीच कुल ७० खेल भएको छ। एकदिवसीय प्रतियोगिताको तथ्यांकमा भने न्युजिल्यान्डभन्दा दक्षिण अफ्रिका निकै बलियो देखिन्छ। ७० मध्ये दक्षिण अफ्रिकाले ४१ खेल जितेको छ भने न्युजिल्यान्डले २४ खेलमा मात्र सफलता हात पारेको छ। पाँच खेल भने अनिर्णित रूपमा सकिएको छ। दक्षिण अफ्रिकाविरुद्धको खेलमा पनि न्युजिल्यान्डले यसअघिकै खेलाडीलाई मैदानमा ओराल्ने सम्भावना छ। यद्यपि, अन्तिम ११ टोलीमा कोलिन मुनरोको स्थान हेनरी निकोल्सले लिन सक्छन्। घाइते भएका कारण अघिल्लो खेलमा अनुपस्थित तीव्रगतिका बलर लुन्गी निग्दी बुधबार दक्षिण अफ्रिकी टोलीमा फर्कने सम्भावना छ। न्युजिल्यान्डले बुधबारको खेलमा केन विलियम्सन, रोस टेलर, ट्रेन्ट बल्टजस्ता खेलाडीबाट उत्कृष्ट प्रदर्शनको आशा गरेको छ। दक्षिण अफ्रिकाका लागि भने क्विन्टन डी कक, फाफ डु प्लेसिस, कागिसो राबडाजस्ता खेलाडीको प्रदर्शन महत्वपूर्ण बन्न सक्छ। यी दुई टोलीबीच बुधबारको खेल हुने एजबस्टनमा यसअघि पहिलो ब्याटिङ गर्ने टोलीले औसतमा दुई सय २७ रन बनाएका छन्। दोस्रो ब्याटिङ गर्ने टोलीको औसत रन भने एक सय ७९ रन हो। यसैगरी एजबस्टनमा हालसम्म बनेको सबैभन्दा ठूलो स्कोर चार सय आठ रन हो भने सबैभन्दा कम रन ७० हो। कुनै पनि टोलीले दोस्रो पाली ब्याटिङ गरेर भेट्टाएको सबैभन्दा ठूलो लक्ष्य दुई सय ८० रन हो। उक्त मैदानमा खेलिएका पछिल्ला चारमध्ये तीन खेल पहिले ब्याटिङ गर्ने टोलीले जितेको छ। आजको खेल न्युजिल्यान्डविरुद्ध दक्षिण अफ्रिका एजबस्टन (दिउँसो ३ :१५ बजे) एकदिवसीयमा दुई टोली कुल : ७० खेल दक्षिण अफ्रिका विजयी : ४१ न्युजिल्यान्ड विजयी : २४ अनिर्णित : ५ खेल विश्वकपमा दुई टोली कुल : ७ खेल न्युजिल्यान्ड विजयी : ५ खेल दक्षिण अफ्रिका विजयी : २ खेल"
आयोजकलाई चौथो सफलता,"लन्डन : आईसीसी एकदिवसीय विश्वकप क्रिकेटअन्तर्गत मंगलबार भएको खेलमा घरेलु टोली इङ्ल्यान्ड विजयी भएको छ । मंगलबार भएको खेलमा इङ्ल्यान्डले एसियाली प्रतिद्वन्द्वी अफगानिस्तानलाई १५० रनले पराजित गर्यो । ओल्ड ट्राफोर्डमा इङ्ल्यान्डले दिएको ३९८ रनको विशाल लक्ष्य पछ्याएको अफगानिस्तानले निर्धारित ५० ओभरमा आठ विकेट गुमाएर २४७ रन मात्र बनाउन सकेपछि आयोजक इङ्ल्यान्डले सहज जित निकालेको हो । अफगानिस्तानका हस्मतुल्ला साहिदीले ७६ रनको अर्धशतकीय पाली खेले । टोलीका लागि सर्वाधिक रन बनाएका उनले १०० बलमा दुई छक्का र पाँच चौका हिर्काए । यसैगरी रमात साहले ४६, अस्गर अफगानले ४४, कप्तान गुलबद्दिन नइबले ३७, निजाबुल्ला जाडरनले १५ रन बनाए । इङ्ल्यान्डका अदिल रसिद र जोफरा आर्चरले तीनतीन विकेट लिए । यस्तै मार्क उडले पनि दुई विकेट हात पारे । यसअघि ओल्ड ट्राफोर्डमा टस जितेर पहिले ब्याटिङ गरेको इङ्ल्यान्डले ६ विकेटको क्षतिमा ३९७ रनको विशाल योगफल खडा गरेको थियो । यो जारी विश्वकपकै सर्वाधिक ठूलो योगफल हो । यसै विश्वकपमा यसअघि इङ्ल्यान्डविरुद्ध नै पाकिस्तानले ३४८ रनको योगफल खडा गरेको थियो । इङ्ल्यान्डको विशाल योगफलमा कप्तान इयोन मोर्गनले शतक र जोनी बेयरस्ट र जोए रुटले अर्धशतकीय पाली खेले । आक्रामक ब्याटिङ गरेका मोर्गनले १४८ रन बनाए । उनले ७१ बलमा १७ छक्का र चार चौका हिर्काए । उनले ५७ बलमा शतक पूरा गरेका थिए । एकदिवसीय क्रिकेटमा उनको १३औं शतक हो । उनले एकदिवसीय क्रिकेटको एउटै पालीमा सर्वाधिक छक्का हिर्काउने कीर्तिमान पनि आफ्नो नाममा लेखाए । उनले भारतका रोहित शर्मा, दक्षिण अफ्रिकाका एबी डिभिलियर्स र वेस्ट इन्डिजका क्रिस गेलको नाममा रहेको कीर्तिमान आफ्नो नाममा लेखाएका हुन् । यी तीनै खेलाडीको नाममा १६१६ छक्काको कीर्तिमान थियो । यसैगरी बेयरस्टले ९० र रुटले ८८ रनको पाली खेले । बेयरस्टले ९९ बलमा तीन छक्का र नौ चौका हिर्काए । यस्तै रुटले ८२ बलमा एक छक्का र पाँच चौका प्रहार गरे । यसैगरी मोइन अलीले पनि आक्रामक ब्याटिङ गर्दै नौ बलमा ३१ रन बनाए । उनले पनि चार छक्का र एक चौका हिर्काए । अफगानिस्तानका दौलत जाडरन र कप्तान गुलबद्दिन नइबले तीनतीन विकेट लिए । जारी विश्वकपमा इङ्ल्यान्डले दक्षिण अफ्रिका, बंगलादेश र वेस्ट इन्डिजलाई पराजित गरेको थियो । इङ्ल्यान्डले दक्षिण अफ्रिकालाई १०४ रन, बंगलादेशलाई १०६ रन र वेस्ट इन्डिजलाई आठ विकेटले हराएको थियो । पाकिस्तानसँग भने इङ्ल्यान्ड १४ रनले पराजित भएको थियो । यसैगरी अफगानिस्तान भने अस्ट्रेलिया, श्रीलंका, न्युजिल्यान्ड र दक्षिण अफ्रिकासँग पराजित भएको थियो ।"

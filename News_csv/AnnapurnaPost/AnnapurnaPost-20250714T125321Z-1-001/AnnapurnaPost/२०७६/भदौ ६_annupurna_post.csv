शीर्षक,विवरण
राजतन्त्र पुनर्स्थापनाको मृगतृष्णा,"नेपालको राजनीतिक इतिहास उथलपुथलले भरिपूर्ण छ। नेपालको एकीकरणको कम रोमाञ्चक थिएन, जंगबहादुरको उदय र राणाकालका पश्चिमका तीन जिल्ला फिर्ता लिने घटना पनि त्यति नै महत्वका हुन्। सात सालको क्रान्तिले एकतन्त्रीय तानाशाही राणाशासनको अन्त्य र त्यसपछिको जननिर्वाचितले नेपाललाई आधुनिक संसारतिर लैजान मात्र खोजेको थियो। सत्र सालको कू ले त्यो सपना चकनाचुर गरिदियो। त्यसपछि धेरै घटनामध्ये छत्तीस सालको नक्कली जनमत पनि एउटा हो। संसारभरि प्रजातान्त्रिक लहर चले पनि नेपालमा २०४६ सालमा एउटा क्रान्ति भयो। तर उपलब्धि अर्धराजनीतिक अधिकार मात्र हो। त्यतिबेला नेपाली कांग्रेस र नेकपा एमालेले संवैधानिक राजसंस्थासहितको बहुदलीय व्यवस्था स्वीकार गरे तर एमालले संविधानको आलोचनात्मक समर्थन मात्र गर्यो। राजासहितको संसद्बाट जनताले पूर्ण अधिकार पाउन सक्दैनन् भनेरै २०५२ सालमा पूर्ण न्यायिक स्वतन्त्रता, जनतामा निहित सार्वभौमसत्ता र लोकतान्त्रिक गणतन्त्र स्थापनाका लागि तत्कालीन प्रधानमन्त्री शेरबहादुर देउवालाई आफ्नो माग प्रस्तुत गर्दै नेकपा माओवादीले भूमिगत जनयुद्ध सुरु गर्यो। त्यो कुरा २०५९ सालमा राजाले शासन आफ्नो हातमा लिएबाट पनि प्रमाणित पनि भयो। जनताको पूर्ण अधिकारका लागि माओवादी युद्ध, कांगे्रस र एमालेको आन्दोलनबाट लोकतान्त्रिक गणतन्त्र स्थापना भयोे। सिंगो नेपाल पृथ्वीनारायण शाहले नेपालीलाई दिए भने २०६२०६३ को आन्दोलन र माओवादी जनयुद्धले नेपालीलाई नेपालको वास्तविक मालिक बनायो। २०६२०६३ को आन्दोलनले वंशीय परम्परा अन्त्य गर्दै ऐतिहासिक संविधानसभा निर्वाचनमार्फत संघीय लोकतान्त्रिक गणतन्त्र स्थापना गर्यो। जनता मालिक भए। जनताद्वारा जनताकै लागि स्थानीय निकायदेखि प्रदेश हुँदै संघीय सरकार बनाए। परिवर्तनका वाहक जनता हुन् भने नेतृत्व जनयुद्ध र जनआन्दोलनले लियो। जनतामा कहिल्यै नजाने र विभिन्न शक्ति केन्द्रहरू धाएर पद, प्रतिष्ठा र धन आर्जन गर्न सक्षम भएका व्यक्तिहरूलाई लोकतान्त्रिक गणतन्त्र पच्ने सवाल नै भएन। राजतन्त्र र त्यसअनुसारको व्यवस्था फर्किन्छ भनेर यतिबेला भन्नेहरूको पीडा बोलिरहेको छ। विगतका सुखभोगदेखि हैकमवादसम्मको पीडा बोलेको मात्र हो। तिनको सपना एउटा मृगतृष्णा मात्र हो। गणतन्त्रमा आफैंले मतदान गराएर कसैले देखाएको ललीपपको पछि लाग्ने एउटा व्यक्तिका कारण आफ्नो सिद्धान्त परित्याग गर्नु कत्तिको राजनीतिक दूरदर्शिता हो ? २४० र १०४ वर्षलाई सर्वेसर्वा मान्दै त्यसको निरन्तरता एवं उत्तराधिकारीका रूपमा जन्माइएको हो निरंकुश निर्दलीय पञ्चायती व्यवस्था। त्यसका सम्पूर्ण कर्तूतहरू इतिहासका पानामा प्रशस्त भेटिन्छन्। तिनको भुलभुलैयामा परेका स्वाभिमानी पञ्चहरूको समेत कहिल्यै भलो भएन भने अरूको के कुरा गर्ने ? स्वाभिमानी पञ्चहरू कहिल्यै शासकको नजरमा परेनन्, गाउँस्तरका पञ्चहरू त घरवारविहीन भए, साहुको ऋण तिर्न नसक्दा हली बस्नुपर्नेसम्मको परिस्थितिबाट गुज्रिए। तत्कालीन शासकको चाकडीमा नपुग्ने जनअभिमत भएकाहरूलाई कहिल्यै गाउँफर्कले चिन्दै चिनेन। प्रतिबन्धित नेपाली कांग्रेसले एउटै चुनाव चिह्नमा चुनाव लड्न पाऊँ भन्दा आफ्नो दानापानी हट्ने डरले कहिल्यै सुनवाइ नै भएन। किनभने, त्यो व्यवस्था नै सीमित व्यक्ति र त्यसका चाकडीवालाका लागि मात्र थियो। आज तीसबर्से पञ्चायतीकाल वा २००७ देखि तत्कालीन राजाहरूले मुलुकलाई समृद्धितर्फ उन्मुख गर्ने काम गरे भनेर हल्ला गरिन्छ। तर यथार्थमा समयले स्वतः ल्याउने विकास निमार्ण एवं परिवर्तनबाहेक खासै केही काम भएको भने होइन, केही ठूला राष्ट्रघाती काम पनि भएका थिए। २०१७ सालमा जनतालाई पुनः दास बनाइयो। सुस्ता र महेशपुर होस् वा पश्चिम नेपालको उत्तर सिमाना लिपियाधुराबाट लिपुलेकमा सार्ने काम। यी काम राजाको सहमतिविना पञ्चायती व्यवस्थाले मात्र गरेको होला भन्ने पत्याउन सम्भव छैन। पञ्चायतविना राजतन्त्र सम्भव छैन भन्ने बुझेका राजाहरू देशमा सिमाना बेच्न पछि नपरेका त्यो तन्त्र पनि कति राष्ट्रवादी हुँदा रहेछन् भन्ने प्रस्ट हुन्छ। सन् १९५० को सन्धि असमान छ भनेर संशोधन गर्ने जमर्काे कसले गरे ? नेपाल सरकारको नारायणहिटी दरबार पुनः नेपाल सरकारलाई बेच्ने कार्य कसले गरे ? यस्ता हजारौं उदाहरण छन्। यति मात्र होइन, पञ्च नै आफ्ना विरोधी भएपछि त राष्ट्रिय पञ्चायतको सदस्य हुँदाहँुदै कठोर यातनासहित जेलमा बन्द गर्ने राजतन्त्रले आफ्ना वा जनआवाज बोल्नेलाई बन्दीगृह स्थानान्तर गर्ने नाममा सयौं राजनीतिक बन्दीको हत्या गरेको वर्तमानमा अझ प्रस्ट हुँदै गएको छ। व्यवस्थाकै विरोध गरेका कारण पिस्कर र छिन्ताङमा सयौं निर्दाेष नेपाली जनता कसको निर्देशनमा मारिए ? के हामी त्यही पात्र र प्रवृत्ति दोहोर्याउन खोजिरहेका त छैनौैैं, जो उम्रिँदै तीन पात भने झैं बेलायतको इटन कलेजमा पढ्दा दुव्र्यसनी भई वितण्डा मच्याएका व्यक्तिले उसैका कारण दरबार हत्याकाण्ड भई नेपालमा लोकतान्त्रिक गणतन्त्र स्थापनाका लागि बाटो खुल्यो। बैंककमा लागूपदार्थ ओसारपोसारमा कसले कैदी जीवन बितायो। नमितासुनिताको बलात्कारपछि हत्या कसले गर्यो। पत्रकार पदम ठकुराठीलाई मार्ने योजना अमेरिकाको न्युयोर्कस्थित पाँचतारे होटेलमा बसेर कसले बनायो ? पदम ठकुराठीको हालसालै एउटा पत्रिकामा प्रकाशित अन्तर्वार्तामा भूमिगत गिरोह नाइके र तिनका मतियारहरूका बारेमा यथार्थ वस्तुस्थिति सुलसुलेमार्फत उदांगो पारेका कारण ज्यान मार्न खोजियो भनेका छन्। यथार्थ पनि त्यही हो। भक्तपुर नगर विकासका नाममा जर्मनीको सहयोगमा भक्तपुर जर्मन परियोजनाका नाममा काम सुरु गरियो, जसको संरक्षक र आफूलाई रैथाने वामपन्थी भनाउँदा मिलेर उक्त संस्थालाई दोहन गर्र्ने कार्य गरियो। जहाँ अन्तर्राष्ट्रिय रूपमै उक्त संस्थालाई बदनाम गरियो। मन्दिर पुनर्निर्माणका नाममा भूमिगत गिरोहका मतियार मात्र बसेर मन्दिर भत्काउने कार्य भयो। सर्वसाधारणलाई उक्त क्षेत्रमा महिनौंसम्म प्रवेश निषेध गरियो भने पुरातात्विक मूर्तिहरूको मर्मतसम्भार, संरक्षण एवं जाँचका नाममा विदेश पुर्याइयो। तर उक्त मूर्तिहरू कहिल्यै फिर्ता भएनन्। के सर्वसाधारण व्यक्तिको पहुँच हुन्थ्यो सानादेखि हजारौं केजीसम्मका मूर्तिहरू विदेश पुर्याएर बेचबिखन गर्न। ती मात्र कहाँ हो र सयौं फिटमाथि रहेको भूपेन्द्र मल्लको सालिक चोर्न क्रेन नै लिएर पठाउन सक्ने व्यक्तिको नामसमेत किटेर अन्तर्वार्तामा हालसालै पदम ठकुराठीले भनेका छन्। पूरा भक्तपुर नियालेर बस्ने सालिक त चोर्ने आँट गर्नेले के मन्दिरभित्र वा अन्य सार्वजनिक स्थानमा प्रतिस्थापित गरेका मूर्तिहरू बाँकी राखे होलान्। जसले फेरि आज स्वार्थ पूरा गर्नका खातिर यी घृणित कार्य गराउन खोज्नुबाहेक के हुन सक्छ मृत संस्थालाई पुनः स्थापना गराउन ? हालै त्रिभुवन विमानस्थलमा पारस शाहबाट भएको हर्कतलाई के भन्ने ? नेपालीमा एउटा सत्य घटनामा आधारित उखान छ जहाँ हर मर्दा मुख मर्दैन, टाउको चुडिँदा पुच्छर हल्लिन छोड्दैन र माउसुलीको पुच्छर पनि केहीबेर जीवन रहेजस्तै हल्लिइरहन्छ। यदाकदा फिस्टे चराले जन्ती अघाउन खोजेजस्तै हो मृत संस्थालाई पुनः स्थापना गराउन खोज्नु। ती पात्रहरूको बाँदर भक्तिबाहेक केही होइन। पाखुराले भीमकाय पहरा छेड्छु भनेजस्तै ९९ प्रतिशत जनताले लोकतान्त्रिक गणतन्त्रका पक्षमा मतदान गरेको कुरा हिजोका निरंकुशताका पृष्ठपोषकहरूले बिर्से होलान् तर लामो त्याग र बलिदान गर्ने जनताले बिर्सेका छैनन् र कदापि बिर्सने पनि छैनन्। ९९ प्रतिशत गणतन्त्रका पक्षधरमध्ये करिब दुईतिहाइ जनताको रक्षाकबच भिरेका व्यक्ति सिसाका घरमा बसेको देख्नु जोसँग जनमत तथा जनाधार एक प्रतिशत पनि नहुनुबाट बिनाघरका व्यक्तिले अरूलाई पनि त्यस्तै देख्छन्। निर्वाचनमा ३० हजार मत पनि ल्याउन नसक्नेले १० लाख मानिस सडकमा उतार्छु भन्नु कति हास्यापद हो। आफ्ना हजुर खलकले भारतको एउटा राज्य नै किन्न पुग्ने सम्पत्ति नेपाली जनताले तिरेको कर ओसार्न नपुगेर नेपालीको पहिलो ग्यास उद्योग बेचेको पैसा कहाँ छ ? गणतन्त्रमा आफैंले मतदान गराएर कसैले देखाएको ललीपपको पछि लाग्ने एउटा व्यक्तिका कारण आफ्नो सिद्धान्त परित्याग गर्नु कत्तिको राजनीतिक दूरदर्शिता हो। अन्यमा मुलुकले गति लिन सकेन भनौं, भ्रष्टाचार बढ्यो भनौं, नेताले राजसी परम्परा अँगाले भनौं, जनतामा जाउ भनौं कमसेकम मंसिर १४ गते हुने उपनिर्वाचन एउटा प्रदेश सदस्य जित्नुहोस्। अन्त्यमा बगेको खोला फर्किंदैन, बन्दुकबाट निस्केकोे गोली फिर्ता हुँदैन। इतिहास भइसकेको कुरा मृतसरह हुने भएकाले बेकारको रुवाइको मतलब छैन।"
"समाज, सदाचार र जीवन","तिमीले सम्पत्ति गुमायौ भने खास केही गुम्दैन, स्वास्थ्य गुमायौ भने केही गुम्छ तर सदाचार गुमायौ भने सबैथोक गुम्छ। सम्पत्ति कमाउन सकिन्छ, स्वास्थ्योपचार गर्न सकिन्छ तर गएको आचरण कमाउन पनि सकिन्न। दूराचारले कारक मात्र प्रताडित हुँदैन, समाजलाई नै बिगार्छ। गीतामा भगवान् श्रीकृष्णले शास्त्र (नीति), कर्म (काम) र धर्म (आचरण) बाट मानव जीवनले सिद्धि प्राप्त गर्छ भनेका थिए। मानव समाज नीति, कर्म र आचरणबाट चल्ने हो। सदाचार व्यक्तिको विवेक वा अन्तरात्मामा छिपेर रहने त्यस्तो शक्ति हो, जसले व्यक्तिलाई गलत काम नगर्न सचेत गराउँछ। सदाचारी मानिस अन्तरात्माको यही आवाजका कारण स्वार्थ, लोभ, लालसा, आग्रहजस्ता कमजोरीसँग सम्झौता गर्दैनन्। स्वार्थ, लोभ, लालसा, आसक्ति, आग्रह आदिलाई दबाउने सामथ्र्य वा अन्तरमूल्य नै सदाचारको जग हो। कसैले के भन्छ भन्दा पनि के गर्छ र उसप्रति के भनिन्छ भन्ने पक्ष महत्तम हुन्छ सदाचार संस्कृतिमा। कहिलेकाहीं सत्य र उचित कामका लागि परिवेश, समुदाय, समूहमा व्यक्ति एक्लै उभिने साहसमा रहन सक्नुपर्छ। किनकि, सदाचार सत्चरित्र हो, सत्चरित्रभन्दा दुष्चरित्रको फैलावट र क्षणिक शक्ति बढी देखिन्छ। सदाचारको संस्कृति नबसेकोको समाजमा पद, पैसा, प्रतिष्ठा र प्रेमको लोभमा व्यक्ति दुराचारी बन्ने गर्छ र सदाचार छायामा पर्छ। महात्मा गान्धीले परि श्रमविनाको धन र चरित्रविनाको ज्ञानलाई पाप मानेका छन्। अनुशासन र इमानदारीको सीमा लालसा, लोभ र आग्रहले भत्काउँछ, यसको विपरीत इमानदारी, अनुशासनलाई सदाचारले ऊर्जा दिन्छ। असल बुझाइ, असल विचार र असल कार्यले नै असल चाहना प्राप्ति हुन्छ। यो नै समाजको विवेकशील पुनर्निर्माणको प्रक्रिया हो, मानव सभ्यताको इँटा यसैबाट थपिँदै जान्छ। वैयक्तिक स्वार्थ र लोभलाई सामूहिक फाइदामा समर्पण गर्ने शक्ति नै यही असल मानसिकता र असल आचरण हो, त्यो नै सदाचार हो। सार्वजनिक जीवनमा सदाचारको अपेक्षा औधि हुन्छ र जिम्मेवारीमा रहनेहरूबाटै सदाचारको अपेक्षा गरिन्छ। विद्वान् पिटर ड्रकरले भनेका छन्, व्यवस्थापनले राम्रो गर्ने हो, नेतृत्वले असल कार्य मात्र गर्ने हो। मानिसहरू ठूलाले के भने भनेर वास्ता गर्दैनन्, केचाहिँ गरे भनेर सम्झिरहन्छन्। महान् व्यक्ति र असल समाज भनेर होइन, गरेर महान् वा असल बन्ने हो। महानता चाहेर पाइन्न, कर्म र समर्पणले निर्माण गर्छ। बोली र व्यवहार, मूल्य र सिद्धान्तसँग मेल खाए मात्र सदाचारिता भेटिन्छ। अर्थात् सार्वजनिक जीवनमा रहनेहरू सर्वसाधारणका हित विमुख रहन सक्तैनन्। यसभन्दा बढी सदाचारको अर्थ बा बुझाइ रहँदैन। दूराचार सत्य (मूल्य) बाट टाढा रहन्छ। दूराचार गराइबाट मात्र होइन, सोचाइ, बुझाइ, हेराइ र देखाइमा पनि हुने गर्छ। कसैलाई इमोसनल इन्जुरी पार्नु पनि बेइमानी हो। विश्वासिलो, नैतिक सदाचारी बन्नु नैतिक संस्थाको कर्तव्य हो, नैतिक संस्था नैतिक पात्रहरूको कर्तव्यको परिणाम हो। तर समाजमा सदाचारभन्दा दूराचारको संस्कृति छिटो निर्माण हुन्छ, विस्तार छिटो हुन्छ। दूराचार संस्कृति संस्थागत भएको समाजमा सदचार निर्माण गर्न धर्मयुद्ध नै गर्नुपर्छ। समाज व्यक्तिवादी सोचको हावी छ। व्यक्ति सेवा, श्रम, सीप, साधना र सत्कर्ममा भन्दा क्षणिक स्वार्थ र लालसमा दौडिइरहेको छ। प्रत्येक जिम्मेवारीलाई अवसरका रूपमा लिने प्रवृत्ति मौलाएको छ। अवसरका उछिनापछिनमा रिस, राग र द्वेष हुर्किएको छ। प्रत्येक पेसामा व्यावसायिक मूल्य होइन, प्रतिस्पर्धा र उछिनापछिन छ। प्रत्येक पेसामा पेसागत व्यावसायिकताका लागि प्रतिस्पर्धा हुन सके मात्र पेसा अब्बल हुन्छ, जिम्मेवारी निखारिन्छ र संस्थाहरू नैतिक बन्छन्। व्यावसायिक धर्म नभित्रिएको प्रतिस्पर्धाले कला, राजनीति, सार्वजनिक सेवा, समाज सेवा र अरू विधा सबै मूल्यबाट पर पुग्दैछन्। प्रशासनिक सौदाबाजीले लोभको माखेसांग्लो नै गुथ्न सक्छ। लोभले पाप जन्माउँछ। यसर्थ संस्थाहरू आदर्श बनाउन लोभलालसा त्याग्न सक्ने शक्ति जरुरी छ। सामाजिक प्रणालीको पहिलो तत्व व्यक्ति हो। व्यक्ति असल नभए परिवार असल बन्दैन। सत्कर्मी आमाबुवाबाटै सत्कर्मी सन्तानको निर्माण हुन्छ। परिवार सबैभन्दा शक्तिशाली सामाजिक संगठन हो। परिवारले व्यक्तिलाई दिएको शिक्षा, सामाजिकता, संस्कार र सिकाएका कुराबाटै समुदाय, समाज र संगठन समृद्ध बन्ने हो। सदाचार, अहिंसा, माया, संस्कार, व्यवहार सबै नै परिवारको पाठशालाबाट सिकिने विषय हुन्। व्यक्तिवादी सोच, स्वार्थ, आग्रह, ईर्ष्या, द्वेषजस्ता कुलतको हावी हुँदा समाजमा मानवीय मूल्य, असल सोच, सत्कर्म किनारा पर्छ। क्षणिक उपलब्धि र प्राप्तिका लागि आत्मिकता र शाश्वत पक्षलाई पाखामा पारिन्छ। जब व्यक्ति आत्मिक चेतबाट च्युत हुन्छ, पापधर्म, नैतिकअनैतिक, उचितअनुचित परिगेल्नेतर्फ लाग्दैन, फगत आफू केन्द्रित हुन्छ। मूल्य र मानकहरू भत्काउन थाल्छ। उसका व्यवहार आफ्नै सुखसयलका लागि हुने गर्छन्। त्यसको प्रभाव समाज, समुदाय हँुदै सार्वजनिक संगठनसम्म फैलिन पुग्छ र प्रणालीहीन अवस्था सिर्जना हुन्छ। नकारात्मकताको हावी हुन्छ। प्रावधान मात्र हुने तर प्रणाली नहुने, जिम्मेवारी तोकिने तर अकर्मण्यता देखिने, क्षमता हुने तर उपयोग नहुने, संगठन हुने तर संस्थागत उदासीनता हुने, ज्ञान हुने तर आत्मिक चेतना नहुने स्थितिमा समाजले गुमाउने मात्र गर्छ। सर्वत्र मूल्य स्खलित भएपछि नीति, कानुन, दण्डविधानजस्ता औपचारिक पक्ष निर्वल हुन्छन् र समाजले विनिर्माणको माग गर्दछ, विवेकशील विनिर्माणको माग। घरघरबाटै असल अभियान थाल्नुपर्छ। वैयक्तिक निर्णय वा व्यवहारलाई नैतिक मूल्य र मानकले प्रभाव पार्छ। व्यक्तिगत तहमा स्पष्ट आचार विधि निर्धारण भएपछि नै समाज र संस्था निर्माण गर्न सकिने हो। व्यक्ति खुला र इमानदार बन्ने हो, कुनै कुरा नलुकाउने र दृढ बन्ने हो, सदाचारी बन्ने हो। त्यसपछि व्यक्तिलाई नराम्रो सोच्न, गर्न र भन्न विवेकले इजाजत नै दिँदैन। सबै परिवेशमा व्यक्ति अनुशासित, आत्मसंयमी र इमानदार बन्छ। सकारात्मक बन्छ। मूल्य र आदर्शका अनुयायी नै सदाचारी हुन्। सदाचारीहरू भन्न होइन, गर्न रुचाउँछन्। वाहवाही र प्रचार कत्ति पनि रमाउँदैनन्। नोलान कमिसनले सार्वजनिक जीवनका सात सिद्धान्तहरूमा सदाचारलाई महत्वका साथ प्राथमिकतामा राखेको छ। उसले भनेको छ सार्वजनिक पदाधिकारीले काम गर्दा वैयक्तिक लोभ, लालच र स्वार्थबाट अलग रहनुपर्छ। जसले व्यावसायिक जीवनमा यो मानक अपनाउन सक्दैन, उसले आफ्नो जिम्मेवारी र पदप्रति न्याय गर्दैन। सेवाग्राही र सर्वसाधारणको विश्वास जित्दैन। र अन्ततः आफ्नै विवेकप्रति पनि न्याय गर्दैन। व्यक्तिलाई सदाचारबाट च्युत बनाउने कारकहरू छन्। लोभ नै त्यसको मूल जड हो, पैसाप्रतिको लोभ, पदप्रतिको लोभ, पावरप्रतिको लोभ र प्रेमप्रतिको लोभ। कानुनका छिद्र र तजविजी अधिकार प्रयोग गरेर ओहोदाधारीहरू लोभ पूरा गर्छन्। सार्वजनिक साधन र सम्पत्तिमाथि लोभ गर्न पुग्छन्। नाता र आफन्तको प्रभावमा परेर उनीहरूको लोभ पूरा गर्न पुग्छन्। प्रशासनिक जानकारी र सूचनाको चुहावट गरी संस्थालाई हानि गरी आफ्ना र आफन्तका लोभ पूरा गर्छन्। निष्पक्ष काम गर्नुपर्ने जिम्मेवारीका व्यक्तिहरू विचार, आस्था र आग्रहमा विभाजित भएर लोभ पूरा गर्छन्। निष्पक्षता नैतिकता पनि हो संस्थाको। त्यो नै भुलेपछि न्याय निष्पादन नै हँुदैन। कर्मनै निष्ठा र आचरण हो भन्नुपर्ने कर्मचारी अतिवृत्तिवादी प्रवृत्तिमा लिप्त भई वृत्ति लोभमा रमाउन पुग्छन्। प्रशासनिक सौदाबाजीले लोभको माखेसांग्लो नै गुथ्न सक्छ। लोभले पाप जन्माउँछ। यसर्थ संस्थाहरू आदर्श बनाउन लोभलालसा त्याग्न सक्ने शक्ति जरुरी छ। सत्य, विवेक, कर्तव्य, स्वयं उत्साह, दृढताजस्ता सद्गुण भित्याउन नागरिक शिक्षा र सामाजिक अभिमुखीकरण नै आवश्यक भइसक्यो। सामाजिक भावनाप्रति समर्पित, सार्वजनिक भावनाप्रति समर्पित, राष्ट्रिय भावनाप्रति समर्पित संस्कृति निर्माण गर्न सामाजिक अभियान नै चाहिन्छ। प्रत्येक व्यक्तिको डीएनए नै परिवर्तन गर्न जरुरी छ। परिवार, विद्यालय, समुदाय जतासुकै मानव मूल्य, दर्शन, परम्परा र संस्कृति, नैतिक आचरणको अभियान नै चाल्नुपर्छ। यो काम आफूबाट थाल्ने प्रण गरे मात्र पनि मानव सभ्यताका लागि ठूलो योगदान हुन पुग्छ। अनि मात्र कर्ममा विश्वास गर्ने समाज, ज्ञान सीप र क्षमताको अति उत्तम उपयोग गर्ने कर्मचारी, नीति नेतृत्व दिने नेता, श्रम साधनामा आर्जन गर्ने व्यवसायी पाइन सकिन्छ। त्यसपछि गल्ती अरूको मात्र देख्ने होइन, आफंैबाट सुधार सुरु गर्ने संस्कृति निर्माण गर्न सकिन्छ।"
हवाई यातायातले कहिले भर्छ उडान ?,"नेपाल विश्वमै प्राकृतिक मनोरम दृश्य तथा विविध संस्कृतिले सिँगारिएको एक उत्कृष्ट पर्यटकीय गन्तव्य हो। यस गन्तव्यसम्म विश्वको सहज पहुँचका लागि कनेक्टिभिटीको आवश्यकता पर्छ। तर यस्ता यातायात तथा सम्पर्क सञ्जाल निर्माणमा नेपाल कहिल्यै गम्भीर बनेको छैन। पर्यटन बजार नेपालको गतिलो आमदानीको स्रोत भएको ज्ञात भइसक्दा पनि नेपालले हवाई उद्योगको विस्तार गर्न सकेको छैन। करिब ६५ वर्षदेखि एउटै अन्तर्राष्ट्रिय विमानस्थलले नेपालको साख जोगाएको छ। त्यसैगरी निजी वायु सेवा कम्पनीले पनि तेस्रो देशतर्फको गन्तव्यमा उडान भर्न सकेको छैन भने राष्ट्रिय ध्वजावाहक नेपाल वायु सेवा निगम पनि आन्तरिक उल्झनसँगै वैदेशिक प्रतिबन्धका कारण पखेटा फिँजाउन सकेको छैन। युरोपियन युनियन (ईयू) ले ईयूका २८ वटा देशमा नेपाली वायु सेवालाई उड्न अनुमति नदिएको पाँच वर्ष नाघिसकेको छ। सन् २०१३ डिसम्बर ५ देखि निरन्तर ईयूले प्रतिबन्ध लगाउँदै आएको हो। वायु सुरक्षा जाँचबुझमा देखिएका कमीकमजोरीका कारण नेपाली वायु सेवालाई प्रतिबन्ध लगाएको हो। नेपाल नागरिक उड्डयन प्राधिकरणअन्तर्गका सबै वायु सेवामा ईयूले प्रतिबन्ध लगाएको छ। राष्ट्रिय तथा अन्तर्राष्ट्रिय हवाई सम्पर्क, हवाई परिवहन सेवाको सुरक्षित तथा नियमित सञ्चालन विषयमा नेपाल लगातार असफल भइरहेकोमा गम्भीर चिन्ता व्यक्त गर्दै आएको छ। उता अन्तर्राष्ट्रिय नागरिक उड्डयन संस्था (आईसीएओ) ले सन् २०१३ जुलाईदेखि नेपाललाई कालो सूचीमा राख्दै आएकोमा सन् २०१७ बाट हटाएको थियो। आईसीएओबाट सन् २००९ मा गरिएको नेपालको उड्डयन क्षेत्रको जाँचमा नै नेपालको सुरक्षा स्तरमात्रै होइन, उड्डयन प्राधिकरण पनि अक्षम रहेको व्यक्त भएको थियो। संयुक्त राष्ट्रसंघको एक विशेष संस्थाको रूपमा सन् १९४४ मा आईसीएओको स्थापना गरिएको थियो, जसले विश्वभरको अन्तर्राष्ट्रिय नागरिक उड्डयनको सुरक्षा तथा व्यवस्थित विकासको प्रवद्र्धन गर्दै आएको छ। आईसीएओबाट हरियो झण्डा पाएदेखि राष्ट्रिय ध्वजावाहक नेपाल वायु सेवा निगम (नेवानि) तथा निजी वायु सेवाहरू ईयूबाहेक विदेशी भूमिमा आफ्नो सेवा विस्तार गर्न प्रयासरत छन्। यसैगरी नेपालले चीनमा पनि उडानको प्रयास गरिरहेको छ। यता पनि चिनियाँ उड्डयन प्रशासन सीएएसीको सुरक्षा जाँचबुझ प्रक्रियाका साथै विमानस्थलमा स्लट ठाउँको अभावका कारण उडान भर्न सकेको छैन। तर गत जुलाई २६ मा बेइजिङमा बसेको द्विपक्षीय बैठकले नेपाली वायु सेवालाई चाँडै क्वानचौ (ग्वान्जाओ) र बेइजिङ (पैचिङ) को उडान दिने निश्चित भइसकेको छ। दुईपक्षीय वार्तापछि थप हवाई उडान सम्झौता भएको थियो। सम्झौताअनुसार, नेपालले चीनका सातवटा उडान गन्तव्यबाट १५ वटाको अनुमति पाएको छ। साथै सातामा एकअर्काको देशमा ९८ वटा उडान पाइने भएको छ। सन् २०१४ अघि सातामा मात्र १४ वटा उडानको सम्झौता थियो र सन् २०१४ मा ५६ हवाई उडानको सम्झौता बढाएर वर्ष दिनभित्र ७० पुर्याइएको थियो। नेपालचीनबीच एकअर्काको देशमा सातामा ९८ वटा उडानको अनुमति पाए पनि नेपालले कहिले उडान भर्ने हो, त्यो भविष्यको गर्भमा छ। साथै चीन र नेपालबीच पहिलो हवाई सेवा सम्झौता भने सन् २००३ मा भएको थियो। हालै सम्पन्न वार्ताबाट चिनियाँ पक्षले नेपालमा थप उडान गर्न चाहेको प्रस्ट छ। साथै अरू चिनियाँ वायु सेवा पनि नेपाल उड्न तत्पर छन्। हाल चीनबाट पाँचवटा वायु सेवा कम्पनीले नेपालमा नियमित उडान गरिरहेका छन्। यसबाट पनि नेपाल एउटा लाभकारी गन्तव्य भएको पुष्टि हुन्छ। चीनबाट हाल वार्षिक डेढदुई लाख पर्यटक नेपाल भित्रिरहेका छन्। यसर्थ नेपाली वायु सेवाले अनुमति पाएका १५ गन्तव्यहरूमध्येबाट छनोट गरी लाभ उठाउन सक्नु पर्छ। साङहाई हुँदै जापानको ओसाकासम्मको उडान भर्दै आएको नेवानिले घाटाका कारण सन् २००७ मा सेवा बन्द गर्नुपरेको थियो। सायद, त्यस्ता अनुभव यसपटक काम लाग्नेछ। साथै चीनको खुन्मिङ सहर दक्षिण एसियाका साथै आसियान मुलुकका लागिसमेत एक हबको रूपमा चीनले विकास गर्दै लगेको छ। अमेरिका, युरोप, जापानबाट यसै ठाउँलाई ट्रान्जिट बनाएर आमनेपाली आवतजावत गर्दै आएका छन्। नेपाल र चीनको हवाई क्षेत्रको सुरुआत एउटै समयमा भएको हो तर चीनले धेर उँचो उडान भरिसकेको छ, नेपाल आरम्भ विन्दुबाट डेग चलेको छैन। यस खुन्मिङबाट चिनियाँ पक्षले थप उडानको माग गरेको सम्पन्न वार्तामा सहभागी बेइजिङस्थित नेपाली नियोग उपप्रमुख सुशीलकुमार लम्सालको भनाइ छ। चीनले नेपालतर्फको उडान वृद्धि गर्न चाहेका छन् नै, त्यसमाथि खुन्मिङबाट भने अझै बढाउन चाहेका छन्। यस आधारमा खुन्मिङ रोज्नु नेपाललाई लाभदायी देखिन्छ। त्यसैगरी चीनको ल्हासा सहरसम्म सीधा अन्तर्राष्ट्रिय उडान नेपालको काठमाडौंबाट मात्र हुने गरेको छ, यो गन्तव्य पनि राम्रो छनोट हुन सक्नेछ। विश्वमा सन् १९०३ देखि सुरु भएको हवाई यातायातको इतिहासमा सन् १९४८ मा बेलायती नागिरकले काठमाडौंको गौचरणमा सफलतापूर्वक विमान अवतरण गरेको घटनालाई नेपालको हवाई यातायातको सुरुआत मानिन्छ। त्यसपछि सन् १९५४ मा शाही नेपाल वायु सेवा निगमको स्थापना (हाल नेपाल वायु सेवा निगम), सन् १९५५ मा हालको त्रिभुवन अन्तर्राष्ट्रिय विमानस्थलको स्थापना, सन् १९५७ मा हवाई विभागको स्थापना, सन् १९६० मा अन्तर्राष्ट्रिय नागरिक उड्डयन संगठन आईसीएओको सदस्यता र सन् १९९८ डिसेम्बरमा नेपाल नागरिक उड्डयन ऐन १९९६ अनुसार तत्कालीन हवाई विभाग खारेज गरी नेपाल सरकारको पूर्ण स्वामित्व प्राप्त नेपाल नागरिक उड्डयन प्राधिकरणको स्थापना गरेको थियो। जसरी शदीयौंदेखि कृषिमा आधारित नेपालीले कृषि क्षेत्रको विकासमा आधुनिकता भित्याउन सकेको छैन, त्यसैगरी गतिलो आमदानीको स्रोतका रूपमा रहेको नेपालको पर्यटन बजारलाई पनि नेपालले पहिलो हवाई अवतरणदेखि आजको दिनसम्म पुग्दा ७० वर्ष त्यसै खेर फालेको छ। न विकट दुर्गम क्षेत्रमा आन्तरिक हवाई यातायातको विकास गर्यो न त विदेशी पर्यटक भित्यायो। जटिल भूअवस्थाका कारण नेपालमा मोटर बाटोको अपेक्षित विकास हुन सकेको छैन। यस्तो अवस्थामा हवाई यातायात एउटा राम्रो विकल्प हो, तर यसको विकासमा ध्यान गएको खासै देखिँदैन। छिटो र आरामपूर्वक गन्तव्यमा पुग्न सकिने यस हवाई यातायातबाट पनि आमनेपालीले लाभ लिन पाएका छैनन्। त्यसमाथि आन्तरिक वायु सेवाले उठाउने चर्को शुल्क र मौसम प्रतिकूल भइरहँदा उडान शतप्रतिशत सुरक्षित हुन सकेको छैन। तापनि पछिल्लो समयमा नेपाली यात्रुको रोजाइ हवाई यातायात बन्दै गएको छ। पछिल्लो समय वैदेशिक रोजगार, अध्ययनका साथै विदेश भ्रमण र पारिवारिक मिलनका कारणले पनि विदेश यात्रा गर्ने नेपाली हवाई यात्रुको संख्या दिनानुदिन बढ्दै छ। एयरबसले सन् २०१४ मा गरेको एक अध्ययनअनुसार, सन् २०२४ सम्म नेपाली हवाई क्षेत्रमा ५० भन्दा बढी नयाँ यात्रुवाहक विमानको आवश्यकता पर्नेछ। दस लाख विदेशी पर्यटक भित्याउने लक्ष्य बोकेको भिजिट नेपाल २०२० आरम्भ हुन अब केही महिना मात्रै बाँकी छ। विश्वमा असल सन्देश फैलाउन हाललाई उपलब्ध स्रोतसाधनबाट युद्धस्तरमा लाग्नुबाहेक अरू उपाय छैन। साथै ईयूको प्रतिबन्ध हटाउनु पहिलो आवश्यकता हो। अब पनि के उँचो उडानको खाकाका साथै कार्ययोजना अघि नसार्ने ? के सधैं उखानटुक्का मात्रै भन्ने हो कि छिमेकीबाट केही सिको गर्ने ? नेपाल र चीनको हवाई क्षेत्रको सुरुआत एउटै समयमा भएको हो तर चीनले धेर उँचो उडान भरिसकेको छ, नेपाल आरम्भ विन्दुबाट डेग चलेको छैन। नेपाल ओहोरदोहोर गरिरहने जोकोही चिनियाँले भन्ने गर्छन् नेपालीहरू राजनीतिको गफमा मात्र भुलेका हुन्छन्। सबै राजनीति गर्न खप्पिस छन्। देश बनाउने सोच छैन। के यी चिनियाँहरूले नेपाल बुझेका हुन् त ? यसै सेप्टम्बरको अन्त्यबाट बेइजिङको थ्येनआनमनबाट ४६ किलोमिटर दक्षिणमा पर्ने नयाँ तासिङ अन्तर्राष्ट्रिय विमानस्थल सञ्चालन हुँदै छ। सन् २०१४ मा निर्माण सुरु गरेको यस विमानस्थलको निर्माण कार्य पाँच वर्षभित्र सम्पन्न भएको हो। नेपाली वायु सेवालाई पनि यसै नयाँ अत्याधुनिक विमानस्थलमा चीनले स्लट उपलब्ध गराउने भएको हो। यो विमानस्थल पाँच वर्षमा तयार भई सञ्चालनमा आउँदै छ भने नेपालको भैरहवा विमानस्थल सन् २०१७ मा तयार हुने भनिएको आजसम्म निर्माणाधीन अवस्थामै छ। भैरहवा विमानस्थल मात्रै होइन, पोखरा विमानस्थलको पनि त्यही हविगत हो। हालै निजगढको प्रसंग फेरि ब्युँतेको छ। सर्वप्रिय मन्त्री रवीन्द्र अधिकारीको असामयिक निधनपछि उनले सम्हाल्दै आएको संस्कृति, पर्यटन तथा नागरिक उड्ड्यन मन्त्रालयसँगै उनको योजना र जनताको सपना टुहुरो भएको थियो। अहिले अर्का आशालाग्दा युवा नेता योगेश भट्टराईले त्यो कमान सम्हालेका छन्। उनले नेवानिसँगै नेपाली हवाई यातायातको मुहार फेर्ने प्रतिबद्धता देखाएका छन्। यससँगै नेपाली जनताको मरिसकेको आशा फेरि ब्युँतेको छ। आशा गरौं यो आशा निराशा नबनोस्।"
मोदीको कश्मीर निशाना,"कश्मीरको पछिल्लो कदमपछि भारतको सुरक्षा संवेनशीलता बढेको छ, यस्तो अवस्थामा उसले नेपाललाई थप दबाब दिई नयाँ सर्त थप्दै जानेछ गत अप्रिल र मे महिनामा सम्पन्न भारतीय लोकसभा निर्वाचनमा भाजपा र उसको गठबन्धनले अभूतपूर्व सफलता हासिल गर्यो। त्यसको प्रमुख श्रेय प्रधानमन्त्री नरेन्द्र मोदीलाई नै दिइयो। निर्वाचन परिणामपछि पुनः दोस्रो कालका लागि प्रधानमन्त्रीका रूपमा सरकारको नेतृत्व गरेका मोदीलाई भारतीय मिडिया र बुद्धिजीवी वर्गले थ्री नट थ्री मोदीका रूपमा सम्बोधन गर्न थाले। थ्री नट थ्री अर्थात् शक्तिशाली मोदी, जोसँग भाजपा एक्लैको ३०३ सिट छ। कथंकदाचित उसका गठबन्धन दलले साथ छाडे भने पनि मोदी सरकारलाई केही असर पर्ने छैन। भाजपा र उसको गठबन्धनले निर्वाचनमा प्राप्त गरेको ऐतिहासिक सफलतापछि उसले उठाउँदै आएको मुद्दा कार्यान्वयन गर्न मोदीले केही बोल्ड कदम चाल्नेछन् भन्ने अनुमान सबैले गरेका थिए। सोहीअनुरूप थ्री नट थ्री मोदीले कश्मीरतर्फ ताकेर पहिलो ट्रिगर दबाए र संविधानको धारा ३७० रद्द गरेर जम्मुकश्मीरका जनताले प्राप्त गर्दै आएको विशेषाधिकार खोसिदिएका छन्। के हो धारा ३७० ? ब्रिटिस उपनिवेशबाट भारत स्वतन्त्र भएपश्चात् सन् १९४७ अक्टोबर २६ का दिन कश्मीरका तत्कालीन राजा हरि सिंहले इन्स्ट्रुमेन्ट अफ एक्सेसन नामक दस्ताबेजमा हस्ताक्षर गरेर कश्मीरमाथि भारतीय प्रभुत्वलाई स्वीकार गरेका थिए। यद्यपि उक्त दस्ताबेजमा सुरक्षा, अन्तर्राष्ट्रिय मामिला र सञ्चारसम्बन्धी कानुन बनाउने अधिकार केन्द्र सरकारलाई र बाँकी अधिकार राज्य सरकारमा रहने प्रावधान थियो। इन्स्ट्रुमेन्ट अफ एक्सेसनमा उल्लेख गरिएको प्रावधानलाई संस्थागत गर्न स्वतन्त्र भारतको नयाँ सविधानको धारा ३७० मार्फत कश्मीरलाई विशेष अधिकारसहितको स्वायत्तता प्रदान गरिएको थियो। सन् १९५४ मा तत्कालीन राष्ट्रपति डा राजेन्द्र प्रसादले राष्ट्रपतीय आदेश जारी गरी जम्मुकश्मीर राज्यको विधानसभालाई राज्यको स्थायी र अस्थायी वासिन्दा परिभाषित गर्ने विशेष अधिकार दिएका थिए, जसलाई धारा ३५ का रूपमा संस्थागत गरियो। सन् १९५६ मा जम्मुकश्मीरको संविधानसभाले आफ्नै संविधान जारी गर्यो। धारा ३७० मा उल्लिखित प्रावधानअनुसार जम्मुकश्मीरमा दुइटा झन्डा, दुई संविधान र त्यहाँका नागरिकसँग राज्यको र भारतको गरी दुइटा नागरिकता छन्। जम्मुकश्मीरमा भारतीय उच्च अदालतको आदेश मान्नुपर्ने बाध्यता छैन र अन्य राज्यमा लाग्ने कानुन त्यहाँ लागू हँुदैन। अन्य राज्यका वासिन्दा गएर त्यहाँ जमिन खरिद गर्न पाउँदैनन्। कश्मीरी युवतीले अन्य राज्यका युवासँग विवाह गरेमा उनीहरूको कश्मीरी नागरिकता खारेज हुन्छ। अन्य राज्यका वासिन्दा गएर त्यहाँको मतदान प्रक्रियामा भाग लिन पाउँदैनन्। केन्द्र सरकारको कुनै पनि कानुन लागू गर्न जम्मुकश्मीर राज्यको विधानसभाको अनुमति लिनुपर्ने हुन्छ। राष्ट्रपतीय आदेशमार्फत मोदी सरकारले गरेको धारा ३७० को खारेजीसँगै अब उप्रान्त जम्मुकश्मीरका जनताले प्राप्त गरेको तमाम विशेषाधिकार पनि खारेज भएका छन्। किन र कसरी खारेज गरियो ? धारा ३७० खारेज गर्ने मोदी सरकारको निर्णय आकस्मिक होइन। भाजपाले लामो समयसम्म उठाउँदै आएको र चुनावी घोषणापत्रमा समावेश गर्दै आइरहेको मुद्दा हो। ऊ केवल अनुकूल समयको पर्खाइमा थियो। धारा ३७० का सम्बन्धमा मोदी सरकारले सन् २०१५ देखि नै रोडम्याप तयार गरेको थियो। २०१५ मा भाजपा र जम्मुकश्मीरको क्षेत्रीय दल पिपल डेमोक््रयाटिक पार्टी (पीडीपी) बीचको गठबन्धनको सरकार बनेको थियो र पीडीपीकी नेत्री मेहेबुबा मुफित मुख्यमन्त्री थिइन्। २०१८ को जुनमा भाजपाले पीडीपीसँगको गठबन्धन तोड्यो र केन्द्र सरकारद्वारा गभर्नर नियुक्ति गरियो। डिसेम्बर २०१८ देखि राष्ट्रपतीय शासन लागू हुँदै छ। धारा ३७० अल्पकालीन प्रावधान थियो र राष्ट्रपतीय आदेशले कुनै पनि बेला खारेज हुन सक्थ्यो। तर त्यसका लागि जम्मुकश्मीरको संविधानसभाको स्वीकृति चाहिन्थ्यो। तर सन् १९५७ मा जम्मुकश्मीरको संविधानसभा विघटन भएपछि डेडलक पैदा भई धारा ३७० ले स्थायी रूप लियो। राष्ट्रपति रामनाथ कोविन्दद्वारा अगस्त ५ मा जारी हालैको आदेशले पूर्वराष्ट्रपति राजेन्द्र प्रसादद्वारा जारी आदेशलाई विस्थापित गरिदियो। जसका कारण धारा ३५ र जम्मुकश्मीरको मौजुदा संविधान स्वतः खारेज भयो। हालैको राष्ट्रपतीय आदेशले धारा ३७० लाई व्याख्या गर्ने धारा ३६७ मा चौथो क्लज थपेर संविधानसभालाई विधानसभा र जम्मुकश्मीरको सरकार भन्नाले गभर्नरलाई जनाउँछ भनी परिभाषित गरिदियो। विधानसभाको अधिकार गभर्नर रहने व्याख्या गरी राष्ट्रपतिले गभर्नरको सहमतिमा आदेश जारी गरिदिए। राष्ट्रपतिको आदेशबमोजिम गृहमन्त्री अमित शाहले संसद्मा धारा ३७० निस्क्रिय पार्ने विधेयक र जम्मुकश्मीरको पुनर्गठन गर्ने विधेयक संसद्मा पेस गरे र उनले प्रस्तुत गरेको विधेयक भारी बहुमतद्वारा पास भयो। यो विधेयक पास भएसँगै जम्मु र कश्मीर अल्पकालीन रूपमा केन्द्रशासित राज्यका रूपमा रहनेछ भने लद्दाख सदैव केन्द्र शासित रहनेछ। आन्तरिक र बाह्य असर गत जुलाई २१ मा पाकिस्तानी प्रधानमन्त्री इमरान खानको तीनदिने अमेरिका भ्रमणका क्रममा अमेरिकी राष्ट्रपति डोनाल्ड ट्रम्पसँग कश्मीर मामलामा मध्यस्थता गरिदिन प्रस्ताव राखेका थिए। त्यसै क्रममा राष्ट्रपति ट्रम्पले भारतीय प्रधानमन्त्री मोदीले पनि आफूलाई मध्यस्थकर्ताको भूमिका लागि प्रस्ताव गरेको बताएका थिए। ट्रम्पको उक्त भनाइले भारतीय राजनीतिमा हलचल मच्चाएको थियो। भारतीय विदेश मन्त्रालयले ट्रम्पको भनाइलाई तत्कालै खण्डन गरेको थियो। विदेशमन्त्री एस जयशंकरले भारतले अमेरिकासँग त्यस्तो कुनै प्रस्ताव नराखेको जवाफ दिएका थिए तर मोदी भने मौन नै रहे। ट्रम्पको अभिव्यक्ति र मोदीको मौनताले भाजपाको राष्ट्रवादमाथि कांग्रेसलगायतका विपक्षी दलले लगातार प्रहार गरे। ट्रम्पको अभिव्यक्तिले तरंगित बनेको राजनीतिक माहोलले आफ्नो नेतृत्व र भाजपामाथि पर्न सक्ने राजनीतिक क्षतिलाई मध्यनजर राख्दै मोदीले सतर्कतापूर्वक कश्मीरमा निशाना लगाएको हुनुपर्छ। मोदीको कश्मीर निशाना राष्ट्रिय स्वयंसेवक संघ (आरएसएस) र भाजपाको हिन्दु राष्ट्रवाद आइडियोलोजीद्वारा निर्देशित जोखिमपूर्ण राजनीतिक निर्णय हो। धारा ३७० को खारेजी ऐतिहासिक निर्णय थियो या भूल भन्ने आगामी दिनले बताउनेछ। तर हाल यसले भारतमा राजनीतिक भूकम्प पैदा गरेको छ। जसका कारण पाकिस्तानले गतिलो धक्का कश्मीरी जनताले धोका महसुस गरेका छन्। विपक्षी दल कांगे्रस आईले आधिकारिक रूपमा यसको विरोध गरेको छ भने कांग्रेसकै कतिपय नेताले पार्टीको आधिकारिक धारणा लत्याएर समर्थन गरेका छन्। कांग्रेसका नेता तथा राजा हरि सिंहका छोरा करन सिंहले मोदीको कदमलाई विरोध गर्नुको औचित्य नहुने अभिव्यक्ति दिएका छन्। केन्द्रशासित क्षेत्र हुन पाएकोमा लद्दाखवासीले खुसी व्यक्त गरेका छन् भने कश्मीर घाँटीका वासिन्दाले शुक्रबारदेखि प्रदर्शन सुरु गरेका छन्। भारतसँग थुप्रै असझदारी हुँदाहुँदै पनि चीन भारतलाई धेरै चिढ्याएर आफूविरुद्ध लक्ष्यित अमेरिकी रणनीतिको हिस्सा नहोस् भन्ने चाहन्छ। कश्मीरका सम्बन्धमा भारतद्वारा गरिने कुनै पनि निर्णयको असर पाकिस्तानमा पर्छ। संसद्को संयुक्त सदनलाई सम्बोधन गर्दै पाकिस्तानी प्रधानमन्त्री इमरान खानले भारतको पछिल्लो कदमको भत्र्सना गरेका छन्। आफ्नो सम्बोधनमा प्रधानमन्त्री खानले भारतको पछिल्लो कदम आरएसएसको छद्म राष्ट्रवादको आइडोलोजीबाट प्रभावित नश्लीय निर्णय भएको भन्दै कश्मीरी जनताको समर्थन, भारतीय मुस्लिम समुदायप्रति सहानुभूति देखाउँंदै अन्तर्राष्ट्रिय समुदायको ध्यानाकर्षण गराएका छन्। प्रधानमन्त्रीको अध्यक्षतामा बसेको सुरक्षा समितिको बैठकले यो मुद्दालाई संयुक्त राष्ट्रसंघ सुरक्षा परिषद्मा लैजाने निर्णय गरेको छ। पाकिस्तानले भारतसँगको कूटनीतिक र व्यापारिक सम्बन्ध बन्द गर्ने घोषणा गर्दै भारतीय राजदूतलाई देशनिकाला गरेको छ। आफूले चालेको कदमको बचाउ गर्दै भारतीय प्रधानमन्त्री मोदीले राष्ट्रको नाममा सम्बोधन गरे। मोदीले उक्त सम्बोधनमा कश्मीरी जनताको उज्ज्वल भविष्यको चित्र प्रस्तुत गर्दै पाकिस्तानसँग भारतप्रशासित कश्मीरी भूभाग सम्बन्धमा वार्ता र सम्झौता नहुने चेतावनी, अन्तर्राष्ट्रिय समुदायलाई आन्तरिक मामलामा हस्तक्षेप नगर्न ध्यानाकर्षण र भारतीय जनतालाई निर्वाचनअघि घोषणापत्रमा उल्लिखित विषय पूरा गर्दै जाने सन्देश दिए। एउटै मुद्दामा आएका मोदी र इमरानका फरक आशयका सम्बोधनमा शक्ति राष्ट्र इजरायल र प्यालेस्टाइन मामलामा जस्तो पक्षविपक्षमा बाँडिएनन्। भारतको पछिल्लो कदमपछि पाकिस्तानले चीनको सहयोगमा कश्मीर मुद्दालाई संयुक्त राष्ट्रसंघ सुरक्षा परिषद्मा प्रवेश गराएको छ। संयुक्त राष्ट्रसंघ सुरक्षा परिषद्को केही दिनअघि बसेको गोप्य बैठक कुनै सहमतिविना स्टेटमेन्ट नै जारी नगरी सकियो। सञ्चारमाध्यममा आएअनुसार बहुमत राष्ट्र यो मुद्दालाई भारत पाकिस्तान दुवैले एकपक्षीय कारबाही रोकेर दुईपक्षीय वार्तालाई अघि बढाउनुपर्ने राय राखेका थिए। बैठक हुनुअघि पाकिस्तानी प्रधानमन्त्री र अमेरिकी राष्ट्रपति डोनाल्ड ट्रम्पबीच भएको फोन वार्तामा पनि राष्ट्रपति ट्रम्पले दुईपक्षीय वार्तालाई नै प्राथमिकता दिएका थिए। मोदीको कदमलाई भाजपाले सफलताको प्रोपोगाण्डाका रूपमा प्रचार गरिरहेको छ। प्रतिपक्ष कांग्रेसले मोदीले प्रजातन्त्र र संविधानको धज्जी उडाएको आरोप लगाइरहेको छ, पाकिस्तानले हिटलरको नाजीवादसँग तुलना गरेको छ भने अन्तर्राष्ट्रिय समुदाय चासोका साथ हेरिरहेको छ। सडकमा सुरक्षा दस्ता उतारेर प्रमुख सरोकारवाला पक्ष कश्मीरी जनतालाई घरभित्र थुनेर कफ्र्युको चक्रव्युहमा चालिएको कदम भएकाले यसको सफलताअसफलता र राजनीतिक हारजित कश्मीरी जनता बाहिर आएर दिने प्रतिक्रिया र उनीहरूका क्रियाकलापमा निर्भर रहनेछ। क्षेत्रीय तथा नेपाल प्रभाव दक्षिण एसियाली दुई ठूला मुलुकबीचको बढ्दो तनाव यस क्षेत्रको समग्र विकासका निम्ति पक्कै पनि राम्रो सूचक होइन। पाकिस्तान आर्थिक जोखिमसँग लड्न संघर्ष गरिरहेको छ भने भारत आर्थिक रूपले मजबुत हुँदै गएको छ। त्यसैले अन्तर्राष्ट्रिय समुदायमा भारतको बार्गेनिङ पावर बढी छ। कश्मीर मामलामा सन् १९४८ संयुक्त राष्ट्रसंघ सुरक्षा परिषद्ले पास गरेको ४७ औं संकल्प प्रस्ताव र १९७२ मा भारत पाकिस्तानबीच सम्पन्न सिम्ला सम्झौतालाई लत्याएर भारतले गरेको एकतर्फी निर्णयप्रति शक्ति राष्ट्र किन मौन बसे ? किनकि, उनीहरू आफ्नो राष्ट्रिय स्वार्थलाई पहिलो प्राथमिकतामा राख्छन्। अमेरिकाका लागि भारत आफ्नो चीन घेर्ने रणनीतिको साझेदार राष्ट्र हो। भारत रसियाको शीतयुद्धदेखिको मित्रराष्ट्र हुनुका साथै सुरक्षा सामग्रीको प्रमुख आपूर्तिकर्ता हो। चीनले लद्दाखलाई मात्र बढी चासो दिएको छ। भारतसँग थुप्रै असझदारी हुँदाहँुदै पनि चीन भारतलाई धेरै चिढ्याएर आफूविरुद्ध लक्ष्यित अमेरिकी रणनीतिको हिस्सा नहोस् भन्ने चाहन्छ। तसर्थ कश्मीर मुद्दालाई पाकिस्तानले संयुक्त राष्ट्रसंघ सुरक्षा परिषद्मा लगे पनि उसको पक्षमा मत जुट्ने सम्भावना न्यून छ। अन्तर्राष्ट्रिय समुदायमा भारतको बढ्दो रणनीतिक भूमिका, भाजपाको पृष्ठभूमि र उसले प्राप्त गरेको जनमत तथा मोदीको महत्वाकांक्षाले भारतको क्षेत्रीय हेजिमोनीलाई अझ बढावा दिनेछ। अयोध्यामा राम मन्दिरको निर्माण, समान नागरिक संहिताको निर्माण र कार्यान्वयन तथा धारा ३७० को खारेजी भाजपाले उठाउँदै आएको आधारभूत तथा विवादित मुद्दा हुन्। त्यसमाथि आरएसएसको हिन्दु राष्ट्र निर्माणको सपना पनि जीवितै छ। मोदीको पछिल्लो कदमले भारतमा दक्षिणपन्थी हिन्दु राष्ट्रवाद संस्थागत हुँदै छ भन्न सकिन्छ र उनीहरूका आगामी गतिविधि अल्पसंख्यकप्रति अनुदार र हिन्दु धर्मावलम्बीमैत्री हुनेछन्। भाजपाका अन्तर्राष्ट्रिय विभाग इन्चार्ज विजय चौथाइवा र प्रभावशाली नेता सुव्रमण्यम स्वामीले केही सयमअघि नेपाल भ्रमणका क्रममा हिन्दु राष्ट्र स्थापनाका पक्षमा मत जाहेर गरेको खबर सञ्चारमाध्यममा आएका थिए। प्रधानमन्त्री मोदीको विश्वासपात्र तथा उत्तरप्रदेशका मुख्यमन्त्रीले निरन्तर हिन्दु राज्य र राजतन्त्रका पक्षमा वकालत गर्दै आइरहेका छन्। भारतमा संस्थागत हुँदै गएको दक्षिणपन्थी राष्ट्रवादको प्रभाव नेपालमा पर्ने सम्भावनालाई नकार्न सकिँदैन। केही समययता नागर्जुन दरबारको दायरा फराकिलो हुँदै जानु, प्रचण्डलाई हेग पठाउने र राजालाई नारायणहिटी बोलाउने प्रोपोगाण्डाले महत्व पाउनुले पनि यसको पुष्टि गर्छ। भारतले नेपालसँग आफ्नो सुरक्षा चुनौतीका बारेमा बेलाबेलामा कुरा उठाउँदै आएको छ। कश्मीरको पछिल्लो कदमपछि उसको सुरक्षा संवेनशीलता झन् बढ्नेछ। आफ्नो सुरक्षा संवेदनशीलतालाई ख्याल गरी भारतले नेपाललाई थप दबाब दिनेछ र नेपालका लागि थप सर्त प्रस्तुत गर्नेछ। कश्मीर मामलामा नेपालले बोल्नुपर्ने तर्क पनि आए। बोलीले कुनै माने राख्दैन भने मौन बस्नु नै उपयुक्त हो र नेपालले त्यही गरेको छ। मोदीको कश्मीर निशाना मोदीवादको सुरुवाती संकेत हो। उनको हालको कदम र भविष्यमा चाल्न सक्ने कदमले नेपालको राष्ट्रिय हितमा पार्न सक्ने सम्भावित प्रभावका ख्याल गरी नेपालले राजनीतिक सुझबुझ र कूटनीतिक प्रभावकारितालाई ध्यान दिनुपर्ने हुन्छ।"
दिवस मनाउनुको सार्थकता,"धान दिवसको अवसरमा असार १५ मा धानको बीउको माला लगाउने र शरीरका विशेष अंग धानको बीउले छोप्नुको अर्थ के ? गमलामा धान रोपेर हरित क्रान्तिको सपना बाँड्नेसँग कस्तो प्रगति अपेक्षा गर्ने ? दिनदिनै मनपरीसँग रूखबिरुवा काटेर कसरी वातावरण दिवस भव्य र सफल होला ? टोपी दिवसको दिन टोपी लगाएर देशभक्त हुन सकिएला र ? राजनीतिक नेतृत्वबाट यस्ता हर्कत हुँदा दिवसको उपहास भइरहेको छ।केही दिन बिराएर एउटा न एउटा दिवस पर्ने गर्छ। एक वर्षमा राष्ट्रिय र अन्तर्राष्ट्रिय गरेर धेरै दिवस पर्छन्। दिवस भनेपछि सबैलाई भित्ते पात्रो हेरेर बस्न मन लाग्छ। अरू केही नगरे पनि हरेक दिवसमा केही नयाँ प्रकृतिका कामकुरा राखेर सोसल मिडिया रंगीन बनाउन मनपर्छ। दिवस किन मनाउने भन्ने विषयमा केही चासो हुँदैन। दिवस मनाएर कति परिमाण र कति परिणामको उपलब्धि हासिल भयो भन्नेबारेमा मापन हुँदैन। हामी दिवस मनाउनुमा मात्रै व्यस्त हुन्छौं। प्रधानमन्त्रीदेखि लिएर सबै मन्त्रीलगायत सर्वसाधारण नागरिकलाई दिवस मनाउन अभ्यस्त हुने बानी परेको छ। दिवस मनाउनु राम्रो हो। तर कसरी मनाउने भन्ने कुराले विशेष महत्व राख्छ। चर्चाकै लागि, अरूको वाहवाही पाउनकै लागि मात्र हामीले दिवस मनाउने संस्कार विकास गर्दै छौं। प्रमुख खाद्यान्न बाली धान हो। सबै खेत बाँझो राखेर एक दिन धान दिवस मनाउँछौं। कहिल्यै धान नरोप्ने, धानको ब्याड कस्तो हुन्छ र कसरी तयार पारिन्छ भन्ने थाहा नहुनेहरुले धान दिवस मनाउँछन् चर्चाका लागि भने त्यसको के अर्थ रह्यो र ? प्रमुख खाद्यान्न बाली नै सबैभन्दा बढी आयात गर्नुपर्छ भने धान दिवस मनाउनुको सार्थकता कति ? धान दिवसले समाज र देशलाई धानमा आत्मनिर्भर हुँदै निर्यात गर्न सक्ने हैसियतमा पुर्याओस्। भूमिलाई जथाभावी टुक््रयाउन नपाउने कानुन बनोस्। सबैमा जमिन बाँझो राख्न हुन्न भन्ने सोच, विचार र शैली विकास होस्। दिवस मनाइरहँदा सबैका अनुहारमा मित्रराष्ट्रबाट आयातीत गुणस्तरहीन चामलको हस्को नआओस्। स्थानीय चामलको पौष्टिकताले सबैको शरीर पुष्ट बनून्। तब मात्र धान दिवस मनाउनुले तात्विक अर्थ राख्छ। त्यस्तै मुटु दिवसले हरेक वर्ष मुटुका रोगी कम गराउन सकोस्। धूममान र मद्यपानरहित दिवसले धूमपान र मध्यपान गर्नेको संख्या निकै कम बनाउन सकोस्। क्षयरोग दिवसले क्षयरोग उन्मूलन गर्न सकोस्। निजामती सेवा दिवसले सबै निजामती कर्मचारीलाई सबल र सक्षम बनाएर भ्रष्टाचारलाई शून्य बनाउन पहल गरोस्। बाल दिवसले बालबालिकाको हकहितको ग्यारेन्टी गर्दै बाल श्रमको पूर्ण उन्मूलन गर्न सकोस्। महिला दिवसले महिलाको सर्वांगीण विकास गर्दै लैंगिक विभेद अन्त्य गरोस्। एक दिन विश्व मानव अधिकार दिवसमा उपस्थित भएर चर्का भाषण गर्दैमा यसले कुनै उपलब्धि हासिल गर्न सक्दैन। हामीभित्र दिवस मनाउने संस्कार र सोचमै कमीकमजोरी छ। कुनै पनि योजनाविहीन र लक्ष्यविहीन दिवस मनाउन हामीलाई कसले सिकायो ? हरेक वर्ष मनाइने दिवसले कति सफलता हासिल गर्यो ? हामी यसतर्फ किन सोच्दैनौं ? एक दिन संविधान दिवस मनाउँछौं। अरू दिन त्यही संविधान कार्यान्वयन गर्दैनौं। दिवस परेका दिन लोकतन्त्रका र गणतन्त्रका मीठा नारा लगाएर सबैलाई हर्षित बनाउँछौं। अन्य सबै दिन लोकतन्त्रविरोधी क्रियाकलापमा आफूलाई व्यस्त बनाउँछौं। यी र यस्तै प्रकृतिका दिवस मनाउने प्रचलनले हाम्रो सार्थकता पुष्टि गर्न सकेको छैन। हामी त एक दिन अन्तर्राष्ट्रिय महिला दिवस मनाउँछौं अनि तीन सय ६४ दिन महिलालाई विभेद र हिंसा गर्छौं। दिवस मनाउनुले त उपलब्धि हाँसिल गर्न सक्नुपर्छ। तथ्यांकमा फरक पार्न सक्नुपर्छ। व्यवहारमा फरक पार्न सक्नुपर्छ। मातृभाषा दिवसले सबैलाई आफ्नो मातृभाषामा बोल्न र लेख्न सक्ने बनाओस्। उपभोक्ता अधिकार दिवस मनाइसकेपछि कुनै पनि उपभोक्ता ठगिने र मर्कामा पर्ने परिपाटी अन्त्य बनाउन सकोस्। खुसी दिवसले हरेक नागरिकलाई वर्षभरि नै खुसी बन्ने वातावरण निर्माण गर्न सकोस्। विश्व पानी दिवसले पानीको उचित उपयोग र उपभोग गर्न सिकाओस्। त्यस्तै निरपेक्ष गरिबी घटाउन सकियो भने गरिबी न्यूनीकरण दिवस मनाएको सार्थकता रहन्छ। सबैतिर चर्पीको व्यवस्था गरिएको र सबैले चर्पीमै गएर दिसापिसाब गरे भने विश्व चर्पी दिवस मनाउनुको सार्थकता रहन्छ। विश्वका सबै नागरिकले आधारभूत स्वास्थ्य सुविधा निःशुल्क पाउन सके भने विश्व स्वास्थ्य दिवस मनाउनुको सार्थकता रहन्छ। सर्वसाधारण मानिसको बेचबिखन पूर्णतः रोकियो भने मानव बेचबिखनविरुद्धको राष्ट्रिय दिवस मनाउनुको सार्थकता रहन्छ। दिवस मनाउनुको प्रमुख उद्देश्य हुनुपर्छ। सम्बन्धित दिवसले त्यससम्बन्धी भएका नराम्रा पाटा हटाएरघटाएर उपलब्धि हासिल गर्नु हो। छुवाछूत उन्मूलन राष्ट्रिय दिवस मनाउनु ठूलो होइन। सुरुमा आफूभित्र छुवाछूत नगर्नेनगराउने मानसिकता विकास गर्नु महत्वपूर्ण हुन्छ। एक दिन विश्व मानव अधिकार दिवसमा उपस्थित भएर चर्का भाषण गर्दैमा यसले कुनै उपलब्धि हासिल गर्न सक्दैन। सबैमा सबैलाई मानव उचित व्यवहार गर्न र गराउन सिकाइयो भने मात्र मानव अधिकार दिवसले उचित उपलब्धि हासिल गर्न सक्छ।"
एभीसी सेन्ट्रल जोन भलिबलको प्ले अफमा नेपाल विजयी,"काठमाडौं : एसियन भलिबल कन्फडेरेसन (एभीसी) सेन्ट्रल जोन सिनियर पुरुष भलिबल प्रतियोगिताको पाँचौं स्थानका लागि भएको प्ले अफ खेलमा अफगानिस्तानविरुद्ध नेपाल विजयी भएको छ। लगनखेलस्थित नेपाली सेनाको सैनिक शारीरिक तालिम तथा प्रशिक्षण केन्द्रको कभर्डहलमा शुक्रबार भएको खेलमा नेपाल ३१ ले विजयी भएको हो। नेपालले २५२३, २३२५, २५१८ र २६२४ को सेटमा खेल आफ्नो पक्षमा पारेको हो। यसअघि भएको मैत्रीपूर्ण खेलमा पनि नेपालले अफगानिस्तानलाई पराजित गरेको थियो। समूह चरणको खेलमा भने नेपाल किर्गिस्तान र माल्दिभ्सँग ३० को सोझो सेटमा पराजित भएको थियो। प्रतियोगिताको तेस्रो स्थानका लागि माल्दिभ्सले तुर्कमेनिस्तानसँग आजै प्रतिस्पर्धा गर्नेछ। फाइनल खेल उज्वेकिस्तान र किर्गिस्तानबीच भोलि हुनेछ।"
पाथीभरा गोल्डकप : सुनसरी र झापाबीच उपाधि भिडन्त,"ताप्लेजुङ : चौथो पाथीभरा गोल्डकपको उपाधिका लागि झापा र एलेभेन एरोज क्लब सुनसरी भिड्ने भएका छन्। झापाले डाँगीहाट क्लब मोरङलाई र सुनसरीले रेडहर्स क्लब इलामलाई पराजित गर्दै फाइनल प्रवेश गरेका हुन्। बिहीबार सम्पन्न दोस्रो सेमिफाइनलमा रेडस्टार क्लब झापाले डाँगीहाट क्लब मोरङलाई ४३ गोलले पराजित गयो। निर्धारित समयको खेल ११ गोलको बराबरी भएपछि निर्णय टाइबे्रकरबाट गरिएको थियो। टाइबे्रकरमा रेडस्टारका पुजन उपरकोटी, योगेश गुरुङ, बुद्ध चेम्जोङ र निशान लिम्बुले गोल गरे। झापाका निरज बस्नेत र मनोज राईको प्रहार विपक्षी गोलरक्षक छिरिङ तामाङले बचाएका थिए। डाँगीहाट मोरङका विक्रम लिम्बु, विक्रम धिमाल र विकेश लिम्बुले गोल गरे। डाँगीहाटका दिलेन लोक्ताम, मानबहादुर परियार र सुमिन मैनालीले पेनाल्टीमा गोल गर्न सकेनन्। तीनै जनाको प्रहार झापाका गोलरक्षक विवश चौधरीले बचाए। चौधरी नै खेलको म्यान अफ दी म्याच घोषित भए। खेलको ४७औं मिनेटमा योगेश गुरुङको गोलबाट झापाले अग्रता लिएको थियो। तर उसको अग्रता पाँच मिनेट पनि टिकेन। ५३औं मिनेटमा विकेश लिम्बुले गोल गर्दै खेल बराबरी गरेका थिए। त्यसपछि दुवैतर्फबाट कुनै गोल हुन सकेन। फाइनल खेल शुक्रबार ताप्लेजुङ सदरमुकाम फुङलिङस्थित भानु जन माविको मैदानमा हुनेछ। प्रतियोगिताको विजेताले तीन लाख ११ हजार र उपविजेताले एक लाख ५१ हजार नगद पुरस्कार पाउने छन्।"
यू१९ एसिया कपका लागि नेपाली टोली घोषणा,"काठमाडौं : यही भदौ १९ देखि २८ सम्म श्रीलंकामा आयोजना हुने एसीसी यू१९ एसिया कप क्रिकेट प्रतियोगिताका लागि नेपाली क्रिकेट टोलीको घोषणा गरिएको छ। टोलीका प्रशिक्षक विनोद दासले बिहीबार रोहितकुमार पौडेलको कप्तानीमा १५ सदस्यीय टोलीको घोषणा गरेका हुन्। नेपाली टोलीका खेलाडीमा कप्तान रोहित, रीत गौतम, पवन सर्राफ, आसिफ शेख, सन्दीप जोरा, भीम सार्की, हरिबहादुर चौहान, कुशल मल्ल, रासिद खान, कमल सिंह ऐरी, सागर ढकाल, खडक बोहरा, सूर्य तामाङ, लोकेश बम र प्रतिस जीसी छन्। टोलीको ब्याटिङ कन्सल्टेन्ट अपुर्भ देसाई, व्यवस्थापक राजु खड्का, फिजियो विक्रम न्यौपाने र फिटनेस ट्रेनरमा सुवास पात्रो छन्। एसिया कपका लागि नेपाली टोलीले कीर्तिपुर मैदानमा तयारी गर्दै आएको छ। वर्षाका कारण मैदान हिलो हुँदा टोलीको प्रशिक्षण प्रभावित हुँदै आएको थियो। नेपाली टोलीले प्रतियोगिताअघि श्रीलंकामै अभ्यास गर्ने बताइएको छ। प्रतियोगितामा नेपाल समूह बीमा परेको छ। नेपालको समूहमा आयोजक श्रीलंका, बंगलादेश र संयुक्त अरब इमिरेट्स (यूएई) छन्। नेपालले पहिलो खेल भदौ २० गते आयोजक श्रीलंकासँग खेल्नेछ। नेपालले समूह चरणको दोस्रो खेल भदौ २२ गते बंगलादेशसँग खेल्नेछ। नेपालले समूह चरणको अन्तिम खेल यूईसँग भदौ २४ गते खेल्नेछ। राउन्ड रोविन लिगका आधारमा सञ्चालन हुने प्रतियोगितामा समूहका शीर्ष दुई टोली सेमिफाइनल पुग्नेछन्। समूह एमा भारत, पाकिस्तान, अफगानिस्तान र कुवेत छन्। नेपाली टोली शनिबार श्रीलंका प्रस्थान गर्नेछ।"
साफ यू१५ च्याम्पियनसिप फुटबलमा नेपालको पहिलो जित,काेलकाता : भारतको काेलकातामा जारी साफ यू१५ च्याम्पियनसिप फुटबलमा नेपालले श्रीलंकाविरुद्ध २० गोल अन्तरको जित निकालेको छ । शुक्रबार भएको समूह चरणको दोस्रो खेलमा नेपालले जित निकालेको हो । नेपालले ४६ औं ८३ औं मिनेटमा गोल गर्यो : नेपालका लागि सुरुवाती छैठौँ मिनेटमै गोल गर्ने अवसर सिर्जना भएको थियो । लगत्तै श्रीलंकाले गोल गर्ने दुई वटा अवसरहरू सिर्जना गर्यो । खेलको ९ औं मिनेटमा श्रीलंकाले डिबक्स नजिकै फ्रिकिक पाएको थियो । तर श्रीलंकाली प्रहार गोलपोस्टको बारमा ठोक्किएर फर्कियो । त्यस्तै नेपालले पनि खेलको ७५ औं मिनेटमा डिबक्स नजिकै पाएको फ्रिकिकलाई सदूपयोग गर्न सकेन । नेपालले खेलभरि ६ वटा गोल गर्ने अवसरहरू सिर्जना गरे पनि दुई गोल मात्र गर्न सक्यो । पहिलो खेलमा भारतसँग ५० गोल अन्तरले पराजित भएको नेपालले अब भदौ १० गते बंगलादेश र १२ गते भुटानसँग खेल्नेछ ।
आईसीसी वरियतामा नेपाल एक स्थान खस्कियो,काठमाडौँ : ईन्टरन्याश्नल क्रिकेट काउन्सिल (आईसीसी)ले पछिल्लो पटक जारी गरेको एक दिवसीय क्रिकेट वरियतामा नेपाल एक स्थान तल झरेको छ । नयाँ वरियतामा नेपाल १५२ अंक प्राप्त गरी १६ औँ स्थानमा पुगेको हो । नेपालभन्दा ओमान एक स्थान माथि उक्लिएको छ भने युएई एक स्थान तल छ । नयाँ वरियतामा विश्व विजेता इङ्ल्याण्ड शीर्ष स्थानमा यथावत छ । भारत दोस्रो र विश्वकपमा दोस्रो भएको न्यूजिल्याण्ड तेस्रो स्थानमा रहेका छन् । त्यस्तै अस्ट्रेलिया र दक्षिण अफ्रिका क्रमशः चौँथो र पाँचौं स्थानमा रहेका छन् ।
"इङ्ल्याण्डसामू अस्ट्रेलिया कमजोर, आर्चर एक्लैले लिए ६ विकेट",लन्डन : इङ्ल्याण्डसँगको तेस्रो टेस्टको पहिलो पालीमा अस्ट्रेलियाले कमजोर प्रदर्शन गरेको छ। इङ्ल्याण्डका तीब्र गतिका बलर जोफ्रा आर्चर एक्लैले ६ विकेट लिएर अस्ट्रेलियालाई धरासायी बनाएका हुन्। बिहीबार हेडिङले लिड्स मैदानमा भएको आईसीसी विश्व टेस्ट च्याम्पियनसिप अन्तर्गतको खेलमा अस्ट्रेलिया १७९ रनमा समेटियो। अस्ट्रेलियाका लागि लाबुसाग्नीले सर्वाधिक ७४ रनको योगदान दिए भने डेविड वार्नरले ६१ रन जोडे। यस अघिका खेलमा वार्नर चल्न सकेका थिएनन्। अस्ट्रेलियाका अन्य ब्याट्स्म्यान क्रिजमा टिक्न सकेनन्। आर्चरको बलिङसामु अस्ट्रेलियका ब्याट्सम्यान निरीह देखिए। उनले १७१ ओभर बलिङ गर्दा ४५ रन खर्चिएर ६ विकेट लिए। पछिल्ला समय इङ्ल्याण्डका लागि भरोसायोग्य बलर सावित भइरहेका आर्चरले यसै सिरिजबाट टेस्टमा डेब्यू गरेका हुन्। उनले तीन इनिङमा बलिङ गर्दा ११ विकेट लिइसकेका छन्। आर्चरपछि स्टुआर्ट ब्रोडले अस्ट्रेलियाको २ विकेट लिए। क्रिस वोकस र बेन स्टोक्सले ११ विकेट लिए। इङ्ग्ल्यान्ड र अस्ट्रेलियाबीच लन्डनमा भइरहेको टेस्ट सिरिजमा अस्ट्रेलिया १० ले अघि छ। एउटा खेल भने ड्र भएको थियो।
पाथीभरा गोल्डकप : सुनसरी र झापाबीच उपाधि भिडन्त,"ताप्लेजुङ : चौथो पाथीभरा गोल्डकपको उपाधिका लागि झापा र एलेभेन एरोज क्लब सुनसरी भिड्ने भएका छन्। झापाले डाँगीहाट क्लब मोरङलाई र सुनसरीले रेडहर्स क्लब इलामलाई पराजित गर्दै फाइनल प्रवेश गरेका हुन्। बिहीबार सम्पन्न दोस्रो सेमिफाइनलमा रेडस्टार क्लब झापाले डाँगीहाट क्लब मोरङलाई ४३ गोलले पराजित गयो। निर्धारित समयको खेल ११ गोलको बराबरी भएपछि निर्णय टाइबे्रकरबाट गरिएको थियो। टाइबे्रकरमा रेडस्टारका पुजन उपरकोटी, योगेश गुरुङ, बुद्ध चेम्जोङ र निशान लिम्बुले गोल गरे। झापाका निरज बस्नेत र मनोज राईको प्रहार विपक्षी गोलरक्षक छिरिङ तामाङले बचाएका थिए। डाँगीहाट मोरङका विक्रम लिम्बु, विक्रम धिमाल र विकेश लिम्बुले गोल गरे। डाँगीहाटका दिलेन लोक्ताम, मानबहादुर परियार र सुमिन मैनालीले पेनाल्टीमा गोल गर्न सकेनन्। तीनै जनाको प्रहार झापाका गोलरक्षक विवश चौधरीले बचाए। चौधरी नै खेलको म्यान अफ दी म्याच घोषित भए। खेलको ४७औं मिनेटमा योगेश गुरुङको गोलबाट झापाले अग्रता लिएको थियो। तर उसको अग्रता पाँच मिनेट पनि टिकेन। ५३औं मिनेटमा विकेश लिम्बुले गोल गर्दै खेल बराबरी गरेका थिए। त्यसपछि दुवैतर्फबाट कुनै गोल हुन सकेन। फाइनल खेल शुक्रबार ताप्लेजुङ सदरमुकाम फुङलिङस्थित भानु जन माविको मैदानमा हुनेछ। प्रतियोगिताको विजेताले तीन लाख ११ हजार र उपविजेताले एक लाख ५१ हजार नगद पुरस्कार पाउने छन्।"
एभीसी सेन्ट्रल जोन भलिबलको प्ले अफमा नेपाल विजयी,"काठमाडौं : एसियन भलिबल कन्फडेरेसन (एभीसी) सेन्ट्रल जोन सिनियर पुरुष भलिबल प्रतियोगिताको पाँचौं स्थानका लागि भएको प्ले अफ खेलमा अफगानिस्तानविरुद्ध नेपाल विजयी भएको छ। लगनखेलस्थित नेपाली सेनाको सैनिक शारीरिक तालिम तथा प्रशिक्षण केन्द्रको कभर्डहलमा शुक्रबार भएको खेलमा नेपाल ३१ ले विजयी भएको हो। नेपालले २५२३, २३२५, २५१८ र २६२४ को सेटमा खेल आफ्नो पक्षमा पारेको हो। यसअघि भएको मैत्रीपूर्ण खेलमा पनि नेपालले अफगानिस्तानलाई पराजित गरेको थियो। समूह चरणको खेलमा भने नेपाल किर्गिस्तान र माल्दिभ्सँग ३० को सोझो सेटमा पराजित भएको थियो। प्रतियोगिताको तेस्रो स्थानका लागि माल्दिभ्सले तुर्कमेनिस्तानसँग आजै प्रतिस्पर्धा गर्नेछ। फाइनल खेल उज्वेकिस्तान र किर्गिस्तानबीच भोलि हुनेछ।"
आईसीसी वरियतामा नेपाल एक स्थान खस्कियो,काठमाडौँ : ईन्टरन्याश्नल क्रिकेट काउन्सिल (आईसीसी)ले पछिल्लो पटक जारी गरेको एक दिवसीय क्रिकेट वरियतामा नेपाल एक स्थान तल झरेको छ । नयाँ वरियतामा नेपाल १५२ अंक प्राप्त गरी १६ औँ स्थानमा पुगेको हो । नेपालभन्दा ओमान एक स्थान माथि उक्लिएको छ भने युएई एक स्थान तल छ । नयाँ वरियतामा विश्व विजेता इङ्ल्याण्ड शीर्ष स्थानमा यथावत छ । भारत दोस्रो र विश्वकपमा दोस्रो भएको न्यूजिल्याण्ड तेस्रो स्थानमा रहेका छन् । त्यस्तै अस्ट्रेलिया र दक्षिण अफ्रिका क्रमशः चौँथो र पाँचौं स्थानमा रहेका छन् ।
यू१९ एसिया कपका लागि नेपाली टोली घोषणा,"काठमाडौं : यही भदौ १९ देखि २८ सम्म श्रीलंकामा आयोजना हुने एसीसी यू१९ एसिया कप क्रिकेट प्रतियोगिताका लागि नेपाली क्रिकेट टोलीको घोषणा गरिएको छ। टोलीका प्रशिक्षक विनोद दासले बिहीबार रोहितकुमार पौडेलको कप्तानीमा १५ सदस्यीय टोलीको घोषणा गरेका हुन्। नेपाली टोलीका खेलाडीमा कप्तान रोहित, रीत गौतम, पवन सर्राफ, आसिफ शेख, सन्दीप जोरा, भीम सार्की, हरिबहादुर चौहान, कुशल मल्ल, रासिद खान, कमल सिंह ऐरी, सागर ढकाल, खडक बोहरा, सूर्य तामाङ, लोकेश बम र प्रतिस जीसी छन्। टोलीको ब्याटिङ कन्सल्टेन्ट अपुर्भ देसाई, व्यवस्थापक राजु खड्का, फिजियो विक्रम न्यौपाने र फिटनेस ट्रेनरमा सुवास पात्रो छन्। एसिया कपका लागि नेपाली टोलीले कीर्तिपुर मैदानमा तयारी गर्दै आएको छ। वर्षाका कारण मैदान हिलो हुँदा टोलीको प्रशिक्षण प्रभावित हुँदै आएको थियो। नेपाली टोलीले प्रतियोगिताअघि श्रीलंकामै अभ्यास गर्ने बताइएको छ। प्रतियोगितामा नेपाल समूह बीमा परेको छ। नेपालको समूहमा आयोजक श्रीलंका, बंगलादेश र संयुक्त अरब इमिरेट्स (यूएई) छन्। नेपालले पहिलो खेल भदौ २० गते आयोजक श्रीलंकासँग खेल्नेछ। नेपालले समूह चरणको दोस्रो खेल भदौ २२ गते बंगलादेशसँग खेल्नेछ। नेपालले समूह चरणको अन्तिम खेल यूईसँग भदौ २४ गते खेल्नेछ। राउन्ड रोविन लिगका आधारमा सञ्चालन हुने प्रतियोगितामा समूहका शीर्ष दुई टोली सेमिफाइनल पुग्नेछन्। समूह एमा भारत, पाकिस्तान, अफगानिस्तान र कुवेत छन्। नेपाली टोली शनिबार श्रीलंका प्रस्थान गर्नेछ।"
साफ यू१५ च्याम्पियनसिप फुटबलमा नेपालको पहिलो जित,काेलकाता : भारतको काेलकातामा जारी साफ यू१५ च्याम्पियनसिप फुटबलमा नेपालले श्रीलंकाविरुद्ध २० गोल अन्तरको जित निकालेको छ । शुक्रबार भएको समूह चरणको दोस्रो खेलमा नेपालले जित निकालेको हो । नेपालले ४६ औं ८३ औं मिनेटमा गोल गर्यो : नेपालका लागि सुरुवाती छैठौँ मिनेटमै गोल गर्ने अवसर सिर्जना भएको थियो । लगत्तै श्रीलंकाले गोल गर्ने दुई वटा अवसरहरू सिर्जना गर्यो । खेलको ९ औं मिनेटमा श्रीलंकाले डिबक्स नजिकै फ्रिकिक पाएको थियो । तर श्रीलंकाली प्रहार गोलपोस्टको बारमा ठोक्किएर फर्कियो । त्यस्तै नेपालले पनि खेलको ७५ औं मिनेटमा डिबक्स नजिकै पाएको फ्रिकिकलाई सदूपयोग गर्न सकेन । नेपालले खेलभरि ६ वटा गोल गर्ने अवसरहरू सिर्जना गरे पनि दुई गोल मात्र गर्न सक्यो । पहिलो खेलमा भारतसँग ५० गोल अन्तरले पराजित भएको नेपालले अब भदौ १० गते बंगलादेश र १२ गते भुटानसँग खेल्नेछ ।
"इङ्ल्याण्डसामू अस्ट्रेलिया कमजोर, आर्चर एक्लैले लिए ६ विकेट",लन्डन : इङ्ल्याण्डसँगको तेस्रो टेस्टको पहिलो पालीमा अस्ट्रेलियाले कमजोर प्रदर्शन गरेको छ। इङ्ल्याण्डका तीब्र गतिका बलर जोफ्रा आर्चर एक्लैले ६ विकेट लिएर अस्ट्रेलियालाई धरासायी बनाएका हुन्। बिहीबार हेडिङले लिड्स मैदानमा भएको आईसीसी विश्व टेस्ट च्याम्पियनसिप अन्तर्गतको खेलमा अस्ट्रेलिया १७९ रनमा समेटियो। अस्ट्रेलियाका लागि लाबुसाग्नीले सर्वाधिक ७४ रनको योगदान दिए भने डेविड वार्नरले ६१ रन जोडे। यस अघिका खेलमा वार्नर चल्न सकेका थिएनन्। अस्ट्रेलियाका अन्य ब्याट्स्म्यान क्रिजमा टिक्न सकेनन्। आर्चरको बलिङसामु अस्ट्रेलियका ब्याट्सम्यान निरीह देखिए। उनले १७१ ओभर बलिङ गर्दा ४५ रन खर्चिएर ६ विकेट लिए। पछिल्ला समय इङ्ल्याण्डका लागि भरोसायोग्य बलर सावित भइरहेका आर्चरले यसै सिरिजबाट टेस्टमा डेब्यू गरेका हुन्। उनले तीन इनिङमा बलिङ गर्दा ११ विकेट लिइसकेका छन्। आर्चरपछि स्टुआर्ट ब्रोडले अस्ट्रेलियाको २ विकेट लिए। क्रिस वोकस र बेन स्टोक्सले ११ विकेट लिए। इङ्ग्ल्यान्ड र अस्ट्रेलियाबीच लन्डनमा भइरहेको टेस्ट सिरिजमा अस्ट्रेलिया १० ले अघि छ। एउटा खेल भने ड्र भएको थियो।

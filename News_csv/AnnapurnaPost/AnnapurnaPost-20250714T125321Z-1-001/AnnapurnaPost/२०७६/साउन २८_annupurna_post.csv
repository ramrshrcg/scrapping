शीर्षक,विवरण
कांग्रेसका चुनौतीपूर्ण कार्यभार,"पार्टीसँग लोकतन्त्रको मात्र होइन, हजारौं कार्यकर्ता र लाखौं नेपालीको भविष्य जोडिएकाले सहमति जुटाउने नाममा अकर्मण्य बनिरहने छुट छैन। नेपाली कांग्रेसले स्थानीय तहको संगठन पुनर्संरचना गर्न अन्तरिम व्यवस्था निर्देशिका २०७६ पारित गरेको छ। यो निर्देशिकाअनुसार स्थानीय तहमा पार्टीको अन्तरिम संरचना निर्माण गर्न बाटो खुलेको छ। जारी केन्द्रीय समितिको आइतबार बसेको बैठकले गरेको यो निर्णय स्वागतयोग्य मान्नुपर्छ। नयाँ संरचना निर्माणले आगामी चौधौं महाधिवेशन गर्न सहयोग पुग्ने छ। निर्वाचन प्रक्रियामा जाँदा धेरै समय लाग्ने र महाधिवेशनका लागि समय कम हुने भएकाले सहमतिबाट नयाँ संरचना निर्माण गर्ने निर्णयमा कांग्रेस पुगेको हो। यसले मुलुकको नयाँ संरचनाअनुसार संगठन निर्माण गर्न सघाउने छ। यतिबेला पार्टी गतिविधिलाई क्रियाशील गराउन निर्णय प्रक्रियामा हुँदै आएका ढिलासुस्तीले नेताकार्यकर्तामा निराशा उत्पन्न भएको छ। संविधान कार्यान्वयनमा आएको चार वर्ष बितिसक्दा पनि कांग्रेसले संविधानतः पार्टीलाई नयाँ संरचनामा लैजान नसकेको आरोप खेप्दै आएको थियो। केन्द्रीय समिति बैठकले अधिवेशन गर्नुपर्ने र अधिवेशन गर्ने समय सकिएका भ्रातृ संगठनलाई क्रियाशील गराउन नीतिगत निर्णय लिन आवश्यक छ। यसले पार्टीको संगठन निर्माणमा ठूलो टेवा पुर्याउनेछ। पार्टीको आगामी चौधौं महाधिवेशनबारे पनि विभिन्न कोणबाट बहस चलिरहेका छन्। तोकिएको समयभित्रै महाधिवेशन हुनुपर्ने भन्दै उठिरहेका माग जायज छन्। तेह्रौं महाधिवेशनले दिएको म्यान्डेट आउँदो फागुन महिनामा सकिँदै छ। यसबीचमा महाधिवेशन हुने सम्भावना नभएकाले पार्टीको विधानतः एक वर्षको कार्यकाल थप्न पाउने व्यवस्थाअनुसार २०७७ फागुनभित्र महाधिवेशन गरिसक्नुपर्ने दायित्व छ। त्यो समयभित्र महाधिवेशन गर्न सकिएन भने संवैधानिक जटिलता आउन सक्छ। प्रतिपक्षमा रहेको पार्टीमा संवैधानिक अड्चन उत्पन्न हुने खालका गतिविधि भए भने नेताकार्यकर्तामा नेतृत्वप्रति अविश्वास पैदा हुन सक्छ। त्यस्तो अविश्वास उत्पन्न हुन नदिन नेतृत्व सजग र सचेत हुन आवश्यक छ। त्यसका लागि सहमतिकै आधारमा २०७७ फागुनभित्र कुनै पनि हालतमा महाधिवेशन सम्पन्न गर्नैपर्छ। पार्टीसँग लोकतन्त्रको मात्र होइन, हजारौं कार्यकर्ता र लाखौं नेपालीको भविष्य जोडिएको स्मरण गर्नु आवश्यक छ। त्यो समयभित्र पनि महाधिवेशन नगरेर फेरि ६ महिना थप्नुपर्ने अवस्था उत्पन्न भयो भने त्यसको भागीदार नेतृत्वपंक्ति हुनुपर्छ। त्यस्तो स्थिति आउन नदिन बेलैमा सचेतता अपनाउन जरुरी छ। सभापति, पदाधिकारी र केन्द्रीय समितिका सदस्यले आफ्नो र पार्टीको ऐतिहासिक गरिमा कायम राख्ने हो भने महाधिवेशन समयमै गर्न एकजुट भएर आजैबाट लाग्न आवश्यक छ। त्यसका लागि क्रियाशील सदस्यता नवीकरण, फोरमबाट आएका नेतकार्यकर्ताको समायोजन र व्यवस्थापनलाई पनि उत्तिकै ध्यान पुर्याउनुपर्छ। समयमा महाधिवेशन गर्न सकिएन भने त्यसको प्रभाव स्थानीय निर्वाचनमा पर्ने छ। स्थानीय निर्वाचनपछि प्रदेश र संघीय संसद्का लागि हुने निर्वाचनमा प्रत्यक्ष प्रभाव पर्छ। अघिल्लो निर्वाचनमा भएको पराजयको जसअपजसमै हामीले लामो समय व्यतीत गर्यौं। फेरि पनि वादविवादमा अल्मलिने हो भने त्यसले पार्टीलाई ठूलो असर पुर्याउने छ भने नेतृत्वले ठूलो मूल्य चुकाउनुपर्ने छ। पहिलो जागरण अभियानबाट पाठ सिकेर दोस्रो जागरण अभियानलाई फलदायी बनाउन सकेनौं भने हाम्रो औचित्य पुष्टि हुन सक्दैन। यो पुस्ताले पार्टी इतिहासमा एउटा इँटा थप्न नसकेको अपजस पनि बोक्नुपर्ने छ। पहिलो जागरण अभियानपछि पनि कांग्रेस समयसापेक्ष गतिशील बन्न सकेको छैन। अभियान सकिँदै गर्दा आमकार्यकर्ताको भावना समेटिने गरी अघि बढ्ने कसम खाएका थियौं। तर, यस अवधिमा समेत हामी अकर्मण्यताको सिकार बनिरह्यौं। दोस्रो जागरण अभियानमा जाँदा स्थानीय तहका कार्यकर्ताले पहिलो जागरणमा दिएका सल्लाह, सुझाव कति व्यावहारिक रूपमा पूरा गर्यौं भन्ने फेहरिस्त राख्न सक्नुपर्छ। तर, हामी घुमिफिरी सहमति जुटाउने नाममा उही गोलचक्करमा फसिरहेका छौं। बीपीकालमा पनि पार्टीमा गुट थिए भनेर गुटउपगुट खडा गर्ने छुट हामीसँग छैन। त्यस्तो कर्म छाडेर इतिहासमा आफ्नो पनि नाम लेखिने गरी अघि बढ्न सक्नुपर्छ। निर्णय प्रक्रियामा उत्पन्न जटिलताले पार्टी इतिहासको सम्मान नभई अपमान भइरहेको आभास हुन्छ। गुटउपगुटकै कारण पार्टी बैठकमा प्रवेश गराउने एजेन्डामा पनि सहमति जुटाउन सकस परिरहेको छ। पदाधिकारीमै समेत गुटउपगुट हावी छ। शंकाउपशंकाकै कारण बैठकमा ल्याइएका सार्वजनिक महत्त्वका एजेन्डासमेत सर्वसम्मतिबाट पास हुने अवस्था छैन। बहुमतबाट पास गरे पेलेर लगियो भन्ने आरोप लाग्छ। निर्णय प्रक्रियामा नगए अकर्मण्यताको सिकार भएको दोष लाग्छ। कम्युनिस्ट सरकारका जनविरोधी गतिविधिमा थप टेवा पुर्याउन सघाउ पुग्ने खालका आन्तरिक विवादबाट माथि उठेर कांग्रेस फेरि एकपटक आमनागरिकसँग जोडिने गरी एकताको सन्देशसहित मैदानमा उत्रनुपर्छ। सर्वसम्मतिमा पास नभएका विषयलाई फेरि पदाधिकारी बैठकमै प्रवेश गराउनुपर्ने बाध्यता हुन्छ। पदाधिकारीबीच पनि बेमेल भएपछि पूर्वपदाधिकारीलाई समेत राखेर निर्णय गराउनुपर्ने अवस्था उत्पन्न हुन्छ। त्यो पनि सबैलाई मान्य हुँदैन। यही गतिले निरन्तरता पाउने हो वा यस्तो दुष्चक्रमा निर्णय संयन्त्र फस्ने हो भने भने पार्टीको भविष्यमाथि प्रश्न उठ्न सक्छ। यसले पार्टीका गतिविधिमा मात्र असर पुर्याउने नभई लाखौं कार्यकर्ताको मन दुख्नेछ, करोडौं शुभेच्छुकको चित्त फाट्ने छ र कांग्रेसप्रति सद्भाव राख्ने राष्ट्रिय तथा अन्तर्राष्ट्रिय शक्तिको मन भाँचिनेछ। त्यसैले निर्णय प्रक्रियामा देखिएका ढिलासुस्ती अन्त्य गर्न जरुरी छ। देशमा दुईतिहाइको कम्युनिस्ट सत्ता रहेको बेला हामीले आफूभित्रको आन्तरिक लोकतन्त्र मजबुत बनाएर अघि बढ्न सकेनौं भने त्यसको प्रभाव हाम्रा लागि हितकर हुने छैनन्। कथंकदाचित कम्युनिस्ट पार्टीभित्रको भाँडभैलोले मध्यावधि निर्वाचन घोषणा हुने परिस्थिति निर्माण भयो भने हामी एक हुन नसकेको पीडा भोग्नुपर्ने छ। फेरि उही घातअन्तर्घातको सिलसिला दोहोरिने छ। हिजो पार्टी एकीकरणका बेला राखिएको ६० र ४० को फर्मुलाले चल्ने प्रावधान सबैको मानसिकताबाट हट्नुपर्छ। एकीकरणको सन्दर्भमा त्यो कुरा लागू गरिएको हो, सधैंका लागि होइन। राजनीतिशास्त्रमा जिन्जर ग्रुप भन्ने कन्सेप्ट छ। कांग्रेसमा पनि त्यो कन्सेप्ट ले काम गरेको छ। जुन कन्सेप्ट ले गुटउपगुटलाई मलजल गर्ने, आफ्नो जात, धर्र्म, सिद्धान्त, विचार र वंशको प्रभाव जमाउने काम गर्छ। सर्वप्रथम यस्ता ग्रुपबाट सबैजना मुक्त हुनुपर्छ। निर्णय प्रक्रिया जटिल बन्दै जानुमा यस्तै गु्रपको भूमिकाले काम गरेको छ। यस्तो दुष्चक्रबाट पार्टीलाई मुक्ति दिनुपर्छ। संस्थापन र इतर जुनसुकै पक्षको होस्, यो पदमा मेरो र त्यो पदमा तेरो भन्ने भावना हटाउनुपर्छ। हो, ठूलो पार्टी, धेरै नेता तथा कार्यकर्ताको संरक्षण र जिम्मेवारी बाँडफाँटमा असहजता हुन्छ नै, तर केन्द्रीय तहको नेतृत्वले एकजुट भएर निर्णय प्रक्रियालाई पारदर्शी बनाउने हो भने तल्लो तहमा त्यसको प्रभाव पर्छ। गुट, उपगुट र सहगुटको भावना स्वतः मेटिएर जान्छ। जारी केन्द्रीय समितिको बैठक लम्बिँदै गयो भने नेतृत्वका लागि निर्णय प्रक्रियामा जान बाध्यात्मक अवस्था आउन सक्छ। बैठक बस्नुको औचित्य पुष्टि हुनुपर्छ, नत्र आम कार्यकर्तालाई पार्टीले चौधौं महाधिवेशन गर्न सक्दैन कि भन्ने चिन्ता थपिनेछ। निर्णय प्रक्रियामा अड्चन नदेखाई २०७७ साल फागुनभित्र महाधिवेशन सक्ने गरी कार्यतालिका बनाउन सक्यौं भने त्यसले राम्रो सन्देश जाने छ। खालि एकले अर्काको बदख्याईं गर्ने, आफू पानीमाथिको ओभानो बन्ने, सार्वजनिक स्थलमा पार्टी र नेताविरोधी विषय उठाउने प्रवृत्ति अन्त्य हुने घोषणा पनि जारी केन्द्रीय समितिको बैठकपछि सार्वजनिक भयो भने कार्यकर्तामा नयाँ सञ्चार हुनेछ। लोकतान्त्रिक पार्टीभित्र देखेको कुरा निर्धक्क भन्न र बहस चलाउन सबैलाई छुट हुन्छ। तर, भएका मतभेद बाहिर ल्याएर मिडियालाई मसला बनाउन दिने गरी प्रस्तुत हुनु हुँदैन। कांग्रेसको आन्तरिक जीवन सुखद बनाउन अब इतिहासलाई सिरानी हालेर मात्र सम्भव छैन। कठोर त्याग, तपस्या र समर्पणको खाँचो छ। बीपी, गणेशमान, कृष्णप्रसाद भट्टराईलगायतले कांग्रेस स्थापनादेखि बाँचुन्जेल ठूलो त्याग, तपस्या र संघर्ष गरे। प्रजातन्त्र स्थापनार्थ जीवन बलिदान गर्न पनि पछि परेनन्। तर हामी आज उहाँहरूले देखाएको बाटोमा समेत हिँड्न सकिरहेका छैनौं। हामीले उनीहरूको सपना पूरा गर्ने कसम खानुपर्छ। उनीहरूले रैतीलाई नागरिक बनाए, हामीले नागरिकलाई सबै खालका स्वतन्त्रता दिलाउन संघर्ष गर्नै बाँकी छ। भन्नलाई देशमा गणतन्त्र आएको छ, तर व्यवहारमा आउन सकेको छैन। आज देशमा कम्युनिस्टको शासन छ। राष्ट्रियता कमजोर हुँदै गएको छ। लोकतन्त्रको नाममा लोकतन्त्र समाप्त पार्ने खालका गतिविधिले प्र श्रय पाइरहेका छन्। सत्तासीन दलको नेताको समाजशास्त्रीय चरित्र हेर्दा सरकार एकदलीय सत्ता स्थापनाका लागि क्रियाशील देखिन्छ। आवरणमा जतिसुकै लोकतन्त्रका कुरा गरे पनि शासकीय शैली र उद्देश्य कम्युनिस्ट चरित्रबाटै निर्देशित छन्। गैरलोकतान्त्रिक शक्ति सक्रिय भइरहेको छ। यस्तो अवस्थामा हामी गतिशील र एकजुट भएनौं भने नागरिकका अधिकार खोसिन सक्छन्। दुईतिहाइको सरकार भए पनि नागरिकका हितमा देखिनलायक केही काम भएका छैनन्। शान्तिसुरक्षाको अवस्था दिनप्रतिदिन खस्किँदो छ। यही गतिविधिमा अघि बढ्यो भने ०६२०६३ को आन्दोलनबाट प्राप्त उपलब्धि गुम्न सक्छ। संघीय शासन व्यवस्था भए पनि अधिकार केन्द्रीकृत गर्ने संघीय शासकीय शैलीले प्रदेशहरू रुष्ट भएका छन्। हिजो असारे विकासका नाममा पैसा सक्यो भनेर गाली गर्नेहरूले आज सत्तामा हुँदा त्यो शैलीको अन्त्य गर्न किन सकेनन् ? ठेकेदारी प्रथा किन कायम राखियो ? आउन लागेको मेलम्चीलाई कमिसनको चक्करमा किन पछि धकेलियो ? भ्रष्टाचारलाई विकेन्द्रीकरण गर्ने कामलाई किन प्र श्रय दिइयो ? यी र यस्ता थुप्रै प्रश्न खडा भएका छन्। जसले राष्ट्रियता र लोकतन्त्र मात्र कमजोर भएको छैन, मुलुकको विकाससमेत अवरुद्ध भएको छ। हिजो राष्ट्रियता, लोकतन्त्र र विकासका लागि लडेको अहिलेको प्रमुख प्रतिपक्ष कांग्रेस कम्युनिस्ट सरकारका जनविरोधी गतिविधिमा थप टेवा पुर्याउन सघाउ पुग्ने खालका आन्तरिक विवादबाट माथि उठेर एकपटक आमनागरिकसँग जोडिने गरी एकताको सन्देशसहित मैदानमा आउनैपर्छ, तब मात्र एकताको सन्देश प्रवाह हुन सक्छ।"
"हँ, प्रदेश पनि छ र ?","गाउँका सिंहदरबार को सान भने बेग्लै छ। सात सय ५३ मध्ये अधिकांशले आफूलाई केपी ओली नै ठान्ने गरेका छन्। प्रदेश ३ का मुख्यमन्त्री डोरमणि पौडेलले हालै सम्पादकहरूलाई निम्तापत्र पठाए। काठमाडौंको एउटा रेस्टुरेन्टमा जुटाएर भनाइ सुरु गरे, प्रदेश सरकार छ। ३ नम्बरको राजधानी हेटौंडामा छ। यो डेढ वर्षदेखि काम गरिरहेको छ। तपाईंहरूलाई त्यसको अनुभूति नभएको हो कि भनेर यहाँ बोलाएको हुँ। उनको आशय थियो प्रदेशलाई केन्द्रले त हेरेनहेरेन, मिडिया जगत्ले पनि देख्दै देखेन। संघीय राजधानीसमेत कार्यक्षेत्र रहेको प्रदेश ३ कै मुख्यमन्त्रीको यस्तो बिलौनाले संघीयताको माइलो सरकार कुन निरीहतामा डुबिरहेछ भन्ने देखाउँथ्यो। त्यही दिन भेटिएका गण्डकीका मुख्यमन्त्री पृथ्वी सुब्बा गुरुङले पनि प्रदेश सरकार केन्द्रको छायामा परेको दुखेसो पोखे। खटनपटन केन्द्रको बढी भयो। आर्जनका स्रोत स्थानीय तहतिर परे। स्वायत्त भनिए पनि दुई ढुंगाको तरुलजस्तो बन्यो प्रदेश। सबैतिरबाट हात बाँधिएका। खुट्टा समाइएका। न अघि बढ्न पाइन्छ, न केही गर्न। मुख्यमन्त्रीहरूको मूल्यांकन यस्तैयस्तै थियो। प्रदेशमा सरकार ले बागडोर सम्हालेको डेढ वर्ष भयो। मेरो अहिलेसम्म प्रदेशस्तरमा कुनै काम परेको छैन। अरू धेरैको पनि परेको छैन होला। केहीपटक स्थानीय तह पुगियो। संघीय कार्यालयहरू अलि निकै गइयो। सरकारी सेवा लिनैपर्ने व्यक्तिगत कामले तानेर। प्रदेशले त्यसरी खोइ तान्दै तानेन। लाग्छ अझै केही वर्ष नतान्ला। वा, कहिल्यै त्यहाँ जाने कामै नपर्ला। मुख्यमन्त्री पौडेलले प्रदेशलाई त्यसै बिरानो सत्ता अनुभूत गरेका होइनन्। यसको मर्म उत्तिकै गहन छ। जहाँ सरकार र सत्ता हुन्छ, त्यहाँ जनताको साइनो जोडिनुपर्छ। साइनो जोड्न भेटघाट हुनैपर्छ। भेटघाट गर्न काम पर्नैपर्छ। प्रदेशलाई दिइएका कामै यस्ता छन्, जहाँ सर्वसाधारणलाई खास सरोकार छैन। उसैलाई दिइएका धेरै अधिकार भने द्वैध अस्तित्व बोकेका छन्। कुनै केन्द्रबाट गर्न मिल्छन्, कुनै स्थानीय तहबाटै फत्ते हुन्छन्। त्यसो भए किन प्रदेश चाहियो ? अनावश्यक खर्च गरेर राज्यलाई किन भार बोकाउनु पर्यो ? होइन, चाहिने नै भए जनतासँग यसको जुइनो कहाँनेर छ ? त्यसलाई जोड्ने काम किन हुँदैन ? संविधानको अनुसूची ५ देखि ९ सम्म तीनै तहका सरकारका अधिकारका सूची दिइएका छन्। त्यसअनुसार संघका ३५, प्रदेशका २१, संघप्रदेशका साझा २५, स्थानीय तहका २२ र तीनै तहका साझा १५ वटा छन्। सबैभन्दा थोरै र उपयोगमा आउन हम्मे पर्ने (अनुपयोगीचाहिँ नभनिहालौं) प्रदेशकै छन्। यसलाई नचाहीनचाही करकापले दिएजस्तो देखिन्छ। केही राजनीतिक शक्तिको वर्षौंको माग पूरा गराइदिन शासनको खण्डेसंरचनाअन्तर्गत प्रदेशको जन्म भएजस्तो प्रतीत हुन्छ। बाध्यताको उपजस्वरूप। अधिकार शब्दले स्वामित्व पाउने अर्थ राख्छ। लडेर लिने वा जसरी पनि हात लाग्ने जनाउँछ। संविधानले राज्यका तीन तहका अधिकार अनुसूचीमा राख्नुको अर्थ भागबण्डाको नियत हो। कार्यढाँचा हेर्दा पनि संघीयताको मर्म कसले कहाँ कति खाने भन्ने लुछाचुँडीकै खेल देखिन्छ। यी भाग लगाएर पेट भर्न खोलिएका खान्तेनिकायजस्ता देखिन्छन्। जस्तो कुनै भोजमा ठूलो पेट भएकालाई ठूलै टपरी, साना भएकालाई सानै टपरी दिएजस्तो। संघीयताका परिकार उसरी नै बाँडिएका छन्। कतिपय विश्लेषकको भनाइ छ स्थानीय तह यति शक्तिशाली बनाउनु थियो भने प्रदेशको औचित्य के थियो ? माउकै सुँढले सबै तान्नु थियो भने बच्चा सरकार को परिकल्पना किन गरियो ? त्यही भाग तलमाथि भएर संघीयताको पूर्वाद्र्धमै रमितालाग्दो दोहोरी सुरु भएको छ। संविधानले कित्ताकाट गरिदिएका वा सीमारेखा छुट्ट्याइदिएका अधिकार पूर्णतः प्रत्यायोजन गर्ने कानुन बनिसकेका छैनन्। कतिपय बन्ने क्रममा छन्। अझ प्रस्टै भनौं अधिकारका बन्दै गए, कर्तव्यका वास्तैमा परेनन्। ती बने पनि वा नबने पनि संविधानबाटै कम महत्त्व दिइएको तहका रूपमा प्रदेश जन्मिएको छ। कतिपय विश्लेषकले त भन्ने नै गरेका छन् स्थानीय तह यति शक्तिशाली बनाउनु थियो भने प्रदेशको औचित्य के थियो ? माउकै सुँढले सबै तान्नु थियो भने बच्चा सरकार को परिकल्पना किन गरियो ? लामो युद्ध एवं संघीयताको व्यग्र प्रतीक्षाका क्रममा सबैभन्दा अपेक्षित पुनर्संरचना प्रदेशकै थियो। नेताहरू भाषणमा त्यसकै वकालत गर्थे। तर, त्यही सन्तान लुलो ज्यान लिएर जन्मियो। त्यसको लालनपालन गतिलो भएन। भइरहेको छैन। कुपोषणग्रस्त हुँदै गएको छ। त्यसकै पीडाबोध बेलाबेला मुख्यमन्त्रीहरू व्यक्त गर्छन्। सन्तुष्ट भइसकेको भन्न मिल्दैन, प्रदेश ३ का मुख्यमन्त्री पौडेलले सम्पादकमाझ प्रस्ट्याए, असन्तुष्ट पनि छैन। यसलाई उनले यसरी सप्रसंग व्याख्या गरे, मंसिरसम्म संरचना थिएन। कर्मचारी थिएनन्। तैपनि आधा आर्थिक वर्षमा जेनतेन ६० प्रतिशत खर्च गर्न सकियो। गाउँका सिंहदरबार को सान भने बेग्लै छ। सात सय ५३ मध्ये अधिकांशले आफूलाई केपी ओली नै ठान्ने गरेका छन्। ओली नेतृत्वको पनि सरकार, आफ्नो पनि सरकार ! फरक के ? यस्तो भाव जागृत हुँदै गएको छ। पिरामाथि चढेर लिइएका सलामीदेखि गाउँमा रातो कार्पेटको रेखासम्म यसकै उदाहरण हुन्। नत्र काम लिएर स्थानीय तह जानुहोस्, बहानाका सूची बोकेर घर फर्किनुपर्छ। खासमा सिकारुलाई स्वायत्तता दिइयो। त्यो स्वच्छन्दतामा परिणत भयो। विकेन्द्रित विवेक प्रयोग गर्न भनियो, त्यसको उल्टो प्रयोग भयो। जसले गर्दा अध्यक्षहरू डोजरका मालिक भए। वन मासेर सडकका रेखैरेखा कोरिए। मतदाताका नजरमा ती पैसैपैसाका ओछ्यान ठानिए। यथार्थमा ती सबै पहिरोमै बगेर सक्किए। डोजर गुडेको घण्टालाई ताल परे १० ले गुणा गरिन्छ। पैसा डोजरको नाम गर्दै आआफ्नै गोजीमा खन्याइन्छ। यो क्रम जारी छ। यो अराजकताको हद हो। यो त उदाहरण मात्र हो। वर्तमानको लडाइँ वा अहम् कति जनतालाई, कसले, कसरी शासन गर्न पाउने भन्ने हो। कतिलाई, कसले, कसरी, कति सेवा दिने भन्ने टाउको दुखाइ होइन। फलतः एउटै नागरिकमाथि फरकफरक सरकारका फरकफरक स्वामित्वका दाबी चलिरहेका छन्। सरकारैपिच्छे जथाभावी कर बढाएका छन्। प्रविधिले सजिलो बनाउँदै लगेको समयमा उल्टो शासकीय झण्झट थपेका छन्। सानो काम सक्न चारतिर फन्को लगाउनुपर्ने र कम्तीमा दुई दिन फाइल हल्लाउनुपर्ने परिपाटी हटेको छैन। घटेको छैन। बरु बढेको छ। कतिपय काम त बिनाभनसुन सम्भवै छैन। घूस खुवाएन भने कि काम हुँदैन, कि उल्टो हुन्छ। के संघीयताको परिकल्पना यही दिन देख्न थियो ? जनतालाई सेवासुविधा दिन कर उठाउने हो। जनताबाट उठाएर जमात ले सेवासुविधा ज्युनार गर्नु करको मर्म होइन। सेवा दिने ठानेरै तिनलाई राष्ट्रसेवक भनिएको हो। तर, जनताले सेवा पाउँदैनन् भने अनावश्यक पल्टन किन चाहियो, जसलाई हामीले छाक कटाएर दिइरहेका छौं। हाम्रो करको हिसाबकिताब अब भने हुनैपर्छ। राज्यको पुनर्संरचना भएको लामै अवधि भयो। देश र नागरिक समुदायले त्यसको मूल्यांकन गर्नैपर्छ। सात सय ६१ सरकारका औचित्यमाथि बहस हुनैपर्छ। जसले आलोचना गर्छ वा प्रश्न उठाउँछ, त्यसलाई संघीयताविरोधी भन्न मिल्दैन। यो संघीयतालाई मजबुत बनाउने कदम हो। हाम्रा संघीयताका पार्टपुर्जाले काम गरेनन् भने बेलैमा सोचौं। जनतालाई नानाभाँतीका सरकार चाहिएको होइन, सुशासन चाहिएको हो। त्यसको प्रत्याभूति कुनचाहिँ सरकारबाट हुन्छ ? पहिचान गरौं। तर, शासनका तामझाम दिएर हात बाँधिदिइएका प्रदेश सरकारबारे बेलैमा सोचौं। कि काम दिऔं, कि संविधान संशोधन गरेर हटाइदिऔं। व्यर्थ खर्च नगरौं।"
ब्याजदरको बोझ,"नेपालमा सहकारी स्थापना भएको ६ दशकभन्दा बढी भइसकेको छ। यस अवधिमा इतिहासमै पहिलोपटक सहकारीको सन्दर्भ ब्याजदर निर्धारण गरिएको छ। यसले सहकारीमा आबद्व लाखौं व्यक्तिलाई प्रत्यक्ष टेवा पुग्ने देखिएको छ। तर, फितलो नियमनका कारण हालै मात्र निर्धारण भएको ब्याजदर कार्यान्वयनको पाटो कसरी अगाडि बढ्ला ? हेर्न बाँकी छ। सहकारी स्वनियमनमा चल्ने संस्था भए पनि ६ दशकको अवधिमा सहकारी मनपरी सञ्चालन भए। सदस्यको जागरुकता नहुँदा केही सञ्चालक विशेष लाभ लिन पनि सफल भए। सहकारीका कारण धेरै सदस्य दुब्लाए। सहकारीको मनपरी नरोकिएपछि सरकारले सहकारी ऐनमै सहकारीको सन्दर्भ ब्याजदर निर्धारण गर्ने व्यवस्था गर्यो। त्यसैमा टेकेर सहकारी विभागका रजिस्ट्रार डा टोकराज पाण्डेको संयोजकत्वमा गठन भएको नौ सदस्यीय सहकारीको ब्याजदर निर्धारण समितिले यसै साता सहकारीको सन्दर्भ ब्याजदर निर्धारण गरेको छ। उक्त समितिमा नियामक निकायका तर्फबाट पाँचजना र सहकारी अभियन्ताबाट चारजनाको प्रतिनिधित्व थियो। नयाँ व्यवस्थाअनुसार साउन १९ गतेदेखि सहकारीको सन्दर्भ ब्याजदर कार्यान्वयन हुने भएको छ। अब सहकारीले कर्जामा १६ प्रतिशतभन्दा बढी ब्याज लिन पाउने छैनन्। नेपालका प्रायः सहकारीले २४२५ प्रतिशतसम्म ब्याज असुल्दै आएका छन्। सहकारीले गरिबी निवारणमा टेवा पुर्याउनुपर्ने र रोजगार सिर्जना गर्न भूमिका खेल्नुपर्ने भए पनि त्यसो नगरी चर्को ब्याजबाट सदस्यको शोषण गर्दै आएका छन्। सहकारीबाट ऋण लिएका कतिपय सहकारीको चर्को ब्याजका कारण ऋण तिर्न नसकी सदस्यको घरबारै डुब्ने गरेको छ। पछिल्लो समयमा सहकारीले सदस्यको धितो लिलामी गर्ने र जग्गा आफूखुसी बिक्री गर्ने गरी ऋणको भारभन्दा पनि बढी भएको सम्पत्तिसमेत हत्याउने प्रवृत्ति बढ्दै गएको छ। यसले कतिपय सदस्य सहकारीकै कारण समस्यामा परेको यथार्थ हाम्रोसामु छ। सहकारी आफ्ना सदस्यलाई उद्यमी बनाउनुको साटो नाफाखोरी हुन पुगेका छन्। आफ्नै सदस्यबाट अनावश्यक शुल्क लिएर सहकारीले नाफा कमाइरहेको वास्तविकता कतै छिपेको छैन। व्यावहारिक रूपमा सहकारीले ऋणीलाई नै मारेर नाफा कमाइरहेको यथार्थ कतै छिकेको छैन। सहकारीले सेवा शुल्क, विलम्ब शुल्क, हर्जनालगायत विविध शीर्षक राखेर सहकारीले सदस्यको शोषण गर्दै आएका छन्। नयाँ आर्थिक वर्ष सुरु भएसँगै कर्जामा अधिकतम १६ प्रतिशतको सीमाले धेरै सहकारीका सञ्चालकलाई टाउको दुखाइ भइरहेको छ। सहकारीका त्यस्ता सञ्चालक सरकारको यो कदमबाट खुसी छैनन्। मनपरी गर्दै आएका सहकारीलाई यसले लगाम लगाउने निश्चित झैं भएको छ। सञ्चालकले आफूलाई मालिक सम्झने गर्दा कतिपय सहकारी वैधानिक साहुकारी नै बनेका छन्। विभिन्न बहानामा सदस्यलाई टाट पल्टाउन सघाउ पुर्याएर उनीहरूको सम्पत्ति हत्याउन सहकारीका सञ्चालक लालायित देखिएको सहकारीका पछिल्ला व्यवहारले देखाउँछ। सहकारीले अब बचत र ऋणमा ६ प्रतिशतभन्दा बढी अन्तर राख्न पाउने छैनन्। सहकारीका सञ्चालकहरू निक्षेप हत्याउन बढी ब्याजको प्रलोभन देखाउने र आकर्षक प्याकेज देखाउने तर सदस्यलाई चाहेको बेला फिर्ता नगर्ने प्रवृत्तिका छन्। कतिपयलाई थोरै ब्याज दिने र कसैलाई धेरै ब्याज दिने आश्वासन दिए पनि निक्षेप फिर्ता नगर्ने परिपाटी पनि छ। उनीहरूले निक्षेपकर्तालाई बढी ब्याज दिएको देखाएर ऋणी सदस्यलाई बढी ब्याज तिराउन बाध्य गराउने परम्परा पनि छ। सहकारीको ब्याजदर निर्धारण गरेसँगै सहकारी क्षेत्रमा नयाँ तरंग सुरु भएको छ। नयाँ व्यवस्थाले बचतकर्ताले समेत राहत पाउने निश्चित देखिएको छ। १६ प्रतिशतमा ऋण लगानी गर्ने सहकारीका सदस्यले बचत गर्दा औसतमा १० प्रतिशतसम्म ब्याज पाउनेछन्। थोरै ब्याजदरमा कर्जा प्रवाह गर्ने सहकारीका सदस्यले बचतमा पनि कम ब्याज पाउनेछन्। तर बचत र ऋणको ब्याज अन्तर ६ प्रतिशतभन्दा बढी भए कारबाही हुने व्यवस्था छ। सहकारी ऐन २०७४ को दफा १३२ अनुसार नियम उल्लंघन गर्दै सहकारीले तोकिएको ब्याजभन्दा बढी असुलेमा या बचतमा कम ब्याज दिए पाँच लाखसम्म जरिबाना हुने व्यवस्था छ। नियमविपरीत सदस्यसँग ब्याज लिए, बचत र ऋणको ब्याजदरमा ६ प्रतिशतभन्दा बढी अन्तर कायम गरे, सदस्य भएको तीन महिना नबित्दै ऋण दिए, प्राथमिक पुँजी कोषको १५ गुणाभन्दा बढी बचत संकलन गरे, गैरसदस्य कारोबार गरे पाँच लाखसम्म जरिबाना हुने व्यवस्था छ। सहकारीले ऋण दिँदा अझ उत्पादनमुखी कर्जामा तोकिएभन्दा कम ब्याजदरमा पनि कर्जा प्रवाह गर्न सक्नुपर्छ। सहकारीको नियमन कमजोर भएका कारण सहकारीले त्यसको फाइदा उठाउने गर्छन्। सहकारीको नियमन गर्दै आएको सहकारी विभागमा दक्ष र पर्याप्त जनशक्ति छैनन्। विभागमा चार्टड एकाउन्टेन्टको एउटा पनि दरबन्दी छैन। खरिदार, नासु र अधिकृत तहका कर्मचारीबाटै सहकारीको अनुगमन हुँदै आएको छ। प्रभावकारी अनुगमन हुन नसक्दा सहकारी लगामविनाका घोडा भएका छन्। कमजोर नियमनका कारण कतिपय सहकारी असनका साँढेजस्ता भएका छन्। देश संघीयतामा गएसँगै सहकारी पनि स्थानीय तह र प्रदेशमा हस्तान्तरण भएका छन्। अहिले २९ हजार सहकारी स्थानीय तहसँग छन्। पाँच हजार सहकारी प्रदेशसँग छन्। एक सय १७ वटा सहकारी मात्रै सहकारी विभागसँग छ। यस्तो अवस्थामा सहकारीको सन्दर्भ ब्याजदर कार्यान्वयनमा ठूलो आशंका छ। कतिपय सहकारीकर्मीले ब्याजदर तोकिनुमा मात्रै सीमित हुने बताउन थालेका छन्। उनीहरू भरसक कार्यान्वयन नगर्ने मोडमा देखिन्छन्। यस्तो अवस्थामा सहकारीका सदस्य नै बढी जागरुक हुनुपर्ने देखिन्छ। सहकारीका सदस्य जागरुक भएर आफ्नो सहकारीले कर्जा कतिमा दिँदै छ। बचत कतिमा संकलन गर्छ भन्ने विषयमा हरपल सजग हुनुपर्छ। यसो भयो भने ब्याजदर कार्यान्वयन गर्न सहज हुने छ। सदस्यले आफूलाई चित्त नबुझेको अवस्थामा तुरुन्त नियमक निकायमा खबरउजुरी र गुनासो गर्न सक्नुपर्छ। यसो गरेमा नियामक निकायलाई दबाब बढ्छ र उसले प्रभावकारी अनुगमन गर्छ। जसले ब्याजदर कार्यान्वयन गर्न सघाउ पुग्ने छ। वास्तवमा सहकारीले बचतमा बैंकभन्दा बढी र कर्जामा बैंकभन्दा कममा ऋण प्रदान गर्नुपर्ने हो। तर त्यस्तो भएको पाइँदैन। केही सहकारीले अहिले निर्धारण भएभन्दा धेरै कममा कर्जा प्रवाह गर्ने गरेका छन्। उनीहरूलाई यस्तो व्यवस्थाले कुनै हलचल पैदा गरेको छैन। जो आफूलाई साहुकै रूपमा दाँज्दै आएका सञ्चालकलाई नयाँ व्यवस्थामा आउन आनीकानी गर्ने सम्भावना निश्चित छ। सहकारी विभागले परिपत्र जारी गर्दै आइतबारदेखि कर्जा र बचतको ब्याजदर कार्यान्वयन गर्न सहकारीलाई निर्देशन दिइसकेको छ। सहकारीले कर्जामा मनपरी ब्याज असुल्न थालेपछि सरकारले ऐनमै सहकारीको सन्दर्भ ब्याजदर तोक्ने व्यवस्था गरेको थियो। नयाँ प्रवाह हुने कर्जामा तुरुन्तै कार्यान्वयन हुने सहकारी विभागको विश्वास छ। पुराना कर्जा पनि नयाँ व्यवस्थामा ल्याउन विभागले थप भूमिका खेल्नुपर्ने छ। सहकारीले प्रदान गर्ने कर्जामा तीन प्रतिशतभन्दा बढी फरक गर्न पाउने छैनन्। जुनसुकै शीर्षकको कर्जामा अन्तर तीन प्रतिशतभित्रै कायम राख्नुपर्ने प्रावधान छ। त्यस्तै बचतमा पनि तीन प्रतिशतभित्रै रहेर कारोबार गर्नुपर्ने बाध्यकारी व्यवस्था छ। सहकारीले सेवाशुल्कलगायत विभिन्न शीर्षक राखेर सदस्यको शोषण गर्ने चलन अन्त्य हुनुपर्छ। सम्भव भएसम्म सेवा शुल्कको प्रावधान हटाइनुपर्छ। त्यो आवश्यक नै हो भने ०५ प्रतिशत कायम गरिनुपर्छ। सहकारी मापदण्ड २०६८ ले १ प्रतिशतभन्दा बढी सेवा शुल्क लिन नपाइने व्यवस्था गरे पनि सहकारीले मनपरी सेवा शुल्क लिँदै आएका छन्। पहिलो चरणमा सहकारी विभागले कर्जा र स्पे्रडदरको सीमा कडीकडाइका साथ कार्यान्वयन गर्नपर्छ। यसबाट पछि हट्न कसैलाई पनि छुट छैन। दोस्रो कुरो कर्जासँगै जोडिएको सेवाशुल्कलगायत विभिन्न शीर्षकका शुल्कहरू खारेज गर्नतर्फ केन्द्रित हुनुपर्छ। अर्थात् सदस्यमैत्री बनाउन सहकारी विभागले कन्जुस्याईं गर्नु हँुदैन। देशभर झन्डै ३५ हजार सहकारी छन्। ती सहकारीले हरेक भूभागमा हरेक महिनामा एकजना सफल उद्यमी जन्माउन सक्नुपर्छ। यसो हुन सक्यो भने पनि आर्थिक विकास द्रूतगतिमा बढ्ने निश्चित छ। यतिखेर त्यसो गरेको पाइँदैन। सहकारीले ऋण दिँदा अझ उत्पादनमुखी कर्जामा तोकिएभन्दा कम ब्याजदरमा पनि कर्जा प्रवाह गर्न सक्नुपर्छ। सबैको मनमनमा बसेको सहकारीले नै सदस्यको जीवनस्तर उकास्दै गरिबी हटाउन, रोजगार सिर्जना गर्न, दिगो विकास लक्ष्य प्राप्त गर्न र सुखी नेपाली समृद्व नेपाल निर्माण गर्न महत्त्वपूर्ण भूमिका खेल्न सक्छन्। यसका साथै सरकारले सहकारीलाई सहुलियत कर्जा प्रदान गर्न सके अझ सुनमा सुगन्ध हुनेमा दुईमत छैन। ब्याजदर घटाउन व्यवसायीको सुझाव : गभर्नर भन्छन्, हामीलाई सहयोग गर्नूस् सहकारीको ब्याजदर तोक्नै सकस वैदेशिक लगानी १० वर्षकै बढी सहकारीको ब्याज : कर्जामा १६, बचतमा १० प्रतिशत कायम"
महिलाका मात्रै घरधन्दा,"कार्यालयमा काम गर्दै गर्दा एकजना आफन्तको फोन बज्यो। आशय छोराका लागि बुहारी खोज्ने रहेछ। रूपवती, गुणवती, पढाइमा ट्यालेन्ट, जागिरे, घरव्यवहारका सबै काम जानेकी, स्लिम, हाइटवाली, मीठो पकाउन जान्ने आदिआदिले भरिपूर्ण कन्या चाहियो। उनले हँ र अँमा उत्तर फर्काए। सामान्यतया सबैले चाहने बुहारी या पत्नी यस्तैयस्तै कल्पनाका हुने गर्छन् होला। यिनको सोचाइ पनि खासै नौलो लागेन। एक्काईसौं शताब्दीको युग, प्रविधिको युग, समाज परिवर्तनको युग भन्ने गरिन्छ। समाज परिवर्तनसँगै परिवारको संरचना बदलिएको छ। रोजगारको प्रकृति बदलिएको छ। सामाजिक प्राणी भएको नाताले मानिसलाई आर्थिक पाटो व्यवस्थापनसँगसँगै अन्य सामाजिक, सांस्कृतिक, पारिवारिक व्यवस्थापनजस्ता उत्तरदायित्व पूरा गर्दै जानुपर्ने हुन्छ। साधारण परिवारलाई पनि आफ्नो मासिक खर्च धान्न पतिपत्नी दुवैले काम गर्नुपर्ने बाध्यता हिजोआज देखिएको छ। महिला र पुरुष एउटा रथका दुई पाङ्ग्रा हुन्। एकअर्काका परिपूरक हुन् भनिन्छ। घर संसार चलाउन दुवैको समान महŒव रहन्छ। तर, हाम्रो समाजमा लैंगिक समाजीकरण हँुदा नै यो काम पुरुषले गर्ने, यो काम महिलाले गर्ने भनेर एक प्रकारको सिमाना थोपरिएको छ। महिलासमेत आर्थिक उपार्जनको पाटो चाहे शैक्षिक, बैंकिङ क्षेत्र, औद्योगिक व्यावसायिक क्षेत्र सबैतिर आत्मनिर्भर हुने बाटोमा लागिरहेका छन्। आत्मनिर्भरताले आत्मसम्मानमा वृद्धि हुन्छ। पछिल्लो तथ्यांकअनुसार निजामती सेवामा मात्र महिलाको संख्या २३ प्रतिशतभन्दा माथि रहेको छ। अन्य पेसा व्यवसायमा मात्र होइन, वैदेशिक रोजगारमा समेत महिलाको संलग्नता दिनप्रतिदिन बढिरहेको छ। तनाव पछिल्लो समय महिलाको सामाजिक, आर्थिक, शैक्षिक हैसियत सुदृढ देखिएको छ। तर, गृहिणी आमा हुन् या अर्थोपार्जन या पेसाव्यवसायमा लागेकी महिलाको घरायसी काम, बालबच्चाको व्यवस्थापन उनकै मात्र जिम्मेवारीजस्तो देखिन्छ। आमाबुवा दुवै कामकाजी हुँदा पनि बाबुजति फुक्काफाल भएर हिँड्ने छुट महिलालाई छैन। एक अध्ययनअनुसार गृहिणी महिलालाई भन्दा कामकाजी महिलालाई घर र नोकरीबीचको तालमेल मिलाउनुपर्दा तनाव बढी हुन्छ। आर्थिक व्यवस्थापनलगायत घरको अन्य कामकाजमा पुरुषको सहयोग भए पनि बच्चा बिरामी हुँदा स्याहार्ने, बच्चाको सरसफाइ, खाना खुवाउन, चाडबाडका समयमा पुरुषले भन्दा पाँच गुना बढी महिला खट्निुपर्छ। घरपरिवारबाटै महिलालाई सहयोग गर्नुपर्छ। जुन घरमा महिला खुसी हुन्छन्, त्यो घरका प्रत्येक सदस्य सुखी रहन्छन्। सरकारी कार्यालयमा कार्यरत महिलाका आफ्नै व्यथा छन्। एकातर्फ प्रसूति बिदा पर्याप्त छैन भने अर्कोतर्फ विभिन्न घरायसी कामका कारण अन्य बिदा पनि पुरुषको तुलनामा वर्षको अन्त्यसम्ममा बाँकी रहँदैनन्। चाडपर्व, बिहे, व्रतबन्धलगायत अन्य सामाजिक संस्कारका कार्यक्रममा संलग्न हुनु पनि महिलाकै जिम्मामा पर्छन्। कतिपय निजी कार्यालयमा त बच्चा बिरामी हँुदा बिदा माग्नु भनेको अपराध गरेसरह ठहरिन्छ। यस्ता संस्थामा सकेसम्म अविवाहित र राख्नैपरे पनि बच्चा हुर्काइसकेका महिला रोजगारका लागि उपयुक्त ठहराइन्छन्। घरवार र रोजगार धान्दाधान्दै महिला स्वयं आफ्ना लागि भने समय नै दिन सक्दिनन्। हरेक व्यक्तिलाई जीवनमा व्यक्तित्व विकास होस्, व्यायाम होस् या रिफ्रेसमेन्टका लागि केही न केही समय चाहिन्छ। तर, पछिल्लो समय दोहोरो कामको भारले महिलामा विभिन्न किसिमका मानसिक, शारीरिक स्वास्थ्य समस्या देखा परेको चिकित्सकहरू बताउँछन्। घरको काममा बाँडफाँट अहिलेको पुस्ता पहिलेभन्दा निकै प्रगतिशील भएको मानिन्छ। पढेलेखेको सहरीया शिक्षित परिवारमा मात्र होइन, गाउँमा समेत मागीबिहे, भागीबिहे तथा आफैंले रोजेर बिहे गर्ने प्रचलन बढेको छ। पहिलेभन्दा घरका अन्य कामकाजमा पुरुषको सहयोग बढेको छ। तर, भान्छामा चुलो बाल्ने, बच्चा हुर्काउने काम महिलाकै हो भन्ने सोचाइ बदलिन सकेको छैन। नेपाली समाजमा छोरीलाई बिहेविना जीवन नै अपूरो हुन्छ भनेर स्कुलिङ गरिएको हुन्छ। तर, एउटी युवती बिहेपछि बालबच्चा र घरपरिवारको व्यवस्थापन अनि आफ्नो क्यारियरको चिन्ताले आमा बन्नुअगाडि पटकपटक सोच्न विवश हुन्छिन्। बिहेपश्चात् आफ्नो सहजताअनुरूप बच्चा जन्माउँदा एकातिर गर्भनिरोधका साधनको प्रयोगको कारण बाँझोपनको समस्या बढ्ने गरेको छ भने अर्कोतर्फ परिवारबाटै किन बच्चा ढिला भयो भन्ने प्रश्न नउठ्ला भन्न सकिँदैन। एक अध्ययनअनुसार अमेरिकामा ४० वर्षसम्मका करिब ४२ प्रतिशत महिला सन्तानविहीन छन् भने १४ प्रतिशत महिलाले सन्तान जन्माउने इच्छा नै गरेका छैनन्। एसियामा पनि बिेपछि सन्तान जन्माउन नचाहने महिलाको संख्या बढ्दै गइरहेकोे विज्ञहरू बताउँछन्। कामकाजी महिलालाई क्यारियर विकासका लागि थप अध्ययन अनुसन्धानका लागि हरेक क्षण चुनौती रहन्छन्। उनीहरूका लागि एक दिन बिहेभोज या फिल्म हेर्न जाने समय व्यवस्थापन गर्न कठिन छ। महिलाको भावनाको कदर गरेर सहजै आज तिमी जाऊ भन्ने वातावरण हामीकहाँ बनिसकेको छैन। सहकर्मी पुरुष साथीलाई घरमा म्याडमलाई कत्तिको सहयोग गर्दछौ भन्ने मेरो अनौपचारिक प्रश्नको जवाफमा बिहान उठेर जिम जान्छु, मर्निङ वाक जान्छु, कहिलेकाहीं बच्चा स्कुल पुर्याइदिने, ल्याइदिने गर्दछु भन्ने सहजै उत्तर दिन्छन्। जबकि दुई छोरीकी आमा उनकी पत्नीलाई कति हतार हुँदो हो, त्यो बिहान पाँच र एक कक्षामा पढ्ने दुई नानीलाई कपाल कोरिदिने, खाजा, खाना तयारी, घरको सरसफाइ, लुगामा स्त्री लगाइदिनेदेखि होमवर्कसमेत हेरिदिनुपर्ने हुन सक्छ। सम्बन्धमा दरार समाजशास्त्री मीना उप्रेती भन्छिन्, जब समाजको आर्थिक क्रियाकलापमा परिवर्तन हुन्छ तब समाजमा पारिवारिक सम्बन्धमा पनि परिवर्तन आउन सुरु हुन्छ। महिला आत्मनिर्भर बन्न खोज्दा त्यसअनुकूलको वातावरण मिलेन भने परिवारकै सदस्यहरूबीच पनि मनमुटाव, दरार पैदा हुन बेर लाग्दैन। परिवार बढेसँगै खर्चको दायरा बढ्छ। कार्यालयको काम सकेर घर पुगिसकेपछि अन्य घरायसी कामकाजको बोझले आमाले बच्चाका लागि पर्याप्त समय छुट्ट्याउन सक्दिनन्, जसको प्रभाव आमा र बच्चामा समेत पर्न सक्छ। दुवैजना कामबाट फर्केपछि एकजनालाई मात्र कामको भार पर्दा तनाव बढछ, जसले गर्दा पतिपत्नीका बीचमा हुने सम्बन्धमा हार्दिकता कम हुन सक्छ। कतिपय महिला घरबाहिरका काममा जानुअघि घरको सम्पूर्ण काम आफैं सकीनसकी सकेर निस्कन्छन्। मेरो चिनजानकी एक जनप्रतिनिधि महिला दिदी हुनुहुन्छ। उहाँ हरेक दिन बिहान ६ बज्नुअघि नै घरमा सरसफाइदेखि पकाइवरी समाज सेवा या राजनीतिक कार्यक्रममा निस्कने बताउनु हुन्छ। यसो गर्दा छोराछोरी, पति या घरका अन्य सदस्यले बोल्ने बाटो पाउँदैनन् भन्नुहुन्छ। महिलाहरू बरु सकेसम्म आफैं काममा जोतिने तर अरूको सहयोग नपाइने या नमाग्ने ठानेर घरको काम आफ्नै जिम्मा हो भन्ने स्वतस्फूर्त रूपमा स्विकारेर पनि संघर्षको मैदानमा उत्रेकै छन्। सबै काम सकेर बाहिर निस्कँदा पनि मानसिक रूपमा तनाव दिने कहाँ, के, कता ? जस्ता सयौं प्रश्नहरूको जवाफ दिनुपर्ने हुन्छ। कुनै दिन कामविशेषले फर्कन ढिलाइ भयो भने त्यो दिन केके न अपराध गरेजस्तो डराइडराई घर छिर्नुपर्ने स्थिति नआउला भन्न सकिन्न। अबको बाटो कतिपय पुरुषलाई घरायसी काम या बच्चाको रेखदेखमा सहयोग गर्दा उनीहरूका साथीभाइ अथवा घरका अन्य सदस्यले जोइटिंग्रे, घरकुखुरेको उपमा समेत दिन पछि पर्दैनन्। त्यस्तै घरको काम महिलाको मात्र हो भन्ने सोच पुरुषमा मात्र होइन, हामी महिलामा पनि व्याप्त छ। मुलुकमा राजनीतिक व्यवस्था र चेतनाको स्तर बदलिएको छ। शासन बदलिएको छ, थोरै भए पनि महिलाले शासन चलाउन थालेका छन्। सूचना प्रविधिले क्रान्ति ल्याइदिएको छ। तर समाजमा अझै पनि जतिसुकै पढेलेखेका महिला भए पनि जागिरसँगसँगै घर धान्ने जिम्मेवारी महिलाको मात्र हो भन्ने प्रवृत्तिमा कमी आउन सकेको छैन। आगामी दिनमा राज्यले कामकाजी महिलाका समस्या सम्बोधन गरी महिलाले पाउने सेवासुविधामा वृद्धि, कार्यालयमा नै सुविधासम्पन्न चाइल्ड केयर सेन्टर, प्यारेन्टिङको बेला दिइने सहुलियत बिदाको व्यवस्था, कार्यालय समयमा लचकता आदि विषयमा लगानी गर्न जरुरी देखिन्छ। महिला आफैंले पनि घरमा काम गर्न सक्ने सदस्यहरूबीच कामको बाँडफाँड गरिदिने, समाजमा आफ्ना आवाज बुलन्द पार्दै सचेतना फैलाउने गर्नुपर्छ। सबैभन्दा महत्त्वपूर्ण पक्ष परिवार हो। घरपरिवारबाटै महिलालाई सहयोग गर्नुपर्छ। जुन घरमा महिला खुसी हुन्छन्, त्यो घरका प्रत्येक सदस्य सुखी रहन्छन्। जब परिवारमा सुखशान्ति छाउँछ, समाज अनि देश नै समृद्ध बन्छ। महिलामैत्री मुलुक र सुरक्षा हिंसा भोग्न विवश महिला पात्र व्यापार र उद्योगमा महिला आत्मनिर्भरताले घट्छ महिला हिंसा साउन, महिला र प्रेम बलात्कृत महिला र अवैध सन्तान महिलाका निम्ति असुरक्षित सामाजिक सञ्जाल महिलाका मुद्दा सधैं सामसुम"
अमेरिकाले दिएन सन्दीपलाई भिसा,"काठमाडौं : अमेरिकी दुतावासले चर्चित क्रिकेटर सन्दीप लामिछानेलाई भिसा दिन इन्कार गरेको छ।२१ अगस्टबाट सुरु हुन लागेको क्यारेबियन प्रिमियर लिग २०१९ मा सहभागी हुन अमेरिकाका लागि तयारीमा रहेका लामिछाने भिसाका लागि मंगलबार बिहान महाराजगञ्जस्थित अमेरिकी दुतावास गएका थिए। 'राष्ट्रिय क्रिकेटरको रुपमा सन् २०१६ देखि राष्ट्रिय तथा अन्तराष्ट्रिय लिगमा भाग लिइसकेको क्रिकेटरको भिसा अस्विकार गरिनुले मलाई आश्चर्य लागेको छ,' सन्दीपले ट्वीट गर्दै भनेका छन्। 'मैले आवश्यक सम्पूर्ण कागजात बुझाएको थिएँ, तर पनि भिसा अस्विकार गरिँदा म निःशब्द भएको छु' उनले भने, 'एउटा खेलाडीका लागि यो कठिन अवस्था हो।' उनले आफ्नो ट्वीटमा अमेरिकी दूतावास, प्रधानमन्त्री केपी शर्मा ओली, परराष्ट्र मन्त्री प्रदीप ज्ञवाली र हेलो सरकारलाई मेन्सन गर्दै भिसा नपाएको बारेमा जानकारी दिएका छन्।                                 ,           _    ()  ,             ,            ,                 _     ()  ,"
स्पोर्टस् साइन्सका विद्यार्थीलाई २ हजार डलरको उपकरण हस्तान्तरण,काठमाडौं : त्रिभुवन विश्वविद्यालयको मास्टर अफ स्पोर्ट्स साइन्सका विद्यार्थीहरूको अनुसन्धानका लागि आवश्यक खेलकुद किनएन्थ्रोपोमेट्रिक उपकरण स्पोर्ट्स साइन्स मास्टर डिग्रीका संयोजक गंगाबहादुर थापालाई हस्तान्तरण गरिएको छ । क्यानडाको रोसक्राफ्ट कम्पनीमा बनेको उक्त उपकरणको मुल्य करिब दुई हजार अमेरिकी डलर छ । सोही अवसरमा अमेरिकी खेलकुद विज्ञानको विश्वविख्यात पब्लिकेसन ह्युमेन काइनेटिका विभिन्न खेलकुद विज्ञानसम्बन्धी एक हजार पाँच सय अमेरिकी डलर मुल्य बराबरका पुस्तक पनि उपहारस्वरूप हस्तान्तरण गरिएको थियो ।
सन्दीपले ट्वीट गरेपछि अमेरिकी दूतावासले 'भिसा रिभ्यू' गर्न भन्दै बोलायो फेरि,"काठमाडौं : क्यारेबियन प्रिमियर लिग (सिपिएल)का लागि अमेरिकी प्रवेशाज्ञा लिन खोजेका क्रिकेटर सन्दीप लामिछानेलाई फेरि दूतावासले बोलाएको छ । क्रिकेट टीमका व्यवस्थापक रमन शिवाकोटीले आफूहरु फेरि अमेरिकी दूतावास जान लागेको बताएका छन् । अमेरिकी दूतावासले लामिछानेलाई भिसा अस्वीकार गरेपछि उनले आफूलाई अचम्म लागेको भन्दै ट्वीट गरेका थिए । क्यानडा टीट्वीन्टी लिगमा सन्दीपको ठीकै, सोमपालको खराब प्रदर्शन क्यानडा लिगमा सन्दीपको प्रदर्शन सुधार क्यानडा लिग : सन्दीपको उत्कृष्ट बलिङ, सोमपालको टोलीलाई सफलता अमेरिकाले दिएन सन्दीपलाई भिसा प्रधानमन्त्री, दूतावास लगायतलाई मेन्सन गरेका उनलाई दूतावासले रिभ्यूका लागि बोलाएको बताइएको छ । शिवाकोटीका अनुसार उनीहरु महाराजगञ्जस्थित अमेरिकी दूतावास फेरि गएका छन् । सन्दीपले पनि ट्वीट गर्दै 'समस्या समाधान' भएकाे बताए । यसकाे मतलब दूतावास उनीप्रति सकारात्मक भएकाे बुझिन्छ । पछिल्लाे जानकारी अनुसार अमेरिकी दूतावासले सन्दीपका कागजात फेरि संकलन गरेर राखेकाे छ । क्रिकेटर लामिछाने लिगमा जानुअघि अमेरिका पुग्न चाहेका थिए । तर भिसा अस्वीकार गरेपछि उनले ट्वीटरमार्फत सार्वजनिक गरेका हुन् ।"
अमेरिकी दूतावासले तीन घण्टामै बाेलाएर सन्दीपलाई दियो भिसा,"काठमाडौं : क्रिकेटर सन्दीप लामिछानेलाई अमेरिकी राजदूतावासले भिसा अस्वीकार गरेको तीन घण्टामै भिसा प्रदान गरेको छ । मंगलबार बिहान सन्दीपलाई अमेरिकी दूतावासले भिसा दिन अस्वीकार गरेपछि उनले लगत्तै ट्वीट गर्दै यसमा अचम्म लागेको बताएका थिए । सन्दीपले प्रधानमन्त्री, परराष्ट्रमन्त्री र दूतावासलाई मेन्सन गर्दै ट्वीट गरेपछि लगत्तै 'रिभ्यू' गर्न भन्दै दूतावासले बोलाएर भिसा दिएको हो । क्यारेबियन लिगमा खेल्नका लागि जान लागेका सन्दीप खेलअघि अमेरिका जान खोजेका थिए । क्यानडा लिगमा सन्दीपको प्रदर्शन सुधार अमेरिकाले दिएन सन्दीपलाई भिसा"
फुटबलर स्नाइडरले खेल जीवनबाट लिए सन्न्यास,"आम्सटर्डम : नेदरल्यान्डका चर्चित फुटबलर वेस्ली स्नाइडरले सक्रिय खेल जीवनबाट सन्न्यास लिएका छन् । आफ्नो समयका चर्चित खेलाडी स्नाइडर पछिल्लो समय कतारको क्लब अल घाराफाबाट व्यावसायिक फुटबल खेल्थे । ३५ वर्षीय स्नाइडरले १७ वर्ष लामो खेलजीवनका क्रममा राष्ट्रिय टोलीसँगै थुप्रै चर्चित क्लबबाट व्यावसायिक फुटबल खेलेका थिए । आक्रामक मिडफिल्डर स्नाइडरले डच क्लब आयाक्सबाट व्यावसायिक खेलजीवन सुरु गरेका थिए । सन् २००२ देखि सन् २००७ सम्म आयाक्समा बिताएपछि उनी स्पेनिस क्लब रियल म्याड्रिडमा आबद्ध भएका थिए । त्यति बेला रियल म्याड्रिडले उनका लागि दुई करोड ३० लाख पाउन्ड खर्चिएको थियो । दुई वर्ष रियल म्याड्रिडमा रहँदा उनले क्लबका लागि ५२ खेल खेल्दै ११ गोल गरेका थिए । त्यसपछि सन् २००९ मा उनी इटालियन सिरिए क्लब इन्टर मिलानमा आबद्ध भएका थिए । उमेर समूहको प्रतियोगिता हुँदै सन् २००३ मा डच राष्ट्रिय टोलीमा डेब्यु गरेका स्नाइडरले देशका लागि कीर्तिमानी रूपमा एक सय ३४ खेल खेलेका थिए । उनले नेदरल्यान्ड्सका लागि सन् २०१० को विश्वकप पनि खेलेका थिए । उक्त विश्वकपको फाइनलमा नेदरल्यान्ड्सलाई स्पेनले हराएको थियो । खेलाडीका रूपमा सन्न्यास लिएपछि उनी अब प्रशिक्षकको भूमिकामा देखिने तयारीमा छन् । अन्ततः मैले खेलाडीको भूमिकाबाट सन्न्यास लिने निर्णय गरेको छु । फुटबल मैदानमा बिताएका तीतामीठा क्षणहरू सधैं मेरो स्मरणमा जीवित रहनेछ, सन्न्यास घोषणा गर्दै स्नाइडरले भनेका छन्, आगामी दिनमा पनि म फुटबलबाट भने टाढा रहने छैन । स्नाइडरले टर्कीको गालातसारे र फ्रान्सको नाइसबाट पनि व्यवसायिक फुटबल खेलेका थिए ।"
कोहली र ऐयरले जिताए भारतलाई,"पोर्ट अफ स्पेन : भारतले दोस्रो एकदिवसीय अन्तर्राष्ट्रिय क्रिकेटमा घरेलु टोली वेस्ट इन्डिजलाई डकवर्थ एन्ड लेविस नियमका आधारमा ५९ रनले पराजित गरेको छ। जितसँगै भारतले तीन खेलको शृंखलामा १० को अग्रता लिएको छ। शृंखलाको पहिलो खेल भने वर्षाका कारण अनिर्णित रूपमा सकिएको थियो। तेस्रो एकदिवसीय आगामी बुधबार खेलिनेछ। टस जिती पहिले ब्याटिङ रोजेको भारतले निर्धारित ओभरमा सात विकेट गुमाएर दुई सय ७९ रन बनाएको थियो। भारतको जितमा कप्तान विराट कोहली र श्रीयस ऐयर नायक बने। टोलीका लागि कोहलीले शतक र ऐयरले अर्धशतक बनाए। कोहलीले एक सय २० रन बनाए। आक्रामक रूपमा प्रस्तुत भएका ३० वर्षीय कोहलीले एक सय २५ बलको सामना गरी एक छक्का र १४ चौका प्रहार गरे। कोहलीले एकदिवसीय क्रिकेटमा बनाएको यो ४२औं शतक हो। कोहली भारतका लागि एकदिवसीय क्रिकेटमा सर्वाधिक रन जोडने दोस्रो खेलाडी पनि बनेका छन्। उनले दुई सय ३८ एकदिवसीयको दुई सय २९ पालीमा कुल ११ हजार चार सय ६ रन बनाएका छन्। भारतका लागि एकदिवसीय क्रिकेटमा सर्वाधिक रन बनाउने खेलाडी सचिन तेन्दुल्कर हुन्। दोस्रो एकदिवसीयमा भारतका ओपनर ब्याट्सम्यान भने जम्न सकेनन्। ओपनर ब्याट्सम्यान शिखर धवन दुई र अर्का ओपनर रोहित शर्मा १८ रनमा पेभेलियन फर्किएका थिए। ऐयरले भने टोलीको खातामा ७१ रन थपे। २४ वर्षीय ऐयरले केवल ६८ बलको सामना गरी एक छक्का र पाँच चौका प्रहार गरे। उनले एकदिवसीय क्रिकेटमा बनाएको यो तेस्रो अर्धशतक हो। विकेटकिपर ब्याट्सम्यान ऋषभ पन्तले २० रन बनाए भने केदार जादभ १६ रनमा रनआउट भए। रवीन्द्र जडेजा १६ रनमा अविजित रहे। क्यारेबियन टोलीका बलर कार्लोस ब्राथवेटले तीन विकेट लिए। वर्षाका कारण केही समय खेल अवरुद्घ भएपछि वेस्ट इन्डिजले ४६ ओभरमा दुई सय ७० रन बनाउनुपर्ने गरी लक्ष्य निर्धारण गरिएको थियो। तर, वेस्ट इन्डिजले ४२ ओभरमै अलआउट हुनुअघि दुई सय १० रनमात्र बनाउन सक्यो। वेस्ट इन्डिजका लागि ओपनर ब्याट्सम्यान एभिन लेविसले सर्वाधिक ६५ रन बनाए। अर्का ओपनर क्रिस गेल भने ११ रनमै पेभेलियन फर्किए। आफ्नो टोली पराजित भए पनि गेल एकदिवसीय क्रिकेटमा वेस्ट इन्डिजका लागि सर्वाधिक रन बनाउने खेलाडी बने। ३९ वर्षीय गेलले वेस्ट इन्डिजका लागि तीन सय एकदिवसीयको दुई सय ९३ पालीमा कुल १० हजार चार सय आठ रन बनाएका छन्। यसैगरी उनी वेस्ट इन्डिजका लागि तीन सयवटा एकदिवसीय खेल्ने पहिलो खेलाडी पनि बनेका छन्। वेस्ट इन्डिजका लागि निकोलस पुरनले पनि टोलीको खातामा ४२ रन थपे। अन्य ब्याट्सम्यान क्रिजमा टिक्न नसक्दा वेस्ट इन्डिज लक्ष्यसम्म पुग्न सकेन। भारतीय टोलीका बलर भुवनेश्वर कुमारले चार विकेट लिए। मोहम्मद सामी र कुलदीप यादवले पनि दुईदुई विकेट हात पारे। उक्त खेलमा कोहली म्यान अफ दी म्याच घोषित भए। यसअघि भारतले वेस्ट इन्डिजविरुद्घको तीन खेलको टीट्वेन्टी शृंखला पनि क्लिन स्विप गरेको थियो।"

शीर्षक,विवरण
राष्ट्रिय सद्भावको पर्व छठ,"लहरै एकसाथ उठेका हातहरू, झलमल्ल बलेका पालासहित फिँजाइएका पूजा सामग्री। मन छुने लोकगीतको धूून, परालको बुझोबीच पानीमा पौडिरहेको दियो। यो दृश्य हो छठ पूजाको, सूर्य उपासनाको। कात्तिक महिनामा मन्द जाडोसँगै नेपाली जनमानसमा छुट्टै उत्साह, आनन्द र धार्मिक निष्ठाको वातावरण सिर्जना हुन्छ। यो तिहारका साथै महान् पर्व छठ व्रतको महिना हो। पवित्रता, निष्ठा र आस्थाको पर्व छठ तराईको ठूलो पर्व हो। अहिले यसले राष्ट्रिय स्वरूप ग्रहण गर्दै आएको छ। राजधानीसहित देशका अधिकांश भागमा चार दिनसम्म छठ पर्वको रंगमा रमेको हुन्छ। घरबाहिरको सरसफाइदेखि सात्विक भोजनसम्म यो पर्वको विशेषता हो। उँचनीच, धनीगरिब, जातपात, छूवाछूतको केही स्थान रहँदैन यस पर्वमा। केही वर्षदेखि मारवाडी, बंगाली र पहाडी समुदायले समेत बडो श्रद्धापूर्वक यो पर्व मनाउन थालेका छन्। भाकल पूरा भएका मुस्लिम धर्मावलम्बीहरूले पनि छठ मनाउने गरेको पाइन्छ। छठको पूजाका लागि पोखरी, तलाउ, नदी किनारमा सरसफाइ गरी घाट बनाएर सिँगारिन्छ। छठ मूल रूपमा कार्तिक शुक्ल षष्ठीको दिन मनाइने पर्व हो। षष्ठीको साँझ र सप्तमीको बिहान अघ्र्य दिने बेलामा घाटको दृश्य अति मनमोहक हुन्छ। रंगीन झिलिमिली बत्ती र छठको सुरिलो गीतको बीच भारी जनसमुदायको भीड छठ व्रतको महिमा र गरिमाको प्रभाव कस्तो छ आफैंले बखान गरिरहेको छ। यो सूर्य उपासनको महान् पर्व हो। सूर्य पूजाको परम्परा प्राचीन र विश्वव्यापी छ। नेपाल, भारतका साथै बेबिलोन, युनान, मि श्र, जापानलगायत थुपै्र देशमा सूर्य उपासनाको परम्परा पाइन्छ। सूर्यको उपासना आरोग्य, आयुष्यका लागि पनि गरिन्छ। साथै, यस पर्वमा व्रत बसेमा चर्मरोग निदान हुन्छ भन्ने मान्यतासमेत पाइन्छ। धार्मिक, पौराणिक आख्यानहरूमा सूर्य उपासनाको उल्लेख छ। छठ मनाउने परम्पराको इतिहास लामो छ। भविष्य पुराण र पद्म पुराणका साथै सूर्य पुराणमा समेत यसको वर्णन पाइन्छ। भनिन्छ, अत्रिमुनिकी पत्नी अनुसुयाले सर्वप्रथम यो षष्ठीव्रत गरेकी थिइन्। महर्षि अत्रिकी पत्नी अनसुयाले आफ्ना पतिको दीर्घायु, गहिरो दाम्पत्य पे्रम र अटल शौभाग्यका लागि षष्ठीव्रत गरेकी थिइन्। यसका साथै मिथिलामा वैदिककालदेखि नै सूर्यको उपासना भएको मानिन्छ। मिथिलाञ्चलको महान् पर्व छठ आर्यहरूको सूर्योपासना परम्पराको एक अंग हो। छठ मूलतः सूर्यको पूजा भएकाले प्रत्यक्ष देवताका रूपमा रहेको आदिशक्ति सूर्यलाई वर्षमा एकपटक कृतज्ञता प्रकट गर्ने गरिन्छ। महाभारतका उल्लिखित ऐतिहासिक वृत्तान्तअनुसार पाण्डवहरूको अज्ञातवास सफल होस् भन्ने कामनाका साथ दौपद्रीले सूर्यदेवको अराधना गर्दै षष्ठीव्रत गरेकी थिइन्। महाभारतकौ अर्को प्रसंगअनुसार एकपटक साम्बलाई असाध्य कुष्ठरोग लाग्यो। उनी यो रोगले गर्दा निकै पीडित भए। यस रोगबाट राहत पाउन उनले विभिन्न उपाय गरे, तर केही सीप लागेन। अन्ततः भगवान् सूर्यको आराधना गरेपछि उनी यस असाध्य रोगबाट मुक्त भएका थिए। यसरी पुत्र प्राप्ति, दाम्पत्य पे्रम, सन्ततिको दीर्घायु र आफ्नो अटल सौभाग्यका लागि प्राचीन समयदेखि अहिलेसम्म पनि छठ पर्वमा सूर्यको आराधनाउपासना गरिँदै आएको पाइन्छ। अहिले यो पर्वले आफ्नो महिमा र गरिमाका कारण निकै विस्तार पाएको छ। पहिले तराईको भोजपुरी र मिथिला क्षेत्रको मात्र यो ठूलो चाड थियो। अहिले राजधानी काठमाडौंलगायत विराटनगर, धरान, बुटवल, पोखरा, नेपालगञ्जजस्ता ठूला सहरमा पनि यो पर्व धुमधाम र निष्ठापूर्वक मनाइन्छ। काठमाडौंमा छठ पर्व मनाउने परम्परा २०५० सालदेखि आरम्भ भयो। अधिवक्ता राजीव सिन्हा भन्छन् अहिलेजस्तो सामूहिक छठ मनाउने चलन काठमाडौंमा थिएन। दुईचारजना घाटमा देखिन्थे। गुह्येश्वरी घाटमा आठदशजना परिवार छठ पूजाका लागि उपस्थित हुन्थे तर बाँदरहरूको उपद्रवले छठ व्रतीहरूको धेरै दिक्क हुनुपथ्र्यो किनकि बाँदरहरू प्रसादहरू उठाएर भाग्दथे। अधिवक्ता सिन्हा भन्छन् हामीले संगठितरूपले छठ मनाउनका लागि युवा संघ गठन गरेका थियौं। छठ पर्व पहिले तराईका भोजपुरी र मिथिला क्षेत्रको मात्र ठूलो चाड थियो। अहिले राजधानी काठमाडौंलगायत विराटनगर, धरान, बुटवल, पोखरा, नेपालगञ्जजस्ता ठूला सहरमा पनि यो पर्व धुमधाम र निष्ठापूर्वक मनाउने गरिन्छ। छठ घाटमा ठूला राजनेताहरूलाई आमन्त्रित गर्दथ्यौं। मिडियाहरूलाई पनि आमन्त्रित गर्दथ्यौं। ठूला नेताको आगमन हुन्छ भन्ने थाहा पाएपछि मिडिया विशेषगरी टेलिभिजनले छठका दृश्यहरू समाचारमा देखाउन थाले। तत्पश्चात् काडमाडौंवासी विशेषगरी पहाडी समुदायमा छठ पूजाको महिमा र गरिमा थाहा हुँदै गयो। त्यतिबेला छठ मनाउने ठाउँहरूमा थापाथली, टंकेश्वेरी, गुह्येश्वरी र बागमती थिए। रानीपोखरीको छठ व्रतालुहरूका लागि खोल्नका लागि नगरपालिका तयार भएको थिएन। पोखरी खोल्नका लागि एउटा समिति बन्यो। पंक्तिकारसहित तराई सांस्कृतिक संस्थाका युवाहरूले धेरै प्रयास गर्यौं। राजनीतिक सिफारिसपछि अनुमति पायो। पछि रानीपोखरी छठ व्रतालुहरूको प्रमुख केन्द्र बन्दै गयो। अहिले २०७२ वैशाख १२ गतेको भूकम्पमा भत्केको रानीपोखरी निर्माणाधीन छ। यस्तै काठमाडौं उपत्यकाका नदी किनारामा २०३० घाटहरू पूजाका लागि सजिएका छन्। यसका लागि तराई समुदाय मात्र नभएर पहाडी समुदायले पनि आस्थाअनुसार आर्थिक सहयोग प्रदान गर्छन्। देशका राष्ट्रपति र प्रधानमन्त्रीसहित ठूलाठूला नेता छठ घाट पुग्छन् र पूजाअर्चनामा सहभागी हुन्छन्। छठमा व्रत बस्ने आफ्नै विधिविधान छ। यो व्रतको विधान पवित्र र कठोर छ, जसको श्रद्धा, निष्ठा, विश्वास र आस्थापूर्वक पालना गरिनुपर्छ। छठको व्रत बस्ने (व्रती) ले कार्तिक महिनाको सुरुदेखि नै माछा, मासु, लसुन, प्याज, मदिरा, आदि तामसी भोजन त्याग्नुपर्छ। तिहारको चौथो (चौथी) को दिन अरवा अरबाइन वा नुहायखाय भनिन्छ। यही दिन नुहाइधोइ गरेर व्रतीले शुद्ध भाँडामा सफा र भान्साघरमा भोजन पकाएर खान्छन्। पञ्चमी तिथि अर्थात् खरनाको दिन व्रतीले दिनभरि उपवास बसी साँझपख माटोको नयाँ चुलो र चोखो भाँडोमा सक्खर हालेर खीर, रोटी पकाइन्छ, जसले चन्द्रोदय भएपछि छठी माताको पूजाअर्चना गरेर नैवेद्य तथा प्रसाद चढाउँछन्। त्यही खीर प्रसादका रूपमा आपूले लिने, आफन्त र अन्यलाई दिने गरिन्छ। खरनाको भोलिपल्ट अर्थात् षष्ठीको दिनलाई यस व्रतको सबैभन्दा महŒवपूर्ण दिन मानिन्छ। यस दिन व्रतालु दिनरात निर्जला उपवास बस्छन्। षष्ठीको दिनलाई सझियाघाट भनिन्छ, व्रतालु र श्रद्धालु भक्तजन पूजा सामग्री लिएर नजिकको नदी, पोखरीका किनार पुगेर सूर्यलाई अर्घ प्रदान गर्छन्। अर्घमा भाकलअनुसार माटाको ढकनी, नाङ्लो, सूर्य बाँसको छैयटी आदिमा ठकुवा, खजुरी, पेरुकिया आदि छठका प्रमुख पकवान र केरा, नरिवल, उखु, अदुवा, पान, कागती, सुन्तला, बेसारको गाँठी, सुठुनी आदि मौसमी फलपूल चढाएर धूपदीप गरी भगवान् सूर्य देवतालाई चढाउने परम्परा छ। व्रत बस्नेहरू नयाँ रातो वस्त्रधारण गरी कम्मरसम्मको पानीमा बसेर अस्ताउन लागेका सूर्यलाई हात जोडेर भक्ति र निष्ठाले पूजाअर्चना गर्ने गर्छन्। सूर्य अस्ताउन थालेपछि कतिपय व्रतालु र श्रद्धालु रातभरि घाटमा बसेर छठी मातालाई सम्बोधन गरी गीत गाउँछन। जस्तै रात छठी देवी गवने अइलीन भोर मइया बितइलिन कहँवा भोर बितइलिन भइयाजी के अङना दोहरी कोसिया भरन भइले तहँवा भोर बितइलिन मइया मोरे अंगना, गइया के घिउए हवन भइले तहँवा। छठको महँगो पूजा लिएर भाइ र बहिनीबीचको संवादरूपी छठी गीत गाउने प्रचलन छ। बहिनी भन्छिन् अपने त जाई छ भइया, अयोध्या नगरिया, हमरा लागी लइह हे भइया गेहुवा सनेसवा। भाइ महँगीले आफ्नो बाध्यता सुनाउँदै बहिनीसँग यसरी अनुरोध गर्छन् अयोध्या नगरिया गे बहिनी बडा हइ महँगी छोडी देहु गे बहिनी छठ के वरतीया। बहिनी भन्छिन् अइसन न बोलिह हे भइया, कहियो न बोलिह भिखी दुःखी मागी हो भइया, करबई छठी के वरतीया। यो कथन सत्य छ। छठ व्रत गर्ने इच्छा भएपछि आर्थिक अभाव व्रतालुहरूको हुँदैन। किनकि समाज र परिवारले आफ्नो इच्छाले सहयोग गर्छन्। सप्तमी तिथिका दिन पुनः अघिल्लो दिनको जस्तै स्नानादि गरी नयाँ वस्त्र धारण गरेर पुनः घाटमा पुगी उदीयमान सूर्यलाई अर्घ दिएर पूजाअर्चना गरी व्रत समाप्त गरिन्छ। छठको प्रसाद भक्तालु र श्रद्धालुले निकै श्रद्धाभावले ग्रहण गर्छन्। षष्ठीको साँझ र सप्तमीको बिहान अर्घ दिने बेलामा घाटको दृश्य अति रमणीय र मनमोहक हुन्छ। यस व्रतमा आर्थिक, सामाजिक, धार्मिक दृष्टिले भेदभावको कुनै स्थान रहँदैन। आर्थिक दृष्टिले कमजोर भएकाहरूलाई स्वतस्पूर्त रूपमा व्रतका आवश्यक सामग्री उपलब्ध हुँदै जान्छन् भन्ने जनविश्वास छ तर त्यसका लागि पूर्ण विश्वास र श्रद्धाभाव आवश्यक पर्छ।यो समस्त जातजातिले मनाउने पर्व पनि हो। समानरूपमा एउटै पोखरी या जलाशयको किनारमा सूर्यको पूजा गर्ने चलन जातीय समन्वय र सद्भावको जलन्त उदाहरण हो। हिन्दु वर्ण व्यवस्थाअन्तर्गत जातीय छुवाछूत र भेदभाव आज पनि हाम्रो समाजमा एउटा कलंकका रूपमा यथावत् छ तर यस पर्वमा डोमबाट बनाएको डलिया, कुम्हारबाट बनाएको माटोका भाँडादियाको पनि पूजामा श्रद्धापूर्वक उपयोग हुन्छन्। जसले यस पर्वमा सबै समुदायको समान सहभागिताले सामाजिक सद्भाव र सामञ्जस्यको सन्देश दिन्छ। यस पर्वमा पुरोहित, पण्डित र पुजारीहरूको केही स्थान हँुदैन। यो पर्व महिमाले यस पर्वको राष्ट्रिय पर्वको स्वरूप दिएको छ। दसैं पर्वजस्तो छठ पर्व पनि विशेष धुमधामका साथ मनाइन्छ। पहाड, तराई र राजधानीमा समान रूपमा मनाइने छठ पर्वले सबैको जीवनमा समानता, एकता, सहआस्था र बन्धुत्वभावको विकास गरेको पाइन्छ।"
"प्रकृतिको देन, संस्कृतिको आधार","अस्ट्रेलियाको उलुरू शिला देशदेशावरमा जनरुचिको समाचार बनेको एक हप्ता मात्र हुँदै छ। शुक्रबार त्यस भेगमा देशीविदेशी पर्यटकको ठूलै भीड थियो। त्यस भीडभाडका सचित्र समाचार विश्वभरका जिज्ञासु नरनारीले यथासमय देख्न बुझ्न पाए। अलिक परबाट हेर्दा माटोको ढिस्कोजस्तो देखिने उलुरू खासमा ठूलो आकारको चट्टान (ढुंगो) हो जुन ३४८ मिटर अग्लो छ। अनि ओल्लो छेउदेखि पल्लो छेउसम्मको दूरी ३६ किलोमिटर छ। कात्तिक ८ गते (२५ अक्टोबर) उक्लेरै उलुरू हेर्न पाइने अन्तिम दिन थियो। ३४ वर्ष खुला रहेपछि अब उलुरू बन्द हुँदैछ भन्ने जानकारी केही महिना पहिल्यै सार्वजनिक भएको थियो। त्यसो हुनाले एकथरी मानिस अन्तिम दिनको ऐतिहासिक अवसर उपयोग गर्ने रहर बोकेर त्यता दौडिएका हुन्। भनिन्छ भोलिपल्ट अर्थात् शनिबार उलुरू प्रवेशनिषेधित क्षेत्र हुनुअघिका थोरै दिनमा करिब १० हजार अतिरिक्त पर्यटक त्यस भेगमा पुगेका थिए। हुरीबतासले असुरक्षा नथपिएको भए आखिरी दिनको आगमनले आगन्तुक संख्या अझ बढ्ने थियो। उद्यान, आरक्षहरूको रेखदेख गर्ने सरकारी निकाय पार्कस् अस्ट्रेलिया ले स्थानीय समुदायको सांस्कृतिक र आध्यात्मिक भावनाको कदर गर्दै उलुरू उक्लिने र त्यसमाथि हिँड्ने प्रचलन बन्द गराएको हो। भनौं, त्यस भेगका रैथाने वासिन्दाको पवित्रस्थलमा अपवित्र हुन सक्ने पर्यटकका गोडा पर्ने सम्भावनाको अन्त्य गरिएको हो। आएर्स रक को नामले पनि चिनिने उलुरू अस्ट्रेलियाको भित्री भागमा पर्छ। उत्तरी भेगको ठूलो बस्ती मानिने एलिस स्प्रिङ उलुरूको सबैभन्दा नजिकको नगर इलाका हो। उलुरू आसपासका वासिन्दा त्यस पवित्र शिलालाई बिग्रन, बिटुलिन नदिने गरी गरिएको निर्णयप्रति प्रसन्न छन्। कतिपय रैथानेहरूको मान्यता छ, अचेल उलुरू भनिने त्यस बलौटे ढुंगा (स्यान्ड स्टोन) ले अहिलेको आकार लिन लागेको करोडौं वर्षअघि हो। सिंगो महादेश ओगटेको देश हुनाले अस्ट्रेलियाका सुदूर इलाकाहरूमा यस्ता स्थान र प्रचलन प्रशस्त पाइन्छन्। यत यी प्रचलित मान्यता कति समयसापेक्ष छन्, कति छैनन् त्यो अस्ट्रेलियामै पनि बहसको विषय रहिआएको छ। सगरमाथाको आकर्षण जे होस्, गए साता उलुरू शिलामा हिँड्नेहरूको लस्कर देख्दा मलाई यसै वर्षको सुरुमा नेपालको हिमाली भेगमा देखिएका पर्वतारोहीको घुइँचोका दृश्यहरूको सम्झना भयो। भर्खरै विशेष चर्चामा आएका नेपाली पर्वतारोही निर्मल पुर्जाले गएको जेठमा खिचेको र सम्प्रेषण गरेको फोटोमा सगरमाथा उक्लिने प्रयासमा रहेका मानिसको लर्कन देखिन्थ्यो। फोटो भाइरल भएको थियो। विशेषगरी सगरमाथा अन्तर्राष्ट्रिय समाचारको केन्द्रमा थियो। एकैचोटिमा दुई सय मानिसको लर्को सगरमाथा शिखरमा पुग्ने र त्यहाँबाट ओर्लिने डोरी समातेर पालो पर्खिन लागेका दृश्य सामान्य दैनिकीजस्तो हुन गएको थियो। त्यसताका म अस्ट्रेलियामा थिएँ जहाँका छापा र टेलिभिजनमा एभरेस्ट मा भएका दुःखद घटनाको उल्लेख र चर्चा भइरहन्थ्यो। अस्ट्रेलिया र छिमेकको न्युजिल्यान्डका पर्वतारोहीसँग गाँसिएका घटना, दुर्घटना समाचारका त्यस भेगमा चासोका विषय बन्नु स्वाभाविक हो। वसन्त ऋतुको पर्वतारोहण याममा ११ जना पर्वतारोहीको ज्यान गएको विवरणले विश्वव्यापी प्रचार पायो, जुन पर्यटनमा प्रतिबद्ध नेपालका लागि राम्रो होइन। जे भए पनि, यस्ता मामिलामा अनुभवी र भुक्तभोगीका प्रतिक्रिया जनसमक्ष आउनु सान्दर्भिक नै भयो। भन्नै परेन, होचा पर्वत चढ्ने अभ्याससमेत नभएकाहरूले विश्वकै अग्लो पर्वत उक्लिने उद्देश्य राख्नु हास्यास्पद हुन्छ नै। त्यसैगरी, पर्वतारोहणको सामान्य तालिम पनि नपाएका मानिस पथप्रदर्शक भएर पर्वतारोहीको साथ लाग्ने चलनले गर्दा टर्न सक्ने दुर्घटना पनि टर्न सकेनन्। पर्वतारोहणसम्बन्धी नेपालका प्रचलित नीतिनियम फितला भएको चर्चा देशविदेश सबैतिर चल्ने नै भयो। पैसा कमाउने परियोजनामा झुत्ती खेल्ने देशीविदेशी सेवाप्रदायकहरूले नेपालको स्वच्छ छवि बिगारेको टुंगोमा पुग्न गाह्रो थिएन, छैन। सगरमाथा प्रकृति मात्र होइन, यो संस्कृति पनि हो। विश्वले नै गर्व गर्ने निधि हो। यसको रेखदेखको प्राथमिक दायित्व नेपालले पाउनुलाई गौरवको विषय मानिनुपर्छ। साथै, विश्वको अग्लो हिमाच्छादित पर्वतलाई सोलुखुम्बु र वरपर बसोवास भएका शेर्पा समुदायका सदस्यले आफ्नो धार्मिक विश्वाससित जोडेर सम्मान भाव प्रकट गर्छन्। तिब्बती भाषामा चोमोलुङमा भनेर चिनिने पर्वतको चुचुरो बौद्धमतकी देवीको वासस्थान मानिन्छ। तिनै देवीको अनुग्रह पाएर २०१० साल (सन् १९५३) मा शेर्पा तेञ्जिङ नोर्गे र एडमन्ड हिलारीले शिखरमा पुग्ने सौभाग्य पाएका हुन् भन्ने स्थानीय मान्यता छ। शेर्पा समुदायले हिमालय पर्वतलाई ढुंगाहरूको थुप्रो मात्र मान्दैन, पूजा र संरक्षण गरिनुपर्ने ईश्वरीय शक्तिको प्रतीक मान्ने गरेको छ। वसन्त ऋतुका दुःखद घटनाको सन्दर्भमा उतिखेरै बीबीसी प्रसारण सेवालाई मिङ्मा तेञ्जी शेर्पाले विस्तृत विवरण दिएको सम्झना हुन्छ। आठपटक सगरमाथा आरोहणको कीर्तिमान भएका मिङ्माको कथन छ : हामी पर्वतको पूजा गर्छौं, विश्वास गर्छौं र यिनप्रति हाम्रो गहिरो आस्था र सम्मान छ। यसकारणले जस्तोसुकै संकटमा पनि यिनले हामीलाई सुरक्षित राख्छन्। पवित्रताको पक्ष सगरमाथासमेतका दर्जनौं हिमशिखर हिमालय पर्वत शृंखलाका अंग हुन्। यस शृंखला अर्थात् हिमालयलाई तपस्या, साधना गर्नेहरूले युगौंदेखि पवित्रस्थल मान्दै आएका छन्। हिमालयलाई अनेक आध्यात्मिक साहित्यको उद्गमस्थलका रूपमा पनि चिनिने गर्छ। शिवपार्वतीसँग गाँसिएका प्रसंगमा हिमालय पर्वतकै उल्लेख गरेको पाइन्छ। तसर्थ हिमालयको काखमा बसेको देश हुनाले सिंगो नेपाल नै पवित्रस्थल मानिएको हो। यस तथ्यसित भारतलगायत दक्षिण एसियाका सबैजसो मुलुक जानकार छन् र आध्यात्मिक पक्षमा यस भेगको सम्पन्नताबारे टाढाटाढाका देशप्रदेशसमेत परिचित छन्। त्यसैको एक झलक टर्कीका तत्कालीन प्रधानमन्त्री अहमत दाभुतोग्लुले सन् २०१४ मा जी २० को सम्मेलनताका दिएका थिए। आध्यात्मिक कोणले समृद्ध नेपाललाई कसरी अल्पविकसित देशहरूको समूहमा हाल्न सकिन्छ भनेर तिनले उठाएको प्रश्नको अभिलेख सम्मेलनस्थल ब्रिसबेन (अस्ट्रेलिया) को ग्रिफित विश्वविद्यालयमा सुरक्षित होला। यहीं आइपुग्दा मलाई के लाग्छ भने अस्ट्रेलियामा उलुरू शिलाको पवित्रताले पाएसरहको मान्यता नेपालको सगरमाथाले पनि पाउनुपर्ने हो। साँच्चै भन्ने हो भने हाम्रो हिमालय पर्वतले त तुलनात्मक रूपमा बढी महत्त्व पाउनुपर्छ। २९ हजार फिटमाथिको उचाइ नै यस तर्कको सबैभन्दा दह्रो प्रमाण हो। त्यसैकारण बारम्बार भन्ने गरिएको हो राज्यसञ्चालकहरूको दृष्टि र विवेक पुगिदिए मुलुकका लागि एउटा गतिलो योगदान हुनेछ। यसका लागि गर्नुपर्ने काम मूलतः नीतिनियममै केन्द्रित हुन्छन्। जस्तो प्रख्यात् पर्वतारोही एडमन्ड हिलारीले आफ्नो जीवनकालमा पटकपटक सुझाएका हुन्। सगरमाथा (एभरेस्ट) लाई अति व्यस्त नबनाऔं। समयसमयमा वि श्राम गर्न दिऊँ। हिलारीको यो भनाइ हचुवाका भरमा अथवा आफू पुगेको स्थानमा पुग्ने अवसर अरूले नपाऊन् भनेर आएको होओइन। खास कुनै वर्षमा वा अवसरमा सीमित संख्यामा कुशल र अनुभवी पर्वतारोहीलाई मात्र सगरमाथाको अनुमति दिने गरेमा यस पर्वतमा फोहोरमैला र वर्षौंदेखिका छरिएका बेवारिसे लासहरू व्यवस्थित गर्न पनि सजिलो पर्नेछ। उत्तरपट्टि तिब्बततर्फबाट चोमोलुङमा चढ्न चाहनेहरूलाई चीनले केकस्तो व्यवस्था गरेको छ, त्यसको अध्ययन पनि लाभप्रद नै हुँदो हो। हिमाल चढ्न सिक्ने, रहर गर्नेहरूलाई उपलब्ध गराउन सकिने अन्य हिमशिखर हामीसँग छँदैछन्। त्यसैले अहिलेको जस्तो हिँड्न नजान्ने दौडिन खोज्ने सिकारुलाई पनि सगरमाथाकै अनुमति दिने चलन रोक्नुपर्छ। खालि मोटो रकम दस्तुर (शुल्क) आउँछ भनेर सगरमाथालाई दूषित हुन दिनुभएन। पैसामात्र सबैथोक होइन। संरक्षणको दायित्व हालै सम्पन्न चीनका राष्ट्रपति सी चिनफिङको नेपाल भ्रमणबारे नेपाल र चीन दुवैतिरबाट जारी भएको संयुक्त वक्तव्यमा (अनुच्छेद ८) सगरमाथा र चोमोलुङमा द्विपक्षीय सम्बन्धको निरन्तरताको प्रतीक हो भनेर उल्लेख गरिएको छ। र, सगरमाथाको उचाइको घोषणा एकसाथ गर्ने वचनबद्धता र अन्वेषणका पक्षहरू पनि वक्तव्यमा परेका छन्। यस लिखतका अक्षर र अभिप्रायले सगरमाथाका विषयमा नेपालको दायित्व थपिएको कुरा छर्लंग हुन्छ। नेपालले विश्वको सर्वोच्च चुचुरोको हेरचाह गर्ने र वरिपरिको वातावरण स्वच्छ राख्न समयोचित कदम चाल्नुपर्ने भएको छ। सगरमाथाबारे आत्मवृत्तान्त मा विश्वेश्वरप्रसाद कोइरालाले अध्यक्ष माओत्से तुङसँगको भेटवार्ताको चर्चा गरेका छन्। प्रधानमन्त्री कोइरालासँगको वार्ताको आरम्भमा सगरमाथा नामलाई नै मान्यता दिन हिच्किचाउने चीनका सर्वशक्तिमान् नेता माओले प्रसंग टुंगिने बेलामा भनेछन् यसको नाम मितेरी चुचुरा राखौं, न चोमोलुङमा न सगरमाथा। स्पष्टै छ, सगरमाथाको मामिलामा २०१६ साल (सन् १९५९) को चीन र अहिलेको चीनको दृष्टिकोणमा टड्कारो अन्तर आएको छ। हालको संयुक्त वक्तव्यमा परेको प्रतिबद्धता नै यसको प्रमाण हो। सानो भूगोलमा रहेका देशहरूप्रति भनेर उपेक्षा गर्ने चीनको नीति हुँदो हो त सगरमाथाबारेको नेपालको संवेदनशीलतालाई उसले महत्त्व दिने थिएन। राजनीतिक हिसाबले वर्तमान राष्ट्रपति सी माओका अनुयायी हुन् भनेर प्रेस (खासगरी पश्चिमी प्रेस) मा चर्चा हुने गर्छ तर व्यवहारमा अहिलेको चीनले समकालीन अन्तर्राष्ट्रिय परिवेशमा पहिलेको दाँजोमा आफ्नो छविलाई सुधार गर्दै, सङ्लो पार्दै आएको छ। छिमेकी नेपालसँगको उसको नवीनतम् व्यवहार यस प्रसंगको एक दृष्टान्त हो।"
जीवन र प्रकृतिको सेतु छठ,"बहुसांस्कृतिक, बहुभाषिक र बहुजातीय प्रकृतिका समावेशी पर्व छठको सौन्दर्यका लागि मधेस, पडाड र हिमालसँग प्रेम छ छठले मधेसलाई छप्पकै छोपेको छ। दसैं, दीपावली र तिहारपछि महान् पर्व नेपालीको घरआँगनमा आइपुगेको छ। मधुर स्वरमा गुञ्जिने छठको कर्णप्रिय गीतले मिथिलाञ्चल झुमेको छ। आस्था र सहअस्तित्वको नामले छठलाई चिनिन्छ। छठले सबैभन्दा बढी स्थानीय उत्पादनलाई प्रोत्साहन गर्छ। त्यसमा पनि किसानका उत्पादनको विशिष्ट स्थान हुन्छ। करिब ७२ प्रकारका कृषि उपजलाई छठ पूजामा प्रसादका रूपमा प्रयोग गरिन्छ। यसले हराउँदै गएको नेपालको कृषि उत्पादनको पहिचानलाई पुनरावृत्ति गराउँछ। कृषिप्रधान देशमा समयमा बीउ र मल नपाएर, उत्पादन बजार नपाउँदा पिरोलिएका किसानलाई छठ पूजाले हर्षित बनाउँछ। छठ हुनुअघिदेखि नै ठेकुवाका लागि बजारमा गहुँ, चामल, सक्खरको खोजी हुन थाल्छ। नरिवल, बाँसका ढाँकी, सुपलीको खोेजिन्छ। यस बेलामा किसानको उत्पादनले भाउ मात्रै पाउँदैनन्, राम्रै बजार पाउँछन्। लोकपर्व छठले कृषि उत्पादनको महत्त्वलाई स्वीकार गरेको छ। जीवन र प्रकृति एकअर्काका पूरक हुन्। प्राकृतिक सम्पदाको संरक्षण गर्नु जीवनको सम्पन्नताको साँचो हो भन्ने तथ्य यो पर्वमा सधैं प्रयोग गरिनेभन्दा फरक उत्पादन चढाउनुले पुष्टि गर्छ। गबडी धान (साठी) सुथनी, अदुवा, बोडी, उखु, नरिवल, स्याउ, सुन्तला, सक्खर (मिठ्ठा), कागती, केराको थम्बा, गहुँ आदिको प्रयोगले किसानको श्रमको कदर गरेको छ। प्रकृतिको उत्पादनलाई स्वीकार गरिएको छ। नेपालको कृषि पहिचानलाई छठ पर्वले जगेर्ना गरेको छ। मानव र प्रकृतिबीचको सम्बन्धलाई छठले जोड्छ। मानव जातिको पीडाप्रति सजग गरी छठ पर्वले हरेक वर्ष दीपावली समाप्तिपछि मानव र प्रकृतिबीच हराउँदै, बिलाउँदै, लोप हुँदै गइरहेको संवेदनशील रागात्मक, अटुट संवाद, सम्बन्धको सूत्रधारलाई सबलीकरण गर्न आइपुग्छ। भनिन्छ भक्त र भगवान्सँग सीधा वार्तालाप छठ पर्वमा हुन्छ। यो नै एउटा पर्व हो, जसमा पुजारी र पुरोहितको खाँचो पर्दैन। छठमा अर्घ दिइने सूर्य भगवान् प्रत्यक्ष देख्न सकिन्छ। त्यसैले पुजारी चाहिँदैन। छठ उत्सव मनाउँदा परिवारका युवा सदस्यले यी धार्मिक विधि अवलोकन गरिरहेका हुन्छन्। अवलोकनसँगै विधिहरू सीधै सिक्ने र यो क्रम सन्ततिमा सर्दै आएको छ। केही छठ घाटमा सूर्य भगवान्को मूर्ति निर्माण गरी व्रतालुले सूर्य नमस्कार गर्छन्। अस्ताउँदो र उदाउँदो सूर्यलाई अर्घ दिँदा पनि पुजारी आवश्यक पर्दैन। व्रतालुहरू सूर्यमन्त्र उच्चारण गर्दै अर्घ अर्पण गर्छन्। छठ शब्द संस्कृतको षष्ठी बाट विकसित भएको इतिहास छ। चार दिवसीय छठ व्रतमा सबैभन्दा कष्ट, कठिनाइ, दौडधुप, श्रमशक्ति र महत्त्वको हिसाबले कार्तिक शुक्ल षष्ठीको दिनै हुन्छ। कार्तिक शुक्ल षष्ठी तिथिका दिन नेपाल र भारतमा धुमधामसाथ मनाइने निकै चर्चित पर्व हो छठ। यो पर्व षष्ठी पूजाको अपभ्रंशका रूपमा आएको हो। यस पर्वमा सूर्यको उपासना गरिन्छ र छठी माता ( श्रीसपता) को पूजा गरिन्छ। अस्ताउँदो सूर्यलाई अर्घ अर्पण गरेर प्रारम्भ हुने यो व्रत भोलिपल्टको उदाउँदो सूर्यलाई अर्घ अर्पण गरेर विसर्जन हुने गर्छ। निकै पवित्र, सफा सुग्घर र निष्ठापूर्वक मनाइने विशिष्टता लोकपर्व हो छठ। छठ समाजिक सद्भावको दृष्टिकोणले महत्त्वपूर्ण छ। हाम्रो समाजमा छुवाछूत, भेदभाव, तल्लो जातिमाथिल्लो जातिबीच पानी बाराबारको अवस्था अझै छ। कानुनी रूपमा छुवाछूतको अन्त्य भए पनि समाजमा छुवाछूत कायमै छ। तर छठ पर्वले सामाजिक भेदभावको बाँध भने परापूर्वकालदेखि नै भत्काएको देखिन्छ। डोमको पानी नचलाउनेहरू छठमा उनीहरूले बनाएका बाँसका सामग्री, ढाँला, सुपती अर्घ दिन प्रयोग गर्छन्। छठ पर्वलाई आस्था र विश्वासको पर्वसँगै सद्भावको पर्व पनि भनिन्छ। हुन पनि जुनसुकै तह, तप्का र क्षेत्रका व्यक्ति तथा समुदायमा छठप्रतिको आस्था दिनानुदिन बढेको छ। एकताका तराईको पनि निश्चित भूभागमा मात्र मनाइने गरिएको यो पर्व राजधानी सहर काठमाडौं हुँदै विदेशसम्म पुगेको छ। त्यसैगरी यो पर्व मनाउने सनातन धर्मावलम्बीबीच समुदायगत, जातिगत, भाषागत भिन्नता पनि छन्। धार्मिक भिन्नता पनि छन् तर यो व्रत गर्ने व्रतालु वा सघाउने श्रद्धालुबीच त्यसका आधारमा कुनै वैमनस्य वा द्वन्द्व कहिल्यै हुने गरेको छैन। सबैको पूजा सामग्री राखेको दौरा, छैंटी श्रीपताको अगाडि मिलेर, मिलाएरै राखिएका हुन्छन्। सबै एउटा गोलमा अटाएको दृश्य हेर्दा राजनीतिले छुट्ट्याएको पहाडी, मधेसी, जातजाति भेद यहाँ सबै टुंगिन पुग्छ। तसर्थ यो व्रतले सामाजिक सद्भाव र मानवीय एकतालाई अझ मजबुत बनाएको देखिन्छ। अझै ध्यान दिनुपर्ने कुरा के छ भने अरूबेला अछूत भनेर तिरस्कार गर्ने समाजका कुलिन वर्गका छोरी र बुहारी पनि बाटोको छेउमा अँचरा (आँचल) थापेर प्रसाद माग्छन् र प्रसाद जुनसुकै जातजातिको होस्, आँचलमा पर्यो भने त्यसलाई पवित्र मानेर ग्रहण गर्छन्। यसले के प्रमाणित गर्छ भने हाम्रो समाजलाई एकताको सूत्रमा बाँध्न यस्ता पर्वहरूको ठूलो योगदान छ। सबै मिलेर घाट बनाउने, सजाउने, सरसफाइ गर्ने, सुरक्षा दिने, रमाउने गतिविधिले मानवीय भाइचारा, सामाजिक एकता र सद्भावलाई दह्रो बनाउन छठ पर्वले मद्दत गरेको छ। तराईमधेसमा बस्ने हिन्दु धर्मावलम्बीले मनाउने यो पर्वले छिमेकमा बस्ने इस्लाम र बुद्ध धर्म मान्नेलाई पनि आकर्षित गर्दै आएको छ। पहाड र राजधानी यतिबेला छठमय भएको छ। विदेशमा बस्ने नेपाली पनि छठ मनाउँछन्। बहुसांस्कृतिक, बहुभाषिक र बहुजातीय प्रकृतिका समावेशी पर्व छठको सौन्दर्यका लागि मधेस, पडाड र हिमालसँग प्रेम छ। प्रायःजसो मधेसी परिवारमा गरिमामय स्थानमा भएको महिलाको नेतृत्वमा छठ मनाइन्छ। नारीको महत्त्व छठले पनि बढाएको छ। बालबालिका र युवायुवती यस पर्वमा बढी सक्रिय रहन्छन्। पुजन प्रक्रियाको सुरुदेखि समापनसम्म सबै जाति, समुदाय र धर्मका मानिस सहभागी हुने हुनाले यसलाई समानताको पर्व पनि भन्न सकिन्छ। लोकतन्त्रमा सबै बराबर हुन्छ भने झैं छठ पर्वले आफूलाई लोकतान्त्रिक हो भनेर शदीयौंदेखि चिनाएको छ। सूर्य आफैंमा लोकतान्त्रिक देवता हुन्, विनाकुनै विभेद गरिब र धनी सबैलाई समानरूपले प्रकाश छर्छन्। तराईमा छठको तयारी तराईमा सुरु भयो छठ प्रदूषित नदीका कारण दर्जनौ गाउँको छठ प्रभावित फरक समुदाय जोड्दै छठ तराईमा सीमित रहेन छठ वीरगन्जमा छठ पर्वको रौनक राष्ट्रिय सद्भावको पर्व छठ सूर्यको प्रकाशविना मानव, जीवजन्तु र प्रकृतिको अस्तित्व रहँदैन। सूर्यको प्रकाश सबैका लागि बराबर हुन्छ। प्रचण्ड घाम लाग्दा त्यसले गरिबलाई मात्र पोल्दैन, धनीलाई पनि पोल्छ। त्यसैले सूर्यको व्यवहार सबैका लागि बराबर हुन्छ। सूर्यविना विश्वको अस्तित्वको कल्पना गर्न सकिँदैन। सूर्य ऊर्जाकै कारण विश्व जीवित र चलायमान छ, जीवन र प्रकृतिबीचको सन्तुलन कायम छ। भिटामिन डी को मुख्य स्रोत सूर्य नै हो। जीवजन्तु समस्त वनस्पतिको जीवनरक्षा सूर्य ऊर्जाले सम्भव भएको विज्ञानद्वारा प्रमाणित छ। सूर्यको किरणमा छालाको रोगका साथै मुटु, जोर्नी र टाउकाको व्यथालाई निको पार्ने सामथ्र्य भएको प्राकृतिक चिकित्सा विज्ञानले पुष्टि गरेको छ। यसरी महारोगबाट मुक्ति, पीडाबाट निजात, सन्तान सुख, पारिवारिक सुख, सुस्वास्थ्य, दीर्घायु आदिको कामना पूर्तिका लागि सूर्यको उपासना गरिन्छ। षष्ठी तिथिमा सूर्यको उपासना गर्ने विधि उपक्रमलाई छठ पूजा भनिन्छ। यस पर्वले संसारमा सबै जीवजन्तुको रक्षा गर्छ। दसैंमा जस्तो बलि प्रथालाई यस पर्वले निषेध गरेको छ। शाकाहारी र अहिंसा भावले अनि शुद्धतालाई निकै महत्त्व दिई छठ पूजा गरिन्छ। व्रतालुहरू यस पर्वमा प्याज, लसुन, माछा, मासु खाँदैनन्। यस पर्वमा सबैको जयजयकार गरिन्छ। छठ पूजाप्रति कामना पूरा हुने विश्वासले जुनसुकै तह, तप्का र क्षेत्रका व्यक्ति तथा समुदायमा आस्था दिनानुदिन बढेको पाइन्छ। त्यसैले छठ पर्वलाई आस्था र विश्वासको पर्वसँगै सद्भावको पर्व पनि भनिन्छ। एकताका तराईको पनि निश्चित भूभागमा मात्र मनाइने गरिएको छठपर्व राजधानी सहर काठमाडौं हुँदै विदेशसम्म पुगेको छ। भविष्यमा यो पर्वले पहाड र तराईमधेसबीच भइरहेको सद्भावलाई थप प्रगाढ बनाउनुका साथै सांस्कृतिक पर्यटकीय विकासको सम्भावनालाई बलियो बनाउने विश्वास गर्न सकिन्छ। छठको सुरुदेखि अन्त्यसम्म सबै विधिविधान गीतबाटै बुझ्न सकिन्छ। छठ पर्व आउन २० दिन अघिदेखि नै छठको गीतसंगीत घरघरमा गुन्जिन्छन्। जसले छठ आएको भान हुन्छ। गीतले छठ आउँदैछ, तयारीमा जुट पनि भन्छन्। अर्थात्, छठ पर्वप्रति सचेत हुन गीतले सघाउ पुर्याउँछ। छठ गीतमा पूजाविधि, कामना पूर्तिका लागि माताको स्तुति तथा सामाजिक सद्भाव बढाउने उक्तिहरू पाइन्छन्। गीत छठ पूजाको अभिन्न अंग हो। यसले छठ पर्वलाई बुझ्न मात्रै होइन, आकर्षक र रौनक बढाउन महत्त्वपूर्ण भूमिका निर्वाह गर्छ। छठ नारी सशक्तीकरणको अनुष्ठानको पर्व हो। सूर्यको उपासनाको पर्व भए पनि यसले सामाजिक सद्भाव, मानवीय सद्भाव, श्रम र प्रकृतिलाई आदर र पवित्रताका धर्म यसको मूल मान्यता हो भन्न सकिन्छ। सूर्यको उपासनामा कृपालु छठी माईको आशिषविना अनुष्ठान पूरा हुनै सक्दैन। यो मातृशक्तिप्रतिको श्रद्धा हो। छठ मात्र यस्तो अनुष्ठान हो, जसमा छोरीको कामना गरिन्छ। छठी माईको गीतमा यसको स्पष्ट झझल्को पाइन्छ।"
सलाम मदाम सादाको ओगाता !,"भुटानी राजदरबारको स्वागतमा रहँदा पनि त्यहाँको सरकारलाई नेपालबाट इज्जतसाथ आफ्ना नागरिकलाई स्वदेश आगमन गर्ने अधिकार स्विकार्न कडा शब्दमा अनुरोध गर्ने ओगाता नै थिइन् झण्डै एक दशकअघि झमक्क साँझ पर्न लागेकाले अफिस (शरणार्थी मामिलासम्बन्धी राष्ट्रसंघीय उच्चायुक्तको केन्द्रीय कार्यालय, जेनेभा) बाट घर (डेरा) तर्फ लाग्दै थिएँ। विपरीत दिशाबाट होचो कदकी महिला हतारहतार गर्दै कार्यालयतर्फ आउँदै थिइन्। समीपमा आएपछि थाहा पाएँ, उनी पूर्व उच्चायुक्त (हाइकमिस्नर) मदाम सादाको ओगाता रहिछन्। टाउको निहुर्याएर तिनलाई आदरका साथ नमस्कार गरें। टक्क रोकिएर तिनले मिस्टर सिजापती तपाईंको स्वास्थ्य कस्तो छ ? भनेर प्रश्न गरिन्। उस्तै छ अब त ४ र ५ वर्षमा रिटायर्ड पनि हुन्छु भन्ने मेरो रेडिमेड उत्तर। स्वास्थ्यका कारणले गर्दा तपाईं रिटायर्ड भएपछि यहीं बस्नु उचित हुन्छ होला भनिन् तिनले। म त घरै जाने हो मदाम भनें मैले। नमस्कार गरेर बिदा हुँदा तिनले तपाईंको स्वास्थ्य राम्रो होस् भन्दै अघि बढिन्। हाम्रो अन्तिम संवाद। त्यसबखत तिनी शरणार्थी आयोग छाडेर नोबल प्राइज विजेता अर्मातो सेनसँगै संयुक्त राष्ट्रसंघले निर्माण गरेको यूएन मानव सुरक्षा संस्थाको सहअध्यक्ष थिइन्। यही कात्तिक ५ का दिन ९२ वर्षको उमेरमा मदाम ओगाताको देहावसानको समाचार सुनेर मर्माहत छु। मदाम ओगाताले सञ्चालन गरेको थाइल्यान्ड कम्बोडिया सीमाको सहर अरान्य पटेत (१९९२) को बैठकमा सहभागी हुने अवसर पाएको थिएँ। थाइल्यान्डमा १५ वर्षदेखि शरणार्थी शिविरहरूबाट चार लाख कम्बोडियन शरणार्थी स्वेच्छाले आफ्नो जन्मभूमि फर्काउन लाग्दा प्रदान गर्ने सहयोग आयोजना कार्यान्वयनको पूर्वसन्ध्यामा उक्त बैठक हुँदै थियो। बैठकको अन्त्य हुन लागेको समयमा मदाम हाई कमिस्नरले शरणार्थीले आफ्नो कुकुरलाई कसरी लैजान्छन् ? भन्ने प्रश्न गरिन्। उक्त प्रश्न सुन्दा साथै अरान्य पटेत कार्यालय प्रमुख जहान सहा असादीले ठट्यौली शैलीमा मदाम कम्बोडियनहरूले कुकुर खान्छन्। प्रस्थानपूर्व यहाँ कुकुरहरू बाँकी रहँदैनन्, त्यसकारण त्यस विषयमा चिन्ता गर्नु पर्दैन भनिदिए। त्यो सुनेर अलि उत्तेजित हुँदै ओगाताले यो रिप्याट्रेसन प्लान तर्जुमा गर्ने व्यक्ति को हो भनेर प्रश्न गरिन्। कम्बोडियाका निमित्त हाइकमिस्नरको स्पेसल इन्भोय सरजु डिभेरा डिमेलोले मलाई औंलाउँदै दोषी विनोद हो भनिदिए। अनि मदाम ओगाताले सरजुतर्फ ढल्केर सुस्तरी कुरा गरिन्। त्यसपछि मतर्फ फर्कंदै मिस्टर सिजापती तपाईंले कुकुरलाई साथै लैजाने कार्यक्रम आफ्नो रिपाट्रेसन आयोजनामा समावेश गर्नू भनेर अह्राइन्। कुकुर लैजानका निमित्त खोर, आहारा तथा यातायात सबै खर्च जोड्दा झन्डै दुई लाख डलरभन्दा बढी रकम आवश्यक पर्ने भयो। हामीसँग थप बजेट थिएन। त्यस्तो अवस्थामा धेरै माथापच्चीस गरेपछि मैले सरजु तथा जहाना सहालाई एउटा जुक्ति सुझाएँ, घर फर्किंदै गरेका सबै कम्बोडियन शरणार्थीले आफूले पालेको कुकुर साथै लैजानका निमित्त यूएन एचसीआरले सहयोग गर्ने उल्लेख गर्ने हाम्रो आयोजनामा। कम्बोडियाका शरणार्थी फिर्ता जाने क्रमले गति लिन थालेपछि मलाई अर्मेनियामा आपत्कालीन सहयोग कार्यक्रम निर्माण तथा कार्यान्वयनको सुरुआत गर्ने जिम्मा सुम्पेर बैंककबाट तीन महिनाका लागि राजधानी एराभान खटाइयो। त्यहाँ कार्यरत हुँदा एपेन्डिसाइटिस भयो। लोडसेडिङको चपेटामा परेको पूर्वसोभियत युनियनको गणराज्य अर्मेनियाको राजधानीस्थित अस्पतालमा जेनेटर जुटाउँदाजुटाउँदै मेरो एपेन्डिसाइटिस फुटिसकेछ। शल्यक्रिया सकिएको भोलिपल्टदेखि मेरो जीउसुहाउँदो औषधि उपलब्ध हुन सकेन। १५ दिनसम्म विनाऔषधि बाँचेपछि मलाई बेलायतको रुवायल मजदान अस्पताल पठाइयो। सिकिस्त अवस्थामा लन्डनतर्फ लाग्दा मुख्य कार्यालयले मैले केन्या र सोमालियामा विशेष कार्यक्रम गरेको खबर दियो। एक दिन बैंककमा रहेकी मेरी श्रीमतीलाई उनै मदाम ओगाताले मेरो साथमा राख्नका लागि लन्डन तुरुन्तै पठाउने प्रबन्ध गर्न थाइल्यान्डको आफ्नो प्रतिनिधि ड्यान कन्बेलाई अराएकी रहिछन्। सोही दिन ड्यानले मलाई लन्डनमा फोन गरेर आफूले पहिल्यै सो कार्य गर्नुपर्ने भन्दै क्षमा मागे। हाई कमिस्नरले मप्रति देखाएको सद्भावबाट अत्यन्त विभोर हँुदै मैले भनें, आफ्नो अवस्था ठीक भइसकेकाले अर्मेनिया दुई हप्ताका निमित्त फर्केर सुरु गरेको काम फत्ते गरेर बैंकक फर्कने निर्णय लिएको छु। त्यसबखत उपचार गर्ने रोयाल मजदान अस्पतालका सर्जन जेर्मी थोम्सनले मलाई अर्मेनिया हुँदैन भन्दा पनि नमानेर म अर्मेनिया हानिएँ। मदाम सादाको ओगाता ५ का दिन ९२ वर्षको उमेरमा अलबिदा भइन्। यूएनएचसीआरको संगठनात्मक सुधारका निमित्त उनले थुप्रै कार्य त गरिन् नै, कार्यालय छाड्ने बेलामा उनले उपहारस्वरूप जापानी चेरी बोल्समको वृक्ष प्रदान गरेकी थिइन्, जुन कार्यालयको प्रवेश द्वारसामुन्ने अझै छ। यसले मदामको सदा स्मरण गराइरहनेछ। जेनेभामा कार्यरत हुँदा एक दिन एसिया ब्युरोले आयोजना गरेको एउटा बैठकमा मलाई बोलाइयो। त्यस बैठकमा हाइ कमिस्नर ओगाताले दक्षिण एसियामा शरणार्थीलाई शरण दिने लामो इतिहास भएकाले दक्षिण एसियाको प्रबुद्ध व्यक्तिहरूको एउटा समूह गठन गरेर उनीहरूलाई भविष्यमा संयुक्त राष्ट्रसंघीय शरणार्थी नियोगले केकस्तो नीति अख्तियार गर्ने भन्ने विषयमा सल्लाह माग्ने प्रस्ताव गरिन्। यस कार्यका निमित्त एउटा कार्यदल निर्माण गरियो। नेपाली कर्मचारी भएको नाताले उक्त कार्यदलको सदस्यमा म मनोनीत भएँ। ऋषिकेश शाह तथा दमननाथ ढुंगानालाई उक्त प्रबुद्ध व्यक्ति समूहमा नेपाली प्रतिनिधि चयन गरियोस् भन्ने मेरो कारणसहितको प्रस्ताव स्वीकृत गरियो। अर्मेनियाको शल्यक्रियापछि मलाई असाध्य पेट दुख्ने गथ्र्यो। सुरुदेखि नै स्विस डाक्टरहरूले शल्यक्रिया गर्नुपर्छ भन्न थालेका थिए। कामको चाप अत्यधिक भएकाले दुई वर्ष आलटाल गरेर बिताइदिएँ शल्यक्रिया पन्छाएर। शल्यक्रिया गरेपछि समस्या झन् चर्कियो। तीन महिना नपुग्दै दोस्रोपटक आपत्कालीन शल्यक्रिया गर्नुपर्यो। अस्पतालमा भेट गर्न आउने साथीहरूले मेरो शारीरिक अवस्था बिग्रिनुमा कार्यालय पूरै जिम्मेवार भएकाले हाई कमिस्नरलाई सहयोगका निमित्त पत्राचार गर्न सुझाए। सहयोगको याचना गर्नुको साटो मैले स्टाफ काउन्सिलको अखबार डाइलगमा आफू अर्मेनियामा बिरामी हुँदाको अवस्था विवरण शरणार्थी कार्यकर्ताको जीवनको १५ दिन लेख छाप्न दिए। उक्त लेखले तरंग निम्त्यायो। अस्पतालमा डिपुटी हाई कमिस्नर जेराल वाल्जर भेट गर्न आए। तिनले मदाम हाई कमिस्नरको सन्देश दिँदै सिजापतीलाई हामीले खटाएको ठाउँमा अत्यावश्यक औषधि उपचार उपलब्ध नहुँदानहँुदै किन १५ दिनसम्म अलपत्र रहनुपर्यो ? तथा तिनलाई केकस्तो सहयोग तथा प्रोत्साहनको आवश्यकता छ विस्तृत अध्ययन गर्न एउटा समिति गठन गरेर मेरो अफिसमा बुझाउन लगाउनु होस् भन्ने आदेश आफूले पाएको बताए। वाल्जरले भने, विनोद, तिम्रो लेख पढेपछि उहाँका आँखा रसाए। संयुक्त राष्ट्रसंघको महासचिव हाभियर पेरेज डि कोहेरले प्राध्यापक सादाको ओगातालाई यूएनएचसीआरको हाई कमिस्नर पदमा नियुक्त गर्न महासभालाई सिफारिस गर्दा यूएनएचसीआर आफैं विनाप्रमुख निरीह अवस्थामा थियो। हाई कमिस्नर ज पियार होके (१९८६१९८९) चारित्रिक आचरणका कारणले राजीनामा गर्न बाध्य भए। त्यसपश्चात् नर्वेका कूटनीतिज्ञ थोंलाड स्तोल्बर्ग (१९९०१९९०) एक वर्ष पनि उक्त पदमा नरही राजीनामा दिएर नर्वेको परराष्ट्रमन्त्री पद सम्हाल्न फर्किएका थिए। टोकियोस्थित सोफिया विश्वविद्यालयको राजनीतिशास्त्रको प्राध्यापक ओगाता कूटनीतिक परिवारमा हुर्केकी तथा अमेरिकाको जर्ज टाउन विश्वविद्यालयबाट अन्तर्राष्ट्रिय सम्बन्धमा स्नातक तथा क्यालिफोर्निया विश्वविद्यालयको बर्कलेबाट राजनीतिशास्त्रमा पीएचडी गरेकी हुन्। ओगाता सन् १९६८ देखि नै यूएनमा जापान सरकारको प्रतिनिधिमण्डल सदस्य भएर सहभागी हँुदै आएकी थिइन्। ७० को दशकदेखि यूएनका विभिन्न संस्था जस्तै ः युनिसेफको कार्यकारिणी परिषद्, मानव अधिकार कमिसन आदिमा तिनको पूर्वसंलग्नता थियो। सन् १९७९ मा तिनी थाई कम्बोडियन सीमामा विस्थापित कम्बोडियनहरूको सहयोगका निमित्त जापान सरकारद्वारा सञ्चालित उद्धार कार्यक्रम प्रमुख पनि भएकी थिइन्। यूएनएचसीआरको नेतृत्वमा नियुक्त हुँदा मदाम ओगाताले चार अपवादका भारी बोकेर प्रवेश गरेकी थिइन् गैरयुरोपेली, एसियाली, महिला तथा प्राज्ञिक। त्यसो त लामो अवधि हाई कमिस्नर भएका सत्रुदिन आगा खान इरानी मूलका भए पनि तिनको वासस्थान स्विजरल्यान्ड थियो। शीतयुद्धको सामापन कालखण्डमा यूएनएचसीआर प्रवेश गरेकी सानो कदको मदाम ओगाताका निमित्त एकपछि अर्को गर्दै ठूला शरणार्थी समस्या सामना गर्नुपर्यो। जस्तै इराकी कुर्द, इथियोपिया, सोमालियन, सुडानी, कंगोली, रुवान्डियन, बुरुन्डियन, बोस्नियन, कोसोभो, सलाभ, अर्मेनियन, अजरबैजानी, अफ्काजियन, चेचिन्यन आदिआदि। आफ्नो कार्यमा विचलित नभई तिनले सबै शरणार्थी अवस्थाको स्थलगत अध्ययन गर्न पुगिन्। यसै सन्दर्भमा तिनी नेपाल तथा भुटान पनि पुगिन्। भुटानी राजदरबारको स्वागतमा रहँदा पनि तिनले भुटान सरकारलाई नेपालबाट इज्जत साथ आफ्ना नागरिकको स्वदेश आगमन गर्ने अधिकार स्विकार्न कडा शब्दमा अनुरोध गरेकी थिइन्। ओगाताले यूएनएचसीआरको संगठनात्मक सुधारका निमित्त थुप्रै कार्य गरेकी थिइन्। तीमध्ये महिला कर्मचारीको संख्या वृद्धि, महिलालाई छिटो प्रमोसन गर्ने पद्धति तथा महिलालाई नेतृत्वदायी भूमिकाको जिम्मेवारी सुम्पनेलगायत संस्थाको पुनर्संरचनाका निमित्त डेल्फी कार्यक्रमलाई लिन सकिन्छ। आन्तरिक व्यवस्थापनको जिम्मेवारी तिनले चार दशक काम गरेका आफ्ना डिपुटी हाइ कमिस्नर वाल्जरलाई सुम्पेकी थिइन् भने कूटनीतिक कार्यको जिम्मेवारी सरजु डी भेरालाई। धेरै अन्तर्राष्ट्रिय मान, पदवी र अलंकारबाट विभूषित मदाम ओगाता यूएनएचसीआरको हाई कमिस्नर हुँदा नोबेल शान्ति पुरस्कार तिनलाई नै मिल्छ भन्ने विश्वास धेरैको थियो। त्यसो त तिनी बान की मुनअघि महासचिवको उमेदवारका रूपमा पनि चर्चित भएकी थिइन्। बयान्नब्बे वर्षको उमेरमा २२ अक्टोबरका दिन देहावसान भएकी मदाम ओगाताले धेरै पुस्तक तथा लेख लेखेकी छन्। यूएनएनएचसीआर प्रमुख कार्यालय प्रवेशद्वार सामुन्ने तिनले उक्त संस्था छोड्नुअघि उपहारस्वरूप प्रदान गरेको जापानी चेरी बोल्समको वृक्षले मदामको सदा स्मरण गराइरहनेछ।"
"'कुस्तीमा जवानी, राज्यबाट बेइमानी'","सिरहा : आफ्ना जमानाका नाम कमाएका पहलमान हुन्, धनगढीमाई नगरपालिका७, कसहा गाउँका ५४ वर्षीय जनक यादव। उनको कुस्ती खेल हेर्न टाढाटाढाबाट मानिस आउँथे। सयौं खेलमा उनले हजारौं पहलमानलाई हराएका छन्। प्रथम खेलकुद प्रतियोगितादेखि नै उनले राष्ट्रिय खेलमा दर्जनौं स्वर्ण, रजत र कांस्य जितेका छन्। आफ्नो जीवनको ऊर्जाशील समय देशको प्रतिष्ठाका लागि कुस्ती खेलेर बिताए पनि राज्यको बेवास्ताका कारण गुजारा चलाउन मुस्किल परेको उनले गुनासो गर्छन्। सन् १९९५ मा भारतको मद्रासमा सम्पन्न सातौं दक्षिण एसियाली खेलकुद प्रतियोगिता (साफ) मा जनकले स्वर्ण पदक पाएका छन्। कमाउने उमेरमा पसिना बगाएर कुस्तीबाट देशको गौरव बढाएँ तर छोराछोरीको भविष्य अन्धकार भएको उनी बताउँछन्। सानै उमेरदेखि कुस्ती खेलमा लागेँ। आयआर्जन राम्रो भएन। छोराछोरी पढाउनै सकिनँ, उनले भने, गुजारा चलाउन समस्या भयो। एकमात्र छोरा इन्द्रजितलाई कक्षा १० सम्म गाउँकै सरकारी स्कुलमा पढाएर तेल बोक्ने ट्यांकर चालक बनाएँ। खेलप्रति आकर्षित हुन दिइनँ। गाईबस्तु पालेर र खोलामा गिट्टी बालुवा चालेर जसोतसो परिवार पालेको उनले बताए। खेलबाट अलग्गिएपछि उनले १० वर्ष घरनजिकैको गागन खोलामा गिट्टी बालुवा चाले। केही ऋण र खोला कमाइबाट तीन छोरीको बिहे गरे। गत साउनदेखि सामुदायिक वनमा हेरालुको काम पाएका छन्। त्यहीँ घाँसदाउरा गर्छन्। गाईबस्तु पालेका छन्। गाउँमै सानो अखडा बनाएको छ। आफू पनि रोगबाट बच्न शारीरिक व्यायाम गर्छन्। केही शिष्यहरूलाई प्रशिक्षण दिन्छन्। शिष्यहरूलाई खेलका दाउपेच सिकाइदिन्छन् तर, खेलबाट जीवन चल्दैन भनेर अर्ती दिन पनि भुल्दैनन्। आफ्ना छोराछोरी पढाउन नसकेको तिक्तता सुनाउँदै भन्छन्,स्वर्ण पदकले खान पुग्दैन। पाएको स्वर्ण पदक सुनको भएको भए बेचेरै अन्य काम लगाउँथेँ। उनको सम्पत्तिको नाममा ६ कट्ठा खेत र सानो घडेरी मात्रै छन्। केही महिनाअगाडि घर सरसफाइ गर्ने बेलामा छोरी, पत्नीले पदकबाहेक केही प्रमाण फालिदिएको उनले सुनाए। बचेको प्रमाणपत्र र स्वर्ण पदक थोत्रो झोलामा राखेको छु, यादवले भने, पहिलो जमिनदारहरूले गाउँगाउँमा पहलमान पाल्थे। जग्गाजमिन दिन्थे। सरकारले त केही गर्न सकेनन्। साफमा स्वर्ण पदक जितेर फर्केपछि जीविकाका लागि केही व्यवस्था हुने सोचेर काठमाडौंमा महिनौं धाए पनि केही नपाएको उनले बताए। मन्त्रालय र राष्ट्रिय खेलकुद परिषद् निकायबाट पटकपटक आश्वासन मात्रै पाएको उनले सुनाए। सोर्सफोर्स नभएको व्यक्तिलाई काम पाउन गाह्रो रहेको यादवको भनाइ छ। अन्तर्राष्ट्रिय खेल खेल्न चितवनको सौराहामा एक वर्षको कठिन तालिम लिएको उनी बताउँछन्। बंगलादेशमा भएको साफ खेलमा पनि यादवले भाग लिएका थिए। पाकिस्तानमा हुने खेलमा पनि उनी छनोट भएका थिए। तर त्यही बेलामा दरबार हत्याकाण्ड भएकाले त्यहाँ जाने कार्यक्रम रद्द भयो। उनी साफ खेलमा जितेको स्वर्ण पदक कहिलेकाहीँ गलामा लगाएर हिँड्ने गर्छन्। चार वर्षअगाडि सिरहा सदरमुकाममै छनोट चरणको खेल खेल्दा खेल्दै लडेर उनको खुट्टा भाँचियो। हिँडडुल गर्न समस्या भयो। उपचार गराउन सरकारसँग सहयोग माग्दा पनि नपाएको यादवले सुनाए। उनले ऋण कर्जा गरी उपचार गराए। अहिले पनि पूरा निको भएको छैन। राज्यले कुस्ती खेल र खेलाडीलाई उपेक्षा गरेको उनको गुनासो छ। त्यही कारण देशमा कुस्ती खेल र खेलाडीको अवस्था नाजुक बन्दै गएकोमा उनले दुःख व्यक्त गरे। प्रदेश र स्थानीय सरकारले पनि कुस्ती खेल र खेलाडीप्रति चासो नदेखाएको उनले बताए। पौराणिक र मौलिक कुस्ती खेल राष्ट्रिय अन्तर्राष्ट्रिय स्तरमा लोकप्रिय भए पनि राज्यकै उपेक्षाका कारण समाप्त हुन लागेको प्रति उनले चिन्ता व्यक्त गरे। सरकारले गुजारा चलाउने जोहो गरिदिए अझै गाउँगाउँमा गएर कुस्ती खेल सिकाउने उनले बताए।"
कबड्डीको वैदेशिक प्रशिक्षण भारतमा,"काठमाडौं : नेपालमा आयोजना हुने १३औं दक्षिण एसियाली खेलकुद (साग) अन्तर्गत कबड्डी खेलाडीको वैदेशिक प्रशिक्षण भारत महाराष्ट्रको कोलापुरमा हुने भएको छ। वैदेशिक प्रशिक्षणमा सहभागी हुन शुक्रबार कोलापुर प्रस्थान गरेको कबड्डी टोलीलाई राष्ट्रिय खेलकुद परिषद् (राखेप) का सदस्यसचिव रमेशकुमार सिलवालले बिदाइ गरे। वैदेशिक प्रशिक्षणमा जाने पुरुष खेलाडीमा जयबहादुर बोहरा, नागेश्वर थारू, विनोद तामाङ, प्रदीप मिजार, रञ्जित गजमेर, लालमोहर यादव, प्रवीण खड्का, कुमार लामा, पदमबहादुर विष्ट, बन्धु राना, कल्याण भुजेल, अमित कुँवर, अजय मानन्धर, रामु टमाटा, रामप्रसाद महतो र कधैलाल थारू रहेका छन्। यसैगरी महिला खेलाडीमा कोशमाया बस्नेत, मेणुका राजवंशी, गंगा धामी, अनुजा कुलुङ राई, हरिना थापा, मानमती विष्ट, गंगा रकसकोटी, कमला थापा, सरिता भुजेल, सविना मल्ल, रविना चौधरी, जयन्ती बढु, सुनिता थापा, यशोदा गिरी, पुस्तिका चौधरी र सिर्जना थारू छन्। प्रशिक्षकमा तारासिंह भाट, लोकबहादुर विष्ट, मोतीराज पनेरू, विष्णुदत्त भट्ट र पार्वती राई रहेका छन्। यसैगरी व्यवस्थापकमा कृष्णदेव पन्त र सुन्दर प्रजापति रहेका छन्। सागका लागि कबड्डी खेलाडीको अन्तिम छनोट भने हुन बाँकी छ। हाल प्रशिक्षणका लागि १६ पुरुष र १६ जना महिला खेलाडी भारत गएकोमा १२१२ जना खेलाडीको अन्तिम छनोट गरिने जानकारी मुख्य प्रशिक्षक तारासिंह भाटले दिए। भारतमा रहँदा टोलीले पाँचवटा अभ्यास खेल पनि खेल्ने कार्यक्रम छ। प्रशिक्षण नोभेम्बर २ देखि २९ तारिखसम्म चल्नेछ।"
"प्रतिबन्ध सकियो, राष्ट्रिय टोलीमा मेसी","ब्युनसआयर्स : स्टार खेलाडी लियोनल मेसी अर्जेन्टिनाको राष्ट्रिय फुटबल टोलीमा फर्किएका छन्। तीन महिना लामो प्रतिबन्ध अवधि सकेर उनी राष्ट्रिय टोलीमा फर्किएका हुन्। तीन महिनासम्म कुनै पनि अन्तर्राष्ट्रिय प्रतियोगिता खेल्न नपाउने गरी उनीमाथि प्रतिबन्ध लगाइएको थियो। अर्को महिना हुने ब्राजिल र उरुग्वेविरुद्घको अन्तर्राष्ट्रिय मैत्रीपूर्ण खेलका लागि बिहीबार राति घोषित अर्जेन्टिनी टोलीमा ३२ वर्षीय स्ट्राइकर मेसीलाई पनि समावेश गरिएको हो। गत जुलाईमा सम्पन्न कोपा अमेरिका फुटबल प्रतियोगितालगत्तै मेसी प्रतिबन्धमा परेका थिए। उक्त प्रतियोगितामा अर्जेन्टिना तेस्रो भएको थियो। मेसीले कोपा अमेरिका फुटबल प्रतियोगितामाथि गम्भीर आरोप लगाएका थिए। उनले प्रतियोगितामा चलखेल हुने गरेको आरोप लगाएका थिए। दक्षिण अमेरिकी फुटबल महासंघ र रेफ्रीमाथि पनि उनले नकारात्मक टिप्पणी गरेका थिए। सोही कारणले उनीमाथि अन्तर्राष्ट्रिय प्रतियोगिता खेल्न नपाउने गरी प्रतिबन्ध लगाइएको थियो। प्रतिबन्धको अवधिमा मेसीले अर्जेन्टिनाका लागि चार खेल खेल्न पाएनन्। तर, यसबीचमा पनि उनले स्पेनिस क्लब बार्सिलोनाबाट भने खेल्दै आएका थिए। उनले यो सिजन बार्सिलोनाका लागि पाँच गोल गरिसकेका छन्। मैत्रीपूर्ण खेलमा अर्जेन्टिनाले नोभम्बर १५ मा ब्राजिलको सामना गर्नेछ। उक्त खेल साउदी अरबियामा खेलिनेछ। यसैगरी अर्जेन्टिना र उरुग्वेबीचको खेल भने नोभेम्बर १८ मा खेलिनेछ। उक्त खेल इजरायलमा हुनेछ। यी दुवै खेलका लागि घोषित अर्जेन्टिनी टोलीमा स्ट्राइकरका रूपमा सर्जियो एग्वेरो, निकोलस गोन्जालेज, लाउटारो मार्टिनेज र पाउलो डिबालालाई पनि समावेश गरिएको छ। निकोलस ओटामेन्डी र मार्कोस रोजोले पनि टोलीमा स्थान पाएका छन्।"
"'कुस्तीमा जवानी, राज्यबाट बेइमानी'","सिरहा : आफ्ना जमानाका नाम कमाएका पहलमान हुन्, धनगढीमाई नगरपालिका७, कसहा गाउँका ५४ वर्षीय जनक यादव। उनको कुस्ती खेल हेर्न टाढाटाढाबाट मानिस आउँथे। सयौं खेलमा उनले हजारौं पहलमानलाई हराएका छन्। प्रथम खेलकुद प्रतियोगितादेखि नै उनले राष्ट्रिय खेलमा दर्जनौं स्वर्ण, रजत र कांस्य जितेका छन्। आफ्नो जीवनको ऊर्जाशील समय देशको प्रतिष्ठाका लागि कुस्ती खेलेर बिताए पनि राज्यको बेवास्ताका कारण गुजारा चलाउन मुस्किल परेको उनले गुनासो गर्छन्। सन् १९९५ मा भारतको मद्रासमा सम्पन्न सातौं दक्षिण एसियाली खेलकुद प्रतियोगिता (साफ) मा जनकले स्वर्ण पदक पाएका छन्। कमाउने उमेरमा पसिना बगाएर कुस्तीबाट देशको गौरव बढाएँ तर छोराछोरीको भविष्य अन्धकार भएको उनी बताउँछन्। सानै उमेरदेखि कुस्ती खेलमा लागेँ। आयआर्जन राम्रो भएन। छोराछोरी पढाउनै सकिनँ, उनले भने, गुजारा चलाउन समस्या भयो। एकमात्र छोरा इन्द्रजितलाई कक्षा १० सम्म गाउँकै सरकारी स्कुलमा पढाएर तेल बोक्ने ट्यांकर चालक बनाएँ। खेलप्रति आकर्षित हुन दिइनँ। गाईबस्तु पालेर र खोलामा गिट्टी बालुवा चालेर जसोतसो परिवार पालेको उनले बताए। खेलबाट अलग्गिएपछि उनले १० वर्ष घरनजिकैको गागन खोलामा गिट्टी बालुवा चाले। केही ऋण र खोला कमाइबाट तीन छोरीको बिहे गरे। गत साउनदेखि सामुदायिक वनमा हेरालुको काम पाएका छन्। त्यहीँ घाँसदाउरा गर्छन्। गाईबस्तु पालेका छन्। गाउँमै सानो अखडा बनाएको छ। आफू पनि रोगबाट बच्न शारीरिक व्यायाम गर्छन्। केही शिष्यहरूलाई प्रशिक्षण दिन्छन्। शिष्यहरूलाई खेलका दाउपेच सिकाइदिन्छन् तर, खेलबाट जीवन चल्दैन भनेर अर्ती दिन पनि भुल्दैनन्। आफ्ना छोराछोरी पढाउन नसकेको तिक्तता सुनाउँदै भन्छन्,स्वर्ण पदकले खान पुग्दैन। पाएको स्वर्ण पदक सुनको भएको भए बेचेरै अन्य काम लगाउँथेँ। उनको सम्पत्तिको नाममा ६ कट्ठा खेत र सानो घडेरी मात्रै छन्। केही महिनाअगाडि घर सरसफाइ गर्ने बेलामा छोरी, पत्नीले पदकबाहेक केही प्रमाण फालिदिएको उनले सुनाए। बचेको प्रमाणपत्र र स्वर्ण पदक थोत्रो झोलामा राखेको छु, यादवले भने, पहिलो जमिनदारहरूले गाउँगाउँमा पहलमान पाल्थे। जग्गाजमिन दिन्थे। सरकारले त केही गर्न सकेनन्। साफमा स्वर्ण पदक जितेर फर्केपछि जीविकाका लागि केही व्यवस्था हुने सोचेर काठमाडौंमा महिनौं धाए पनि केही नपाएको उनले बताए। मन्त्रालय र राष्ट्रिय खेलकुद परिषद् निकायबाट पटकपटक आश्वासन मात्रै पाएको उनले सुनाए। सोर्सफोर्स नभएको व्यक्तिलाई काम पाउन गाह्रो रहेको यादवको भनाइ छ। अन्तर्राष्ट्रिय खेल खेल्न चितवनको सौराहामा एक वर्षको कठिन तालिम लिएको उनी बताउँछन्। बंगलादेशमा भएको साफ खेलमा पनि यादवले भाग लिएका थिए। पाकिस्तानमा हुने खेलमा पनि उनी छनोट भएका थिए। तर त्यही बेलामा दरबार हत्याकाण्ड भएकाले त्यहाँ जाने कार्यक्रम रद्द भयो। उनी साफ खेलमा जितेको स्वर्ण पदक कहिलेकाहीँ गलामा लगाएर हिँड्ने गर्छन्। चार वर्षअगाडि सिरहा सदरमुकाममै छनोट चरणको खेल खेल्दा खेल्दै लडेर उनको खुट्टा भाँचियो। हिँडडुल गर्न समस्या भयो। उपचार गराउन सरकारसँग सहयोग माग्दा पनि नपाएको यादवले सुनाए। उनले ऋण कर्जा गरी उपचार गराए। अहिले पनि पूरा निको भएको छैन। राज्यले कुस्ती खेल र खेलाडीलाई उपेक्षा गरेको उनको गुनासो छ। त्यही कारण देशमा कुस्ती खेल र खेलाडीको अवस्था नाजुक बन्दै गएकोमा उनले दुःख व्यक्त गरे। प्रदेश र स्थानीय सरकारले पनि कुस्ती खेल र खेलाडीप्रति चासो नदेखाएको उनले बताए। पौराणिक र मौलिक कुस्ती खेल राष्ट्रिय अन्तर्राष्ट्रिय स्तरमा लोकप्रिय भए पनि राज्यकै उपेक्षाका कारण समाप्त हुन लागेको प्रति उनले चिन्ता व्यक्त गरे। सरकारले गुजारा चलाउने जोहो गरिदिए अझै गाउँगाउँमा गएर कुस्ती खेल सिकाउने उनले बताए।"
"प्रतिबन्ध सकियो, राष्ट्रिय टोलीमा मेसी","ब्युनसआयर्स : स्टार खेलाडी लियोनल मेसी अर्जेन्टिनाको राष्ट्रिय फुटबल टोलीमा फर्किएका छन्। तीन महिना लामो प्रतिबन्ध अवधि सकेर उनी राष्ट्रिय टोलीमा फर्किएका हुन्। तीन महिनासम्म कुनै पनि अन्तर्राष्ट्रिय प्रतियोगिता खेल्न नपाउने गरी उनीमाथि प्रतिबन्ध लगाइएको थियो। अर्को महिना हुने ब्राजिल र उरुग्वेविरुद्घको अन्तर्राष्ट्रिय मैत्रीपूर्ण खेलका लागि बिहीबार राति घोषित अर्जेन्टिनी टोलीमा ३२ वर्षीय स्ट्राइकर मेसीलाई पनि समावेश गरिएको हो। गत जुलाईमा सम्पन्न कोपा अमेरिका फुटबल प्रतियोगितालगत्तै मेसी प्रतिबन्धमा परेका थिए। उक्त प्रतियोगितामा अर्जेन्टिना तेस्रो भएको थियो। मेसीले कोपा अमेरिका फुटबल प्रतियोगितामाथि गम्भीर आरोप लगाएका थिए। उनले प्रतियोगितामा चलखेल हुने गरेको आरोप लगाएका थिए। दक्षिण अमेरिकी फुटबल महासंघ र रेफ्रीमाथि पनि उनले नकारात्मक टिप्पणी गरेका थिए। सोही कारणले उनीमाथि अन्तर्राष्ट्रिय प्रतियोगिता खेल्न नपाउने गरी प्रतिबन्ध लगाइएको थियो। प्रतिबन्धको अवधिमा मेसीले अर्जेन्टिनाका लागि चार खेल खेल्न पाएनन्। तर, यसबीचमा पनि उनले स्पेनिस क्लब बार्सिलोनाबाट भने खेल्दै आएका थिए। उनले यो सिजन बार्सिलोनाका लागि पाँच गोल गरिसकेका छन्। मैत्रीपूर्ण खेलमा अर्जेन्टिनाले नोभम्बर १५ मा ब्राजिलको सामना गर्नेछ। उक्त खेल साउदी अरबियामा खेलिनेछ। यसैगरी अर्जेन्टिना र उरुग्वेबीचको खेल भने नोभेम्बर १८ मा खेलिनेछ। उक्त खेल इजरायलमा हुनेछ। यी दुवै खेलका लागि घोषित अर्जेन्टिनी टोलीमा स्ट्राइकरका रूपमा सर्जियो एग्वेरो, निकोलस गोन्जालेज, लाउटारो मार्टिनेज र पाउलो डिबालालाई पनि समावेश गरिएको छ। निकोलस ओटामेन्डी र मार्कोस रोजोले पनि टोलीमा स्थान पाएका छन्।"
कबड्डीको वैदेशिक प्रशिक्षण भारतमा,"काठमाडौं : नेपालमा आयोजना हुने १३औं दक्षिण एसियाली खेलकुद (साग) अन्तर्गत कबड्डी खेलाडीको वैदेशिक प्रशिक्षण भारत महाराष्ट्रको कोलापुरमा हुने भएको छ। वैदेशिक प्रशिक्षणमा सहभागी हुन शुक्रबार कोलापुर प्रस्थान गरेको कबड्डी टोलीलाई राष्ट्रिय खेलकुद परिषद् (राखेप) का सदस्यसचिव रमेशकुमार सिलवालले बिदाइ गरे। वैदेशिक प्रशिक्षणमा जाने पुरुष खेलाडीमा जयबहादुर बोहरा, नागेश्वर थारू, विनोद तामाङ, प्रदीप मिजार, रञ्जित गजमेर, लालमोहर यादव, प्रवीण खड्का, कुमार लामा, पदमबहादुर विष्ट, बन्धु राना, कल्याण भुजेल, अमित कुँवर, अजय मानन्धर, रामु टमाटा, रामप्रसाद महतो र कधैलाल थारू रहेका छन्। यसैगरी महिला खेलाडीमा कोशमाया बस्नेत, मेणुका राजवंशी, गंगा धामी, अनुजा कुलुङ राई, हरिना थापा, मानमती विष्ट, गंगा रकसकोटी, कमला थापा, सरिता भुजेल, सविना मल्ल, रविना चौधरी, जयन्ती बढु, सुनिता थापा, यशोदा गिरी, पुस्तिका चौधरी र सिर्जना थारू छन्। प्रशिक्षकमा तारासिंह भाट, लोकबहादुर विष्ट, मोतीराज पनेरू, विष्णुदत्त भट्ट र पार्वती राई रहेका छन्। यसैगरी व्यवस्थापकमा कृष्णदेव पन्त र सुन्दर प्रजापति रहेका छन्। सागका लागि कबड्डी खेलाडीको अन्तिम छनोट भने हुन बाँकी छ। हाल प्रशिक्षणका लागि १६ पुरुष र १६ जना महिला खेलाडी भारत गएकोमा १२१२ जना खेलाडीको अन्तिम छनोट गरिने जानकारी मुख्य प्रशिक्षक तारासिंह भाटले दिए। भारतमा रहँदा टोलीले पाँचवटा अभ्यास खेल पनि खेल्ने कार्यक्रम छ। प्रशिक्षण नोभेम्बर २ देखि २९ तारिखसम्म चल्नेछ।"

शीर्षक,विवरण
राष्ट्रवादको छद्मभेषी टाेपी,"राष्ट्रवाद जनता र राष्ट्रप्रतिको भक्तिभाव मात्र हैन, राष्ट्रप्रतिको गहन जिम्मेवारी, दायित्व र समर्पण पनि हो। देशको पहिचान सार्वभौमसत्ता राष्ट्रको अस्तित्व बचाइराख्ने अठोट र विश्वास पनि हो। भारतको इतिहास हेर्ने हो भने महात्मा गान्धीले अहिंसा र शान्तिको माध्यमबाट राष्ट्रियताको जगेर्ना गरे। जनउत्थानको बाटो लिए। जवाहरलाल नेहरूले लोकतान्त्रिक शासन पद्धतिको माध्यमबाट मात्र मुलुक र जनताको उत्थान देखे। चीनमा माओत्से तुङले साम्यवादी समाजवादको माध्यमबाट परिवर्तन र विकासको सम्भावना देखे। नेपालमा बीपी कोइरालाले प्रजातान्त्रिक समाजवादको माध्यमबाट मुलुकको राष्ट्रियता, राष्ट्रिय अखण्डताको संरक्षण र संवद्र्धन गर्दै लोकतान्त्रिक शासन पद्धतिबाट मात्र देशको आर्थिक, राजनीतिक, सांस्कृतिक रूपान्तरण हुने सम्भावना देखे। राष्ट्रियताको पहिलो र अन्तिम तत्त्व जनतालाई मान्दै जहिले पनि आफूलाई जोखिममा राखेर राष्ट्रियता, राष्ट्रिय अखण्डता र जनताको सार्वभौमसत्तताको लागि लडिरहे, जीवन पर्यन्त। यस्तै अर्का राष्ट्रवादी नेता पुष्पलाल र मदन भण्डारी पनि थिए। तर उनीहरूले जनताको बहुदलीय जनवादको माध्यमबाट मात्र देशको समृद्धि र विकासको सपना कोरे। तर उनीहरू पनि यथार्थमा बीपीकै अनुयायी वा बीपीलाई नै मार्गदर्शक मान्दथे। आज समय सन्दर्भ फेरिएको छ। शासन पद्धति बदलिएको छ। तर देशमा शासन गर्ने व्यक्तिको शैली र रबैया बदलिएको छैन। राष्ट्रभक्तिको टोपी सबैले लाउन खोजेर मात्र हँुदैन। देशका लागि जनता, भूगोल, सिमाना, पहिचान अस्तित्व, जनताको चाहना र भावनाअनुसारको हाम्रो कर्तव्य र गन्तव्यमा निर्भर गर्छ। इतिहासमा थुप्रै नेता प्रधानमन्त्री बनी नेतृत्वदायी शासन पनि गरे। तर बीपी कोइरालाजस्तो अटल विश्वास, दृढ निश्चयी, जहिले पनि राष्ट्र र जनताका लागि लडिरहने प्रधानमन्त्री बन्न सकेनन्। बीपीले देखेको सपनाअनुसार प्रधानमन्त्री हुँदा क्रान्तिकारी भूमिसुधार योजना लागू गराए। सन्तनेता कृष्णप्रसाद भट्टराईले अन्तरिम संविधानसहित शान्तिपूर्ण निर्वाचन गराए। गिरिजाबाबुले दसबर्से तत्कालीन माओवादी द्वन्द्वलाई बाह्रबुँदे विस्तृत शान्ति सम्झौता गरी शान्तिमा रूपान्तरण गरे। सुशील कोइरालाले संघीय लोकतान्त्रिक गणतान्त्रिक संविधान दिए भने शेरबहादुर देउवाले तीनै तहको निर्वाचन गरी संघीयता कार्यान्वयन प्रक्रिया सुरु गरे। प्रचण्ड बहुमतका साथ बनेको केपी ओलीको सरकारले जनताका भावना र चाहनाअनुरूप काम गर्न सकेको छैन। जनताले लोकतन्त्रको अनुभूति गर्न पाएका छैनन। मुलुकको राष्ट्रियता र स्वाधीनता पनि कमजोर हुँदै गइरहेको छ। राष्ट्रवादको टोपी लगाएर छद्मरूपी क्रियाकलापमा लिप्त कम्युनिस्ट सरकारले देशलाई समृद्ध बनाउने कुनै लक्षण देखाउन सकेको छैन। पहिलोपटक प्रधानमन्त्री हुँदा केपी ओलीको राष्ट्रवादी चरित्र बेग्लै थियो भने आज दुईतिहाइको कम्युनिस्टको सरकारको नेतृत्व गर्दा बेग्लै किसिमले अगाडि बढेको देखिन्छ। जसरी प्रारम्भिक यात्रामा भारतीय नाकाबन्दीसामु नझुकी डटेर आफूलाई राष्ट्रवादी कित्तामा उभ्याएका थिए आलीले आफूलाई। त्यहीबेलादेखि जनतालाई राष्ट्रवादी नेता हुन् ओली भन्ने भ्रम थियो। त्यसपछि तीनै तहको निर्वाचनमा उनले पहाडमा जाँदा पहाडे राष्ट्रवादको कुरा गरे, मधेसमा जाँदा मधेसी राष्ट्रवादको कुरा गरेर मुलुकको राष्ट्रियतालाई बेग्लाबेग्लै तराजुमा जोख्न पुगे। त्यसैको बलमा उनको दलले अपार जनताका समर्थन पाएर सफलता हासिल गर्यो। एउटै कम्युनिस्ट पार्टी बनाउने अभिप्रायका साथ तत्कालीन माओवादी र नेकपाको संयुक्त चुनावी गठबन्धनसहित प्रदेश र प्रतिनिधिसभा निर्वाचनमा गएर परिणाम आफ्नो पार्टीको पक्षमा आएपछि अझ शक्तिशाली बन्दै संसद्बाट शपथ ग्रहण पनि नगरी मुलुकको प्रधानमन्त्री बन्न सफल भए। त्यतिले मात्र पुगेन, मधेसवादी दललाई पनि संविधान संशोधनको झूटो ललीपप दिएर उनीहरूको समर्थन लिन सफल भए। तर स्वतन्त्र मधेस हुनुपर्छ भन्ने पृथकतावादी सोच बोक्ने सीके राउतसँग एघारबुँदे सम्झौता गरी मधेसवादीको संविधान संशोधनको मुद्दा थाँती राखिदिए। यसले गर्दा उनको मधेसी राष्ट्रवाद सीके राउतको सम्झौतापछि लम्पसारवादमा परिणत भयो। प्रधानमन्त्री बन्नेबित्तिकै त्यही ठूलाठूला काम जस्तै ३३ किलो सुन काण्डका दोषीलाई कारबाही गर्ने, यातायात सिन्डिकेट हटाउने, निर्माण व्यवसायीको सिन्डिकेट हटाउनेजस्ता निर्णय गरेर केही लोकप्रियता हासिल गर्न खोजेको देखिए पनि अन्तिममा ओली सरकार सबै निर्णयबाट पछि हट्दै गयो। उनको रबैया नेपाली जनताको आशा विश्वास र भरोसाबाट टाढा हुँदै गयो। उनले लगाएको राष्ट्रवादको टोपी पनि खुम्चिँदै जान थाल्यो। कहिले उनको टोपी भारत जाँदा भारतीयजस्तै देखिने, चीन जाँदा चीनको जस्तै देखिन थाल्यो। त्यस्तै ओली प्रधानमन्त्रीको भ्रमणमा भारत जाँदा भारतीय प्रधानमन्त्रीसँग रेल र पानीजहाजको मात्रा पूरा गरे। भारतीय प्रधानमन्त्री मोदी नेपालको जनकपुर आउँदा मोदीजस्तै कुर्था र पाइजामा लगाएर भारतीय राष्ट्रियताको प्रदर्शन गरे। चीन जाँदा पनि पानीजहाज र रेलको मात्र कुरा गरे। तर लिपुलेक नेपालको हो भन्न सकेनन्। तर बीपी कोइराला चीन भ्रमणमा जाँदा तत्कालीन राष्ट्रपति माओत्से तुङलाई सगरमाथा हाम्रो हो भनेर गौरवका साथ भनेका थिए। त्यसैले केपी ओलीको राष्ट्रवादको टोपी अलिअलि खुम्चिँदै थियो तर जब आईफा अवार्ड र भारतबाट आउने विषादीयुक्त फलफूल र तरकारी परीक्षण गरेर मात्र नेपाल भिœयाउने निर्णय फिर्ता लिएर अर्को राष्ट्रवादको उनको टोपी झरिसकेको छ भने अझ भारतीय दूतावासबाट आएको पत्र लुकाउँदै आफूलाई थाहा छैन भन्दै झूट बोली जनतालाई विषसेवन गर्न बाध्य बनाउने निर्णय हाल सर्वोच्चको फैसलाबाट नेपाली जनताले केही राहत पाएका छन्। नेपाल एक सार्वभौमसत्ता सम्पन्न मुलुक हो। यसले देशको स्वाधीनताको रक्षा एवं सार्वभौमसत्तालाई सधैं अक्षुण्ण राखेर मात्र निर्णय गरिनुपर्छ। तर मुलुकका प्रधानमन्त्रीको यो चरित्रले रातिराति राष्ट्रवादी बिहानबिहान दिल्लीवादी नियत उदांगिएकै छ। राष्ट्रवाद, समृद्धि सुशासन र स्थिर सरकारको नाराका साथ सत्तामा पुगेका केपी ओलीको गैरजिम्मेवारीपूर्ण अभिव्यक्ति र अनुत्तरदायी कार्यशैली १६ महिनाको अवधिमा सरकार लगातार विवादमा पर्नु र स्पष्ट निर्णय लिन नसक्ने ओली सरकारको लक्ष्य र यसको गन्तव्य विवादको भुमरीमा परेको छ। एकातर्फ यो सरकार लोकतान्त्रिक मूल्यमान्यता, संविधानको भावना र संघीय प्रणालीको सिद्धान्तविपरीत शक्तिको केन्द्रीकरण गरी अगाडि बढिरहेको छ। राष्ट्रिय मानवअधिकार आयोग, अख्तियार दुरुपयोग अनुसन्धान आयोग, सम्पत्ति शुद्धीकरण, राजस्व अनुसन्धानजस्ता संवैधानिक निकायलाई केन्द्रीकृत गरी आफू शक्तिशाली बन्दै सार्वभौम संसद् र स्वतन्त्र न्यायपालिकालाई समेत आफ्नो अनुकूल बनाउन लागेका छन्। यस्तै विधेयकहरू राष्ट्रिय सुरक्षा परिषद्को काम, कर्तव्य र अधिकार मानवअधिकार आयोग मिडिया काउन्सिल सूचना र प्रविधिसम्बन्धी विधेयक र गुठीसम्बन्धी विधेयक सबै संविधानको भावनाविपरीत नियन्त्रण गर्ने उद्देश्यका साथ ल्याइएका छन्। प्रेस स्वतन्त्रता, मानवअधिकार, स्वतन्त्र न्यायपालिका, विधिको शासन कानुनी राज्यजस्ता मूल्य र मान्यताका विपरीत छन्। कम्युनिस्ट सरकारको पार्टीको नीति र नेताहरूको अभिव्यक्ति सुन्ने हो भने यिनीहरू यथार्थमा कम्युनिस्टको चरित्रभन्दा पनि दक्षिणपन्थी राष्ट्रवादी र धेरै लोकप्रियतावादी हुन खोज्दा लम्पसारवादमा परिणत हुन पुगेका छन्। उनको राष्ट्रवादको सुगन्ध कहीं देखिँदैन। सत्तामा पुग्न दक्षिणपन्थी राष्ट्रवादको प्रयोग गर्दै लोकप्रियतावादको अस्त्र प्रयोग गरे। तर दुईतिहाइको सरकार गठन भएपछि उनका निर्णय विवादास्पद अभिव्यक्तिमा अनुदारवादी सर्वसत्तावाद क्रियाकलापतर्फ उन्मुख देखिन्छन्। उनको शासन शैली लोकतान्त्रिक प्रणालीअनुरूप जनताप्रति उत्तरदायी र जवाफदेही छैन। ओलीले गरेका हरेक निर्णय हेर्ने हो भने नागरिक अधिकार र प्रेस स्वतन्त्रतामाथि आक्रमण, संविधानको भावनाविपरीतका निर्णय, शान्तिसुरक्षा कायम गर्न नसक्नु, सार्वभौमसत्ता संसद्माथिको प्रहार, आईफा अवार्ड, भ्रष्टाचारलाई संस्थागत, असंलग्न परराष्ट्र नीतिविपरीत क्रियाकलाप र विषादीयुक्त तरकारीमाथिको नियन्त्रण फिर्ता लिने निर्णय सबै राष्ट्रविरोधी कदम हुन्। यसरी राष्ट्रवादको नारारूपी मिठाई खुवाएर जनतालाई भ्रमित बनाई सत्तामा पुगेको वर्तमान सरकारप्रति आज राष्ट्रव्यापी निराशा छाएको देखिन्छ। यसर्थ राष्ट्रवादको टोपी लगाएर छद्मरूपी क्रियाकलापमा लिप्त कम्युनिस्ट सरकारले देशलाई समृद्ध बनाउने कुनै लक्षण देखाउन सकेको छैन। संग्रौला नेपाली कांग्रेस केन्द्रीय कार्यसमिति सदस्य हुन्।"
अर्थतन्त्र हल्लाउने पहलकदमी,"विद्यमान परिस्थितिमा अर्थ मन्त्रालयले आफ्नो कार्यक्षेत्र विस्तारभन्दा राज्यले सुम्पिएको दायित्वतर्फ केन्द्रित हुनु मुलुकनिमित्त हितकर हुनेछ। आर्थिक वर्षको अन्तिम घडीमा विनियोजित बजेट जसरी भए पनि सिध्याउने प्रचलन स्थापित हुँदै छ। केही दिन अविरल वर्षाले निम्त्याएको कोसी नदीका बाँधका ढोकाहरू खोलेजस्तो गरी अर्थ मन्त्रालयले पनि आर्थिक अनुशासन थाँती राखेर विगत आठनौ वर्षदेखि प्रचलनमा आएको प्रथालाई निरन्तरता दिँदै छ। सरकारी निकायहरूले आर्थिक अनुशासनका सबै सीमा तथा परिधि भत्काउँदै खर्च गर्न थालेका छन्। यही मौसममा अर्थ मन्त्रालयले नौलो अभ्यास पनि सुरु गरेको छ, नेपाल राष्ट्र बैंकले मौद्रिक नीतिको घोषणा पूर्वसन्ध्यामा यस प्रतिष्ठित संस्थाको स्वायत्तता हनन गरेर। अर्थमन्त्रीले आर्थिक वर्ष २०७६७७ को बजेट वक्तव्यमा वित्तीय संस्थाहरूलाई मर्जर गर्न प्रोत्साहन गर्ने नीतिको घोषणा गरेका थिए। उक्त नीति कार्यान्वयन थालनी राष्ट्र बैंकका गर्भनरले गत साता वित्तीय संस्थाका प्रमुखहरूलाई निम्त्याएर एक साताभित्र बैंक मर्जर गर्न आदेश दिँदै गरे। त्यति मात्र होइन, अर्थ मन्त्रालयको निर्देशनको पालना गर्दै केन्द्रीय बैंकले ४५ लाख रुपैयाँभन्दा बढी मूल्यका गाडी भिœयाउन रोक लगाउने नीतिसमेत कार्यान्वयन गर्दै छ। यी दुई कार्य अर्थ मन्त्रालयले राष्ट्र बैंकको स्वायत्तताको हनन गर्ने रणनीतिका प्रतिफल हुन्। अर्थतन्त्र उकासिने सन्तुलित आर्थिक तथा मौद्रिक नीति कार्यान्वयनबाट हो। समष्टिगत रूपमा अर्थतन्त्रको व्यवस्थापन गर्ने दायित्व अर्थ मन्त्रालयको हो, तर मौद्रिक क्षेत्रको व्यवस्थापन गर्ने दायित्व भने राष्ट्र बैंक अर्थात् केन्द्रीय बैंकको हो। एक निकायले अर्को निकायको क्षेत्राधिकारमा हस्तक्षेप गर्दा समग्र अर्थतन्त्रको विद्यमान सन्तुलन खल्बलिन्छ। त्यसपछिका कालखण्डमा आर्थिक क्षेत्रमा आइपर्ने वा निम्तिने विकृतिको कल्पना गर्न कठिन हुँदैन। त्यसै पनि विकृतिग्रस्त हाम्रो अर्थतन्त्रमा मौद्रिक क्षेत्र सरकारी निकायको हालीमुहालीबाट निम्तिने वा थोपरिने सम्भावित कुप्रभावहरूको फेहरिस्त यस प्रकारको आलेखमा सम्भव हुँदैन। आन्तरिक भन्दा पनि दातृ निकायहरू विश्व बैंक तथा अन्तर्राष्ट्रिय मुद्रा कोषको निर्देशनमा खुला बजारमा आधारित आर्थिक प्रणालीलाई अवलम्बन गरेका हौं झन्डै आधा शताब्दी लामो मि िश्रत आर्थिक नीति त्यागेर तीन दशकअघि। निःसन्देह नै त्यसपछिका दिनमा अर्थतन्त्रले गति लिन थालेको हो। खुला बजारमा आधारित आर्थिक नीति अवलम्बन गर्दा स्थापना गर्नुपर्ने नीतिगत पूर्वाधारहरू खास गरेर एकाधिकार कायम गर्ने प्रयत्नलाई हतोत्साही तुल्याउने नियम, कानुन तथा नीति प्रावधानमा चुकेकाले अर्थतन्त्र जति गतिशील वा चलायमान हुनुपर्ने हो, त्यति हुन सकेको छैन। छोटो समयमा मुनाफा अत्यधिक हुने भएकाले व्यापारिक क्षेत्र विस्तार भएको छ। तर, औद्योगिक क्षेत्र भने खुम्चिन थालेको छ। समग्रमा हाम्रो उत्पादकत्व न्यून छ, अनि हामीले उत्पादन गरेका वस्तु बजार पुग्दा महँगा हुने गर्छन्। अन्तर्राष्ट्रिय वा छिमेकी बजारहरूमा मात्र नभएर आन्तरिक बजारमा समेत हाम्रा उत्पादित वस्तुले प्रतिस्पर्धा गर्न असमर्थ हुनाले व्यापार घाटा चुलिँदै छ। वैदेशिक रोजगारबाट आर्जेको वैदेशिक रकम सहरी केन्द्रहरूमा मात्र नभएर ग्रामीण क्षेत्रका घरपरिवारको आयका रूपमा पर्न थालेकाले घरपरिवारको क्रियाशक्ति अभूतपूर्व रूपमा बढेको छ। त्यसरी वृद्धि भएको आयको अत्यधिक ठूलो हिस्सा घरायसी उपभोगका निमित्त खर्चिने हुनाले विदेशमा उत्पादन गरिएका वस्तुको आयात गरिएको सामान खपतमा तीव्र वृद्धि भइरहेको छ। उत्पादनशील रोजगारका अवसर बढ्न नसक्दा बेरोजगार व्याप्त छ। जति सक्दो छिटो मुनाफा हुने क्षेत्रप्रति निजी क्षेत्र लक्षित छ। हाम्रा उद्यमीहरूको चरित्र मिश्रित छ। थोरैको संख्यामा भए पनि उनीहरूको संलग्नता तथा स्वार्थ जालो फिँजारिएको छ। प्रायः सबै व्यापारिक घरानाहरूको संलग्नता तथा स्वामित्व बैंकिङ, इन्सुरेन्स, निर्माण, उद्योग, पर्यटक व्यवसायदेखि लिएर विनाकुनै लगानी अत्यधिक प्रतिफल मिल्ने कमिसन तथा बिचौलिया कार्य झाँगिन पुगेको छ। अनि तिनको स्वार्थ हित राज्यका निमित्त राजनीतिक नीति निर्माण तहमा समेत उनीहरू हावी हुँदै छन्। परिस्थिति कस्तो छ भने एकाधिकार कायम गर्ने व्यापारी, मुनाफाखोरी, उद्यमी तथा राजनीतिज्ञ भनेर छुट्ट्याउन कठिन छ। गन्तव्यउन्मुख सरकारलाई स्रोत तथा साधन जुटाउने अभिभारा अर्थ मन्त्रालयको मात्र होइन, बरु उसको प्रमुख दायित्व भनेको सरकारी खर्चमा बढ्न थालेको अराजकताको नियन्त्रण, भड्किला तथा फजुल खर्च कटौती गर्ने तथा खर्चको अनुत्पादनशील क्षेत्रलाई दुरुत्साहित तुल्याउँदै सरकारबाट हुने प्रत्येक रुपैयाँ अत्यधिक उत्पादनशील क्षेत्रतर्फ प्रवाह भएको सुनिश्चित गर्नु पनि हो। दोस्रो दायित्व बजार प्रणालीलाई प्रतिस्पर्धात्मक तुल्याउँदै औद्योगीकरण तथा लगानी वृद्धिका निमित्त आश्यक वातावरण सिर्जना गर्नु हो। तेस्रो, अर्थतन्त्रमा भएको अभिवृद्धिले असहाय नागरिकको संरक्षण गर्नु। विद्यमान परिस्थितिमा अर्थ मन्त्रालयले आफ्नो कार्यक्षेत्रको विस्तारभन्दा राज्यले सुम्पिएको दायित्वतर्फ केन्द्रित हुनु मुलुकका निमित्त हितकर हुनेछ। राष्ट्र बैंकले मौद्रिक क्षेत्र तथा मौद्रिक प्रणालीमा सुधार गर्दै आर्थिक उन्नतिका निमित्त सञ्चालन गरेका नीति तथा कार्यक्रमलाई सघाउ पुर्याउने उसको प्रमुख दायित्व हो। हामीले अपनाउँदै आएको राष्ट्रिय मुद्राको सटही प्रणाली भारतीय मुद्रासँग आबद्ध गरिने परिपाटीले मौद्रिक नीति निर्धारणतर्फ केन्द्रीय बैंकको भूमिका तथा परिधि सीमित छ। धेरै अर्थमा विद्यमान मुद्रा सटही प्रणालीले हाम्रो स्थिति हात्तीको शरीरमा हिँडेको कमिलाको जस्तो छ। जसरी कमिला जुन दिशातर्फ लागे पनि हात्ती लस्किएको दिशातर्फ उन्मुख हुन्छ, हाम्रो अवस्था पनि त्यस्तै छ। खुला सिमाना तथा मौद्रिक सटहीको वर्तमान प्रावधान रहुञ्जेल ब्याजदरको फाइन ट्युनिङ गर्ने क्षमता कुण्ठित भइरहनेछ। विद्यमान अवस्थामा हाम्रो केन्द्रीय बैंकको प्रमुख भूमिका भनेको आन्तरिक वित्तीय बजार व्यवस्थापन गरेर तिनको प्रभावकारिता बढाउने हो। राष्ट्र बैंकले वित्तीय क्षेत्रको व्यवस्थापन गर्ने भनेको मूलतः मौद्रिक क्षेत्रमा भएका विकृति पहिल्याएर तिनको निराकरणका निमित्त पहलकदमी गर्नु पनि हो। अर्थतन्त्रको आकारको दाँजोमा वित्तीय संस्थाहरूको संख्या धेरै छ (२८ क वर्गको वाणिज्य बैंक, ५७ को संख्यामा ख वर्गको विकास बैंक, ३६ ग वर्गका फाइनान्स कम्पनी तथा ४८ घ वर्गको माइक्रो फाइनान्स लघुवित्तीय संस्था तथा १५ ऋण तथा बचत कोपरेटिभ छन्)। वर्तमानमा वित्तीय संस्थाहरूमा नागरिकको पहँुच सीमित छ। झन्डै आधा जनसंख्याको संस्थागत वित्तीय संस्थाहरूमा पहँुच नभएको अनुमान गरिन्छ भने तर सहर केन्द्रहरूमा उनीहरूको उपस्थिति बाक्लै छ। बजारमा कार्यरत सबै वित्तीय संस्थाहरूको नियमित अवलोकन गर्ने हो भने राष्ट्र बैंकले थेग्न सक्दैन। हेक्का राख्नुपर्ने वास्तविकता भनेको वाणिज्य, विकास बैंकहरू, माइक्रो फाइनान्स वित्तीय संस्था तथा साझा सहकारीहरूजस्ता संगठित क्षेत्रका अलावा पनि निजी क्षेत्रका व्यक्ति तथा स्थानीय संस्थाहरू सक्रिय छन्, वित्तीय बजारमा। केन्द्रीय बैंकलाई आफूसँग आबद्ध संस्थाहरूको अवलोकन गर्ने स्रोत तथा साधन कमी भएको अवस्थामा अन्य वित्तीय खेलाडीका कार्य अवलोकन गर्ने क्षमता छैन। संख्याका आधारमा वित्तीय सेवाप्रद संस्थाहरूको अवलोकन गर्न नसकेको गुनासो भनेको वृद्ध पिताले छोराछोरीलाई स्थापित अधिकार नदिएर अभिभावकीय भूमिका कायम गर्ने प्रयास नै हो। नियम र कानुन तर्जुमा गरेर सोहीअनुरूप वित्तीय निकाय वा संस्थाहरूलाई सञ्चालन हुन दिनुपर्ने उसको दायित्व हो नकि अभिभावकीय। बजारमा रहेका संस्थालाई अविछिन्न प्रतिस्पर्धा हुने वातावरण निर्माण गर्ने हो केन्द्रीय बैंकले। अनि नियमकानुनको परिधि नाघ्नेलाई कारबाहीको दायरामा ल्याउने हो उसको भूमिका। जहाँसम्म बैंकहरूको आपसमा गाँभिने विषय छ, त्यो केन्द्रीय बैंकको निर्देशनमा नभएर बजारको माग र आपूर्तिको अवस्थाले निर्धारण गर्ने प्रक्रिया हो, खुला बजारमा आधारित आर्थिक नीतिलाई क्रमभंग गरेर पुनः मि िश्रत अथवा माक्र्सवादी अर्थनीति राष्ट्रलाई उन्मुख तुल्याउने होइन भने। हाम्रै मुलुकमा पनि विगतमा बैंक मर्ज भएका थिए। त्यस्ता निर्णय बैंकको व्यवस्थाले गरेका हुन् न कि केन्द्रीय बैंकको निर्देशन वा आदेशमा। निश्चय पनि बैंकहरू समायोजित हुँदा अर्थशास्त्रीहरूले भन्ने इकोनमिक स्केल अर्थात् आकार बढ्दा खर्च कम तर मुनाफा बढ्ने अवस्था सिर्जना हुन्छ। त्यसको निर्धारण केन्द्रीय बैंकले नभएर बैंक व्यवस्थापनले गर्ने हो। बैंकहरू मुनाफा आर्जन गर्ने संस्था हुन्। जतिसुकै सामाजिक दायित्वको बठ्याइँ गरे पनि मुनाफा आर्जन गर्ने सम्भाव्यताको आधार पछ्याउँदै बैंकहरूले आफ्नो क्षेत्र विस्तार गर्ने हो। यो वास्तविकता मध्यनजर गरेर बैंकलाई २७ र २८ पालिकाहरूमा पुगेन भन्ने गुनासो गर्नुका पछाडि कुनै तुक छैन। जुन प्रकारले बैंकहरूलाई चटारोका साथ मर्जर गर्न निर्देशन दिइएको छ, त्यसले अन्य क्षेत्रमा विस्तारित कार्टेलिङ प्रथालाई बैंकिङ क्षेत्रमा पनि प्रवेश गराउने प्रबल सम्भावना छ। हाल उद्योगीहरूले ब्याजदर घटाउन जुन माग अघि सार्दैछन्, त्यसबाट माथि उल्लेख गरिएको अवस्थामा उद्यमीले आफूहरूलाई थप सुविधा प्राप्तिका निमित्त गरेको प्रयास भन्न कठिन हुँदैन। बैंक मालिकहरूले बैंकबाट विशेष सुविधा खोज्ने भनेको अन्यलाई भार बहन गरेर आफूले फाइदा पाउने प्रयास नै हो। संस्थागत विकास प्रक्रिया नियालेर हेर्ने हो भने साना हुँदा संस्थाहरू प्रभावकारी हुने अनि तिनको आकार ठूलो हुन थालेपछि समास्या ग्रस्त हुन थालेको पाइन्छ। मर्जरको प्रयासमा अनदेखा गरेको भनेको भीमकाय बैंकको व्यवस्थापन कसले गर्ने ? विगतमा नेपाल बैंक तथा राष्ट्रिय वाणिज्य बैंकलाई डुब्नबाट बचाउन अन्तर्राष्ट्रिय सहयोगको आवश्यकता अर्थ मन्त्रालय तथा राष्ट्र बैंकका पदाधिकारीले अवश्य सम्झिरहेको हुनुपर्छ। अन्त्यमा साना बैंक डुबेमा सीमित सेयरहोल्डरहरूले मात्र मूल्य चुकाउनुपर्ने हुन्छ। तर, ठूला बैंक डुब्दा राष्ट्रिय अर्थतन्त्रलाई मात्र नभएर विश्व अर्थतन्त्रलाई कसरी डुबाउँछ भन्ने वास्तविकता सन् २००८ को विश्व बैंकको क्राइसिसमा लेम्यान ब्रदर्सले पुर्याएको योगदानको स्मरण गरे पुग्छ। अन्त्यमा ढिला भए पनि मुलुकको आर्थिक जग हल्लाउने कार्यलाई परित्याग गरिएन भने यसपटकको झुक्याइँ महँगो हुने निश्चित छ।"
"सकिन्न है, अब सुन किन्न !","कुलिन, नवधनाढ्य र हुनेखानेहरूको सामाजिक प्रतिष्ठाको वस्तु सुनकाे मूल्य बढ्नु कुनै नाैलाे विषय रहेन। हिजोआज बजारमा भएको सुनको मूल्य सुनेर अधिकांश उपभोक्ता भन्ने गर्छन्, सकिन्न है अब सुन किन्न। सुनभित्रका राष्ट्रियअन्तर्राष्ट्रिय चर्चा बौद्धिक वर्ग र अर्थशास्त्रीहरूका लागि पनि अध्ययन र विश्लेषणका विषय बन्ने गरेको छ। सुनमा के जादु छ जसले गर्दा सुनको मूल्य हरेक वर्ष अरू वस्तुको दाँजोमा तीव्र रूपमा बढिरहेको हुन्छ। उपयोगिताको दृष्टिले सुन खान मिल्दैन। बास्ना आउँदैन। गहना लगाउँदा एलर्जी हुने, खटिरा आउनेजस्ता सम्भावना हुन्छन्। संसारले मानिदिएका आधारमा महत्त्वपूर्ण मानेर राख्दा पनि चोर डाँकाबाट ज्यानकै जोखिम हुने, कान र अंग काटेर अंगभंग बनाइदिने डर हुन्छ। त्यति हुँदा पनि सुनको मूल्य बढिरहेकै हुन्छ, किन ? सुनको मूल्य उपयोगितासँग जोडिने होइन। यसको उपयोगिता र महत्त्व मानिदिएकाले नै मूल्य बढ्ने गरेको हो। सामान्यतः डलरको मूल्यमा गिरावट आउनेबित्तिकै विश्व बजारमा सुनको मूल्य बढ्न थाल्छ र डलर बलियो हुनेबित्तिकै सुनको मूल्यमा गिरावट आँउछ। राज्यप्रति र केन्द्रीय बैंकप्रति जनविश्वास बढेको अवस्थामा डलर र सेयरको मूल्य बढ्ने गर्छ भने राज्य काममा भन्दा भ्रष्टाचारमा, आर्थिक विचलनमा फसेको बेलामा सुनको मूल्य बढ्ने गर्छ। हुन त वस्तुको मूल्य उपयोगिताका आधारमा निर्धारण हुने अर्थशास्त्रको नियम हो। तर सुनको सम्बन्धमा उपयोगिता भनेको फगत मानिदिएको र सञ्चय गर्दा नघट्नेनगल्ने हुनु हो। डलर सञ्चय गर्दा मूल्यस्फीतिको डर हुन्छ। तर सुन सञ्चय गर्दा नघट्ने, माटोमा गाडे पनि नकुहिने भएकाले त्यो डर हुँदैन। सुनको मूल्य घटबढका आधारकारण पृथ्वीमा पाइने धातुहरूको सूचीमा सुन ७३ औं स्थानमा पर्ने बताइन्छ। सुनलाई पानी वा माटोले गलाउन सक्तैन। विशेष किसिमका रसायनमा बाहेक सुन अरू धातुसँग घुलन हुन पनि सक्तैन। सजाउन र सञ्चय गर्न विश्वभर नै सुनले ख्याति पाएको छ। एक देशको मुद्रा अर्को देशको कारोबारमा प्रयोग हुँदैन, तर सुन जुनसुकै मुद्रा वा विनिमय दर भएको देशमा पनि विनिमयको माध्यम हुँदै आएको छ। इतिहास केलाउने हो भने दोस्रो विश्वयुद्धसम्म पनि स्वर्णमुद्राको प्रयोग गर्ने देशले आफ्नो मुद्रालाई बलियो बनाउने आधार सुनलाई नै बनाएको पाइन्छ। नेपालमा त पञ्च धातुभित्र पर्ने भएकाले सुनको धार्मिक महत्त्व पनि छ। सुनपानी छर्केर चोखो बनाउने चलन अद्यापि व्यापक नै छ। कुलिन, नवधनाढ्य र हुनेखानेहरूको सामाजिक प्रतिष्ठाको वस्तु पनि सुन नै हुने गरेकाले यसको आफ्नै किसिमको महत्त्व छ। यो अर्थमा सुनको मूल्य बढ्नु नौलो होइन। सुन तेल र डलर मानवीय आवश्यकता पूरा गर्ने वस्तु संसारमा अनन्त छन् तापनि सुन तेल र डलर बहुसंख्यक मान्छेले चाहने वस्तु हुन्। त्यसैले सुन डलर र तेल व्यापार गर्दा एकअर्काको मूल्यमा आउने वृद्धि र ह्रासलाई लिएर पूर्वनिर्णय गर्न सकिँदैन। पूर्वअनुमान मात्र हुने गरेको छ। यी वस्तुहरूको मूल्य पूर्वनिर्धारण गर्न सकिने भएमा सम्पत्ति सञ्चयले भयानक रूप लिएर धनीगरिबको मात्रा र स्तर अझ बढ्ने थियो। त्यति भएर पनि भण्डारणका हिसाबले सुन पहिलो नम्बरमा आउँछ। डलरको सञ्चय सुनको भन्दा पछि मात्र हुने गरेको छ। तेल खपत बढ्दै गए पनि लामो समय भण्डारण गर्न नमिल्ने हँुदा विनिमय र सञ्चितीको हिसाबले तेस्रो स्थानमा पर्छ। हाम्रोजस्तो विकासोन्मुख अर्थतन्त्रमा काम गरेरै क्षमता विकास गर्नुपर्छ। सुन र डलरको अवैध कारोबारको माध्यम बनेर हुँदैन। डलर र सुनको प्रयोग, भण्डारण र मूल्य अवस्था विशेषले पनि फरक पार्छ। अशान्ति, युद्ध, अर्थतन्त्रमा गिरावट भएको बेला डलरभन्दा सुनको महत्त्व बढी मानिने हुँदा सुनको मूल्य पनि बढ्ने गरेको तथ्यांक छ। अमेरिकाले इराकमा आक्रमण गरेपछि विश्वको तेल बजारमा कच्चा तेलको मूल्य एक्कासि बढेको थियो। त्यो एउटा घटनाले मात्र पनि प्रतिब्यारेल ४५ डलर भएको तेल एकैपटक ८० डलरसम्म पुगेको थियो। यद्यपि मूल्य बढ्ने क्रम रोकिएन प्रतिब्यारेल तेलको मूल्य १३० सम्म पुग्यो। यद्यपि तेलको मूल्य अहिले ८० डलरकै हाराहारीमा छ। अमेरिकाले हाच्छ्यँु गर्दा विश्व बजारमा निमोनिया फैलिन्छ भन्ने लोकोक्ति तेल र सुनमा पनि लागू हुन्छ। अमेरिकाइरानबीचको वाक्युद्ध, नाकाबन्दी र व्यापार सीमितताले डलर, सुन र तेलको मूल्यमा अस्थिरताको आशंका रामै्रसँग हुन थालेको छ। अमेरिका र चीन, अमेरिका र मेक्सिको, अमेरिका र भेनेजुएलाबीचको राजनीतिक आर्थिक तीक्तता पनि सुन तेल र डलरको मूल्यलाई अस्थिर बनाउने कारक भएका छन्। डलर र सुनको कारणले प्रतिकूल बनाएको अर्थतन्त्रलाई तुलनात्मक रूपमा खस्कन नदिन र अरू देशको नजरमा कमजोर हुनबाट बचाउन अमेरिकाले पनि डलर र सुनको सञ्चितीलाई सन्तुलनमा ल्याउन निकै मेहनत गर्न लागेका समाचार बाहिर आएका छन्। औद्योगीकरण र सवारी साधनको वृद्धिले तेलको खपत त्यसै पनि बढिरहेकै छ। माग बढाइरहेको छ। त्यसैले मूल्य पनि बढिरहेकै छ। शक्ति र राजनीतिको हतियार बनाएर डलर र सुनको मूल्य प्रभाव पार्ने औजार बनाइनाले सुनको मूल्य विश्लेषण पूर्वानुमान गर्न नसकिने गरेर जटिल बन्न थालेको छ विश्व अर्थतन्त्रको अग्रणी मानिएका जी ७ देखि जी २० सम्मका देशको व्यापारिक गतिविधि, अन्तर्राष्टिय व्यापार संगठनको प्रभाव र चीन, सिंगापुर, मलेसिया, ब्राजिलजस्ता विश्वविकासमा प्रभाव पार्न थालिसकेका देशको बाह्य अर्थतन्त्रले पनि सुन र डलरको मूल्यमा असर पुर्याउने गरेको छ। अनुत्पादक ढंगले सम्पत्ति सुरक्षणको पाटोबाट हेर्दा पनि बैंक वा घरमा सुन राख्दा गन्ध र ध्वनि नआउने र नगल्ने भएकाले तत्काल ब्याज नकमाए पनि सम्पत्ति जोगिने निश्चित छ। यस कारणले युद्ध र अशान्तिको बेलामा कमाउनेभन्दा बचाउने चुनौतीमा सुन जत्तिको भरपर्दो वस्तु डलर हुन सक्तैन। त्यसैले सुनको मूल्य बढ्नु स्वाभाविक देखिन्छ। सुनको उत्पादन जटिल र खर्चिलो हुन्छ। खानीबाट निकालिने सुनको प्रशोधन अर्को समस्याको वस्तु हो। पंक्तिकार स्वयंले फिलिपिन्समा देखेको सुनको उत्खनन, जापानमा हुने प्रशोधन र परीक्षणको खर्च हिसाब गर्दा पनि सुनको उत्पादन लागत बढी हुनु नौलो होइन। त्यसमाथि खानीमा काम गर्दाको जोखिम, बिमा र महँगा आधुनिक यन्त्र उपकरणको प्रयोगका कारणले पनि सुनको मूल्य बढ्नु आश्चर्यको विषय हुन सक्तैन। सुन र जमिनलाई तन्काउन मिल्दैन। जनसंख्या बढेको अनुपातमा फैलाउन नसकिने हुँदा माग बढ्दा मूल्य बढाउनेभन्दा अर्को उपाय पनि छैन। अन्तर्राष्ट्रिय बजारमा मूल्य बढेको वस्तु नेपालमा थोरै मोेलमा बेच्न सम्भव हुँदैन। नेपालको अर्थतन्त्र र नेपाली जनताको आर्थिक हैसियत अपवादका व्यक्तिलाई छोडेर बलियो छैन। त्यसमाथि सम्पत्तिको वितरण प्रणाली न्यायपूर्ण नभएको हुँदा रातारात धन कमाएर नवसामन्त बन्नेहरूले नियमित अर्थतन्त्रको गतिलाई अर्कोतिर भारिदिने गरेका प्रमाण प्रशस्त छन्। नेपालबाहिर लगानी गर्ने, उद्योगव्यापार गर्ने सीप र जानकारी नभएका नवधनाढ्का लागि सम्पत्ति खर्च गर्ने ठाउँ नै जग्गा सेयर खरिद र सुन सञ्चिती हो। हिजोआज जग्गा र सेयरमा लगानी गर्दा शंका र हल्ला बढी हुने गरेकाले पनि सुनतिरै आकर्षण बढेको स्पष्ट छ। समाधान सरकारको नीतिमा सूचना प्रविधि, प्रदर्शनप्रभाव र टेलिभिजन, मोबाइलले देशभित्रको बजारलाई नियन्त्रण, नियमन र व्यवस्थित गर्न चाहेर पनि पूरै सकिँदैन। यो अवस्थामा आन्तरिक राजकीय शक्ति प्रयोग गरेर सार्वजनिक सूचनाको माध्यमबाट जनतालाई ठीकबेठीक, हानिफाइदाजस्ता सार्वजनिक सूचना प्रवाह गर्न सकिन्छ र गर्नुपर्छ। सुनको सञ्चिती अर्थशास्त्रीय दृष्टिले अनुत्पादक हो। हाम्रोजस्तो विकासोन्मुख अर्थतन्त्रमा काम गरेरै क्षमता विकास गर्नुपर्छ। सुन र डलरको अवैध कारोबारको माध्यम बनेर हुँदैन। नेपाली बजार सुनको र सुन खपत गर्नेहरूको होइन भन्ने थाहा हुँदाहुँदै पनि सुनको अवाञ्छित कारोबारप्रति आँखा चिम्लिने हो भने अझै आर्थिक विसंगति बढ्ने सम्भावना मौलाउने छ। नवधनाढ्य र ओभरनाइट सम्पत्ति थुपार्नेहरूले अर्थतन्त्रलाई थप जर्जर बनाउने छन्।"
टिठलाग्दाे राप्रपा,"विश्वको दलगत राजनीतिको इतिहास कोट्याउने हो भने बेलायतमा सन् १६७८ मा खुलेको द हुइङलाई पहिलो पार्टी मानिन्छ। यसको प्रमुख उद्देश्य उदारवादी राजनीति गर्ने थियो। हुइङ र टोरी पार्टीका सदस्यले मिलेर ६ जुन १८५९ लिबरल पार्टी गठन गरे। संयुक्त राज्य अमेरिकामा सन् १७८७ मा फेडरल पार्टीका नाममा पहिलो राजनीतिक दल खोलियो। दोस्रो पार्टीको जन्मचाहिँ सन् १७९६ मा फेडरल पार्टीकैे विरुद्धमा डेमोक्र्याटिक रिपब्लिकन नाममा खोलियो। तत्पश्चात् सन् १८३४ मा बेलायतमा कन्जरभेटिभ पार्टी खुल्यो। जुन पार्टीको उद्देश्य राजनीतिमा कन्जरभेटिजम थियो भने आर्थिक रूपमा उदारवादी अर्थतन्त्र र ब्रिटिस युनिअनिजम्म भनेर खोलियो। त्यसैगरी अमेरिकामा नै हुइग पार्टी खोलियो। यसको मूल सिद्धान्त राष्ट्रियता, परम्परा र रुढिवादमा आधारित थियो। सन् १६७८ भन्दा पहिले राजनीतिक पार्टी नभए पनि राजकाज विभिन्न नाम वा उपनामले चल्ने गर्दथ्यो। जहाँ धेरै राजाराजनेताले आफ्नो वंशपरम्परा धान्दै जनताका नाममा राजकाज गर्दथे। विश्वमा प्रजातन्त्रको लहर चलेपश्चात् सामन्तवादको विरुद्धमा आम जनता, मजदुर र किसानले जनअधिकारका लागि सडकमा ओर्लिए। यसकारण कतिपय राजा काटिए। कतिले आत्मसर्मपण गरे। कति देश निकाला भए। कतिले देश छोडेर भागे। कार्ल माक्र्स र फ्रेडरिक एंगेल्सले सन् १८४८ मा कम्युनिस्ट घोषणापत्र तयार पारे। राज्यको नीतिविरुद्ध क्रान्ति गरेपश्चात् लक्ष्य प्राप्त गर्न सकिन्छ भन्ने उद्घोष गरेका कारण उक्त घोषणापत्र प्रख्यात भयो। त्यो नै कम्युनिस्ट पार्टीको पहिलो घोषणापत्र भयो। त्यसैगरी विश्वभर स्वतन्त्रतासँगसँगै राजनीतिमा सहज र सरल तरिकाले जनतासमक्ष पुग्न राजनीतिक पार्टी खोल्ने लहर विश्वभरि फैलियो। नेपाल पनि यसबाट अछुतो रहन सकेन। जहानियाँ निरंकुश राणाशासनविरुद्ध भित्रभित्रै नेपाली कांगे्रस र कम्युनिस्ट पार्टी स्थापना भए, जतिबेला जनपक्षीय आवाज उठाउँदा धर्मभक्त, गंगालाल, दशरथ चन्द र शुक्रराज शास्त्री सहिद भए। २००७ सालको परिवर्तनपश्चात् पार्टी त खुले, तर दुईतिहाइ जनताको सरकारलाई सैनिक बलमा कु गरियो। १०४ बर्से राणाशासन, ३० बर्से निरंकुश पञ्चायती व्यवस्था, २०४६ सालपछिको बहुदलीय व्यवस्था, जसमा राजाको प्रत्यक्ष नभई परोक्ष शासन र त्यसका बलमा २०५९ सालमा राजाबाट दोस्रो कु, जसका कारण नेपाल र नेपालीको यौवन समाप्त पार्ने कार्य यसै अवधिमा भयो। नेपाल कहिल्यै नउठ्ने गरी दलदलमा फस्यो र आफ्नो राजनीतिक स्वार्थपूर्ति गर्न स्वदेशी मात्र होइन, विदेशीको क्रीडास्थल नेपाल बन्न पुग्यो। नेपालको मुहार फेर्ने काम माओवादी सशस्त्र संघर्ष र २०६२६३ को संयुक्त आन्दोलनका कारण मुलुकमा लोकतान्त्रिक गणतन्त्र स्थापना भयो। फलस्वरूप जनताका अधिकार जनताकै घरदैलोमा भन्ने नाराका साथ संविधान निर्माण भयोे। २०४६ सालको परिवर्तनपश्चात् परिस्थितिजन्य बाध्यताका कारण राष्ट्रिय प्रजातान्त्रिक पार्टी (राप्रपा) को एउटै नाम गरेका दुइटा पार्टी खुले। यसमध्ये एउटाको नेतृत्व आफूलाई उदारवादी पक्ष भन्न रुचाउनेले गरे भने अर्को खेमाको नेतृत्व अनुदारवादी खेमाले गर्यो। २०४८ सालको निर्वाचनमा दुवै पार्टीको कन्तविजोग भएका कारण व्यक्तिक्तत लाभका लागि पार्टी एकीकरण गर्न पुगे। एकीकरणकै कारण २०५१ को मध्यावधि निर्वाचनमा २० सिट जितेर सत्ताको साँचो बन्न पुगेको थियो राप्रपा। त्यसक्रममा राप्रपाका दुईजना प्रधानमन्त्री र १७ जना मन्त्री भए। आफू मन्त्री बन्न सांसद किनबेच मात्र भएन, सुरासुन्दरी र जुवाका लागि करोडौं रुपैैयाँ राज्यको ढुकुटीबाट खर्च गरे, सांसदलाई थाइल्यान्डको राजधानी बैंककमा लुकाउनसम्म भ्याए। अन्ततः नेपाली बहुदलीय प्रजातान्त्रिक व्यवस्थाको मुहारमा हिजोका केही पञ्चका कारण कालोमोसो दलियो। परिणामतः राप्रपाको कन्तविजोग भयो। राप्रपाले इतिहास भइसकेको विषय ब्युँताउन खोज्नु असम्भव छ। हुन त यी पात्र र प्रवृत्तिलाई दलीय व्यवस्थाका बारेमा कुनै ज्ञान थिएन, हिजोका दिनमा जनताप्रति उत्तरदायित्व हुनुपर्ने थिएन। उनीहरू त अञ्चलाधीश, सीडीओ र राजाका सचिवको चाकडीका भरमा पद हत्याउन सफल हुन्थे। चाकडीका भरमा मन्त्री, राष्ट्रिय पञ्चायत सदस्य र प्रधानमन्त्री भएकालाई दलीय व्यवस्थामा कार्यकर्ताको संरक्षण कसरी गर्ने र जनताका समस्या के हुन् भन्ने बुझ्नै सकेनन्। २०५१ सालपश्चात् सबै मन्त्री र प्रधानमन्त्री हँुदा पनि जनता र कार्यकर्ताको संरक्षण गर्न नजानेका र नगरेका कारण र जता काफल पाक्यो उतै चरी नाच्यो जस्तो गरी आम कार्यकर्ताको हत्या गरियो र जीवन बर्बाद गरियो। हिजोका राजारजौटाको इसारामा पार्टी विभाजन गर्ने रोग लागेका राप्रपाका नेतालाई त्यो रोगले अझै पनि छोडेको छैन। त्यही रोगका कारण राप्रपा नामक यो प्रजाति शून्यको अवस्था पुगिसकेको छ। नेताहरू कतिसम्मका छन् भने उनीहरू पार्टीको सर्वोच्च निकाय केन्द्रीय महाधिवेशनको निर्णयसम्म पनि मान्दैनन्। यस्तो पार्टीको अवस्था शून्यभन्दा पनि तल झरेमा अचम्म मान्नु पर्दैन। पार्टी शून्यमा पुग्ने प्रमुख कारण भनेको समयसापेक्ष पार्टीलाई चलाउन नसक्नु हो। त्यसका अतिरिक्त नेतृत्व स्वेच्छचारी हुनु, सैद्धान्तिक रूपमा प्रस्ट नहुनु पनि हो। अहिले मुलुकको यथार्थ भनेको लोकतान्त्रिक गणतन्त्र नै हो। यो कसैको रहरले परिवर्तन हुने होइन। यो पार्टीका ९५ प्रतिशत स्वघोषित नेता जनाधारविनाका छन्। ठूला नेता भनाउँदाले आफ्नै जिल्लाबाट समेत एक हजार मत पनि ल्याउन सक्दैनन्। आमनिर्वाचनमा एउटा उम्मेदवारको जति मत नल्याउने व्यक्ति पनि अध्यक्ष हुनुपर्ने, निर्वाचनपश्चात् एकपटक पनि गृह जिल्ला नजाने, ८० वर्ष पुग्न लाग्दा पनि अध्यक्ष नै चाहिनेजस्ता रोगबाट ग्रसित छ राप्रपा। त्यो मोह उपाध्यक्ष तथा महामन्त्रीमा पनि छँदै छ। जनताविनाका अधिकांश नेता बनाइएका कारण राप्रपाले कहिल्यै आफ्नो कामको आत्मालोचना गरेन, कहिल्यै आफ्नो कामको सिंहावलोकन गरेन, आफू निर्णायक शक्तिमा हुँदा छोरा, भाइ, भतिजा, नातगोता र हुक्के बैठकेले सधैं शुभलाभको पद दियो। नजरना र भाग्यवादद्वारा पद प्राप्त गरिरहने अवस्थाका कारण स्वाभिमान कार्यकर्ता कसरी पार्टीभित्र अटाउन सकून् ? पूर्वका केशवकुमार बुढाथोकी हुन् वा पश्चिमका मोहनराज मल्ल, लगनलाल चौधरी हुन् वा विमल श्रीवास्तव, ब्रजेशकुमार गुप्ता, सर्वेन्द्रनाथ शुक्ल, तुलसी सुब्बा, कुष्णकुमार राई वा गणेशबहादुर खत्री। यी मात्र होइन, यस पार्टीबाट पलायन भएका धेरै कार्यकर्ता अन्य पार्टीबाट मन्त्री, सांसद, मेयरको प्रतिनिधित्व गरिराखेका छन्। सबै अन्य पार्टीमा गएर चुनाव जितेका छन् भने यस प्रजातिमा राजनीतिक रूपमा एकलै चुनाव लडेर चुनाव जित्ने मानिस एकजना छैनन्। तसर्थ यो पार्टी शून्यभन्दा तलको अवस्थामा पुग्नमा स्वाभिमानी कार्यकर्ताको केही दोष छैन। हिजो जननेता बीपी कोइरालाले राजासँग घाँटी जोडिएको छ भनेका पक्कै हुन् तर निरंकुश राजतन्त्रसँग होइन। बीपीले यो पनि भनेका थिए तिमी निरंकुश भयौ भने तिमीलाई कसैले बचाउन सक्दैन। कांग्रेसलाई सधैं राजा चाहिएको थियो तर राजालाई कांग्रेस नचाहिएका कारण २४० वर्षको इतिहासबाट हात धुनु पर्यो। राप्रपाले इतिहास भइसकेको विषय ब्युँुताउन खोज्नु असम्भव छ। इतिहास भइसकेको मान्छेले राप्रपाको नामोनिसान मेटाउन खोज्दै छन्। तिनै पात्र, प्रवृत्ति र सिद्धान्तका कारण कसैको नाममा सहिद बन्नुको सट्टा पंक्तिकार यो प्रजाति छोडेर केही समय स्वतन्त्र बस्ने निर्णयमा पुगेको हो।"
आफ्नै छायामा आधा मधेस,"आदि शक्ति मानिने महिलालाई सहयात्री बनाउने हो भने दोब्बर ऊर्जा मिल्छ। घर, समाज र मुलुकमा दोब्बर विकास हुन्छ। आधा मधेस अर्थात् मधेसी महिला अवसर र अधिकारका मामिलामा धेरै पछाडि परेका छन्। त्यसको एउटा कारण महिलालाई पछाडि राख्नु हो। भनिन्छ महिला र पुरुष एक रथका दुई पाङग्रा हुन्। जसरी एउटा पाङग्रामा गडबड भएमा रथ चल्न सक्दैन, त्यसैगरी महिलालाई पछाडि राखेर विकासको आधार बन्न सक्दैन। जुन समाजले महिलालाई पुरुषसरहको अवसर दिएको छ, त्यहाँ विकासले राम्रो गति लिएको हुन्छ। त्यसको कारण त्यहाँका महिला क्षमतावान् छन्। शैक्षिक रूपले सबल छन्। आफैं आयआर्जन गर्न सक्छन्। बौद्धिक रूपले सचेत छन्। जुनसुकै प्रतिस्पर्धा गर्न सक्छन्। जुन समाजले महिलालाई अवसर दिएको छैन, त्यहाँको पुरुष समाज पछाडि परेको छ नै, महिला पनि पछाडि पर्छन्। महिलालाई घरभित्र राख्ने सोचले समाजको पचास प्रतिशतभन्दा बढी शक्ति अनावश्यक नोक्सान हुन्छ। यसर्थ पचास प्रतिशतभन्दा बढी ऊर्जा उत्पादनमा नलाग्नु भनेको आफैं समृद्धिको अवरोधक हो। मुलुकले ५१ प्रतिशत जनशक्ति उत्पादन क्षेत्रमा नलगाउँदा समृद्धिमा व्यवधान उत्पन्न भएकोमा दुईमत छैन। प्रायः समाजमा पुरुषले गर्ने हरेक काम महिलाले पनि गरेको देखिन्छ। अफिसरदेखि श्रमिकसम्मका काम महिलाले गर्छन्। नर्सिङ पेसादेखि पयर्टन व्यवसायसम्म महिला खटेका हुन्छन्। राजनीतिदेखि चालकसम्मको काम महिलाले गर्दै आएका छन्। कर्मचारीको संख्यामा लगभग महिलाको उपस्थिति राम्रै छ। तर मधेसी महिला आज पनि चुलोचौकामा सीमित छन्। परिवारमा छोरीलाई आफ्नै गाउँठाउँमा नर्स अध्ययन गर्न नदिने सोच छ। बालविवाह गर्ने, विवाहमा तीलक दिने, घरेलु हिंसा अन्त्य गर्ने आदि विषयमा समाज अनुदार छ। रोजगारमूलक तालिमसम्म दिने कुरामा सामाजिक सोच सकारात्मक छैन। यस्ता विसंगत पक्षलाई प्रदेश सरकारले अन्त्य गर्नुपर्छ। मधेसी महिला विकासको सवाल चुनौतीपूर्ण रहेकाले यसलाई सहज पार्न तीनै तहका सरकार, व्यवस्थापिका, राजनीतिक दल एवं समाज लाग्न जरुरी छ। यसअघि केन्द्र सरकारले मधेसमा व्याप्त विकृति रोक्न नसकेर मधेसी महिला बढी प्रताडित हुन पुगेका हुन्। यति मात्र नभई बोल्न नहुने, अर्काको जीउ छुन नहुने, बुर्कामा बस्ननुपर्ने, सभासामेलनलगायतमा भाग लिने नहुने, बिधवाले विवाह गर्न नहुने तथा बालविवाह, दाइजो प्रथालगायतको रुढिवादी सोचले आफ्नै आमा, बुवा, दाजुभाइ, पति, जेठाजु, सासससुरा, नन्दआमाजूबाट अझ बढी शोषितपीडित हुनुपर्ने अवस्था कायमै छ। यसअघि केही महिलाले आत्महत्या गरेको घटनाले मधेसमा परिवारमा घरेलु हिंसा व्याप्त छ भन्ने स्पष्ट पारेको छ।अब प्रान्तीय एवं प्रादेशिक सरकार र नेतृत्वले महिला विकासलाई प्राथमिकतामा राख्नुपर्छ। मधेसी महिलाको प्रतिस्पर्धात्मक क्षमता वृद्धितर्फ सरकारको ध्यानाकर्षण हुनुपर्छ। त्यसैगरी सीप विकासले उनीहरूको मात्र होइन, परिवारकै समृद्धिको मार्ग फराकिलो बनाउँछ। महिलालाई रोजगारमूलक शिक्षा दिलाउनेतर्फ प्रदेश एवं स्थानीय सरकार अग्रसर बन्नुपर्छ। स्थानीय निकायका प्रमुखहरूले प्रथमतः आफ्नो क्षेत्रभित्रका महिला र बालबालिकालाई प्रतिस्पर्धी बनाउनेतर्फ योजना ल्याउनु पर्छ। लोकतन्त्र आएपश्चात् सबै वर्ग तथा समुदायको अधिकारको सुनिश्चिततासँगै मधेसी महिलाको पनि अधिकारको सुनिश्चतता हुनुपर्छ भनेर आवाज नउठेको होइन, तर प्रदेश सरकारले त्यसलाई मूर्तरुप दिने विषयमा उदासीनता देखाएको छ। स्थानीय र प्रदेश सरकारले अनिवार्य रूपमा महिलालाई पढाउनैपर्ने, रोजगारमूलक तालिम दिनैपर्ने, बीस वर्ष नपुगी विवाह गर्न नदिने, दाइजो लिन सोच राख्ने व्यक्ति र परिवारलाई कानुनबमोजिम दण्डित गर्ने नीति ल्याई कार्यान्वयन हुन सक्यो भने मधेसी समाजमा व्याप्त कमजोरीमा सुधार आउने छ। तर ऐन, काननु र संविधानमा महिला सहभागिताको सुनिश्चितता भए पनि व्यावहारिक रूपमा उपलब्धि कम छ। उदाहरण हेर्ने हो भने अहिले पर्सा जिल्लामा १४ वटा स्थानीय सरकार छ। तर कुनैको नेतृत्व महिलाले गर्न पाएका छैनन्।संविधानसभाको चुनावताका मधेसको जनसंख्या ३१२ प्रतिशत थियो। त्यसमध्ये ५१ प्रतिशत रहेको महिला वर्गलाई राज्य तथा दलहरूले सभासद्मा सहभागी गराउने प्रतिबद्धता जाहेर गरेका थिए। तर, राजनीतिक, सामाजिक र शैक्षिक रूपले पछाडि परेका, संविधानसभाको प्रभावकारी शिक्षाबाट पनि वञ्चित रहेका, सविधानसभाको अर्थ र महत्वसमेत बुझ्न नसकेका महिलालाई केही हदसम्म सहभागिता गराइएको थियो, तर मधेसी महिलाको समस्या समाधानतर्फ चाहेजति उपलब्धि प्राप्त हुन सकेन। त्यस्तै मधेसका राजपुत, भूमिहार, कायस्थ, ब्राह्मण समुदायका महिलाबाहेक डोम, चमार, दुसाध, नुनिया, मलाह समुदायका बहुसंख्यक महिला साक्षरसम्म हुन सकेका छैनन्। यिनीहरूको साक्षरता प्रतिशत एक सर्भेले प्रवेशिका र त्योभन्दा माथिको शिक्षामा मधेस दलित ०३, मधेसकी मध्यजातकी महिला २४, जनजाति १३, मुसलमान १२, मधेस ब्राह्मण १०३ स्नातक र त्योभन्दा माथिको शिक्षा ब्राह्मण क्षेत्री १२, मध्यजाति ०२, तराई दलित ०० जनजाति ०० मुसलमान ०१ प्रतिशत रहेको छ। यसले मधेसी महिलामा शिक्षाको कमी छ भन्ने देखाउँछ। यसर्थ पनि प्रदेश २ सरकारले महिलामैत्री शिक्षामा जोड दिनैपर्छ। माध्यमिक तहसम्मको शिक्षामा स्थानीय सरकारको पहुँच स्थापित भएकाले स्थानीय सरकारले यस अवसरको सदुपयोग गरी मधेसी महिला उत्थानको मार्ग खोल्नुपर्छ। आधा मधेस अर्थात् मधेसी महिला विकासको सवाल चुनौतीपूर्ण रहेकाले यसलाई सहज पार्न तीनै तहका सरकार, व्यवस्थापिका, राजनीतिक दल एवं समाज लाग्न जरुरी छ।"
विश्वकप क्रिकेट : चम्किएका स्टार्क र शर्मा,"स्टार्कको २७ विकेट साविक विजेता अस्ट्रेलिया यस पटक विश्वकपको सेमिफाइनलमै पराजित भयो। अस्ट्रेलियालाई आयोजक इङ्ल्यान्डले आठ विकेटले पराजित गर्यो। तर, अस्ट्रेलियाका मिचेल स्टार्क विश्वकपमा सर्वाधिक विकेट लिने खेलाडी बने। उनले प्रतियोगिता अवधिभर कुल २७ विकेट लिए। उनले लिग चरणका नौ खेलमा २६ विकेट लिएका थिए। स्टार्कले न्युजिल्यान्ड र वेस्टइन्डिजसँगको खेलमा पाँचपाँच विकेट लिएका थिए। उनले इङ्ल्यान्ड र श्रीलंकासँगको खेलमा चारचार, विकेट हात पारे। यसैगरी दक्षिण अफ्रिका, बंगलादेश र पाकिस्तानबिरुद्धको खेलमा दुईदुई तथा अफगानिस्तान र भारतसँगको खेलमा एक एक विकेट लिएका थिए। विश्वकप रोचक : एउटै रंगशालामा पाँच फाइनल विश्वकप क्रिकेट फाइनल : सुपर ओभरमा इङ्ल्यान्ड बन्यो च्याम्पियन २९ वर्षीय तिब्रगतिका बायाँहाते बलर स्टार्कले इङ्ल्यान्डविरुद्धको सेमिफाइनल खेलमा पन एक विकेट हात पारेका थिए। लिग चरणका अधिकांश खेलमा अस्ट्रेलियाको जितमा स्टार्कको बलिङ निर्णाय कबनेको थियो। स्टार्कले अस्ट्रेलियाका लागि खेलेको ८५ एकदिवसीय खेलमा एक सय ७२ विकेट लिएका छन्। एकदिवसीय प्रतियोगितामा उनको उत्कृष्ट प्रदर्शन २८ रन खर्चिएर ६ विकेट हो। शर्माको ६४८ रन विश्वकप क्रिकेटको १२औं संस्करणमा भारतीय टोली सेमिफाइनलभन्दा अगाडि बढ्न सकेन। भारतीय टोली सेमिफाइनलमा न्युजिल्यान्डसँग १८ रनले पराजित भएको थियो। तर, भारतका रोहित शर्मा भने यो विश्वकपमा सर्वाधिक रन बनाउने खेलाडीको रुपमा दरिन पुगे। उनले प्रतियोगितामा कुल ६ सय ४८ रन बनाएका थिए। लिग चरणको खेलमा ६ सय ४७ रन बनाएका शर्मा सेमिफाइनल खेलमा भने एक रनमै पेभेलियन फर्किएका थिए। ३२ वर्षीय ओपनर ब्याट्सम्यान शर्माले प्रतियोगितामा ८१०० को औसतले रन बनाए। उनले पाँच शतक र एक अर्धशतक प्रहार गरे। उनी एउटै विश्वकपमा पाँच शतक प्रहार गर्ने पहिलो खेलाडी पनि बनेका छन्। शर्माले दक्षिण अफ्रिकाविरुद्ध अविजित एक सय २२, पाकिस्तानविरुद्ध एक सय ४०, इङ्ल्यान्डविरुद्ध एक सय दुई रन, बंगलादेशविरुद्ध एक सय चार र श्रीलंकाविरुद्ध एक सय तीन रन बनाएका थिए। यसैगरी उनले अस्ट्रेलियाविरुद्धको खेलमा पनि ५७ रन बनाएका थिए। शर्माले एकदिवसीय क्रिकेटमा भारतका लागि दुई सय नौ पाली खेल्दै २७ शतक र ४२ अर्धशतकको मद्दतले कुल आठ हजार ६ सय ५८ रन बनाएका छन्। मिचेल स्टार्क: २७ विकेट न्युजिल्यान्डविरुद्ध ५ विकेट वेस्ट इन्डिजविरुद्ध ५ विकेट रोहित शर्मा: ६४८ रन शतक: ५ अर्धशतक: १"
विश्वकप क्रिकेट : चम्किएका स्टार्क र शर्मा,"स्टार्कको २७ विकेट साविक विजेता अस्ट्रेलिया यस पटक विश्वकपको सेमिफाइनलमै पराजित भयो। अस्ट्रेलियालाई आयोजक इङ्ल्यान्डले आठ विकेटले पराजित गर्यो। तर, अस्ट्रेलियाका मिचेल स्टार्क विश्वकपमा सर्वाधिक विकेट लिने खेलाडी बने। उनले प्रतियोगिता अवधिभर कुल २७ विकेट लिए। उनले लिग चरणका नौ खेलमा २६ विकेट लिएका थिए। स्टार्कले न्युजिल्यान्ड र वेस्टइन्डिजसँगको खेलमा पाँचपाँच विकेट लिएका थिए। उनले इङ्ल्यान्ड र श्रीलंकासँगको खेलमा चारचार, विकेट हात पारे। यसैगरी दक्षिण अफ्रिका, बंगलादेश र पाकिस्तानबिरुद्धको खेलमा दुईदुई तथा अफगानिस्तान र भारतसँगको खेलमा एक एक विकेट लिएका थिए। विश्वकप रोचक : एउटै रंगशालामा पाँच फाइनल विश्वकप क्रिकेट फाइनल : सुपर ओभरमा इङ्ल्यान्ड बन्यो च्याम्पियन २९ वर्षीय तिब्रगतिका बायाँहाते बलर स्टार्कले इङ्ल्यान्डविरुद्धको सेमिफाइनल खेलमा पन एक विकेट हात पारेका थिए। लिग चरणका अधिकांश खेलमा अस्ट्रेलियाको जितमा स्टार्कको बलिङ निर्णाय कबनेको थियो। स्टार्कले अस्ट्रेलियाका लागि खेलेको ८५ एकदिवसीय खेलमा एक सय ७२ विकेट लिएका छन्। एकदिवसीय प्रतियोगितामा उनको उत्कृष्ट प्रदर्शन २८ रन खर्चिएर ६ विकेट हो। शर्माको ६४८ रन विश्वकप क्रिकेटको १२औं संस्करणमा भारतीय टोली सेमिफाइनलभन्दा अगाडि बढ्न सकेन। भारतीय टोली सेमिफाइनलमा न्युजिल्यान्डसँग १८ रनले पराजित भएको थियो। तर, भारतका रोहित शर्मा भने यो विश्वकपमा सर्वाधिक रन बनाउने खेलाडीको रुपमा दरिन पुगे। उनले प्रतियोगितामा कुल ६ सय ४८ रन बनाएका थिए। लिग चरणको खेलमा ६ सय ४७ रन बनाएका शर्मा सेमिफाइनल खेलमा भने एक रनमै पेभेलियन फर्किएका थिए। ३२ वर्षीय ओपनर ब्याट्सम्यान शर्माले प्रतियोगितामा ८१०० को औसतले रन बनाए। उनले पाँच शतक र एक अर्धशतक प्रहार गरे। उनी एउटै विश्वकपमा पाँच शतक प्रहार गर्ने पहिलो खेलाडी पनि बनेका छन्। शर्माले दक्षिण अफ्रिकाविरुद्ध अविजित एक सय २२, पाकिस्तानविरुद्ध एक सय ४०, इङ्ल्यान्डविरुद्ध एक सय दुई रन, बंगलादेशविरुद्ध एक सय चार र श्रीलंकाविरुद्ध एक सय तीन रन बनाएका थिए। यसैगरी उनले अस्ट्रेलियाविरुद्धको खेलमा पनि ५७ रन बनाएका थिए। शर्माले एकदिवसीय क्रिकेटमा भारतका लागि दुई सय नौ पाली खेल्दै २७ शतक र ४२ अर्धशतकको मद्दतले कुल आठ हजार ६ सय ५८ रन बनाएका छन्। मिचेल स्टार्क: २७ विकेट न्युजिल्यान्डविरुद्ध ५ विकेट वेस्ट इन्डिजविरुद्ध ५ विकेट रोहित शर्मा: ६४८ रन शतक: ५ अर्धशतक: १"

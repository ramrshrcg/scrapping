शीर्षक,विवरण
चीनले विकासमा यसरी फट्को मार्यो,"अक्टुबर १ चिनियाँका लागि ऐतिहासिक दिन हो। यो वर्ष जनगणतन्त्र चीनको ७० औं वार्षिकोत्सव हो। हरेक वर्ष नयाँ चीन स्थापनाको वार्षिकोत्सवका अवसरमा चीनको राजधानी बेइजिङको केन्द्रीय भाग थ्येनआनमन चोकमा सैनिक परेडसँगै भव्य समारोह आयोजना गर्ने चलन छ। यस पटकको समारोह अझै विशेष हुने बताइएको छ। राष्ट्रिय चाड नजिकिँदै गरेकाले सहरहरू चिनियाँ प्रतीक लालटिन तथा फूलहरूले सिंगारिएका छन्। थ्येनआनमन चोकमा सन् १९४९ अक्टुबर १ मा नयाँ चीनका पिता अध्यक्ष माओ च तुङले जनगणतन्त्र चीन स्थापनाको घोषणा गरेका थिए। पछिल्ला ७० वर्षहरूमा चिनियाँ कम्युनिस्ट पार्टी, चिनियाँ नेताको दूरदर्शिता, जनताको त्याग, तपस्या र मेहनतकै कारण चीनले अभूतपूर्व सफलता हासिल गरेको छ। चीनको चामत्कारिक विकासलाई सारा विश्वले प्रशंसा गरेको छ। अद्भूत चीनको विकासमाथि कतिपय मुलुकले ईष्र्या पनि गरेका छन्। साथै चीनको विकासलाई अनुकरण गर्न चाहने र चीनको सहयोगमा विकसित मुलुकमा दरिन चाहने मुलुक धेरै छन्। आजको विश्वमा हरेक क्षेत्रमा सक्रिय भूमिका निभाउनुअघि चीनले विगतका वर्षहरूमा धेरै कठिनाइ र चुनौतीको सामना गरेको थियो। चिनियाँ जनतालाई समृद्ध बनाउने र देशलाई विश्वमा अग्रपंक्तिमा पुर्याउने प्रयास सफल भइसकेको छ। यसलाई निरन्तरता दिँदै विश्वलाई एकैसाथ अगाडि बढाउँदै साझा भाग्य समुदाय निर्माणको परिकल्पनासँगै अघि बढेको छ। १४ अर्ब जनसंख्या र ५६ जातिको फूलबारी चीनले सन् २०२० सम्ममा पूर्ण रूपमा गरिबीमुक्त तथा समृद्ध समाज निर्माणको लक्ष्य पूरा गर्दैछ। चीनले गरिबी निवारणमा प्राप्त गरेको उपलब्धिले विश्वलाई चकित तुल्याएको छ। चीनले ४० वर्षको अन्तरालमा ७० करोड चिनियाँलाई गरिबीमुक्त बनाएर चमत्कार नै गरेको थियो। तैपनि कतिपय नागरिक गरिबीको रेखामुनि नै छन्। सन् २०२० सम्म चीनलाई समृद्ध समाज बनाउने घोषणा चिनियाँ राष्ट्राध्यक्ष सी चिनफिङले गरेका छन्। यस क्रममा पछिल्ला ६ वर्षमा फेरि पनि विश्व चीनको यस चमत्कारको साक्षी बनेको छ। एक तथ्यांकअनुसार, सन् २०१२ मा ९ करोड ९० लाख गरिब जनता थिए भने सन् २०१८ मा आइपुग्दा यो संख्या एक करोड ६६ लाखमा झरेको छ। जसरी ४० वर्षमा ७० करोड गरिबी जनसंख्या घटाएर चमत्कार गरेको थियो, त्यसरी नै ६ वर्षमा ८ करोड गरिबी जनसंख्या घटाएर अर्को चमत्कार गरेको छ। गरिबी निवारणको इतिहासमा यो शानदार जित हो। राष्ट्राध्यक्ष सीले यस वर्ष २०१९ मा १ करोड गरिब जनतालाई गरिबीबाट मुक्त गर्न निर्देशन दिएका छन्। गरिब जनता र पिछडिएको गाउँको समग्र विकासमा समस्त चीन लागिपरेको छ। नयाँ चीनको स्थापनापछि ग्रामीण जनसंख्याको अनुपात करिब ५० प्रतिशतले कम भएको छ। चीनको राष्ट्रिय तथ्यांक ब्यूरो (एनबीएस)का अनुसार, सन् १९४९ मा ग्रामीण जनसंख्याको अनुपात ८९३६ प्रतिशत थियो जुन सन् २०१८ सम्म आइपुग्दा ४०४२ प्रतिशतमा घटेको छ। चीनले गरिबी निवारणमा पाएको सफलता र अनुभव विकासोन्मुख देशमा गरिबी उन्मूलन गर्न सहयोगी पनि भएको छ। चीनले १६६ देशहरूमा अर्बौं यूआन सहयोगस्वरूप बाड्ँदै आएको छ। विश्वको २० प्रतिशत जनसंख्यालाई पुग्ने ६५८ अर्ब किलोग्राम अन्न उत्पादन गर्न सफल छ, चीन। ७० वर्षमा अन्न उत्पादन पाँच गुणाले बढेको छ। विश्वकै दोस्रो शक्तिशाली आर्थिक राष्ट्र बनिसकेको चीन अबको दसबीस वर्षसम्ममा विश्वकै पहिलो आर्थिक राष्ट्र बन्ने होडमा छ। सन् २०१८ मा चीनको प्रति व्यक्ति कुल राष्ट्रिय आम्दानी (जीएनआई) मध्यम आयस्तरका देशहरूको औसत स्तरभन्दा माथि छ। तथ्यांकअनुसार, २०१८ मा चीनको जीएनआई नौ हजार सात सय डलरभन्दा बढी छ। यसले विगत ७० वर्षमा चीनको राष्ट्रिय अर्थव्यवस्था तीव्र रूपले बढिरहेको जनाउँछ। नयाँ चीन स्थापनापछि सन् १९५२ मा कुल गार्हस्थ उत्पादन (जीडीपी) ६७९ अर्ब यूआन थियो र प्रति व्यक्ति जीडीपी ११९ यूआन थियो। सन् १९७८ मा ३६७९ अर्ब यूआन पुगेको जीडीपी खुलापन तथा सुधार नीति अपनाएपछि चीनको आर्थिक तथा सामाजिक विकासले रफ्तार समातेको थियो। सन् १९८६ मा चीनको जीडीपी एक खर्ब यूआनभन्दा बढी पुगेको थियो र सन् २००० मा विश्वको छैठौं ठूलो आर्थिक शक्ति बनेको थियो। चीन सन् २०१० मा ४१२१ खर्ब यूआनको जीडीपीसँगै विश्वको दोस्रो ठूलो आर्थिक शक्ति बन्न सफल भएको थियो। सन् २०१८ मा चीनको जीडीपी ९००३ खर्ब यूआन (१३६१ खर्ब डलर) पुगेको छ र विश्व अर्थव्यवस्थाको करिब १६ प्रतिशत भाग ओगटेको छ। स्थिर मूल्यको आधारमा सन् १९५२ को तुलनामा चीनको गत वर्ष २०१८ को जीडीपी १७५ गुणाले बढेको छ र औसत वार्षिक वृद्धि दर ८१ प्रतिशत छ। त्यसैगरी डलरमा आधारित तथ्यांकअनुसार, सन् १९५२ मा चीनको जीडीपी ३० अर्ब डलर थियो भने सन् २०१८ मा १३६१ खर्ब पुगेको छ। यस आधारमा वृद्धि ४५२ गुणाले भएको छ। एनबीएसको तथ्यांक अनुसार, सन् १९६१ देखि १९७८ सम्म विश्व अर्थव्यवस्थामा चीनको औसत वार्षिक योगदान दर ११ प्रतिशत थियो। सन् १९७९ देखि २०१२ सम्म विश्वको दोस्रो स्थानमा रहँदै औसत वार्षिक योगदान दर १५९ प्रतिशत पुगेको थियो। सन् २०१३ देखि २०१८ सम्म २८१ प्रतिशतसँगै विश्वमा पहिलो स्थान ओगटेको छ। सन् २०१८ को अन्तमा विदेशी मुद्रा सञ्चिती ३०७ त्रिलियन डलर पुगेको छ जुन १३ वर्षदेखि लगातार विश्वमा अग्रपंक्तिमा छ जब कि सन् १९५२ मा मात्र १०८ मिलियन थियो। सन् १९४९ मा चीनका सहरमा बेरोजगार दर २३५ प्रतिशत पुगेको थियो भने सन् २०१८ मा ४९ प्रतिशतमा झरेको छ। सन् २०१८ मा सन् १९४९ को तुलनामा पाँच गुणा बढी रेलवे सञ्चालनमा आएको छ। त्यसैगरी विश्वको ६० प्रतिशतभन्दा बढी भाग ओगट्दै चिनियाँ उच्च गतिको रेलमार्गको लम्बाइ २९ हजार किलोमिटर पुगेको छ। त्यसैगरी जलमार्ग तथा हवाई मार्गमा पनि सयौं गुणाले प्रगति गरेको छ। सन् २०१८ मा मोबाइल नेट चलाउने चिनियाँको संख्या १३१ अर्ब पुगेको छ र योसँगै हरेक क्षेत्रमा अनलाइन प्रयोगकर्ताको वृद्धिसँगै डिजिटल इकोनोमीमा चीन अग्रसर छ। उच्चस्तरीय प्रविधिमा पनि फट्को मारेको चीनले कृषि क्षेत्रलाई पनि अत्याधुनिकीकरण गर्दै लगेको छ। हाल विश्वको २० प्रतिशत जनसंख्यालाई पुग्ने ६५८ अर्ब किलोग्राम अन्न उत्पादन गर्न सफल छ, चीन। ७० वर्षमा अन्न उत्पादन पाँच गुणाले बढेको छ। त्यसैगरी ७० वर्षको यात्रा तय गर्ने क्रममा सन् १९६४ मा चीनले परमाणु बमको परीक्षण गर्दै आफ्नो शक्तिको परिचय प्रदर्शन गरेको थियो, जहाँ पहिला आक्रमण नगर्ने बचन दिएको छ। त्यसैगरी सन् २००३ मा अन्तरिक्षमा पाइला टेक्दै चिनियाँले अन्तरिक्ष अन्वेषण तथा अनुसन्धानमा ठूलो लगानी गर्दै आएको छ। सन् २००८ मा ओलम्पिक खेलकुद आयोजना गर्नुका साथै खेलकुदको संसारमा पनि विश्वको अग्रपंक्तिमा छ। २००८ मा नै सछ्वानमा विनाशकारी भूकम्प गएबाट झण्डै ८७ हजारको मृत्यु भएको थियो र चीनले भूकम्प, आँधीतुफान, बाढीपहिरोलगायतका प्राकृतिक प्रकोपबाट बर्सेनि हुँदै आएको क्षति न्यूनीकरणमा पनि ठूलो सफलता प्राप्त गर्दै आएको छ। चीनको राष्ट्रिय स्वास्थ्य आयोगद्वारा जारी एक तथ्यांकअनुसार, चिनियाँको औसत आयु सन् १९४९ को ३५ वर्षबाट बढेर सन् २०१८ मा ७७ पुगेको छ। १४ वटा देशसँग सीमा जोडिएको विशाल चीनले हाल कूटनीतिलाई नयाँ मोड दिएको छ। बितेका वर्षहरूमा आफ्नो देश र क्षेत्रको विकासमा मात्र ध्यान दिँदै आएकोमा हाल आफ्नो विकास र अनुभव तथा प्रविधि र लगानी विश्वभर फैलाउन चाहेको छ। अहस्तक्षेपकारी नीति, सार्वभौमिकताको सम्मानलाई निरन्तरता दिँदै वैश्वीकरणमा विशेष जोड दिएको छ। विश्वमा देखिएको संरक्षणवाद तथा आतंकवाद र ठूला मुलुकले ससानामाथिको हस्तक्षेपमाथि आवाज बुलन्द बनाएको छ। चीन आफ्नो कूटनीतिको विशिष्ट परम्परालाई कायम राख्दै नयाँ युगउन्मुख बनेको छ। चीन पन्ध्र वर्षसम्मको प्रयासपछि सन् २००१ मा विश्व व्यापार संगठनको सदस्य बन्न सफल भएको थियो। हाल चीन संयुक्त राष्ट्र संघ, जी २०, एससीओ, ब्रिक्स, सिकालगायतका क्षेत्रीय तथा अन्तर्राष्ट्रिय संघसंगठनहरूमा आबद्ध छ। त्यसबाहेक चीनले सारेको नविन रेसममार्ग बेल्ट एन्ड रोडमा विश्वका १३६ वटा देश र ३० वटा संगठन आबद्ध भइसकेका छन्।"
"भ्रष्टाचार बढ्यो, तातेन अख्तियार","आयुक्त नियुक्तिदेखि कार्यशैलीमा सुधार र न्यायपालिकामा प्रमाण मूल्यांकनमा सुधार आवश्यक छ भ्रष्टाचार समाचार नबनेको दिनै छैन। धेरै वर्षअगाडि भारतको एक अंगे्रजी दैनिकमा एउटा ठट्टा छापियो। त्यो ठट्टा थियोभारतमा भ्रष्टाचार उन्मूलन गर्न सम्भव छ रे अमेरिकामा हाल भएका दुई राजनीतिक दललाई प्रतिबन्ध लगाएर कम्युनिस्ट पार्टी अफ अमेरिका गठन गरी पोलिटब्युरोबाट राज्य सञ्चालन गर्न सकिन्छ भने। अमेरिकामा दल प्रतिबन्ध, कम्युनिस्ट पार्टी र पोलिटब्युरो सम्भव नभएकैले त्यसो भनियो। नर्वे, स्विडेन, फिनल्यान्ड, डेनमार्क आदि देशमा शिक्षित समाज, इमानदार जनता, नेता र सरकार तथा अम्बुड्सम्यान भ्रष्टाचार नियन्त्रण र सुशासन कायम हुनुको कारण मानिन्छ। त्यसका लागि अनुसन्धान गर्ने र मुद्दा चलाउने संस्था (प्रोसिक्युसन मसिनरी) तालिमप्राप्त र सुविधा सम्पन्न हुनुपर्छ। अदालत पनि स्वतन्त्र, सक्षम र निष्पक्ष हुनुपर्छ। भ्रष्टाचार निर्मूल सम्भव हुँदैन, नियन्त्रण सम्भव हुन्छ। राज्यका तीन अंग इमानदार र कटिबद्ध भई सुशासन कायम गर्न समर्पित हुने हो भने भ्रष्टाचार घटाउन सकिन्छ। विकसित पश्चिमी राष्ट्र र जापानमा सुशासन र कम भ्रष्टाचार हुनुको प्रमुख कारण नेताहरूको इमानदारी हो। नेपालमा पञ्चायती व्यवस्थामा पनि भ्रष्टाचारमा अनुसन्धान र प्रोसिक्युसन गर्न २०१९ को संविधानको २०३७ को संशोधनले सर्वोच्च अदालत जस्तै स्वतन्त्रता ग्यारेन्टी गरिएको अम्बुस्डम्यानसहितको अख्तियार दुरुपयोग निवारण आयोग (अदुनिआ ) गठन गर्यो। विशेष प्रहरी विभागलाई निजामती कर्मचारी अर्थात ब्युरोक्रेसीको भ्रष्टाचारमा र अदुनिआलाई संवैधानिक पदाधिकारी र मन्त्रिपरिषद्को भ्रष्टाचारमा अनुसन्धान गर्ने र प्रोसिक्युसन गर्ने अधिकार सम्पन्न बनायो। भ्रष्टाचारको मात्र मुद्दा हेर्ने विशेष अदालत गठन गरियो। तर भ्रष्टाचार नियन्त्रण हुन सकेन, झन् बढ्यो। अदुनिआलाई भ्रष्टाचारमा अनुसन्धान गर्ने, मुद्दा चलाउने, आफैं मुद्दा हेर्ने र अनुचित कार्यमा छानबिन गर्ने चार अधिकार दिइयो। मुद्दा हेर्ने अधिकार प्राकृतिक न्यायको सिद्धान्तविपरीत थियो। अनुचित कार्यमा स्क्यान्डिनेभियन देशका अम्बुड्सम्यान र बेलायतको पार्लियामेन्टरी कमिसन फर एड्मिनिस्ट्रेसन सँग मिल्दोजुल्दो अधिकार थियो। वर्तमान अख्तियार दुरुपयोग अनुसन्धान आयोगको अनुचित कार्यमा सच्याउने अक्बुड्सम्यानको अधिकार खोसियो। दक्षिण एसियामा नै अम्बुड्म्यानको अधिकारसहित संवैधानिक हैसियतको प्रोसिक्युटर अदुनिआ पहिलो थियो। २०३४ देखि आज ४० वर्ष अख्तियार भएको देशमा ट्रान्सपरेस्सी इन्टरनेसलको र्याकिङमा नेपाल सुशासन र भ्रष्टाचारमा १२४ होइन २४ तिर हुनुपथ्र्यो तर गिन्ती उल्टो भयो। सरकार, नेता र राज्यसञ्चालन शैली सधैं यस्तै कायम रहने हो भने नेपाल प्रत्येक वर्ष भ्रष्टाचारको र्याङ्किङमा माथिमाथि उक्लने र सुशासनमा तलतल झर्ने सम्भावना बढ्दो छ। अमेरिका, बेलायत र भारतमै पनि स्वतन्त्र अख्तियार छैन। सरकारी नियन्त्रणकै एफबीआई सीबीआई छन्। ती प्रभावकारी छन्। खाने मुखलाई जँुगाले छेक्दैन। केही वर्षअगाडि अन्ना हजारेले भारतमा हाम्रो अख्तियार ढाँचाको लोकपाल माग गर्न अनशनमा बसे, सफल भएनन्। बढ्दो भ्रष्टाचार हेर्दा नेपालको अख्तियारलाई कताकता फूल नपार्ने हाँस सिटिङ डक भन्नुपर्ने दिन नआउला भन्न सकिँदैन। २०१९ को संविधानको अख्तियार दुरुपयोग अनुसन्धान आयोग सिर्जना गर्ने ल्यान्डमार्क संशोधन व्यर्थ भयो। नेपालमा भ्रष्टाचारले राम्रो र बलियो जग हालेको छ। भ्रष्टाचार नभएको क्षेत्र र अंग कुनै छैन। बहस चलाउने हो भने अख्तियार र अदालत पनि त्यसमा पर्छन्। भ्रष्टाचार पञ्चायतकालबाटै सुरु भएको हो। लोकतन्त्रमा आइपुग्दा राम्रो मलजल पायो र राम्रैसँग हुर्कियो। उपत्यकाका तीनै जिल्लामा सार्वजनिक पर्ति जग्गामा, ऐतिहासिक पोखरीमा, सडक सिमाना मिचेर, मन्दिर र सत्तल मिचेर छाया, सपना, विपना आदि नाम राखेर मापदण्ड मिचेर बनेका अग्लाअग्ला कंक्रिटका जंगलका सपिङ सेन्टर, मल, कम्प्लेक्स र अन्य भवन भ्रष्टाचारबाट जन्मेका बच्चा हुन्। ललिता निवास र नेपाल ट्रस्टका नामको सम्पत्ति व्यक्तिको नाममा भ्रष्टाचारको कारण दर्ता हुनु सक्यो। गत वर्षसम्म राज्यकोषबाट पाँच अर्ब बाँडिएको सार्वजनिक भएको छ। यस वर्षको जोडिएको छैन। पहुँचवालाका पत्नी र छोराको उपचार तथा अन्य आसेपासेलाई लाखौंलाख बाँडिएको सूची नै सार्वजनिक भएको छ। प्रधानमन्त्री आफैंले एक करोड २६ लाख पैंतीस हजार रुपैयाँ भजाइसक्नुभएको रहेछ। त्यसमा हालैको सिंगापुरको उपचार जोडिएको छैन। सायद मन्त्री र प्रधानमन्त्री हुँदा उहाँले कानुनले पाउने सुविधा लिनुभएकै होला। त्यसै सेवा त गर्नु भएन होला। ती कानुनी सुविधाबाहेक एक करोड २६ लाख पैंतीस हजार रुपैयाँबापतको उहाँबाट देशले पाएको कुरा त उहाँलाई नै थाहा होला। उहाँलगायत अरू पूर्व प्रधानमन्त्रीहरूले पनि आफ्ना आसेपासेलाई करोडौं बाँडेको पनि पब्लिक डोमेनमा छ। राज्य कोषबाट पाँच करोड बाँडिएको भ्रष्टाचारको आफैं प्रमाण हो। भ्रष्टाचार निवारण ऐन २०५९ को दफा १७ ले यस्तो कार्य भ्रष्टाचार भन्छ। अवकाशवाला पूर्व न्यायाधीशले अवकाशको दिनदेखि नै झन्डा झिकेर सेतो प्लेटलाई रातो प्लेट बनाएर ड्राइभर, इन्धन, मर्मतसमेत सरकारी गाडी चढ्दा दुई नेपाल कानुनको अपराध भएको छ। महालेखाले यसलाई बेरुजु भनेर प्रतिवेदनमा हालिसक्यो। कानुनमा पाइरहेको सुविधा अवकाशको सात दिनपछि फिर्ता नगरे भ्रष्टाचार निवारण ऐनको दफा ८(२) को अपराध मानिन्छ। संविधानले आयुक्तहरूलाई ६ वर्षको अवधि सुरक्षित, पारि श्रमिक सञ्चित कोषबाट प्राप्त हुने र संसद्को दुईतिहाइ बहुमतलेबाहेक हटाउन नपाउने ग्यारेन्टी दिएको, प्रमाणपत्र किर्ते र नम्बर टिपिएको नोटका साना माछालाई मात्र प्रोसिक्युसन गर्न होइन। ठूला माछालाई पनि कारबाही गर्न त्यो अधिकार दिइएको हो। अधिकार प्रयोग गर्ने आँट नगर्ने हो वा नसक्ने हो भने विशेष प्रहरी विभाग नै काफी थियो। अख्तियार किन चाहिन्थ्यो ? मापदण्डविपरीत बनेका भवन, नेपाल ट्रस्टका सम्पत्ति र ललितानिवास काण्डमा नगरपालिका र नगर विकासका नक्सा पास, मालपोत र नापी कार्यालयका रेकर्ड ठोस प्रमाण हुन्। सम्बन्धित कर्मचारीलाई कसरी नक्सा पास भए मापदण्ड नाघ्दानाघ्दै किन रोकिएन भवन, किन बन्न दिइयो आयुक्त आफैंले आफूमा भएको प्रोसिक्युटोरियल पावर प्रयोग गरेर इन्टेरोगेट सोधपुछ गर्ने हो भने जवाफ आफैंले भ्रष्टाचार प्रमाणित गर्छ। त्यस्तै सरकारी ढुकुटीबाट रकम बाँड्ने प्रधानमन्त्रीलाई बाँडेको कानुनी आधार मागेर इन्टेरोगेट गर्ने हो भने लेखाले काटेको चेक र प्रधानमन्त्रीको जवाफ आफैं आफ्नैविरुद्ध प्रमाण बन्छ। संसारको कुनै पनि देशमा (कानुनी शासन मारिएको डिक्टेटोरियल रेजिम) बाहेक करदाताबाट जम्मा भएको रकम आसेपासे र कार्यकर्तालाई मनपरि बाँड्ने कार्यकारी अधिकार हुँदैन। कुन विश्वविद्यालयले हाम्रा प्रधानमन्त्रीलाई सरकारी ढुकुटीबाट रकम बाँड्ने काम कार्यकारी अधिकार हो भनेर पढाएछ ? नेपालमा त कार्यकारी अधिकार कसैलाई थाहा छैन, प्रधानमन्त्रीलाई मात्र थाहा छ जस्तो किसिमले सरकारी ढुकुटी रित्याइएको छ। आयुक्तले अवकाशपछि पनि सुविधा लिन पाउने कानुन देखाइदिनुस् श्रीमान भनेर सोधपुछ गर्ने हो भने त्यो नाजवाफी र लेखाले दिएको भुक्तानी आफैं ठोस प्रमाण हुन्। यस्तो हुँदा पनि अख्तियार कारबाही नगरी चुप बसिरहेको छ। यसलाई कानुनी भाषामा देखिने डे लाइट भ्रष्टाचार भने हुन्छ। सिराहाका बाढीपीडित हप्तौंदेखि सुक्खा चिउराको भरमा बसेका छन्। वर्षाको बाढीले परालको छाप्रो बगाएको छ। बास छैन। सरकारी सहायता छैन। कालीकोटको स्कुलका बच्चा चिसो भुइँमा बसेर पढ्न बाध्य छन्। बाजुराका महिला ढेड वर्षको बच्चा च्यापेर नुन किन्न चीनको ताक्लाकोट पुगेका छन्। तराई र पहाडका कतिपय जिल्लामा डाक्टर र नर्स मात्र होइन सिटामोलसमेत छैन। बिरामीको चापले एउटै बेडमा तीनजना सुत्नुपरेको अवस्था छ। सर्पले टोकेको औषधी नभएर मर्नुपरेको छ कतिपय मानिसले। अस्पतालमा बिजुली र जेनेरेटर नभएर डाक्टर मिलेर मोबाइलको बत्तीको सहारामा गर्भवती महिलाको शल्यक्रिया गर्नु परेको स्थिति छ। स्कुल जाने बालिका ज्यान हत्केलामा राखेर तुइन र काठको डुंगामा चढेर स्कुल गएका चित्र सार्वजनिक छन्। पाँच वर्षअघि गएको भूकम्पमा घर भत्केकाहरूले टहरा बनाउन नसक्दा टिनको टहरामुनि जीवन व्यतित गरिरहेका छन्। सरकार, नेता र राज्यसञ्चालन शैली सधैं यस्तै कायम रहने हो भने नेपाल प्रत्येक वर्ष भ्रष्टाचारको र्याङ्किङमा माथिमाथि उक्लने र सुशासनमा तलतल झर्ने सम्भावना बढ्दो छ। यही देशका पूर्व प्रधानमन्त्री पुष्पकमल दाहाल ५६ जनाको इन्टोराजसहित अमेरिका गएर दूतावासको खर्चमा पत्नीको उपचार गराएर आए भन्ने समाचारको खण्डन गर्दैनन्। तिनै प्रधानमन्त्री आफैंले सार्वजनिक गरेको सम्पत्ति विवरणअनुसार अमेरिका उपचार गर्न जान एकतर्फी हवाई टिकटलाई पनि नपुग्ने सार्वजनिक भएको थियो। अरू कसैले उपचार गरिदिएको भए भ्रष्टाचार हुन्छ। जवाफ दिनुपर्ने हो। द्वन्द्वको नाममा १७ हजार मारिएको यही अधिकारका लागि हो त ? जवाफ दिनु पर्दैन ? यही देशको राजधानीमा हेलिप्याड, स्विमिङपुल, हेल्थ क्लब र मन्त्रीलाई पाहुना कोठासहित दुई वर्षभित्र तयार गरिसक्ने गरी साढे दुई अर्ब खर्च गरेर आरामदायी रिसोर्टजस्तै सरकारी घर युद्धस्तरमा बन्ने रे। प्रधानमन्त्रीको कार्यशैली हेर्दा भारतमा हालैको संविधानको धारा ३७० को खारेजीको कारण पाकिस्तानले संकट मच्चायो। नरेन्द्र मोदी त्यतिबेला जी२० बैठकमा गएका थिए। समस्या गम्भीर थियो। उनलाई भारतीय मन्त्रिपरिषद्को बैठक भिडियो कन्फ्रेन्सबाट गर्नु परेन। अंग्रेजीमा एउटा उखान छ रित्तो भाँडो बढी छछल्किन्छ हाम्रा प्रधानमन्त्रीलाई सिंगापुरमा भिडियोमार्फत मन्त्रिपरिषद्को बैठक बसेको देखाउनुपर्यो। कसलाई देखाइएको हो ? कार्यकारी अधिकारवालाले आफ्नै नागरिक पीडित, भोको र ओखती नपाएर छट्पटिएको देखिदेखि आफूलाई साढे दुई अर्बको रिसोर्ट युद्धस्तरमा बनाउनु गहिरिएर हेर्दा भ्रष्टाचार पनि हुन सक्ला तर अनुचित कार्य र अख्तियार दुरुपयोग पक्कै हो। अख्तियारको अनुचित कार्य र अख्तियार दुरुपयोगमा अम्बुड्सम्यानले सच्याउन आदेश दिने अधिकार नखोसिएको भए र प्रोसिक्युसनमा तालिमप्राप्त आयुक्त भए तत्कालीन अख्तियार दुरुपयोग अनुसन्धान आयोग नियमावली २०३४ को नियम ४, ५ अनुसार त्यस्तो स्वेच्छाचारी अनुचित कार्यबाट जन्मेको निर्णय कार्य सच्याउन ध्यानाकर्षण गर्न सक्ने विषय थियो। सायद अख्तियार सक्रिय भएर यस्तो कार्यमा बाधक बन्ला भनेर उसको अम्बुड्म्यानको अधिकार षडयन्त्रपूर्वक खोसिएको हो कि भन्न सकिन्छ। अख्तियारबाट केही ज्यादती पनि नभएको होइन। एयर बस खरिदमा बैना दिएको रकम एयर बसले फिर्ता नगरेको भए प्रशासक सुगतरत्न कंसाकार फसिसकेका थिए, जबकि उनी नेपाली समाजमा सफल प्रशासक भनेर स्थापित व्यक्ति हुन्। निकै वर्षअगाडि ठूलो संख्यामा भ्रष्टाचारमा मुद्दा चलाउँदा कुनै दलनिकटलाई बचाइएको, कुनै दलनिकटलाई तानीतानी पाएसम्म मुद्दा चलाइएको पनि देखिएको हो। पदको संवैधानिक नाम आयुक्त भने पनि आयुक्त प्रोसिक्युटर नै हुन्। १९९० सेप्टेम्बरमा क्युबाको हवानामा राष्ट्रसंघको अपराध नियन्त्रणसम्बन्धी भेलाले प्रोसिक्युटरको आचार संहिता, सेवाका सर्त, योग्यतालगायत मापदण्ड तोक्यो। मापदण्डको पहिलो नम्बरमा नै प्रोसिक्युटर उपयुक्त (एप्रोप्रिएट) तालिम लिएको हुनुपर्ने, न्यूनतम योग्यतासहित उच्च नैतिकता र क्षमता एवं खुबी भएको हुनुपर्छ भनिएको छ। तेस्रो नम्बरमा प्रोसेक्युटर न्याय प्रशासनको महत्त्वपूर्ण एजेन्ट हुन् र उनीहरूले पेसाको इज्जत र प्रतिष्ठा बचाएर काम गर्नुपर्छ भनिएको छ। चौथो, पन्ध्रौ र सोह्रौ नम्बरमा भ्रष्टाचार र अख्तियारको दुरुपयोगको अपराधमा कानुनविपरीत प्रमाण संकलन गरिएको रहेछ भने प्रोसिक्युसन रोक्नुपर्छ र झुट्टा प्रमाणका आधारमा मुद्दा चलाउन हुँदैन, फिर्ता लिनुपर्छ भनिएको छ। निकै वर्षअगाडि चलाइएको एक विमान भाडाको मुद्दामा अख्तियारले रिसवत दिएको भनिएको कम्पनीमा बुझ्न नेपाली टोली पठाउँदा कम्पनीले कुनै रिसवत नदिएको जवाफ दिए पनि अख्तियारले मुद्दा फिर्ता नलिई अदालतले सजाय गरिहाल्छ कि भनेर अवसरवादी बन्यो। मौका ढुकेर बसेको घटना पनि छ। अख्तियार जस्तो संवैधानिक निकायले अदालतलाई झुक्याउने काम पनि गर्यो। जबकि हवाना भेलाअनुसार अख्तियारले गलत प्रमाणको आधारमा मुद्दा चलाइएछ भनेर आफैं फिर्ता लिनु पर्दथ्यो, जुन कुरा हवाना भेलाले पारित गरेको प्रोसिक्युटरहरूको आचरणको १५१६ औं नम्बरमा छ। करिब तीन वर्षअघि होला वल्र्ड बैंकको प्रमुख फ्रेन्च नागरिक डोमिनिक स्ट्रास कान घर फर्किने सिलसिलामा एक रात न्युयोर्क होटलमा बसे। त्यहाँ उनलाई होटलको कर्मचारीलाई बलात्कारको आरोप लाग्यो। अनुसन्धानमा थुनामा राखियो। आरोप लगाउने महिला अफ्रिकन मुलकी थिइन्। ती आरोप लगाउने महिलाले आफ्नो ब्बाई फ्रेन्डसँग फोनबाट मैले एउटा धनी मुर्गा भेटेको छु मुद्दा चलेको छ भनी वार्ता गरिछन्। एफबीआईले त्यो भेट्यो। आरोप झुट्टा ठहरियो। एफबीआई आफैंले मुद्दा फिर्ता लियो। अख्तियारको आचरण त्यस्तो हुनुपर्छ। चलाएको मुद्दा झुट्टा देखिँदादेखिँदै पनि अदालतले सजाय गरिहाल्छ कि भनेर ढुकेर बस्नु हँुदैन। आफ्नै कारणले अख्तियार बदनाम भएको हो। हवाना भेला र संविधानको मनसायअनुसार प्रमुख आयुक्त र आयुक्त पदमा नियुक्त गर्दा संविधान को धारा २३८ (६) र अख्तियारको काम, कर्तव्य र अधिकारअनुसार अपराध अनुसन्धान र प्रोसिक्युसनमा तालिम र अनुभवप्राप्त गरी ख्याति कमाएको व्यक्ति नियुक्त गरिनुपर्छ। संवैधानिक परिषद्ले अख्तियारलाई अवकाशप्राप्त सचिवलाई जागिर दिने कार्यालय बनायो। अवकाशप्राप्त सचिवबाहेक अरू व्यक्ति पाउनै सकेन जस्तो देखायो। सचिव पदलाई अवमूल्यन गरिएको होइन। सचिव आफ्नो ठाउँमा महत्त्वपूर्ण पद हो। सचिवको पद नीतिगत विषयमा तहतह हुँदै प्रशासनमा परिपक्व र लामो अनुभवी राय मन्त्रीलाई टिप्पणीमार्फत पेस गरी नीति निर्माण गर्न सहयोग पुर्याउने एक विज्ञ पद हो। अख्तियारको आयुक्त पदबाहेक अन्य संवैधानिक निकायमा सचिव महत्त्पूर्ण राइट म्यान इन राइट प्लेस हुन सक्छ। तर अख्तियारमा कामको प्रकृतिले गर्दा सचिव रङ म्यान इन राइट प्लेस हुन्छ। सचिव पदले अपराध अनुसन्धान गर्नै पर्दैन। अपराध अनुसन्धान कानुनी काम हो। अवकाशपछि अपराध अनुसन्धानको कला र ज्ञान सचिवमा स्वतः आउने होइन। भारतको सर्वोच्च अदालतले एमपी इन्डस्ट्रिजविरुद्ध युनियन अफ इन्डिया मुद्दामा (एआईआर १९६६, पृष्ठ ६७१) मा न्यायाधीश र प्रशासकको कामको फरकको तुलना गर्दै व्याख्या गरेको छ। त्यसमा भनिएको छ प्रशासनिक पदका मानिसले समस्यालाई नीतिको दृष्टिले हेर्छन्। उनीहरूको लामो समयदेखि मनमा रहेका ती कुरा अर्को पदको काम गर्दैमा परिवर्तन हुनै सक्दैन। अवकाशप्राप्त सचिवलाई आयुक्त बनाउने संविधानको मनसाय भए धारा २३८(६) मा सचिव पदबाट अवकाशप्राप्त व्यक्ति लेखिने थियो। अख्तियारलाई प्रभावकारी बनाउन आयुक्तको अधिकारमा कमी देखिँदैन। संस्था वा संगठन आफैं खराब हुँदैन। सञ्चालन गर्ने पदाधीकारीको कमजोरी, स्वार्थ वा असक्षमताको कारण संस्था बदनाम हुन सक्छ। एक दुई घटनाले गर्दा संस्था वा संगठनलाई पंगु बनाउँदा राष्ट्रहितविपरीत हुन्छ। अनुचित कार्यमा तत्कालीन अख्तियारलाई संविधानले दिएको अम्बुड्सम्यानको अधिकार वा बेलायतको पार्लियामेन्ट्री कमिसन फर एड्मिनिस्ट्रेसनको अधिकार हो। ती अधिकार भनेको रोग लाग्न नदिने खोपजस्तै हो। अनुचित कार्य र अख्तियार दुरुपयोगको अन्त्य भनेको भ्रष्टाचारको सुरुवात हो। संवैधानिक परिषद्ले संविधानको मर्म र भाव बुझेर आयुक्त नियुक्ति गर्दा गर्भनेन्स र प्रोसिक्युसन बुझेको, अख्तियार बुझेका, फौजदारी न्याय र स्वच्छ सुनुवाइ बुझेको व्यक्ति नियुक्ति गर्ने हो र अख्तियारलाई पुनः अनुचित कार्यमा पनि छानबिन गर्ने अधिकार दिने हो भने अनुचित कार्यको अधिकार प्रिभेन्टिभ मेडिसिन हुनसक्छ।"
अन्नपूर्ण पोस्ट् नेपाल इन्टरनेसनल सिरिज काठमाडौंमा,"काठमाडौं : अन्नपूर्ण मिडिया नेटवर्कले आयोजना गरेको 'अन्नपूर्ण पोस्ट् नेपाल इन्टरनेसनल सिरिज२०१९' काठमाडौंमा सुरु भएको छ। त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा बुधबार पूर्वप्रधानमन्त्री तथा नेकपाका अध्यक्ष पुष्पकमल दाहाल 'प्रचण्ड'ले प्रतियोगिताको उद्घाटन गरेका हुन्। उद्घाटन समारोहमा प्रचण्डले अन्तर्राष्ट्रियस्तरको यस्तो कार्यक्रम आयोजना गरेर अन्नपूर्ण मिडिया नेटवर्कले खेलकुद क्षेत्रको विकासमा महत्वपूर्ण योगदान दिएको बताए। पूर्वप्रधानमन्त्री दाहालले प्रतियोगिताको सफलताको शुभकामना व्यक्त गर्दै अन्तर्राष्ट्रिय भाइचारा अभिवृद्धिमा खेलकुदले महत्वपूर्ण भूमिका निर्वाह गर्ने बताए । उनले 'स्वास्थ्यका लागि खेलकुद राष्ट्रका लागि खेलकुद' भन्ने नाराले नै हरेक मानिसका लागि खेलकुद कति महत्वपूर्ण छ भन्ने कुरा दर्शाउने धारणा व्यक्त गरे । उद्घाटन समारोहमा अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले सुखी, समृद्ध र स्वस्थ राष्ट्रको लक्ष्य हासिल गर्न ब्याडमिन्टनजस्तो खेलको महत्वपूर्ण योगदान हुने बताए । प्रधानमन्त्रीले अघि सारेको 'समृद्ध नेपाल, सुखी नेपाली' को सदीक्षा पुरा गर्न यस्ता प्रतियोगिताले सहयोग पुर्याउने बताउँदै थापाले भने, खेलले व्यक्तिलाई मात्र होइन, समाज अनि सिंगो राष्ट्रलाई नै स्वस्थ, सक्रिय र सिर्जनशील बनाउँछ । समृद्धिको मूल आधार नै त्यही हो। उनले समृद्धियात्रामा साथ दिन अन्नपूर्ण पोस्ट्ले हरेक वर्ष ब्याडमिन्टनको बृहत् एवं अन्तर्राष्ट्रिय प्रतियोगिता आयोजना गर्दै आएको जानकारी दिए । उनले यो बृहत् अन्तर्राष्ट्रिय खेल प्रतियोगिताका माध्यमबाट भिजिट नेपाल २०२० लाई समेत बल पुग्ने विश्वास व्यक्त गरे। कार्यक्रममा स्वागत मन्तव्य राख्दै नेपाल ब्याडमिन्टन संघका अध्यक्ष रामजीबहादुर श्रेष्ठले पछिल्लो समय नेपाली खेलाडीले अन्तर्राष्ट्रिय प्रतियोगितामा उत्कृष्ट प्रदर्शन गर्दै आएको बताए । अध्यक्ष श्रेष्ठले अन्नपूर्ण पोस्ट् इन्टरनेसनल सिरिजमा सुरुमा २० भन्दा बढी राष्ट्रको सहभागिता रहने भनिए पनि माल्दिभ्ससँग प्रतियोगिता जुधेका कारण १२ राष्ट्रका खेलाडीले मात्र सहभागिता जनाएको बताए । उनले आगामी वर्ष २५ राष्ट्रसम्मको सहभागिता रहने विश्वास व्यक्त गरे । अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको सभापतित्वमा भएको उद्घाटन समारोहमा प्रधानसेनापति पूर्णचन्द्र थापा, सशस्त्र प्रहरीका महानिरिक्षक शैलेन्द्र खनाल लगायत सुरक्षा निकायका उच्च अधिकृत तथा पूर्व अधिकारीहरु, युवा तथा खेलकुद मन्त्रालयका सचिव रामप्रसाद थपलिया,राखेपका सदस्यसचिव रमेश सिलवाललगायत विभिन्न निकायका उच्च अधिकारीहरु, खेलकुद क्षेत्रका विशिष्ट व्यक्तित्वहरु सहभागी थिए। इन्टरनेसनल सिरिजकै उद्घाटनका क्रममा कर्पोरेट प्रतियोगिताका विजेता खेलाडीलाई पुरस्कार वितरण गरिएको थियो । प्रतियोगितामा एक्जेक्टिभ सिंगल्समा कामना सेवा विकासका विशाल खड्काले उपाधि जिते । उनले फाइनलमा ज्योति विकास बैंकका विकास महर्जनलाई २११६, २११४ ले पराजित गरे । एक्जेक्टिभ डबल्समा कामना सेवाका विशाल खड्का र बीएनएम सप्लायर्सका विश्वास नेपालले उपाधि जिते । उनीहरुले जेस्ट ब्याडमिन्टनका सुजन थापा र रामकुमार बानियाँको जोडीलाई १८२१, २११७, २११९ को सेटमा हराए । यसैगरी कर्पोरेट सिंगल्समा नारायणी मिल्कका अभिषेक बोसले उपाधि जिते । उनले फाइनलमा स्टार इन्भेस्टमेन्टका दिनेश राईलाई २११३, २११२ ले हराए । कर्पोरेट डबल्समा राष्ट्रिय खेलकुद परिषद्का पीताम्बर तिम्सिना र पोखरा एचएमका जयराम हमाल पहिलो भए । उनीहरुले युनिभर्सल इलेक्ट्रोका हरिओम गुप्ता र बुटवल पावर कम्पनीका खगेन्द्र रेग्मीलाई २११७, १५२१, २११५ को सेटमा पराजित गरे । विजेता खेलाडीलाई पूर्वप्रधानमन्त्री पुष्पकमल दाहाल, अन्नपूर्ण मिडिया ग्रुपका अध्यक्ष क्याप्टेन रामेश्वर थापा, प्रधानसेनापति पूर्णचन्द्र थापा, राष्ट्रिय खेलकुद परिषद्का सदस्यसचिव रमेशकुमार सिलवाल, युवा तथा खेलकुद मन्त्रालयका सचिव रामप्रसाद थपलिया र नेपाल ब्याडमिन्टन संघका अध्यक्ष रामजीबहादुर श्रेष्ठले पुरस्कार प्रदान गरे । प्रतियोगिता विश्व ब्याडमिन्टन महासंघ (बीडब्लूएफ) को वार्षिक क्यालेन्डरमा समावेश गरिएको छ। प्रतियोगितालाई पहिलो पटक बीडब्लूएफले आफ्नो क्यालेन्डरमा समावेश गरेको हो। त्यसैले यसपटक दुई फरक विधामा प्रतियोगिता आयोजना गरिएको हो। गत सोमबार सुरु भएको अन्नपूर्ण पोस्ट् कर्पोरेट ब्याडमिन्टन च्याम्पियनसिप२०१९ भने बुधबार नै भएको छ। कर्पोरेट विधामा विभिन्न कर्पोरेट हाउसका पदाधिकारीले चारवटा खेलमा प्रतिस्पर्धा गरेका थिए। कर्पोरेटतर्फ पुरुष एकल ४५ वर्षमुनि, पुरुष डबल्स ४५ वर्षमाथि तथा पुरुष एक्जुकेटिभ एकल र डबल्स स्पर्धा समावेश गरिएको छ। इन्टरनेसनल सिरिजमा पुरुष एकल र डबल्स, महिला एकल र डबल्स तथा मिक्स डबल्स स्पर्धा समावेश गरिएको छ। इन्टरनेसनल सिरिजमा नेपालसहित भारत, पाकिस्तान, बंगलादेश, अस्ट्रेलिया, मलेसिया, इरान, चाइनिज ताइपेईलगायत विभिन्न देशका खेलाडीले प्रतिस्पर्धा गर्नेछन्। इन्टरनेसनल सिरिजमा सहभागी हुन विभिन्न राष्ट्रका खेलाडी, पदाधिकारी र अफिसियलहरु नेपाल आएका छन्। इन्टरनेसनल सिरिजको सम्पूर्ण तयारी पनि पूरा भइसकेको आयोजकले जनाएको छ। प्रतियोगिता नेपाल ब्याडमिन्टन संघको प्राविधिक सहयोगमा सञ्चालन हुन लागेको हो। कर्पोरेट र इन्टरनेशनल सिरिज गरी यस पटक प्रतयोगितामा करिब पाँच सयजना खेलाडीको सहभागिता रहेको छ। अन्नपूर्ण पोस्ट् कर्पोरेट ब्याडमिन्टन प्रतियोगिता सन् २०१३ देखि सुरु भएको हो।"
अभिषेक र दिनेश फाइनलमा,"काठमाडौं : नारायणी मिल्कका अभिषेक बोस र स्टार इन्भेस्टमेन्टका दिनेश राई अन्नपूर्ण पोस्ट् कर्पोरेट ब्याडमिन्टन प्रतियोगिताअन्तर्गत कर्पोरेट सिंगलको फाइनलमा पुगेका छन्। त्रिपुरेश्वरस्थित राष्ट्रिय खेलकुद परिषद्को कभर्डहलमा मंगलबार भएको सेमिफाइनलमा अभिषेकले बी एन्ड बीका बालमुकुन्द ढुंगानालाई २११७, २११२ को सोझो सेटमा पराजित गरे। अर्को सेमिफाइनलमा दिनेशले त्रिविका खेमराज भट्टलाई २११८, २११४ को सेटमा पाखा लगाए। यसअघि मंगलबार नै भएको क्वार्टरफाइनलमा अभिषेकले अमुदी फुड्सका अच्युत बस्नेतलाई २१११, २११३ को सेटमा हराउँदै सेमिफाइनलमा स्थान बनाएका थिए। यस्तै दिनेशले एलडी ग्रुपका हेमन्त अग्रवाललाई २११५, २११८ को सोझो पराजित गरेका थिए। फाइनल खेल बुधबार हुनेछ। यसैगरी कर्पोरेट डबल्समा राष्ट्रिय खेलकुद परिषद्का उपाध्यक्ष पीताम्बर तिम्सिना र पोखरा एचएमका जयराम हमालको जोडीले फाइनलमा स्थान बनाए। मंगलबार भएको सेमिफाइनलमा पीताम्बर र जयरामको जोडीले मुक्तिनाथ विकास बैंकका प्रेम थापा र बेस्ट फाइनान्सका तोयाराज अधिकारीको जोडीलाई २१६, २११४ को सोझो सेटमा पाखा लगाए। यसअघि क्वार्टरफाइनलमा पीताम्बर र जयरामको जोडीले केजीएमका राजन शाक्य र ज्यापु कम्पनीका वल्लभ महर्जनको जोडीलाई २११५, १७२१, २११४ को सेटमा पराजित गरेका थिए। सोही स्पर्धामा युनिभर्सल इलेक्ट्रोका हरिओम गुप्ता र बुटवल पावर कम्पनीका खगेन्द्र रेग्मीले पनि फाइनलमा स्थान बनाएका छन्। सेमिफाइनलमा उनीहरूले थ्राइभ ब्रोकरेजका अनोजराज पौडेल र प्रशान्त ताम्राकारको जोडीलाई २११७, २११४ को सेटमा हराए। यसअघि क्वार्टरफाइनलमा हरिओम र खगेन्द्रको जोडीले पञ्चकन्या ग्रुपका ध्रुवकुमार श्रेष्ठ र रूपन्देही सीसीआईका युमेशबहादुर कार्कीको जोडीलाई २१९, २१९ को सोझो सेटमा पाखा लगाएका थिए।"
ब्याडमिन्टन कोर्टमा ७६ वर्षीय जोस,"काठमाडौं : ब्याडमिन्टन कोर्टमा नेपालका सिनियरदेखि जुनियर खेलाडीसम्मले सम्मान गर्ने व्यक्ति हुन्, मोहनबहादुर शाही। बाहिरी आवरण हेर्दा शाहीको उमेर ७६ वर्ष पुगिसक्यो भन्दा कमैलाई पत्यार लाग्छ। पाको उमेरमा पनि शाहीको ब्याडमिन्टन कलाले धेरैलाई लोभ्याइरहेको छ। नेपालका पहिलो पुस्ताका ब्याडमिन्टन च्याम्पियन शाहीको र्याकेट अहिले पनि पुरानै शैलीमा चल्ने गरेको छ। आखिर के हो त यसको रहस्य ? अन्नपूर्ण पोस्ट् कर्पोरेट ब्याडमिन्टन प्रतियोगितामा एक्जुकेटिभ स्पर्धाका प्रतिस्पर्धी शाहीले जिज्ञासा मेटाउँदै भने, नियमित अभ्यास अनि, जाँडरक्सी र चुरोट बहिष्कार। ब्याडमिन्टनका धुरन्धर खेलाडी शाही दैनिक एकदेखि डेढ घन्टा ब्याडमिन्टन खेल्छन्। साताको एक दिन आइतबार भने उनी टेनिस कोर्टमा सक्रिय हुने गरेका छन्। २१औं शताब्दीमा मदिरा सेवन नगर्ने व्यक्ति निकै कम हुन्छन्। तर, म सधैं यसबाट टाढा रहेँ। मानिसलाई फिट रहन खानपान र जीवनशैलीले पनि फरक पार्दो रहेछ। मेरा कतिपय सहपाठी त खेल्न र हिँडडुल गर्न समेत नसक्ने भइसके। कतिपयको त अब सम्झना मात्र बाँकी छ। १२ वर्षको उमेरदेखि ब्याडमिन्टनको र्याकेट समाएको मलाई अहिले पनि दैनिक खेलेन भने केही नपुगे जस्तो हुन्छ, शाही भन्छन्। शाही साताको सातै दिन विभिन्न क्लबमा खेल्न पुग्छन्। मेरो खेलले अरूलाई पनि प्रेरणा मिल्दो रहेछ। फरकफरक मानिसले बोलाउँछन्। पुलिस क्लब, एपीएफ क्लब, फ्लेक्स, मैपी, जेस्ट ब्याडमिन्टन, क्यापिटल हेल्थ क्लबलगायतका कोर्टमा गएर खेल्ने गरेको छु। यो उमेरसम्म ब्याडमिन्टनमा सक्रिय रहँदा साथीभाइको प्रेरणा र नयाँ पुस्ताले दिने सम्मानबाट झनै हौसला मिल्छ, शाही भन्छन्। नेपालमा पछिल्लो समय ब्याडमिन्टनको स्तरीय प्रतियोगिता सञ्चालन हुन थालेकोमा शाहीले खुसी व्यक्त गरे। शाही अन्नपूर्ण पोस्ट् कर्पोरेट ब्याडमिन्टन प्रतियोगिताका पनि नियमित खेलाडी हुन्। पहिलो संस्करणदेखि नै यो प्रतियोगिता खेल्दै आएका शाहीले यसपटक पनि एक्जुकेटिभ स्पर्धामा प्रतिस्पर्धा गरेका छन्। ब्याडमिन्टनका प्रतियोगिताहरू बढे पनि नेपाली खेलाडीको स्तरमा भने अझै अपेक्षित सुधार आउन नसेको शाहीको ठम्याइँ छ। पहिला प्रतियोगिताहरू कम हुन्थे। अहिले प्रतियोगिताको आयोजना र सहभागिता बढेको छ। खेलाडीले मौका पनि पाएका छन्। तर, प्राविधिक रूपमा अझै कमजोरी छ। ब्याडमिन्टन केबल नेट कटाउने खेल मात्र होइन। यसमा बल, बुद्धि र स्टामिना पनि उत्तिकै आवश्यक छ, शाही भन्छन्। अन्नपूर्ण पोस्ट्ले आयोजना गरेको ब्याडमिन्टनलाई अन्तर्राष्ट्रिय ब्याडमिन्टन महासंघले सिरिजको रूपमा तालिकामा समावेश गर्नु नेपाली खेलकुदकै लागि निकै ठूलो उपलब्धि भएको शाही बताउँछन्। यो प्रतियोगिताले नेपालको ब्याडमिन्टनसँगै देशको समग्र खेलकुदलाई अन्तर्राष्ट्रिय एरिनामा चिनाउन सफल भएको पनि शाहीले बताए।"
इन्टरनेशनल सिरिज आजदेखि,"काठमाडौं : अन्नपूर्ण मिडिया नेटवर्कद्वारा आयोजित अन्नपूर्ण पोस्ट् नेपाल इन्टरनेसनल सिरिज२०१९ बुधबारदेखि काठमाडौंमा सुरु हुँदैछ । प्रतियोगिता त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा हुनेछ । यो प्रतियोगिता विश्व ब्याडमिन्टन महासंघ (बीडब्लूएफ) को वार्षिक क्यालेन्डरमा समावेश गरिएको छ । प्रतियोगितालाई पहिलो पटक बीडब्लूएफले आफ्नो क्यालेन्डरमा समावेश गरेको हो । त्यसैले यसपटक दुई फरक विधामा प्रतियोगिता आयोजना गरिएको हो । गत सोमबार सुरु भएको अन्नपूर्ण पोस्ट् कर्पोरेट ब्याडमिन्टन च्याम्पियनसिप२०१९ भने बुधबार नै सम्पन्न हुँदैछ । कर्पोरेट विधामा विभिन्न कर्पोरेट हाउसका पदाधिकारीले चारवटा स्पर्धामा प्रतिस्पर्धा गरेका छन् । कर्पोरेटतर्फ पुरुष एकल ४५ वर्षमुनि, पुरुष डबल्स ४५ वर्षमाथि तथा पुरुष एक्जुकेटिभ एकल र डबल्स स्पर्धा समावेश गरिएको छ । कर्पोरेट च्याम्पियनसिप सकिएलगत्तै बुधबारबाट इन्टरनेसनल सिरिज सुरु हुन लागेको हो । इन्टरनेसनल सिरिजमा पुरुष एकल र डबल्स, महिला एकल र डबल्स तथा मिक्स डबल्स स्पर्धा समावेश गरिएको छ । इन्टरनेसनल सिरिजमा नेपालसहित भारत, पाकिस्तान, बंगलादेश, अस्ट्रेलिया, मलेसिया, इरान, चाइनिज ताइपेईलगायत विभिन्न देशका खेलाडीले प्रतिस्पर्धा गर्नेछन् । इन्टरनेसनल सिरिजमा सहभागी हुन विभिन्न राष्ट्रका खेलाडी, पदाधिकारी र अफिसियलहरु नेपाल आइसकेका छन् । इन्टरनेसनल सिरिजको सम्पूर्ण तयारी पनि पूरा भइसकेको आयोजकले जनाएको छ । प्रतियोगिता नेपाल ब्याडमिन्टन संघको प्राविधिक सहयोगमा सञ्चालन हुन लागेको हो । कर्पोरेट र इन्टरनेशनल सिरिज गरी यस पटक प्रतयोगितामा करिब पाँच सयजना खेलाडीको सहभागिता रहेको छ । अन्नपूर्ण पोस्ट् कर्पोरेट ब्याडमिन्टन प्रतियोगिता सन् २०१३ देखि सुरु भएको हो ।"
"जितले बार्सिलोनालाई राहत, मेसी घाइते","बार्सिलोना : स्पेनिस ला लिगा अन्तर्गत मंगलबारको खेलमा साविक विजेता बार्सिलोनाले जित निकालेको छ। भिल्लारियललाई २१ ले हराउँदै सिजनको ६ खेल खेल्दा तेस्रो जित हात पारेको छ। बार्सिलोनाको घरेलु मैदानमा भएको खेलमा तीनै गोल पहिलो हाफमा भएको थियो। बार्सिलोनाका लागि छैटौं मिनेटमा ग्रिजम्यानले पहिलो गोल गरेका थिए। मिडफिल्डर अर्थर रामोस मेलोले १५औं मिनेटमा गोल गरी टोलीलाई २० को अग्रता दिलाए। भिल्लारियलका लागि ४४औं मिनेटमा सान्टी काजोर्लाले गोल गरे। सुरुदेखि नै मैदानमा उत्रिएका मेसीले ग्रिजम्यानलाई गोलका लागि पास उपलब्ध गराएका थिए। चोटका कारण उनी दोस्रो हाफमा मैदानमा उत्रिन सकेनन्। ७८औं मिनेटमा स्वारेज बाहिरिएर अन्सु फाती मैदान छिरेका थिए। खेलमा बार्सिलोनाले दबाब बनाए पनि भिल्लारियलले पनि बार्सिलोनाको पोस्टमा निकै पटक आक्रमण गरेको थियो । जितपछि ६ खेलबाट १० अंक बनाएको बार्सिलोना चौथो स्थानमा उक्लिएको छ। मंगलबारको खेलमा रियल भाल्लाडोलिडसँग ११ को बराबरी खेलेको ग्रानाडा ११ अंकसहित शीर्ष स्थानमा उक्लिएको छ। यसअघिका ५ खेल खेल्दा २ मा जित २ मा हार र एकमा बराबरी खेलेको बार्सिलोना शीर्षको होडमा निकै पछि परेको थियो। मंगलबारको जितले बार्सिलोनालाई राहत मिलेको छ । समान अंकरहेका रियल सोसिडाड, सेभिल्ला र एथ्लेटिको मड्रिडले एक खेल कम खेलेकाले समान खेल खेल्दा बार्सिलोना पुन पछि पर्ने देखिन्छ । चोटकाका सिजनका कारण केही खेलपछि मात्रै टोलीमा फर्किएका कप्तानसमेत रहेका मेसी पुन घाइते हुँदा बार्सिलोनाका लागि चिन्ताको विषय बनेको छ।"
इन्टरनेशनल सिरिज आजदेखि,"काठमाडौं : अन्नपूर्ण मिडिया नेटवर्कद्वारा आयोजित अन्नपूर्ण पोस्ट् नेपाल इन्टरनेसनल सिरिज२०१९ बुधबारदेखि काठमाडौंमा सुरु हुँदैछ । प्रतियोगिता त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा हुनेछ । यो प्रतियोगिता विश्व ब्याडमिन्टन महासंघ (बीडब्लूएफ) को वार्षिक क्यालेन्डरमा समावेश गरिएको छ । प्रतियोगितालाई पहिलो पटक बीडब्लूएफले आफ्नो क्यालेन्डरमा समावेश गरेको हो । त्यसैले यसपटक दुई फरक विधामा प्रतियोगिता आयोजना गरिएको हो । गत सोमबार सुरु भएको अन्नपूर्ण पोस्ट् कर्पोरेट ब्याडमिन्टन च्याम्पियनसिप२०१९ भने बुधबार नै सम्पन्न हुँदैछ । कर्पोरेट विधामा विभिन्न कर्पोरेट हाउसका पदाधिकारीले चारवटा स्पर्धामा प्रतिस्पर्धा गरेका छन् । कर्पोरेटतर्फ पुरुष एकल ४५ वर्षमुनि, पुरुष डबल्स ४५ वर्षमाथि तथा पुरुष एक्जुकेटिभ एकल र डबल्स स्पर्धा समावेश गरिएको छ । कर्पोरेट च्याम्पियनसिप सकिएलगत्तै बुधबारबाट इन्टरनेसनल सिरिज सुरु हुन लागेको हो । इन्टरनेसनल सिरिजमा पुरुष एकल र डबल्स, महिला एकल र डबल्स तथा मिक्स डबल्स स्पर्धा समावेश गरिएको छ । इन्टरनेसनल सिरिजमा नेपालसहित भारत, पाकिस्तान, बंगलादेश, अस्ट्रेलिया, मलेसिया, इरान, चाइनिज ताइपेईलगायत विभिन्न देशका खेलाडीले प्रतिस्पर्धा गर्नेछन् । इन्टरनेसनल सिरिजमा सहभागी हुन विभिन्न राष्ट्रका खेलाडी, पदाधिकारी र अफिसियलहरु नेपाल आइसकेका छन् । इन्टरनेसनल सिरिजको सम्पूर्ण तयारी पनि पूरा भइसकेको आयोजकले जनाएको छ । प्रतियोगिता नेपाल ब्याडमिन्टन संघको प्राविधिक सहयोगमा सञ्चालन हुन लागेको हो । कर्पोरेट र इन्टरनेशनल सिरिज गरी यस पटक प्रतयोगितामा करिब पाँच सयजना खेलाडीको सहभागिता रहेको छ । अन्नपूर्ण पोस्ट् कर्पोरेट ब्याडमिन्टन प्रतियोगिता सन् २०१३ देखि सुरु भएको हो ।"
ब्याडमिन्टन कोर्टमा ७६ वर्षीय जोस,"काठमाडौं : ब्याडमिन्टन कोर्टमा नेपालका सिनियरदेखि जुनियर खेलाडीसम्मले सम्मान गर्ने व्यक्ति हुन्, मोहनबहादुर शाही। बाहिरी आवरण हेर्दा शाहीको उमेर ७६ वर्ष पुगिसक्यो भन्दा कमैलाई पत्यार लाग्छ। पाको उमेरमा पनि शाहीको ब्याडमिन्टन कलाले धेरैलाई लोभ्याइरहेको छ। नेपालका पहिलो पुस्ताका ब्याडमिन्टन च्याम्पियन शाहीको र्याकेट अहिले पनि पुरानै शैलीमा चल्ने गरेको छ। आखिर के हो त यसको रहस्य ? अन्नपूर्ण पोस्ट् कर्पोरेट ब्याडमिन्टन प्रतियोगितामा एक्जुकेटिभ स्पर्धाका प्रतिस्पर्धी शाहीले जिज्ञासा मेटाउँदै भने, नियमित अभ्यास अनि, जाँडरक्सी र चुरोट बहिष्कार। ब्याडमिन्टनका धुरन्धर खेलाडी शाही दैनिक एकदेखि डेढ घन्टा ब्याडमिन्टन खेल्छन्। साताको एक दिन आइतबार भने उनी टेनिस कोर्टमा सक्रिय हुने गरेका छन्। २१औं शताब्दीमा मदिरा सेवन नगर्ने व्यक्ति निकै कम हुन्छन्। तर, म सधैं यसबाट टाढा रहेँ। मानिसलाई फिट रहन खानपान र जीवनशैलीले पनि फरक पार्दो रहेछ। मेरा कतिपय सहपाठी त खेल्न र हिँडडुल गर्न समेत नसक्ने भइसके। कतिपयको त अब सम्झना मात्र बाँकी छ। १२ वर्षको उमेरदेखि ब्याडमिन्टनको र्याकेट समाएको मलाई अहिले पनि दैनिक खेलेन भने केही नपुगे जस्तो हुन्छ, शाही भन्छन्। शाही साताको सातै दिन विभिन्न क्लबमा खेल्न पुग्छन्। मेरो खेलले अरूलाई पनि प्रेरणा मिल्दो रहेछ। फरकफरक मानिसले बोलाउँछन्। पुलिस क्लब, एपीएफ क्लब, फ्लेक्स, मैपी, जेस्ट ब्याडमिन्टन, क्यापिटल हेल्थ क्लबलगायतका कोर्टमा गएर खेल्ने गरेको छु। यो उमेरसम्म ब्याडमिन्टनमा सक्रिय रहँदा साथीभाइको प्रेरणा र नयाँ पुस्ताले दिने सम्मानबाट झनै हौसला मिल्छ, शाही भन्छन्। नेपालमा पछिल्लो समय ब्याडमिन्टनको स्तरीय प्रतियोगिता सञ्चालन हुन थालेकोमा शाहीले खुसी व्यक्त गरे। शाही अन्नपूर्ण पोस्ट् कर्पोरेट ब्याडमिन्टन प्रतियोगिताका पनि नियमित खेलाडी हुन्। पहिलो संस्करणदेखि नै यो प्रतियोगिता खेल्दै आएका शाहीले यसपटक पनि एक्जुकेटिभ स्पर्धामा प्रतिस्पर्धा गरेका छन्। ब्याडमिन्टनका प्रतियोगिताहरू बढे पनि नेपाली खेलाडीको स्तरमा भने अझै अपेक्षित सुधार आउन नसेको शाहीको ठम्याइँ छ। पहिला प्रतियोगिताहरू कम हुन्थे। अहिले प्रतियोगिताको आयोजना र सहभागिता बढेको छ। खेलाडीले मौका पनि पाएका छन्। तर, प्राविधिक रूपमा अझै कमजोरी छ। ब्याडमिन्टन केबल नेट कटाउने खेल मात्र होइन। यसमा बल, बुद्धि र स्टामिना पनि उत्तिकै आवश्यक छ, शाही भन्छन्। अन्नपूर्ण पोस्ट्ले आयोजना गरेको ब्याडमिन्टनलाई अन्तर्राष्ट्रिय ब्याडमिन्टन महासंघले सिरिजको रूपमा तालिकामा समावेश गर्नु नेपाली खेलकुदकै लागि निकै ठूलो उपलब्धि भएको शाही बताउँछन्। यो प्रतियोगिताले नेपालको ब्याडमिन्टनसँगै देशको समग्र खेलकुदलाई अन्तर्राष्ट्रिय एरिनामा चिनाउन सफल भएको पनि शाहीले बताए।"
अन्नपूर्ण पोस्ट् नेपाल इन्टरनेसनल सिरिज काठमाडौंमा,"काठमाडौं : अन्नपूर्ण मिडिया नेटवर्कले आयोजना गरेको 'अन्नपूर्ण पोस्ट् नेपाल इन्टरनेसनल सिरिज२०१९' काठमाडौंमा सुरु भएको छ। त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा बुधबार पूर्वप्रधानमन्त्री तथा नेकपाका अध्यक्ष पुष्पकमल दाहाल 'प्रचण्ड'ले प्रतियोगिताको उद्घाटन गरेका हुन्। उद्घाटन समारोहमा प्रचण्डले अन्तर्राष्ट्रियस्तरको यस्तो कार्यक्रम आयोजना गरेर अन्नपूर्ण मिडिया नेटवर्कले खेलकुद क्षेत्रको विकासमा महत्वपूर्ण योगदान दिएको बताए। पूर्वप्रधानमन्त्री दाहालले प्रतियोगिताको सफलताको शुभकामना व्यक्त गर्दै अन्तर्राष्ट्रिय भाइचारा अभिवृद्धिमा खेलकुदले महत्वपूर्ण भूमिका निर्वाह गर्ने बताए । उनले 'स्वास्थ्यका लागि खेलकुद राष्ट्रका लागि खेलकुद' भन्ने नाराले नै हरेक मानिसका लागि खेलकुद कति महत्वपूर्ण छ भन्ने कुरा दर्शाउने धारणा व्यक्त गरे । उद्घाटन समारोहमा अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले सुखी, समृद्ध र स्वस्थ राष्ट्रको लक्ष्य हासिल गर्न ब्याडमिन्टनजस्तो खेलको महत्वपूर्ण योगदान हुने बताए । प्रधानमन्त्रीले अघि सारेको 'समृद्ध नेपाल, सुखी नेपाली' को सदीक्षा पुरा गर्न यस्ता प्रतियोगिताले सहयोग पुर्याउने बताउँदै थापाले भने, खेलले व्यक्तिलाई मात्र होइन, समाज अनि सिंगो राष्ट्रलाई नै स्वस्थ, सक्रिय र सिर्जनशील बनाउँछ । समृद्धिको मूल आधार नै त्यही हो। उनले समृद्धियात्रामा साथ दिन अन्नपूर्ण पोस्ट्ले हरेक वर्ष ब्याडमिन्टनको बृहत् एवं अन्तर्राष्ट्रिय प्रतियोगिता आयोजना गर्दै आएको जानकारी दिए । उनले यो बृहत् अन्तर्राष्ट्रिय खेल प्रतियोगिताका माध्यमबाट भिजिट नेपाल २०२० लाई समेत बल पुग्ने विश्वास व्यक्त गरे। कार्यक्रममा स्वागत मन्तव्य राख्दै नेपाल ब्याडमिन्टन संघका अध्यक्ष रामजीबहादुर श्रेष्ठले पछिल्लो समय नेपाली खेलाडीले अन्तर्राष्ट्रिय प्रतियोगितामा उत्कृष्ट प्रदर्शन गर्दै आएको बताए । अध्यक्ष श्रेष्ठले अन्नपूर्ण पोस्ट् इन्टरनेसनल सिरिजमा सुरुमा २० भन्दा बढी राष्ट्रको सहभागिता रहने भनिए पनि माल्दिभ्ससँग प्रतियोगिता जुधेका कारण १२ राष्ट्रका खेलाडीले मात्र सहभागिता जनाएको बताए । उनले आगामी वर्ष २५ राष्ट्रसम्मको सहभागिता रहने विश्वास व्यक्त गरे । अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको सभापतित्वमा भएको उद्घाटन समारोहमा प्रधानसेनापति पूर्णचन्द्र थापा, सशस्त्र प्रहरीका महानिरिक्षक शैलेन्द्र खनाल लगायत सुरक्षा निकायका उच्च अधिकृत तथा पूर्व अधिकारीहरु, युवा तथा खेलकुद मन्त्रालयका सचिव रामप्रसाद थपलिया,राखेपका सदस्यसचिव रमेश सिलवाललगायत विभिन्न निकायका उच्च अधिकारीहरु, खेलकुद क्षेत्रका विशिष्ट व्यक्तित्वहरु सहभागी थिए। इन्टरनेसनल सिरिजकै उद्घाटनका क्रममा कर्पोरेट प्रतियोगिताका विजेता खेलाडीलाई पुरस्कार वितरण गरिएको थियो । प्रतियोगितामा एक्जेक्टिभ सिंगल्समा कामना सेवा विकासका विशाल खड्काले उपाधि जिते । उनले फाइनलमा ज्योति विकास बैंकका विकास महर्जनलाई २११६, २११४ ले पराजित गरे । एक्जेक्टिभ डबल्समा कामना सेवाका विशाल खड्का र बीएनएम सप्लायर्सका विश्वास नेपालले उपाधि जिते । उनीहरुले जेस्ट ब्याडमिन्टनका सुजन थापा र रामकुमार बानियाँको जोडीलाई १८२१, २११७, २११९ को सेटमा हराए । यसैगरी कर्पोरेट सिंगल्समा नारायणी मिल्कका अभिषेक बोसले उपाधि जिते । उनले फाइनलमा स्टार इन्भेस्टमेन्टका दिनेश राईलाई २११३, २११२ ले हराए । कर्पोरेट डबल्समा राष्ट्रिय खेलकुद परिषद्का पीताम्बर तिम्सिना र पोखरा एचएमका जयराम हमाल पहिलो भए । उनीहरुले युनिभर्सल इलेक्ट्रोका हरिओम गुप्ता र बुटवल पावर कम्पनीका खगेन्द्र रेग्मीलाई २११७, १५२१, २११५ को सेटमा पराजित गरे । विजेता खेलाडीलाई पूर्वप्रधानमन्त्री पुष्पकमल दाहाल, अन्नपूर्ण मिडिया ग्रुपका अध्यक्ष क्याप्टेन रामेश्वर थापा, प्रधानसेनापति पूर्णचन्द्र थापा, राष्ट्रिय खेलकुद परिषद्का सदस्यसचिव रमेशकुमार सिलवाल, युवा तथा खेलकुद मन्त्रालयका सचिव रामप्रसाद थपलिया र नेपाल ब्याडमिन्टन संघका अध्यक्ष रामजीबहादुर श्रेष्ठले पुरस्कार प्रदान गरे । प्रतियोगिता विश्व ब्याडमिन्टन महासंघ (बीडब्लूएफ) को वार्षिक क्यालेन्डरमा समावेश गरिएको छ। प्रतियोगितालाई पहिलो पटक बीडब्लूएफले आफ्नो क्यालेन्डरमा समावेश गरेको हो। त्यसैले यसपटक दुई फरक विधामा प्रतियोगिता आयोजना गरिएको हो। गत सोमबार सुरु भएको अन्नपूर्ण पोस्ट् कर्पोरेट ब्याडमिन्टन च्याम्पियनसिप२०१९ भने बुधबार नै भएको छ। कर्पोरेट विधामा विभिन्न कर्पोरेट हाउसका पदाधिकारीले चारवटा खेलमा प्रतिस्पर्धा गरेका थिए। कर्पोरेटतर्फ पुरुष एकल ४५ वर्षमुनि, पुरुष डबल्स ४५ वर्षमाथि तथा पुरुष एक्जुकेटिभ एकल र डबल्स स्पर्धा समावेश गरिएको छ। इन्टरनेसनल सिरिजमा पुरुष एकल र डबल्स, महिला एकल र डबल्स तथा मिक्स डबल्स स्पर्धा समावेश गरिएको छ। इन्टरनेसनल सिरिजमा नेपालसहित भारत, पाकिस्तान, बंगलादेश, अस्ट्रेलिया, मलेसिया, इरान, चाइनिज ताइपेईलगायत विभिन्न देशका खेलाडीले प्रतिस्पर्धा गर्नेछन्। इन्टरनेसनल सिरिजमा सहभागी हुन विभिन्न राष्ट्रका खेलाडी, पदाधिकारी र अफिसियलहरु नेपाल आएका छन्। इन्टरनेसनल सिरिजको सम्पूर्ण तयारी पनि पूरा भइसकेको आयोजकले जनाएको छ। प्रतियोगिता नेपाल ब्याडमिन्टन संघको प्राविधिक सहयोगमा सञ्चालन हुन लागेको हो। कर्पोरेट र इन्टरनेशनल सिरिज गरी यस पटक प्रतयोगितामा करिब पाँच सयजना खेलाडीको सहभागिता रहेको छ। अन्नपूर्ण पोस्ट् कर्पोरेट ब्याडमिन्टन प्रतियोगिता सन् २०१३ देखि सुरु भएको हो।"
अभिषेक र दिनेश फाइनलमा,"काठमाडौं : नारायणी मिल्कका अभिषेक बोस र स्टार इन्भेस्टमेन्टका दिनेश राई अन्नपूर्ण पोस्ट् कर्पोरेट ब्याडमिन्टन प्रतियोगिताअन्तर्गत कर्पोरेट सिंगलको फाइनलमा पुगेका छन्। त्रिपुरेश्वरस्थित राष्ट्रिय खेलकुद परिषद्को कभर्डहलमा मंगलबार भएको सेमिफाइनलमा अभिषेकले बी एन्ड बीका बालमुकुन्द ढुंगानालाई २११७, २११२ को सोझो सेटमा पराजित गरे। अर्को सेमिफाइनलमा दिनेशले त्रिविका खेमराज भट्टलाई २११८, २११४ को सेटमा पाखा लगाए। यसअघि मंगलबार नै भएको क्वार्टरफाइनलमा अभिषेकले अमुदी फुड्सका अच्युत बस्नेतलाई २१११, २११३ को सेटमा हराउँदै सेमिफाइनलमा स्थान बनाएका थिए। यस्तै दिनेशले एलडी ग्रुपका हेमन्त अग्रवाललाई २११५, २११८ को सोझो पराजित गरेका थिए। फाइनल खेल बुधबार हुनेछ। यसैगरी कर्पोरेट डबल्समा राष्ट्रिय खेलकुद परिषद्का उपाध्यक्ष पीताम्बर तिम्सिना र पोखरा एचएमका जयराम हमालको जोडीले फाइनलमा स्थान बनाए। मंगलबार भएको सेमिफाइनलमा पीताम्बर र जयरामको जोडीले मुक्तिनाथ विकास बैंकका प्रेम थापा र बेस्ट फाइनान्सका तोयाराज अधिकारीको जोडीलाई २१६, २११४ को सोझो सेटमा पाखा लगाए। यसअघि क्वार्टरफाइनलमा पीताम्बर र जयरामको जोडीले केजीएमका राजन शाक्य र ज्यापु कम्पनीका वल्लभ महर्जनको जोडीलाई २११५, १७२१, २११४ को सेटमा पराजित गरेका थिए। सोही स्पर्धामा युनिभर्सल इलेक्ट्रोका हरिओम गुप्ता र बुटवल पावर कम्पनीका खगेन्द्र रेग्मीले पनि फाइनलमा स्थान बनाएका छन्। सेमिफाइनलमा उनीहरूले थ्राइभ ब्रोकरेजका अनोजराज पौडेल र प्रशान्त ताम्राकारको जोडीलाई २११७, २११४ को सेटमा हराए। यसअघि क्वार्टरफाइनलमा हरिओम र खगेन्द्रको जोडीले पञ्चकन्या ग्रुपका ध्रुवकुमार श्रेष्ठ र रूपन्देही सीसीआईका युमेशबहादुर कार्कीको जोडीलाई २१९, २१९ को सोझो सेटमा पाखा लगाएका थिए।"
"जितले बार्सिलोनालाई राहत, मेसी घाइते","बार्सिलोना : स्पेनिस ला लिगा अन्तर्गत मंगलबारको खेलमा साविक विजेता बार्सिलोनाले जित निकालेको छ। भिल्लारियललाई २१ ले हराउँदै सिजनको ६ खेल खेल्दा तेस्रो जित हात पारेको छ। बार्सिलोनाको घरेलु मैदानमा भएको खेलमा तीनै गोल पहिलो हाफमा भएको थियो। बार्सिलोनाका लागि छैटौं मिनेटमा ग्रिजम्यानले पहिलो गोल गरेका थिए। मिडफिल्डर अर्थर रामोस मेलोले १५औं मिनेटमा गोल गरी टोलीलाई २० को अग्रता दिलाए। भिल्लारियलका लागि ४४औं मिनेटमा सान्टी काजोर्लाले गोल गरे। सुरुदेखि नै मैदानमा उत्रिएका मेसीले ग्रिजम्यानलाई गोलका लागि पास उपलब्ध गराएका थिए। चोटका कारण उनी दोस्रो हाफमा मैदानमा उत्रिन सकेनन्। ७८औं मिनेटमा स्वारेज बाहिरिएर अन्सु फाती मैदान छिरेका थिए। खेलमा बार्सिलोनाले दबाब बनाए पनि भिल्लारियलले पनि बार्सिलोनाको पोस्टमा निकै पटक आक्रमण गरेको थियो । जितपछि ६ खेलबाट १० अंक बनाएको बार्सिलोना चौथो स्थानमा उक्लिएको छ। मंगलबारको खेलमा रियल भाल्लाडोलिडसँग ११ को बराबरी खेलेको ग्रानाडा ११ अंकसहित शीर्ष स्थानमा उक्लिएको छ। यसअघिका ५ खेल खेल्दा २ मा जित २ मा हार र एकमा बराबरी खेलेको बार्सिलोना शीर्षको होडमा निकै पछि परेको थियो। मंगलबारको जितले बार्सिलोनालाई राहत मिलेको छ । समान अंकरहेका रियल सोसिडाड, सेभिल्ला र एथ्लेटिको मड्रिडले एक खेल कम खेलेकाले समान खेल खेल्दा बार्सिलोना पुन पछि पर्ने देखिन्छ । चोटकाका सिजनका कारण केही खेलपछि मात्रै टोलीमा फर्किएका कप्तानसमेत रहेका मेसी पुन घाइते हुँदा बार्सिलोनाका लागि चिन्ताको विषय बनेको छ।"

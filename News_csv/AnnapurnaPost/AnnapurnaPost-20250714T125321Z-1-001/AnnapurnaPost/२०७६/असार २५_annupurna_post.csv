शीर्षक,विवरण
जनस्वास्थ्य र छिमेकीको स्वार्थ,"विषादी परीक्षण उल्ट्याउनेलगायतका घटनाक्रम हेर्दा ओली सरकारको लगाम कहाँ रहेछ छर्लंग भएको छ। चालीस वर्षअगाडि विज्ञानको विद्यार्थी छँदा मैले पढेको थिएँ युरेनियम २३५ प्रशोधनपश्चात् प्लुटोनियम २३९ मा रूपान्तरण भएपछि त्यही आणविक बम निर्माणको मुख्य सामग्री बन्छ। त्यस्तो प्रशोधन आणविक भट्टी अर्थात् एटोमिक रिएक्टरमा हुन्छ। नेपाल सरकारले संसद्मा प्रस्तुत गरेको पारमाणविक तथा रेडियोधर्मी पदार्थको सुरक्षित तथा शान्तिपूर्ण प्रयोग सम्बन्धमा व्यवस्था गर्न बनेको विधेयकमा आणविक भट्टीसम्बन्धी व्यवस्था चर्चामा छ। एउटा सलाईको बट्टाजत्रो युरेनियम धातुको टुक्राबाट सहस्र ऊर्जा उत्सर्जन हुन्छ। परमाणु बम बनाउन मात्र होइन, विद्युत् उत्पादनका लागि पारमाणविक भट्टी प्रयोग हुँदै आएको छ। सन् १९८६ मा तत्कालीन सोभियत संघको चेर्नोविलमा त्यस्तै एउटा आणविक भट्टीमा भएको दुर्घटनापश्चात् विकिरण चुहिएपछि सर्वत्र हाहाकार मच्चिएको थियो। सन् २०११ मा जापानको फुकिसिमामा पनि त्यस्तै आणविक दुर्घटना भएको थियो। अणुको रापले अँध्यारो हटाउन सकिन्छ। तर, त्यही रापले मानव सभ्यता डढाउन पनि सक्छ। सन्तोषको कुरा, नेपालमा कुनै आणविक भट्टी छैन र भविष्यमा त्यस्तो भट्टीको कल्पना पनि गर्नु हुँदैन। रह्यो कुरा रेडियोधर्मी पदार्थको। चिकित्सा क्षेत्रमा त्यसमा पनि क्यान्सर उपचारका लागि नेपालमा त्यसको प्रयोग हुँदै आएको छ। यस सम्बन्धमा कानुन बनाउनु स्वाभाविक हो। तर, अस्वाभाविक तवरले आणविक भट्टीको सन्दर्भ मिसिएपछि झस्किनुपर्ने भएको छ। सरकारले संसद्मा प्रस्तुत गरेको यो विधेयकमा, विषयको गम्भीरता, संवेदनशीलता र ज्वलनशीलतालाई दृष्टिगत गर्दै आम बहस हुन आवश्यक छ। कतै नेपाललाई न्युक्लियर वेस्ट अर्थात् आणविक फोहोर र रेडियोधर्मी पदार्थको डम्पिङसाइट बनाउन खोजिएको त होइन ? आशंका पनि छ। कतै नेपालको खनिज स्रोत कौडीको भाउमा कबाडीलाई सुम्पन लागिएको त होइन ? आणविक बिचौलियाहरू कोकोे सक्रिय छन्, पर्दापछाडि कुन शक्तिले निर्देशन गरिरहेको छ, गहिराइमा पुग्न आवश्यक छ। सन् २०१४ मा भरतपुर क्यान्सर अस्पतालबाट रेडियोधर्मी पदार्थ इरिडियम १९२ त्यसको उद्गम अर्थात् बेल्जियम फर्काउनका लागि लापरबाही ढंगले एउटा कुरियरमार्फत पठाउँदा त्यो खतरनाक पदार्थ काठमाडौं नपुग्दै बसबाटै हरायो। १० दिनपछि कलंकीको एउटा चिया पसलअगाडि बेवारिस अवस्थामा त्यो सामग्री भेटियो। इरिडियम १९२ खतरनाक रेडियोधर्मी सामग्री हो, जुन क्यान्सर रोग उपचारका लागि प्रयोग गरिने ब्राकिथेरापी चिकित्सामा गामा विकिरणको स्रोत हो। क्यान्सर उपचारमा प्रयोग गरिने कोवाल्ट ६० र इरिडियम १९२ यस्ता रेडियो एक्टिभ आइसोटप्स हुन्, जसबाट सदासर्वदा विकिरण निस्तृत भइरहेको हुन्छ। उपचारका लागि प्रयोग अवधि सकिएपछि पनि यस्ता पदार्थको मृत्यु हुँदैन। तसर्थ हजारौं वर्षसम्म विकिरण चुहावटको खतरा रहने हुँदा सुरक्षित तवरले व्यवस्थापन गर्नुपर्ने हुन्छ। यो उपकरणपदार्थ पूर्णरूपमा निष्क्रिय हुन चार हजार वर्षसमेत लाग्न सक्छ। काठमाडौंस्थित प्रसूति गृह थापाथलीमा दुई सय फिट खनेर रेडियम निडल नामक यस्तो पदार्थ गाडिएको बताइन्छ। यसैगरी बीपी कोइराला मेमोरियल क्यान्सर अस्पताल भरतपुरमा कोबाल्ट ६० नामक यस्तो पदार्थलाई कंक्रिटको चिहानमा गाडिएको सुनिन्छ। थाहा छैन यस्ता विधि कति सुरक्षित र भरपर्दा छन्। तर भरतपुरमा विकिरण चुहियो भने ८७ किलोमिटर आकासे दूरीमा रहेको काठमाडौंका वासिन्दा पनि उत्तिकै प्रभावित हुनेछन्। तसर्थ यस्ता पदार्थको आयात, सञ्चालन, व्यवस्थापन र विसर्जनअन्त्येष्टिमा होस पुर्याउनुपर्छ र सोहीअनुरूप कानुन बन्नुपर्छ। अहिले भारतबाट आयात हुने तरकारी तथा फलफूल विषादी परीक्षणमा रोक लगाइएको घटनाको सर्वत्र निन्दा भएको छ। नेपाली जनताको स्वास्थ्यमाथि खेलबाड गर्ने अधिकार कुनै पनि व्यापारी वा सरकारलाई छैन। आयातीत सामग्रीमा विषादीलगायत स्वास्थ्यमा प्रतिकूल प्रभाव पार्ने तत्व विद्यमान छछैन जाँच गरी निश्चित हुनु सामान्य र स्वाभाविक प्रक्रिया हो। तर अस्वाभाविक तवरमा विषादी परीक्षणमा रोक लगाइएको घटनाले यो सरकार नेपालीको स्वास्थ्यभन्दा छिमेकीको स्वार्थप्रति नतमस्तक भएको देखिन्छ। आयातीत तरकारी तथा फलफूलमा घातक मात्रामा विषादी मात्र होइन, अनेकौं हानिकारक चिजको मिश्रण भएको हुन सक्छ। क्याल्सियम कार्बाइडलगायतको प्रयोग गरी केरा, आँपजस्ता काँचा फलफूललाई पकाउने गरिन्छ, जुन मानव स्वास्थ्यका लागि हानिकारक हुन्छ। केही दशकअगाडि गरिएको अध्ययनमा अर्को आश्चर्यजनक तथ्य प्रकाशमा आएको थियो। मान्छे मरेपछि तत्काल शरीर नकुहियोस् भनेर लासमा लेपन गरिने एक प्रकारको क्षयीकरण प्रतिरोधी क्रिम, स्याउजस्ता फलफूल चाँडै नकुहियून् भनेर लेपन गरिँदो रहेछ। भारतबाट आयातीत तरकारी तथा फलफूलमा विषादी भएनभएको परीक्षण गर्ने निर्णय उल्ट्याउनुमा भारतीय दूतावासको पत्रसहितको दबाब सार्वजनिक भइसकेको छ। कारण स्पष्ट छ त्यस्तो परीक्षण हुने हो भने भारतबाट नेपाल भित्रिने ९० प्रतिशतभन्दा बढी तरकारी तथा फलफूल घातक विषादीसहितको प्रमाणित हुने भय भारतीय पक्षलाई छ। अणुको रापले अँध्यारो हटाउन सकिन्छ। तर, त्यही रापले मानव सभ्यता डढाउन पनि सक्छ। सन्तोषको कुरा, नेपालमा कुनै आणविक भट्टी छैन। यसै वर्ष अर्थात् सन् २०१९ को मार्च महिनामा भारतको तेलंगाना राज्यको उच्च अदालतले फलफूल पकाउन कार्बाइड प्रयोग गर्ने व्यापारीमाथि कठोर कारबाही थाल्न सरकारी निकायलाई आदेश दिएको थियो। कार्बाइडको प्रयोग गरी कृत्रिम तवरबाट पकाइएका फलफूल सेवन गर्दा, टाउको दुख्ने, रिँगटा लाग्ने, स्मरण शक्ति ह्रास हुनेलगायत क्यान्सरसमेत हुन सक्ने विज्ञहरू बताउँछन्। सन् २०१३ मा भारतको राजधानी दिल्लीको बजारमा बेचिने तरकारी तथा फलफूलमा व्यापक मात्रामा रसायन, पेस्टिसाइड र विषाक्त रङको मात्रा भेटिएको तथ्य दिल्ली उच्च अदालतद्वारा नियुक्त विज्ञहरूको टोलीले बजार निरीक्षणपश्चात् सार्वजनिक भएको थियो। जनहितमा काम गर्ने एउटा गैरसरकारी संस्थाले दिल्लीको बजारका तरकारी तथा फलफूलमा युरेपियन मापदण्डभन्दा ७५० गुणा बढी कीटनाशक विषादी विद्यमान रहेको दाबा गरेको थियो। यस्तो पेस्टिसाइडमा मुसा मार्ने विषसमेत समावेश छ, जसले मान्छेको स्नायु प्रणालीमा असर पार्छ। भारतमा उत्पादित तरकारी तथा फलफूलमा १२ प्रकारका कीटनाशकमध्ये कुनै न कुनै विषादीको मात्रा भेटिँदै आएको छ। विषादी, रसायनमुक्त तरकारी तथा फलफूलका लागि भारतको सर्वोच्च अदालत र दिल्ली उच्च अदालतले बेलाबेलामा पहल गरेका छन्। भारतमा होस् वा नेपालमा विषादीरहित खाद्य सामग्री नागरिकको नैसर्गिक अधिकार हो। सीमामा विषादी परीक्षण प्रक्रिया अघि बढाएर नेपाल सरकार नागरिकको स्वास्थ्यप्रति संवेदनशील देखिएको थियो। तर, भारतीय दबाबका अगाडि नेपाल सरकार झुकेको मात्र होइन निरीह पनि देखियो। विषादीमुक्त खाद्यान्नका लागि भारत र नेपालले संयुक्त पहल गर्नुपर्नेमा भारत उल्टो बाटोमा हिँडेको देखियो। यसै पनि धुलो र धुवाँका कारण काठमाडौंको वायु विषाक्त बन्दै छ। वायु प्रदूषणसम्बन्धी एउटा अध्ययन प्रतिवेदनले विश्वका १८० राष्ट्रमध्ये काठमाडौंनेपाल सर्वाधिक प्रदूषित पाँचमध्ये एक रहेको छ। काठमाडौंको धाराको पानीमा मात्र होइन, कतिपय जार र बोतलमा बेचिने शुद्ध दाबी गरिएको पानीमा समेत इकोली र कोलीफर्म ब्याक्टेरिया पाइएको छ। पानीमा कोलीफर्म पाइनु भनेको मानव मल मिसिएको दृष्टान्त हो। उपत्यकाभित्र भक्तपुरको माटोमा, विशेषतः नदीकिनारका क्षेत्रमा भारी धातु प्रदूषणको समाचार केही पहिले प्रकाशमा आएको थियो। च्याउसरि खुलेका डान्सबारहरूमा टोल थर्किने गरी मध्यरातसम्म घन्किने माइक र ध्वनि प्रदूषणबाट पीडितहरूको व्यथा झनै चर्को छ। काठमाडौंवासीका पीडा यतिमा मात्र सीमित छैन। कहिले लुगा धुने सोडा मिसिएको प्याकेट दूध पिउन त कहिले अखाद्य रङ र रसायन मिसिएको मिठाई खान काठमाडौंवासी बाध्य छन्। फलफूल तथा तरकारी मात्र होइन, भारतबाट आयातीत केटाकेटीको खेलौनामा समेत विषाक्त पदार्थ भेटिन्छ। तरकारी तथा फलफूलमा केही मात्रामा विषादीको उपस्थिति हुन सक्छ तर मानव स्वास्थ्यलाई गम्भीर असर पर्ने मात्रा भेटियो भने त्यसको बिक्री वितरण अपराध मानिन्छ। विषादीमुक्त खाद्यान्नका लागि आफ्नो स्वास्थ्यका लागि अब नागरिक आफैं जाग्ने बेला आयो। कुन सामग्री प्रयोग गर्ने, कुन नगर्ने, नागरिक चेत खुल्न ढिलो गर्नु हुँदैन। जनहितका विषयमा सरकार दृढताका साथ उभिनुपर्छ र नागरिक स्वतन्त्रताप्रति प्रतिबद्ध हुनुपर्छ। तर, ओली सरकारले संसद्मा प्रस्तुत गरेका आधा दर्जन विधेयकहरू स्वतन्त्रताविरोधी हुनुका साथसाथै जनविरोधी देखिए। दण्डमार्फत डाम्ने अभीष्टसहित मिडिया काउन्सिल विधेयक प्रस्तुत हुनुमा सरकारको माफिया कनेक्सन ले पनि काम गरेको छ। घटनाक्रमले दर्शाउँछ यो सरकारलाई माफियाले बलियोसँग गाँजिसकेको छ। त्यसैको परिणाम हो अनेकौं काण्डघोटाला। सरकारको माफिया कनेक्सन र दर्जनौं घोटालाका समाचार छ्यापछ्याप्ती हुन थालेपछि नियन्त्रित प्रेसको नियतले मिडिया काउन्सिल विधेयक सरकारले अघि सारेको देखिन्छ। सरकारी सन्देश प्रस्ट छ,स या सरकारलाई समर्थन गर होइन भने कोपको सामना गर। प्रेसको दायित्व जनतालाई सुसूचित गर्नु हो। त्यसरी नै नागरिक समाजको दायित्व जनताका पक्षमा सदैव खबरदारी गरिरहनु हो। ओली सरकारलाई स्वतन्त्र प्रेस मन पर्दैन। नागरिक खबरदारी मन पर्दैन। संस्थाहरूको स्वायत्तता मन पर्दैन। छोटकरीमा भन्नुपर्दा ओली सरकार कहिले लगामविनाको घोडा त कहिले जंगलबाट बस्ती पसेको अर्नाजस्तो देखिन्छ। ओली सरकारको चरित्र असहिष्णु छ। कुरा समृद्धिको गरे पनि ओली सरकारको काम दरिद्र छ। मन्त्रीहरूलाई जानकारी नै नभएका कतिपय प्रस्ताव फुत्त गोजीबाट निस्कन्छ र क्याबिनेटमा प्रस्तुत हुन्छ र अमूक पात्रहरू पुरस्कृत भएको देखिन्छ। ओली नेतृत्वको सरकारले गरेका केही सहमतिनिर्णयहरू पीडादायी छन्। संसद्को अन्तर्राष्ट्रिय सम्बन्ध समितिले नेपालमा गर्ने भनिएको भारतीय चलचित्रसम्बन्धी आईफा अवार्ड रोक्न दिएको निर्देशन स्मरणीय छ। यस सम्बन्धमा गरिएको मस्यौदा हेर्दा नेपालको स्वाधीनता, स्वतन्त्रता र अस्मितामा आँच पुर्याउने भएकाले यो अवार्ड तुरुन्त रोक्न निर्देशन दिएको समितिका सभापतिको भनाइ सार्वजनिक भइसकेकोे छ। नेपालको स्वाधीनता, स्वतन्त्रता र अस्मितामा आँच पुग्ने किसिमको करारमस्यौदा गर्ने अधिकार यो देशको सरकारी निकायलाई कसले दियो ? विषादी परीक्षण उल्ट्याउनेलगायतका घटनाक्रम हेर्दा ओली सरकारको लगाम कहाँ रहेछ छर्लंग भएको छ।"
जी २० सम्मेलन र अमेरिकी कूटनीति,"जी २० ओसाका सम्मेलन २८२९ जुन २०१९ मा विश्वका विभिन्न समस्याबारे छलफल गर्दै त्रिचालीसबुँदे घोषणापत्र जारी गरी सम्पन्न भएको छ। विश्वसामु आर्थिक विकास, व्यापारमा वृद्धि, लगानी, क्षेत्रीय शान्ति, जलवायु परिवर्तन, महिला सशक्तीकरण, बेरोजगारलगायतका मुद्दा चुनौतीका रूपमा देखा परेका छन्। यस्तो अवस्थामा संयुक्त राष्ट्रसंघको मिलिनियम गोलअन्तर्गत २०३० सम्मसबै देशमा आधारभूत विकासको स्तर हासिल गर्ने लक्ष्यलाई मुद्दा बनाई ओसाकामा ती विषयवस्तुमाथि घनीभूत विमर्श भयो। सबैले आआफ्ना घोषणापत्रद्वारा विश्व आर्थिक विकास गतिमा टेवा पुर्याएका छन्। जी २० मा रहेका विकसित तेस्रो विश्वका मुलुक र युरोपियन युनियन गरी २० देश छन्। यसले संसारको ८५ प्रतिशत कुल गार्हस्थ उत्पादन र दुईतिहाइ जनसंख्या ओगटेको छ। विश्वमा आइपर्ने कुनै संकट टार्न यसको जन्म भएको हो। सन् १९९९ मा विश्वमा वित्तीय संकट आइपरेपछि धनी र विकसित ग्रुप ७ ले बैठकमा आफ्नो संख्या बढाई २० पुर्याएको हो ताकि कुनै पनि संकट परेमा यी देश एकजुट भए १९३९ को जस्तो महासंकट रोक्न सकियोस्। त्यसबेलाको प्रयासले महावित्तीय संकटलाई वशमा ल्याउन सफल भई विश्व आर्थिक गति पुनः सामान्य रूपमा गतिमान हुँदै गयो। यसमा अमेरिका, चीन, जापान, रूस, दक्षिण कोरिया, फ्रान्स, इटाली, जर्मन, बेलायत, टर्की, भारत, साउदी अरब, मेक्सिको, ब्राजिल, इन्डोनेसिया, अर्जेन्टिना, दक्षिण अफ्रिका, क्यानाडा, अस्ट्रेलिया र युरोपियन युनियन पर्छन्। संयुक्त राष्ट्रसंघ, विश्व बैंक, अन्तर्राष्ट्रिय मुद्राकोष, विश्व व्यापार संघ सम्मेलनमा उपस्थिति जनाउने गरेका छन्। विश्वमा बढ्दै गएको असमानता, व्यापारमा संरक्षणवादी नीति, शरणार्थी समस्या, लगानीमा कमी, डिजिटल अर्थतन्त्र, व्यापारिक गोपनीयताका समस्या, बिग्रँदो पर्यावरण, मानव अधिकार, ग्लोबल वार्मिङजस्ता उत्पात नै जटिल मुद्दा हुँदाहुँदै पनि जी २० सम्मेलन अमेरिका र चीनकै वरिपरि घुमिरहेको पाइन्छ। यस सम्मेलनबाट पास भएका त्रिचालीसबुँदे घोषणापत्रमा आप्रवास, महिला, जलवायु, डिजिटल अर्थतन्त्र, व्यापार, लगानी, पर्यावरण, स्वास्थ्य, समुद्रमा बढ्दो प्रदूषणजस्ता अनेकौं मुद्दामा सामान्य सहमति बनाई अघि बढ्ने नीतिअनुरूप नै धारणा व्यक्त भएको पाइन्छ। राष्ट्रहितलाई मध्यनजर गरेर राष्ट्रपति ट्रम्प र चिनियाँ राष्ट्रपति सी जिनपिङ दुवै साविककै अवस्थामा रहन र व्यापार वार्तालाई नयाँ रूपमा थालनी गर्न मञ्जुर भएका छन्। अमेरिकी राष्ट्रपति डोनाल्ड ट्रम्पले यस सम्मेलनलाई आगामी वर्ष अमेरिकी राष्ट्रपतीय चुनावलाई ध्यानमा राखेरै हरेक निर्णय लिएको पाइन्छ। चीनसँग व्यापारिक युद्ध गत वर्षदेखि नै जारी छ। यसले अमेरिका र चीन दुवैको व्यापारमा नराम्रो असर पर्न गएको छ। अमेरिकाले चीनबाट आयात हुने वस्तुमा तीन सय प्रतिशत भन्सार शुल्क लगाएको छ भने यसको प्रत्युत्तरमा चीनले अमेरिकी सामग्रीमा दुई सय प्रतिशत थप शुल्क लगाइदिँदा दुवै देशको राष्ट्रिय उत्पादनमा ह्रास आएको छ। यसले यी दुवै देश विकल्पको रूपमा युरोप र एसियाका देशमा आफ्नो व्यापारिक प्रभाव बढाउन कदम चाल्दै छन्। यो संकटको गम्भीरतालाई अमेरिका र चीनले राम्ररी बुझेका छन्। तर, आआफ्नो राष्ट्रहितलाई मध्यनजर गरेर हाल राष्ट्रपति ट्रम्प र चिनियाँ राष्ट्रपति सी जिनपिङ दुवै साविककै अवस्थामा रहन र व्यापार वार्तालाई नयाँ रूपमा थालनी गर्न मञ्जुर भएका छन्। भारतसँग व्यापार विवादमा भने चिनियाँ राष्ट्रपतिले कुनै प्रतिक्रिया जनाएका छैनन्। अमेरिकाले जीएसपीको सुविधा भारतलाई नदिएपछि भारतले प्रतिक्रियास्वरूप दुई सय प्रतिशत शुल्क अमेरिकी सामानमा लगाएको थियो। अर्को वर्ष हुने अमेरिकी राष्ट्रपतिको चुनावलाई ध्यानमा राखी चीन र भारतसँग हाल नलड्ने चतुर्याइँ ट्रम्पले देखाएका छन्। अन्तर्राष्ट्रिय व्यापारको नीति संरक्षणवादीविरुद्ध रहेको हुन्छ। अमेरिकाले अन्तर्राष्ट्रिय व्यापारमा संरक्षणवादी नीति अपनाए पनि घोषणापत्रमा यसको उल्लेख नगराउन सफल भएको छ। त्यसैगरी जलवायु परिवर्तनसम्बन्धी पेरिस घोषणापत्रबाट समर्थन फिर्ता लिएकाले यो गम्भीर विषय भएको छ। सारा विश्व ग्लोबल वार्मिङले गर्दा भयानक संकटमा परेको छ। तापक्रममा अभिवृद्धि, बाढी प्रकोप, अतिवृष्टि सुक्खा आदि प्राकृतिक प्रकोपले विश्व त्रसित भएको बेला ओसाका सम्मेलनमा पनि अमेरिकाले जलवायु परिवर्तनसम्बन्धी दफामा सही गर्न नमानेर विश्व जनमतविरुद्ध नै गएको पाइन्छ। हुन त जापान, चीन, भारत पनि जलवायु प्रदूषण गर्ने देशमा अग्रणी पर्छन्। तर, उनीहरूले क्रमशः यसको प्रयोग घटाउँदै सन् २०५० सम्म समाप्त गर्ने र धरतीको तापक्रम २ डिग्रीभित्र नै बढ्ने गरी व्यवस्था गर्न राजी भएका छन्। अमेरिकाले हाल आर्थिक वृद्धिमा कमी आउने भयले यसबाट बच्न चाहन्छ। किनभने, चीनले २०३० सम्ममा विश्वकै प्रथम आर्थिक शक्ति भएर उभिने भविष्यवाणी गरिसकेको छ। जी २० को सम्मेलन व्यावहारिक रूपमा अमेरिकाको पक्षमा गएको देखिन्छ। राष्ट्रपति ट्रम्पले यसलाई सुनौलो अवसर सम्झेर एकएक पललाई चुनावको दृष्टिले हेरेर कार्यक्रम र क्रियाकलाप गरेको पाइन्छ। राष्ट्रपति ट्रम्पले उत्तरी कोरियाका नेता किमलाई उत्तर र दक्षिण कोरियाको बोर्डरमा भेट्ने अनुरोध गरी विश्वमै चर्चा कमाएका छन्। त्यहाँ दुवै देशका नेताले एकअर्कासँग चिसिएको सम्बन्धलाई ५० मिनेट कुराकानीपछि न्यानोपन ल्याएको पाइन्छ। यसरी राष्ट्रपति ट्रम्प उत्तर कोरियामा पाइला टेक्ने पहिलो ऐतिहासिक राष्ट्रपति भएका छन्। यसले अन्तर्राष्ट्रिय जगत् र अमेरिकाभित्र पनि ट्रम्पको पक्षमा सकारात्मक जनमत तयार भइरहेको छ। विश्वको चिन्ताजनक व्यापार स्थिति, खतरा बढाउँदै गएको जलवायु परिवर्तन, संरक्षणवाद, गरिब र धनीबीचको असमानतालगायतका मुद्दा स्थगित गरी राष्ट्रपति ट्रम्पले देशभित्र गत वर्ष आएको कुल गार्हस्थ उत्पादन वृद्धि, रोजगार, प्रतिव्यक्ति आयमा वृद्धि र मुद्रास्फीतिमा नियन्त्रणको सकारात्मक सन्दशेलाई आउँदो चुनावमा भजाउन चाहन्छन्। यसका लागि चीनसँग मिलेर जानु श्रेयस्कर सम्झेर विश्व शान्तिको खतरा रहेको उत्तर कोरियालाई प्रभावमा लिन खोजेर ट्रम्पले कूटनीतिमा कुशलता देखाउन खोजेको स्पष्ट हुन्छ। ठाकुर राजदूत एसोसिएसनका उपाध्यक्ष हुन्।"
भारतविरुद्ध सनसनीपूर्ण जित निकाल्दै न्युजिल्यान्ड विश्वकपको फाइनलमा,"लन्डन : न्युजिल्यान्ड आईसीसी एकदिवसीय विश्वकप क्रिकेटको फाइनलमा प्रवेश गरेको छ। विश्वकपअन्तर्गत बुधबार भएको पहिलो सेमिफाइनलमा भारतलाई १८ रनले पराजित गर्दै साविक उपविजेता न्युजिल्यान्ड फाइनलमा पुगेको हो। न्युजिल्यान्डले दिएको दुई सय ४० रनको मध्यम लक्ष्य पछ्याएको भारतले खराव सुरुवात गर्दै ४९३ ओभरमा दुई सय २१ रन मात्र बनाउन सक्यो। जवाफी ब्याटिङ गरेको भारतले पाँच रनमा तीन विकेट गुमाएको थियो। प्रारम्भिक ब्याट्सम्यान रोहित शर्मा, लोकेश राहुल र कप्तान विराट कोहली व्यक्तिगत एकएक रनमा पेभेलियन फर्किएका थिए। त्यसपछि दिनेश कार्तिक पनि व्यक्तिगत ६ रनमा आउट भएपछि भारत दबाबमा परेको थियो। रिषभ पन्त र हार्दिक पाण्ड्याले ४७ रनको साझेदारी गर्दै टोलीलाई अगाडि बढाएका थिए। पन्त २४औं ओभरमा ३२ रन बनाउँदै पेभेलियन फर्किएका थिए। पाण्ड्या पनि ३२ रनमै आउट भए। त्यसपछि रवीन्द्र जडेजा र महेन्द्रसिंह धोनीले एक सय १६ रनको साझेदारी गरेका थिए। जडेजाले ७७ रनको अर्धशतकीय पाली खेले। उनले ५९ बलमा चार छक्का र चार चौका हिर्काए। धोनीले पनि ७२ बलमा ५० रन बनाए। ४८३ ओभरमा धोनी रन आउट भएपछि भारतको सम्भावना सकिएको थियो। न्युजिल्यान्डका म्याट हेनरीले तीन विकेट लिए। यसैगरी मिचेल स्यान्टनर र ट्रेन्ट बोल्टले दुईदुई तथा लुकी फर्गुसन र जेम्स निसामले एकएक विकेट हात पारे। यसअघि न्युजिल्यान्डले मंगलबार टस जितेर पहिले ब्याटिङ गर्ने निर्णय गरेको थियो। तर कप्तान केन विलियम्सनको निर्णयलाई न्युजिल्यान्डका प्रारम्भिक ब्याट्सम्यानले सही सावित गर्न सकेनन्। मार्टिन गप्टिल व्यक्तिगत एक रन बनाउँदै पेभेलियन फर्किएपछि कप्तान विलियम्सन र हेनरी निकोलसले पाली सम्हालेका थिए। यी दुईले दोस्रो विकेटका लागि ६८ रनको साझेदारी गरेका थिए। हेनरी २८ रनमा आउट भएपछि विलियम्सन र रस टेलरले न्युजिल्यान्डको पाली अगाडि बढाए। उनीहरुले ६५ रनको साझेदारी गरेका थिए। विलियम्सनले ६७ रनको अर्धशतकीय पाली खेले। उनले ९५ बलमा ६ चौका हिर्काए। न्युजिल्यान्डले ४६१ ओभरमा पाँच विकेट गुमाएर दुई सय ११ रन बनाएको अवस्थामा पानी पर्न थालेपछि खेल रोकिएको थियो। खेल रोकिँदा रस टेलर ६७ रनमा अविजित थिए। सोही अवस्थाबाट बुधबार खेल सुरु हुँदा न्युजिल्यान्डले बाँकी २३ बलमा २८ रन बनाउँदै तीन विकेट गुमाएको थियो। न्युजिल्यान्डले निर्धारित ५० ओभरमा आठ विकेट गुमाएर दुई सय ३९ रनको योगफल खडा गरेको थियो। अघिल्लो दिन ६७ रनमा अविजित रहेका टेलर ७४ रनमा पेभेलियन फर्किए। उनी रवीन्द्र जडेजाबाट रनआउट भएका थिए। न्युजिल्यान्डका कोलिन डे ग्रान्डहोमले १६, जेम्स निसामले १२ र टम लाथमले १० रन बनाए। भारतका भुवनेश्वर कुमारले तीन विकेट लिए। यसैगरी जसप्रीत बुमराह, हार्दिक पाण्ड्या, रवीन्द्र जडेजा र युजभेन्द्र चाहलले एकएक विकेट हात पारे।"
विश्वकपमा जो चम्किए,"स्टार्कको २६ विकेट साविक विजेता अस्ट्रेलियाले यस पटक पनि विश्वकपको सेमिफाइनलमा स्थान बनाइसकेको छ । लिग चरणमा दोस्रो भएको अस्ट्रेलियाले सेमिफाइनलमा इङ्ल्यान्डसँग प्रतिस्पर्धा गर्दैछ । अस्ट्रेलियालाई सेमिफाइनलमा पुर्याउन मिचेल स्टार्कको कसिलो बलिङ खुबै काम लाग्यो । स्टार्क जारी विश्वकपमा सर्वाधिक विकेट लिने खेलाडीको सूचीमा शीर्ष स्थानमा छन् । हरेक खेलमा टोलीका लागि महत्वपूर्ण विकेट लिएका स्टार्कले यो विश्वकपमा २६ विकेट लिएका छन् । उनले लिग चरणका नौ खेलमा २६ विकेट लिएका हुन् । स्टार्कले न्युजिल्यान्ड र वेस्टइन्डिजसँगको खेलमा पाँचपाँच, इङ्ल्यान्ड र श्रीलंकासँगको खेलमा चारचार, दक्षिण अफ्रिका, बंगलादेश र पाकिस्तानबिरुद्धको खेलमा दुईदुई तथा अफगानिस्तान र भारतसँगको खेलमा एकएक विकेट लिएका थिए । २९ वर्षीय बायाँहाते फस्ट बलर स्टार्कको बलिङले यस पटक चर्चित ब्याट्सम्यानलाई निराश बनायो । स्टार्कले अस्ट्रेलियाका लागि खेलेको ८४ एकदिवसीय खेलमा एक सय ७१ विकेट लिएका छन् । एकदिवसीयको एकै खेलमा उनले २८ रन खर्चिएर ६ विकेट लिएका छन् ।"
"भारत र न्युजिल्याण्डको खेल रोकियो, आज फेरि खेलाइने","म्यानचेस्टर : इङ्ल्याण्डमा जारी आईसीसी एक दिवसीय विश्वकप क्रिकेट अन्तर्गत भारत र न्युजिल्याण्डबीचको सेमिफाइनल खेल वर्षाका कारण रोकिएको छ। म्यान्चेस्टरस्थित इमिरेट्स वल्ड ट्राफोर्ड क्रिकेट मैदानमा भएको खेलमा न्युजिल्याण्डले टस जितेर पहिले ब्याटिङ गरेको थियो । ४६१ ओभर मा न्युजिल्याण्डले २११ रन बनाएर खेलिरहँदा वर्षा भएपछि खेल रोकिएको हो। स्थानीय समयअनुसार साँझ ६ बजेसम्म पनि वर्षा नरोकिएपछि खेल हुन सकेन। आईसीसीले बाँकी खेल रिजर्भ डेकोरूपमा राखिएको बुधबार खेलाउँने निर्णय गरेको छ । मंगलबार जहाँबाट खेल रोकिएको थियो बुधबार त्यहीँबाट सुरु हुनेछ । न्युजिल्याण्डले २३ बलको सामना गर्न बाँकी छ । ५ विकेट उसको हातमा छ। रोस टेलर ६७ र टम लाथम ३ रन बनाएर खेलिरहेका छन्। बुधबार पनि वर्षाले खेल अवरुद्ध गरेमा डकवर्थ एण्ड लुइस नियमका आधारमा ओभर छोट्याएर खेलाइने छ । खेलै हुन नसके आईसीसीको नियमअनुसार लिग चरणमा बढी अंक रहेको भारत सीधै फाइनल पुग्ने छ। टस जितेर पहिले ब्याटिङ गरेको न्युजिल्याण्डले सुरुमै ओपनर मार्टिन गुप्टिललाई गुमाएपछि विकेट नगुमाई सुस्त गतिमा ब्याटिङ गरेको थियो । कप्तान केन विलियमसनले ६७, हेनरी निकोल्स २८, जेम्स निशम १२, कोलिन ग्रान्दम १६ रन बनाएर आउट भए। भारतका लागि भारतका पाँचै बलरले न्युजिल्याण्डको एकएक विकेट लिएका छन्।"
कोपा अमेरिका र मेसी विवादमा,"दक्षिण अमेरिकी फुटबल प्रतियोगिता कोपा अमेरिका र अर्जेन्टिनी फुटबलर लियोनल मेसी विवादमा परेका छन्। ब्राजिलमा भएको कोपा अमेरिका फुटबल प्रतियोगिताका क्रममा अर्जेन्टिनी कप्तान मेसीले प्रतियोगिता आयोजक दक्षिण अमेरिकन फुटबल कन्फेडेरेसन (कोनमेबोल) माथि भ्रष्टाचारको आरोप लगाएपछि विवाद बढेको हो। शनिबार राति कोपा अमेरिका फुटबलको तेस्रो स्थानका लागि चिलीसँग भएको खेलमा अर्जेन्टिनी कप्तान मेसीले रेड कार्ड पाएका थिए। चिलीका ग्यारी मेडेलले मेसीलाई धकेल्दै छाती जुधाएका थिए। रेफ्रीले ग्यारी र मेसी दुवैलाई रेड कार्ड देखाएका थिए। यो खेल अर्जेन्टिनाले २१ ले जितेको थियो। रेड कार्ड पाएका मेसी खेलपछि तेस्रो स्थानको पदक लिन पनि गएनन्। उनले १४ वर्षपछि रेड कार्ड देख्नुपरेको हो। अर्जेन्टिनाको फुटबल एसोसिएसनले रेफ्रीले गम्भीर गल्ती गरेको उजुरी गरेको थियो। मेसीले कोनमेबोल भ्रष्ट रहेको र उनीहरूकै मिलेमतोमा रेफ्रीसहितको सहयोगमा आयोजक ब्राजिलका लागि उपाधि जिताउन खोजेको आरोप लगाएका थिए। हामी यो भ्रष्ट प्रक्रियाको अंश बन्नु आवश्यक छैन, मेसीले खेलपछि भने, पूरा प्रतियोगिताभर उनीहरूले हामीप्रति कुनै सम्मान दर्शाएनन्। भ्रष्टाचारी र रेफ्रीहरूले दर्शकलाई फुटबलको मज्जा लिन नदिएको र केही हदसम्म प्रतियोगितालाई नै नष्ट गरेको मेसीको आरोप छ। उनले यो आरोप लगाएपछि भएको फाइनलमा पेरुलाई ३१ ले हराउँदै आयोजक ब्राजिलले नवौँ पटक कोपा अमेरिका फुटबलको उपाधि जितेको छ। यो उसको सन् २००७ पछिको पहिलो उपाधि हो। अर्जेन्टिना सेमिफाइनलमा ब्राजिलसँग नै पराजित भएको थियो। कोनमेबोलले मेसीको आरोप आधारहीन रहेको भन्दै उनीमाथि कारबाही गर्ने तयारी गरेको छ। उसले आफ्नो विज्ञप्तिमा मेसीको नाम उल्लेख नगरी भनेको छ प्रतियोगिताको आधाभूत स्तम्भ नै स्वच्छ खेल, विश्वास र आदर हो। यस्ता निराधार आरोपले कोपा अमेरिकाको प्रतिष्ठालाई आँच पुर्याउने प्रयास गरेको विज्ञप्तिमा उल्लेख छ। यस्ता आरोपले प्रतियोगितामाथिको अपमानलाई दर्शाउँछ, कोनमेबोलले भनेको छ, खेलाडी र पदाधिकारीको पनि अपमान भएको छ।"
विश्वकपको खेल हेर्न सात हप्तासम्म यात्रा,"लन्डन : भारत र श्रीलंकाबीचको समूह चरणको अन्तिम खेल हेर्न सिंगापुरका एक परिवार सात साता लामो यात्रा गरेर हेडिङे पुगेका छन् । गत शनिबार भएको उक्त खेल हेर्न सिंगापुरका माथुर परिवार सडक मार्ग हुँद इङ्ल्यान्ड पुगेको थियो । समूह चरणको खेल सकिएसँग उनीहरुले सेमिफाइनल खेल हेर्न टिकट जोहो गर्न लागे । बुवा अनुपमले मंगलबारको पहिलो सेमिफाइनल खेल हेर्न आफ्नो र छोरा अभिभको मात्र टिकट पाए । उनीहरुसँग लामो यात्रा गरेर इङ्ल्यान्ड पुगेका अखिलेस र अन्जनाले भने टिकट पाउन सकेनन् । यो कुरा विश्वकपको आयोजक अन्तर्राष्ट्रिय क्रिकेट काउन्सिल (आईसीसी) का अधिकारीसम्म पुग्यो र उनीहरुले सेमिफाइनलका साथ आइतबार लर्ड्समा हुने फाइनल खेलको पनि टिकट उनीहरुलाई उपलब्ध गराए । म आश्चर्यचकित छु । मैले आफ्नो र छोराको टिकट त पाएँ तर हामीसँग यात्रा गरेका अरु दुई सदस्यका लागि टिकट पाउन सकिनँ, अनुपमले भने जब खेल सुरु हुनु एक घण्टा अघि टिकटका लागि फोन आयो हामीले विश्वास न गर्न सकेनौ । उनले आफ्नो यात्राका बारेमा बेलायती सञ्चार माध्यममा समाचार प्रकाशित भएपछि टिकट पाउन सकेको बताए । माथुर परिवारले सिंगापुरबाट इङ्ल्यान्ड पुग्न निक दुःखकष्ट सहेका थिए । उनीहरुले सात हप्तामा १४ हजार माइलको यात्रा गरेका थिए । यस क्रममा दुई महादेश र १७ देश गरेर इङ्ल्यान्ड पुगेका थिए । विश्वकप सकेर सिंगापुर फर्कनुअघि पनि उनीहरुले स्कटल्यान्ड, नर्थन आयरल्यान्ड, वेल्स र रिपब्लिक आयरल्यान्डको भ्रमण गर्ने योजना बनाएका छन् ।"

शीर्षक,विवरण
मेलम्चीमा अब राजनीतिक निर्णय,"ठेक्का रद्द भएको १० महिना पुग्न लागिसकेको अवधिमा कर्मचारी संयन्त्रबाट मेलम्ची अघि बढ्ला भन्ने आशा गर्न सकिँदैन मेलम्ची खानेपानी आयोजना अवरुद्ध भएको १० महिना हुन लाग्यो। गत माघ २७ गते यो आयोजना सम्पन्न गर्ने पछिल्लो सरकारी घोषणा थियो। अझ दुई वर्षअघिकै दसैैंमा मेलम्ची खानेपानी आइसक्ने भनियो, आएन। तिहारपछि भनियो। दुई वर्षअघि कुर्लंदै आएको मेलम्ची अहिले आएर अनिश्चित बन्न पुगेको छ। काम गरिरहेको साबिकको ठेकेदारलाई भगाइयो खानेपानी मन्त्रालय, मेलम्ची खानेपानी विकास समिति, प्रधानमन्त्री कार्यालय र प्रधानमन्त्रीका खानेपानी सल्लाहकारहरूको मिलेमतोमा। प्रधानमन्त्री केपी शर्मा ओलीलाई गुमराहमा राखियो। प्रधानमन्त्रीले कर्मचारी संयन्त्र र ती सल्लाहकारलाई विश्वास गर्नै पर्यो। तर, धोका भयो। दुईतिहाइको सरकार गठन भएकै एक वर्ष ६ महिना बितिसकेको छ। यो सरकार गठनअघि नै मेलम्ची आउने हल्ला पिटाइयो। सबैको चाहना थियोछ मेलम्ची चाँडो आइदेओस्। जसको पालामा मेलम्ची आउँछ, उसैले जस पाउँछ। जस लिने होडबाजी नै भयो। तर कर्म र नियत भने त्यसअनुसार भएन। नियत रह्यो जसरी हुन्छ कमिसन कुम्ल्याउने, कर्म रह्यो ठेकेदार भगाउने। भागेको ठेकेदार फर्केर आएन। आउँदैन पनि। ठेकेदार भगाएर मेलम्ची संस्थापन पक्ष भित्रभित्र दंग परेको थियो, अब नयाँ ठेकेदार नियुक्त गर्न पाइन्छ, सीएमसीले नदिएको कमिसन लुँड्याउन पाइन्छ भनेर। मेलम्चीको बाँकी रहेको तीन प्रतिशत कामलाई दुइटा प्याकेज बनाइयो। पहिलो, प्रतिस्पर्धा गर्नुपर्ने, अर्को प्रतिस्पर्धै गर्न नपर्ने। कारण देखाइयो हतारो। छिटो काम सकी मेलम्चीको पानी छिटै काठमाडौं ल्याउने। निर्णय पनि मन्त्रिपरिषद्बाट गराइयो। प्रतिस्पर्धा गर्नुनपर्ने ठेक्काको प्याकेज आफूनिकट ठेकेदारलाई दिलाइयो। ती ठेकेदारले पूर्वमाओवादी कार्यकर्तालाई उपठेक्का दिए। हिजो तत्कालीन भौतिक योजना मन्त्रालयले एनसीसीएनलाई ठेक्का दिने, उसले प्रभावशाली ठेकेदार लाई बिनाप्रतिस्पर्धा ठेक्का दिएसरह। मेलम्चीमा यही प्रवृत्ति दोहोर्याइयो। अर्को प्रतिस्पर्धावाला ठेक्काको प्याकेजमा पहिल्यै सेटिङ गरेर सिनो हाइड्रोलाई दिलाइयो। तर उसले काम गर्न नसक्ने जनाउ दिएको छ। कारण हो, सीएमसीका आपूर्तिकर्ता र उपठेकेदारहरूको बाँकी भुक्तानी। संस्थापन पक्षले मसल लगाएर स्थानीय वासिन्दालाई हटाउन खोज्यो। स्थानीय प्रशासनले निषेधाज्ञा जारी गर्यो। अवरोध हटाउन गोलीसमेत चलायो। दुई गम्भीर घाइते भए। आयोजनास्थलमा यतिखेर दिनहुँ तनाव छ। यता खानेपानी मन्त्रालय र आयोजना भने अभै पनि मेलम्ची छिटै आउँछ भनेर जनतालाई ढाँट्न छाडेका छैनन्। प्राविधिक र प्रशासनिक तवरबाट होइन, प्रधानमन्त्री आफैंले हस्तक्षेप गरी राजनीतिक निर्णयद्वारा मेलम्चीलाई निकास दिन ढिलाइ भइसकेको छ। मेलम्चीको पछिल्लोपटक भएको ठेक्का कहीं नभएको जात्रा हाँडीगाउँमा भनेजस्तै भएको छ। आयोजना प्रमुखले आफ्नै गाडीमा राखेर विदेशी ठेकेदारलाई साइट भिजिट गराउने, मन्त्रिपरिषद्मा आफैं प्रस्ताव लगेर नयाँ ठेक्का (सीधै र बिनाप्रतिस्पर्धा) दिन मिल्ने अधिकार लिने, लागत अनुमान आफैं गर्नेगराउने, अनुमानित लागत पहिल्यै चुहाउने, आपैंले टेन्डर आह्वान गर्ने, त्यही विदेशी ठेकेदारलाई ठेक्का हाल्न लगाउने, यसरी खोलिएका दुवै टेन्डरमा उही विदेशी ठेकेदार कम्पनी छानिने। एउटा प्याकेजमा १५ प्रतिशत र अर्काेमा २९ प्रतिशत कममा ठेक्का पाउने। अनुमानित लागतभन्दा २९ प्रतिशत कममा ठेकेदारले कसरी हाल्यो भनेको त एम ३५ कंक्रिट र साबिकको ठेकेदारका यन्त्र उपकरण तथा निर्माण सामग्री पो रहेछ। सीएमसीले छाडेका छड, सिमेन्ट आदि त्यहीं थुप्रिएका छन्। तिनैलाई उपयोग गर्ने रणनीति छ। त्यो वातावरण आयोजनाले बनाउन लागेको छ। यसमा स्थानीय आपूर्तिकर्ताले खबरदारी गरेका छन्। सीएमसीका यन्त्र, उपकरण र निर्माण सामग्री उपयोग गर्न पाउने अघोषित सर्त छ। ती सामग्री जसरी पनि दिलाउन आयोजना प्रमुख लागिपरे। यसैका लागि उनले अवरोधकहरू (स्थानीय आपूर्तिकर्ता) उपर गोली ठोक्न लगाए। सिनो हाइड्रोले पुरानो सामग्री र यन्त्रउपकरण प्रयोग गर्न नपाउने हो भने अहिलेको प्रतिस्पर्धी अवस्थामा २९ प्रतिशत कममा ठेक्का आँक्न कुनै हालतमा सक्दैन। त्यसबाहेक उसले एम ३५ कंक्रिटको रेट ११ हजार रुपैयाँ प्रतिघनमिटर हालेको छ। यसको वास्तविक रेट कम्तीमा पनि २२ हजार रुपैयाँ प्रतिघनमिटर हो। यसबाट के प्रस्ट हुन्छ भने यो रेटबाट कि गुणस्तरको काम हुनै सक्दैन, होइन भने फेरि थप नेपाली व्यवसायीलाई फसाउने, डुबाउने र भाग्ने रणनीति ठेकेदारको हुन सक्छ। प्रधानमन्त्रीलाई मेलम्चीबारे भ्रमित तुल्याइएको छ। तर गाँठी कुरो कसैले पनि अवगत गराएका छैनन्। यथास्थितिमा मेलम्ची अभै कयौं वर्ष नआउन सक्छ। मेलम्चीका स्थानीय वासिन्दा र आपूर्तिकर्ताको माग सम्बोधन नगरी बाँकी रहेको काम अघि बढाउन कठिन छ। ठेक्का पाएको सिनो हाइड्रोले समेत खानेपानी मन्त्रालयलाई स्थानीय अवरोध हटाउन पटकपटक अनुरोध गर्दै आएको छ। ठेक्का लिएर परिचालित हुन नसक्नु नै ठेक्का असफल हुनु हो। हिजो साढे २६ किलोमिटर सुरुङ खनिएको थिएन। १७ किलोमिटर सडक बनिबनाउ थियो। त्यही सडकलाई सुधार गर्न मेलम्ची आयोजनालाई हम्मे परेको थियो दिनहुँजसो स्थानीय वासिन्दाका जायजनाजायज मागलाई लिएर अवरोध उत्पन्न भएको थियो। १७ किलोमिटर सडक सुधार गर्न र सुरुङ खन्ने ठाउँसम्म पुग्ने प्रवेश मार्ग बनाउन महाभारत नै भएको थियो, यस्तै अवरोधले। त्यो नियतिबाट मेलम्चीले सकिन लाग्दा पनि छुटकारा पाएन। आयोजनास्थलमा दिनहुँ प्रहरी प्रशासन लगाएर काम गर्न सम्भव छैन। ठेकेदार परिचालित भइसकेको अवस्थामा उसलाई थप दाबी गर्न र भेरियसन गर्न यस्ता अवरोधहरूले मलजल गर्छन्। यता सरकारको अनावश्यक पैसा खर्च भइरहेको हुन्छ भने अर्कोतिर मेलम्ची आउने समय पर धकेलिँदै जान्छ। स्थानीय वासिन्दा, आपूर्तिकर्ता र उपठेकेदारहरूलाई बेवास्ता गरी, उनीहरूको माग सम्बोधन नगरी मेलम्चीको काम अघि बढाउन सम्भव देखिँदैन। किनभने, स्थानीय वासिन्दा र आपूर्तिकर्ताहरूको घरखेत बैंकको ऋणमा डुबेको छ। उनीहरूका लागि मेलम्चीको भुक्तानी एक प्रकारले जीवनमरणको सवाल बनेको छ। मन्त्रालय र मेलम्चीका हाकिमहरूले स्थानीय आपूर्तिकर्तालाई भुक्तानी दिने कानुन छैन भन्दै आएका छन्। तर, उनीहरूले के आधारमा सीएमसीका मजदुरलाई तलब, ज्याला दिने भनिरहेका छन् ? त्यही ठेकेदारको एउटा पक्षलाई राज्यले भुक्तानी गर्न हुने, अर्को पक्षलाई नहुने ? कानुन छैन भन्नुको अर्थ भुक्तानी नदिनु हो। भुक्तानी नदिनु भनेको मेलम्ची समयमा नल्याउनु हो। परोक्षरूपमा मेलम्चीका हाकिमहरूले यो आयोजना छिटो पूर्ण होस् भन्ने चाहना नराखेको प्रस्ट देखिएको छ। किनभने, गत जेठ ६ गतेको मन्त्रिपरिषद् बैठकले मेलम्ची बोर्डलाई एउटा म्यान्डेट (कार्यादेश) दिएको छ, स्थानीय समस्या समाधान गर्न मेलम्ची बोर्डलाई अधिकार दिइएको छ। मन्त्रिपरिषद्ले मेलम्चीका सन्दर्भमा पाँचबुँदे निर्णय गरेको थियो। चारवटा बुँदा (बिनाप्रतिस्पर्धा ठेक्का दिनेलगायत) सबै कार्यान्वयन हुने तर स्थानीय समस्या समाधानचाहिँ नहुने ? मन्त्रिपरिषद्ले यस्तो कार्यादेश दिए पनि नदिए भने बोर्ड आफैंमा सार्वभौम हो। मन्त्रिपरिषद्को निर्णय नै चाहिँदैन। तर गलत नियतका साथ गरिएका काममा भोलि अख्तियारले समाउला भन्ने त्रासले मात्र मन्त्रिपरिषद्को आड लिएको हो। मन्त्रिपरिषद्ले मेलम्चीका हाकिमहरूको यस्तो कुत्सित नियत बुझ्न नसक्नु कमजोरी हो। स्थानीय समस्या समाधान भनेको आपूर्तिकर्ताले अवरोध गरेमा त्यसलाई प्रहरी लगाएर ठीक पार्ने हो भन्ने व्याख्या गर्दै आयोजना प्रमुख र प्रमुख जिल्ला अधिकारीले मसल प्रयोग गरे। मन्त्रिपरिषद्को बुँदा नं ५ को उक्त निर्णय स्थानीय आपूर्तिकर्ता, उपठेकेदार, श्रमिकको ज्याला आदि भुक्तानी गरी सहजरूपमा काम अघि बढाउने हो भन्नेतिर गएनन्। नियत खराब भएपछि जेजस्तो व्याख्या गरे पनि हुँदो रहेछ। सात अर्ब रुपैयाँको मेलम्चीको सुरुङ र हेडवक्र्सको ठेक्कामा सीएमसीले पाँच अर्ब रुपैयाँभन्दा बढी सरकारसित लग्यो। बाँकी दुई डेढ अर्ब रुपैयाँभन्दा कमको काम थियो। सीएमसीले लगेको पाँच अर्ब रुपैयाँभन्दा एक अर्ब ६७ करोड रुपैयाँ नेपाली आपूर्तिकर्ताहरूकै हो। सीएमसीले इटालीबाटै सिमेन्ट, डन्डी, बालुवा ल्याएको त होइन। उसको आइडिया (डिजाइनअनुसार) बाहेक निर्माण सामग्री यहींका आपूर्तिकर्ताबाट लिएको हो। कसैले भारतबाट आयात गरेका छन्, कतिपयले तेस्रो देशबाट मगाएका छन् र कोही स्वदेशीकै वस्तु आपूर्ति गरेका छन्। यी सबै प्रकार सामानको संयोजन गरेर सीएमसीले नेपाली मजदुर उपयोग गरी सुरुङ खनेको हो। ठेक्कामा गडबड गर्ला भनेरै उसलाई धरौटी राख्न लगाइएको हो। अहिले गडबड भयो। धरौटी सरकारले जफत गरिसक्यो। त्यही जफत गरिएको धरौटीबाट कट्टा गराएर नेपाली आपूर्तिकर्ताको भुक्तानी गर्दा कुनै समस्या पर्ने देखिँदैन। तर दिने नियत नभएपछि हजार बहाना र बखेडा झिक्न सकिन्छ। ठेक्का रद्द भएको १० महिना पुग्न लागिसकेको अवधिमा कर्मचारी संयन्त्रबाट मेलम्ची अघि बढ्ला भन्ने आशा गर्न सकिँदैन। नियत खराब भएका खानेपानी सचिवदेखि सफा नियत भएका सचिवसम्मले जकडिएको मेलम्चीको गाँठो फुकाउन सकेनन्। अधिकांश सचिवले गाँठो फुकाउनै चाहेनन्। यसर्थ मेलम्चीलाई सहजरूपमा अवतरण गराउने हो भने अब प्रधानमन्त्री आफैंले हस्तक्षेप गर्न जरुरी छ। यसका लागि नीतिगतभन्दा पनि राजनीतिक निर्णय आवश्यक पर्छ। अर्थात् प्रधानमन्त्रीले राजनीतिक निर्णय गरी मेलम्चीका आपूर्तिकर्ताको भुक्तानी गर्न मन्त्रिपरिषद्बाट निर्णय भए मात्र बाटो खुल्छ। कर्मचारीले गर्ने काम हो भनेर बस्यो भने कहिल्यै पनि निर्णय हुँदैन र मेलम्ची अनिर्णयको बन्दी बन्छ। मेलम्ची जति छिटो उपत्यका ल्यायो, यसको जस वर्तमान सरकारले पाउँछ। काकाकूल उपत्यकावासीलाई पानी उपलब्ध गराउने पुण्य कर्म ठहर्छ। यो सरकारलाई उक्त जश नदिन मन्त्रालय र मेलम्चीका केही तत्वहरू सक्रिय छन्। त्यस्ता तत्वलाई प्रधानमन्त्री आपैंले सल्लाहकारका रूपमा पनि राखेका छन्। नेपालीले पाउनुपर्ने भुक्तानी जति लम्बिँदै जान्छ, उति नै मेलम्ची ढिला हुन्छ। यसर्थ अब प्राविधिक र प्रशासनिक तवरबाट होइन, प्रधानमन्त्री आफैंले हस्तक्षेप गरी राजनीतिक निर्णयद्वारा मेलम्चीलाई निकास दिन ढिलाइ भइसकेको छ।"
चीनविरुद्ध आगो ओकल्ने नेता,"तिब्बत होस् वा कश्मीर प्रकरण, चीन र भारतलाई चिढ्याउने काम नेपालका लागि आत्मघाती हुन्छ सन् १९९३ जुनको प्रारम्भमा भारतका विख्यात समाजवादी नेताहरू जर्ज फर्नान्डिस र समता पार्टीका अध्यक्ष जया जेट्ली काठमाडौं आएका थिए। राजनीतिका अलवा जर्ज फर्नान्डिस अर्को एउटा अभियान अर्थात् तिब्बत स्वतन्त्रता अभियानका पनि प्रवद्र्धक थिए। नेपालका विख्यात कूटनीतिज्ञ एवं अधिकारकर्मी ऋषिकेश शाहसँग जर्जको राम्रो सम्बन्ध थियो। सन् १९९३ जुन महिनाको मध्यदेखि अस्ट्रियाको राजधानी भियनामा दोस्रो राष्ट्रसंघीय विश्व मानव अधिकार सम्मेलन हुन गइरहेको थियो। त्यो सम्मेलनको एजेन्डाबारे नेपाली जनमानसलाई अवगत गराउने र सरकारको ध्यानाकर्षण गराउने र केही विषयमा सरकारको समर्थन जुटाउने उद्देश्यले हामीले कार्यक्रम प्रक्षेपण गरेका थियौं। त्यसबेला दूरदर्शनको क्षेत्रमा नेपाल टेलिभिजनको एकाधिकार थियो। उपरोक्त विषयमा नेपाल टेलिभिजनबाट एउटा संवाद प्रकृतिको कार्यक्रम प्रसारण भए हुन्थ्यो भन्ने लागेर मैले नेपाल टेलिभिजनका महाप्रबन्धकलाई फोन गरें। उनले सहजताका साथ आधा घण्टाको कार्यक्रम रेकर्ड गरेर प्रसारण गर्ने सहमति जनाए। त्यसैअनुरूप तत्कालीन गृहमन्त्री शेरबहादुर देउवा, ऋषिकेश शाह र म प्यानलिस्टको रूपमा रहने भयौं, कार्यक्रमको एंकरिङ कृष्ण कँडेलले गर्ने तय भयो। बिहान सिंहदरबारस्थित रेकर्डिङ कक्षमा रेकर्डिङ सुरु हुनुअघि शाहले जर्ज फर्नान्डिसको काठमाडौं आगमनको चर्चा गर्दै आज बिहान जर्ज कोदारी हुँदै सीमापारि तिब्बतको खासासम्म जान काठमाडौंबाट प्रस्थान गरेको कुरा सुनाएपछि गृहमन्त्री देउवा हड्बडाए। त्यहींबाट देउवाले गृह सचिवलाई फोन गर्दै जर्ज फर्नान्डिस तातोपानी हुँदै खासा जानका लागि अहिले धुलिखेलतिर पुगेको र कुनै पनि हालतमा नेपाली सीमा नाघेर तिब्बत प्रवेश गर्न नदिन एक सासमा अह्राए। त्यही दिन साँझ थापाथलीस्थित एउटा तारे होटलमा तिब्बती समूहद्वारा प्रवचन कार्यक्रम आयोजना गरिएको थियो, जसको प्रमुख वक्ता जर्ज फर्नान्डिस थिए। शाहबाट त्यो कार्यक्रमबारे सुनेपछि गृहमन्त्री देउवा पुनः झस्किए। विश्व मानव अधिकार सम्मेलन केन्द्रित कार्यक्रमको रेकर्डिङ सकिएपछि हामी आआफ्नो बाटो लाग्यौं। साँझ थापाथलीस्थित कार्यक्रमस्थल पुग्दा त्यहाँ बाक्लो उपस्थिति थियो। तर जर्जको अत्तोपत्तो थिएन। झण्डै एक घण्टा ढिलो जर्ज र जया जेट्ली आए। जर्जको भावभंगिमा हेर्दा हिमाल आरोहण गरेर फर्किएजस्तो लाग्थ्यो। नभन्दै जर्जको टोली नेपाल सीमापारि केही किमि टाढा अवस्थित खासा बजार (तिब्बतचीन) सम्म पुगेर आएका रहेछन्। बिहान गृहमन्त्री देउवाले हाम्रैअगाडि नेपाली सीमा पार जान नदिनू भनेको सुन्ने हामी पनि चकित भयौं। त्यो कार्यक्रममा मलाई पनि वक्ताका रूपमा आमन्त्रण गरिएको हुँदा मानव अधिकारको विषयमा केन्द्रित रही ३४ मिनेटमा मैले आफ्नो भाषण सिध्याएँ। ऋषिकेश शाह र जया जेट्लीको मन्तव्यपछि जर्ज फर्नान्डिसको बोल्ने पालो आयो। ४० मिनेटभन्दा लामो भाषणमा जर्जले आज कसरी उनी चक्मा दिँदै तिब्बतसम्म टेकेर फर्किए भन्ने फेहरिस्तसहित तिब्बत स्वतन्त्रताको वकालत गर्दै चीनविरुद्ध आगो ओकले। भारतको सुरक्षाका लागि पनि तिब्बत स्वतन्त्रता आवश्यक छ भन्ने जर्जको मन्तव्यको सारांश थियो। पछि भारतको रक्षामन्त्रीसमेत बन्न पुगेका जर्ज फर्नान्डिसको अभियान भारतीय रक्षानीतिको अंशजस्तो लाग्थ्यो। ती दुई घटनाले नेपालको कूटनीति र राजनीतिमा खैलाबैला मच्चियो। कसैले जर्जलाई सीमापारि जाने प्रबन्ध तत्कालीन प्रधानमन्त्री गिरिजाप्रसाद कोइरालाका सहयोगीहरूले गरेको बताए। कसैले गृहमन्त्री देउवाले दोहोरो चाल चलेको भन्न भ्याए। भोलिपल्ट बिहान दरबारमार्गस्थित अर्को एउटा तारे होटलमा फरक विषयमा जर्ज र अर्का समाजवादी नेता मधु दण्डवतेको कार्यक्रम थियो। अनौपचारिक कुराकानीमा त्यहाँ पनि जर्जलाई अघिल्लो दिनको धङधङेले पच्छ्याइरहेको जस्तो लाग्थ्यो। जर्ज फर्नान्डिसको टोली एउटा नियोजित अभियानका लागि नेपाल आएको थियो। उपरोक्त घटनाका कारण तत्कालीन सरकारले अप्ठ्यारो स्थिति सामना गरेको सुनियो। नेपाल सरकार मात्र होइन, त्यसबेलाका नेपालका लागि चिनियाँ राजदूतले पनि उक्त प्रकरणका कारण असहज स्थिति सामना गरेको हुनुपर्छ। नेपाललाई पश्चिम, चीन र भारतले क्रीडास्थल बनाइरहँदा नेपालको स्वाभिमान कमजोर हुँदै जान्छ। धु्रवीकरणको यो माकुरे जालोमा नेपालका राजनीतिक दलहरू अल्झिन पुगेका छन्, जुन दुर्भाग्यपूर्ण छ। ती चिनियाँ राजदूत व्यक्तिगत तवरमा भद्र र शिष्ट थिए। सन् १९९२ अर्थात् त्यसको एक वर्षअगाडि मेरो नेतृत्वमा अधिकारकर्मीहरूको एउटा प्रतिनिधिमण्डलले तिनै चिनियाँ राजदूतसँग चिनियाँ दूतावासमा औपचारिक तवरमा भेटी मानव अधिकारका विषयमा ध्यानाकर्षण गराएको थियो। त्यसबेला हाम्रो टोलीका एकजना सहभागीले अनुमति नलिई फोटो खिच्दा पनि उनले आपत्ति जनाएनन्। त्यो भेटमा उनको प्रस्तुतिका आधारमा ती राजदूत विनम्र र भद्र थिए भन्ने लागेको हो। मेरो जीवनमा चिनियाँ कूटनीतिज्ञसँग भएकोे एक मात्र छलफल त्यही हो। तिब्बत सन्दर्भ पश्चिमका लागि तातो केकजस्तो देखिन्छ त चीनले त्यो आफ्नो आन्तरिक मामलाका साथै संवेदनशील सुरक्षा विषय भन्दै प्रतिष्ठाको विषय बनाउँदै आएको छ। पश्चिम, भारत र चीनबीचको त्रिकोणीय द्वन्द्वको बाछिटा नेपालमा पर्दै आएको छ। पुरानो सन्दर्भ सम्झिँदा, २०४६ सालअगाडि विकट हिमालय नाघेर नेपाल प्रवेश गर्ने तिब्बती शरणार्थीलाई नेपाल प्रहरीले पक्राउ गरेको अवस्थामा सीमान्त क्षेत्रमा चिनियाँ सुरक्षा निकायलाई हस्तान्तरण गर्ने अभ्यासको अन्तर्राष्ट्रिय स्तरमा विरोध भएको थियो। २०४६ सालको राजनीतिक परिवर्तनपछि भएको घोषितअघोषित सहमतिपश्चात् त्यो स्थिति फेरियो, जसअनुसार त्यसरी अनधिकृत तवरमा नेपाल प्रवेश गर्ने तिब्बतीलाई प्रहरीले अध्यागमन कार्यालयमा सुम्पने र त्यसपछि काठमाडौंस्थित राष्ट्रसंघीय शरणार्थीसम्बन्धी उच्चायुक्तको कार्यालय यूएनएचसीआरमा बुझाउने र त्यहाँबाट दलाई लामाको भारत धर्मशालास्थित कार्यालयसम्म पठाउने चाँजोपाँजो मिलाएको देखिन्थ्यो। तर, २०१९ सेप्टेम्बर पहिलो साता तिब्बतबाट विकट मार्ग हुँदै पैदल नेपाल छिरेका आधा दर्जन तिब्बती शरणार्थीलाई हुम्ला जिल्लामा पक्राउ गरी प्रहरीले चिनियाँ सुरक्षाकर्मीलाई सुपुर्दगी गरेको समाचार तिब्बती सञ्चार सञ्जालले उल्लेख गरेको छ। यो घटना सत्य हो भने तीन दशकपछि नेपाल नीति बदलिएको र भविष्यमा अझ बाँष्दिै जाने प्रस्ट बुझ्न सकिन्छ। अर्को एउटा सन्दर्भ : केहीअगाडि एकजना अमेरिकी नागरिकलाई काठमाडौंस्थित त्रिभुवन अन्तर्राष्ट्रिय विमानस्थलबाट बाहिर निस्कन नदिई गृह प्रशासनले डिपोर्ट गर्यो। अर्थात् जताबाट आएको हो, त्यतै फिर्ता पठाइदियो। ती अमेरिकी नागरिक नेपालमा जन्मेका तिब्बती मूलका व्यक्ति थिए, जसलाई दलाई लामाको अनुयायी र स्वतन्त्र तिब्बतको अभियन्ता भन्ने चिनियाँ संयन्त्रको सूचना र निर्देशनमा नेपाल सरकारले डिपोर्ट गरेको थियो। उक्त घटनामा अमेरिकी नागरिकले नेपाल प्रवेश गर्दा के विदेशी सरकारको अनुमति (क्लियरेन्स) लिनुपर्ने हो ? भन्ने आक्रोश अमेरिकी कूटनीतिज्ञको सुनियो। तेस्रो सन्दर्भ : कुनै बेला पश्चिमी कूटनीतिज्ञहरू नेपालमा खुलेआम तिब्बत स्वतन्त्रताका लागि हलचल गर्थे। विदेशीलाई पाहुनाका रूपमा आदर गर्ने नेपाली सुसंस्कारको सम्मान गर्नुको साटो कतिपय कूटनीतिज्ञले दुरुपयोग गरे। संविधान जारी नभएको संवेदनशील अवस्थामा केही पश्चिमी कूटनीतिज्ञहरू नेपाल विखण्डनको वकालत गर्नेसँग खुलेआम भेटघाट गर्दै तिनको अधिकार हनन भयो भनेर कराउन थाले। स्वाभिमान नेपालीलाई लाग्यो, यिनीहरू चीनको मात्र होइन, मौका पर्दा नेपालकै घाँटी फोर्न तम्सिने रहेछन्। त्यहींबाट तिनीहरूप्रति सन्देह गहिरो हुँदै गयो। नेपालमा त्यही सन्देहको उचितअनुचित लाभ कहिले चीनले कहिले कसले उठाउन थालेको छ। तर पनि पश्चिमका कतिपय देशहरू विगतमा अवलम्बन गरेको गल्ती स्विकार्न र सुधार्न तयार छैनन्। यही अवस्थामा चीनले नेपालमा आफ्नो प्रभाव विस्तार तीव्र बनाएको देखिन्छ। नेपालमा हुने तिब्बतसम्बन्धी गतिविधि, तिब्बती शरणार्थीहरूको क्रियाकलापका कारण चीनको सुरक्षामाथि खतरा बढेको भन्दै चीनले कोकोहोलो मच्चाउँदै आएको छ। सैन्य र आर्थिक क्षेत्रमा अमेरिकासँग प्रतिस्पर्धा गर्न थालेको चीनका लागि नेपालस्थित केही हजार तिब्बती शरणार्थीले खतरा सिर्जना गर्लान् भनी पत्याउने भरपर्दो आधार छैन। तर पनि त्यस्तो अभिव्यक्ति चिनियाँ कूटनीतिज्ञहरूको थेगो भएको छ। विगतमा चीन भ्रमण गरेका पत्रकारहरूले सुनाएअनुसार हरेक भेटघाटमा चिनियाँ अधिकारीहरूले त्यही थेगो दोहोर्याउने गर्छन्। भर्खरै सम्पन्न चिनियाँ विदेशमन्त्रीको नेपाल भ्रमणका दौरान पनि त्यही थेगो दोहोरियो। तिब्बत सन्दर्भलाई लिएर नेपालमा पश्चिम र भारतको गहिरो चासो र चलखेल छ भन्ने सबैले बुझेका छन्। तर त्यो चीनलाई चुनौती दिने मात्राको नभए पनि त्यही हौवा पिटेर चीनले नेपाल नीति निर्देशित गर्न थालेको छ। यसको पछिल्लो प्रमाण हो चिनियाँ विदेशमन्त्रीको नेपाल भ्रमणपश्चात् बेइजिङबाट चिनियाँ विदेश मन्त्रालयले जारी गरेको विज्ञप्ति जसमा नेपाल भूमिमा चीनविरुद्ध गतिविधि हुन नदिने नेपाली नेताअधिकारीहरूको पुरानै भनाइलाई अमेरिकाको इन्डोप्यासिफिक रणनीतिसँग जोडेर नेपालले उक्त अमेरिकी रणनीति अस्वीकार गरेको जनाइएको छ। चीनले इन्डोप्यासिफिक रणनीति फ्री तिब्बतका लागि र चीनविरुद्ध प्रक्षेपण गरिएको व्याख्यासहित एकातिर नेपाललाई अमेरिकी रणनीतिमा चासो नदेखाउन चेतावनी दिएको मात्र होइन, त्यही व्याख्याको आडमा नेपाललाई चिनियाँ सुरक्षा छाता ओढाउने प्रयत्नसमेत गरेको छ। बेइजिङबाट नेपाल दृष्टिकोण सार्वजनिक हुनुलाई अमेरिकाले आश्चर्यजनक बताएको छ। अब यसबारे नेपालले प्रस्टीकरण दिने बेला आएको छ। नेपालको संसद्मा समेत जानकारी नगराइएको विषयलाई चीनले उठान गरेको छ। सार्वभौम नेपालको नीति सम्बन्धमा चिनियाँ वक्तव्य अनधिकृत र मर्यादाविपरीत छ। आवरणमा चिनियाँ विदेशमन्त्रीको हालै सम्पन्न भ्रमण आफ्ना राष्ट्रपतिको नेपाल भ्रमणको चाँजोपाँजो मिलाउन भनिए पनि चुरो विषय सुरक्षा गठबन्धनमा केन्द्रित रहेको छर्लंग भएको छ। त्यस्तो गठबन्धनले सम्झौताको रूप नलिएसम्म नेपाल भूमिबाट चीनको सुरक्षामा खतरा भएको डंका पिट्न चीनले छोड्दैन। अर्कोतिर तिब्बत सन्दर्भमा नेपालमा ज्याद्रो चरित्र प्रदर्शन गर्न पश्चिमी कूटनीतिज्ञहरूले छाडेका छैनन्। यसरी नेपाललाई पश्चिम, चीन र भारतले क्रीडास्थल बनाइरहँदा नेपालको स्वाभिमान कमजोर हुँदै जान्छ। धु्रवीकरणको यो माकुरे जालोमा नेपालका राजनीतिक दलहरू अल्झिन पुगेका छन्, जुन दुर्भाग्यपूर्ण छ। तिब्बत होस् वा कश्मीर प्रकरण, चीन र भारतलाई चिढ्याउने काम नेपालका लागि आत्मघाती हुन्छ। तर यसको अर्थ नेपाल छिमेकीको पुच्छर बन्नुपर्छ भन्ने होइन। एउटा मित्रराष्ट्र रिझाउन अर्को मित्रराष्ट्रलाई चिढाउनु हुँदैन।"
संकटमा नेपाली अर्थतन्त्र,"गहिरो गरी अर्थ राजनीतिको विश्लेषण नगरी तत्कालका तथ्यांक हेर्ने हो भने नेपाली अर्थतन्त्र सुविधाजनक स्थितिमा छ तर आन्तरिक र बाह्य दुवै कारणले अर्थतन्त्र गम्भीर संकटको दिशातिर धकेलिँदै छ भन्ने धेरैलाई पत्यार नलाग्न सक्छ। अर्थतन्त्रमा देखिएका समस्या, ती समस्याका आन्तरिक कारण र समाधानका उपायबारे संक्षिप्त चर्चा गर्ने प्रयास गरिएको छ। हाम्रो अर्थतन्त्रको आकार सानो छ र यसको परिचालन पनि साँघुरो छ। अहिले संकटका लक्षण मात्रै देखिएका हुन्, आर्थिक संकट मुख बाएर बाहिर आयो भने अर्थतन्त्रको गतिमा गम्भीर धक्का लाग्न सक्छ। यस्तो संकटापन्न परिस्थितिका बारेमा सरोकारवाला निकायले कुनै गम्भीर अनुभूति गरेको देखिन्न, बरु थप आर्थिक वृद्धिदर हुने भविष्यवाणी गर्न थालिएको छ। तपसिलको विश्लेषणले आर्थिक संकटको अवस्थालाई प्रस्ट्याउने छ। सेयर बजार नेपालको अर्थतन्त्र सानो र साँघुरो भएको भए पनि सेयर बजारले नगद प्रवाहमा सकारात्मक भूमिका खेल्नेमा दुईमत हुन सक्दैन। आर्थिक निर्णय गर्ने विभिन्न तहमा रहेका जिम्मेवार निकाय र व्यक्तिका सेयर बजारविरोधी अभिव्यक्ति र निर्णयका कारण अहिले सेयर बजार कमजोर बनेको छ। सेयर बजारले आफैं कुनै पुँजी उत्पादन गर्दैन, यसले अर्थतन्त्रभित्र भएको पुँजीको नगद प्रवाहलाई बढाइदिन्छ जसले गर्दा अर्थतन्त्र चलायमान भइरहन्छ। सेयरबजार पुँजीवादी अर्थतन्त्रको बगैंचाको फोहोराजस्तै हो, जसमा नयाँ पानीको परिचालन हैन कि भएकै पानीको परिभ्रमण भइरहन्छ। मानिसको शरीरमा ४५ लिटरदेखि ५५ लिटरसम्म रगत हुन्छ तर मुटुले सामान्य अवस्थामा दैनिक ७६०० लिटर रगत पम्प गर्छ। हो, यसैगरी सेयर बजारले पुँजी परिचालनलाई सुदृढ र गतिशील बनाउँछ। बिर्सन हुँदैन, अहिले देशको अर्थतन्त्र पुँजीवादी छ। यसलाई पुँजीवादकै नियमले चलाउनुपर्छ। राष्ट्रिय अर्थतन्त्रलाई समाजवादउन्मुख बनाउनु भनेको सेयर बजारलाई ध्वस्त पारेर हैन, त्यसलाई यथावत् चलाउँदै उत्पादनको व्यापक विस्तार गरी सेयर बजार नियमन गर्ने हो। निजी सम्पत्तिको उन्मूलन नहुञ्जेल सेयर बजारलाई काम गर्न दिनुपर्छ। यसबारेमा पूर्वसमाजवादी सोभियत संघ र वर्तमान चीनको तुलना गर्न सकिन्छ। पूर्वसोभियत संघमा निजी स्वामित्वको पूर्ण उन्मूलन गरिएको थियो, जसले गर्दा ७० वर्षसम्म संसारको विकसित अर्थतन्त्रका रूपमा कायम रहँदा पनि सेयर बजारको आवश्यकता परेन। वर्तमान चीनमा निजी सम्पत्तिको आधिक्यता छ, यसैले त्यहाँ ढिलो गरी भए पनि सेयर बजार स्थापित गरियो। सेयर बजार ध्वस्त हुँदा पनि जिम्मेवार निकायको यसमा किन ध्यान गइरहेको छैन भन्ने बुझ्न सकिएको छैन। आजसम्म जे भयो भयो, अब सेयर बजार सुधार्न अर्थमन्त्रालयले व्यवस्थित योजना अगाडि सार्नुपर्छ। भौतिक निर्माणको क्षेत्र नेपाली अर्थतन्त्रमा नगद प्रवाह गराउने अर्को महत्वपूर्ण क्षेत्र भौतिक विकासनिर्माणको क्षेत्र हो। यस क्षेत्रले पुँजी निर्माण गर्छ, परिचालन मात्रै हैन। सरकारी बजेटको पुँजीगत खर्चको धेरै ठूलो हिस्सा भौतिक निर्माणकै क्षेत्रले ओगट्ने गरेको छ। विगत सरकारका गलत नीतिले जन्माएका समस्या वर्तमान सरकारले बेहोर्नुपरेको त छँदै छ, वर्तमानमा यस क्षेत्रको समस्या झनै जटिल बनिरहेको देखिन्छ। विगतका अस्थिर सरकारका पालमा भौतिक निर्माणको क्षेत्र अस्थिर रहेको, विकास निर्माणको काम ढिलो हुने गरेको, केही सीमित निर्माण कम्पनीले सिन्डिकेट कायम गरेको सत्य हो। त्यति मात्रै हैन, विकास निर्माण रोक्न गरिने सानातिना उजुरीमा पनि सम्मानित अदालत प्रवेश गरिदिने र विकास निर्माणलाई बाधा पर्ने गरी आदेश जारी गरिदिनाले कैयौं सडक, पुल इत्यादि आधाअधुरा रहन गए। यो अवस्था सुधार्न निर्माण व्यवसायी नै अग्रसर भएका थिए। उनीहरूले बिनापूर्वाग्रह सबै निर्माण कम्पनी, जसले काम आधाअधुरो छाडेका छन् वा भाखा गुजारेका छन्, लाई एक वर्ष समयावधि थपिदिन माग गरेका थिए। वर्तमान प्रधानमन्त्रीले सबै निर्माण व्यवसायीहरूले एक वर्ष थप समय पाउने घोषणा पनि गर्नुभयो तर सम्बन्धित मन्त्रालयले एकएक फाइल हेरेर मात्र निर्णय दिन सकिने तरिका अपनायो। वर्तमान सरकार निर्माण हुँदा उत्साहित रहेका निर्माण उद्योगी अहिले हतास, निराश र दुःखी छन्। डिजाइन गर्ने, अनुगमन गर्ने र बिल स्वीकृत गर्ने सरकारी अधिकारी चोखो र कमसल काम गर्ने निर्माण व्यवसायी मात्रै बदमास हुन् भन्ने खालको एकोहोरो प्रचारबाजी गरियो, गरिँदै छ, जुन नितान्त नाजायज हो। अहिले म्याद नथपिएका निर्माण कम्पनीलाई कालो सूचीमा राखिएको छ। निजहरूलाई कारोबार गर्न प्रतिबन्ध लगाइएको छ। राम्रो काम गर्ने कम्पनीलाई पनि सानोतिनो गल्तीको निहुँ बनाएर कालो सूचीमा राख्ने र मुद्दा लगाउनेसम्मका काम भएका छन्। यसले ठूला निर्माण व्यवसायी सबैलाई चपेटामा पारेको छ भने कतिपय मझौला र साना व्यवसायी पनि समस्यामा परेका छन्। थप काम पाउन नसक्दा उनीहरूको अर्बौंको लगानी फ्रिज हुने र उपकरण खिया लागेर समाप्त हुने अवस्था सिर्जना भएको छ। कुनै निर्माण कम्पनीले बनाएको संरचना भत्किन्छ वा कमसल छ भने उसलाई पुनः बनाउन लगाउने काम आर्थिक दृष्टिले सही ठहरिन्छ। त्यही नै उसलाई गतिलो सजाय र जरिबाना पनि हुन्छ, तर उसलाई कालो सूचीमा राखेर व्यवसाय धराशायी बनाइदिँदा न त बिग्रेको भौतिक संरचना पुनः निर्माण हुन्छ न त सरकारलाई वा जनतालाई कुनै फाइदा हुन्छ। एकजना स्थापित व्यवसायी धराशायी हुँदा देशलाई ठूलो नोक्सान हुन्छ भने यहाँ त सिंगो क्षेत्रलाई नै अप्ठेरोमा पार्ने काम भएको छ। यो समस्या तत्काल समाधान नगर्ने हो भने चालू आर्थिक वर्षमा पनि पुँजीगत खर्च न्यून हुने निश्चितै छ। यसबाट निर्माण व्यवसाय त ध्वस्त हुन्छ नै, यससँग जोडिएका इँटा, सिमेन्ट, छड, गिटी उद्योग पनि समस्यामा पर्नेछन्। लाखौं मानिसको प्रत्यक्षपरोक्ष रोजगार पनि गुम्नेछ। यसले देशको अर्थतन्त्रलाई मन्दीको दिशामा लैजान थप गति दिनेछ। देशका अगाडि उपस्थित मन्दीले विकराल रूप नलिँदै एक वर्षका लागि सबै निर्माण कम्पनीलाई समय थपिदिनुपर्छ, उनीहरूको बक्यौता रकम तत्काल बिनाविलम्ब भुक्तानी गरिदिनुपर्छ। यसो गर्न सकियो भने सन्निकट मन्दीको असरलाई कम गर्न सकिन्छ। वैदेशिक रोजगार तथा वैदेशिक विनिमयको सञ्चिति अर्थतन्त्रलाई विगत लामो समयदेखि धानेको अर्को महत्वपूर्ण क्षेत्र हो वैदेशिक रोजगार। नेपालीलाई सकेसम्म नेपालमै काम गर भनेर प्रेरित गर्नु आदर्श काम हो। तर तत्काल सबै युवा शक्तिलाई देशभित्र रोजगार दिन सम्भव छैन न त विदेश जाने मनोवृत्तिमा तत्काल कमी ल्याउन सकिन्छ। वैदेशिक रोजगारमा जाने नेपाली नठगियून् र सकेसम्म निजी कम्पनीले हैन, सरकारले नै वैदेशिक रोजगारमा पठाओस् भन्ने कामना गर्नु पनि राम्रै हो। तर वैकल्पिक व्यवस्था नगर्दै वैदेशिक रोजगारमा जाने काम नै बन्द गरिदिनुलाई आर्थिक दृष्टिले परिपक्व निर्णय मान्न सकिन्न। अहिले विगत १५ महिनादेखि मलेसियामा नेपाली श्रमिक जाने काम ठप्प पारिएको छ। नेपाल राष्ट्र बैंकको तथ्यांकअनुसार आर्थिक वर्ष २०७५०७६ मा विप्रेषण आप्रवाह नेपाली मुद्रामा १६५ प्रतिशतले र अमेरिकी डलरमा ७८ प्रतिशतले बढेको देखिएको छ। तर यो वृद्धिदर विगत आर्थिक वर्षको तुलनामा कम त छँदै छ, नेपाली मुद्राको तुलनामा अमेरिकी डलर अत्यधिक महँगो हुनु पनि यो कृत्रिम वृद्धिको कारक भएको बुझ्न आवश्यक छ। सबै संरचना र प्रविधि तयार नहुन्जेल चलिरहेको काम यथावत् चल्न दिनु उत्तम हुन्छ। अब दैलोमै उभिएको आर्थिक संकट पन्छाउन गर्नुपर्ने तमाम काममध्ये तत्काल विगतको गल्ती सच्याउँदै मलेसियाको वैदेशिक रोजगार पुनः चल्न दिनु आवश्यक छ। आर्थिक संकटको संकेत दिने अरू केही उपलब्ध तथ्यांकमा पनि ध्यान दिनु आवश्यक देखिन्छ। अघिल्लो आर्थिक वर्षमा शोधनान्तर स्थिति ९६ करोड बचतमा थियो भने आव २०७५०७६ को अन्त्यसम्ममा ६७ अर्ब ४० करोडले घाटामा रहेको छ। यो डरलाग्दो अवस्था हैन भन्नेहरू पनि नभएका हैनन् ! गत असार मसान्तसम्ममा विदेशी विनिमयको सञ्चिति १०३८ अरब ९२ करोड कायम देखिएको छ भने अघिल्लो आर्थिक वर्षमा यो रकम ११०२ अरब ५९ करोड थियो। अमेरिकी डलरमा यस्तो सञ्चिति २०७५ असार मसान्तसम्ममा १० अर्ब ८ करोड रहेकोमा २०७६ असार मसान्तमा ९ अर्ब ५० करोड छ। घरजग्गा कारोबार घरजग्गा कारोबार क्षेत्रमा देखिएको अराजकता, खेतीयोग्य जमिनको बर्बादी र यसले ल्याएको दलाल पुँजीवादबारे कुनै शंका छैन। तर पुँजीवादी प्रणालीको अर्थतन्त्रमा घरजग्गा कारोबारले महत्वपूर्ण भूमिका खेलेको हुन्छ। नेपालमा पनि घरजग्गा कारोबारले अनियन्त्रित तरिकाले अर्थतन्त्रलाई चलायमान बनाएको थियो। खेतीयोग्य जमिनमा प्लटिङ गर्न नपाउने गरी यो क्षेत्रलाई पनि उत्साहित गर्न आवश्यक देखिन्छ। यो क्षेत्रलाई गम्भीर रूपले व्यवस्थापन गर्नुको साटो कहिले बिनातयारी कित्ताकाट नै रोकेर त कहिले बिनायोजना खोलेर खेलाँची गर्ने काम भएको छ। अर्थतन्त्रलाई गति दिन घरजग्गा कारोबार रोक्ने हैन, व्यवस्थित र योजनाबद्ध बनाउन आवश्यक छ। अर्थतन्त्रलाई उल्टो गतिमा लैजाने निर्णय नीतिगत विषयमा गम्भीर ध्यान दिन नसक्दा अर्थतन्त्रलाई उल्टो दिशामा लैजाने गरी कतिपय निर्णय भएका छन्। एकातिर अलिपछि राम्रो तयारीका साथ लागू गर्नुपर्ने काम हतारोमा घोषणा गरिएका छन् भने अर्कोतिर संविधानले निर्दिष्टि गरेको दिशाभन्दा उल्टो हुने गरी फटाफट काम अगाडि बढाइएका छन्। ती केही नमुना यस्ता छन् (१) बैंकहरूलाई मर्जरमा जान निर्देशन गर्ने। यसबाट बैंकिङ क्षेत्रमा अल्पाधिकार (एकाधिकारको एक प्रकार) सिर्जना हुनेछ। केही थोरै कम्पनीको सम्बन्धित क्षेत्रमा एकाधिकार हुनुलाई अल्पाधिकार (ओलिगोपोली) भनिन्छ। (२) वैदेशिक रोजगारको काम गर्ने कम्पनीलाई चर्को धरौटी राख्न लगाउने निर्देशन दिइयो। यो पनि एक प्रकारले बाध्यकारी मर्जर नै हो, तोकिएको धरौटी जम्मा गर्न नसक्नेहरू बाध्य भएर मर्जरमा जानेछन् या त साना व्यवसायीहरू व्यवसाय छोड्न बाध्य हुनेछन्। यसबाट पनि साना व्यवसायीहरू धराशायी हुने र केही सीमित व्यावसायिक घरानाको एकाधिकारको सिर्जना हुनेछ। अर्थतन्त्रमा आउन सक्ने सम्भावित संकटबाट पार पाउन र अपेक्षित आर्थिक वृद्धि प्राप्त गर्न सतर्कतापूर्वक कठोर कदम चाल्न आवश्यक छ। बैंकहरूलाई मर्जरमा जान लगाउनुको पछाडि केही तर्कहरू अवश्य छन्, तर ती तर्क अर्थतन्त्रको अहिलेको वास्तविकतासँग मेल खाँदैनन्। के कुरा बिर्सन हुँदैन भने हामी राष्ट्रिय पुँजी निर्माणको एकदमै प्रारम्भिक चरणमा छौं। यसैले कानुनको दायरामा काम गर्ने हरेक व्यवसायलाई प्रोत्साहित गर्ने, व्यावसायिक क्षेत्रलाई आन्तरिक प्रतिस्पर्धामा लैजानु आवश्यक छ। व्यवसायलाई संकुचित हैन, विस्तारित गर्नुपर्ने आवश्यकता छ। अहिले केन्द्रीकरण हैन, विकेन्द्रीकरणमै जोड दिने हो। लगानी कतिसम्म हतोत्साहित भएको छ र व्यवसायको वास्तविक अवस्था के छ भनेर बुझ्न राष्ट्रबैंककै तथ्यांक हेरे पुग्छ। व्यवसाय घाटामा जानुको एक प्रमुख कारण चर्को बैंक ब्याजदर हो भने व्यावसायिक वातावरण नहुनु अर्को कारण हो। समयमा ऋण तिर्न नसकी कालो सूचीमा पर्ने कम्पनीहरूको संख्या हरेक वर्ष करिब दुई गुनाको दरले बढिरहेको छ। आव २०७३०७४ मा कालो सूचीमा पर्ने कम्पनीको संख्या ८३४ थियो भने आव २०७४०७५ मा यो संख्या बढेर १३३५ पुग्यो। आव २०७५०७६ मा समयमै बैंक ऋण तिर्न नसकेर सरकारी निकायको गलत नीतिका कारण कालो सूचीमा पर्ने कम्पनीको संख्या २८४२ पुगेको छ। एकपटक निजी क्षेत्रबाट जलविद्युत्मा लगानी गर्ने लहर नै चल्यो। अहिले आधाभन्दा बढी निजी क्षेत्रका सानामझौला जलविद्युत् आयोजना लगानी अभावमा तथा बैंक किस्ता तिर्न नसकी बन्द हुने अवस्थामा छन् भन्ने समाचार सार्वजनिक भइसकेको छ। विद्यार्थीको विदेश पलायन केही वर्ष पहिलेसम्म उच्च शिक्षा अध्ययनका लागि मात्र विद्यार्थी विदेश जाने प्रचलन थियो भने हालका दिनमा एसईई र १० जोड दुईपछि नै विदेश जाने प्रवृत्ति ह्वात्तै बढेको छ। यसरी बाहिर पढ्न जानेमध्ये चिकित्साशास्त्र, इन्जिनियरिङ र व्यवस्थापन विषय पढ्नेहरू नै बढी छन्। अस्ट्रेलिया जाने विद्यार्थीको संख्याले डरलाग्दो अवस्था इंकित गर्छ। अस्ट्रेलियामा विदेशी विद्यार्थी पठाउने देशमा नेपाल तेस्रो नम्बरमा पर्छ। यसैगरी संयुक्त राज्य अमेरिका, बेलायत, क्यानडाजस्ता देशमा जाने नेपाली विद्यार्थीको संख्या नेपालको जनसंख्या र आर्थिक क्षमताको सापेक्षतामा हेर्ने हो भने सबैभन्दा बढी रहेको देखाउँछ। यसरी खर्बौं रुपैयाँ बाहिर निर्यात गर्ने अवस्था रोक्न जतिसक्दो छिटो, जसले सक्छ उसले (सार्वजनिक, निजी र सहकारीमध्ये जोसुकैले) खोल्ने गरी चिकित्साशास्त्र, इन्जिनियरिङ र व्यवस्थापन विषयका अधिकभन्दा अधिक कलेज खोल्न आवश्यक छ। आव २०७२०७३ मा विदेश जाने विद्यार्थीसँगै १७ अर्बभन्दा बढी, आर्थिक वर्ष २०७३०७४ मा ३५ अर्बभन्दा बढी, आव २०७४०७५ मा ३८ अर्बभन्दा बढी र आव २०७५०७६ मा ४६ अर्बभन्दा बढी (४६,३२,११,००,०००।) नगद बाहिरिएको छ। प्रतीकात्मक रूपमा भन्नुपर्दा प्रत्येक वर्ष माथिल्लो तामाकोसी जलविद्युत् आयोजना बन्न सक्ने रकम बिदेसिने गरेको छ। देशको भुक्तान सन्तुलनलाई नकारात्मक बनाउनमा विदेश पढ्न जाने विद्यार्थीले लैजाने रकमले पनि ठूलै हिस्सा ओगटेको देखिन्छ। देशभित्र शैक्षिक संस्था खोल्न नदिनेहरूविरुद्ध व्यापक जनपरिचालन गरी कारबाहीको दायरामा ल्याउनुपर्छ। यसका साथै देशभित्र उपलब्ध नहुने विषयमा मात्र विदेश पढ्न जान दिने अनुमतिको व्यवस्था हुन आवश्यक देखिन्छ। निष्कर्ष व्यापार घाटा, चालु खाता घाटा र विदेशी मुद्राको सञ्चितिमा आएको तीव्र ह्रासले सम्भावित संकटको भविष्यवाणी गरिसकेको छ। पँुजीगत खर्चमा आएको शिथिलता यो वर्ष सुधार हुने कुनै सम्भावना देखिन्न। किनभने, चालु आर्थिक वर्षको दुई महिना बितिसकेका छन् र निर्माण व्यवसायीलाई लागेको अनुचित कालो सूची हटाई काम गर्न दिने अवस्था अहिलेसम्म सुरु गरिएको छैन। बैंकको चर्को ब्याजदरले हरेक क्षेत्रको उत्पादन हतोत्साहित भएको छ। पुँजीगत खर्च कम हुनुमा कर्मचारीतन्त्रको अकर्मण्यता पनि उत्तिकै दोषी देखिन्छ। कर्मचारीतन्त्रले विकास निर्माणका काममा झमेला लगाउनेबाहेक सजिलो बनाउने गरेको कुनै उदाहरण पाउन सकिन्न। सरकारको एउटा मन्त्रालयको योजनामा अर्को मन्त्रालयले सहयोग गर्दैन। यो समस्या हटाउन दसैंअघि नै सबै स्वीकृत योजनाको टेन्डर गरी काम सुरु गराउन सकियो भने सम्भावित आर्थिक संकट रोक्न वा कम गर्न सजिलो हुनेछ। यसका लागि निर्माण व्यवसायीलाई काम गर्ने समय थप गर्नुका साथै वातावरण पनि अनुकूल बनाइदिन आवश्यक छ। कार्यपालिका, न्यायपालिका र व्यवस्थापिका सबै राज्यका संयन्त्र हुन् र सबैले आआफ्नो क्षेत्रमा जिम्मेवारीपूर्वक काम गरेर मात्रै अर्थतन्त्र अगाडि बढाउन सकिन्छ। पछिल्लो समयमा आफ्नै फैसला उल्टाई कर छली गर्नेलाई सम्मानित अदालतले सफाइ दिन थालेपछि आम जनतामा झन् धेरै निराशा फैलिएको छ। अदालतले जे पनि गर्न पाउने जुन नजिर बसाल्न खोजिएको छ, त्यसले राज्ययन्त्रलाई नै असफल बनाउने खतरा बढेको छ। अर्थतन्त्र असफल भए पनि न्यायालयचाहिँ सफल हुनेछ भन्ने मनोविज्ञानलाई सम्मानित अदालतको परिसरबाटै बाहिर निकाल्न आवश्यक छ। यसबीचमा भ्रष्टाचारका ठूलाठूला काण्ड भएका छन्, तर राज्यसंयन्त्रले तत् विषयमा केही पनि बोल्दैन, स्पष्टीकरण पनि दिँदैन। यस्तो हुनु भएन। भ्रष्टाचार र तस्करीलाई कठोर दण्ड दिने काम भएमा मात्र मेहनत गर्ने संस्कार विकास हुन्छ। मेहनतले मात्रै राष्ट्रिय अर्थतन्त्रलाई गति दिन सकिनेछ। अर्थतन्त्रमा आउन सक्ने सम्भावित संकटबाट पार पाउन र अपेक्षित आर्थिक वृद्धि प्राप्त गर्न सतर्कतापूर्वक कठोर कदम चाल्न आवश्यक छ। जे जसो गर्दा अर्थतन्त्रमा होलोसजिलो (रिल्याक्स) हुन सक्छ, त्यही गर्नु नै यतिखेरका लागि कठोर कदम हुनेछ। (यहाँ प्रयोग गरिएका तथ्यांक नेपाल राष्ट्र बैंकको देशको वर्तमान आर्थिक तथा वित्तीय स्थिति २०७५०७६ मा आधारित छन्।)"
ओलम्पिक कमिटीको निर्वाचन शनिबार,"काठमाडौं : सर्वोच्च अदालतको अन्तरिम आदेशका कारण स्थगित भएको नेपाल ओलम्पिक कमिटी (एनओसी)को निर्वाचनका लागि नयाँ मिति घोषणा गरिएको छ । नयाँ घोषित मितिअनुसार एनओसीको निर्वाचन आगामी शनिबार हुनेछ । निर्वाचन ललितपुरको सातदोबाटोस्थित ओलम्पिक कमिटीको मुख्यालयमा हुनेछ । एनओसीका अध्यक्ष जीवनराम श्रेष्ठका अनुसार निर्वाचन अन्तर्राष्ट्रिय ओलम्पिक कमिटी (आईओसी) र ओलम्पिक काउन्सिल अफ एसिया (ओसीए)को पर्यवेक्षणमा हुन लागेको हो । यसअघि गत भदौ २० गते एनओसीको निर्वाचन गर्ने भनी मिति घोषणा गरिएको थियो । तर, राष्ट्रिय मान्यता नपाएको ओलम्पिक कमिटीको निर्वाचन रोक्न माग गर्दै भदौ १७ गते कमलबहादुर चित्रकारले सर्वोच्च अदालतमा रिट दायर गरेका थिए । नेपाल टेबुलटेनिस संघका पूर्वमहासचिवसमेत रहेका चित्रकारले सरोकारवाला १२ जना व्यक्ति र संस्थालाई विपक्षी बनाउँदै रिट दायर गरेका थिए । उक्त रिटमाथि सुनुवाइ गर्दै सर्वोच्चका न्यायाधीश टंकबहादुर मोक्तानको एकल इजलासले तत्कालका लागि एनओसीको निर्वाचन रोक्न अन्तरिम आदेश जारी गरेको थियो । सर्वोच्चले भदौ २२ गते दुवै पक्षलाई छलफलका लागि बोलाएको थियो । तर, भदौ २२ गते दुवै पक्षको बहस सुनेपछि सर्वोच्चका न्यायाधीश तेजबहादुर केसी र मनोजकुमार शर्माको संयुक्त इजलासले अन्तरिम आदेशलाई निरन्तरता दिनु नपर्ने निर्णय सुनाएको थियो । त्यसपछि एनओसीको निर्वाचन गर्ने बाटो खुलेको हो । एनओसी निर्वाचनका लागि उम्मेदवारी दर्तालगायतका प्रक्रिया यसअघि नै पूरा भइसकेको छ । अध्यक्ष पदका लागि वर्तमान अध्यक्ष जीवनराम श्रेष्ठ र पूर्वउपाध्यक्ष उमेशलाल श्रेष्ठले उम्मेदवारी दिएका छन् । यसैगरी कोषाध्यक्षमा रतन टण्डन र उपमहासचिवमा पीताम्बर तिमल्सिना निर्विरोध निर्वाचित भइसकेका छन् । यसैगरी पाँच उपाध्यक्ष पदका लागि आठ, एक महासचिवका लागि दुई, तीन सचिवका लागि चार र सात सदस्यका लागि आठजनाले उम्मेदवारी दिएका छन् । एनओसीको नयाँ विधानअनुसार १९ सदस्यीय कार्यसमितिका लागि निर्वाचन हुनेछ । निर्वाचनमा विभिन्न २७ वटा राष्ट्रिय संघका प्रतिनिधिले मतदान गर्ने व्यवस्था छ । अध्यक्ष पदका उम्मेदवार जीवनराम र उमेशलाल दुवै नेकपाका नेता हुन् । जीवनराम प्रतिनिधिसभाका सांसद र नेकपाका काठमाडौं उपत्यका इन्चार्ज पनि हुन् । उमेशलाल पुष्पलाल र सहाना प्रधानका छोरा हुन् । उमेशलाल एनओसीको अघिल्लो निर्वाचनमा जीवनरामसँगै पराजित भएका थिए । जीवनराम स्की संघ र उमेशलाल हक्की संघका अध्यक्ष हुन् । मताधिकार प्राप्त २७ जना प्रतिनिधिमध्ये एनओसीका पूर्वअध्यक्ष एवं नेपाल जिम्न्यास्टिक संघका अध्यक्ष ध्रुवबहादुर प्रधान एकजनाले मात्र कुनै पनि पदमा उम्मेदवारी दिएका छैनन् । लोकभक्त राणाको संयोजकत्वमा गठित तीन सदस्यीय निर्वाचन समितिले एनओसीको निर्वाचन गराउनेछ ।"
जुम्ला रारा अल्ट्राम्याराथनको तयारी पूरा,"प्रकाश उपाध्याय जुम्लाः अन्तर्राष्ट्रिय स्तरको जुम्ला रारा अल्ट्राम्याराथनको तयारी पूरा भएको छ। भदौं २९ गते हुने १, ५ र ४९ किलोमिटरको दुरीमा हुने म्याराथनको तयारी पूरा भएको आयोजक कर्णाली स्पोर्टस् क्लबका अध्यक्ष सरोज शाहीले जानकारी दिए। अध्यक्ष शाहीले कर्णालीलाई परिचित गराउन यी आयोजनाहरुको महत्त्व रहेको बताए। उनले भने, 'ऐतिहासिक, धार्मिक र प्राकृतिक धरोहरको रुपमा रहेको कर्णालीमा रारा जस्ता धेरै स्थानहरु छन्। कर्णालीलाई राष्ट्रिय र अन्तर्राष्ट्रियस्तरमा चिनाउन यस्ता कार्यक्रमले महत्त्वपूर्ण भुमिका खेल्छ।' खेलबाट समग्र कर्णाली क्षेत्रको विकासका संभावित पर्यटकीय क्षेत्रको प्रचारप्रसारमा टेवा पुगोस् भनी म्याराथन आयोजना गरिएको शाहीले बताए। 'कर्णालीमा खेल पर्यटनको संभावना अधिक रहेको छ। यसको सन्देश अन्तर्रा्ष्ट्रिय स्तरमा प्रवाह गर्नको लागि म्याराथन गर्न लागिएको हो', उनले भने, 'यसले पर्यटन प्रवर्द्धन गर्नेमा दुईमत छैन। उनले रुटको बारेमा जानकारी दिँदै भने, 'म्याराथन कर्णालीकै प्रशिद्ध चन्दननाथ भैरवनाथ मन्दिरबाट सुरु भएर टुडिखेल, स्वास्थ्य विज्ञान प्रतिष्ठान, खोलिकोट, कर्णाली प्राविधिक शिक्षालय, चेरेचौर, खाली, न्याउरिगाड, काभ्रा, चौथा, भुलभुले र चुचेमारा हुँदै रारातालमा पुगेर समापन हुनेछ।' अमेरिका, बेलयत, भारत लगायत देशबाट खेलाडीहरु जुम्ला आउने क्रम बढिरहको छ। काडकाठमाडौं, भक्तपुर, भोजपुर, बुटवल, पोखरा, गोर्खा, पूर्वी रुकुम लगायतका जिल्ला र त्रिभुवन आर्मी क्लबका खेलाडी जुम्ला पुगेको छन्। महिला र पुरुष दुई समूह हुने र उनीहरुका लागि एक किलोमिटर, ५ किलोमिटर र ४९ किलोमिटर गरी तीन दूरीमा म्याराथन हुने अन्तर्राष्ट्रिय धावक हरी बहादुर रोकायाले जानकारी दिए। प्रतियोगिताको रजिस्ट्रेसन, प्रचारप्रसार, स्वयंसेवक खटनपटन सबैको तयारी पुरा भएको छ उनले भने। हालसम्म ४९, ५ र एक किलोमिटरका लागि क्रमश ६७, ४२ र २१ गरी एक सय ३० जनाले नाम दर्ता गराएको आयोजकले जनाएको छ। प्रतियोगिताको दुवै समूहमा प्रथम, द्वितीय र तृतीय हुनेलाई क्रमश: पचहत्तर, पचास र तीस हजार रुपैयाँ प्रदान गरिने तथा उत्कृष्ट १० खेलाडीलाई पाँच हजार नगद, ट्रफि, मेडल र प्रमाण पत्र उपलव्ध गराइने आयोजकले जनाएको छ।"
नेपाल उपविजेतामै सीमित,काठमाडौं : नेपाल नादेझ्दा कप महिला फुटबल प्रतियोगितामा उपविजेतामै सीमित बनेको छ । किर्गिस्तानमा बिहीबार भएको फाइनल खेलमा नेपाल उज्वेकिस्तानसँग ३२ गोलले पराजित भयो । अन्तिम समयतिर खेलमा फर्किएको नेपालले दुई गोल गरे पनि हार टार्न सकेन । नेपाल लिग चरणको खेलमा पनि उज्वेकिस्तानसँग २० गोलले पराजित भएको थियो । नेपालले लिग चरणमा आयोजक किर्गिस्तानलाई ८२ र ताजकिस्तानलाई १० गोलले पराजित गरेको थियो । चार टोली सहभागी प्रतियोगितामा लिग चरणका शीर्ष दुई टोलीले फाइनल खेलेका हुन् । उज्वेकिस्तानले ३९औं मिनेटमा अग्रता लिएको थियो । नेपालकी रक्षक पुनम जर्घामगरको गल्तीमा उज्वेकिस्तानले पहिलो गोल गरेको थियो । त्यसपछि उज्वेकिस्तानले ५४औं र ६४औं मिनेटमा लगातार गोल गरेको थियो । नेपालले ६७औं मिनेटमा गोल गर्दै खेलमा फर्कने प्रयास गरेको थियो । सावित्रा भण्डारीले पोस्ट् नजिकबाट उत्कृष्ट गोल गरेकी थिइन् । लगत्तै अर्को गोल गर्ने मौका गुमाएकी सावित्राले दोस्रो हाफको इन्जुरी समयमा पेनाल्टीमार्फत दोस्रो गोल गरेकी थिइन् । सावित्राले दुई गोल गरेसँगै राष्ट्रिय टोलीका लागि ३५ गोलको कीर्तिमानमा बराबरी गरेकी छन् । सावित्राले यसअघि अनु लामाको नाममा रहेको ३५ गोलको कीर्तिमान भेट्टाएकी हुन् । सावित्राको राष्ट्रिय टोलीका लागि खेल संख्या भने ३७ पुगेको छ । नादेझ्दा कपमा सात गोल गरेकी सावित्राले सर्वाधिक गोलकर्ताको पुरस्कार पनि जितिन् । डीबक्सभित्र अनिता बस्नेतको प्रहारमा उज्वेकिस्तानकी रक्षकको ह्यान्ड गरेपछि पाएको पेनाल्टीलाई सावित्राले सही सदुपयोग गरिन् । इन्जुरी समयमा पुगेर दोस्रो गोल फर्काए पनि नेपालले हार टार्न सकेन । नेपालले आगामी मंसिर १५ देखि २४ गतेसम्म नेपालमै आयोजना हुने १३औं दक्षिण एसियाली खेलकुद (साग) को तयारीका लागि नादेझ्दा कप खेलेको हो । नेपाली टोली लामो समयदेखि सागका लागि अभ्यास गरिरहेको छ । नेपाल सागको उपविजेता टोली हो । भारतको सिलोङमा तीन वर्ष अघि भएको सागको फाइनलमा नेपाल भारतसँग पराजित भएको थियो ।

शीर्षक,विवरण
शान्त कूटनीतिको डिपार्चर,"शालीन कूटनीतिको विर्सजन हुँदै विश्व प्रतिक्रियात्मक कूटनीतिमा अग्रसर देखिएको छ चिनियाँहरू आफ्नो मुलुकबारे बोल्न, प्रणालीको रक्षा गर्न र विश्वमा प्रभाव विस्तार गर्न नेतृत्वमा प्रत्यक्ष प्रभाव राख्ने सामाजिक सञ्जालको प्रयोगमा अभ्यस्त हुन थालेका छन् पछिल्लो समय। अधिकांश चिनियाँ कूटनीतिज्ञले विश्वसँग सीधा कटाक्ष गर्न ट्विटर प्रयोगमा अभ्यस्त हुँदै छन्। अमेरिका, भारत, पाकिस्तान, माल्दिभ्स, नेपाल, युरोपेली र ल्याटिन अमेरिकी मुलुकमा कार्यरत चिनियाँ राजदूत तथा अधिकारीले पछिल्लो समय ट्विटर चलाउनु यसको उदाहरण हो। नेपालका लागि चिनियाँ राजदूत होउ याङची गत असारमा ट्विटर एकाउन्ट खोलेपछि उनी प्रत्यक्ष संवादमा सक्रिय छिन्। उनले पहिलो ट्विट बेल्ट एन्ड रोड इनिसिएटिभ (बीआरआई) को महत्वबाट आरम्भ गरेकी थिइन्। अमेरिकाका लागि चिनियाँ राजदूत कुई टियानकाई हुन या भारतका सन वेडोङ सबै ट्विटरमा छन्। खासगरी चिनियाँहरू रणनीतिक महत्व बढी भएको मुलुकका राजदूतले यसमा अन्तरसंवाद थालेका छन्। नीति निर्मातामाझ सम्पर्कमा रहन र आफ्ना धारणा प्रत्यक्षरूपमा सम्बन्धित मुलुकका नागरिकमाझ पुर्याउन सामाजिक सञ्जालमा आएका हुन्। फेसबुक, इन्स्टाग्राम र आफ्नै सञ्जाल विच्याटमा पनि उनीहरू नभएका होइनन्। तर ट्विटरलाई सशक्त माध्यम भन्दै त्यसमा आफ्नो सक्रियता देखाएको झल्किन्छ। विश्वभर ट्विटर को राजनीति र कूटनीतिक प्रभाव बढ्दो छ। सरकार एवं राष्ट्र प्रमुखको जिम्मेवारी लिने क्रममा समेत ट्विटरबाट शुभकामना दिइने प्रचलन बढिरहेको छ। कूटनीति नोटमार्फत जाँदै गर्छ भन्दै तत्काल ट्विटरबाट शुभकामना दिने गरिन्छ। सुख र दुःख दुवै बाँड्ने थलो बन्दै गएको उक्त सामाजिक सञ्जालले शान्त कूटनीतिलाई पाखा लगाउने काम पनि गरिरहेको छ। ट्विटरमा हुने द्वन्द्व र विचारमा देखिने जनताको छाडा शब्दावली कूटनीतिज्ञले पचाउनुपर्ने वा प्रतिवादमा उत्रनुपर्ने अवस्था छ। आरम्भमा आफ्ना कुरा राख्ने थलोको रूपमा रहेको उक्त सञ्जालबाट अहिले मुलुकको धारणा नै प्रतिविम्बित हुन थालेको छ। सामाजिक सञ्जाल र कूटनीतिक चुनौती पछिल्लो समय युवा पुस्ता सामाजिक सञ्जालमा अधिक खुला देखिन्छन्। युवा कूटनीतिज्ञहरूले केन्द्र (सरकार) को स्वीकृतिमा विदेशमा ट्विटर, फेसबुक, इन्स्टाग्राम, लिंकडइन, गुगलप्लसलगायतका सामाजिक सञ्जालको उपयोग गर्न थालेका छन्। पश्चिमा र उनीहरूलाई फलो गर्ने कूटनीतिज्ञहरू ट्विटरमा बढी सक्रिय भएपछि चीनले पनि प्रतिक्रियात्मक हुन ट्विटरको प्रयोगमा लागेको छिपेको छैन। हुन त, आफ्नो मुलुकमा सामाजिक सञ्जाल प्रतिबन्ध लगाउने र विदेशमा यसबाटै प्रतिकार गर्ने चीनको यो दोहोरो नीति झंै देखिन्छ। यद्यपि विश्व व्यवस्थाको अग्रसरतालाई चीनले भुल्न नसकेको र त्यसमा आफूलाई ढाल्दै लगेको अर्को पाटो सकारात्मक छ। जसरी विश्व अघि बढेको छ त्यसैगरी चीन अघि बढ्नुको विकल्प नभएको पुष्टि यसैबाट हुन्छ। हामी हङकङको पछिल्लो आन्दोलन र घटनातर्फ फर्कनु नै पर्दैन। आफ्ना नागरिकलाई सामाजिक सञ्जालको पहुँच नदिए पनि आफूहरू त्यसमा रम्नु उनीहरूको बाध्यता हो। कूटनीतिक नोट, पत्रकार सम्मेलन, प्रवचन, पुस्तकबाट दिइने धारणा सर्वसाधारणमा पुग्न समय लाग्छ नै। तर, सञ्जालमार्फत सीधै अनि यसको विकल्पमा उनीहरू रहनै नसक्ने भएका हुन्। हुन त, ट्विटर चिनियाँ कूटनीतिज्ञहरूका लागि एउटा नयाँ रणभूमि झैं भएको चिनियाँ दैनिक ग्लोबल टाइम्सले छापेको छ। पाकिस्तानका चिनियाँ दूतावासका एक कन्सुलर मिनिस्टर झाओ लिजियानले यसै महिनाको सुरुमा विश्वको ध्यान आफूतिर केन्द्रित गराइदिएको उदाहरण राख्दै चिनियाँ प्रोपोगान्डा मिडिया को रूपमा लिइने उक्त दैनिकले यस्तो धारणा छापेको हो। उनी अमेरिकी पूर्वसुरक्षा सल्लाहकार सुसन राइससँग ट्विटरमा कडा प्रतिवादमा फसेको विषय पनि त्यसमा छ। झाओले चीनको दृष्टिकोण प्रस्तुत गर्न र मुलुकको रक्षा गर्न ट्विटर बाध्यकारी झैं भएको उल्लेख गरेका छन्। यसै साताको आरम्भमा पनि उनले राजनीतिक समीक्षक जैद हामिदसँग कडा प्रतिवादमा उत्रँदै लेखे, एक व्यक्ति जो चीनबारेमा एबीसी पनि जान्दैन। अनि मेरो देशको बारेमा के टिप्पणी गर्नु ? केही गृहकार्य गर अनि लेख। झिनजियाङ उइघुर स्वायत्त क्षेत्रका धर्मसम्बन्धी चीनको नीतिको आलोचना गरेका टिप्पणीकारलाई उनले प्रत्युत्तर दिएका थिए। चीनको कूटनीतिक छलाङ चिनियाँ कूटनीतिज्ञहरू यसरी रक्षात्मक बन्दै प्रतिकारमा उत्रनु शान्त कूटनीतिमा विचलन आउनु हो। चीन अब जसले जे भन्यो त्यो सुनेर नबस्ने भन्दै प्रतिकारमा जाने शैली अपनाउन थालेको देखिन्छ। हुन पनि पछिल्लो समय चीनले आफ्नो रणनीतिक महत्व राख्ने मुलुकमा बेइजिङमा व्यक्त गरिने धारणा सार्वजनिक गर्न थालेको छ। चिनियाँ कूटनीतिमा यो ठूलो परिवर्तन हो, चीन विदेश मामिला विश्वविद्यालयको अन्तर्राष्ट्रिय सम्बन्ध संस्थानको प्राध्यापक, ली हेडोङले भनेका छन्, कूटनीति सरकारदेखि सरकारसँग हुन्थ्यो। तर अब यो अधिक प्रत्यक्ष हुँदै छ। उनको धारणा ग्लोबल टाइम्समै छापिएको हो। यसलाई पछिल्लो विश्वमा काम गर्ने नयाँ तरिकाको रूपमा पनि विश्लेषण गरिएको छ। सरकारी तहमा वार्ता राम्रो हुन नसक्दा जनतासामु र सीधै छिटो पुग्ने बाटोको रूपमा पनि सामाजिक सञ्जाललाई लिइएको छ। हाम्रो कूटनीति पछिल्लो समयमा झन् फितलो बनेको छ। छिमेकी चीनले क्षेत्रीय र विश्वस्तरमा अवलम्बन गरेको रणनीतिमा हामी कहाँ छौं, खोजी गर्न सकेका छैनौं। चीन र अमेरिका व्यापार द्वन्द्वमा छन्। उनीहरू आपसमा सहज अवतरण खोजिरहेका छन्। त्यही समयमा चीनले यो प्रकारको कूटनीति अघि सार्नु वर्तमान विश्व व्यवस्थामा लहसिनु हो। अर्को पाटो भनेको चिनियाँ मानसिकतामा परिवर्तनको लहर आए झै पनि देखिन्छ। चिनियाँ वरिष्ठ सैनिक लिउ मिङ्फुले चाइना ड्रिम मा लेखेअनुसार अमेरिकालाई विश्वको सर्वशक्तिमान राष्ट्रबाट विस्थापन गर्न चीन प्रयासरत नै छ। सायद चीनले उसलाई विस्थापन गर्न शक्ति मुलुकको टुल्स मा आफू समाहित भएको हुन सक्छ। चीनको लक्ष्य भनेको अमेरिकालाई उछिन्नु हो। सी चिनफिङले चीनको शासन सत्ता लिएपछिको पहिलो सम्बोधनमा सन् २०४९ भित्र चीनले आफ्नो सपना चरितार्थ गर्ने बताएका थिए। त्यसका लागि चीनले अँगाल्दै आएको शान्त कूटनीतिको डिपार्चर हुने देखिएको छ। विश्व कता जाँदै छ, एसियाली मुलुकको वास्तविकता के हो र चीन कुन रूपमा रहने भन्ने विषयमा पछिल्लो समय चीन आफ्नो रणनीतिमा एक्लव्य झैं छ। यही लक्ष्यले होला, विश्वमै चिनियाँ कूटनीतिज्ञहरू अधिक आत्मविश्वास र सक्रिय देखिन्छन्। विश्वका शक्तिशाली राष्ट्र प्रमुखदेखि सामान्य मुलुकका कार्यकारी प्रमुखहरूसमेत ट्विटरमा अभ्यस्त हुँदा चीन पनि त्यसमा पछि लाग्नुको विकल्प थिएन। चीनले आफ्नो मुलुकलाई भने अमेरिकी सामाजिक सञ्जालहरूको सट्टा आफ्नै प्रकारको छुट्टै सञ्जाल विच्याट, विइबो, क्युक्युलगायतमा रम्न बाध्य पारेको छ। गुगलमा समेत प्रवेश गर्न दिइँदैन। चिनियाँ (नव) एलिट हरूमा विस्तारै खुला हुँदै गएको हो।३ किन प्रतिक्रियात्मक कूटनीति ? अन्तर्राष्ट्रिय मामिलामा के गर्ने परराष्ट्र नीति हो भने त्यसको कार्यान्वयन प्रक्रिया कूटनीति। वास्तवमा कूटनीति शालीन र सभ्य हुन्छ। ३९३ वर्षअघि फ्रान्सबाट आरम्भ शालीन कूटनीतिको औपचारिक अभ्यास विस्तारै धुमिल हुँदै गएको छ। यही भएर कैयन् कूटनीतिक भाषाका शब्दावली अझै पनि फ्रेन्च भाषामै छन्। नेपालको कूटनीति पनि विश्वमै पुरानोमध्ये पर्छ। हामी अभिलेख र प्रशिक्षणमा पछिल्लो समय चुके पनि पृथ्वीनारायण शाहका पालामै जैसी कोठाको नामबाट कूटनीति सञ्चालन थियो। हामी दुई ढुंगाको तरुल उनका भनाइ अझै पनि युक्तिसंगत छन्। त्यतिबेलैदेखि हामी पनि सक्रिय कूटनीतिमा थियौं। हाम्रो कूटनीति पछिल्लो समयमा झन् फितलो छ। छिमेकी चीनले क्षेत्रीय र विश्वस्तरमा अवलम्बन गरेको रणनीतिमा कहाँ छौं, हामीले खोजी गर्न सकेका छैनौं। चीनले अघि बढाएको सांघाई सहयोग संगठन, एसियाली पूर्वाधार विकास बैंक, बीआरआई परियोजनामा समेत हामी अग्रसर हुन सकेका छैनौं। चीनले त्यही धारणालाई बाहिर लैजान ट्विटर प्रयोग गरेको छ। चीनको विश्व व्यवस्थाको नेतृत्वकै लागि सीले आर्थिक सहकार्यमार्फत आफ्नो पहुँच विस्तारमा बीआरआई अघि बढाएको भन्दै यसलाई अमेरिकी विद्वान्ले रणनीतिक प्रहारको रूपमा विश्लेषण गर्दै आएका छन्। अमेरिका विश्व बैंक, राष्ट्रसंघ, आईएमएफ, ईयू, डब्लूटीओ, नाटोजस्ता अन्तर्राष्ट्रिय संगठनमार्फत विश्वमा सक्रिय छ भने चीन आफ्ना संस्थाहरूमार्फत त्यो हत्याउन खोजिरहेको देखिन्छ। यसमा छिमेकी मुलुक त्यसको मारमा पर्ने स्पष्ट छ। चीनले स्थापना गरेको एसियन इन्फ्रास्ट्रक्चर इन्भेस्टमेन्ट बैंकमार्फत र आफ्नो सीधा सफ्ट लोन दिएर गरिने सहकार्यले सबै मुलुकलाई आफूतर्फ केन्द्रित गर्ने नीतिमा अग्रसर उसको लगानीको मोडल पनि फरक छ। अमेरिकाले निर्माण गर्दै आएका नियमलाई विश्व समुदायले स्वीकार गरिसकेकोमा त्यसलाई भत्काउन सहज छैन। चीनको यो शैलीले अमेरिकी नेतृत्व र प्रभुत्व चुनौतीका रूपमा अनुभव गरिरहेको छ। सायद यसैले होला अमेरिकी अप्रोचको रूपमा इन्डोप्यासिफिक स्ट्राटिजी (आईपीएस) आएको छ। पेकिङ विश्वविद्यालयका प्राध्यापक योङ वाङले अमेरिका आफ्नो रुचिअनुरूप विश्व व्यवस्थाका नियम निर्माण गर्न अभ्यस्त मात्र होइन, चतुर रहेको आफ्ना धारणा राख्दै आएका छन्। चीन अझै विकासशील मुलुक हो। उसलाई आफ्ना जनताको जीवनस्तर विकसित मुलुकका जनतासरह पुर्याउन सहज पक्कै छैन। जुन शैलीमा चीन उत्रेको छ, त्यो कूटनीतिमा एउटा डिपार्चर हो। क्षेत्रीय विकासका असमानता, राजनीतिक विकास र अधुरो राष्ट्रिय एकीकरण, वातावरण असन्तुलनले आफैं गाँजिएको मुलुकले सहज विश्व नेतृत्व कति सम्भव छ, त्यो भविष्यले देखाउला तर कूटनीतिक कटाक्ष हेर्नलायक हुन्छ।४ शक्ति संघर्ष आमदृष्टि राख्दै गर्दा विश्वमा चीन दोस्रो, जापान तेस्रो र भारत चौथो शक्ति भैं देखिन्छ। रूस, अस्ट्रेलिया, दक्षिण कोरिया, सिंगापुर पनि उत्तिकै बलिया मुलुकमा छन्। अनि, अमेरिका आफैं एसियामा चीनभन्दा शक्तिशाली हैसियत राख्छ। अमेरिका यस क्षेत्रमा जापान, भारत, दक्षिण कोरिया, अस्ट्रेलिया, सिंगापुर, मलेसिया आदिसँग सम्बन्धमा सहकार्य गरेर अघि बढेको छ। सामरिक शक्तिलाई बुझेको छ। हुन त, ती मुलुकको दुईपक्षीय व्यापारिक साझेदार चीन हुन्। चीनको लाइफलाइनमा पनि अमेरिकी घेराबन्दी रहँदै आएकाले पनि यसमा चिनियाँहरू बढी नै सक्रिय रहनुपर्ने अवस्था आएको हो। नगण्य संख्याका मुलुक मात्रै अमेरिकाविरुद्ध चीनसँग रणनीतिक साझेदारीका लागि तयार हुने अवस्थाले पनि चीनले अझै केही समय कुर्नपर्ने अवस्था छ। यसबाट भन्न सकिन्छ शालीन कूटनीतिको विर्सजन हुँदै विश्व प्रतिक्रियात्मक कूटनीतिमा अग्रसर देखिएको छ।"
भाइ किन बलात्कृत हुँदैन ?,"एक पत्रिकामा चारजनाले बालिका अपहरण गरी बलात्कार शीर्षकको समाचारमा आँखा पुगेको मात्र थियो, टेबलमा रहेको मेरो मोबाइलमा घण्टी बज्यो, मामु, हजुर कता ? आउने बेला भएन ? छोरीले मलाई फोनमा यति सोध्नेबित्तिकै भनें, किन छोरी ? के भयो ? तीन बजे स्कुलबाट आएकी छोरीलाई साँझ ६ बजेसम्म करिब १० पटक फोन गर्छु। मेरो एउटा बानी छ। सायद मजस्तै आमाहरूको पनि स्वभाव होला। आपू घरछेउछाउ पुग्दानपुग्दै घरको ढोकामै छोराछोरी आएर हेरिदिऊन् र प्यारो हुँदै भनून्, मामु, आज यो गरें, उ गरें। उनीहरूलाई हेर्न घरभित्रसम्म पनि आँखाले प्रतीक्षा गर्न मान्दैनन्। मेरा दुई सन्तान। छोरी ठूली र छोरो सानो। तर चासो छोरीको बढी हुन्छ। पछिल्लो समय घरमा पुग्नेबित्तिकै छोरीको अनुहार निराश देखियो भने मेरो मन ढक्क फुल्छ। एकछिन म केही सोध्न पनि सक्दिनँ। किनभने, जुन हातले मैले घरमा पुगेर छोरीलाई सुमसुमाउँदै थिएँ, तिनै हातले केही घण्टाअघि चार वर्षीय बालिकादेखि ७० वर्षीय वृद्ध महिलासम्म बलात्कृत भएका समाचार लेखेर घर पुगेकी हुन्थें। केही दिनअघि बेलुका घरमा पुगेपछि छोरीले भनिन्, मामु, बलात्कार भनेको के हो ? बलात्कार छोरीलाई मात्र हुन्छ मामु ? भाइलाई किन हुँदैन ? छोरीको प्रश्न नसकिँदै घरबाहिरको आँगनमा खटियामा थचक्क बसेर सोचें के भनेर सम्झाऊँ ? मैले छुट्ट्याउन नसकेको छोरा र छोरीबीचको अन्तर छोरीले सहजै छुट्ट्याई। तर पनि बेलाबखत उसलाई ब्याड टच को बारेमा पटकपटक बुझाइरहें। मामु, जसको मामु विदेश गएका हुन्छन्। उनीहरू घरमा कसरी बस्छन् ? तिनीहरूलाई कसले यस्तो नगर, यो खराब हो भनेर सम्झाउने ? छोरीका प्रश्नहरू एकाएक थपिँदै गए। बलात्कार शब्दप्रति नौ वर्षीय छोरीले सोधेका प्रश्नका पाना त पल्टाउँदै जाउँला, तर उसको मनभित्रको असुरक्षित भावना कसरी मेटाऊँ ? मेरी आमा, म जुन समाजमा जन्मियौं, हुर्क्यौं, त्यही समाजमा आज छोरीलाई जोगाउन मलाई मुस्किल परेको छ। केही दिनअघि छिमेकमा एकजना १४ वर्षकी बालिकाको छातीमा ७० वर्षको छिमेकले सीधै हात लगेछन्। त्यतिबेलै ती बालिकाले प्रतिकार गरेर ती वृद्धलाई जति सक्दो कुटेर माफ माग्न लगाइछन्। छोरीले त्यो घटना नजिकबाट सुनेकी थिई। उसलाई त्यही दिनदेखि बलात्कार शब्ददेखि निकै उत्सुकता बढेको थियो। त्यसो त, मेरो दैनिक गतिविधिप्रति ऊ खुब चासो र सरोकार राख्छे। उसलाई रिपोर्टिङ भन्ने शब्द प्रिय लाग्छ। यही सन्दर्भमा करिब एक महिनाअघि झापाको मेचीनगरमा एउटा बलात्कारको घटना बाहिरियो। बलात्कारमा संलग्न व्यक्ति सामाजिक रूपमा पूर्तिफार्तीका थिए। दुईचारजनाको नमस्तेसम्म पाउने हैसियतका तर क्रूर मानसिकता भएका ५५ वर्षीय वृद्ध थिए। उमेरले १७ वर्षकी तर शारीरिक अवस्था हेर्दा आठनौ वर्षकी जस्ती देखिने किशोरीलाई ती पुरुषले एक वर्षदेखि मानसिक र शारीरिक यातना दिँंदै बलात्कार गर्दै आएको घटना बहिरियो। घटना बाहिरिएपश्चात् सोही ठाउँका स्थानीय वासिन्दा घटनाको ढाकछोप गर्न यसरी लागे कि मानौं उनीहरू यो समाजमा बस्ने मानिस होइनन्। उल्टै उनीहरूले पीडित बालिकालाई पेसेवर यौनकर्मी भन्नसमेत बाँकी राखेनन्। बलात्कारीलाई जोगाउन सिंगो समाज नै लागिपर्यो। यही कुरा घरमा छोरीलाई पनि सुनाएँ। उसले दायाँबायाँ नसोची भनी, मामु, जसको बलात्कार भयो नि, उसलाई ब्याड टच बारे थाहा नहुन पनि सक्छ। यो त्यही देश हो, जहाँ मेरी हजुरआमा १८ वर्षको उमेरमा विधवा भइन् र ७५ वर्षसम्म संघर्षको जीवन बिताइन्। मेरी आमा, जुन देशमा जन्मिन्, म जुन देशमा जन्मिएँ, जुन घर र समाजको रहनसहनमा हुर्की बढें, त्यहाँ त यति धेरै असुरक्षा महसुस भएको थिएन। अहिलेको जस्तै हाम्रो समाज यति धेरै बहकिएको भए त्यतिबेला हाम्रा हजुरआमाले विधवाको कहालीलाग्दो जीवन कसरी व्यतीत गर्थे होलान् ? मेरी छोरी जन्मिँदाको खुसी सायद जीवनको अरू कुनै खुसीसँग तुलाना हुँदैन। आज उनै छोरीलाई जोगाउन मुस्किल परेको छ। पलपल आत्तिन्छ मन र धड्किन्छ मुटु। दिनभरि घरबाहिर हुँदा एकपटक पनि छोरीको फोन आएन भने म उसलाई आफैं फोन गर्न पनि सक्दिनँ। मन र मुटुले नै काम गर्दैन। के भयो कि भन्ने मात्र त्रास हुन्छ। प्रहरीले गत असारमा देशभर २३ बलात्कारका घटना भएको तथ्यांक सार्वजनिक गरेको थियो। त्यसमा झापा जिल्लाको एउटै नगरभित्र एक साताभित्र तीनवटा बलात्कारका घटना भएको रहेछ। यस्ता समाचार कानमा पलपल ठोकिँदा मैले छोरीको सुरक्षा पनि कहाँनेर महसुस गर्न सक्छु र ? म पनि आमा हुँ। मजस्तै लाखौं आमाले आफ्ना छोरीको सुरक्षाको महसुस कसरी गरून् ? भन्न मन लाग्छ सरकार बलात्कारीलाई जीवनभर जेलभित्रै राख्ने कानुन ल्याउन किन सक्दैन ? साँच्चिकै जनताको सरकार हो भने मजस्तै आमाहरूको कुण्ठा सुन, रोदन सुन, आँसुको मूल्य चिन र यस्ता अपराधीलाई उम्कन नदेऊ। इन्सेकको पछिल्लो तथ्यांकअनुसार गत वर्ष यौनजन्य हिंसाबाट धेरै बालबालिका पीडित भएका थिए। अधिकांश बलात्कार प्रयास पनि १० वर्षमनिका बालिकामाथि भएको छ। बलात्कार प्रयास पनि चिनेका तथा आफन्तबाट भएको छ। यसले आफन्तबाटै बालिका बढी असुरक्षित देखिएको इन्सेकले आफ्नो प्रतिवेदनमा खुलाएको छ। निर्मला पन्त बलात्कार तथा हत्या प्रकरण भएको एक वर्ष पुगेको छ। यसबीचमा निर्मलालाई न्याय दिलाउन सिंगो देश खटियो। घटना अनुसन्धानका लागि आधा दर्जन समिति बने। शंकास्पद भनिएका ५२९ व्यक्तिसँग बयान लिइयो। ७३ जनाको डीएनए परीक्षण भयो। तर अभियुक्त पक्राउ पर्न सकेको छैन। यसले हाम्रो सरकारको नालायकपन छताछुल्ल पारेको छ। अब अभिभावकले सोच्नैपर्छ हाम्रा छोरीहरूको सुरक्षा राज्यबाट हुन सक्दैन। छोरीहरूको भविष्य सुरक्षित राख्ने अभिभावक मात्रै हुन्।"
पुराना मुद्दा घटाउन सम्भव छ,"स्थापित व्यक्तिलाई मात्र न्यायाधीश पदमा नियुक्त गर्दा उच्च अदालतप्रति जनआस्था बढ्छ र सर्वोच्च अदालतमा मुद्दाको भार कम हुन सक्छ नेपालको संविधानको धारा ५१(२) (ट)(१) र नेपाल पक्ष भएको नागरिक तथा राजनीतिक अधिकारसम्बन्धी प्रतिज्ञा पत्र (यसपछि प्रतिज्ञापत्र) मा अनुचित विलम्ब नगरी सुनुवाइ गरी पाउने नागरिकलाई हक हुने व्यवस्था छ। भारतको सर्वोच्च अदालतले सन् १९७९ मा हुस्सेनाराको मुद्दा र सन् १९९२ मा एआर अनटुल्लेको मुद्दामा संविधानको धारा २१ को फराकिलो र उदार व्याख्या गरी छिटो न्याय पाउने हक मौलिक हक भनेर व्याख्या गरेको छ। पञ्चायतकालमा सर्वोच्च अदालतमा न्यायाधीश संख्या ६ थियो। आज २१ छ। पाँच वर्ष पुराना मुद्दा बाँकी हुन नपर्ने हो। हालै अर्थमन्त्रीले अदालतलाई सहयोग गर्न सरकार तयार रहेको बताउनुभयो। रकम कारण होइन रहेछ। न्यायाधीश नियुक्तिमा सरकारको हात हुँदैन। कर्मचारी भर्नामा सरकारले सहयोग नगरेको वा संसद्ले कानुन बनाउन असहयोग गरेको भन्ने पनि सुनिएन। सर्वोच्च अदालतमा मुख्यसचिव स्तरका मुख्य रजिस्ट्रार छन्। केही वर्षअघि उत्तम न्यायाधीश घोषणा गर्ने नगद पुरस्कार दिने र माथिल्लो अदालतमा (बढुवा) नियुक्ति गर्न बढी मुद्दा फैसला लाई आधार मानिएको भन्ने सुनिएको थियो। यसले न्यायाधीशन्यायाधीशबीच फैसला गरेर पहिलो हुने दौड र होडबाजी चल्छ। स्वतन्त्र न्यायपालिकाका लागि घातक हुन्छ। मुद्दा फैसलाको संख्या माथिल्लो अदालतमा नियुक्तिको आधारको झीनो संकेत कत्ति पनि हुनु हुँदैन। भौतिक पूर्वाधार मात्र योजनामा पर्नुपर्ने हो। अमेरिकाको सर्वोच्च अदालतमा वारेन्ट वर्गर पन्ध्रौं प्रधानन्यायाधीशमा नियुक्ति हुँदा पुराना मुद्दा थुप्रै बाँकी थिए। उनले डेनबर ल स्कुल र अमेरिकी बार एसोसिएसनसँग मिलेर हाम्रो रजिस्ट्रारजस्तो प्रशासक तालिम गरेर प्रशासनको काम तालिम प्राप्त प्रशासकलाई दिने र न्यायाधीशले मुद्दा फैसला मात्र गर्ने व्यवस्था बसाले। (हेर्नुहोस् पृष्ठ १३ र ५८ डेलिभरी अफ जस्टिस वारेन वर्गर) कुनै रणनीति योजना वर्गरलाई चाहिएन। दुवै पक्षको कुरा सुनी प्रमाण बुझी कानुन व्यवसायीको बहस सुनेर मात्र फैसला गरिन्छ। पुनरावेदन तहमा प्रमाण बुझ्नुनपर्ने भएकाले समय लाग्न नपर्ने हो। तर हामीकहाँ सर्वोच्च अदालतजस्तो पुनरावेदन तहको माथिल्लो अदालतमा पनि सुरु तहमा नउठेको विषयको प्रमाण र कागज पटकपटक आदेश गरी मगाउने परम्परा नै बसिसक्यो। न्याय छिटो, छरितो र सुलभ बनाउन भइरहेको कानुन नै अक्षरशः लागू गर्ने हो भने समाधान कानुन नै हो भन्नेमा केन्द्रित छ। १ न्यायाधीशको पोसाक दौरासुरुवाल होइन, कालो गाउन हो। तीनै तहको अदालतका न्यायाधीशका लागि इजलासमा गाउन अनिवार्य गरिनुपर्छ। गाउनले घटेको आस्था बढाउन मद्दत गरोस्। २ सुरु तहको अदालतमा हाललाई घना बस्ती भएको नगरपालिका क्षेत्रमा संविधानको धारा १५२ अनुसार फौजदारी, देवानीलगायत पारिवारिक र अन्य विशिष्टीकृत अदालत गठन गरिनुपर्छ। विशिष्टीकृत अदालत जनसंख्याका आधारमा नगरपालिकालाई बाँडेर जुडिसियल डिस्ट्रिक्ट अनुसार गठन गरिनुपर्छ। विचार गरियोस् शिक्षण अस्पताल काठमाडौंको चार कुनामा जनघनत्वअनुसार राख्ने हो भने बिरामीलाई कति सहज हुन्छ। रकमको आवश्यकता पर्छ। तर, धारा १३६ ले गर्दा प्रस्ताव गर्ने प्रधानन्यायाधीशको जिम्मेवारी हो। रकम न्यायपालिकाको समस्या होइन। सरकारलाई भन्न सक्नुपर्छ। संविधान संशोधन गर्दा नेतृत्वले संवैधानिक इजलास खारेजै गराउन नसके पनि न्यायपरिषद्लाई संलग्नता गराउने व्यवस्था हटाइनुपर्छ। ३ सहरीकरण नभएका जिल्लामा विशिष्टीकृत अदालत क्रमैसँग लागू गर्न सकिन्छ। यसरी लागू गर्ने हो भने र हाल काठमाडौं जिल्ला अदालतमा भएसरहको संख्याको न्यायाधीश क्रमशः प्रत्येक जिल्लामा मुद्दाको अनुपातअनुसार व्यवस्था गर्न सक्ने हो भने अमेरिकामा सुरु भएको क्यालेन्डर हियरिङअनुसार नेपालमा पनि मुद्दा दर्ता हुनासाथ कहिले साक्षी परीक्षणलगायत पुर्पक्ष सुरु गर्ने हो भने न्यायाधीशले नै इजलासबाट सुनुवाइको दिन तोक्ने व्यवस्था हुन सक्छ। केवल नेतृत्व र न्यायपरिषद्मा योजना र दृष्टिकोण चाहियो। ४ सुरु अदालतमा दुईजना न्यायाधीशको इजलास बन्नुपर्छ। साक्षी परीक्षण फैसलामा मात्र न्यायाधीशको रोहबरमा गरेको भन्ने किर्ते काम गर्नु हुँदैन। न्यायाधीशले एकातर्फ मुद्दाको लगत बढाउन बहस सुन्ने। अर्को कोठामा कर्मचारीले साक्षी बकाउने काम तुरुन्त रोकिनुपर्छ। विदेशमा यस्तो फैसलाको मान्यता हुँदैन। डिउ प्रोसेस नपुगेको र स्वच्छ सुनुवाइ नभएका आधारमा माथिल्लो अदालतले त्यस्तो फैसला उल्टाउँछ। धेरै नजिर छन्। अदालतले बकाइएका साक्षीहरू प्रमाणमा लिएको भए कति कारणले लिइयो, नलिएको भए कति कारणले लिइएन त्यसको विस्तृत विश्लेषण फैसलाबाट देखिनुपर्छ। फैसलाको स्तर वृद्धि गर्यो भने माथि पुनरावेदन गर्ने प्रवृत्ति कमी हुन्छ। फैसलाको स्तरको आधार नै माथिल्लो तहको अदालतमा नियुक्तिको आधार बनाउनुपर्छ नकि फैसलाको संख्या। ५ उच्च अदालत र जिल्ला अदालतका न्यायाधीशलाई निर्वाचनमा बाहेक न्यायपरिषद्मा काजमा राखेर प्रशासनिक प्रकृत्तिको काम लगाउने चलन तुरुन्त रोकिनुपर्छ। न्यायाधीशलाई काजमा राख्ने चलन निजामती कर्मचारीको मानसिकताको ह्याङओभर हो। अमेरिका, बेलायत आदि देशमा न्यायाधीशलाई कागजमा राखेर प्रशासनिक काम लगायो भन्दा हाँसोको विषय बन्छ। ६ संविधानको धारा ५१(ट)(२) मा मध्यस्थताजस्ता वैकल्पिक उपाय अवलम्बन गर्ने राज्यको नीति हुने व्यवस्था छ। पारिवारिकलगायत अन्य धेरै प्रकारका (फौजदारीबाहेक) मध्यस्थद्वारा समाधान गराउन सकिन्छ। विकसित देशमा अदालतमा मुद्दाको बोझ कम हुनुमा मध्यस्थता एक प्रमुख कारण हो। पन्ध्रौं अमेरिकी पूर्वप्रधानन्यायाधीश वारेन वर्गर र भारतका पूर्वप्रमुख जेएस वर्माले मध्यस्थताद्वारा विवाद समाधान गराउने व्यवस्था गर्दा अदालतलाई बोझ कम मात्र होइन, पक्षहरूलाई पनि न्याय छिटो प्राप्त हुन्छ भनी जोड गरेका थिए। तर, अमेरिकामा मात्र बढी सफल भयो। (हेर्नुहोस् डेलिभरी अफ जस्टिस वारेन्ट वर्गर र न्यु डाइमेन्सन अफ जस्टिस जेस वर्मा पृष्ठ ३५)। मध्यस्थतामा पुनरावेदन गरिँदैन। मध्यस्थले दिएको अवार्डउपर एकपटक माथिल्लो अदालतमा न्यायिक परीक्षण गरिन्छ। त्यसपछि अवार्ड दुवै पक्षका लागि अन्तिम र बाध्यात्मक हुन्छ। मध्यस्थको अवार्डउपर दोहोर्याई पाऊँ, पुनरावलोकन र रिट हुँदैन। तर हामीकहाँ सर्वोच्च अदालतको पाँचजनाको बृहत् पूर्ण इजलासले मध्यस्थताको अवार्डउपर रिटमा पनि आउन सक्छ भन्ने फैसला गरेको छ। कानुन बनाएर उक्त फैसला उल्टाइनुपर्छ। किनभने, हाल यिनै कारणले मध्यस्थको कारबाही नटुंगिई २०२५ वर्ष पुराना मुद्दा अभिलेखबाट देखिन्छ। ७ मुद्दाको चापको कारण पेसीमा चढे पनि नभ्याएर सर्नु स्वाभाविक हो। बेन्च सपिङ वा कुनै बेन्चलाई छल्न पनि पेसी स्थगित गर्ने गरिन्छ। अमेरिका, जापान, पश्चिम युरोपलगायतका देशमा नभ्याउने गरी पेसी चढ्दैन। पेसी चढेपछि मुद्दा स्थगित हुँदैन। वैज्ञानिक ढाँचाले क्रमअनुसार मुद्दाको पेसी तोकिन्छ। कारणवश मुद्दा सुनुवाइ हुन सकेन भने न्यायाधीशले करदाताको करको रकम खेर गएको मान्छन्। चढेको पेसी लिखित कानुनसरह मानी मुद्दा सुनुवाइ रोकिँदैन। कानुनमा दुईपटकभन्दा बढी पेसी स्थगित गर्न पाइँदैन। तर पेसी स्थगित दैनिक अदालतमा अदालतबाटै मिचिने कानुन बन्यो। कानुन कडाइका साथ लागू गरे मात्र पनि मुद्दाको चाप घट्छ र बेन्च सपिङ घट्छ। ८ पक्ष र कानुन व्यवसायी दुवैले कानुन व्यवसायी राख्नासाथ र कानुन व्यवसायीले कानुन व्यवसायी बन्नासाथ कायम रहेको कुनै न्यायाधीशसँग स्वार्थ बाझिन्छ भने रजिस्ट्रारलाई लिखत जानकारी गराउने कानुनी व्यवस्था गरिनुपर्छ। पक्षले कानुन व्यवसायी चाहेजति थप्न पाउने उसको अधिकार हो। कानुन व्यवसायीको पनि पक्षलाई प्रतिनिधित्व गर्न पाउने अधिकार हो। पेसी स्थगित गर्न पाउने कानुनी हक होइन। सुविधासम्म मात्र हो। रोजेको कानुन व्यवसायी राख्न पाउने मौलिक हकको मतलब पेसी स्थगित गर्न प्रत्येक पेसीअगाडि नयाँ कानुन व्यवसायी थप्दै पेसी स्थगित गर्न माग गर्ने मौलिक हक होइन। त्यसैले कुनै कानुन व्यवसायीले आफू पछि कानुन व्यवसायी भएकाले मुद्दा अध्ययन गर्न पाएको छैन मुद्दा तयार गर्न स्थगित गरी पाऊँ भन्न नपाउने कानुन व्यवस्था हुनुपर्छ। यसले बेन्च सपिङको प्रवृत्ति घट्छ र अदालतप्रति जनआस्था बढ्छ। न्यायाधीशमा कानुन व्यवसायीलाई तयार गर्न नभ्याउने गरी किन कानुन व्यवसायी बनेको ? तपाईंबाट पक्षको प्रतिरक्षा हामीले कसरी आशा गर्ने भन्ने प्रश्न गर्न आँट हुनुपर्छ। बेन्च सपिङलाई कम गर्न पनि रेडिमेट लयर प्रवृत्ति रोक्नुपर्छ। यसले दलअनुसारको कानुन व्यवसायी राख्ने प्रवृत्ति पनि कम गर्छ। ९ मुख्य रजिस्ट्रार पदलाई मुख्य न्यायाधीशमा उक्लिने भर्याङ बनाइनु हुँदैन। पाँच वर्ष रजिस्ट्रार भएर राम्रो काम गरेको व्यक्तिलाई थप तीन वर्ष काम लिन मुख्य रजिस्ट्रार बनाइन्छ। संविधानको धारा १३६ ले प्रधानन्यायाधीशलाई न्याय प्रशासनको जिम्मेवारी बनायो। प्रधानन्यायाधीशले त्यस्तो व्यक्तिलाई मुख्य रजिस्ट्रार बनाउनुपर्छ, जसले धारा १३६ को काममा पनि प्रधानन्यायाधीशलाई नयाँ सोच, विचार योजना, सल्लाह दिएर धारा १३६ सफल कार्यान्वयन हुन सकोस्। राम्रो काम गरेको मुख्य रजिस्ट्रारलाई अवकाशपछि पनि मुख्य न्यायाधीश बनाउन प्राथमिकता दिइनुपर्छ। १० मुद्दा लम्बिनुमा पेसी स्थगित मात्र कारण होइन। आदेश कार्यान्वयन नहुनु र कार्यविधि कानुन पालना नहुनु अर्को कारण हो। एकपटक इजलासबाट आदेश भएपछि उक्त आदेश र कार्यविधि कानुन अक्षरशः लागू गरिनुपर्ने हो। पुनरावेदन तहको मुद्दामा सुरु तहको मिसिलबाहेक अरू कुनै कागज आवश्यक हँुदैन। पुनरावेदन तहबाट थप प्रमाण र थप कागज खोज्नुपर्ने अवस्था भयो भने त्यस्तोमा फैसला गर्ने न्यायाधीश र फैसलाको स्तरमा नै शंका गर्नुपर्ने हुन्छ। पुनरावेदनको मतलब सुरु तहको अदालतमा भएका कागज र टेप जेजति छन्, त्यसैमा सीमित रहेर फैसला जाँचिन्छ। यस्तो प्रथा रोकिने हो भने न्याय छिटो सम्भव छ। इजलासको आदेशअनुसार झिकाइएको जेजति कागज प्रमाण छन्, ती सम्पूर्ण कागज तोकिएको समयभित्र आइसक्नुपर्ने कडा व्यवस्था गर्नुको सट्टा पटकपटक एउटै विषयलाई मगाउन आदेश हुनु नै ढिलाइको मुख्य कारण हो। प्रत्येकपटक त्यही आदेश दोहोर्याउँदा प्रत्येकपटक कानुन काटिँदै गएको हुन्छ। इजलासबाट कानुन काटिने काम गर्नु हुँदैन। यस्तो प्रथा रोकिने हो भने बेन्च सपिङ रोकिन सक्छ। इजलासबाट आदेश भएका फाइल मागिएको कार्यालयमा पठाउन रोक लगाएर पनि बेन्च सपिङ भएको देखिएको हो। प्रशासनले कडा गर्ने हो भने विकृति रोकिन्छ। ११ सर्वोच्च अदालतमा जस्तोसुकै मुद्दा पनि दोहोर्याइ हेर्ने पुनरावलोकन गर्ने निवेदन, रिट निवेदनसमेत गर्ने एउटा कारण तत्कालीन पुनरावेदन अदालतमा विश्वास र आस्था घटेको हो। २०४७ सालको संविधानले क्षेत्रीय अदालत खारेज गर्यो। अञ्चल अदालत राख्यो। पुनरावेदन अदालत गठन भयो। पुनरावेदन अदालतको स्तर अञ्चल अदालतको जस्तो भयो। क्षेत्रीय अदालत राखेर अञ्चल अदालत खारेज गरेको भए सायद पुनरावेदन अदालतको स्तर क्षेत्रीय आदतलसरह हुन्थ्यो होला। उच्च अदालतलाई क्षेत्रीय अदालतको स्तरमा पुर्याउन न्यायाधीश नियुक्तिमा सुधार हुनुपर्यो। नियुक्तिलाई राजनीतिक भर्ती केन्द्र बनाउनु भएन। बाहिरबाट कानुन व्यवसायी नियुक्त गर्दा न्यायपरिषद्ले कालो कोट र लोगो मात्र हेर्नु हुँदैन। कार्यालय दर्ता गरेको, कर र भ्याट तिरेको, रायसल्लाह उपलब्ध गराएको र नेपाल कानुन पत्रिका वा फैसलामा संवैधानिकलगायत अन्य धेरै महŒवपूर्ण मुद्दामा बहस गरेको देखिनेमध्ये समाजमा कानुन व्यवसायी भनी चिनिने र स्थापित व्यक्तिलाई मात्र न्यायाधीश पदमा नियुक्त गर्दा उच्च अदालतप्रति जनआस्था बढ्छ र सर्वोच्च अदालतमा मुद्दाको भार कम हुन सक्छ। १२ संघीयता लागू भयो। तीनै तहको सरकार बने। प्रशासनिक काम बढ्यो। सरकारी क्रियाकलाप बढेपछि कार्यकारी प्रशासकीय निर्णय बढ्ने नै भए। त्यसले गर्दा सर्वोच्च अदालतमा सबै तहको सरकारविरुद्ध मुद्दा आउनु स्वाभाविक हो। एकात्मक व्यवस्थाको एक्लो सर्वोच्च अदालतले थामिरहेको काम अब थाम्न गाह्रो पर्ला। जबकि न्याय छिटो, छरितो, सुलभ पाउने हक नागरिकको मौलिक हक हो। सरकारविरुद्धको मुद्दाको कारण जनता लामो समय पर्खिनुपर्ने हुनु हुँदैन। सायद यही कारणले होला संविधानसभा पहिलो मस्यौदामा संवैधानिक अदालतको व्यवस्था भएको थियो। तर, संविधान लागू हुँदा संवैधानिक अदालत हटाएर संवैधानिक इजलास नै संविधानमा पर्यो। संविधानमा नै संवैधानिक इजलास परेकाले इजलास गठनदेखि लिएर इजलास बस्न नै समस्या परेको बेलाबेलामा सार्वजनिक भएकै हो। त्यसैले नेतृत्वले देशको र मुद्दामा पर्खिबसेकाको हितका लागि संविधान संशोधन हुँदा संवैधानिक अदालत गठन गर्ने। १३ भर्खरै मुद्दाको चापले गर्दा सर्वोच्च अदालतमा न्यायाधीश संख्या थप्ने चर्चामा आयो। न्यायाधीशको संख्या बढाउने समाधान होइन। समाधान न्यायपालिकाभित्रैबाट खोजिनुपर्छ। नेतृत्वले विचार गर्नुपर्छ देशमा अर्को सर्वोच्च अदालत बन्न सक्दैन। तल्ला अदालतजस्तै उच्च अदालतलाई कसरी जनताको विश्वास बढाउने उपाय हो अब न्यायाधीश नियुक्त गर्दा स्तरीय व्यक्तिलाई नियुक्ति गर्ने। सर्वोच्च अदालतमा न्यायाधीशको संख्या थप्नुको सट्टा उच्च अदालतमा अन्तर्राष्ट्रिय प्रचलनअनुसार प्रति १० लाख जनसंख्याअनुसार कम्तीमा ५० न्यायाधीश हुनुपर्ने भएकाले उच्च अदालत र जिल्ला अदालतमा स्तरीय व्यक्तिलाई न्यायाधीश बनाई ती अदालतमा न्यायाधीशको संख्या बढाउनुपर्छ। १४ कजलिस्ट तोक्ने प्रधानन्यायाधीशको कानुनी एवं अन्तरनिहित अधिकार हो। संवैधानिक इजलास संविधानमा राखेर गल्ती भएको छ। कजलिस्ट तोक्दा न्यायाधीशको विशेषज्ञताअनुसार तोकिनुपर्छ। सर्वोच्च अदालतमा अहिले अनेक विषयमा विशेषज्ञता हासिल गरेका न्यायाधीश छन्। तर, किन हो उनीहरूको विज्ञताको प्रयोग भएको महसुस हुँदैन। कजलिस्ट विशेषज्ञताअनुसार तोक्दा स्तरीय फैसला आउँछ र मुद्दा पनि चाँडो किनारा लाग्छ। १५ संविधान संशोधन गर्दा नेतृत्वले संवैधानिक इजलास खारेजै गराउन नसके पनि न्यायपरिषद्लाई संलग्नता गराउने व्यवस्था हटाइनुपर्छ। १६ न्यायपालिकामा भ्रष्टाचार प्रवेश गरिसक्यो। सो कुरा न्यायाधीश समाजको प्रतिवेदनबाटै देखियो। लुकाउनुपर्ने कुरै होइन। भ्रष्टाचार नभएको समाज कल्पना गरिँदैन। भ्रष्टाचार कसरी रोक्ने खुलेर व्यापक छलफलका लागि तयार र आँट हुनुपर्छ। हालको न्यायपरिषद् न्यायाधीशका लागि अख्तियार दुरुपयोग अनुसन्धान आयोग हुने व्यवस्था प्राकृतिक न्यायको सिद्धान्तविपरीत छ। प्रधानन्यायाधीशले सोच्नुपर्छ न्यायपरिषद्को अध्यक्ष भएको नाताले आफू र वरिष्ठतम् न्यायाधीश कामको प्रकृतिले नै अभियोक्ता वा आयुक्त कसरी बन्न मिल्ला ? सो कुरा न्यायको मान्य सिद्धान्तविपरीत हो। त्यसैले न्यायिक अख्तियार दुरुपयोग अनुसन्धान आयोग गठन गर्नु उचित होला। केसी पूर्वन्यायाधीश हुन्।"
विद्यार्थीले सहज पढ्न नपाउने ?,"साउन २ गते अन्नपूर्ण पोस्ट्मा गरिबीले छेक्यो उच्च शिक्षा पढ्ने सपना शीर्षकको समाचार छापियो। समाचार झिमरुक गाउँपालिका ४ प्युठानका सागर केसीको थियो। उनले स्थानीय लक्ष्मी माविबाट एसईईमा ३५५ जीपीए ल्याएका थिए। उनी विज्ञान पढेर डाक्टर बन्न चाहन्थे तर उनलाई परिवारको गरिबीले उनको सपना छेकेको थियो। समाचारपछि उनको अभिभावकत्व राष्ट्रियसभाका अध्यक्षले लिएर काठमाडौंको एउटा स्कुलमा भर्ना गराएको समाचार भोलिपल्टै आयो। अन्नपूर्ण पोस्ट्ले समाचार छापेका कारण सागर केसीले एउटा अवसर त पाए, तर हजारौं सागर केसीहरू आवाजविहीन भएर बस्न विवश छन्। संविधानमा माध्यमिक तहसम्मको शिक्षा निःशुल्क भनेर लेखेको चार वर्ष हुनै लाग्यो। शिक्षा ऐनको आठौं संशोधनदेखि कक्षा ९१२ लाई माध्यमिक तह भनेर निर्धारण गरेको पनि तीन वर्ष पुग्योे। पुरानो एसएलसी प्रणालीलाई एसईईले विस्थापित गर्यो। संविधनाले नै स्पष्टरूपमा माध्यमिक शिक्षालाई स्थानीय तहको जिम्मामा लगाएर स्वामित्व किटान गरिसक्यो। यद्यपि कक्षा ११ मा विद्यार्थी प्रवेशको पुरानो तरिकामा यसपालि पनि कुनै परिवर्तन आएको छैन। बेवारिसे शिक्षा संरचनागत हिसाबले हेर्दा नेपालमा जहिलेसुकै कक्षा १११२ र यसको समकक्षी शिक्षा अस्थिरताको चपेटामा पर्दै आएको छ। कहिले १० जोड २, कहिले जिरो प्लस २। कहिले क्याम्पस शिक्षा त कहिले स्कुल शिक्षा। कहिले उच्च माध्यमिक शिक्षा परिषद्ले हेर्ने त कहिले राष्ट्रिय परीक्षा बोर्डअन्तर्गत राखिने। त्रिभुवन विश्वविद्यालयले प्रवीणता प्रमाणपत्र तह सञ्चालन गर्दाको अवस्थालाई अलग गरेर हेर्ने हो भने यो तहको शिक्षा जहिलेसुकै बेवारिसे बनेको छ। भौतिक संरचना, शिक्षक दरबन्दी, पाठ्यक्रम, परीक्षा प्रणाली र मूल्यांकन पद्धतिमा यसले सधैं संक्रमणकालको सामना गर्नुपरेको छ। यो संक्रमणकाल अहिलेसम्म पनि जारी नै छ। निराशाजनक कार्यान्वयन जतिबेला त्रिभुवन विश्वविद्यालयबाट प्रवीणता प्रमाणपत्र तह हटाउने निर्णय भयो, त्यतिबेला उपयुक्त विकल्प दिनुपर्ने आवाज उठ्यो। हरेक निर्वाचन क्षेत्रमा कम्तीमा एक विज्ञान विषयको पढाइ हुने सरकारी प्लस टु खोल्ने गरी यो मुद्दा किनारा लाग्यो। त्रिविबाट प्रवीणता प्रमाणपत्र तह हटेको आज १० वर्ष पुगिसकेको छ। उक्त समझदारीअनुसार आजसम्म हरेका निर्वाचन क्षेत्रमा कतिवटा त्यस्ता सरकारी प्लस टु खोलिए ? यसको कुनै लेखाजोखा छैन। तथ्यांकले भन्छ १६५ निर्वाचन क्षेत्रमध्ये एकतिहाइमा पनि यस्ता विद्यालय खोलिएका छैनन्। यो ज्यादै निराशाजनक अवस्था हो। सहमतिको पाटोलाई एकातिर थाँती राखेर राज्यले यस्ता विद्यालय निर्माण गर्न जरुरी हो वा होइनको कोणबाट सिंहावलोकन गर्दा पनि आवश्यकता पुष्टि हुने आधार दर्जनौं छन्। जुन संरचनाको अभावमा गरिब परिवारका सागर केसीजस्ता जेहेनदार विद्यार्थीहरू विज्ञान शिक्षा लिनबाट वञ्चित भइरहेका छन्। सहर झरेर पढौं पैसा छैन, घरमै बसेर पढौं विकल्प छैन। उनीहरू आफ्नो क्षमता खुम्च्याउँदै सपनालाई तिलाञ्जली दिन बाध्य पारिएका छन्। के देशले परिकल्पना गरेकोे शैक्षिक अवस्था यस्तै हो ? आफूले मनैदेखि चाहेको विषय विद्यार्थीले सहज तरिकाले कहिले पढ्न पाउने ? केही जिल्लामा झारा टार्न खुलेका एकाध संरचना देखाएर हरेक निर्वाचन क्षेत्रमा यसरी विद्यालय खोल्न सम्भव छैन, हुनै सक्दैन भन्ने जवाफ सरकारी तहबाट आउने गरेको छ। किन यस्तो ? भनेर प्रतिप्रश्न गर्दा विद्यार्थी नै आउँदैनन्, सबै ठूला सहरतिरै जान खोज्छन्, मुख्यतः काठमाडौं नै जान चाहन्छन् भन्ने केन्द्रीयतामुखी तर्क गरेको पाइन्छ। विद्यार्थी जिल्ला बस्न मान्दैनन् भनेर तर्कनुभन्दा कसरी विद्यार्थीलाई जिल्लामै बसाल्ने वातावरण बनाउने ? आफ्नै निर्वाचन क्षेत्रको स्कुलमा कसरी पढ्ने बनाउने ? केके सुविधा थप गर्ने ? नयाँ प्रविधि र तरिकालाई कसरी भित्याउने ? भन्ने बहसमा केन्द्रित गर्नु आवश्यक छ। जब गुणस्तरका लागि चाहिने सबै आधार व्यवस्था गरिन्छ तब जतिसुकै दुर्गममा भए पनि विद्यार्थी चाप बढेकै देखिन्छ। आफ्ना कमजोरी लुकाउन बनिबनाउ उत्तर दिने मनोग्रन्थि जिम्मेवार तहमा रहेकाहरूले सर्वप्रथम फ्याँक्न जरुरी छ। अब हरेक स्थानीय तह कम्तीमा एक विज्ञान विषयका सरकारी विद्यालय खोल्ने नीति अवलम्बन गर्नैपर्छ। निजीको मनोमानी जब सरकारी स्वामित्वका विद्यालयहरू खुल्दैनन्, त्यसको फाइदा निजी विद्यालयहरूले स्वतः उठाउँछन्। त्यसैले कक्षा ११ र १२ मा निजी विद्यालयहरूको मनोमानी अचाक्ली छ। नहोस् पनि किन ? उनीहरूसँग प्रतिस्पर्धा गर्ने अरू कोही पनि छैन। तथ्य भन्दैछन्, एसईईपछिको विज्ञान, नर्सिङसहित अधिकांश प्राविधिक शिक्षालयहरूमा निजीकै हालिमुहाली छ। छात्रवृत्तिमा सबैभन्दा बढी बद्मासी छ। कक्षा ११ मा एक खालको शुल्क तय गर्ने, १२ मा गएपछि अनेकौं शीर्षकमा सहमतिविपरीत शुल्क लिने पुस्तौनी रोग कायम छ। यस्ता बदमासीविरुद्ध उजुरी गर्ने भरोसायोग्य ठाउँसमेत छैनन्। जिल्ला शिक्षा समन्वयले यो आफ्नो दायित्व होइन भन्छ राष्ट्रिय परीक्षा बोर्डले आफ्नो जिम्मा परीक्षा चलाउने मात्रै हो भन्छ। स्थानीय तहहरूले आफैंलाई परिष्कृत गर्नै सकेका छैनन्। अनि, विद्यार्थीले न्याय कहाँबाट पाऊन् ! शिक्षा नियमावलीअनुसार पाँच सयजनासम्म विद्यार्थी भएमा उक्त विद्यालयले कम्तीमा १० प्रतिशत विद्यार्थीलाई छात्रवृत्ति दिनुपर्छ। त्यसैगरी पाँच सयदेखि आठ सय विद्यार्थी भएमा १२ प्रतिशत र आठ सयभन्दा बढी भएमा १५ प्रतिशत विद्यार्थीलाई छात्रवृत्ति दिनुपर्ने प्रावधान नियमावलीमा उल्लेख छ। यो प्रावधान मूलतः संस्थागत विद्यालयका लागि तय गरिएको हो। यस प्रकारको छात्रवृत्तिमा विद्यार्थी छनोट र वितरणमा पारदर्शिता हुनै सकेन। पहुँचवालाहरूको मनोमानी छ। उनीहरूको मनोमानी रोक्ने तागत हिजोको केन्द्रीकृत संरचनाले त राख्न सकेन भने आजका स्थानीय तहले राख्लान् ? प्रश्न उब्जिएको छ। भद्रगोल सिटिइभिटी सिटिइभिटीअन्तर्गत पीसीएल नर्सिङसहित स्वास्थ्यतर्फ ११ कार्यक्रम, डिप्लोमा इन्जिनियरिङतर्फ एक दर्जन कार्यक्रम, डिप्लोमा कृषि तथा वन विज्ञानका ४ कार्यक्रम, हस्पिटालिटी, विशेष तथा अन्य केही कार्यक्रम चलेका छन्। यी कार्यक्रममा पढ्न चाहने विद्यार्थी झनै ठूलो मारमा छन्। आधारभूत तहको प्राविधिक शिक्षाको सबै भार सिटिइभिटीको थाप्लोमा हुने तर यो आफैं भद्रगोलको अवस्थामा छ। आंगिक शिक्षालयहरू जम्मा ४५ वटा मात्र छन्। यसमा पनि नर्सिङतर्फ रौतहट र सर्लाहीका दुई शिक्षालयबाहेक अरू खुलेकै छैनन्। भएका आंगिक क्याम्पसहरूको शुल्क गरिब जनताले धान्न सक्ने खालको छैन। आंगिक क्याम्पसको शुल्क नै (न्यूनतम दुई लाख) लाखौं रुपैयाँ छ। दलित, मुस्लिम र लोपोन्मुख छात्रवृत्ति सीमित संख्यामा छ। भएको १० प्रतिशत छात्रवृत्ति पनि वैज्ञानिक र पारदर्शी छैन। के यति छात्रवृत्ति दिँदैमा राज्यको दायित्व पूरा हुन्छ र ? पक्कै हुँदैन। पछिल्लो समयमा सामुदायिक विद्यालयमा प्राविधिक शिक्षाको अवधारणा विस्तार गर्न खोजिए पनि अहिलेसम्म ३९७ विद्यालयमा मात्र सीमित छ। ७५३ स्थानीय तहमध्ये २९० तहमा प्राविधिक शिक्षाको पहुँच पुगेको तथ्य सिटिइभिटीकै ०७५ चैतमा प्रकाशित प्रतिवेदनले उजागर गरे पनि आंगिक शिक्षालय जम्मा ४२ स्थानीय तहमा मात्र सीमित छन्। स्थानीय स्रोत र साधनको भरपूर उपभोग गर्न प्राविधिक शिक्षाको पहुँच सबै स्थानीय तहसम्म कसरी पुर्याउने ? भन्ने प्रश्नसँगै प्राविधिक शिक्षामा हरेक परिवारका विद्यार्थीको पहुँच कसरी स्थापित गर्ने ? सबैभन्दा पेचिलो प्रश्न यही बनेको छ। देशको जनशक्ति सीपयुक्त बन्नु र नबन्नुले कुनै पनि राष्ट्रको समृद्धिमा निकै ठूलो अर्थ राख्छ। उत्तरी चीनले विकासमा फटको मार्नुको पछाडि यथेष्ट मात्रामा सीपयुक्त जनशक्ति विकास गर्नु नै प्रधान कारण हो। यसर्थ हरेक नेपाली परिवार र प्रत्येक युवालाई प्राविधिक र सीपयुक्त शिक्षासँग नजोडी देशले समृद्धिको यात्रा छिचोल्न नसक्ने कटुसत्य नकार्न सकिँंदैन। जबसम्म यो शिक्षा सबै तह र तप्काको पहुँचगम्य हुँदैन, तबसम्म देशले काँचुली फेर्न सक्दैन। पहुँचको सवाल एकातर्फ संविधानमा माध्यमिक तहसम्मको शिक्षा निःशुल्क भनिएको छ, तर अर्कोतर्फ माध्यमिक तहभित्रै र समकक्षी तहमा लाखौं शुल्क बुझाउनैपर्ने बाध्यात्मक अवस्था छ। यसले के संकेत गर्छ ? के सिटिइभिटीअन्तर्गत पर्याप्त आंगिक कलेजहरू नखोलेर राज्य उम्कन मिल्छ ? अधिकांश कलेजहरू निजी क्षेत्रबाट मात्रै सञ्चालित हुने हो भने संविधानमा उल्लेख समाजवादको लक्ष्य कसरी हाँसिल हुन्छ ? नेपालको जस्तो आर्थिक, सामाजिक र भौगोलिक परिवेशमा शिक्षामा समान पहँुच स्थापित गर्न के सरकारले नियमनकारी भूमिका खेलेर मात्रै पुग्छ र ? किमार्थ पुग्दैन। यस्तै अवस्था विद्यमान रहँदा क्षमता हुने तर आर्थिक अवस्था कमजोर हुने विद्यार्थीका लागि एसईईपछिका विज्ञान तथा प्राविधिक विषयहरू आकाशको फल आँखा तरी मर हुने निश्चित छ। भोटे ताल्चा कक्षा ११ तथा सिटिइभिटीअन्तर्गतको प्राविधिक शिक्षा उच्च शिक्षाको प्रवेश द्वार हो। प्रवेश द्वार नै सबैको पहुँचभन्दा धेरै कोष पर हुँदा तत्पश्चात्का अवसरबाट न्यून आय भएका गरिब, सर्वहारा श्रमजीवी, उत्पीडित समुदाय, पिछडिएका क्षेत्रका विद्यार्थीहरू स्वतः वञ्चित हुन्छन्। यसबाट वर्गीय खाडल झनै गहिरिन जान्छ। समाजवाद र सामाजिक न्यायको मुद्दाको मूलतत्व नै गायब हुन पुग्छ। सागर केसीजस्ता हजारौं विद्यार्थीहरूको सपनालाई साकार पार्ने दायित्व मूलतः राज्यको नै हो। अन्यथा, मूलगेटमा भोटेताल्चा मारेर समानताको एकोहोरो धुन बजाउनुले कुनै अर्थ राख्दैन। जसरी हिजो त्रिविअन्तर्गतका आंगिक क्याम्पसहरूमा सहज र सर्वसुलभ ढंगले आमविद्यार्थीले न्यून शुल्कमा विज्ञान तथा अन्य प्राविधिक विषय पढ्ने पहँँुच थियो, त्यस्तै प्रकारको अवस्था आजका संरचना निर्माणमा राज्य अग्रसर हुनुको अर्को विकल्प छैन। राज्यले शिक्षा र स्वास्थ्यमा यथेष्ट ध्यान नदिई सामाजिक न्याय स्थापित हुनै सक्दैन। पुरातन शैली र मान्यतामा आमूल परिवर्तनविना आजका आर्थिक, सामाजिक, सांस्कृतिक र शैक्षिक मुद्दाहरू हल हुनै सक्दैनन्।"
प्रतिबन्धपछिको पहिलो टेस्टमा स्मीथको कमाल,"इङ्ल्याण्ड : एक वर्षे प्रतिबन्धका कारण १६ महिनापछि टेस्ट क्रिकेटमा फर्किएका अस्ट्रेलियाका पूर्व कप्तान स्टेभन स्मीथले प्रभावशाली प्रदर्शन गरेका छन्। बिहीबार इङ्ल्याण्डविरुद्धको टेस्टमा स्मीथले एकल प्रदर्शन गरी टोलीलाई सम्मानजनक स्कोरसम्म डोर्याए। ५ टेस्ट सिरिजका लागि इङ्ल्याण्ड भ्रमणमा रहेको अस्ट्रेलियनले टोली पहिलो खेलको पहिलो दिनमा निकै खराब प्रदर्शन गर्यो। अस्ट्रेलियाले १२२ रन बनाउँदा ८ विकेट गुमाइसकेको थियो। माथिल्लो अर्डरका अन्य ब्याट्सम्यान लगातार आउट हुँदा चौथो नम्बरमा क्रिजमा आएका स्मीथ अन्तिमसम्म टिकेर खेले। २१९ बलको सामना गरेको उनले १६ चौका र २ छक्कासहित १४४ रन बनाए। स्मीथले ४२ रन बनाएर खेलिरहँदा ८औं विकेट गुमेको थियो। उनले पिटर सिद्धिसँग ९औं विकेटका लागि ८८ रन र १०औं किवेटका लागि नाथन लिओनसँग ७४ रनको साझेदारी गरे। उनीबाहेब पिटर सिद्धिले ४४ र त्राविस हेडले ३५ रनको योगदान गरे। अन्यले राम्रो योगदान गर्न सकेनन्। अन्तिममा क्रिजमा आएका नाथन लिओन भने स्मीथ आउट भएपछि १२ रनमा नटआउट भए। इङ् ल्याण्डका स्र्टुड ब्रोडले ५ र क्रिस वेस्क्सले ३ विकेट लिए। पहिलो दिन सकिँदा इङ्ल्याण्ड बिना विकेट १० रन जोडेको छ। २०१८ मार्चमा दक्षिण अफ्रिकाविरुद्धको टेस्टमा अस्ट्रेलियाका खेलाडी क्यामरुन ब्यानक्रफ्टले बल टेम्परिङ (बल बिगारेको) प्रमाणित भएपछि अस्ट्रेलियाको क्रिकेट बोर्डले उनीसहित कप्तान स्मीर र उपकप्तान डेभिड वार्नरलाई पनि कारबाही गरेको थियो। गत मार्चमा १ वर्षे प्रतिबन्ध सकाएपछि स्मीथर र वार्नर दुवै राष्ट्रिय टोलीमा पर्किएका हुन्। प्रतिबन्धपछिको पहिलो एक दिवसीय खेलमा पनि स्मीथले शतक बनाएका थिए। गत महिना मात्रै सकिएको एक दिवसीय विश्वकपमा पनि राम्रो प्रदर्शन गर्न सफल स्मीथले प्रतिबन्धपछिको पहिलो टेस्टमा पनि उत्कृष्ट लय कायम गरेका छन्। ३० वर्षीय स्मीथको टेस्ट क्रिकेटमा राम्रो रेकर्ड छ। ६५ प्रतियोगिताको ११८ इनिङमा उनले २४ शतक, २४ अर्ध शतक र २ पटक दोहोरो शतक बनाएका छन्।"
भक्तपुर जिल्ला लिगमा भक्तपुर युथ विजयी,भक्तपुर : भक्तपुरमा जारी जिल्ला लिग फुटबल प्रतियोगिताअन्तर्गत शुक्रबार भक्तपुर युथ फुटबल क्लव विजयी भएको छ। भक्तपुर जिल्ला फुटबल संघद्वारा आयोजित प्रतियोगिताअन्तर्गत शुक्रबार भएको लिगमा रियल फुटबल क्लवलाई २१ गोलले हराएको हो। विजेता भक्तपुर युथको लागि सौरभ धामी र सरोज राईले एकएक गोल गरे। त्यस्तै रियलको लागि दीपक श्रेष्ठले सान्त्वना एक गोल फर्काए। उक्त स्पर्धामा भक्तपुर युथका सौरभ धामी 'म्यान अफ द म्याच' घोषित भए। शुक्रबार नै भएको अर्को लिगमा भक्तपुर नगरपालिका प्रशिक्षण केन्द्र र भक्तपुर डिलाइट क्लव गोल रहित बराबरीमा रोकिए। समूह ख मा अंक बाँडेका भक्तपुर नपा र भक्तपुर डिलाइटसँगै भक्तपुर युवा टिम रहेको छ। भक्तपुर नपा ७ स्थित माहेश्वरी खेलमैदानमा जारी प्रतियोगितामा भक्तपुरका दसवटा फुटबल क्लवहरुको सहभागिता रहेको छ। जिल्ला लिगको विजेता प्रदेशस्तरमा हुने लिग प्रतियोगिताको लागि सीधै छनोट हुनेछ। प्रतियोगिताका संयोजक एवं संघका उपाध्यक्ष सुनिल प्रजापतिका अनुसार शनिबार समूह क का सिद्धि गणेश र नेपालय तथा वासुकी युवा क्लव र ख्वप युनाइटेड फुटबल क्लव आमनेसामने हुनेछन्। समूह क सिद्धि गणेश र नेपालयले एकएक जीत दर्ता गरिसकेका छन् भने वासुकी र ख्वप युनाइटेडले एकएक हार खाइसकेका छन्। यस समूहका विजेता र उपविजेता दुई टीम सीधै सेमिफाइनलमा पुग्नेछन्। समूह ख र ग बाट भने विजेतामात्रै अन्तिम चारमा पुग्नेछन्। जिल्ला लिगका विजेतालाई नगद पुरस्कारसँगै प्रदेश लिगको तयारी र सहभागिताको लागि जिल्ला फुटबल संघले खर्च गर्ने प्रतियोगिता संयोजक एवं पूर्वराष्ट्रिय फुटबल खेलाडी प्रजापतिले जानकारी दिए।
म विचार शून्य मान्छे होइन,"खासगरी मुलुकको शिक्षा क्षेत्रमा स्थापित नाम हो, रमेशकुमार सिलवाल। गोल्डेन गेट इन्टरनेसनल कलेजका प्रमुख कार्यकारी अधिकृत सिलवाल उच्च शिक्षालय तथा माध्यमिक विद्यालय संघ नेपाल (हिसान) का अध्यक्ष पनि हुन्। यसको अर्थ सिलवालसँग खेलकुद बुझाइको दायरा सीमित छ भन्ने होइन। न त नेपाली खेलकुदसँगको उनको साइनो नै नयाँ हो। कुनै समय नेपाल क्रिकेट संघ (क्यान) को उपाध्यक्षको भूमिकामा सक्रिय रहेका सिलवाल घरेलु क्रिकेट आईसीसीको निलम्बनमा पर्नुअघि राष्ट्रिय खेलकुद परिषद् (राखेप) ले बनाएको क्यान तदर्थ समितिको संयोजक पनि थिए। मदन भण्डारी स्पोर्ट्स एकेडेमीका संस्थापक अध्यक्षसमेत रहेका उनै सिलवाललाई अहिले सरकारले नेपाली खेलकुदको नेतृत्वदायी निकाय राखेपको सदस्यसचिवमा नियुक्त गरेको छ। नेपाली खेलकुदको बागडोर आफ्नो हातमा लिए पनि उनका अगाडि यतिबेला चुनौतीका चाङहरू तेर्सिएका छन्। उनले अबको चार महिनाभित्र १३औं दक्षिण एसियाली खेलकुद (साग) को सफल आयोजना गरेर देखाउनु छ। तीन वर्षभन्दा लामो समयदेखि आईसीसीको निलम्बनमा रहेको क्यानमाथिको निलम्बन फुकुवा गराउनेदेखि खेल संघहरू भित्र मौलाएको बेथिति अन्त्य गर्नुपर्ने चुनौती पनि उनीसामु छ। यिनै समसामयिक विषयमा केन्द्रित रहेर अन्नपूर्ण पोस्ट्का रोशन राउतले सिलवालसँग गरेको कुराकानी : यतिबेला नेपाली खेलकुद हाँक्ने नेतृत्वको अगाडि थुप्रै चुनौती थपिएका छन्। राष्ट्रको प्रतिष्ठासँग जोडिएको १३औं साग संघारमै छ, क्रिकेटको निलम्बन फुकुवा हुन सकेको छैन, खेल संघहरूको विवाद अझै पनि छताछुल्ल अवस्थामै छ। यस्तो अप्ठ्यारो परिस्थितिमा तपाईं सदस्यसचिवको जिम्मेवारी वहन गर्न आउनु भएको छ। यस्तोमा नेपाली खेलकुद हाँक्न तपाईंले के कस्तो योजना र खाका तयार पार्नु भएको छ ? ढुक्क हुनोस्, नेपाली खेलकुदको वर्तमान नेतृत्व जस्तोसुकै चुनौतीको सामना गर्न पनि तयार छ। सदस्यसचिवको जिम्मेवारी स्विकार्नुअघि नै यी चुनौती र समस्याहरूको बारेमा म जानकार थिएँ। चुनौतीको सामना गर्ने साहस भएकोले नै मैले यो जिम्मेवारी स्वीकारेको हुँ। चुनौती र समस्या नभए काम गर्न मजा पनि आउँदैन। राखेपको वर्तमान नेतृत्वसँग आफ्नो अगाडि आउने हरेक चुनौती र समस्याको समाधान गर्ने क्षमता छ। प्रतीक्षा गर्नुस्, म बोलीले होइन कामबाट आफ्नो कुरालाई प्रमाणित गरेर देखाउनेछु। राष्ट्रको प्रतिष्ठासँग जोडिएको १३औं साग सम्पन्न गर्न अब चार महिनामात्र बाँकी छ। विगतमा पनि हामी पटकपटक यसमा चुक्दै आएका छौं। यसपटक १३औं सागको सफल आयोजना प्रति तपाईं कत्तिको ढुक्क हुनुहुन्छ ? पक्कै पनि १३औं सागको सफल आयोजना देशको प्रतिष्ठासँग जोडिएको विषय हो। त्यसैले यो राखेप वा कुनै एउटा निकायले मात्र चाहेर सफल हुने कुरा होइन। यसका लागि सरकारको सक्रिय सहयोग आवश्यक पर्छ। यसैगरी सागमा सहभागी अन्य सदस्य राष्ट्रको चाहनाले पनि यसको आयोजनामा असर पार्छ। विगतमा पनि तीन पटक १३औं सागको मिति परिवर्तन भइसकेको छ। सदस्यसचिवको जिम्मेवारी सम्हालेपछि मैले १३औं सागको आयोजनालाई नै आफ्नो पहिलो परीक्षाको रूपमा लिएको छु। त्यसैले राखेपको वर्तमान नेतृत्वको सम्पूर्ण ध्यान पनि सागको सफल आयोजनामै केन्द्रित छ। अब हाम्रो कारणले १३औं साग सर्दैन भन्ने विश्वास म सबैलाई दिलाउन चाहन्छु। प्रतियोगिताको सफल आयोजनाप्रति म शतप्रतिशत विश्वस्त छु। समय त घर्कंदै छ नि ! १३औं सागको तयारी कसरी अगाडि बढ्दै छ ? सागको तयारीलाई हामीले तीन पक्षबाट अगाडि बढाएका छौं। पहिलो पक्ष भनेको भौतिक पूर्वाधारको तयारी हो। हामीसँग खेलका लागि चाहिने भौतिक पूर्वाधार पूर्णरूपमा तयार भइसकेको छैन। अधिकांश पूर्वाधार तयार भए पनि केही मूल कुरा भने टुंगिने क्रममा छन्। दशरथ रंगशाला, पोखरा रंगशाला र सातदोबाटोमा हिटिङ प्रणालीको पौडी पोखरीको निर्माण हाम्रा लागि अहिले प्रमुख चुनौतीको विषय बनेको छ। अहिले हामीले आफ्नो सम्पूर्ण ध्यान यसैमा केन्द्रित गरेका छौं। सागका लागि पूर्वाधार निर्माणको सम्पूर्ण काम कात्तिक १५ गतेभित्र सकिनेछ। ० घरेलु मैदानमै आयोजना भएको आठौं साफमा नेपाली खेलाडीले उल्लेख्य सफलता हात पारेका थिए। त्यतिबेला नेपाल पदक तालिकाको दोस्रो स्थानमा उक्लिएको थियो। लामो समयपछि घरेलु मैदानमै आयोजना हुन लागेको १३औं सागका लागि खेलाडीको प्रशिक्षणको अवस्था कस्तो छ ? भौतिक पूर्वाधारको निर्माणपछि दोस्रो पक्ष भनेको खेलाडीको प्रशिक्षण नै हो। साग खेलकुद भनेको हाम्रा खेलाडीको स्तर मापन गर्ने महत्वपूर्ण थलो पनि हो। त्यसैले खेलाडीको तयारीमा हामी कुनै कसर बाँकी राख्ने छैनौं। सबै खेलको बन्द प्रशिक्षण पनि अगाडि बढिसकेको छ। कतिपय खेलका खेलाडीलाई वैदेशिक प्रशिक्षणमा पठाई सकिएको छ। सागलाई ध्यानमा राखी कतिपय खेलमा विदेशी प्रशिक्षक झिकाएर देशभित्रै प्रशिक्षण दिने कार्य भइरहेको छ। यसैगरी तेस्रो पक्ष भनेको १३औं सागको उद्घाटनदेखि लिएर समापनसम्मको कार्यक्रमलाई कसरी ऐतिहासिक बनाउने भन्ने कुरामा हाम्रो ध्यान केन्द्रित छ। उपसमितिहरूको काम कसरी अगाडि बढ्दै छ ? उपसमितिहरूको काम जति तीव्र हुनुपर्ने हो त्यति भइसकेको छैन। उपसमितिहरूको वर्कआउट भइरहेको छ। हामीले सागका लागि प्राथमिकताक्रम निर्धारण गरेर काम अगाडि बढाएका छौं। भौतिक पूर्वाधार र खेलाडीको प्रशिक्षणपछि अब हामी आफ्नो ध्यान उपसमितितर्फ केन्द्रित गर्नेछौं। अहिले अधिकांश काम सचिवालयमार्फत नै भइरहेको छ। अब चाँडै नै हामी उपसमितिहरूको टुंगो लगाएर द्रुत गतिमा अगाडि बढ्ने छौं। साग आयोजनाको विषयलाई लिएर सरकारी स्तरबाट यहाँलाई कत्तिको आश्वस्त पारिएको छ ? सरकारको पूर्ण सहयोग नभई सागजस्तो ठूलो प्रतियोगिता आयोजनाको हिम्मत कसैले पनि गर्न सक्दैन। प्रतियोगिता आयोजनाका लागि नैतिक, भौतिक, आर्थिक, कूटनीतिक हरेक पक्षमा सरकारको सहयोग चाहिन्छ। यो राज्यकै काम हो र म पनि सरकारकै एउटा अंग हुँ। प्रधानमन्त्रीज्यूबाट पनि १३औं सागलाई भव्य र ऐतिहासिक रूपमा सम्पन्न गर्न कुनै कसर बाँकी नराख्नु भन्ने निर्देशन प्राप्त भएको छ। त्यसैले सागको सफल आयोजनालाई लिएर शंका गर्नुपर्ने कुनै कारण छैन। प्रसंग बदलौं, आईसीसीबाट घरेलु क्रिकेट निलम्बन भएको तीन वर्षभन्दा लामो समय बितिसकेको छ। क्यान निलम्बनअघि तपाईं पनि यो विषयमा जोडिनु भएको थियो। संयोगले यतिबेला नेपाली खेलकुदको नेतृत्वदायी निकायको बागडोर तपाईंकै हातमा छ। क्यानको निलम्बन फुकुवाका लागि अझ कति समय पर्खनु पर्ने होला ? हो, लामो समयदेखि नेपाली क्रिकेट पदाधिकारीविहीन अवस्थामा छ। क्यान निलम्बनमा परेयता खेलाडीकै कारणले मात्र नेपाली क्रिकेट जीवित अवस्थामा छ। यसका लागि खेलाडीहरू धन्यवादका पात्र हुन्। तर, क्यान नभए पनि खेलाडीको प्रशिक्षण र देशभित्र प्रतियोगिताहरू रोकिएका छैनन्। यसका बाबजुद हाम्रो आवश्यकता अनुरूपको प्रतियोगिताहरू सञ्चालन हुन सकेका छैनन्। यसले गर्दा नयाँ प्रतिभाहरू उत्पादन हुन सकेका छैनन्। घरेलु क्रिकेटको रिजनल स्ट्रक्चर कमजोर भएको छ। क्लब क्रिकेटको संस्कार विकास हुन सकेको छैन। टीट्वेन्टी ढाँचाका प्रतियोगिताहरू निकै आयोजना भए पनि आईसीसीबाट एकदिवसीय मान्यता पाएपछि हामीलाई आवश्यक पर्ने एकदिवसीय र त्योभन्दा पनि लामो ढाँचाको प्रतियोगिताहरू आयोजना हुन सकेको छैन। अब हामीले टीट्वेन्टी, एकदिवसीय र त्योभन्दा लामो ढाँचाको प्रतियोगिताका लागि छुट्टाछुट्टै टोली बनाएर अगाडि बढ्नुपर्ने हुन्छ। तर, क्यानको निलम्बनले यी सबै कुरामा असर पारिरहेको छ नि, हैन र ? वास्तवमा यो निकै लामो समय हो। क्यानको निलम्बन हाम्रो लागि चिन्ताको विषय बन्दै आएको छ। तर, अब यो अवस्था लामो समय कायम रहने छैन। क्यानको विवाद निकै अघि समाधान भइसक्नु पर्ने थियो। हालै सम्पन्न आईसीसीको बैठकबाटै पनि विवाद समाधान हुने सम्भावना थियो। तर, हाम्रै केही व्यक्ति खराब छन्। हामीभित्र केही क्रिकेटका भाइरसहरू छन्। उनीहरू विवाद समाधान होस् भन्ने चाहँदैनन्। क्रिकेटमा कुनै योगदान नगर्ने तर, सधैं विवाद झिकेर रमाउने केही व्यक्तिका कारण नेपाली क्रिकेट प्रताडित बनेको हो। उनीहरू खेलकेन्द्रित भन्दा पनि आत्मकेन्द्रित छन्। म नरहे क्रिकेटलाई पनि ध्वस्त बनाउँछु भन्ने मानसिकता बोक्ने व्यक्तिहरूका कारण यस्तो भएको हो। निलम्बन कहिले फुकुवा होला त ? अब छिट्टै नै क्यानको निलम्बन फुकुवा हुँदैछ। हालै बसेको आईसीसीको बैठकमा पनि नेपालबारे पर्याप्त छलफल भएको थियो। केही व्यक्तिले आईसीसीको बैठकमा नेपालबारे छलफल नै भएन भनेर हल्ला फिजाए। तर, बैठकमा हाम्रो बारेमा लामै छलफल भएको थियो। आईसीसीको बैठकमा अहिले नेपालमा सक्रिय पाँच सदस्यीय कमिटीको कामलाई मान्यता दिने र छिट्टै निर्वाचनमा जाने भन्ने सहमति भएको छ। मेरो विचारमा अब बस्ने आईसीसीको बैठकले क्यानमाथि लगाएको निलम्बन फुकुवा गर्नेछ। अबको ६ महिनाभित्र क्यान निलम्बनमुक्त हुनेछ। म आफैं आईसीसीको मुख्यालयमा गएर भए पनि ६ महिनाभित्र क्यानको निलम्बन फुकुवा गराउँछु। १३औं साग नजिकिँदो छ तर, कतिपय खेल संघमा अझै पनि चर्को विवाद देखिन्छ। खेलाडी छनोट, बन्द प्रशिक्षक र प्रशिक्षक छनोटमा समेत यसको प्रभाव देखिन्छ। यसले कतै खेलाडीको प्रदर्शन र नतिजामा त असर नपार्ला नि ? संघभित्रको विवाद हाम्रो आन्तरिक कुरा हो। यो विगतदेखि नै मौलाउँदै आएको संस्कार हो। विवाद समाधानका लागि प्रयास पनि अघि बढिसकेको छ। धेरै संघको विवाद समाधान पनि भइसकेको छ। लामो समयदेखि हुर्कंदै आएको संस्कार हट्न केही समय त लाग्छ नै। यसबीचमा म आफैंले ५० वटा संघका पदाधिकारीसँग छलफल गरिसकेको छु। अब सबै संघसँग स्पष्ट योजना माग्छु। चुनाव नगर्ने संघलाई त्यसका लागि निश्चित समय दिन्छु। काम नगर्ने र चुनाव नगर्ने संघलाई खारेजी र पुनर्गठनको प्रक्रियामा लैजान्छु। यति धेरै संघ आवश्यक पनि छैनन्। अब सबै संघलाई एउटै डालोमा राखेर हेरिने छैन। काम नगर्ने र खोज्दा नभेटिने संघहरूको अब काम छैन। खेलकुदमा दर्ता र नवीकरण नभए तथा नियमित रूपमा लेखा परीक्षण नगराउने संघका कुनै पनि व्यक्ति विदेश जान पनि पाउने छैनन्। राखेपका कर्मचारी खेल संघहरूमा बसेर पनि कतिपय समस्या आएका छन्। तर, अब राखेपका कर्मचारीले कि खेल संघ रोज्नु पर्यो कि त जागिर रोज्नु पर्यो। यसैगरी विदेश जानकै लागि खोलिएका संघहरू पनि छन्। म आएपछि पनि ८० जनाभन्दा बढीलाई अनावश्यक रूपमा विदेश जानबाट रोकेको छु। बंगलादेश जान भनेर कोही आउँदैनन् तर, अमेरिका, जापान, अस्ट्रेलिया, बेलायत जान भने ओइरो लाग्छ। अब यस्ता विकृतिहरूका लागि खेलकुदमा कुनै स्थान छैन। त्यसोभए १३औं सागमा संघहरूको विवादले खेलाडीको प्रदर्शन र नतिजामा कुनै असर पार्दैन ? यसतर्फ पनि म सचेत छु। खासगरी अहिले १३औं सागमा समावेश गरिएका २७ वटा खेल संघभित्र कुनै पनि विवाद नहोस भन्नेमा मेरो ध्यान केन्द्रित छ। अहिले विवाद झिक्ने भन्दा पनि पुरानो विवादलाई थाँती राख्दै एक ढिक्का भई धेरैभन्दा धेरै पदक जितेर देशको गौरव बढाउने बेला हो। संघका पदाधिकारीहरूलाई पनि मैले कम्तीमा सागसम्म विवाद सिर्जना नगर्नु, सागपछि बसेर एउटा निचोड निकालौंला भनेको छु। म विश्वास दिलाउन चाहन्छु, अबको ६ महिनाभित्र तपाईंहरूले हरेक खेल संघ अनुशासित, मर्यादित र विवादरहित तरिकाले अगाडि बढेको देख्न पाउनु हुनेछ। नेपाली खेलकुदमा बेलाबखत भिजन ट्वेन्टीट्वेन्टी, राष्ट्रका लागि खेलकुद ः स्वाथ्यका लागि खेलकुद, स्कुल टु ओलम्पिक, स्वर्णकालजस्ता नाराहरू आउने गरेका छन्। हरेक सदस्यसचिवले अघि सार्ने यस्ता नाराले पूर्णता पाएको देखिँदैन। तपाईं पनि यस्तो कुनै योजना अघि सार्दै हुनुहुन्छ कि ? म नाराभन्दा पनि कामलाई विश्वास गर्ने व्यक्ति हुँ। सस्तो लोकप्रियताका लागि अघि सारिएको नारा सान्दर्भिक हुँदैन। नारा वा योजना ल्याउनु गलत कार्य होइन तर, व्यवहारमा उतार्न सकिए मात्र त्यसको सार्थकता रहन्छ। अहिलेसम्म ल्याइएका कुनै पनि नारा नराम्रा छैनन् तर, त्यसको कार्यान्वयन पक्ष भने फितलो छ। हामी नारा त ल्याउँछौं तर, अन्तर्राष्ट्रिय प्रतियोगिताहरूमा हाम्रो स्तर किन खस्कँदैछ भनेर विश्लेषण गर्दैनौं। भिजन ट्वेन्टीट्वेन्टीको अवधारणा आएको वर्षौ बित्यो तर, व्यवहारमा भने हाम्रो अवस्था झनै खस्कँदो छ। हामीले अवधि नै तोकेर एसियाली खेलकुदमा स्वर्ण पदक र ओलम्पिकमा पदकको सपना देख्यौं तर, त्यस अनुरूपको व्यवहार प्रदर्शन गरेनौं। पदक त ल्याउने तर, कुन खेलमा, कुन स्पर्धामा भन्ने हाम्रो ठोस योजना नै छैन। यसैगरी स्वर्ण कालको नारा ल्यायौं तर, त्यसलाई नाप्ने मापदण्ड के हो भनेर अघि सारेनौं। तपाईंहरूलाई रमाइलो लाग्ला, स्कुल टु ओलम्पिकको ड्राफ्ट त मैले नै गरेको हुँ। जसले जे भने पनि त्यो मेरो नारा हो। त्यसको पछाडि मेरो एउटै उद्देश्य थियो, खेललाई शिक्षासँग जोड्ने। त्यसैले नारा ल्याउनु नराम्रो होइन तर, त्यसलाई व्यवहारमा पनि उतार्न सक्नु पर्छ। विगतमा राखेप र नेपाल ओलम्पिक कमिटीबीचको सम्बन्ध खासै सुमधुर देखिएन। तपाईंको कार्यकालमा यो सम्बन्धले नयाँ मोड लिन्छ कि ? वास्तवमा म सदस्यसचिव भएर आएपछि धेरैले यो विषयमा प्रश्न गर्नु भएको छ। म आएको पनि २० दिनभन्दा बढी भइसकेको छ। यसबीचमा हाम्रो सम्बन्ध सुमधुर रूपमै अगाडि बढेको छ। राखेप बिना ओलम्पिक कमिटीको र ओलम्पिक कमिटीबिना राखेपको कुनै अस्तित्व छैन। यो कुरा हामी सबैले बुझेका छौं। खासगरी साग खेलकुद, एसियाली खेलकुद र ओलम्पिक खेलकुदमा ओलम्पिक कमिटीको भूमिका आवश्यक पर्छ। तर, देशभरीको खेलकुद चलायमान बनाउने भनेको त राखेपले नै हो। ओलम्पिक कमिटीमा जाने संघहरू पनि राखेपकै हुन्। त्यसैले यसमा विवाद गरिरहनु आवश्यक छैन। मेरोतर्फबाट विवाद सिर्जना गर्ने काम हुने छैन। ओलम्पिक कमिटीका अध्यक्षले पनि विवाद सिर्जना हुने काम नगर्ने प्रतिबद्धता व्यक्त गरिसक्नु भएको छ। यसलाई जुंगाको लडाइँ बनाउनु आवश्यक छैन। नवनियुक्त सदस्यसचिवको रूपमा राखेप प्रवेश गर्दा तपाईंले त्यहाँको अवस्था कस्तो पाउनु भयो ? खेलकुदमा मैले कुनै सिस्टम पाइनँ। जता हेर्यो त्यतै अस्तव्यस्त अवस्था छ। प्रशासनिक स्वच्छता छैन। खेलाडीको प्रशिक्षण नै व्यवस्थित छैन। वर्षभरि प्रशिक्षण गरायो न प्रतिभाशाली खेलाडी उत्पादन भएका छन् न त आशा गरेजस्तो पदक नै प्राप्त भएको छ। आवश्यकता अनुरूपको प्रतियोगिताहरू छैन। खेल संघहरूमा ऊर्जा र उत्साह छैन। पुराना खेलाडीहरूको लेखाजोखा र सम्मान छैन। राखेप छिरेपछि मैले त जताततै भताभुंग शैली र अस्तव्यस्तता मात्र पाएको छु। तपाईं खेलकुदभन्दा पनि शिक्षा क्षेत्रसँग बढी जोडिएको मान्छे। खेलकुद क्षेत्रमा आफूलाई कसरी प्रमाणित गरेर देखाउनु हुन्छ ? खेलकुद मेरो लागि नयाँ क्षेत्र होइन। म लामो समयदेखि खेलकुद क्षेत्रसँग जोडिँदै आएको छु। अझ बाल्यकालदेखि नै खेलकुदप्रति मेरो गहिरो लगाव रहँदै आएको छ। अधिकांश खेलकुदको बारेमा मलाई ज्ञान छ र कतिपय खेल म आफैंले पनि खेलेको छु। यति हुँदाहुँदै पनि म आफूलाई खेल क्षेत्रको व्यवस्थापक भन्न रुचाउँछु। आगामी दिनमा खेलकुदलाई देशको समृद्धि र राष्ट्रिय स्वाभिमानको आधार बनाउने विषयमा मेरो ध्यान केन्द्रित हुनेछ। आगामी दिनमा म आफ्नो कामले नै आफूलाई प्रमाणित गरेर देखाउनेछु। राजनीति र खेलकुदबीचको सम्बन्धलाई कसरी परिभाषित गर्नुहुन्छ ? मलाई कुनै राजनीतिक दलले नभई नेपाल सरकारले सदस्यसचिवमा नियुक्त गरेको हो। मेरो नियुक्त आस्थाको आधारमा पनि भएको होइन। हरेक व्यक्तिको आफ्नो राजनीतिक आस्था हुन्छ र त्यसको सम्मान पनि गर्नु पर्छ। म पनि विचार शून्य मान्छे होइन। मेरो विचारमा खेलकुदमा राजनीति हुनु हुँदैन तर, राजनीतिक पार्टीहरूले खेलकुदलाई एजेन्डा बनाउनु पर्छ। हाम्रो देशमा राजनीतिक पार्टीले खेलकुदलाई आफ्नो एजेन्डा बनाएनन् तर, खेलकुदमा भने आवश्यकताभन्दा बढी अस्वस्थ राजनीति भयो। त्यसैले खेलकुद क्षेत्रले विकासको गति पछ्याउन सकेन। म कसीमा जाँचिन तयार छु, मेरो कार्यकालमा राजनीतिक आस्थाका आधारमा कसैमाथि पनि फरक व्यवहार हुने छैन। तर, खेलकुदलाई राजनैतिक पार्टीको एजेन्डा बनाउन भने म सक्रिय रहनेछु। मेरो कार्यकालमा राजनीतिक दलका नेताहरू पनि खेलकुदसँग जोडिएको देख्न पाउनु हुनेछ। राजनीतिक दलका नेताहरू पनि मानसिक र शारीरिक रूपमा स्वस्थ्य हुनैपर्छ। त्यसका लागि उहाँहरू पनि खेलमैदानमा सक्रिय हुनैपर्छ। यतिमात्र होइन, नेपालस्थित कूटनैतिक नियोगका पदाधिकारीलाई पनि खेलमैदानसम्म तान्ने वातावरण बनाउँछु।"
भक्तपुर जिल्ला लिगमा भक्तपुर युथ विजयी,भक्तपुर : भक्तपुरमा जारी जिल्ला लिग फुटबल प्रतियोगिताअन्तर्गत शुक्रबार भक्तपुर युथ फुटबल क्लव विजयी भएको छ। भक्तपुर जिल्ला फुटबल संघद्वारा आयोजित प्रतियोगिताअन्तर्गत शुक्रबार भएको लिगमा रियल फुटबल क्लवलाई २१ गोलले हराएको हो। विजेता भक्तपुर युथको लागि सौरभ धामी र सरोज राईले एकएक गोल गरे। त्यस्तै रियलको लागि दीपक श्रेष्ठले सान्त्वना एक गोल फर्काए। उक्त स्पर्धामा भक्तपुर युथका सौरभ धामी 'म्यान अफ द म्याच' घोषित भए। शुक्रबार नै भएको अर्को लिगमा भक्तपुर नगरपालिका प्रशिक्षण केन्द्र र भक्तपुर डिलाइट क्लव गोल रहित बराबरीमा रोकिए। समूह ख मा अंक बाँडेका भक्तपुर नपा र भक्तपुर डिलाइटसँगै भक्तपुर युवा टिम रहेको छ। भक्तपुर नपा ७ स्थित माहेश्वरी खेलमैदानमा जारी प्रतियोगितामा भक्तपुरका दसवटा फुटबल क्लवहरुको सहभागिता रहेको छ। जिल्ला लिगको विजेता प्रदेशस्तरमा हुने लिग प्रतियोगिताको लागि सीधै छनोट हुनेछ। प्रतियोगिताका संयोजक एवं संघका उपाध्यक्ष सुनिल प्रजापतिका अनुसार शनिबार समूह क का सिद्धि गणेश र नेपालय तथा वासुकी युवा क्लव र ख्वप युनाइटेड फुटबल क्लव आमनेसामने हुनेछन्। समूह क सिद्धि गणेश र नेपालयले एकएक जीत दर्ता गरिसकेका छन् भने वासुकी र ख्वप युनाइटेडले एकएक हार खाइसकेका छन्। यस समूहका विजेता र उपविजेता दुई टीम सीधै सेमिफाइनलमा पुग्नेछन्। समूह ख र ग बाट भने विजेतामात्रै अन्तिम चारमा पुग्नेछन्। जिल्ला लिगका विजेतालाई नगद पुरस्कारसँगै प्रदेश लिगको तयारी र सहभागिताको लागि जिल्ला फुटबल संघले खर्च गर्ने प्रतियोगिता संयोजक एवं पूर्वराष्ट्रिय फुटबल खेलाडी प्रजापतिले जानकारी दिए।
प्रतिबन्धपछिको पहिलो टेस्टमा स्मीथको कमाल,"इङ्ल्याण्ड : एक वर्षे प्रतिबन्धका कारण १६ महिनापछि टेस्ट क्रिकेटमा फर्किएका अस्ट्रेलियाका पूर्व कप्तान स्टेभन स्मीथले प्रभावशाली प्रदर्शन गरेका छन्। बिहीबार इङ्ल्याण्डविरुद्धको टेस्टमा स्मीथले एकल प्रदर्शन गरी टोलीलाई सम्मानजनक स्कोरसम्म डोर्याए। ५ टेस्ट सिरिजका लागि इङ्ल्याण्ड भ्रमणमा रहेको अस्ट्रेलियनले टोली पहिलो खेलको पहिलो दिनमा निकै खराब प्रदर्शन गर्यो। अस्ट्रेलियाले १२२ रन बनाउँदा ८ विकेट गुमाइसकेको थियो। माथिल्लो अर्डरका अन्य ब्याट्सम्यान लगातार आउट हुँदा चौथो नम्बरमा क्रिजमा आएका स्मीथ अन्तिमसम्म टिकेर खेले। २१९ बलको सामना गरेको उनले १६ चौका र २ छक्कासहित १४४ रन बनाए। स्मीथले ४२ रन बनाएर खेलिरहँदा ८औं विकेट गुमेको थियो। उनले पिटर सिद्धिसँग ९औं विकेटका लागि ८८ रन र १०औं किवेटका लागि नाथन लिओनसँग ७४ रनको साझेदारी गरे। उनीबाहेब पिटर सिद्धिले ४४ र त्राविस हेडले ३५ रनको योगदान गरे। अन्यले राम्रो योगदान गर्न सकेनन्। अन्तिममा क्रिजमा आएका नाथन लिओन भने स्मीथ आउट भएपछि १२ रनमा नटआउट भए। इङ् ल्याण्डका स्र्टुड ब्रोडले ५ र क्रिस वेस्क्सले ३ विकेट लिए। पहिलो दिन सकिँदा इङ्ल्याण्ड बिना विकेट १० रन जोडेको छ। २०१८ मार्चमा दक्षिण अफ्रिकाविरुद्धको टेस्टमा अस्ट्रेलियाका खेलाडी क्यामरुन ब्यानक्रफ्टले बल टेम्परिङ (बल बिगारेको) प्रमाणित भएपछि अस्ट्रेलियाको क्रिकेट बोर्डले उनीसहित कप्तान स्मीर र उपकप्तान डेभिड वार्नरलाई पनि कारबाही गरेको थियो। गत मार्चमा १ वर्षे प्रतिबन्ध सकाएपछि स्मीथर र वार्नर दुवै राष्ट्रिय टोलीमा पर्किएका हुन्। प्रतिबन्धपछिको पहिलो एक दिवसीय खेलमा पनि स्मीथले शतक बनाएका थिए। गत महिना मात्रै सकिएको एक दिवसीय विश्वकपमा पनि राम्रो प्रदर्शन गर्न सफल स्मीथले प्रतिबन्धपछिको पहिलो टेस्टमा पनि उत्कृष्ट लय कायम गरेका छन्। ३० वर्षीय स्मीथको टेस्ट क्रिकेटमा राम्रो रेकर्ड छ। ६५ प्रतियोगिताको ११८ इनिङमा उनले २४ शतक, २४ अर्ध शतक र २ पटक दोहोरो शतक बनाएका छन्।"
म विचार शून्य मान्छे होइन,"खासगरी मुलुकको शिक्षा क्षेत्रमा स्थापित नाम हो, रमेशकुमार सिलवाल। गोल्डेन गेट इन्टरनेसनल कलेजका प्रमुख कार्यकारी अधिकृत सिलवाल उच्च शिक्षालय तथा माध्यमिक विद्यालय संघ नेपाल (हिसान) का अध्यक्ष पनि हुन्। यसको अर्थ सिलवालसँग खेलकुद बुझाइको दायरा सीमित छ भन्ने होइन। न त नेपाली खेलकुदसँगको उनको साइनो नै नयाँ हो। कुनै समय नेपाल क्रिकेट संघ (क्यान) को उपाध्यक्षको भूमिकामा सक्रिय रहेका सिलवाल घरेलु क्रिकेट आईसीसीको निलम्बनमा पर्नुअघि राष्ट्रिय खेलकुद परिषद् (राखेप) ले बनाएको क्यान तदर्थ समितिको संयोजक पनि थिए। मदन भण्डारी स्पोर्ट्स एकेडेमीका संस्थापक अध्यक्षसमेत रहेका उनै सिलवाललाई अहिले सरकारले नेपाली खेलकुदको नेतृत्वदायी निकाय राखेपको सदस्यसचिवमा नियुक्त गरेको छ। नेपाली खेलकुदको बागडोर आफ्नो हातमा लिए पनि उनका अगाडि यतिबेला चुनौतीका चाङहरू तेर्सिएका छन्। उनले अबको चार महिनाभित्र १३औं दक्षिण एसियाली खेलकुद (साग) को सफल आयोजना गरेर देखाउनु छ। तीन वर्षभन्दा लामो समयदेखि आईसीसीको निलम्बनमा रहेको क्यानमाथिको निलम्बन फुकुवा गराउनेदेखि खेल संघहरू भित्र मौलाएको बेथिति अन्त्य गर्नुपर्ने चुनौती पनि उनीसामु छ। यिनै समसामयिक विषयमा केन्द्रित रहेर अन्नपूर्ण पोस्ट्का रोशन राउतले सिलवालसँग गरेको कुराकानी : यतिबेला नेपाली खेलकुद हाँक्ने नेतृत्वको अगाडि थुप्रै चुनौती थपिएका छन्। राष्ट्रको प्रतिष्ठासँग जोडिएको १३औं साग संघारमै छ, क्रिकेटको निलम्बन फुकुवा हुन सकेको छैन, खेल संघहरूको विवाद अझै पनि छताछुल्ल अवस्थामै छ। यस्तो अप्ठ्यारो परिस्थितिमा तपाईं सदस्यसचिवको जिम्मेवारी वहन गर्न आउनु भएको छ। यस्तोमा नेपाली खेलकुद हाँक्न तपाईंले के कस्तो योजना र खाका तयार पार्नु भएको छ ? ढुक्क हुनोस्, नेपाली खेलकुदको वर्तमान नेतृत्व जस्तोसुकै चुनौतीको सामना गर्न पनि तयार छ। सदस्यसचिवको जिम्मेवारी स्विकार्नुअघि नै यी चुनौती र समस्याहरूको बारेमा म जानकार थिएँ। चुनौतीको सामना गर्ने साहस भएकोले नै मैले यो जिम्मेवारी स्वीकारेको हुँ। चुनौती र समस्या नभए काम गर्न मजा पनि आउँदैन। राखेपको वर्तमान नेतृत्वसँग आफ्नो अगाडि आउने हरेक चुनौती र समस्याको समाधान गर्ने क्षमता छ। प्रतीक्षा गर्नुस्, म बोलीले होइन कामबाट आफ्नो कुरालाई प्रमाणित गरेर देखाउनेछु। राष्ट्रको प्रतिष्ठासँग जोडिएको १३औं साग सम्पन्न गर्न अब चार महिनामात्र बाँकी छ। विगतमा पनि हामी पटकपटक यसमा चुक्दै आएका छौं। यसपटक १३औं सागको सफल आयोजना प्रति तपाईं कत्तिको ढुक्क हुनुहुन्छ ? पक्कै पनि १३औं सागको सफल आयोजना देशको प्रतिष्ठासँग जोडिएको विषय हो। त्यसैले यो राखेप वा कुनै एउटा निकायले मात्र चाहेर सफल हुने कुरा होइन। यसका लागि सरकारको सक्रिय सहयोग आवश्यक पर्छ। यसैगरी सागमा सहभागी अन्य सदस्य राष्ट्रको चाहनाले पनि यसको आयोजनामा असर पार्छ। विगतमा पनि तीन पटक १३औं सागको मिति परिवर्तन भइसकेको छ। सदस्यसचिवको जिम्मेवारी सम्हालेपछि मैले १३औं सागको आयोजनालाई नै आफ्नो पहिलो परीक्षाको रूपमा लिएको छु। त्यसैले राखेपको वर्तमान नेतृत्वको सम्पूर्ण ध्यान पनि सागको सफल आयोजनामै केन्द्रित छ। अब हाम्रो कारणले १३औं साग सर्दैन भन्ने विश्वास म सबैलाई दिलाउन चाहन्छु। प्रतियोगिताको सफल आयोजनाप्रति म शतप्रतिशत विश्वस्त छु। समय त घर्कंदै छ नि ! १३औं सागको तयारी कसरी अगाडि बढ्दै छ ? सागको तयारीलाई हामीले तीन पक्षबाट अगाडि बढाएका छौं। पहिलो पक्ष भनेको भौतिक पूर्वाधारको तयारी हो। हामीसँग खेलका लागि चाहिने भौतिक पूर्वाधार पूर्णरूपमा तयार भइसकेको छैन। अधिकांश पूर्वाधार तयार भए पनि केही मूल कुरा भने टुंगिने क्रममा छन्। दशरथ रंगशाला, पोखरा रंगशाला र सातदोबाटोमा हिटिङ प्रणालीको पौडी पोखरीको निर्माण हाम्रा लागि अहिले प्रमुख चुनौतीको विषय बनेको छ। अहिले हामीले आफ्नो सम्पूर्ण ध्यान यसैमा केन्द्रित गरेका छौं। सागका लागि पूर्वाधार निर्माणको सम्पूर्ण काम कात्तिक १५ गतेभित्र सकिनेछ। ० घरेलु मैदानमै आयोजना भएको आठौं साफमा नेपाली खेलाडीले उल्लेख्य सफलता हात पारेका थिए। त्यतिबेला नेपाल पदक तालिकाको दोस्रो स्थानमा उक्लिएको थियो। लामो समयपछि घरेलु मैदानमै आयोजना हुन लागेको १३औं सागका लागि खेलाडीको प्रशिक्षणको अवस्था कस्तो छ ? भौतिक पूर्वाधारको निर्माणपछि दोस्रो पक्ष भनेको खेलाडीको प्रशिक्षण नै हो। साग खेलकुद भनेको हाम्रा खेलाडीको स्तर मापन गर्ने महत्वपूर्ण थलो पनि हो। त्यसैले खेलाडीको तयारीमा हामी कुनै कसर बाँकी राख्ने छैनौं। सबै खेलको बन्द प्रशिक्षण पनि अगाडि बढिसकेको छ। कतिपय खेलका खेलाडीलाई वैदेशिक प्रशिक्षणमा पठाई सकिएको छ। सागलाई ध्यानमा राखी कतिपय खेलमा विदेशी प्रशिक्षक झिकाएर देशभित्रै प्रशिक्षण दिने कार्य भइरहेको छ। यसैगरी तेस्रो पक्ष भनेको १३औं सागको उद्घाटनदेखि लिएर समापनसम्मको कार्यक्रमलाई कसरी ऐतिहासिक बनाउने भन्ने कुरामा हाम्रो ध्यान केन्द्रित छ। उपसमितिहरूको काम कसरी अगाडि बढ्दै छ ? उपसमितिहरूको काम जति तीव्र हुनुपर्ने हो त्यति भइसकेको छैन। उपसमितिहरूको वर्कआउट भइरहेको छ। हामीले सागका लागि प्राथमिकताक्रम निर्धारण गरेर काम अगाडि बढाएका छौं। भौतिक पूर्वाधार र खेलाडीको प्रशिक्षणपछि अब हामी आफ्नो ध्यान उपसमितितर्फ केन्द्रित गर्नेछौं। अहिले अधिकांश काम सचिवालयमार्फत नै भइरहेको छ। अब चाँडै नै हामी उपसमितिहरूको टुंगो लगाएर द्रुत गतिमा अगाडि बढ्ने छौं। साग आयोजनाको विषयलाई लिएर सरकारी स्तरबाट यहाँलाई कत्तिको आश्वस्त पारिएको छ ? सरकारको पूर्ण सहयोग नभई सागजस्तो ठूलो प्रतियोगिता आयोजनाको हिम्मत कसैले पनि गर्न सक्दैन। प्रतियोगिता आयोजनाका लागि नैतिक, भौतिक, आर्थिक, कूटनीतिक हरेक पक्षमा सरकारको सहयोग चाहिन्छ। यो राज्यकै काम हो र म पनि सरकारकै एउटा अंग हुँ। प्रधानमन्त्रीज्यूबाट पनि १३औं सागलाई भव्य र ऐतिहासिक रूपमा सम्पन्न गर्न कुनै कसर बाँकी नराख्नु भन्ने निर्देशन प्राप्त भएको छ। त्यसैले सागको सफल आयोजनालाई लिएर शंका गर्नुपर्ने कुनै कारण छैन। प्रसंग बदलौं, आईसीसीबाट घरेलु क्रिकेट निलम्बन भएको तीन वर्षभन्दा लामो समय बितिसकेको छ। क्यान निलम्बनअघि तपाईं पनि यो विषयमा जोडिनु भएको थियो। संयोगले यतिबेला नेपाली खेलकुदको नेतृत्वदायी निकायको बागडोर तपाईंकै हातमा छ। क्यानको निलम्बन फुकुवाका लागि अझ कति समय पर्खनु पर्ने होला ? हो, लामो समयदेखि नेपाली क्रिकेट पदाधिकारीविहीन अवस्थामा छ। क्यान निलम्बनमा परेयता खेलाडीकै कारणले मात्र नेपाली क्रिकेट जीवित अवस्थामा छ। यसका लागि खेलाडीहरू धन्यवादका पात्र हुन्। तर, क्यान नभए पनि खेलाडीको प्रशिक्षण र देशभित्र प्रतियोगिताहरू रोकिएका छैनन्। यसका बाबजुद हाम्रो आवश्यकता अनुरूपको प्रतियोगिताहरू सञ्चालन हुन सकेका छैनन्। यसले गर्दा नयाँ प्रतिभाहरू उत्पादन हुन सकेका छैनन्। घरेलु क्रिकेटको रिजनल स्ट्रक्चर कमजोर भएको छ। क्लब क्रिकेटको संस्कार विकास हुन सकेको छैन। टीट्वेन्टी ढाँचाका प्रतियोगिताहरू निकै आयोजना भए पनि आईसीसीबाट एकदिवसीय मान्यता पाएपछि हामीलाई आवश्यक पर्ने एकदिवसीय र त्योभन्दा पनि लामो ढाँचाको प्रतियोगिताहरू आयोजना हुन सकेको छैन। अब हामीले टीट्वेन्टी, एकदिवसीय र त्योभन्दा लामो ढाँचाको प्रतियोगिताका लागि छुट्टाछुट्टै टोली बनाएर अगाडि बढ्नुपर्ने हुन्छ। तर, क्यानको निलम्बनले यी सबै कुरामा असर पारिरहेको छ नि, हैन र ? वास्तवमा यो निकै लामो समय हो। क्यानको निलम्बन हाम्रो लागि चिन्ताको विषय बन्दै आएको छ। तर, अब यो अवस्था लामो समय कायम रहने छैन। क्यानको विवाद निकै अघि समाधान भइसक्नु पर्ने थियो। हालै सम्पन्न आईसीसीको बैठकबाटै पनि विवाद समाधान हुने सम्भावना थियो। तर, हाम्रै केही व्यक्ति खराब छन्। हामीभित्र केही क्रिकेटका भाइरसहरू छन्। उनीहरू विवाद समाधान होस् भन्ने चाहँदैनन्। क्रिकेटमा कुनै योगदान नगर्ने तर, सधैं विवाद झिकेर रमाउने केही व्यक्तिका कारण नेपाली क्रिकेट प्रताडित बनेको हो। उनीहरू खेलकेन्द्रित भन्दा पनि आत्मकेन्द्रित छन्। म नरहे क्रिकेटलाई पनि ध्वस्त बनाउँछु भन्ने मानसिकता बोक्ने व्यक्तिहरूका कारण यस्तो भएको हो। निलम्बन कहिले फुकुवा होला त ? अब छिट्टै नै क्यानको निलम्बन फुकुवा हुँदैछ। हालै बसेको आईसीसीको बैठकमा पनि नेपालबारे पर्याप्त छलफल भएको थियो। केही व्यक्तिले आईसीसीको बैठकमा नेपालबारे छलफल नै भएन भनेर हल्ला फिजाए। तर, बैठकमा हाम्रो बारेमा लामै छलफल भएको थियो। आईसीसीको बैठकमा अहिले नेपालमा सक्रिय पाँच सदस्यीय कमिटीको कामलाई मान्यता दिने र छिट्टै निर्वाचनमा जाने भन्ने सहमति भएको छ। मेरो विचारमा अब बस्ने आईसीसीको बैठकले क्यानमाथि लगाएको निलम्बन फुकुवा गर्नेछ। अबको ६ महिनाभित्र क्यान निलम्बनमुक्त हुनेछ। म आफैं आईसीसीको मुख्यालयमा गएर भए पनि ६ महिनाभित्र क्यानको निलम्बन फुकुवा गराउँछु। १३औं साग नजिकिँदो छ तर, कतिपय खेल संघमा अझै पनि चर्को विवाद देखिन्छ। खेलाडी छनोट, बन्द प्रशिक्षक र प्रशिक्षक छनोटमा समेत यसको प्रभाव देखिन्छ। यसले कतै खेलाडीको प्रदर्शन र नतिजामा त असर नपार्ला नि ? संघभित्रको विवाद हाम्रो आन्तरिक कुरा हो। यो विगतदेखि नै मौलाउँदै आएको संस्कार हो। विवाद समाधानका लागि प्रयास पनि अघि बढिसकेको छ। धेरै संघको विवाद समाधान पनि भइसकेको छ। लामो समयदेखि हुर्कंदै आएको संस्कार हट्न केही समय त लाग्छ नै। यसबीचमा म आफैंले ५० वटा संघका पदाधिकारीसँग छलफल गरिसकेको छु। अब सबै संघसँग स्पष्ट योजना माग्छु। चुनाव नगर्ने संघलाई त्यसका लागि निश्चित समय दिन्छु। काम नगर्ने र चुनाव नगर्ने संघलाई खारेजी र पुनर्गठनको प्रक्रियामा लैजान्छु। यति धेरै संघ आवश्यक पनि छैनन्। अब सबै संघलाई एउटै डालोमा राखेर हेरिने छैन। काम नगर्ने र खोज्दा नभेटिने संघहरूको अब काम छैन। खेलकुदमा दर्ता र नवीकरण नभए तथा नियमित रूपमा लेखा परीक्षण नगराउने संघका कुनै पनि व्यक्ति विदेश जान पनि पाउने छैनन्। राखेपका कर्मचारी खेल संघहरूमा बसेर पनि कतिपय समस्या आएका छन्। तर, अब राखेपका कर्मचारीले कि खेल संघ रोज्नु पर्यो कि त जागिर रोज्नु पर्यो। यसैगरी विदेश जानकै लागि खोलिएका संघहरू पनि छन्। म आएपछि पनि ८० जनाभन्दा बढीलाई अनावश्यक रूपमा विदेश जानबाट रोकेको छु। बंगलादेश जान भनेर कोही आउँदैनन् तर, अमेरिका, जापान, अस्ट्रेलिया, बेलायत जान भने ओइरो लाग्छ। अब यस्ता विकृतिहरूका लागि खेलकुदमा कुनै स्थान छैन। त्यसोभए १३औं सागमा संघहरूको विवादले खेलाडीको प्रदर्शन र नतिजामा कुनै असर पार्दैन ? यसतर्फ पनि म सचेत छु। खासगरी अहिले १३औं सागमा समावेश गरिएका २७ वटा खेल संघभित्र कुनै पनि विवाद नहोस भन्नेमा मेरो ध्यान केन्द्रित छ। अहिले विवाद झिक्ने भन्दा पनि पुरानो विवादलाई थाँती राख्दै एक ढिक्का भई धेरैभन्दा धेरै पदक जितेर देशको गौरव बढाउने बेला हो। संघका पदाधिकारीहरूलाई पनि मैले कम्तीमा सागसम्म विवाद सिर्जना नगर्नु, सागपछि बसेर एउटा निचोड निकालौंला भनेको छु। म विश्वास दिलाउन चाहन्छु, अबको ६ महिनाभित्र तपाईंहरूले हरेक खेल संघ अनुशासित, मर्यादित र विवादरहित तरिकाले अगाडि बढेको देख्न पाउनु हुनेछ। नेपाली खेलकुदमा बेलाबखत भिजन ट्वेन्टीट्वेन्टी, राष्ट्रका लागि खेलकुद ः स्वाथ्यका लागि खेलकुद, स्कुल टु ओलम्पिक, स्वर्णकालजस्ता नाराहरू आउने गरेका छन्। हरेक सदस्यसचिवले अघि सार्ने यस्ता नाराले पूर्णता पाएको देखिँदैन। तपाईं पनि यस्तो कुनै योजना अघि सार्दै हुनुहुन्छ कि ? म नाराभन्दा पनि कामलाई विश्वास गर्ने व्यक्ति हुँ। सस्तो लोकप्रियताका लागि अघि सारिएको नारा सान्दर्भिक हुँदैन। नारा वा योजना ल्याउनु गलत कार्य होइन तर, व्यवहारमा उतार्न सकिए मात्र त्यसको सार्थकता रहन्छ। अहिलेसम्म ल्याइएका कुनै पनि नारा नराम्रा छैनन् तर, त्यसको कार्यान्वयन पक्ष भने फितलो छ। हामी नारा त ल्याउँछौं तर, अन्तर्राष्ट्रिय प्रतियोगिताहरूमा हाम्रो स्तर किन खस्कँदैछ भनेर विश्लेषण गर्दैनौं। भिजन ट्वेन्टीट्वेन्टीको अवधारणा आएको वर्षौ बित्यो तर, व्यवहारमा भने हाम्रो अवस्था झनै खस्कँदो छ। हामीले अवधि नै तोकेर एसियाली खेलकुदमा स्वर्ण पदक र ओलम्पिकमा पदकको सपना देख्यौं तर, त्यस अनुरूपको व्यवहार प्रदर्शन गरेनौं। पदक त ल्याउने तर, कुन खेलमा, कुन स्पर्धामा भन्ने हाम्रो ठोस योजना नै छैन। यसैगरी स्वर्ण कालको नारा ल्यायौं तर, त्यसलाई नाप्ने मापदण्ड के हो भनेर अघि सारेनौं। तपाईंहरूलाई रमाइलो लाग्ला, स्कुल टु ओलम्पिकको ड्राफ्ट त मैले नै गरेको हुँ। जसले जे भने पनि त्यो मेरो नारा हो। त्यसको पछाडि मेरो एउटै उद्देश्य थियो, खेललाई शिक्षासँग जोड्ने। त्यसैले नारा ल्याउनु नराम्रो होइन तर, त्यसलाई व्यवहारमा पनि उतार्न सक्नु पर्छ। विगतमा राखेप र नेपाल ओलम्पिक कमिटीबीचको सम्बन्ध खासै सुमधुर देखिएन। तपाईंको कार्यकालमा यो सम्बन्धले नयाँ मोड लिन्छ कि ? वास्तवमा म सदस्यसचिव भएर आएपछि धेरैले यो विषयमा प्रश्न गर्नु भएको छ। म आएको पनि २० दिनभन्दा बढी भइसकेको छ। यसबीचमा हाम्रो सम्बन्ध सुमधुर रूपमै अगाडि बढेको छ। राखेप बिना ओलम्पिक कमिटीको र ओलम्पिक कमिटीबिना राखेपको कुनै अस्तित्व छैन। यो कुरा हामी सबैले बुझेका छौं। खासगरी साग खेलकुद, एसियाली खेलकुद र ओलम्पिक खेलकुदमा ओलम्पिक कमिटीको भूमिका आवश्यक पर्छ। तर, देशभरीको खेलकुद चलायमान बनाउने भनेको त राखेपले नै हो। ओलम्पिक कमिटीमा जाने संघहरू पनि राखेपकै हुन्। त्यसैले यसमा विवाद गरिरहनु आवश्यक छैन। मेरोतर्फबाट विवाद सिर्जना गर्ने काम हुने छैन। ओलम्पिक कमिटीका अध्यक्षले पनि विवाद सिर्जना हुने काम नगर्ने प्रतिबद्धता व्यक्त गरिसक्नु भएको छ। यसलाई जुंगाको लडाइँ बनाउनु आवश्यक छैन। नवनियुक्त सदस्यसचिवको रूपमा राखेप प्रवेश गर्दा तपाईंले त्यहाँको अवस्था कस्तो पाउनु भयो ? खेलकुदमा मैले कुनै सिस्टम पाइनँ। जता हेर्यो त्यतै अस्तव्यस्त अवस्था छ। प्रशासनिक स्वच्छता छैन। खेलाडीको प्रशिक्षण नै व्यवस्थित छैन। वर्षभरि प्रशिक्षण गरायो न प्रतिभाशाली खेलाडी उत्पादन भएका छन् न त आशा गरेजस्तो पदक नै प्राप्त भएको छ। आवश्यकता अनुरूपको प्रतियोगिताहरू छैन। खेल संघहरूमा ऊर्जा र उत्साह छैन। पुराना खेलाडीहरूको लेखाजोखा र सम्मान छैन। राखेप छिरेपछि मैले त जताततै भताभुंग शैली र अस्तव्यस्तता मात्र पाएको छु। तपाईं खेलकुदभन्दा पनि शिक्षा क्षेत्रसँग बढी जोडिएको मान्छे। खेलकुद क्षेत्रमा आफूलाई कसरी प्रमाणित गरेर देखाउनु हुन्छ ? खेलकुद मेरो लागि नयाँ क्षेत्र होइन। म लामो समयदेखि खेलकुद क्षेत्रसँग जोडिँदै आएको छु। अझ बाल्यकालदेखि नै खेलकुदप्रति मेरो गहिरो लगाव रहँदै आएको छ। अधिकांश खेलकुदको बारेमा मलाई ज्ञान छ र कतिपय खेल म आफैंले पनि खेलेको छु। यति हुँदाहुँदै पनि म आफूलाई खेल क्षेत्रको व्यवस्थापक भन्न रुचाउँछु। आगामी दिनमा खेलकुदलाई देशको समृद्धि र राष्ट्रिय स्वाभिमानको आधार बनाउने विषयमा मेरो ध्यान केन्द्रित हुनेछ। आगामी दिनमा म आफ्नो कामले नै आफूलाई प्रमाणित गरेर देखाउनेछु। राजनीति र खेलकुदबीचको सम्बन्धलाई कसरी परिभाषित गर्नुहुन्छ ? मलाई कुनै राजनीतिक दलले नभई नेपाल सरकारले सदस्यसचिवमा नियुक्त गरेको हो। मेरो नियुक्त आस्थाको आधारमा पनि भएको होइन। हरेक व्यक्तिको आफ्नो राजनीतिक आस्था हुन्छ र त्यसको सम्मान पनि गर्नु पर्छ। म पनि विचार शून्य मान्छे होइन। मेरो विचारमा खेलकुदमा राजनीति हुनु हुँदैन तर, राजनीतिक पार्टीहरूले खेलकुदलाई एजेन्डा बनाउनु पर्छ। हाम्रो देशमा राजनीतिक पार्टीले खेलकुदलाई आफ्नो एजेन्डा बनाएनन् तर, खेलकुदमा भने आवश्यकताभन्दा बढी अस्वस्थ राजनीति भयो। त्यसैले खेलकुद क्षेत्रले विकासको गति पछ्याउन सकेन। म कसीमा जाँचिन तयार छु, मेरो कार्यकालमा राजनीतिक आस्थाका आधारमा कसैमाथि पनि फरक व्यवहार हुने छैन। तर, खेलकुदलाई राजनैतिक पार्टीको एजेन्डा बनाउन भने म सक्रिय रहनेछु। मेरो कार्यकालमा राजनीतिक दलका नेताहरू पनि खेलकुदसँग जोडिएको देख्न पाउनु हुनेछ। राजनीतिक दलका नेताहरू पनि मानसिक र शारीरिक रूपमा स्वस्थ्य हुनैपर्छ। त्यसका लागि उहाँहरू पनि खेलमैदानमा सक्रिय हुनैपर्छ। यतिमात्र होइन, नेपालस्थित कूटनैतिक नियोगका पदाधिकारीलाई पनि खेलमैदानसम्म तान्ने वातावरण बनाउँछु।"

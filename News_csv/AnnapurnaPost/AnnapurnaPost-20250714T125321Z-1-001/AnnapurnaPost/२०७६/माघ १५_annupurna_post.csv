शीर्षक,विवरण
"कांग्रेस, लोकतन्त्र र चुनौती","विसं२०१६ साल फागुन २७ गते प्रधानमन्त्री विश्वेश्वरप्रसाद कोइरालाले चीनको औपचारिक भ्रमण गरेका थिए। उनको साथमा थिए कानुन तथा गृहमन्त्री सूर्यप्रसाद उपाध्याय र निर्माण, सञ्चार तथा नहरमन्त्री गणेशमान सिंहसहितको प्रतिनिधिमण्डल। सोही भ्रमणको क्रममा बीपीले चिनियाँ कम्युनिस्ट पार्टीका अध्यक्ष माओत्सेतुङ र प्रधानमन्त्री चाउएनलाइसँग सगरमाथा नेपालको भएको दाबी गरे। नेता माओत्सेतुङको प्रस्ताव थियो, सगरमाथालाई दुवै देशले मितेरी पिक या मितेरी शिखर जस्तो मानांैं। तथापि बीपीले उक्त प्रस्ताव स्वीकार गरेनन् र सगरमाथा नेपालकै बनाउन सफल भए। राजा महेन्द्रले आफ्नो नाम राखेर २०१८ सालमा नवलपरासीको गैंडाकोटबाट नेपालको पूर्वपश्चिम जोड्ने महेन्द्र राजमार्ग शिलान्यास गरे। त्यसपछि २०२२ सालमा सोही स्थान गैंडाकोटबाटै उनले महेन्द्र राजमार्गको उद्घाटनसमेत गरे। उक्त राजमार्ग निर्माण निम्ति बीपीले नै चुरेभन्दा दक्षिणबाट पर्ने गरी पहिल्यै रुसी संस्थामार्फत सर्भे गराएका थिए। अमेरिकाको सहयोगमा रिजनल ट्रान्सपोर्ट कोअपरेसन (आरटीओ) स्थापना गरी बीपीले धुलिखेल हुँदै सिन्धुली जाने (हाल बीपी मार्ग नामांकित) बाटो, धनकुटा जोड्ने र कैलालीदेखि डोटीसम्म पुग्ने बाटो सर्भेे गराएका थिए। त्यस्तै बाटो निर्माणकै लागि नेपालको ५१ प्रतिशत र इजरायलको ४९ प्रतिशत सेयर रहने गरी कन्स्ट्रक्सन कम्पनी निर्माण गरिएको थियो। ज्ञातव्य छ पछि त्यसैको विकसित रूप नेसनल कन्स्ट्रक्सन कम्पनी नेपाल लिमिटेड (एनसीसीएन) गठन गरिएको हो। जो नेपाल सरकारको एक मात्र निर्माण कम्पनी थियो, तर पछि विघटन गरियो। बीपीलाई राजा महेन्द्रले कू गरी सत्ताबाट हटाएपछि अमेरिका, बेलायत र इजरायललगायत देश नेपालको विकास निर्माणकार्यबाट हात झिके र आफ्नै देश फर्किए। २०१६ माघमा प्रधानमन्त्री बीपी कोइरालाले भारतको पनि भ्रमण गरे। भारतका प्रधानमन्त्री जवाहरलाल नेहरूले भारतको संसद्मा बोल्ने क्रममा पहिले नै भनेका थिए, उत्तरी मुलुकहरू नेपाल, भुटान र सिक्किम (अहिले भारतकै एक राज्य) मा कुनै किसिमको असुरक्षा भयो भने हामी (भारत) त्यसको निम्ति प्रतिरक्षा गर्छौं। बीपीले यस भनाइको प्रतिवाद गर्दै भनेका थिए, नेपालमा त्यस्तो कुनै असुरक्षा छैन र नेपाल आफ्नो सुरक्षाको व्यवस्था आफंै गर्न सक्छ। बीपीको यस्तो भनाइ आएपछि नेहरूले बीपीको कुराप्रति समर्थन गरे र भारतको संसद्मै माफी पनि मागे। स्थापनाकालदेखि नेपाली कांग्रेसले राष्ट्रियता, सामाजिक लोकतन्त्र, स्वतन्त्र न्यायालय, वाक् तथा प्रेस स्वतन्त्रता र विधिको शासनको निम्ति एक स्थायी शक्तिको रूपमा भूमिका खेल्दै आएको हो। कांग्रेसले बीपी, सुवर्णशमशेर राणा, गणेशमान सिंह, कृष्णप्रसाद भट्टराई, गिरिजाप्रसाद कोइराला जस्ता नेता र नेतृत्वमा लोकतन्त्र र नागरिक स्वतन्त्रताका निम्ति अडिग रहेर आजको नेपाल निर्माणमा महत्वपूर्ण भूमिका निर्वाह गरेको हो। तात्कालीन नेपालमा राणा शाही जहाँनिया शासन, राजाको प्रत्यक्ष शासन पञ्चायत र दरबारीया नक्कली कम्युनिस्टको षड्यन्त्रबाट राष्ट्रलाई जोगाउँदै प्रजातन्त्र (लोकतन्त्र), विधिको शासन, स्वतन्त्रता र नागरिक हकको मुद्दा स्थापित गराउनु सहज र कम चुनौतीपूर्ण राजनीतिक अवस्था थिएन। गैरजिम्मेवार नेतृत्व र दुईएजेण्डाविहीन कांग्रेस पराजयको मूल कारण कम्युनिस्ट पार्टीहरूको एकता नभई आन्तरिक द्वन्द्व र अन्तरघात नै हो। आजको कांग्रेस, यसको नेतृत्व, नीति, गन्तव्य र उद्देश्य तथा यसले जोगाउन सक्ने लोकतान्त्रिक समाजवादको भविष्यप्रति शंका जागेर आउँछ। आफैं कमजोर, किंकर्तव्यविमूढ, असफल र अकर्मण्य, दिशाविहीन कांग्रेस नेतृत्वले वामपन्थी एवं गैरलोकतान्त्रिक शक्तिको बिगबिगी रहेको अवस्थामा मुलुकको लोकतान्त्रिक भविष्य नै अन्धकार र अन्योलमा पुर्याएको छ। यस्तो स्थितिमा कांग्रेसको आन्तरिक र बाह्य शक्ति सन्तुलन तथा राष्ट्रको लोकतन्त्र र संवैधानिक सर्वोच्चताको निम्ति के विगतको जस्तै जिम्मेवार एवं अभिभावकीय जिम्मेवारी र भूमिका निर्वाह गर्न सम्भव होला ? के आजको कांग्रेस मुलुकमा आउँदै गरेको लोकतान्त्रिक समाजवाद, संविधानवाद र विधिको शासनमाथि भइरहेका षड्यन्त्रको सामना गर्न र भावी सन्ततिलाई समृद्ध, शान्त, न्याय, समानता, समावेशी र लोकतन्त्रवादी नेपाल सुम्पिन तयार र सक्षम छ ? जवाफ शेरबहादुर देउवा मात्रै होइन, कृष्णप्रसाद सिटौला, शशांकशेखर कोइराला, विश्वप्रकाश र गगनहरूले दिन तयार हुनैपर्छ। त्यसैमा मात्रै कांग्रेसको जीवन, भविष्य र मुलुकको दिशा निर्धारण हुनेछ। लोकतन्त्रका चुनौती एक जमाना यस्तो थियो लोकतन्त्र कांग्रेसले बचाउँछ भनिन्थ्यो। अर्थात् विगतमा पनि लोकतन्त्रमाथि खतरा नभएको होइन। विभिन्न अवसरवादी, राजावादी, निरंकुशतावादी र नक्कली कम्युनिस्ट जस्ता तत्व लोकतन्त्र, बहुदलीय व्यवस्था, स्वतन्त्र न्यायालय र वाक् स्वतन्त्रता, नागरिक हकको विरुद्धमा तानाशाही निरंकुशता लाद्न कस्सिएकै थिए। तर कांग्रेसले ती अलोकतान्त्रिक, जनहित विपरीतका शक्तिका विरुद्ध जेहाद छेडेकै हो। आज आएर लोकतन्त्र कांगेसले बचाउने भरोसा होइन, स्वयं कांग्रेस नै कसले बचाउला भन्ने चिन्ता जागेको छ। गैरकांग्रेसीजनको यो पनि प्रश्न होकांग्रेस किन बचाउने ? प्रकारान्तरले यो प्रश्न कांग्रेसीजनकै निम्ति मूल्यवान् बन्दैछ, किन बचाउने कांग्रेस ? फेरि यो पनि कम मूल्यको सवाल होइन, कसले बचाउने कांग्रेस ? बाजे पुस्ताका शेरबहादुर, रामचन्द्रहरूले कि नाति पुस्ताका विश्वप्रकाश र गगनहरूले ? हो, यी दुई प्रश्नकिन बचाउने कांग्रेस र कसले बचाउने कांग्रेस ? नै कांग्रेसी र गैरकांग्रेसी (लोकतन्त्रवादी) हरूको महत्वपूर्ण प्रश्न हो। के कांग्रेस बाँचे मात्रै लोकतन्त्र दीर्घकालीन बन्छ ? कांग्रेस बिना लोकतन्त्र बाँच्दैन ? त्यो कसरी ? जवाफ कांग्रेसले दिनुपर्छ। नेपालमा कांग्रेस बिना लोकतन्त्र जीवित रहन्छ भने कांग्रेस बचाइरहनु नै किन पर्यो ? तथापि अब कांग्रेसले मात्रै लोकतन्त्र बचाउन सक्ला ? कांग्रेस एक्लै सम्भव छैन, बरु उसको नेतृत्वमा अन्य लोकतन्त्रवादीको बलियो गठबन्धन बनाउन सके मात्रै लोकतन्त्रका निम्ति केही गर्न सम्भव छ। त्यतिमात्रै होइन, संघीय लोकतान्त्रिक गणतन्त्र, समानता, न्याय, विधिको शासनको लागि लोकतान्त्रिक राजनीतिक दलको सधैं खाँचो रहन्छ। कम्युनिस्टहरूको त उद्देश्य र गन्तव्य नै लोकतन्त्र हुन सक्दैन। कांग्रेसका चुनौती बजारमा चर्चा छ,कांग्रेसको चुनौती दुई कम्युनिस्ट पार्टी तत्कालीन एमाले र माओवादी केन्द्रबीचको एकता हो। कांग्रेसले चुनाव हार्नुको कारण पनि यसैलाई बनाइएको थियो। चुनावको समीक्षा यसैगरी गर्यो कांग्रेसले। तर त्यो अर्ध सत्य कारण मात्रै हो। कांग्रेस नेतृत्वले मुख्य दुइटा कमजोरी गर्दै आयो र अझै पनि गर्दै छ। गैरजिम्मेवार नेतृत्व र दुईएजेण्डाविहीन कांग्रेस। कांग्रेस पराजयको मूल कारण कम्युनिस्ट पार्टीहरूको एकता नभई आन्तरिक द्वन्द्व र अन्तरघात नै हो। नेपाली कांग्रेसको राजनीतिक स्थान केन्द्रदेखि बायाँ (सेन्टर टु लेफ्ट) र आदर्श सामाजिक लोकतन्त्र हो। यस दलको अन्तर्राष्ट्रिय संलग्नता सोसियालिस्ट इन्टरनेसनल सँग रहेको छ। हाल २७५ जनाको संघीय प्रतिनिधिसभा (प्रत्यक्ष निर्वाचित र समानुपातिक गरी) मा कांग्रेसको जम्मा ६३ जना मात्रै सदस्य छन्। कुल सदस्य संख्याको एकतिहाइ भन्दा कम संख्या रहेकाले कांग्रेस वर्तमान संसद्मा संख्यात्मक हिसाबले कमजोर छ। किनभने कांग्रेसबाहेक अन्य दलको दुईतिहाइ हुँदा उसको असहमति या अनुपस्थितिमा पनि दुईतिहाइ बहुमतले संविधानको संशोधन गर्न सम्भव हुनु कांग्रेसको निम्ति दुर्भाग्य हो। अझ ठूलो विडम्बना त कांग्रेसभित्रको असहमति, किचलो, द्वन्द्व, असफल नेतृत्व र नीति एवं दिशाहीन नेतृत्व नै हो। २००७ सालको प्रजातन्त्र प्राप्तिपछि, लामो समय कांग्रेसले मुलुकको शासन चलायो। पछिल्लो पटक मुलुकमा चलाइएको सशस्त्र द्वन्द्वको शान्तिपूर्ण समाधान गरेको जस लिने गरेको कांग्रेसले हत्या, हिंसाकोे राजनीति सुरु हुनाको अपजस समेत लिनुपर्छ। कांग्रेसले जिम्मेवार लोकतन्त्रवादी दलको हैसियतमा सुशासन, भ्रष्टाचारमुक्त, विधिको शासन र समानता तथा समावेशीकरणको कार्यान्वयन गरेको भए ०५२ सालमै माओवादी जंगल पस्ने थिए त ? अथवा माओवादी विद्रोहले छोटो समयमा नै अनपेक्षित सफलता हात पार्न सक्थ्यो होला र ? सम्भवतः कांग्रेसले यस सवालको जिम्मेवारी कहिल्यै लिएन। यस सम्बन्धमा गम्भीर आत्मसमीक्षा गर्न जरुरी थियो। कांग्रेस सरकारले महत्वपूर्ण काम पनि गरेको धछ। स्वतन्त्र र निष्पक्ष न्यायालयको विकास, प्रशासनिक सुधार, आर्थिक सुधार, विर्ता उन्मूलन ऐनको व्यवस्था, सम्पत्ति करको व्यवस्था, मुद्रा प्रचलनमा एकरूपता, औद्योगिक विकास संघको स्थापना, राष्ट्रिय योजना समितिको समितिको निर्माण, सहकारी संस्थाहरूको गठन, नेपाल एयरलाइन्स कर्पाेरेसनको राष्ट्रियकरण, देशभरी स्कुलहरूको स्थापना, बालाजु औद्योगिक क्षेत्र,जनकपुर चुरोट, चिनी उद्योग आदिको स्थापना इत्यादि कार्य गरे। कांग्रेस र उसको सरकारले विशेषतः नीतिगत तहमा व्यवस्था गर्ने कार्यमा जोड दिएको देखिन्छ। कांग्रेसले विगतका सुन्दर काम र युगको स्वेरकल्पनामा रमाएर मात्रै अब पुग्दैन। बीपी र गणेशमानका महान कार्य र योगदानको धुनी जगाएरै फेरि आफ्नो पार्टी अब्बल देखिने सपना नदेख्नुमा नै कांग्रेसको भलाइ छ। नेकपा सरकारको असफलतामा आफू नै निर्विकल्प रहेको र केही नगरी पुनः ठूलो दल बन्ने सपना अब नदेख्दा हुन्छ। सामाजिक लोकतन्त्रको सिद्धान्तमा रही समावेशी, सक्षम, युवा र सामूहिक नेतृत्वको विकास गर्न सके मात्रै कांग्रेसको भविष्य सुरक्षित हुनेछ।"
महाभियोगको निसानामा राष्ट्रपति ट्रम्प,"न्यायाधीशले राजनीतिक प्रकृतिको निकायमा पुगेर आसन ग्रहण गरे पनि ऊ राजनीतिज्ञ हुँदैन, राजनीति गर्न गएको पनि होइन वासिङ्टनको संसद् क्षेत्रमा यतिखेर बाक्लो चहलपहल छ। केन्द्र स्थानमा छन् अमेरिकी राष्ट्रपति डोनल्ड जे ट्रम्प जो आफैं चाहिँ संसद् सदस्य होइनन्। अख्तियार दुरुपयोग सम्बन्धमा प्रतिनिधिसभाले उनीउपर पारित गरेको महाभियोग प्रस्तावको माथिल्लो सदन (सिनेट) मा पुर्पक्ष चालू छ। यस्तो मामिलामा सिनेट विशिष्ट अदालतमा परिणत हुने र त्यसको अध्यक्षता सर्वोच्च अदालतका प्रधानन्यायाधीशले गर्ने संवैधानिक व्यवस्था छ। तसर्थ प्रधानन्यायाधीश जोन रबर्टस् आफैं वादीप्रतिवादका दलील र तर्क सुन्न उपस्थित हुँदै आएका छन्। पुर्पक्षको यो दोस्रो साता हो। पक्षविपक्षका भनाइ प्रस्तुत भइसकेपछि प्रस्तावमाथि मतदान हुनेछ जसमा सबै (एक सयजना) सिनेटरले भाग लिनेछन्। अहिले सिनेटमा ५३ जना सिनेटर रिपब्लिकन पार्टीका छन् र बाँकी ४७ जना डेमोक्य्राटिक पार्टीका। यो गणितको आधारमा हेर्दा अहिलेको प्रस्तावले सामान्य बहुमत पनि प्राप्त गर्न नसक्ने अवस्था छ, आवश्यक दुईतिहाइ (६७ मत) प्राप्त हुने कुरो त धेरै परको भयो। त्यसैले ट्रम्प र उनको रिपब्लिकन पार्टीका सिनेटरहरू ट्रम्प पदमुक्त हुने सम्भावना देख्दैनन्। त्यस हिसाबले उनीहरू प्रतिनिधिसभा (हाउस अफ् रेप्रेजेन्टेटिभ्स) का डेमोक्य्राट सदस्यहरूले त्यहाँको आफ्नो बहुमत महाभियोगपत्र तयार गर्न लगाएर साधन र समय खेर फालेको ठान्दैछन्। भन्नै परेन, एक सदनमा डेमोक्य्राटस् बहुमतमा छन् अर्कोमा रिपब्लिकन। मामिलाको गुणदोषमा जानेभन्दा पनि सबैजना आआफ्ना पार्टीको समर्थनमा देखिएका छन्। नजिरको आधार ट्रम्प पक्ष किन पनि ढुक्क देखिन खोज्दैछ भने अमेरिकी इतिहासमा यसअघि महाभियोग लागे पनि विगतका दुवैजना राष्ट्रपति (१७ औं राष्ट्रपति एण्ड्रु जोन्सन र ४२औं राष्ट्रपति बिल क्लिन्टन) पदमुक्त नै चाहिँ भएका थिएनन्। जोन्सनले संसद्को सहमतिबेगर युद्धमन्त्रीलाई खोसेकोमा र क्लिन्टनले मोनिका लेवेन्स्की काण्डमा शपथ लिएर पनि झुटो बोलेकोमा महाभियोग सामना गर्नुपरेको थियो। पहिलो घटना सन् १८६० दशकको हो भने दोस्रो महाभियोग सन् १९९० दशकमा पारित भएको थियो। (वाटरगेट जासुसी काण्डमा परेका रिचर्ड निक्सनले महाभियोग आउने देखेर बेलैमा राजीनामा गरेका थिए। यो सन् १९७४ को घटना हो।) वर्तमान राष्ट्रपति ट्रम्पमाथि निजी स्वार्थका लागि राष्ट्रलाई असुरक्षित हुने काम गरेको र त्यस्तो कामबारे छानबिन गर्ने प्रतिनिधिसभाको प्रयासमा अवरोध पुर्याएको भन्ने आरोप छ। यस क्रममा चर्चित हुन पुगेको मुलुक हो युक्रेन जुन सन् १९९१ मा सोभियत संघ विघटन भएपछि अस्तित्वमा आएको हो। सोभियत रुससँग टाढिएको युक्रेनलाई अमेरिकाले आफ्ना सहयोगीराष्ट्रको समूहमा राख्दै आएको छ। काकताली नै भन्नुपर्यो, नेपालमा एमसीसीअन्तर्गत ५० करोड डलरको अमेरिकी सहायताको विषय चर्चामा रहेकै बेला वासिङ्टन झन्डै ४० करोड डलरको सुरक्षा सहयोगसँग जोडिएको विवादमा अल्झिन पुगेको छ। स्वीकृत सहायता रकम तत्कालै अमेरिकाबाट युक्रेनले पाउनुपर्नेमा ट्रम्पले त्यो सहायता राशि केही साता रोकेछन् र त्यसबीचमा युक्रेनका राष्ट्रपति वोलोदिमिर जेलेन्स्कीलाई फोन गरेर भनेछन् मलाई पनि एउटा कृपा गर्नोस् न। भ्रष्टाचारको त्यो चाहिँ घटनाको छानबिन गराउने सार्वजनिक घोषणा गरिदिनोस् जसमा (अमेरिकी नागरिक) हण्टर बाइडेनको संलग्नता देखियोस्। हण्टर पूर्व उपराष्ट्रपति जोसेफ बाइडेनका छोरा हुन् र जोसेफ आउँदो कात्तिकमा हुने राष्ट्रपति चुनावमा डेमोक्य्राटिक पार्टीका सम्भाव्य उम्मेदवार हुन्। ज्येष्ठ बाइडेन बाराक ओबामा राष्ट्रपति छँदा उपराष्ट्रपति थिए। ट्रम्पको फोनवार्ता सार्वजनिक जानकारीमा आइसकेको विषय हो यद्यपि उनले त्यस कुराकानीको क्रममा कुनै प्रकारको लेनदेन (क्विड प्रो को) सम्बन्धमा कुरा भएको थिएन भन्ने दाबी भने निरन्तर गरिरहेका छन्। निजी लाभको कूटनीति तर डेमोक्य्राटहरूले यस प्रकरणमा ट्रम्पबाट एकभन्दा बढी अवाञ्छित काम हुन गएको कुरा औंल्याउँदै आएका छन्। पहिलो, अमेरिकाको सुरक्षामा योगदान गर्ने देश युक्रेनलाई बेलैमा सैनिक सहयोग नदिँदा परोक्ष हिसाबले अमेरिका असुरक्षित हुन गयो। रुससँग भिड्ने देशलाई अड्कोमा पार्नु कसरी राष्ट्रिय हितमा हुन्छ ? तिनीहरूको प्रश्न छ। दोस्रो, आफ्नै देशका नागरिकलाई कारबाही (छानबिन) मा पारिदेऊ भनेर अमेरिकाको आन्तरिक मामिलामा विदेशी हस्तक्षेप निम्त्याउन पुगे। तेस्रो, जोसेफ बाइडेनलाई विवादमा ल्याएर उनलाई आगामी चुनावमा आफ्नो प्रतिस्पर्धी नै हुन नपाउने स्थिति सिर्जना गर्न खोजे। ट्रम्पले यी सबै आरोपहरूको खण्डन गर्दै आएका छन् जसका लागि उनले सामाजिक सञ्जाल ट्विटरको व्यापक प्रयोग गर्ने गरेका छन्। उनको भनाइ छ मलाई अमेरिकी मतदाताले चुनेर पठाए, तर एकथरी मानिसलाई त्यो निर्णय चित्त बुझेको छैन। त्यसैले नानाथरी कुरा निकालेर मलाई लखेट्ने दौड चलाएका छन्। यो तर्साउने (होक्स) कुरा मात्रै हो। के यो साँच्चिकै उनलाई तर्साउने वा थर्काउने मात्र चालबाजी हो त ? घटनाक्रमले त्यस्तो संकेत गर्दैनन्। विषय निकै गम्भीर छ। किनभने पद नै छोड्ने अवस्था नआए पनि ट्रम्प महाभियोग लागेको राष्ट्रपतिहरूको लहरमा त परिसकेका छन्। अमेरिकी इतिहासमा यस्तो अभियोग जम्मा तीनजनालाई मात्र लागेको तथ्यले वास्तविकता छर्लंग पारेको छ। यसबाट आउँदो निर्वाचनमा ट्रम्पले उम्मेदवारी दिन पाउने नपाउने कुरालाई असर पार्छ, कदाचित् रिपब्लिकन पार्टीकै अर्को कुनै सदस्य अघि सरेन र ट्रम्प नै उम्मेदवार भए भने पनि महाभियोगले मतदानमा एक तहको असर पार्छ नै। अर्को कुरो, ट्रम्प अहिले नै पनि चालू मुद्दाबाट उम्किसकेका छैनन्। पार्टीको निर्देश (ह्विप) मात्र मान्ने र आफ्नो विवेक प्रयोग गर्नुपर्ने निर्णायक चरणमा आइपुग्दा पनि त्यसको प्रयोग नगर्ने सिनेटरले भावी पुस्तालाई के सन्देश छोड्लान् ? सिनेटमा भइरहेको पुर्पक्षमा ट्रम्प पक्षका मानिस साक्षी बोलाउने र बकाउने विपक्षीको मागको विरोध गरिरहेका छन्। तर अदालतको रूपमा काम गरिरहेको सिनेटमा साक्षी तथा प्रमाणहरू प्रस्तुत भएर विस्तृत बहस नगरी मामिलाको टुंगो कसरी लागेको मानिएला र ? सामान्य समझको जोसुकै मानिसले बुझेको यस्तो कुरो अमेरिकी सिनेटरहरूले पनि बुझेका होलान्। तिनले त अमेरिकी संविधान पनि मेहनतका साथ पढेका होलान्। सिनेटर पदको शपथ लिएका छन् र भोलिका दिनहरूमा मतदाताकहाँ जानुपर्ने स्थिति छ। पार्टीको निर्देश (ह्विप) मात्र मान्ने र आफ्नो विवेक प्रयोग गर्नुपर्ने निर्णायक चरणमा आइपुग्दा पनि त्यसको प्रयोग नगर्ने सिनेटरले भावी पुस्तालाई के सन्देश छोड्लान् ? अमेरिकी छापा र टेलिभिजन सञ्जालहरूमा अचेल यस्तै बहस भइरहेका छन्। न्यायिक निरूपण यसबीच ट्रम्पका पूर्व सुरक्षा सल्लाहकार जोन बोल्टनले बोलहट भए साक्षीको रूपमा सिनेटमा हाजिर हुन तयार रहेको बताएका छन्। प्रकाशनको चरणमा रहेको उनको पुस्तकमा विस्फोटक सूचना फेला परेको ताजा प्रेस जानकारीले ट्रम्पलाई अप्ठ्यारोमा पारेको छ। बोल्टन सिनेटमा बकपत्र गर्न नजाउन् भनेर ट्रम्पले बन्देज लगाएका छन्। गत साता डाभोस (युरोप) मा पत्रकारहरूलाई सम्बोधन गर्दा बोल्टनको विषयमा ट्रम्पले केही डराएको शैलीमा टिप्पणी गरेका थिएबोल्टनलाई मेरा कतिपय विचारबारे जानकारी छ, र उनले जागिर छोड्दा मिठो अनुभव लिएर गएका छैनन्। त्यसैले उनले सिनेटमा बयान दिँदा राष्ट्रिय सुरक्षामा असर पर्छ, आदि इत्यादि। तर पुस्तकको पाण्डुलिपिमा परेका कतिपय कुरा प्रेसमा आइसकेकाले बोल्टनलाई सिनेट पुग्नबाट रोक्न गाह्रो देखिँदैछ। चालू पुर्पक्षको एउटा महत्वपूर्ण बुँदा होसिनेटको कारबाहीको अध्यक्षता प्रधानन्यायाधीशबाट हुनु। संविधानमा यो प्रावधान रहनु अर्थपूर्ण छ। स्पष्टै छ, उनलाई आलंकारिक अध्यक्षको रूपमा त्यहाँ राखिएको हैन। न्यायाधीशले राजनीतिक प्रकृतिको निकायमा पुगेर आसन ग्रहण गरे पनि ऊ राजनीतिज्ञ हुँदैन, राजनीति गर्न गएको पनि होइन। गर्ने न्यायिक निरूपणको काम नै हो, र त्यो काम न्यायाधीशको सक्रिय सहभागिताबेगर हुन सक्दैन। यस्तै आसय प्रकट गर्छिन् सांसद् जोए लगफ्रेन ः अध्यक्षता गरिरहेका प्रधानन्यायाधीशबाट आदेश हुनासाथ साक्षी हुनुपर्ने व्यक्ति उतिखेरै हाम्रासामु हाजिर भैहाल्छन् नि। क्यालिफोर्नियाबाट तेह्रौं पटक निर्वाचित लगफ्रेनलाई अहिले प्रतिनिधिसभाले पारित महाभियोग प्रस्तावअनुसार कारबाही अघि बढाउन खटाएका सदस्यहरूमध्येमा पर्छिन्। माथि उद्धृत उनको कथन सीएनएन्ालाई आइतबार (२६ जनवरी) दिएको अन्तर्वार्ताको क्रममा आएको हो। यस विषयलाई अमेरिकी समाचार माध्यमहरूले थप चर्चामा ल्याइरहेका छन्। न्यायिक निरूपणको सन्दर्भमा एउटा शाश्वत मान्यतालाई पटकपटक उल्लेख गर्ने गरिन्छ। र, त्यो मान्यता हो ः न्याय गरेर मात्र पुग्दैन, न्याय गरेको देखिनु पनि पर्छ। वासिङ्टनको चालू पुर्पक्षलाई बाँकी विश्वले यसै परिप्रेक्ष्यमा हेरिरहेको छ।"
आरोपी सभामुख र शिवमायाको राजीनामा,"संविधानको धारा ९१(२) र (३) को व्याख्याबाट उपसभामुख शिवमाया तुम्बाहाम्फेले राजीनामा नगरे पनि हुन सक्ने थियो नेपालको संविधान २०७२ को धारा ९१(१) मा प्रतिनिधिसभाको सभामुख र उपसभामुखको व्यवस्था छ। सभामुख राष्ट्रप्रमुख र संसद्बीचको लिंक हो। सभामुखले देश र विदेशमा सार्वभौम संसद्को प्रतिनिधित्व गर्छ। सभामुखले संसद् बैठकको अध्यक्षता गरी सञ्चालन गर्छ। नियमापत्तिमा र संसद्को सम्पूर्ण कारबाहीमा निष्पक्ष र तटस्थ रुलिङ गर्छ। सभामुख तथा उपसभामुख दुवैले संसद्को कारबाहीमा राजनीतिक दलको सदस्यको झझल्कोसम्म पनि देखाउँदैन। पाँच वर्ष पदावधि भर र त्यसपछि पनि स्वतन्त्र, निष्पक्ष र तटस्थ रहनुपर्ने पद हो। निष्पक्ष तटस्थ र स्वतन्त्र संसद् सञ्चालन नै सभामुखको विशेषता हो। बाह्य जगत्मा संसद् र देशको प्रतिनिधित्व गर्छ। सभामुख पदमा नियुक्ति हुनासाथ सभामुख आफ्नो मातृ दलको व्यक्ति हुँदैन। नियुक्ति हुनासाथै सभामुखको दलसँग सम्बन्ध टुट्नुपर्छ। (ग्रिफिथ एन्ड राइल, पार्लियामेन्ट १९८९, १४५) दलबाट राजीनामा दिन्छ। सभामुख सिंगो संसद् र देशको व्यक्तित्व बन्छ। बेलायतको सभामुख क्लिफटन ब्राउन जो सन् १९४० को दशकमा हाउस अफ कमन्स् को सदस्य थिए उनले सभामुखमा नियुक्ति हुनासाथ आजदेखि म सरकारको मान्छे होइन। विपक्षी दलको मान्छे पनि होइन। म हाउस अफ कमन्सको कमन म्यान भएँ अर्थात् संसद्को मान्छे भएँ भनी घोषणा गरे। (मोरिसन, गभरमेन्ट एन्ड पार्लियामेन्ट, सी ८) बेलायती परम्पराअनुसार सभामुख भएपछि उसले त्यसै दिनदेखि दलसँगको सम्बन्ध टुटाउँछ। दलको कुनै पनि पद वा गतिविधिमा संलग्न हुँदैन र जिम्मा पनि लिँदैन। सभामुख उपसभामुख महत्वपूर्ण र मर्यादित पद हो। संसद्को कारबाहीको सिलसिलामा उसले (उसले भन्नाले अध्यक्षता गरेको बेलामा उपसभामुखले पनि) संविधान र नियमावलीको व्याख्या गर्छ। संसद्को प्रत्येक कारबाहीमा उसको रुलिङ हुन्छ। सभामुखले गरेको रुलिङ औपचारिक दस्ताबेज हुन्छ। रुलिङ संकलन गरेर ठूलो ठेलीमा छापिन्छ त्यस्ता रुलिङहरू त्यसपछिका संसदीय कारबाहीमा अदालतको फैसलाको नजिर बनेको जस्तो संसदीय कारबाहीमा नजिर बन्छ। त्यसपछिका अरू सभामुखहरूले (नियमावली त्यही छ भने) प्रत्येक सभामुखले नजिर बनेका त्यस्ता रुलिङहरूलाई बाध्यात्मक रूपले पालना गर्नुपर्छ। रुलिङ बजाउन पाइँदैन। रुलिङको विरोध, छलफल, वादविवाद गर्न पाइँदैन। आलोचना गरे अवहेलना हुन्छ। सभामुखको रुलिङको ठेली नै पार्लियामेन्टरी प्राक्टिस बन्छ। उस्तै संविधान र उस्तै राजनीतिक व्यवस्था भएका देशको संसद्को कारबाहीमा अन्योलअप्ठयारो परेमा यस्ता प्राक्टिसहरू हेरेर संसद्को कारबाहीमा आएको अन्योल फुकाउने काम गरिन्छ। देशमा धेरै किम जोङ इल र रबर्ट मुगावेहरू भए भने कानुनी शासन र संवैधानिक विकास अवरोध हुन्छ र देशवासीले दुःख पाउँछन्। सभामुख र उपसभामुखको संसद् अवधिभर पदावधि निश्चित हुन्छ। संसद् भंग भएको अवस्थामा पनि अर्को संसद् गठन नहुन्जेल सभामुख रहिरहन्छ। सभामुखले राजीनामा दिँदा पनि राष्ट्रपतिलाई सम्बोधन गरिँदैन। यसको कारण अरू संवैधानिक पदजस्तो सभामुख वा उपसभामुख राष्ट्रपतिबाट नियुक्ति गरिँदैन। सभामुख र उपसभामुख दुवै आफूमध्येबाट आफैं चुनेर नियुक्ति हुने हुनाले पदको गरिमाको सम्मान गर्न राजीनामा पनि एकले अर्कालाई सम्बोधन गरेर दिने व्यवस्था भएको हो। सभामुखले राजीनामा गर्नुपर्ने अवस्था आयो तर उपसभामुखको पद रिक्त थियो, चुनाव हुन सकेको थिएन भने उपसभामुखको पदपूर्ति नहुन्जेल सभामुखले अरू कुनै पदाधिकारीसमक्ष राजीनामा बुझाउँदैन। पर्खेर बस्छ। उपसभामुख नियुक्ति भएपछि उपसभामुखलाई राजीनामा बुझाउँछ। त्यसपछि पद मुक्त हुन्छ। सभामुख र उपसभामुखको काम र अधिकार एउटै हो। सभामुखको अनुपस्थितिमा उपसभामुखले संसद्को कामकारबाही सञ्चालन गर्छन्। त्यसको तौल र मान्यता सभामुखको सरह हुन्छ। सबैले बाध्यात्मक रूपले पालना गर्नुपर्छ। उपसभामुखको रुलिङ पनि सभामुखको जस्तै अन्तिम र बाध्यात्मक हुन्छ। सभामुखले सदर गर्ने भन्ने नै हुँदैन। सभामुखको हैसियतले काम गर्दा उपसभामुखले कायममुकायम वा निमित्तको हैसियतले काम गरेको हुँदैन, सभामुखको हैसियतले नै गरेको हुन्छ। संसद् वर्षमा ७ देखि ८ महिना चल्छ भनिन्छ। कामको बोझ जिम्मेवारी जवाफदेही र व्यस्तताले सभामुखले मात्र संसद्को कारबाही निरन्तर सञ्चालन गर्न नभ्याउने हुनाले उपसभामुखको व्यवस्था भएको हो। सरल भाषामा प्रस्ट पार्न उदाहरण दिने हो भने एउटै पदमा दुई व्यक्ति हुन नहुने कारणले मात्र उपसभामुख भनियो। उपसभामुखलाई जगेडा सभामुख भने पनि हुन्छ। तर हामीकहाँ उपसभामुख जस्तो गरिमामय मर्यादित जिम्मेवारपूर्ण पदलाई प्लेजर डक्ट्रिन कोे पदजस्तो गरी मानौं राजनीतिक दल इम्प्लायर र उपसभामुखचाहिँ कर्मचारीजस्तो गरी इम्प्लायर अर्थात् दलको इच्छाअनुसारको अवधिसम्म मात्र पदमा बस्न पाउने जस्तो गरी उपसभामुखलाई संविधान, सभामुखसम्बन्धी मान्य प्रचलन, संसदीय अभ्यास व्यवस्थाविपरीत अनसेरिमोनियल ढंगबाट राजीनामा गराई हटाइयो र ज्यान मुद्दा सर्वोच्च अदालतमा विचाराधीन अभियुक्तलाई सभामुख बनाइन लाग्यो। संविधान उल्लंघन भएका धेरै घटनामध्ये यो घटना पछिल्लो र गम्भीर हो। कुनै विषयमा मतदान हुँदा सभामुखले मत हाल्दैन। मत बराबर भएमा निर्णायक मत हाल्नुपर्ने अवस्था आएमा मात्र कास्टिङ भोट हाल्छ। मतदानमा भाग लिँदैन निष्पक्ष तटस्थ र स्वतन्त्र बस्छ। सभामुख र उपसभामुखसम्बन्धी यी कुरा उल्लेख गर्नुको कारण मर्यादित पदमा ज्यान मुद्दाको आरोप लागेका व्यक्तिालाई सभामुख बनाउँदा नेपालको सांसद देशको इमेज कस्तो होला ? हालै पुष्पकमल दाहालले १७ हजारमध्ये पाँच हजारको हत्याको विश्वसामु कन्फेस गरेको बेलामा आफ्नो निकटतम् लिउटिनेन्ट लाई सभामुख बनाउँदा उनैको नेतृत्वमा इन्टर पार्लियामेन्टरी युनियनमा नेपाली टोली जाँदा अन्य देशको सांसदले के भन्लान् ? भर्खरै दाहालको कन्फेसनले युनिभर्सल जुरिसडिक्सनलाई सजिलो गरिदिएन र ? कर्नेल कुमार लामा दोहोरिने भएन र ? धारा ९१ को उपधारा २ मा सभामुख र उपसभामुख एउटै दलको हुनु र लिंग (सेक्स) एउटै हुन नहुने फरक हुनुपर्नेसमेत राम्रो र प्रगतिशील तथा समावेशी नयाँ खालको व्यवस्था गरिएको छ। फरक दलको हुनुपर्ने कारण संसद् सञ्चालनमा केही गरी सत्ताधारी दल र सभामुख एउटै दलको भएमा संसद्को कारबाहीमा निष्पक्षता नभएको झझल्को देखियो भने आन्तरिक शक्ति सन्तुलन र नियन्त्रणका लागि व्यवस्था भएको मान्नुपर्छ। फरक सेक्स लिंगको हुनुपर्नेमा चाहिँ अल्पसंख्यामा परेका महिला वा तेस्रो लिंगीहरूको पनि महत्वपूर्ण जिम्मेवारी पदमा उचित प्रतिनिधित्व हुन सकोस् भनेर सशक्तीकरण र समावेशीको उद्देश्यले उपधारा २ को व्यवस्था भएको मान्नुपर्छ। धारा ९१ को उपधारा ६ को खण्ड (ख) अनुसार उपसभामुखलाई दबाब दिएर राजीनामा दिन बाध्य गर्ने पद होइन। दबाब दिने हो भने संसद्कै अवहेलना वा अपमान मान्नुपर्छ। धारा ९१ को उपधारा ६ को खण्ड (क) (ख) (ग) का व्यवस्थाहरू सर्वाेच्च अदालतको न्यायाधीशलाई जस्तै सभामुख उपसभामुखलाई स्वतन्त्र बनाउनलाई थप मजबुत गर्ने धारा हुन्। यस्ता व्यवस्थाको उल्लंघन गरियो। उपसभामुखको राजीनामा नभएको भए संविधान, कानुनी शासन, संसदीय मूल्य र मान्यता नागरिक समाज उपसभामुखको पक्षमा थियो। यस घटनाले न्यायपरिषद्का दिवंगत पूर्वसदस्य मोतीकाजी स्थापित र भारतको लोकसभाको सभामुख सोमनाथ च्याटर्जीलाई सम्झाउँछ। नेपालको पूर्वमहान्यायाधिवक्ता समेत रहिसकेका मोतीकाजी स्थापित चार वर्षका लागि न्यायपरिषद्को पदमा नियुक्ति हुनुभएको थियो। न्यायपरिषद्को सदस्यको पदावधि संविधानमा तोकिएको र सेवाका अन्य सर्त सर्वोच्च अदालतको न्यायाधीशहरूको जस्तै थियो। त्यतिबेला सरकार बदलियो। सरकारले आफ्नो मान्छे ल्याउन चलखेल सुरु गर्यो। स्थापितजीलाई अवधि नपुग्दै राजीनामा गर्न दबाद दियो। न्याय परिषद्को सदस्यको पद प्लेजर डक्ट्रिन लाग्ने पद होइन भनेर उहाँ अड्नुभयो। दबाब नाकाम बन्यो। त्यसैगरी भारतमा डा मनमोहन सिंह प्रधानमन्त्री हुनुहुन्थ्यो, सन् २००८ मा अमेरिकासँग न्युक्लियर डिल हुने भयो। त्यहाँको कम्युनिस्ट पार्टी सरकारमा सहभागी थियो। यूपीएको मिलिजुली सरकार थियो। अमेरिकासँगको डिल भएको कारण डिलको विरोध गरी कम्युनिस्ट पार्टीले समर्थन फिर्ता लिएर सरकारबाट बाहिरियो। यूपीए १ कांग्रेस ठूलो दल भए पनि सभामुख सानो दल कम्युनिस्ट पार्टीको थियो। लोकसभाको सभामुख च्याटर्जी कम्युनिस्ट पार्टीको हुनुहुन्थ्यो। प्रधानमन्त्रीले विश्वासको मत लिने प्रस्ताव गर्नुभयो। कम्युनिस्ट पार्टीले सरकार गिराउन आफ्नो मत बढाउन लोकसभाको सभामुख च्याटर्जीलाई सभामुख पदबाट राजीनामा दिन दबाब दियो, दलबाटै निकालियो तर उहाँले आफू सभामुख भएकाले दलको सदस्य नहुने र निष्पक्ष भएर संसद् सञ्चालन गर्नुपर्ने कारण देखाई राजीनामा गर्नुभएन, अड्नुभयो। हाम्रो उपसभामुखले पनि संसदीय परम्परा अभ्यास बसाल्न पनि राजीनामा दिन नहुने थियो। अग्नि सापकोटालाई सभामुख बनाउने पूर्वतयारीमा उपसभामुखलाई बलिको बोको बनाइयो। अदालतबाट दोषी ठहर नहुञ्जेल निर्दोष मानिने मान्य सिद्धान्त हो। हाम्रो संविधानले यसलाई मौलिक हक बनाएको छ। यस्तो मान्यता सामान्य नागरिक भएर गोपनीयताको हक उपभोग गरिरहन बस्नका लागि हो। कुनै सार्वजनिक पदमा नियुक्तिका लागि योग्य बन्नका लागि होइन। कानुन मौन छ तर सार्वजनिक पदमा नियुक्तिका लागि मतदाता र समाजलाई स्वीकार्य हुने कमनसेन्सको योग्यता चाहिन्छ। जस्तै कुनै पनि फौजदारी आरोप नलागेको। त्यस्ता योग्यताहरू भनेको निष्कलंक, इमानदार, नैतिकवान् र बोनाफाइड सिटिजन। ज्यान मुद्दाको आरोपी सफाइ नपाउञ्जेल निर्दोष मानिन्छ तर बोनाफाइड सिटिजन मान्न गाह्रो पर्छ। समाजमा अरूबाट नेहेपिई स्वतन्त्र भएर रहनका लागि मात्र दोषी प्रमाणित नहुञ्जेल निर्दोष मानिने हो तर यसको मतलब जवाफदेहीपूर्ण, महत्वपूर्ण र मर्यादित पदमा नियुक्तिका लागि क्लिन चिट पाएको योग्य भनेर प्रमाणपत्र जारी गरिएको मानिने होइन। अदालतमा फौजदारी मुद्दा विचाराधीन भएपछि केही न केही प्राइमाफेसी प्रमाण रहेछ भन्ने मानिन्छ। आम नागरिकका आँखामा नैतिक रूपले अयोग्य व्यक्ति सभामुख बनाइयो भन्छन्। उपसभामुखको हक हनन गर्ने काम भयो। आरोपी भएका कारण सापकोटाजीको सभामुख पदका लागि नैतिक योग्यता पुग्दैन। प्रजातन्त्र र कानुनी शासनमा नैतिक योग्यताको महत्वपूर्ण भूमिका हुन्छ। धारा ९१ को उपधारा २ को सभामुख र उपसभामुख फरक दलको हुनुपर्ने व्यवस्था अघिल्लो संसद्को पाँच वर्ष अवधि पूरा भई निर्वाचन सम्पन्नलगत्तै नयाँ सांसदहरू जम्मा भई नयाँ संसद् गठन हुनअगाडि उपधारा ५ अनुसार ज्येष्ठ सदस्यले प्रोटेम्पोर अध्यक्षता गरिने सभामुख र उपसभामुख दुवै एकैपटक निर्वाचन हुने नियमित अवस्थाका लागि अर्थात् आवधिक निर्वाचन सम्पन्न भएपछि लगत्तैको सुरुको प्रारम्भिक अवस्थाका लागि हो भन्ने व्याख्या पनि गर्न सकिने थियो। निर्वाचन सम्पन्न भई संसद् गठन भई सभामुख र उपसभामुख विधिवत् निर्वाचन भई शपथ ग्रहण गरी संसद्ले काम सुरु गरी आफ्नो गति लिइसकेपछि बीचमा उत्पन्न हुने अकल्पनीय, अप्रत्यासित अकस्मात एक पद रिक्त हुने अवस्था आइपरेको उपधारा २ को व्यवस्था र उद्देश्य होइन भन्ने उपधारा २ को व्याख्या हुन सक्थ्यो। थप जिकिरमा संसद्को सभामुख पदको उम्मेदवारी दिने हक रोक्नु भएन। उपसभामुखलाई पनि इच्छाविपरीत राजीनामा गराउनु भएन। धारा ९१(३) को आकस्मिक आइपरेको अवस्थामा उपधारा (२) कार्यान्वयन र पालना गर्ने भन्नेमा संविधान स्पष्ट नभएकाले अन्योल भएर असल नियतले संविधानको उद्देश्यमूलक, हार्मोनियस, सौहार्दपूर्ण र समन्वयात्मक व्याख्या गरी बाधा फुकाइएको हो। संविधानमा दुविधा हुने शब्द राखिँदैन भन्ने मानिन्छ र वाधा फुक्ने व्याख्या गर्न सकिन्छ। सभामुख र उपसभामुख दुवै पद एकसाथ रिक्त होला भनेर उपधारा ३ ले कल्पना गरेको छैन। सो कुरा उपधारा ३ मा र नभनी वा भनेको बाट देखिन्छ। उपधारा २ को अवस्था निर्वाचन सम्पन्न हुना साथ नयाँ गठन हुने संसद्का लागि हो, एकपटक संसद् गठन भई सभामुख र उपसभामुख दुवै निर्वाचन भई संसद् गठन भइसकेपछि रिक्त हुन आउने पदका लागि होइन भन्ने व्याख्या गरेको भए उपसभामुखलाई जबर्जस्ती गराइएको राजीनामा र विचाराधीन मुद्दाका आरोपीलाई सभामुख बनाइन लागेको भन्दा कम मात्राको संविधान उल्लंघन हुने थियो। असल नियतले उपधारा (३) को व्यवस्था आकस्मिक, अप्रत्यासित, पद रिक्त भएको अवस्थाका लागि होइन भन्ने व्याख्या गरी उपसभामुखलाई राजीनामा नगराई सभामुख पदमा अपवादका रूपमा एउटै दलको व्यक्ति सिफारिस गरे पनि सर्वोच्च अदालतमा धारा ९१(२) उल्लंघन भयो भनी मुद्दा परेमा सायद प्रतिरक्षा गर्न गाह्रो पर्ने थिएन होला अदालतलाई चित्त बुझाउन सकिने थियो होला। तर संविधान र कानुन उल्लंघन नहुन र सरकारको काम र कारबाही राम्रो हुन संविधान राम्रो भएर मात्र हुँदैन। नेल्सन मण्डेला, अटल विहारी वाजपेयी, जवाहरलाल नेहरू, लालबहादुर शास्त्री, मनमोहन सिंह, ली कुवान यु, महम्मद महाथिर, अरुण जेट्लेजस्ता नेताहरू आवश्यक हुन्छन्। अरुण जेट्लेलाई भारतको बीजेपीको मास्टर स्ट्र्याटिजिसियन मानिन्थ्यो। नेल्सन मण्डेलालाई महात्मा गान्धी र मार्टिन लुथर किङसँग दाजिने स्वार्थ नभएका विश्वकै लोकप्रिय विश्वको नेता मानिन्थ्यो। दुवै नेताले व्यक्तिको स्वास्थ्यको कारण देशले दुःख पाउन हुन्न भनेर राजनीति छाडे। देशमा धेरै किम जोङ इल र रबर्ट मुगावेहरू भए भने कानुनी शासन र संवैधानिक विकास अवरोध हुन्छ र देशवासीले दुःख पाउँछन्।"
हिँड्नै त्रास भो !,"बिहानै पत्रपत्रिका पढ्न नपाउँदै मनभित्र डर पैदा हुन थाल्छ, आज कताकता सडक दुर्घटना भयो होला भन्ने त्रासले। जति डराए पनि के गर्नु अर्को दिन पुनः नयाँ दुर्घटनाका खबरले पत्रिका भरिन्छ। जन्मेपछि मृत्यु शाश्वत नियम हो तर नसोचेको बेलामा, उमेर नपुगी हुने दुर्घटनामा हुने मृत्युले क्षति हुने गर्छ। राज्यका लागि एकजनाको मृत्युले त्यति धेरै असर नगर्ला तर परिवारको लागि अवस्था लथालिंग बनाउँछ। दुर्घटनामा घाइते भएकाको जीवन रक्षाका लागि राज्य र परिवारको बढी खर्च लाग्छ एकातिर भने अर्कोतिर उनीहरूले जीवनभरि नै केही न केही रूपमा अशक्त भएर बाँच्नुको पीडा निकै दर्दनाक हुन्छ। पैदल हिँड्न होस् वा सवारी साधनमा घरबाट निस्कन लाग्दा मनभित्रैदेखि त्रास पैदा हुन्छ। साँझ घरमा सकुशल फिर्ता हुन पाइन्छ कि पाइँदैन। दुई पाङ्ग्रेमा हरेक दिन कार्यालय जानेआउने गर्दा पनि आज त सकुशल रहन सकें भनेर खुसी हुनुपर्ने अवस्था हुन्छ। सडक पेटीमा हिँड्दा होस् कि जेब्राक्रसिङ्बाट रोड क्रस गर्दा दुर्घटनाको सिकार हुने क्रम बढ्दो छ। आआफ्नो काम सकेर साँझ घरका परिवार सबै जम्मा नहुन्जेलसम्म सबैको मनमा चिन्ता भइरहन्छ। हाल नेपालमा औसतमा हरेक दिन ३७ वटा सवारी दुर्घटना हुनेगर्छ। प्रत्येक दिन औसतमा सातजनाको सवारी दुर्घटनामा मृत्यु हुने गरेको छ भने ४० जनाभन्दा बढी घाइते हुने गरेका छन्। जानीजानी कसैले दुर्घटना गराउँदैन। दुर्घटनाको सिकार हुन कसैलाई रहर पनि लाग्दैन। आखिर किन बढिरहेको छ त सवारी दुर्घटना ? सरकारको काम कानुन बनाउने मात्र होइन कानुनको परिपालना गराउने दायित्व पनि सरकारको हो। हामीकहाँ भएका कानुन उचित कार्यान्वयन हुन सकेको छैन। खोइ त ट्याक्सी मिटरमा चलेका ? यातायात व्यवसायीको सामाजिक उत्तरदायित्व कता हरायो ? व्यवसायमात्र होइन सेवा पनि हो भन्ने किन बुझ्न सकेनन् ? सडक दुर्घटना न्यूनीकरण गर्न कसैको एकल प्रयासले मात्र काम लाग्दैन। हरेक व्यक्ति अति चनाखो र होसियार भएर सावधानी अपनाउन जरुरी छ। सवारी दुर्घटना बढ्नुमा विविध कारण छन्। हाम्रोमा सडकको अवस्था निकै कमजोर छ। साँघुरो बाटो, कच्ची र घुमाउरो सडक छ। धुलो, हिलो र धुँवाले बाटो नै देखिँदैन। हुस्सु र तुँवालोको कारणले पनि सवारी साधन एकापसमा ठोक्किएर दुर्घटना हुनेगर्छ। हाम्रा कच्ची सडकमा जिप चलाउने चालक धेरैजसो कम उमेरका छन्। पहाडी बाटो, कच्ची बाटो अनि अपरिपक्व चालकको कारणबाट दुर्घटना बढी हुने गर्छ। कतिपय अवस्थामा चालकको घरपरिवार वा अन्यसँगको सम्बन्धको माध्यमबाट उसको मनस्थितिमा पर्ने असरले पनि यसमा प्रभाव पारेको हुन्छ। सवारी साधन थोत्रा हुँदासम्म चलाउने गरिन्छ। समयसमयमा सवारी साधनको चेकजाँच गरिँदैन। चालकले मादकपदार्थ सेवन गरेर सवारी साधन चलाइरहेका हुन्छन् एकातिर भने अर्कोतिर सवारी हाँकिरहेको बेलामा मोबाइलको प्रयोग गर्नेहरू धेरै छन्। वार्षिक तीस हजारभन्दा बढी चालक मादकपदार्थ सेवन गरेर सवारी चलाएकाले कारबाहीमा परेका छन्। क्षमताभन्दा अत्यधिक बढी यात्रु बोक्ने परिपाटी, सकिनसकी जस्तोसुकै अवस्थामा पनि ओभरटेक गर्ने तँछाड मछाडले दुर्घटना निम्त्याउने गर्छ। हामीकहाँ सवारी चालक अनुमतिपत्र दिने परिपाटी कमजोर छ। बिना तालिम लाइसेन्स बाँड्ने गरिन्छ। सवारी चलाउँदा अपनाउनुपर्ने सामान्य नियमसम्म पालन गरिँदैन। कतिपय चालकले चप्पल लगाएर सवारी साधन चलाउने गरेको पाइन्छ। ट्राफिक नियमलाई न त सवारी चालकले पूर्णरूपमा पालना गरेका हुन्छन् न त पैदलयात्रीले नै। आकासे पुल भएको ठाउँमा समेत पुलमुनिबाट यात्रुले बाटो काट्ने गर्छन्। नजिकै जेब्रा क्रस हुँदाहुँदै पनि आफूलाई जताबाट नजिक पर्छ त्यहींबाट नै बाटो काट्ने गरेका हुन्छौं। हाम्रोमा करिब पैंतीस लाखभन्दा बढी सवारी साधन सञ्चालनमा छन्। जसमध्ये असी प्रतिशत दुई पाङ्ग्रे सवारी साधन छन्। दुर्घटना हुने क्रम पनि दुई पाङ्ग्राको बढी छ। सडक दुर्घटनामा सबैभन्दा बढी मृत्यु पैदल यात्रुको हुने गरेको छ। दुई पाङ्ग्रे सवारी साधन होस् वाचार पाङ्ग्रे दुवैको ठक्करबाट मृत्यु हुने र घाइते हुनेहरूमा पैदलयात्रु परेका छन्। साँघुरो सडक, अत्यधिक सवारी चाप अनि अव्यवस्थित फुटपाथले सडक दुर्घटना बढाउँछ। सडकको साइडमा निर्माण सामाग्री थुपारेर राख्ने चलन छ। दुर्घटनारहित सडक नहोला तर सबैले उचित सावधानी अपनाउने हो भने अहिले भइरहेको बढ्दो सडक दुर्घटना न्यूनीकरण गर्न सकिन्छ। यसको लागि हालको सडकको अवस्थालाई स्तरोन्नति गर्नुपर्छ। सडक पिच गर्ने, ग्राभलिङ गर्ने, खाल्टाखुल्टी पुर्ने, सम्भव भएको ठाउँमा सडक चौडा र फुटपाथको राम्रो प्रबन्ध गर्नुपर्छ। पुराना सवारी साधनलाई हटाउने र अन्यलाई पनि समय समयमा चेक, जाँच गरेर मात्र सवारी साधन चलाउने बानीको विकास हुनु जरुरी छ। लामो दूरीका सार्वजनिक सवारी साधनमा अनिवार्य रूपमा दुईजना चालक हुनुपर्छ। यसो गर्दा एकजना थाकेपछि अर्कोले चलाउँदा सवारी दुर्घटना हुने सम्भावना कम हुन्छ। सडक प्रयोग गर्ने सबैलाई ट्राफिक ज्ञान हुनु आवश्यक छ। सबैले ट्राफिक नियमको परिपालना गर्ने र नियमको उल्लंघन गर्नेलाई कडा कारबाही गर्नुपर्छ। आवश्यक तालिम दिइसकेपछि मात्र सवारी चालक अनुमतिपत्र दिने व्यवस्था गर्नुपर्छ। सवारी चालक अनुमतिपत्र दिने व्यवस्थामा अहिले हुने गरेका र भएका अनियमितता पूर्णरूपमा बन्द गर्ने। ठूला सवारी साधनको अनुमतिपत्र दिने सम्बन्धमा उमेरको हदमा अहिलेको अवस्थामा पुनर्विचार हुनुपर्छ। खुसी र दुःखी भएको समयमा चालकले सार्वजनिक सवारी साधन नचलाउँदा राम्रो हुन्छ। सवारी चालक आफ्नो सवारी साधनको पेलोड क्यापासिटी, च्यासिस, इन्जिन आदिबारे थाहा हुनुपर्छ। सवारी साधनको विन्डस्क्रिनमा अनावश्यक स्टिकर टाँस्नु हुँदैन। सबैलाई डिस्टर्ब हुने गरी चर्का गीत नबजाउँदा राम्रो हुन्छ। सवारी साधनमा रियर भ्यु मिरर दुवैपट्टी राख्नुपर्छ जसले गर्दा ब्लाइन्ड स्पटको न्यूनीकरण गर्छ। तीव्र गतिमा सवारी चलाउने, अनि चालकचालकबीचको प्रतिस्पर्धा तत्काल नियन्त्रण गर्नुपर्छ। ट्रक र टिपरका कारण धेरै दुर्घटना भएका छन्। जसले गर्दा एक्साभेटर लोडर, व्रेन, टिपर, ट्रयाक्टरजस्ता निर्माण उपकरण विशेष सुरक्षा अपनाएर मात्र निर्माण कार्यमा प्रयोग गर्नुपर्ने हुन्छ। बढ्दो सडक दुर्घटना न्यूनीकरण गर्न अब सबैले सबै ठाउँबाट अभियान नै चलाउनु जरुरी छ। सडक प्रयोग गर्ने सबै यात्रु हरेक क्षण होसियार हुनु जरुरी छ। सबैलाई हतार हतार हुने अहिलेको प्रवृत्ति अन्त्य गर्नुपर्छ। एउटा भनाइ छ विस्तारै गए पुगिन्छ, हतार गरे भन्न सकिन्न। यात्रा गर्दा हामी सबैले यो भनाइको व्यावहारिक प्रयोग गर्नुपर्छ। साँझ म सकुशल परिवारमा फर्कनुपर्छ। दुईचार मिनेट ढिलो गरेमा गन्तव्यमा सुरक्षिततरिकाले पुगिन्छ भने किनहतार गर्ने ? एक बारको जिन्दगीहो। एक पटक मरेपछि सकियो। सानो सावधानीले पनि ठूलो दुर्घटना टर्न सक्छ। जीवनरूपी यात्रामा हामी सबै कहिले चालक हुन्छौं त कहिले यात्री। सानो लापरबाहीले गर्दा हामी जीवनभर नै निकै अशक्त भएर बाँच्नुपर्ने हुन्छ एकातिर भने अर्कोतिर ज्यानैसमेत जान सक्छ। अझ सार्वजनिक सवारी चालक भएको बेलामा हाम्रो हातमा थुप्रै मानिसको जीवन रहेको हुन्छ। अन्जानमै पनि सानो गल्ती भयो भने सयौं मानिसको जीवन एकै छिनमा समाप्त हुन्छ। सडक दुर्घटना न्यूनीकरण गर्न सबैले आफ्नो ठाउँबाट सक्दो प्रयास गरौं। दुर्घटनाबाट आफू बाँचौं र अरूलाई पनि बचाऔं।"
विश्व नम्बर एक ब्याडमिन्टन खेलाडी साइना भाजपा प्रवेश,"नयाँ दिल्ली : पूर्व विश्व नम्बर एक ब्याडमिन्टन खेलाडी साइना नेहवाल भारतीय जनता पार्टी (बीजेपी) प्रवेश गरेकी छन्। भारतीय सञ्चार माध्यमकाअनुसार बुधबार उनी पार्टी प्रवेश गरेकी हुन्। हरियाणामा जन्मिएकी २९ वर्षीय साइना सन् २०१५ मा ब्याडमिन्टनतर्फ विश्व नम्बर एक खेलाडी थिइन्। ब्याडमिन्टनमा २४ वटा अन्तर्राष्ट्रिय उपाधि जितेकी उनले राजीब गान्धी खेल रत्न पुरस्कार र अर्जुन अवार्ड समेत पाएकी छन्। उनले सन् २०१२ को लन्डन ओलम्पिकमा कास्य पदक जितेकी थिइन्। पार्टी प्रवेश गरेपछि साइनाले प्रधानमन्त्री नरेन्द्र मोदीको कामबाट प्ररेरणा लिदै आफू देशका लागि केही गर्ने बताइन् । मैले देशका लागि पदक जितेकी छु। उनले भनिन्, म एक कडा मेहेनती हुँ र मलाई कडा मेहेनत गर्ने व्यक्ति मन पर्छ। प्रधानमन्त्री नरेन्द्र मोदीलाई हेर्छु उहाँले देशका लागि कसरी काम गर्नु भएको छ, म उहाँसँग देशका लागि केही गर्न चाहन्छु। साइनाले तीन दिनअघि सम्पन्न थाइल्यान्ड मास्टर्स २०२० मा सहभागिता जनाएकी थिइन्। तर पहिलो चरणमै उनी पराजित भएकी थिइन्।"
मुस्ताङमा राष्ट्रिय स्की च्याम्पियनसिप,"जोमसोम : हिमाली जिल्ला मुस्ताङको मुक्ति क्षेत्रमा तेस्रो राष्ट्रिय स्की प्रतियोगिता आयोजना हुने भएको छ। नेपाल स्की संघले हिउँ पर्यटन प्रवद्र्धन तथा मुस्ताङलाई स्की हबको विकास गर्न च्याम्पियनसिप गर्न लागेको हो। हिउँको चाङसँगै चिप्लेटी खेल्दै लुकामारी गर्ने साहसिक खेलको नाम हो, स्की। समुद्री सतहदेखि करिब चार हजार मिटरको उचाइमा हिउँमाथि स्की खेल्ने गरिन्छ। हाइअल्टिच्युड साहसिक स्की खेल्न उपयुक्त स्थान मुस्ताङ भएकाले संघले यस पटक पनि प्रतियोगिता गर्न लागेको संघका महासचिव विजय श्रेष्ठले जानकारी दिए। यसअघि संघले रसुवाको लाङटाङ क्यानजेन क्षेत्रमा च्याम्पियनसिप आयोजना गरेको थियो। गत वर्ष मुस्ताङको मुक्तिनाथ क्षेत्रमा दोस्रो राष्ट्रिय च्याम्पियनसिप गरेको थियो। उनले मुस्ताङ जिल्ला अरू जिल्लाभन्दा भौगोलिक दृष्टिकोणले सहजता, यातायात, होटल र स्की खेल्न चाहिने सबै प्रकारको पूर्वाधार भएकाले च्याम्पियनसिपका लागि मुस्ताङ छनोट गरिएको संघले जनायो। यस पटक नेपाल भ्रमण वर्ष सुरु भइसकेकाले त्यसलाई पनि सफल पार्न यसपटक भव्य रूपमा प्रतियोगिता गर्ने तयारी संघले गरेको छ। भारी हिमपात भएको क्षेत्रमा प्रसस्त अक्सिजन उपलब्ध हुने भएकाले स्की खेल्न सेताम्मे हिउँ वातावरणीय अनुकूल भएको संघको ठम्याइँ छ। संघले हिमाली जिल्लामा हिउँ पर्यटन प्रवद्र्धन गर्न यस प्रकारको प्रतियोगिता गर्दै आएको छ। नेपालमा हिउँ पर्यटनको सम्भावना बलियो बनाउने सन्देशसहित संघले तेस्रो राष्ट्रिय स्की च्याम्पियनसिप गर्न लागेको हो। स्की समन्वयकर्ता होटल गायन्ड समलाका सञ्चालक सुरज गुरुङले मुस्ताङको पर्यटक विकासका लागि स्की च्याम्पियन महत्त्वपूर्ण भएको बताए। बेमौसमको समयमा व्यवसायीलाई राहत पुर्याउन स्कीको माध्यमबाट हिउँ पर्यटन आकर्षित हुने आशा उनले व्यक्त गरे।"
ए डिभिजन लिग फुटबल : आर्मी शीर्ष स्थानमा,"काठमाडौं : विभागीय टोली त्रिभुवन आर्मी क्लब सहिद स्मारक ए डिभिजन लिग फुटबलको शीर्ष स्थानमा उक्लिएको छ। एन्फा कम्प्लेक्स सातदोबाटोमा मंगलबार भएको खेलमा आर्मीले जाउलाखेल युथ क्लबलाई १० गोलले हराउँदै शीर्ष स्थान कब्जा गरेको हो। प्रतिस्पर्धात्मक खेलमा आर्मीको जितमा कप्तान भरत खवासले निर्णायक गोल गरे। भरतले ७५औं मिनेटमा टेकबहादुर बुढाथोकीको पासमा गोल गरेका थिए। यसअघि आर्मीले लगातार गोलको अवसर बनाए पनि जाउलाखेलको रक्षा पंक्ति चिर्न सकेको थिएन। पहिलो हाफमा मात्र आर्मीले दुई वटा राम्रा अवसर गुमाएको थियो। ११औं मिनेटमा नवयुग श्रेष्ठ पोस्ट नजिक चुकेका थिए। १९औं मिनेटमा टंकबहादुर बस्नेतको सशक्त प्रहारलाई जाउलाखेलका गोलरक्षक अरुण ब्लोनले पन्च गर्दै बचाएका थिए। दोस्रो हाफमा पनि सशक्त देखिएको आर्मी अग्रपंक्तिमा भने त्यति सफल बन्न सकेको थिएन। ४७औं मिनेटमा नवयुग श्रेष्ठको प्रहार बाहिरिएको थियो। ६२औं मिनेटमा भरत खवास चुकेका थिए। दोस्रो हाफमा जाउलाखेलले पनि राम्रा अवसर गुमाएको थियो। ८४औं मिनेटमा एडमा डोम्बियाको हेड प्रहारलाई आर्मीका सेसेहाङ आङदेम्बेले गोल लाइनबाट बचाएका थिए। आर्मीका विकास खवास म्यान अफ दी म्याच भए। जितसँगै आर्मीले नौ खेलबाट २० अंक बनाएको छ। आर्मी दोस्रो स्थानमा रहेको मच्छिन्द्रभन्दा एक अंकले अगाडि छ। मच्छिन्द्रको १९ अंक छ। जाउलाखेल १२ अंकसहित सातौं स्थानमा छ। खेलपछि आर्मीका प्रशिक्षक नवीन न्यौपानेले जाउलाखेलविरुद्धको जितले टोलीमा खुसी छाएको बताए। हामी जित्ने लक्ष्यका साथ आएका थियो। सफल भयौं। उपाधिका लागि अझै चार खेल जित्नुपर्नेछ। आगामी खेलमा अझै सुधारको आवश्यकता छ, नवीनले भने। जाउलाखेलका प्रशिक्षक नरेश थापाले रक्षात्मक खेल्दै आक्रमण गर्ने रणनीति सफल नभएको बताए। खेलाडीले राम्रै खेलेका थिए। आर्मीसँग एक अंक खोस्ने योजना थियो। तर सफल भएन। जाउलाखेलले अझै शीर्ष ६ का लागि खेल्नेछ, नरेशले भने। यसैगरी लिगमा सरस्वती युथ क्लबले पहिलो जित निकालेको छ। एन्फा मैदानमै भएको खेलमा सरस्वतीले हिमालयन शेर्पा क्लबलाई ४३ गोलले हरायो। सरस्वतीको जितमा काजिम बुसारीले पाँचौं र ८३औं मिनेटमा दुई गोल गरे। विनोद केसीले ३५औं र मनीष थापाले ८८औं मिनेटमा एक एक गोल गरेका थिए। शेर्पाका आशिष गुरुङले १०औं, विजय श्रेष्ठले ४५औं र रवि थापामगरले दोस्रो हाफको इन्जुरी समयमा गोल गरेका थिए। सरस्वतीमा काजिम म्यान अफ दी म्याच भए। पहिलो जितसँगै सरस्वतीले नौ खेलबाट चार अंक बनाएको छ। सरस्वती अझै अन्तिममा छ। समान खेलबाट सात अंक बनाएको शेर्पा १२औं स्थानमा छ।"
नेपाली लिगमा अफगानिस्तानका विकेट किपर,काठमाडौं : अफगानिस्तानका पूर्वविकेट किपर महम्मद सहजाद चितवन टाइगर्समा अनुबन्ध भएका छन्। उनलाई एभरेस्ट प्रिमियर लिग (ईपीएल) का लागि टाइगर्सले आफ्नो टोलीमा भित्र्याएको हो। ईपीएलले आफ्नो आधिकारिक ट्वीटर मार्फत् सहजादलाई चितवन टाइगर्सले टोलीमा समावेश गरेको पुष्टि गरेको हो। ३३ वर्षीय दायाँ हाते ब्याट्स्म्यान सहजादले ६५ वटा अन्तर्राष्ट्रिय टी२० खेलमा १ हजार ९ सय रन बनाएका छन्। सबै खेल अफगानिस्तान राष्ट्रिय टोलीबाट खेलेका हुन्। उनले टी२० खेलमा ११८ रनको हाइ स्कोर बनाएका छन्। जिम्बावेविरुद्ध १० जनवरी २०१६ को खेलमा उनले नटआउट ११८ रन बनाएका थिए। सहजाद अगस्ट २०१९ मा एक वर्षका लागि प्रतिबन्धमा परेका थिए। अफगानिस्तान क्रिकेट बोर्ड (एसीबी) ले उनलाई सबै फम्र्याटको खेलमा एक वर्षका लागि प्रतिबन्ध लगाएको थियो। उनलाई आचारसंहिता उल्लंघन गरेकाले प्रतिबन्ध लगाइएको थियो।
सन्यास सोच्दै सारी,"इटालियन सिरी ए क्लब युभेन्टसका प्रशिक्षक माउरिजियो सारीले छिट्टै प्रशिक्षक जीवनबाट सन्न्यास लिने बताएका छन्। ३० वर्ष फुटबल प्रशिक्षकको जीवन बिताइसकेका उनले छिट्टै सन्न्यास लिने बताए पनि मिति भने घोषणा गरेका छैनन्। सन् १९९० देखि प्रशिक्षकको जिम्मेवारी सम्हालेका ६१ वर्षका उनले युरोपका २० वटा क्लबमा प्रशिक्षकका रूपमा काम गरिसकेका छन्। इटालीका क्लबको पहिलो रोजाइमा पर्ने सारी गएको सिजन इंग्लिस क्लब चेल्सी छाडेर आफ्नै देशको युभेन्टस आएका थिए। त्यसअघि तीन वर्ष नापोलीमा बिताएर उनी चेल्सी गएका थिए। पूर्वक्लब नापोली फर्कनेबारे पत्रकारले सोधेको प्रश्नमा उनले सन्न्यासको संकेत गरेका हुन्। नापोली फर्कने होइन, मैले त अब सन्न्यास लिने बारेमा सोचेको छु, उनले भने, निकै अनुभव बटुलेको यो क्षणमा म अब प्रशिक्षकको जिम्मेवारी छाड्ने योजनामा छु। युभेन्टससँगको सम्झौता नै प्रशिक्षक जीवनको अन्तिम सम्झौता हुन सक्ने उनले बताए। सारी चुरोटका अम्मली हुन्। सन् २०१८ मा जर्मन क्लब आरबी लेपिजले आफ्नो घरेलु मैदानमा उनका लागि चुरोट खाने छुट्टै कोठा नै बनाइदिएको थियो। त्यतिबेला नापोलीका प्रशिक्षक रहेका उनी युरोपा लिगको खेलका लागि जर्मनी पुगेका थिए।"

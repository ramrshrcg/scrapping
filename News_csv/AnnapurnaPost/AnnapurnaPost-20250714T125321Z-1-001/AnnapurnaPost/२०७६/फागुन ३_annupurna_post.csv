शीर्षक,विवरण
के हो लिम्पियाधुराकालापानीलिपुलेक ?,"नेपालले आफ्ना भूभाग सरकारी नक्सामै सीमा बाहिर राख्छ भने भारतले वर्षौंसम्म अतिक्रमण गरिरहने बहाना पाउने छ करिब १७२ वर्षअगाडिको नक्सा लिपुलेकलाई नै गलत ठाउँमा अर्थात् कुन्लस पर्वतको ठाउँमा देखाई करिब १५५ वर्षअगाडिको नक्सामा काली नदीको नामै परिवर्तन गरी र करिब १४१ वर्षअगाडि कालापानी (लिपु) खोलालाई काली नदी नाउँ दिई नक्साबाट अतिक्रमणको थालनी भएको देखिन्छ। सोही कुनियतको निरन्तरताको परिणाम हो नेपालभारतबीच रहेको लिम्पियाधुरालिपुलेक विवाद। पश्चिमी सिमाना झन्डै काँगडासतलज रहेको नेपालले सुगौली सन्धि १८१६ को धारा ५ मा नेपालले राजाले काली नदीपश्चिमको भूभागको दाबी छाड्ने सहमतिबाट नेपालको पश्चिमी सिमाना काली नदी रहेको हो। सुगौलीको सन्धिमा काली नदी सीमा मानेलगत्तै २ जनवरी १८१६ मा इस्टइन्डिया कम्पनीले प्रकाशित गरेको नक्साले तत्कालीन ब्रिटिसइन्डियाका गभर्नर हेस्टिङले बेलायतमा लेखेको गोप्य पत्रको भनाइलाई नक्सामा देखाइएको छ (नक्सा १)। त्यस समयमा म्यापिङ नक्सा विज्ञान प्रविधिको विकास आजको जतिको उन्नत थिएन। त्यसैले सानो स्केलको नक्सामा मुख्य काली नदीको माथिल्लो नदी खण्ड र ससाना गाउँस्थान, हिउँ र हिमनदी भनी पोतिएका रंग क्षेत्रभित्र पर्न गएका छन्। सो क्षेत्रमा लिम्पियाधुरा, कुन्लस, लिपुलेक पर्वत र कुटी, नाबी, गुन्जी, कावा, छाँरुङ, रनकिमो, नेपालछु, गाब्र्याङ, बोडी, गालालगायतका ठाउँ परेका छन्। सुगौली सन्धिपछि कुमाउको व्यास क्षेत्रमा पर्ने गाउँका भुटिया जमिनदार (उसबेलाका सामुदायिक नेता र जग्गा कर उठाउने व्यक्ति) ले व्यासप्रगन्नाका गुन्जी, नबी र कुटी गाउँहरू बेलायतशासित क्षेत्रको कुमाउअन्तर्गत राख्न चाहेका थिए। सोही व्यहोराको अनुरोध पत्र कुमाउका कमिसनरलाई लेखेका थिए। तर काली नदीको पूर्वीभागमा पर्ने डोटी जिल्लाका तत्कालीन नेपाल जिम्मेवार अधिकारी चौतरिया बम शाहले आपत्ति जनाएर बेलायती शासकलाई विरोध पत्र पठाएका कुटी, नाबी, गुन्जी नेपालका भएको दाबी गरेका थिए। कावा, छाँरुङजस्तै गुन्जी, नाबी र कुटी गाउँहरू पनि कालीपूर्व पर्ने हुँदा नेपालका हुन् भन्ने उनको दाबी थियो। सो विवादको प्रतिक्रियामा ब्रिटिसभारतका कार्यवाहक सचिव जोन एडमले ती गाउँ काली नदीको पूर्वपट्टि रहेकाले नेपालमा पर्छन् भन्ने पुष्टि गरी कुमाउका आयुक्त जी डब्लू ट्रेललाई पत्र लेखी सोहीअनुसार हुने भनी काठमाडौंस्थित ब्रिटिसभारतका आवासीय कमिसनर एडवर्ड गार्डनरलाई १ फेब्रुअरी १८१७ मा पत्र पठाएका थिए। तिनै जोन एडम्सले सन् १८२३ को जनवरीदेखि अगस्टसम्म ब्रिटिसभारतका कार्यवाहक गभर्नरजनरलका रूपमा पनि काम गरेका थिए। तसर्थ यो विवाद १८१७ मा नै टुंगिएको थियो। सीआईएबाट प्रकाशित सन् १९४७ को भारतपाक सीमा देखाउने गरी कोरिएको नक्साले पनि अलमोडा गजेटमा व्याख्या गरेअनुसारै पूरै लिपुलेक, कालापानीलगायत लिपुखोला जलाधार नेपालमा परेको देखाउँछ। लगत्तै पछि सन् १८१९ मा प्रकाशित नक्सामा (नक्सा २) सुगौली सन्धिद्वारा परिभाषित गरिएको वास्तविक काली नदीलाई स्पष्ट रूपमा नक्सामा सीमा नदी देखाइएको थियो। लिम्पियाधुराबाट आउने नदी नै वास्तविक काली हो भन्ने कुरा स्थलगत सर्वेक्षण, स्थानीय वासिन्दाद्वारा प्रदान गरिएको जानकारी र नदी विज्ञानका आधारमा गरिएको स्पष्ट थियो। सन् १८२७ को नक्सालगायत अन्य सन् १८३४, सन् १८३५, सन् १८३७, सन् १८४६, सन् १८५० र सन् १८५६ मा प्रकाशित नक्साहरूले पनि लिम्पियाधुराबाट आउने नदीलाई नै काली नदी लेखिएको थियो। नदीको मुख्य सिद्धान्तले पनि लिम्पियाधुराबाट आउने नदीलाई नै काली भन्छ। सन्धिको अक्षरशः पालना गर्नका लागि नै जोन एडम्सको चिठी थियो। तर सन् १८१७ देखि नै प्रयास गरिरहेका भुटिया जमिनदारहरू र ब्रिटिस शासकसमेतले सन् १८१९ पछि गुन्जी, नाबी र कुटी गाउँहरू र कुटी हँुदै तिब्बत जाने नाका कुमाउमा राख्न खोजेको बुझिन आउँछ। कुटी, नाबी र गुन्जीलाई कुमाउमा कायम राख्न कुमाउका भुटिया जमिनदारको जोड पनि सीमारेखा हेरफेरका लागि थप उत्प्रेरणाको कारक पनि बनेको देखिन्छ। ब्रिटिसभारत कुटी क्षेत्रमा आकर्षित भएको थप कारण कुटी गाउँ समुद्र सतहबाट लगभग ३८०० मिटरमाथि अवस्थित छ र यो गाउँ त्यस क्षेत्रमा पर्ने माथिल्लो बस्ती पनि हो। आदि (छोटा) कैलाश, पार्वती कुण्ड (ताल) र तिब्बतको मानसरोवर ताल, राक्षस ताल र कैलाश पर्वत जाने मार्गमा हुनुको पनि हो। साथै तिब्बत पार गर्न चाहनेका लागि आधार शिविरका रूपमा काम गरिरहेको क्षेत्र पनि हो। परिणामस्वरूप सन् १८२७ मा प्रकाशित नक्सामा सीमारेखा गुन्झी दोभानबाट पूर्वोत्तर हुँदै कुन्लस पर्वतबाट आउने खोलाको धारलाई सीमा रेखा देखाइएको (चिह्नित) गरिएको छ (नक्सा २)। गुन्जी दोभानबाट कुन्लस पर्वत सीधा उत्तरमा पर्छ। नक्सामा सीमा रेखा पूर्वोत्तर हँुदै कालापानीदेखि केही उत्तर लिपुखोला दोभानबाट कुन्लस पर्वतबाट आउने खोलाकै धार पछ्याउँदै पश्चिमोत्तर दिशातर्फ कुन्लस पर्वतमा टुंग्याइएको छ। पछि सन् १८७९ को नक्सामा कुन्लस पर्वतबाट आउने त्यस खोलालाई तेरागढ नाम दिइएको पाइन्छ। सन् १८२७ को नक्सामा गुन्जी, नाबी र कुटी गाउँहरू र कुटी हँुदै तिब्बत जाने नाका कुमाउमा देखाउने काम गरेर नक्सामा पहिलो अतिक्रमण प्रयास भयो। तर सन् १८२७ र त्यसपछिका सन् १८५६ सम्मका नक्साहरूले लिम्पियाधुराबाट आउने नदीलाई नै काली नदी देखाएका छन्। कुन्लस पर्वतबाट आउने उत्तरबाट दक्षिण बहने तेरागढ नदी र पूर्वतर्फको लिपुलेक भञ्ज्याङतर्फबाट आउने पूर्वबाट पश्चिम बहने लिपु खोला कालापानी नेर मिसिन्छन् र पश्चिमदक्षिण बग्दै गुन्जीमा काली नदीमा मिसिन्छन्। पहिलो अतिक्रमण प्रयास कुन्लस पर्वतबाट आउने तेरागढ खोलालाई कालीको शिर देखाई कुटी क्षेत्रको करिब २२३ वर्ग किलोमिटर र लिपुको जलाधार खण्ड ५० वर्ग किलोमिटर गरी नेपालको करिब २८८ वर्ग किलोमिटर भूभाग अतिक्रमण प्रयास भएको देखिन आउँछ। तर नदी जल विज्ञानका आधारहरू जस्तै जल प्रवाह, नदी लम्बाइ, जलाधार क्षेत्र र नदी क्रमांकको हिसाब तेरागढ खोला काली नदीको शिर नदी हुन सक्दैन। जोन प्ले फेयर (१८०२), आर ई होर्टन (१९४५) र एएन स्ट्रलर (१९६४), जेके भुसाल (१९९६) लगायत सम्बन्धित विज्ञद्वारा प्रस्ट्याइएका सिद्धान्तले पनि तेरागढ खोला मूलकालीको शिरभाग देखाउन समर्थन गर्दैन। सन् १८५० तिर पुग्दा ब्रिटिसभारत शासकहरू लिपुलेकको महŒवबारे बढी सचेत भएको पाइयो। सन् १८४६ देखि सन् १८४८ मा बेलायती सर्वेक्षणकर्ता हेनरी स्ट्राचेले नीति, लिपु, टिंकर भन्ज्याङलगायत मानसरोवर जाने पथहरूका सर्भे गरी नक्सा प्रकाशन गरेका छन् (नक्सा २)। स्ट्राचेका रिपोर्टहरू र प्रकाशित लेखहरूले लिपुलेक भन्ज्याङको बढी महŒव विषयमा जानकारी गराइएको छ। सन् १८२७ देखि नै तेरागढ नदी धारलाई सीमारेखा देखाइएको परिप्रेक्षमा लिपुलेकलाई कुमाउमा देखाउन लिपुलेकलाई नै गलत स्थानमा देखाइएको छ। सन् १८२७ को नक्साले कुन्लस पर्वत देखाएको ठाउँमा सन् १८४८ मा स्ट्राचेले प्रकाशित गरेको नक्सामा लिपुलेक भञ्ज्याङ भनेर लेखिएको छ। अर्थात् सन् १८२७ को नक्सामा जुन ठाउँमा कुन्लस पर्वत लेखिएको छ, सोही ठाउँलाई लिपुलेक देखाई सोही ठाउँ हँुदै मानसरोवर ताल, राक्षस ताल र कैलाश पर्वत जाने पथ देखाइएको छ। लिपुलेक भञ्ज्याङबाट विभिन्न उद्देश्यका लागि जस्तै व्यापार, सैनिक, धार्मिक (कैलाश र मानसरोवर यात्रा) पथका रूपमा अत्यधिक हिमपात अवधिबाहेक सजिलैसँग पार गर्न सकिने तथ्य स्ट्राचेले भरपर्दो रूपमा प्रस्ट्याइदिएका थिए। परिणामस्वरूप सन् १८५० दशकमा ब्रिटिस शासकहरूले लिपुलेक भञ्ज्याङलाई पूर्णरूपमा नियन्त्रणमा लिन चासो दिएको बुझिन्छ। तर सोही अवधिमा अर्थात् सन् १८५७ सम्ममा कलकत्ता, लखनउ र भारतका अन्य स्थानबाट बेलायती शासनको विरुद्धमा विद्रोहको सुरुवात भयो। त्यसकारण ब्रिटिसहरूले लिपुलेकमा आफ्नो चाहना र आवश्यकता भएको नेपालसमक्ष राखेर नेपाललाई चिढउने हिम्मत नगरेको बुझ्न सकिन्छ। साथै जंगबहादुर राणाको नेतृत्वमा नेपाली सैनिकहरूको सहयोगमा लखनउ विद्रोहलाई दबाउन सफल भएको बदलामा कृतज्ञतास्वरूप मित्रतालाई अझ प्रगाढ बनाउन कम्पनी सरकारले सन् १८६० मा नयाँ मुलुक भनेर चिनिने चार जिल्लाका भूभाग नेपाललाई फिर्ता गर्यो। तर ब्रिटिस शासन लिपुलेक कुमाउ अधीनस्थ पार्न उपयुक्त समयको पर्खाइ र उपयुक्त खोजीमा लागिरहेको पछिका नक्साहरूबाट बुझिन्छ। बेलायतीहरूलाई नेपालीको सर्भे टेक्निकल ज्ञानको कमीका साथै त्यो क्षेत्र विकट र टाढा रहेका कारण गोर्खालीबाट कम निगरानीभ्रमण हुनुको फाइदा पनि ब्रिटिसलाई पुगेको देखिन्छ। नेपालले भारतअतिक्रमित क्षेत्रमा उपस्थिति देखाउनुका साथै स्थानीय जीविकोपार्जनमा केन्द्रित र अन्य विकास गतिविधि (जस्तै सडक र बिजुलीको पहुँच, पर्यटन सुविधा) विस्तार गर्दै लिम्पियाधुरा मात्र होइन; सुस्ता र अन्य अतिक्रमित स्थानबाट फिर्ता जान भारतलाई निरन्तर नैतिक दबाब दिइरहनुपर्छ। पहिलो कार्टोग्राफिक अतिक्रमित नक्सामा गुन्जी, नाबी र कुटी गाउँ कुमाउतर्फ देखाइए पनि नदीको नाम र नदी विज्ञानको सिद्धान्तका आधारमा तेरागढ खोला धार सीमा बनाइराख्न सुगौली सन्धिले दिँदैनथ्यो। तसर्थ नदीको नाम परिवर्तन गर्ने नीति (षड्यन्त्र) लागू गरियो। यसै षड्यन्त्रस्वरूप सन् १८६५७७ का र त्यसपछिका नक्सामा गुन्जीदेखि लिम्पियाधुरासम्मको काली नदी खण्डलाई कुटियाँती भनी नदीको नयाँ नाम दिइयो। सन् १८५६ को नक्सामा लिम्पियाधुरा पर्वतबाट उत्पन्न नदीलाई काली नदी देखाइएको छ (नक्सा ३ को बायाँ)। सन् १८७९ मा प्रकाशित नक्सामा त लिपुखोलालाई नै काली नदीको नाम दिई सक्कली काली नदीलाई कुटियाँती नाम दिई गुमराहमा पार्न खोजिएको छ (नक्सा ३ को दायाँ खण्ड)। सन् १८४५ मा भएको स्थिर सीमा सिद्धान्तअनुसार काली नदीबाहेक अर्को नामको नदीलाई सीमा हो भन्न सम्भव थिएन। तसर्थ लिपु खोलालाई नै काली नदी नाम दिएर नक्सामा सीमा अतिक्रमण प्रयास गरिएको देखिन्छ। सन् १८७९ मा लिपुखोलालाई काली नदी नामाकरण गरे पनि नेपालभारत सीमाको नदीधार सीमारेखा कालापानी नपुग्दै टुंग्याएर, त्यसपछि जमिनसीमारेखा मानी पंखगढ (खोला) जलाधारको पश्चिम सीमा हुँदै लिपुटिंकरकर्णाली जलाधारको मिलनविन्दुसम्म देखाएर थप गुमराहमा पार्न खोजिएको प्रस्ट देखिन्छ। तर अर्कातर्फ वास्तविक काली नदीलाई कुटियाँती र लिपुखोलालाई काली नामाकरण गर्दा अवैज्ञानिक र गैरयथार्थ हुने निष्कर्षमा तत्कालीन कार्टोग्राफरहरू सन् १८८० दशकमा पुगेको देखिन्छ। परिणामस्वरूप अतिक्रमित कुटी, नाबी र गुन्जीलगायतका भूभागलाई सन्धिअनुरूप नै देखाउने कुटिल चालस्वरूप सुगौली सन्धिले किटान गरेको काली नदीलाई गुन्जीसम्म मात्र मानी सोही गुन्जी दोभानसम्म नदीधार सीमा कायम गरी सो दोभानदेखि उत्तर लिपुखोला जलाधार र काली (सन् १९६० को दशकदेखि कुटियाँती नाम दिइएको) नदी जलाधारको मिलनरेखालाई जमिन सीमारेखा देखाई सीधा उत्तर कुन्लस पर्वतसम्म सीमारेखा कोरेको पाइन्छ। सन् १९११ मा निकालिएको अलमोडा गजेटले यसै प्रकारको व्याख्या गरेको छ र सो अवधिसम्मका नक्साहरूमा सोही सीमालाई नेपाल र ब्रिटिसभारत सीमा देखाइएको पाइन्छ। यस प्रकारको नक्सा अतिक्रमणले सन् १९१० को दशकसम्म लिपुलेक, कालापानीसमेत लिपुखोला, तेरागढ र पंखगढका पूरै जलाधार क्षेत्र नेपालमा पारिएका छन् भने कुटी क्षेत्रको करिब २२३ वर्ग किलोमिटर भारतीय नक्सामा परेको देखिन्छ। तर सन् १९२० को दशकबाट पुनः कालापानीसम्म नदीधार सीमारेखा कायम गरी त्यसपछि सीमारेखालाई दक्षिण दिशातर्फ मोडी पंखगढ जलाधार हुँदै टिंकर जलाधार र लिपु जलाधारको मिलनरेखा पछ्याउँदै पूर्व दिशातर्फ कर्णाली जलाधारसम्म तानिएको छ। सन् १९४० को दशकमा प्रकाशित केही नक्साहरूले कुन्लस र लिपुखोला दोभानसम्म नदीधार सीमा मानी सो दोभानबाट सीमा दक्षिणतर्फ मोडी कर्णालीटिंकरलिपु जलाधार मिलनविन्दुसम्म कोरेको पनि भेटिन्छ। सीआईएबाट प्रकाशित सन् १९४७ को भारतपाक सीमा देखाउने गरी कोरिएको नक्साले पनि अलमोडा गजेटमा व्याख्या गरेअनुसारै पूरै लिपुलेक, कालापानीलगायत लिपुखोला जलाधार नेपालमा परेको देखाउँछ। सन् १९४७ पछिको स्वतन्त्र भारतले लिपुलेकलाई केन्द्रमा राखेको तर कालापानीलाई महŒव नदिएको पनि बुझिन्छ। तर केही प्रकाशित लेखहरूले सन् १९५१५२ देखि नै कालापानीमा भारतीय पक्षबाट अस्थायी क्याम्प खडा गरिएको उल्लेख गरेका छन् तापनि सन् १९६१ मा चीनसँगको युद्धमा हार व्यहोरेपछि भारतले सुरक्षा चौकी खडा गरेरै कालापानी, लिपुलेकलगायत करिब चार सय वर्ग किलोमिटर भूभाग कब्जा गरिराखेको छ। लिपुखोलालई नक्कली काली देखाएको भारतीय नक्सालाई नै आधार मानी नेपालले लिपुलेकबाट आउने लिपुखोलालाई सीमा नदी मानी नेपालको नक्सा निकालेको अवस्थाले भारतलाई अतिक्रमित भूभाग कब्जा गरिराख्न बल पुगिरहेको छ। भारतले सन् सन् २०१९ मा निकालेको राजनीतिक नक्साका विषयमा नेपालमा चलेको विवाद उसको सन् १९६२ देखिकै निरन्तरता पनि हो। नेपालका जेजति कमजोरी र भारतका जेजस्तो मनसायले नेपालको सीमा अतिक्रमित भएको भए पनि भारतलाई असल छिमेकीको हैसियतले नैतिक र कूटनीतिक दबाब दिएरै भूभाग फिर्ता लिनुको विकल्प छैन। यस सन्दर्भमा यस लेखबाट उठाइएका केही प्रश्न र प्रस्ट्याइएका केही सुझावमा (के लिपुलेक भञ्ज्याङ नभई भविष्यमा भारतका लागि चीन पुग्ने सम्पूर्ण मार्ग रोकिने छन् त ? के भारतले अझै चीनबाट असुरक्षित महसुस गरिरहेको छ त ? र चीनबाट सुरक्षित हुन भारतलाई नेपालबाट अतिक्रमण गरिएको भूमि कालापानी, लिपुलेक नै चाहिन्छ त ? के भारत युद्ध प्रविधिसँग परिचित छैन जुन जीपीएस निर्देशित मिसाइलबाट अगाडि बढिरहेको छ ? के भारत आफ्ना छिमेकीहरूसँग व्यवहारमा असल छिमेकी मित्रवत् हुन चाहँदैन ? भारतले आफैंलाई यस्ता प्रश्नहरूको उत्तर खोज्नैपर्छ र परिवर्तन भइरहेको र बदलिएको विश्वसँगै अगाडि बढिरहेको राष्ट्र बन्न सक्नुपर्छ। अन्त्यमा, नेपालले आफ्ना भूभाग सरकारी नक्सामै सीमा बाहिर राख्छ भने भारतले वर्षौंसम्म अतिक्रमण गरिरहने बहाना पाउने छ। तसर्थ, नेपालले दोषपूर्ण नक्सा फिर्ता लिनुपर्छ र सही नक्सालाई तुरुन्तै जारी गर्नुपर्छ (नक्सा ४)। यसका अतिरिक्त नेपालले भारतअतिक्रमित क्षेत्रमा उपस्थिति देखाउनुका साथै स्थानीय जीविकोपार्जनमा केन्द्रित र अन्य विकास गतिविधि (जस्तै सडक र बिजुलीको पहुँच, पर्यटन सुविधा) विस्तार गर्दै लिम्पियाधुरा मात्र होइन; सुस्ता र अन्य अतिक्रमित स्थानबाट फिर्ता जान भारतलाई निरन्तर नैतिक दबाब दिइरहनुपर्छ।  भुसाल वरिष्ठ नदी जलविज्ञान विज्ञ हुन् ।"
सार्वजनिक संस्थानको सुशासन,"संस्थानलाई सुधार गर्ने हो भने राजनीतिक नेतृत्वको प्रतिबद्धता र त्यहाँ कार्यसम्पादन करारका आधारमा दक्ष व्यक्तिलाई व्यवस्थापनको जिम्मेवारी दिनुपर्छ अर्थतन्त्रमा सार्वजनिक संस्थानको भूमिका कति हुन्छ भन्ने राज्यले लिने आर्थिक नीतिमा निर्भर गर्छ। पञ्चायतकालीन समयमा हामीले मिश्रित अर्थतन्त्रको अभ्यास गर्यौं। निजी क्षेत्रलाई पनि ठाउँ दिने तर निजी क्षेत्रले लगानी गर्न नचाहने, रणनीतिक महत्वका वस्तु तथा सेवा र निजी क्षेत्रको क्षमता नभएका ठाउँमा राज्यले लगानी गर्नुपर्छ भन्ने मान्यता थियो। संसारभरि जुन अर्थ राजनीतिमा सरकारको भूमिका बढी हुन्छ, त्यहाँ सार्वजनिक संस्थानहरू धेरै छन्। जहाँ सरकारले निजी क्षेत्रलाई अघि सारेर अर्थतन्त्रको मूलभूत भूमिका निजी क्षेत्रलाई दिएको हुन्छ, त्यहाँ संस्थानहरू कम हुन्छन्। यसरी नेपालमा पनि सार्वजनिक संस्थान विकास भएका हुन्। सानो अर्थतन्त्र, गरिब मुलुक भएकाले त्यति बेला निजी क्षेत्रले गर्न सक्ने काममा सीमितताहरू थिए। अर्कोतर्फ, व्यवसायका लागि उनीहरूमा आत्मविश्वास कम थियो, जोखिम लिनसक्ने निजी क्षेत्रको विकास नै भएको थिएन। त्यसो त सरकार पनि स्रोतसाधन सम्पन्न थिएन। नेपालमा सार्वजनिक संस्थानहरूको विकासमा दातृ निकायहरूको सहयोग थियो। त्यति बेला विश्व अर्थव्यवस्था दुई ध्रुवमा विभक्त थियो। एउटा नियन्त्रित (सेन्ट्रलाइज्ड), जसलाई रुस, चीनलगायतका मुलुकले नेतृत्व लिएका थिए। अर्को, उदार (लिबरलाइज्ड) अर्थव्यवस्था, जसलाई अमेरिका, बेलायतलगायतले नेतृत्व गरेका थिए। जति बेला धेरै सार्वजनिक संस्थानहरू खुले, त्यति बेला नियन्त्रित अर्थव्यवस्थाको नेतृत्व गर्ने मुलुकहरूबाट कमोडिटी सहायता आएर संस्थानहरू स्थापना भएका हुन्। वीरगन्ज चिनी कारखाना, कृषि औजार कारखाना, जनकपुर चुरोट कारखाना रुसले निर्माण गरिदिएको हो। त्यस्तै हरिसिद्धि इँटा टायल कारखाना, बाँसबारी छालाजुत्ता, भृकुटी कागज, रबर उद्योगलगायतका संस्थान स्थापना भए। त्यसपछि विश्वभरि नै क्रमशः यस्ता सार्वजनिक संस्थानहरूले उच्च लागत, कार्यदक्षताको कमीजस्ता कारणले उत्पादन र सेवाको लागत महँगो भयो र यसले समग्र अर्थतन्त्रलाई नै महँगो बनाइरहेको छ भन्ने बहस सुरु भयो। संस्थानहरूको कार्य सम्पादन क्षमता कमजोर र निजी क्षेत्र प्रतिस्पर्धी हुने देखिएपछि सार्वजनिक संस्थानहरू क्रमशः सरकारका लागि बोझ हुन थाले। सन् १९८० को दशकमा आइसकेपछि सरकारको भूमिका घटाएर निजी क्षेत्रलाई अगाडि बढाउनुपर्छ भने बहस तीव्र रूपमा अघि बढ्यो। यस्ता संस्थानहरू पनि निजी क्षेत्रले चलाउँदा अझै चुस्त ढंगले अर्थात् कम लागत र उच्च कार्यदक्षतामा चल्न सक्छन् भन्ने तत्कालीन बेलायती प्रधानमन्त्री मार्गरेट थ्याचरको निजीकरण नीतिले प्रमाणित गरेको थियो। उनले अर्थतन्त्रमा उच्च लागत सिर्जना गर्ने संस्थान निजीकरण गरेर व्यवसायका हिसाबले चल्नुपर्छ र राज्यको भूमिका घटाउनुपर्छ भन्ने हेतुले निजीकरण नीति लागू गरेकी थिइन्। यसको लोकप्रियता संसारभर फैलँदै थियो। अमेरिकाले खुला अर्थतन्त्रलाई प्रवद्र्धन गरिरहेको थियो। बेलायत पनि निजीकरण अभियानमा थियो। यसले संसारभरि नै उदार अर्थतन्त्र र निजी क्षेत्रको भूमिका बढाउनुपर्छ भन्ने लहर नै आयो। त्यसैको फलस्वरूप हाम्रो पनि बाध्यता भयो। किनकि सन् १९८० को दशकको सुरुआततिर हाम्रो माइक्रो इकोनोमिक फन्डामेन्टल्सहरू बिग्रिएर गए। यी आधर बिग्रँदै जाँदा व्यापार घाटा, बजेट घाटा, मुद्रास्फीति, सापटी (बरोइङ) उच्च भएर गयो र बृहत् आर्थिक स्थायित्वमा धक्का लाग्ने स्थिति देखा पर्यो। डा प्रकाशचन्द्र लोहनी त्यति बेला अर्थमन्त्री हुनुहुन्थ्यो। त्यसपछि हामीले सन् १९८३८४ तिर विश्व बैंक र अन्तर्राष्ट्रिय मुद्रा कोषमा गएर सहयोग माग्यौं। त्यसपछि उनीहरूले हामीलाई स्ट्रक्चरल एडजस्टमेन्ट सपोर्ट (संरचनागत सामञ्जस्यता सहायता) दिए। कार्यक्रम सहायताअन्तर्गत उनीहरूले अर्थतन्त्रलाई पुनर्संरचना गर्ने क्रममा निश्चित प्रावधानहरू राखे। ती सर्तहरूमा संस्थानहरूलाई दिने अनुदान घटाउने सवाल त छँदै थियो, संस्थानहरू निजीकरण गर्ने विषय पनि उल्लेख थियो। आयात र निर्यातका अवरोध घटाउने, भन्सार महसुल घटाउँदै लैजानेलगायतका विषय थिए। संस्थानको सुधार र निजीकरणको विषय त्यही स्ट्रक्चरल एडजस्टमेन्ट प्रोग्रामअन्तर्गत अघि बढेको थियो। तर २०४६ सालमा प्रजातन्त्रको उदय हुनुअघिसम्म निजीकरणले त्यति गति समातिसकेको भने थिएन। प्रयत्न भएर पनि प्रभावकारी भइरहेको थिएन। २०४६ मा नयाँ राजनीतिक व्यवस्थाको उदय भएसँगै सरकारले सन् १९९० को उदारवादी आर्थिक व्यवस्था लिने घोषणा गर्यो र त्यसैको एउटा महवत्पूर्ण अंगका रूपमा निजीकरण थियो। यसरी संस्थानको निजीकरण सुरु भएको हो। आर्थिक उदारीकरण र निजीकरणपछिका संस्थान राज्यले चलाउँदा या सार्वजनिक संस्थान भन्नेबित्तिकै कर्मचारीतन्त्रको प्रवृत्तिले संस्थानहरू व्यवसायकै हिसाबमा नाफामुखी ढंगले चल्न सकेका थिएनन्। सरकारमा काम गर्ने मानिसहरू परिणामभन्दा पनि प्रक्रिया केन्द्रित हुन्छन्। तर व्यवसायकै हिसाबले सञ्चालन हुन र नाफा कमाउन परिणामलाई केन्द्रमा राखेर काम गर्नुपर्ने हुन्छ। फेरि सरकारको संस्थान भन्नेबित्तिकै आममानिसमा पनि सरकारले जनतासित नाफा खानु हुँदैन भन्ने मान्यता हुन्छ। सार्वजनिक भन्नेबित्तिकै समाजिक दायित्व हुन्छ, समाजप्रति झुकाव र विभिन्न ठाउँमा सम्झौता गर्नुपर्ने बाध्यता आइलाग्छ। यो खालको विरोधाभासका कारण सार्वजनिक संस्थानभन्दा निजी क्षेत्रले यसलाई दक्षतापूर्वक र नाफामुखी ढंगले चलाउन सक्छ भन्ने विश्वास गरिएको हो। निजीकरण एउटा लहरका रूपमा आयो। निजीकरण नीति आफैंमा पनि समस्या थिएन। तर जुन तरिकाले निजीकरण गरियो, कतिपय विषयहरू मिलेका होइनन्। सबैभन्दा पहिला त संस्थान निजीकरण गर्नुको उद्देश्य सरकारले भन्दा निजी क्षेत्रले राम्रोसँग चलाउँछ भनेर नै हो। निजी क्षेत्रको व्यवस्थापन क्षमता, सीपले संस्थान चल्छ। जनताले रोजगारी पाउँछन्, आन्तरिक उत्पादन वृद्धि हुन्छ र अर्थतन्त्रले लाभ पाउनुपर्छ भन्ने आधारभूत मान्यता हो। निजीकरणको उद्देश्यमा त हामीले औद्योगिक, व्यावसायिक संस्थानको कार्यदक्षता विस्तार गर्ने र अर्थतन्त्रको उच्च लागत कम गर्ने भनेका छौं। त्यस्तै सरकारको दायित्व कम गर्ने र निजी क्षेत्रलाई आर्थिक विकासको मूलप्रवाहीकरणमा ल्याउने यसका मुख्य उद्देश्य हुन्। निजी क्षेत्रले राम्रोसँग चलाउने भनेको त नाफा आर्जन गर्नु हो। निजी क्षेत्र स्वभावैले नाफामुखी हुन्छ। निजीकरणको उद्देश्य पनि निजी क्षेत्रले नाफा कमाओस् भन्ने नै हो। तर निजीकरण गरिएका उद्योग, व्यवसाय सञ्चालन गरेर नाफा आर्जन गरोस् भन्ने थियो। उदाहरणका लागि, हरिसिद्धि इँटा कारखानाबाट इँटा उत्पादन गरेर, उत्पादन बिक्री गरेर नाफा आर्जन गरोस् भनेर दिइएको हो। तर निजीकरणको प्रक्रिया अलिकति नमिलेकै कारणले उनीहरू कारखाना चलाउनेभन्दा पनि त्यसको भौतिक सम्पत्ति (जग्गा) बेचेर नाफा आर्जन गर्नेतर्फ गए, जुन निजीकरणको मर्म होइन। निजी क्षेत्रको तर्फबाट हेर्दा उसको नाफा आर्जन गर्ने नै नीति हो। उसलाई मात्र दोष दिनु पनि गलत हुन्छ। यसमा निजी क्षेत्रलाई मात्र गाली गरेर हुँदैन। पहिलो जिम्मेवारी त सरकारको हुन्छ। समाजमा फट्याइँ गर्ने मानिसहरू हुन्छन्, त्यसलाई ऐन, कानुनको माध्यमबाट नियन्त्रण गर्नुपर्छ। त्यतिबेला संस्थान निजीकरण गर्दा व्यावसायिक योजना माग गरेर, व्यवसाय चलाउनकै लागि निजीकरण गरिएको हो। उनीहरूले व्यावसायिक योजना पनि पेस गरेका थिए। कतिपय संस्थान व्यवसाय नचलेर बन्द गर्नुपर्ने वास्तविक कारण पनि रहे तर कतिपयले भने व्यवसाय चल्ने सम्भावना हुँदाहुँदै पनि त्यसको भौतिक सम्पत्ति बिक्रीमा जोडबल गर्नु गलत हो। पछिल्लोपटक भक्तपुर इँटा टायल कारखानाको निजीकरण हुँदा भने म आफैं सहभागी थिएँ। त्यसको विज्ञापन निकाल्दादेखि नै इच्छुक निजी कम्पनीले जग्गाको स्वामित्वसमेत माग गरेका थिए। तर हामीले जमिन राख्न दिएनौं। त्यहाँ झन्डै २६० रोपनी जमिन छ। जमिनसमेत दियो भने त उसले चिम्नी भत्काएर जग्गाको व्यापार गर्न थालिहाल्छ। त्यसका लागि छलफलमा आउनेलाई हामीले भन्यौं, तपाईंहरूले किन्ने व्यवसाय हो, जमिन होइन। त्यसकारण इँटा उद्योग चलाएर जति सक्नुहुन्छ, नाफा कमाउनुहोस्। जमिन राज्यकै रहन्छ। जग्गा भाडामै लिनुपर्छ। त्यसकारण उसले ध्यान दिएर व्यवसाय चलायो र अहिले उसको लिज अवधि बढाइएको छ। उसले व्यवसाय सुरु सम्हालेदेखि नै नाफा आर्जन गर्न थाल्यो। त्यसकारण निजी क्षेत्रलाई व्यवसाय सञ्चालन गर्न बफादार र जिम्मेवार बनाउनुपर्छ। लुम्बिनी चिनी कारखाना पनि बिजनेस बेच्ने मोडलमै निजीकरण गरिएको हो। लुम्बिनी चिनी कारखानाको जमिनमात्र होइन, त्यहाँ भएका रूखसमेत उद्योग सञ्चालन गर्नेलाई दिइएको होइन। उसलाई विशुद्ध व्यवसाय मात्र बेचिएको हो। निजीकरणमा खासगरी तीनवटा पक्ष हेर्नुपर्छ ः निजीकरण पूर्वको अवस्था, निजीकरण र निजीकरणपछिको अवस्था। निजीकरणपूर्वको अवस्थामा के निजीकरण गर्ने, निजीकरण गर्ने संस्थानको पहिचान यसमा पर्छ। निजीकरण गर्दा नोक्सान भएको, बिग्रेकोलाई मात्र निजीकरण गर्ने होइन। पहिला निजीकरण हुनसक्ने, आकर्षण भएको एकाइ तयार गर्न सक्नुपर्छ। हेटौंडा कपडा उद्योगमा त्यसको मर्मत, सम्भार गरेर उद्योग चल्न सक्ने अवस्थामा नवीकरण गर्ने गरी प्रक्रिया अघि बढाएका थियौं। पछि त्यहाँको सञ्चालक समितिले मर्मतको ठेक्का आफूले पाउनुपर्ने माग राखे र दातृ पक्षले त्यसअनुसार सहयोग नदिँदा त्यो काम अलपत्र भयो। त्यसकारण निजीकरण गर्न लागिएका वस्तु तथा सेवा उत्पादकलाई निजी क्षेत्रले त्यसको स्रोत स्याहार सम्भार गरेर, नयाँ व्यवस्थापन राखेर चलाउन र नाफा कमाउन सक्ने तयारी अवस्थामा हुनुपर्छ। उठ्नै नसक्ने उद्योग या व्यवसाय न निजीकरण हुन्छ, न त त्यस्तो व्यवसाय निजीकरण गर्न हुन्छ। चल्नै नसक्ने उद्योग व्यवसायको सम्पत्ति र व्यवसाय निजीकरण गरियो भने व्यवसाय चल्न नसक्ने अवस्थामा जोसुकैको पनि सम्पत्तितिर आँखा लागिहाल्छ। तयारी गरिसकेपछि निजीकरण गर्दा कस्तो मोडालिटीमा बेच्ने, त्यसका लागि सबैभन्दा उत्तम पक्षको हातमा कसरी पुर्याउने भन्ने पनि त्यत्तिकै महत्वपूर्ण हुन्छ। सकेसम्म बढी प्रतिस्पर्धा गराएर विश्वसनीय पक्षको हातमा पुग्यो भने व्यवसाय चल्छ, निजी क्षेत्रलाई नाफा हुन्छ, सरकारलाई राजस्व र रोजगारीका अवसर सिर्जना हुन्छ। समग्रमा ठूलो आर्थिकसामाजिक लाभ हुन्छ। तेस्रो, निजीकरण सकिनेबित्तिकै अब काम सकियो भनेर बस्ने होइन। सरकारले अर्थात् निजीकरण गर्ने सरोकारवाला निकायले निजीकरण भएको उद्योग, व्यवसायले यसको उद्देश्य पूरा गरेको छ कि छैन। उद्देश्य पूरा हुन सक्यो या सकेन, त्यसको विश्लेषण गर्नुपर्छ। निजी क्षेत्रले राम्रोसँग चलाउन सरकारले कसरी सहजीकरण गर्नसक्छ त्यसमा पनि विचार पुर्याउनुपर्छ। राज्यको निजीकरणको नीतिलाई सघाउन यस्ता सार्वजनिक संस्थान किन्ने निजी क्षेत्रको साह्रोगाह्रो सरकारले हेर्नुपर्छ। त्यसकारण हाम्रो निजीकरणपूर्वको तयारी पनि फितलो भयो। निजीकरणपछि उक्त उद्योग, व्यवसाय सञ्चालन गर्न सघाउने सवालमा त काम शून्य छ। सरकारले निजीकरण भएका संस्थानलाई व्यावसायिक रूपमा सञ्चालन गर्न सहजीकरण गर्नु त टाढाको कुरा, उनीहरूसँग संवाद पनि हुँदैन। निजीकरण हुँदाको करार सम्झौताका दस्तावेज पनि सुरक्षित राखिएकोमा आशंका छ। यस्तो अवस्थामा निजीकरण प्रक्रियामा गर्नुपर्ने तिनै पक्ष हाम्रो कमजोरी रह्यो। सार्वजनिक संस्थान सुधार सार्वजनिक संस्थानको सुधारलाई हामीले दुई कोणबाट विश्लेषण गर्नुपर्छ। एउटा त अझै पनि के संस्थान पालेर बस्ने र ? सबैलाई निजीकरण गर्नुपर्छ भन्ने पनि सुधारको लागि एउटा तर्क हुन सक्ला। तर त्यो उत्तर ठीक होइन। सार्वजनिक संस्थान भन्नेबित्तिकै सबै निजी क्षेत्रमा जान सक्छ कि सक्दैन भन्ने एउटा सवाल भयो। प्रयोजन हेरेर त्यस्ता संस्थान निजीकरण गर्न हुन्छ कि हुँदैन भन्ने पनि त्यत्तिकै महतत्वपूर्ण सवाल छ। अहिले सरकारसँग बाँकी रहेका संस्थानमध्ये निजीकरण हुन नसक्ने पनि छन्। निजीकरण गर्नै नहुने पनि छन्। जहाँ नाफालाई उद्देश्यमा राखिँदैन भने त्यो संस्थान निजीकरण हुनु हुँदैन। अर्कोतर्फ, कतिपय यस्ता संस्थान छन् जसले गर्ने व्यवसाय अन्यत्रतिर निजी क्षेत्रले नै गरिरहेको पनि होला। तर नेपालको परिप्रेक्ष्यमा निजी क्षेत्रमा पठाउन नहुने प्रकृतिका पनि छन्। व्यक्तिगत रूपमा म निजीकरणको पक्षपाती हुँ। सरकारभन्दा निजी क्षेत्रले धेरै दक्षतापूर्वक काम गर्न सक्छ भन्ने मान्यता राख्छु। तर म नेपाल आयल निगमको निजीकरणको पक्षमा छैन। निजीकरणले व्यवसायमा प्रतिस्पर्धा ल्याउने हो। कुनै पनि व्यवसायमा जबसम्म अन्य प्रतिस्पर्धी प्लेयर हरू हुँदैनन् तबसम्म निजीकरण गर्नु हुँदैन। एकाधिकारको निजीकरण गर्नु भनेको श्राप नै हो। एकाधिकार व्यवसाय गर्ने भनेको राज्यले नै हो, निजी क्षेत्रले होइन। जसको नाफा खाने उद्देश्य छ, उसलाई सम्पूर्ण बजारको एकाधिकार दिए कस्तो हालत होला ? निजीकरण यस्ता वस्तु र सेवाको मात्र हुन्छ जसले बजारमा प्रतिस्पर्धा ल्याउँछ र त्यसको अन्तिम लाभ उपभोक्ताले प्राप्त गर्छ। त्यसकारण कार्यदक्षताको लाभ वस्तु र सेवाको आपूर्तिकर्ता र उपभोक्ताले पाउने हो। उठ्नै नसक्ने उद्योग या व्यवसाय न निजीकरण हुन्छ, न त त्यस्तो व्यवसाय निजीकरण गर्न हुन्छ। चल्नै नसक्ने उद्योग व्यवसायको सम्पत्ति र व्यवसाय निजीकरण गरियो भने व्यवसाय चल्न नसक्ने अवस्थामा जोसुकैको पनि सम्पत्तितिर आँखा लागिहाल्छ। निजीकरणमा जान नसक्ने संस्थानलाई कसरी निजी क्षेत्रले चलाएको जस्तो दक्षतापूर्वक सञ्चालन गर्ने ? यसको सोलोडोलो उत्तर दिने हो भने त व्यवस्थापन क्षमता राम्रो बनाउनु पर्यो भनिन्छ। तर व्यवस्थापकीय क्षमताभित्र धेरै विषयवस्तु समावेश छन्। सबैभन्दा महत्वपूर्ण भनेको त्यसको व्यवस्थापकीय नेतृत्व र सञ्चालक समिति नै हुन्। नेपालमा संस्थानहरू बिग्रनुको कारण धेरै छन्। धेरैजसो राजनीतिक कारण छन्। कुनै संस्थानमा एउटा दक्ष व्यवस्थापन प्रमुख आउँछ कि आउँदैन भन्ने पनि राजनीतिक नेतृत्वकै निर्णयमा भर पर्छ। राजनीतिक नेतृत्वले सुधार गर्छु भन्ने प्रतिबद्धता जनायो भने कहाँ सुधार गर्ने त ? त्यो ठाउँ भनेको व्यवस्थापनको नेतृत्व र सञ्चालक समिति नै हो। अझै विशेष गरेर प्रमुख कार्यकारी अधिकृत (सीईओ) या व्यवस्थापन प्रमुखकै भूमिका हुन्छ। व्यवस्थापनको नेतृत्व गर्ने व्यक्तिको आचरण राम्रो हुनपर्छ र दक्ष हुनुपर्छ। व्यवसायबाट परिणाम दिन सक्ने गरी भएका स्रोत परिचालन गर्ने, कर्मचारीलाई संगठित ढंगले काम लगाउनसक्ने व्यक्ति चाहिन्छ। अहिलेसम्म हामीलाई खट्केको भनेको राम्रो सीईओको अभाव नै हो। हामीले सामान्यीकरण गरेर सबै संस्थान बिगार्ने नियतको राजनीति छ भनेर भन्न पनि मिल्दैन। कतिपय अवस्थामा राजनीतिक नेतृत्वलाई विश्वस्त गराएर पनि राम्रो काम गराउन सकिन्छ। सुधारका काम गरौं भन्ने राजनीतिक नेतृत्व पनि भयो र दक्ष सीईओ भयो भने त संस्थानको कायापलट हुन्छ। संस्थानको नेतृत्व ठीक हुँदा कतिपय संस्थानमा सुधार भएको पनि हामीले देखेका छौं। संस्थानमा बढी राजनीतीकरण र मापदण्ड गएर व्यवस्थापनमा नियुक्ति हुन थालेको २०४६ सालपछि नै हो। २०४८ सालमा तत्कालीन प्रधानमन्त्री गिरिजाप्रसाद कोइराला अध्यक्ष रहेको प्रशासन सुधार आयोगको प्रतिवेदनमा संस्थानहरूको महाप्रबन्धकको नियुक्ति कार्यसम्पादन करारका आधारमा गर्ने उल्लेख थियो। तर त्यो कार्यान्वयन भएन। २०५१ सालमा सरकार परिवर्तन भएपछि उद्योग मन्त्रालयअन्तर्गतका संस्थानमा प्रतिस्पर्धाबाट महाप्रबन्धक नियुक्त गरेर चार वर्षको कार्यसम्पादन करार गरेर राम्रो सुविधा दिएको पनि हो। त्यति बेला निजामती कर्मचारीको उच्च ओहदा सचिवको सात हजार रुपैयाँ तलब हुँदा औद्योगिक विकास निगम, उदयपुर सिमेन्टलगायतका महाप्रबन्धकको १० हजार रुपैयाँ भत्ता नै थियो। संस्थानको ए, बी र सी ग्रेडमा वर्गीकरण गरेर सोहीअनुसार सुविधा दिइएको थियो। परिणाममुखी हुने गरी कार्यसम्पादन करार गरेर नियुक्ति गरिएको भए पनि सरकार परिवर्तन भएपछि नेपाली कांग्रेस नेतृत्वको सरकारले उनीहरूलाई परिवर्तन गरेर आफ्ना मान्छे नियुक्त गर्न थाल्यो। त्यसपछि सरकार परिवर्तन भएपिच्छे यो दलको र ऊ दलको मान्छे भनेर अवकाश दिन थालियो। यसले गर्दा अदालतमा मुद्दामामिला गर्ने र शक्तिकेन्द्र धाउने क्रम सुरु हुन थाल्यो। यही क्रमसँगै कर्मचारीतन्त्रमा पनि दलीय आधारमा कर्मचारी संगठन बन्न थाल्यो। भताभुंग भएपछि संस्थानहरूमा जसको शक्ति उसको भक्ति चल्न थाल्यो। संस्थानमा कतिसम्म बेथिति थियो भने त्यसको एउटा अनुभव उल्लेख गर्नु प्रासंगिक ठान्दछु। म अर्थ मन्त्रालयमा संस्थान हेर्थें। एकपटक एउटा संस्थानको महाप्रबन्धक आएर मलाई सुनाए, मन्त्रीले संस्थानमा कर्मचारी भर्ना गर्न दबाब दिइरहेको छ। ती सबै कार्यकर्ता हुन्। काम लाग्ने पनि छैनन्। त्यसपछि मैले उनलाई सुझाव दिएँ, थेग्न सक्नुहुन्छ भने यसरी भर्ना नगर्नुस्। धेरै प्रतिवाद गर्दा आफ्नै जागिर पनि जान सक्ने देख्नुहुन्छ भने उसले भर्ना गर्न दबाब दिएका कार्यकर्ताका लागि हाजिर कापी ल्याएर मन्त्रीको सचिवालयमा राख्दिनुस् र महिना बितेपछि तलब त्यहीँ लगेर बाँड्दिनुस् भनेर सुझाव दिएँ। उनले ती मन्त्री बहाल रहुन्जेल त्यसरी नै झेले। यसरी संस्थानहरूको दोहन गरियो। यही अवस्थाबाट गुज्रिरहँदा डा बाबुराम भट्टराई प्रधानमन्त्री हुँदा सार्वजनिक संस्थान निर्देशन बोर्ड गठन गरेर प्रतिस्पर्धाका आधारमा सीईओ नियुक्त गर्ने व्यवस्था सुरु भयो। त्यति बेला मैले संस्थान निर्देशन बोर्डको अध्यक्षता गर्दा १४ जना सीईओ कार्यसम्पादन करारका आधारमा नियुक्त भए। चारपाँच जनाले धेरै राम्रो कार्य सम्पादन पनि गरे। कतिपय संस्थानका सीईओ, महाप्रबन्धकहरूको कामको मूल्यांकन गर्नुपर्ने अवस्थामा सञ्चालक समितिले कार्यसम्पादन मूल्यांकन प्रतिवेदन नै बोर्डमा पठाएन। कतिपय संस्थानको सञ्चालक समितिको अध्यक्ष मन्त्रालयको सचिव हुने र उसलाई मन्त्रीले दबाब दिएर कार्यसम्पादन मूल्यांकन प्रतिवेदन नै बोर्डमा नपठाउने देखियो। २०६८ सालमा निर्देशन बोर्ड गठन भयो। २०७२ सालसम्म काम गर्दा सीईओ, महाप्रबन्धकको कार्यसम्पादन मूल्यांकन बोर्डमा आएन। पछि बोर्ड खारेज हुनुपर्छ भनेर अदालतमा मुद्दा पर्यो र पछि सरकारले संस्थान निर्देशन बोर्डलाई निरन्तरता दिएन। संस्थानको व्यवस्थापन र सञ्चालक समितिमा बस्नेले न्यायोचित ढङ्गले काम गर्न सक्नुपर्छ। अन्यथा सार्वजनिक संस्थानमा बेथिति कायमै रहन्छ। सार्वजनिक संस्थान आफैंमा खराब होइन। त्यसो त चीनमा सार्वजनिक संस्थान निजी कम्पनीजत्तिकै प्रतिस्पर्धी छन्। फोर्चुन ५०० मा सूचीकृत कम्पनीहरूमा कतिपय चिनियाँ संस्थान पनि छन्। त्यसकारण संस्थानलाई कसरी सञ्चालन गरिन्छ, कत्तिको व्यावसायिक र चुस्त हिसाबले सञ्चालन गर्न सकिन्छ भन्नेमा भर पर्छ। अहिले पनि सरकारले आफ्नै निर्माण कम्पनी खोल्ने विषयले चर्चा पाएको छ। तर संस्थान खोल्नुअघि यसलाई कसरी व्यावसायिक ढंगले सञ्चालन गर्ने भन्नेमा ध्यान दिनुपर्छ। यो प्रकृतिको संस्थान खोल्नुअघि यसअघि सञ्चालनमा रहेको नेसनल कन्स्ट्रक्सन कम्पनी लिमिटेड किन बन्द गरियो भनेर समीक्षा गर्नु उपयुक्त हुन्छ। कतिपय संस्थान सीमित व्यक्तिहरूको स्वार्थमा जानाजान बिगारिएको पनि विगतमा देखिएको हो। नेसनल कन्स्ट्रक्सन कम्पनी धेरै इक्विपमेन्टहरू भएको, राम्रो कम्पनी थियो। त्यसलाई पनि जानाजान बिगारियो। वीरगन्ज चिनी कारखाना, जनकपुर चुरोटमा पनि त्यस्तै स्वार्थ हावी भयो। चुरोटमा त एउटा कम्पनीको बजार एकाधिकार कायम भएको छ। वीरगन्ज चिनी कारखाना पनि सञ्चालन गर्न सकिएको भए, सकारात्मक हस्तक्षेप हुन सक्थ्यो। वीरगन्ज चिनी कारखाना सञ्चालन हुँदा त्यहाँ उत्पादित चिनी बैंकमा प्लेज गरेर किसानलाई उखुको भुक्तानी मिलमा उखु ल्याउनुका साथै हातहातै दिने चलन थियो। त्यति बेला निजी क्षेत्रका अरू उद्योगले पनि किसानको बक्यौता राख्दैनथे। तर जब सरकारी चिनी कारखाना बन्द भयो। त्यसपछि उखुको भुक्तानीमा समस्या देखिन लागेको हो। वास्तवमा यस्ता उद्योगहरू बजार हस्तक्षेपका लागि पनि आवश्यक हुन् कि भन्ने पनि लाग्छ। अर्कोतर्फ, मुलुकमा सबैभन्दा बढी लाभ (ब्याकवार्ड र फरवार्ड लिंकेज) भएको चिनी उद्योगमा समेत उखुको भुक्तानीमा यस्तो समस्या देखिनु दुर्भाग्यपूर्ण छ। त्यसकारण संस्थानलाई सुधार गर्ने हो भने राजनीतिक नेतृत्वको प्रतिबद्धता र त्यहाँ कार्यसम्पादन करारका आधारमा दक्ष व्यक्तिलाई व्यवस्थापनको जिम्मेवारी दिनुपर्छ। (पूर्व सचिव वाग्लेसँग पुष्पराज आचार्यले गरेको कुराकानीमा आधारित)"
मच्छिन्द्र पहिलो पटक ए डिभिजन लिग च्याम्पियन,काठमाडौं : सहिद स्मारक ए डिभिजन लिगको उपाधि मच्छिन्द्र क्लबले जितेको छ। दशरथ रंगशालामा शनिबार भएको खेलमा मच्छिन्द्रले विभागीय टोली त्रिभुवन आर्मी क्बललाई १० गोलले हराउँदै पहिलो पटक उपाधि जितेको हो। मच्छिन्द्रले आर्मीको आत्मघाती गोल सहयोगमा बाजी मारेको हो। प्रतिस्पर्धात्मक खेलमा मच्छिन्द्रले लगातार मौका बनाए पनि जितका लागि आत्मघाती गोल नै सहयोगी बन्यो। आर्मीका दुई वटा गोल अफ साइड भएका थिए। ३३औं मिनेटमा रन्जित धिमालको करिव ३० यार्ड लामो फ्रिकिक बचाउने क्रममा आर्मीका विकास तामाङको प्रहार आफ्नै पोस्टमा छिरेको थियो। तत्काल बल बचाउन लडेका आर्मीका गोलरक्षक विकेश कुथु घाइते भए। विकेश घाईते भएपछि खेल सात मिनेट रोकिएको थियो। घाइते भएर नसक्ने भएपछि उनलाई सिधै अस्पताल लगिएको थियो। उपाधिसँगै मच्छिन्द्रले ५० लाख रुपैयाँ पायो। उपविजेता आर्मीले ३५ लाख रुपैयाँमा चित्त बुझायो। तेस्रो बनेको मनाङले २५ लाख रुपैयाँ प्राप्त गयो। मंसिर २८ गतेदेखि सञ्चालित लिगमा १४ टोलीले भाग लिएका थिए। सरस्वती रेलिगेसनमा पर्यो।
डीएभी र अक्षरा अन्तिम आठमा,"भक्तपुर : डीएभी र अक्षरा स्कुल भक्तपुरमा जारी १३ औं प्रधानसेनापति कप टी ट्वेन्टी रनिङ क्रिकेट प्रतियोगिताको अन्तिम आठमा पुग्न सफल भएका छन् । भक्तपुरको सल्लाघारीस्थित सैनिक आवासीय महाविद्यालयद्वारा आयोजित प्रतियोगिताअन्तर्गत शनिबार दोस्रो जीत हात पार्दै डीएभी अन्तिम आठमा पुगेको हो । शनिबार भएको लिगमा समूह डी को डीएभीले रोजबड स्कुललाई ३७ रनले हराएको छ। दुई खेलमा पराजित रोजबड र नेक्सस स्कुल लिग चरणबाटै बाहिरिएका छन् । शनिबार डीएभीले दोस्रो जीत हात पार्दा समूह डी कै अक्षरा पनि स्वतः अन्तिम आठमा पुगेको हो । उसले पनि दुई खेल जितिसकेको छ । शनिबार टस जितेर व्याटिङमा ओर्लेको सात विकेट बाँकी छँदै ओभर सकिँदा १२९ रन जोड्न सफल भयो । यसको लागि समीर अन्सारीले सर्वाधिक ५१ रन जोडे । उनले एक छक्का र नौ चौका प्रहार गरे । त्यस्तै आदित्य रौनियार र आदर्श अग्रवालले अविजित क्रमशः ३३ र २२ रनको योगदान दिए । आदित्यले पनि एक छक्का र दुई चौका हाने । बलिङतर्फ रोजबडका सम्राट लम्सालले दुई र आकाश महर्जनले एक विकेट लिए । दोस्रो पालीमा आएको रोजबडले २० ओभरमा नौ विकेटको क्षतिमा ९२ रनमात्रै जोड्न सक्यो । रोजबडको लागि शलिनराज सत्यालले १९ र दीव्यांशु बज्राचार्यले अविजित १३ रन बनाए । बलिङतर्फ डीएभीका प्रसिद्ध बज्राचार्यले तीन, उमंग महर्जन र आदित्य रौनियारले दुईदुई विकेट झारे । उक्त स्पर्धामा डीएभीका समीर अन्सारी म्यान अफ दी म्याच घोषित भए । त्यस्तै शनिबार नै भएको अर्को लिगमा जेम्स स्कुलले नेपाल प्रहरी स्कुललाई आठ रनले पाखा लगाएको छ । यो हारसम्म नेपाल प्रहरी स्कुल लिग चरणबाटै बाहिरिएको छ । टस जितेर व्याटिङमा ओर्लेको जेम्सले २० ओभरमा आठ विकेटको क्षतिमा ८० रन जोडेको थियो । उसको लागि अर्पण अधिकारीले अविजित २५ रन जोडे । आइस भट्टराईले ११ रनको योगदान दिए । बलिङतर्फ नेपाल प्रहरीका अस्मित शाह र रोजन पालले एकएक विकेट लिए । जवाफी व्याटिङमा ओर्लेको नेपाल प्रहरी १८४ ओभरमा आलआउट हुँदै ७२ रनमा समेटिँदा नतिजा जेम्सको पक्षमा गएको हो । नेपाल प्रहरीको लागि आर्जन भट्टराईले १९ र आयुष दाहालले १२ रनको योगदान दिए । बलिङतर्फ जेम्सका आइस भट्टराई र आयुष उपाध्यायले दुईदुई विकेट लिए । उक्त खेलमा जेम्सका आइस भट्टराई म्यान अफ दी म्याच घोषित भए ।"
सहिद स्मारक ए डिभिजन लिग : मनाङ तेस्रो स्थानमा,काठमाडौं : साबिक विजेता मनाङ मस्र्याङ्दी क्लब सहिद स्मारक ए डिभिजन लिग फुटबलमा तेस्रो स्थानमा समेटिएको छ। शुक्रबार भएको आफ्नो अन्तिम खेलमा जाउलाखेल युथ क्लबलाई १० गोलले हराउँदै मनाङले तेस्रो स्थानमा रहेर लिग सक्कायो। मनाङले १३ खेलबाट २८ अंक जोड्यो। निकै प्रतिस्पर्धात्मक खेलमा मनाङलाई जित दिलाउन निशान लिम्बूले निर्णायक गोल गरे। पहिलो हाफ बराबरीमा सकिएको खेलको ७५औं मिनेटमा निशान लिम्बूले निर्णायक गोल गरेका थिए। सुशील लामाले उपलब्ध गराइदिएको पासमा निशानले गोल गरेका थिए। मनाङसँगको पराजयसँगै पाँचौं स्थानमा रहेर सुखद अन्त्य गर्ने जाउलाखेलको अभियानमा भने धक्का लाग्यो। जाउलाखेल १३ खेलबाट १९ अंक जोड्दै लिगका छैटौं स्थानमा रह्यो।यसैगरी शुक्रबार नै भएको अर्को खेलमा थ्रीस्टार क्लबले पनि आफ्नो अन्तिम खेलमा जित निकालेको छ। सातदोबाटोस्थित एन्फा कम्प्लेक्समा भएको खेलमा थ्रीस्टारले च्यासल युथ क्लबलाई २० गोलले पराजित गर्यो। थ्रीस्टारलाई जित दिलाउन अनन्त तामाङ र भारतीय खेलाडी लाल रामाभ्राले एकएक गोल गरे। पहिलो हाफ गोलरहित बराबरीमा सकिएको खेलको दोस्रो हाफमा थ्रीस्टारले दुई गोल गरेको थियो। खेलको ७०औं मिनेटमा लाल रामाभ्राले हेड गोल गर्दै थ्रीस्टारलाई सुरुआती अग्रता दिलाएका थिए। उनले निशान खड्काको फ्रिकिक बललाई हेडमार्फत जाली चुमाएका थिए। त्यसपछि खेलको इन्जुरी समयमा अनन्तले पेनाल्टीमा गोल गर्दै थ्रीस्टारलाई २० को जित दिलाए। च्यासलका डिफेन्डर छिरिङ गुरुङले डीबक्सभित्र लाल रामाभ्रालाई लडाएपछि रेफ्रीले थ्रीस्टारलाई पेनाल्टी दिएका थिए। जितसँगै थ्रीस्टारले चौथो स्थानमा रहेर लिग सक्काएको छ। थ्रीस्टारले १३ खेलबाट २६ अंक जोड्यो। च्यासलले भने १३ खेलबाट १५ अंक जोड्दै आठौं स्थानमा रहेको लिगको अन्त्य गर्यो। शुक्रबार नै भएको अर्को खेलमा हिमालयन शेर्पा क्लबले न्युरोड टिम एनआरटीलाई २० गोलले पराजित गर्यो। सातदोबाटोमा भएको खेलमा १० ले पछि परेको अवस्थालाई उल्टाउँदै शेर्पाले एनआरटीलाई पराजित गर्न सफल भयो। खेलको ३१ औँ मिनेटमा एनआरटीले राजेश परियारको गोलबाट अग्रता लिएको थियो। राजेशले डीबक्स नजिकैबाट प्रहार गरेको बलले सीधै जाली चुमेको थियो। खेलको ४१औं मिनेटमा शेर्पाले बराबरी गोल फर्कायो। विदेशी खेलाडी स्टेफन समिरले डीबक्स भित्रबाट तीन डिफेन्डरलाई बिट गर्दै उत्कृष्ट गोल गरेका थिए। पहिलो हाफको इन्जुरी समयमा त्रिदेव गुरुङले गोल गर्दै शेर्पालाई जित दिलाए। जितसँगै हिमालयन शेर्पा क्लब १४ अंकसहित तालिकाको दसौं स्थानमा उक्लियो। एनआरटी भने १५ अंकसहित नवौं स्थानमा रह्यो। लिगको उपाधि होड भने रोचक बनेको छ। उपाधिका लागि १३औं चरणको अन्तिम खेलमा विभागीय टोली त्रिभुवन आर्मी र मच्छिन्द्र क्लबबीच शनिबार प्रतिस्पर्धा हुँदैछ। १२औं चरणको खेलपछि शीर्ष स्थानमा रहेको आर्मीको २९ अंक छ। आर्मीभन्दा एक अंकले पछि रहेको मच्छिन्द्रको २८ अंक छ। उपाधिका लागि आर्मीलाई बराबरी गरे मात्रै पुग्नेछ भने मच्छिन्द्रले भने जित निकाल्नु पर्नेछ। सरस्वती क्लब भने रेलिगेसन (बी डिभिजनमा घटुवा) मा पर्यो। एक खेल अगावै रेलिगेसनमा परेको सरस्वतीले १३ खेलमा चार अंक मात्र जोड्न सक्यो। सरस्वतीले लिगमा एक जित र एक बराबरीको नतिजा निकालेको थियो। शनिबार हुने अन्तिम खेल अगाडि ट्रफीका साथ त्रिभुवन आर्मी क्लब र मच्छिन्द्र क्लबका कप्तान
डीएभी र अक्षरा अन्तिम आठमा,"भक्तपुर : डीएभी र अक्षरा स्कुल भक्तपुरमा जारी १३ औं प्रधानसेनापति कप टी ट्वेन्टी रनिङ क्रिकेट प्रतियोगिताको अन्तिम आठमा पुग्न सफल भएका छन् । भक्तपुरको सल्लाघारीस्थित सैनिक आवासीय महाविद्यालयद्वारा आयोजित प्रतियोगिताअन्तर्गत शनिबार दोस्रो जीत हात पार्दै डीएभी अन्तिम आठमा पुग्न सफल भएको हो । शनिबार भएको लिगमा समूह डी को डीएभीले रोजबड स्कुललाई ३७ रनले हराएको हो । दुई खेलमा पराजित रोजबड र नेक्सस स्कुल लिग चरणबाटै बाहिरिएका छन् । शनिबार डीएभीले दोस्रो जीत हात पार्दा समूह डी कै अक्षरा पनि स्वतः अन्तिम आठमा पुगेको हो । उसले पनि दुई खेल जितिसकेको छ । शनिबार टस जितेर व्याटिङमा ओर्लेको सात विकेट बाँकी छँदै ओभर सकिँदा १२९ रन जोड्न सफल भयो । यसको लागि समीर अन्सारीले सर्वाधिक ५१ रन जोडे । उनले एक छक्का र नौ चौका प्रहार गरे । त्यस्तै आदित्य रौनियार र आदर्श अग्रवालले अविजित क्रमशः ३३ र २२ रनको योगदान दिए । आदित्यले पनि एक छक्का र दुई चौका हाने । बलिङतर्फ रोजबडका सम्राट लम्सालले दुई र आकाश महर्जनले एक विकेट लिए । दोस्रो पालीमा आएको रोजबडले २० ओभरमा नौ विकेटको क्षतिमा ९२ रनमात्रै जोड्न सक्यो । रोजबडको लागि शलिनराज सत्यालले १९ र दीव्यांशु बज्राचार्यले अविजित १३ रन बनाए । बलिङतर्फ डीएभीका प्रसिद्ध बज्राचार्यले तीन, उमंग महर्जन र आदित्य रौनियारले दुईदुई विकेट झारे । उक्त स्पर्धामा डीएभीका समीर अन्सारी म्यान अफ दी म्याच घोषित भए । त्यस्तै शनिबार नै भएको अर्को लिगमा जेम्स स्कुलले नेपाल प्रहरी स्कुललाई आठ रनले पाखा लगाएको छ । यो हारसम्म नेपाल प्रहरी स्कुल लिग चरणबाटै बाहिरिएको छ । टस जितेर व्याटिङमा ओर्लेको जेम्सले २० ओभरमा आठ विकेटको क्षतिमा ८० रन जोडेको थियो । उसको लायि अर्पण अधिकारीले अविजित २५ रन जोडे । आइस भट्टराईले ११ रनको योगदान दिए । बलिङतर्फ नेपाल प्रहरीका अस्मित शाह र रोजन पालले एकएक विकेट लिए। जवाफी व्याटिङमा ओर्लेको नेपाल प्रहरी १८४ ओभरमा आलआउट हुँदै ७२ रनमा समेटिँदा नतिजा जेम्सको पक्षमा गएको हो । नेपाल प्रहरीको लागि आर्जन भट्टराईले १९ र आयुष दाहालले १२ रनको योगदान दिए । बलिङतर्फ जेम्सका आइस भट्टराई र आयुष उपाध्यायले दुईदुई विकेट लिए । उक्त खेलमा जेम्सका आइस भट्टराई म्यान अफ दी म्याच घोषित भए ।"
म्यान्चेस्टर सिटीलाई दुई वर्षको प्रतिबन्ध,"म्यान्चेस्टर : युरोपियन फुटबल क्लब म्यान्चेस्टर सिटी दुई वर्षको प्रतिबन्धमा परेको छ। उसलाई गम्भीर आर्थिक नियमको उल्लङ्घन गरेको भन्दै शुक्रबार युरोपियन फुटबल संघले युएफा क्लब प्रतियोगिताको दुई सिजनमा प्रतिबन्ध लगाउने निर्णय गरेको हो। यसका साथै संघले सिटीलाई ३ करोड युरो जरिवानासमेत गरेको छ। यो निर्णयप्रति सिटीले खेलकुदका लागि मध्यस्थ अदालतमा अपील गर्न पाउने छ। सो व्यवस्था बमोजिम उसले अपील गर्ने पनि जनाएको छ। निराश भएका छौँ तर अचम्मित छैनौँ सिटीले भनेको छ, यो पक्षपातिपूर्ण निर्णयको अपील गर्न खेलकुद अदालत जानेछौँ। क्लब फाइनान्सियल कन्ट्रोल बडी (सीएफसीबी) काअनुसार म्यान्चेस्टर सिटीले आफ्नो प्रायोजनको कमाई बढी देखाएर नियमको उल्लङ्घन गरेको हो। यसैगरी उसले सन् २०१२ र २०१६ मा युएफालाई गलत जानकारी दिएको बताइएको छ। क्लबले अनुसन्धानमा समेत सहयोग नगरेको सीएफसीबीले जनाएको छ।"
स्पोर्ट्स अवार्डलाई एभरेष्ट तेक्वान्दोको साथ,"काठमाडौं : नेपाल राष्ट्रिय तथा अन्तर्राष्ट्रिय खेलाडी संघले आयोजना गर्न लागेको एनएनआईपीए स्पोर्ट्स अवार्ड२०७५लाई एभरेष्ट वल्र्ड क्लास तेक्वान्दो अमेरिकाले सहयोग गर्ने भएको छ। यससम्बन्धी सम्झौतापत्रमा शुक्रबार राष्ट्रिय तथा अन्तर्राष्ट्रिय खेलाडी संघका अध्यक्ष दीपक श्रेष्ठ र एभरेस्ट वल्र्ड क्लास तेक्वान्दोका प्रतिनिधि बलराम कार्कीले हस्ताक्षर गरे। खेलाडी संघले आयोजना गर्न लागेको स्पोर्ट्स अवार्डको १४औं संस्करणमा प्रतिभावान् पुरुष र प्रतिभावान् महिला खेलाडी विधा थप गरिने भएको छ।प्रतिभावान् पुरुष र महिला खेलाडीलाई जनही ५० हजार रुपैयाँ पुरस्कार प्रदान गरिनेछ।प्रतिभावान् खेलाडीलाई प्रदान गरिने सोही पुरस्कार एभरेस्ट वल्र्ड क्लास तेक्वान्दोले प्रायोजन गर्न लागेको हो। सम्झौताको अवधि पाँच वर्षको रहेको जानकारी खेलाडी संघका अध्यक्ष श्रेष्ठले दिए।हाललाई हामीले पाँच वर्षका लागि सम्झौता गरेका हौं।भविष्यमा आपसी सहमतिमा पुरस्कार रकम र सम्मौता अवधि पनि थप गर्न सकिन्छ, श्रेष्ठले भने।एभरेस्ट तेक्वान्दो वल्र्ड क्लासका प्रतिनिधि कार्कीले स्पोर्ट्स अवार्डमा खेलाडी संघसँग हातेमालो गर्न पाउँदा खुसी लागेको बताए।उनले यो सहकार्यले भविष्यमा समेत निरन्तरता पाउने विश्वास पनि व्यक्त गरे। एभरेस्ट वल्र्ड क्लास तेक्वान्दो अमेरिकाका संस्थापक कुमारबहादुर कार्की आफैं पनि खेलाडी संघको संस्थापक महासचिव हुनुहुन्थ्यो।उहाँ आफ्नो समयको चर्चित तेक्वान्दो खेलाडी पनि हो।नेपाली खेलकुदप्रतिको त्यही मायाले नै उहाँलाई यो अवार्डमा हातेमालो गर्न तानेको हो, राष्ट्रिय तथा अन्तर्राष्ट्रिय खेलाडी संघका मानार्थ अध्यक्ष एवं ओलम्पियन खेलाडी दीपक विष्टले भने। स्पोर्ट्स अवार्ड फागुन ६ गते वसन्तपुर डबलीमा आयोजना हुनेछ।यसपटक विभिन्न २८ खेलका पुरुषमहिलासहित २८ खेलाडीलाई अवार्ड प्रदान गरिनेछ।इन्डोनेसियामा भएको १८औं एसियाली खेलकुदको प्रदर्शनलाई आधार मानी चयन गरिएका खेलहरूमा फुटबल, पौडी, भलिबल, टेबलटेनिस, सुटिङ, बक्सिङ, भारोत्तोलन, पाराग्लाइडिङ, कुराँस, कबड्डी, फेन्सिङ, रोलर स्पोर्ट्स, स्क्वास, सेपाकताक्रो, कुस्ती, स्पोर्ट्स क्लाइम्बिङ, बास्केटबल, लनटेनिस, ब्याडमिन्टन, ट्रायथलन, पेन्केक सिलात, कराँते, जुडो, तेक्वान्दो, उसु, आर्चरी, एथलेटिक्स र गल्फ छन्। यी खेलका विजेतालाई जनही १० हजार रुपैयाँ नगदसहित ट्रफी प्रदान गरिनेछ।सम्बन्धित खेल संघको सिफारिसमा विजेताको चयन गरिनेछ।विजेतामध्येबाट एक पुरुष र एक महिला खेलाडीलाई सर्वोत्कृष्ट पुरस्कारसहित जनही एक लाख रुपैयाँ प्रदान गरिने आयोजकले जनाएको छ। यसैगरी खेलाडी संघले अन्तर्राष्ट्रिय धावक गजराज जोशीको नाममा स्थापित गजराज जोशी आदर्श खेलाडी सम्मानबाट पनि एकजना खेलाडीलाई पुरस्कृत गर्नेछ।यो अवार्डको विजेताले ३५ हजार रुपैयाँ प्राप्त गर्नेछन्।खेलकुदतर्फ २०७५ सालमा उत्कृष्ट प्रदर्शन गर्ने एक पारा खेलाडीलाई पनि सम्मान गरिने आयोजकले जनाएको छ।अवार्डलाई काठमाडौं महानगरपालिका र ग्लोबल आईएमई बैंकले सहयोग गर्ने भएका छन्।"

शीर्षक,विवरण
प्रशासनमा तटस्थता र प्रतिवद्धता,"प्रशासकको शक्तिमोहलाई शासकीय नेतृत्वले आफ्नो दलीय प्रभाव बढाउन प्रयोग गरेकाले कतिपय संवैधानिक आयोगप्रति विश्वास र भरोसा कम हुँदै गएको छ करिब सातदसकको राजनीतिक घटनाक्रम र जनताको बलिदानीपूर्ण संघर्षबाट प्राप्त वर्तमान संविधानले एकात्मक राज्य प्रणालीको पुनर्संरचना गरेर संघीय शासन प्रणालीमा मुलुकलाई रूपान्तरित गरेको हो। यसले नेपालको सार्वभौमसत्ता, अखण्डता र स्वाधीनता रक्षा गर्दै बहुधार्मिक, बहुभाषिक, बहुजातीय, बहुसामाजिकसांस्कृतिक पहिचानसहितको विविधतापूर्ण पक्षको सम्मान गर्ने प्रतिबद्धता व्यक्त गरेको छ। आन्तरिक राष्ट्रिय एकताको सवलीकरणबाट मात्र नेपाल र नेपालीको गौरवमय इतिहासको जगेर्ना हुनसक्छ। संविधानले मार्गनिर्देश गरेको स्वतन्त्र परराष्ट्र नीतिको कुशल एवं विवेकपूर्ण सञ्चालनद्वारा विश्व भातृत्वमा आधारित अन्तर्राष्ट्रिय सम्बन्ध बलियो हुन्छ। यसरी आन्तरिक र बाह्य क्षेत्रका सबै पक्षबीचको सन्तुलित सम्बन्धले वर्तमान र भावी पुस्तालाई गणतान्त्रिक संविधानले परिकल्पना गरेको न्यायोचित फल दिन सक्छ। सामाजिक न्याय र समानतामा आधारित विकास प्रयासहरूले मात्र राष्ट्रिय खुसीयाली बढ्न सक्छ। लोकतान्त्रिक सबै संस्थाहरूको सवलीकरणका लागि मन, वचन र कर्मले विधिको शासनको पालना अनिवार्य हुन्छ। मानव अधिकारका आधारभूत मूल्य र मान्यतासित सम्झौता नगरेर सबै नेपालीलाई संविधानप्रतिको अपनत्व बढाउने सन्दर्भ समेतलाई हेर्दा संघीय प्रणालीको सफलताका लागि संविधानअनुरूप राज्य सञ्चालनको जिम्मेवारी पाएको कार्यपालिकाले उच्च नैतिक, इमानदारी एवं निष्ठाअनुरूप आम नागरिकको सुरक्षा, आधारभूत आवश्यकता परिपूर्ति र विकासको चाहना र आवश्यकतालाई शासकीय र प्रशासकीय दायित्वको रूपमा बुझेर काम गर्नुपर्ने हुन्छ। संविधानका प्रावधानको फराकिलो सीमाभित्र रहेर राजनीतिक र प्रशासनिक नेतृत्वले शासकीय र प्रशासकीय दायित्व जनसेवाको भावले पूरा गर्नुपर्छ। त्यस्तो सेवा परिमाणमुखी हुनुका साथै सरल, सहज, पारदर्शी एवं निष्पक्ष हुनुपर्छ। प्रजातान्त्रिक शासन प्रणाली अवलम्बन गरेका मुलुकहरूको प्रशासनमा तटस्थता र प्रतिवद्धतालाई महŒव दिनुपर्छ। परिमाणको सार्थकता मापन गर्दा सबैको आत्मसम्मानको रक्षा भएनभएको, सामाजिक न्याय र सुरक्षा प्रदान गरिएकोनगरिएको एवं समग्रमा राष्ट्रिय खुसीयाली प्रवद्र्धनमा प्रशासकीय संगठनहरूमा कार्यरत जनशक्तिले प्रदान गरेको सेवा तटस्थ र प्रतिवद्ध भएर प्रदान गरिएको छछैन भन्ने विषय तर्कले भन्दा तथ्यले पुष्टि गर्नुपर्ने हुन्छ। यसै परिदृश्यमा तटस्थता के हो ? यो किन आवश्यक छ अनि प्रतिवद्धता भन्नाले के बुझिन्छ ? विश्लेषण गर्नु उपयुक्त हुन्छ। तटस्थताबारे चर्चा गर्नु जरुरी छ यहाँनेर। यसरी हेर्दा प्रशासन क्षेत्रका विद्धानहरू म्याक्स वेबर, विडो विल्सनलगायत सन् १७४८ को शक्ति पृथकीकरणको सिद्धान्त, सन् १८८५ को कानुनको सिद्धान्त, संयुक्त राष्ट्र संघद्वारा सन् १९६५ मा प्रकाशित द युनाइटेड नेसन्स ह्यान्डबुक अफ पब्लिक एडमिनिस्ट्रेसन र त्यसपछिका समकालीन अन्य अन्तर्राष्ट्रिय आलेख, प्रावधान र हाम्रै सान्दर्भिक कानुन र विशेषगरी उच्चस्तरीय प्रशासन सुधार आयोगको प्रतिवेदनले तटस्थताको अर्थलाई निम्नानुसार स्पष्ट पारेको छ। तटस्थताको अर्थ, प्रशासकीय कार्य सम्पादनप्रतिको उदासीनता वा निरपेक्षता होइन। बरु यसले प्रशासकहरूको दलीय संलग्नता (झुकाव हुन सक्छतर त्यो कार्य व्यवहारमा प्रतिविम्बित हुनु हुँदैन) लाई पूर्णरूपमा नकार्दै जनतामा पुर्याउनुपर्ने सेवा प्रचलित नियम कानुनको अधिनमा रही इमान्दारीपूर्वक पूरा गर्नु तटस्थता हो। कानुनले निर्धारण गरेको बाटोबाट जस्तोसुकै राजनीतिक दलले सरकार बनाएको अवस्थामा पनि पूर्ण निष्ठा र निष्पक्षताका साथ आफ्नो योग्यता र क्षमताअनुसार संगठनले निर्धारण गरेका लक्ष्यभित्र रही निर्भयतापूर्वक काम गरेर तटस्थताको मूल्यको जगेर्ना गर्नुपर्ने हुन्छ। यो सजिलै प्राप्त गर्न सकिँदैन। किनभने समग्र राजनीतिक पद्धतिको उपपद्धतिका रूपमा रहने प्रशासनले तटस्थताका लागि केही पूर्वसर्तहरूको अपेक्षा गर्दछ। आचारसंहिताको कडाइका साथ पालना गराउन राजनीतिक नेतृत्व स्वयं मर्यादित आचरणभित्र रहनुपर्ने सत्यलाई स्वीकार गर्न नसकेसम्म प्रशासनमा तटस्थता र प्रतिवद्धताको मूल्यको जगेर्ना र प्रवद्र्धन गर्न सकिँदैन भन्ने विषयलाई जति छिटो अनुसरण गर्न सकिन्छ त्यति नै चाँडो निजामती सेवाको सर्वोच्चता कायम हुन्छ। प्रजातान्त्रिक राजनीतिक शासन प्रणाली अँगालेको हाम्रोजस्तो मुलुकको राजनीतिक नेतृत्व सक्षम, इमान्दार, नैतिकवान् र प्रशासनिक कार्य सञ्चालन गर्ने सवालमा स्वयं निष्पक्ष रहनु पहिलो पूर्वसर्त हो भने कर्मचारीलाई राजनीतिक दलको भातृसंगठनको सदस्यका रूपमा काम गर्न नदिनु दोस्रो सर्त हो। सरुवा, बढुवा, मूल्यांकन प्रणालीलगायत वृत्ति विकासका सम्पूर्ण पक्ष वैज्ञानिक, अनुमानयोग्य हुनु अर्को सर्त हो भने स्वयं कर्मचारीले सबै प्रकारले समाजमा उदाहरणयोग्य छवि प्रस्तुत गर्ने गरी शालीन शिष्ट, विनयशील हुँदै मर्यादित आचरणभित्र रहेर निष्पक्षरूपमा कार्यसम्पादन गर्ने विषयलाई व्यवहारमा उतार्नुपर्छ। यसरी हेर्दा तटस्थताको आवश्यकता र महत्व बुझ्न केही सहयोग पुग्न सक्छ। यसको साथै प्रशासनको अर्को आधारभूत मान्यता भनेको प्रतिवद्धता हो। त्यो प्रतिवद्धतालाई पनि माथि उल्लेख गरिएका विद्धानहरूकै धारणा, समकालीन प्रशासनिक लेख, विकसित मुलुकहरूको अभ्यास एवं त्यस्ता अभ्यासबाट ती मुलुकहरूले (अमेरिका, बेलायत, सिंगापुर, जापान, स्केन्डनेभियन, मुलुकहरू, दक्षिण कोरिया र एसियन भूभागमा उदीयमान शक्तिराष्ट्रका रूपमा अघि बढिरहेका छिमेकी राष्ट्र चीन र भारत) प्राप्त गरेको गरेको सफलतामा स्थायी सरकारको रूपमा रहेका तततत् मुलुकको प्रशासनले पुर्याएको योगदानसमेतका आधारमा व्याख्या गर्नुपर्ने हुन्छ। सायद यसैले होला संयुक्त राष्ट्रसंघको माथि उल्लेख गरिएको सन्दर्भ सामग्री समेतमा प्रतिवद्धतालाई संविधानको आधारभूत दर्शन (फिलोसफी विहाइन्ड द कन्स्टिच्युसन) प्रति, सान्दर्भिक कानुन एवं नियमप्रति पूर्ण बफादार रहेर वर्तमान र भावी पुस्ताको समृद्धिका लागि पुर्याइने सेवाप्रतिको समर्पण भनेको छ। त्यसैले प्रशासकीय प्रतिवद्धता पनि राजनीतिक दलप्रतिको प्रतिवद्धता होइन। कर्मचारीले राजनीतिक दलविशेषको सिपाही नबनेर जनताको सिपाही बन्नुपर्छ भन्ने नै हो। यो सेवाग्राहीको संगठनले निर्धारण गरेको लक्ष्य प्राप्तिप्रतिको प्रतिवद्धता हो। यी पूर्वसर्तहरूको पालना प्रशासन क्षेत्रबाट अपेक्षित हुन्छन्। यसरी हेर्दा तटस्थता र प्रतिवद्धता एक अर्कोप्रति विरोधाभाषपूर्ण मान्यता नभएर परिपूरक नै देखिन्छन्। यो छोटो सैद्धान्तिक वा अवधारणागत विश्लेषणको आलोकमा नेपाली परिवेशमा अहिलेको निजामती सेवालाई तटस्थ र प्रतिवद्ध रूपमा क्रियाशील बनाई राख्न भएका प्रयास संक्षिप्त रूपमा राखेर धरातलीय यथार्थको समीक्षा गर्नुपर्ने हुन्छ। त्यस्तो समीक्षा गर्दा ३० वर्षको निर्दलीय पञ्चायती व्यवस्थामा कानुनी स्वरूप पाएको निजामती सेवा मुलुकमा भएको राजनीतिक परिवर्तन एवं समग्र परिवर्तनप्रति सकारात्मक थिएन भनेर गरिने टिप्पणी मनोगत देखिन्छ। किनभने २०४६०४७ को आन्दोलनले प्राप्त गरेको प्रजातन्त्रको पुनप्र्राप्ति एवं २०६२०६३ को जनआन्दोलनपछि संविधान निर्माणको चरण हुँदै हालको कालखण्डसम्म आइपुग्दा देखापरेका कतिपय चुनौतीपूर्ण राष्ट्रिय कालखण्डमा राजनीतिक नेतृत्वमा बनेका सबैखाले सरकारलाई सहयोग गर्दै निजामती सेवा संघीय शासन प्रणालीको सफल कार्यान्वयन गर्नैपर्ने परिवर्तित र प्रशासकीय दायित्व निर्वाह गर्ने कालखण्डमा सकारात्मक मनस्थितिका साथ उपस्थित छ भन्ने विषयलाई केही उच्चपदस्थ कर्मचारीको असीमित महŒवाकांक्षा वा ट्रेड युनियनका पदाधिकारीले कहिलेकाहीं देखाउने अवाञ्छित दबाबसित दाँजेर ओझेलमा पार्दा उच्च शिक्षित सुरु वा मध्यम श्रेणीको कार्यकारी तहमा रहेका वा पदसोपानको सहायक तहमा रहेका बहुसंख्यक कर्मचारीप्रति न्याय नहुन सक्छ। त्यही विषयको हेक्का राख्दै तटस्थता र पारदर्शिताका लागि अघि ल्याइएको संवैधानिक मार्गदर्शन, मातृकानुन, त्यसको आचारसंहिता, सान्दर्भिक अन्य कानुन, प्रशासन सुधार आयोग २०४८ र पछिल्लो समयमा आयोगहरूले दिएका प्रतिवेदन समेतलाई हेर्दा मुहान संग्लो हुन नसकेको कारण दोभान, त्रिवेणी वा भंगालाहरू संग्लो नभएका अवस्था अहिलेको तीतो सत्य हो। सरलरूपमा भन्नुपर्दा शासकीय र प्रशासकीय शृंखलाको उच्चतहमा रहेको राजनीतिक र प्रशासकीय नेतृत्वको सोच र नियतमा इमानदारी र देशभक्तिपूर्ण प्रवृत्तिअनुसार काम गर्ने दृढ इच्छाशक्ति नभएसम्म निजामती सेवालगायत सुरक्षा, विकास, शिक्षा, स्वास्थ्यलगायत जनताको दैनिक जीवनसँग सरोकार राख्ने सबै अंगको माथिदेखि तल्लो तहसम्मको सांगठनिक शृंखलामा अवान्छित राजनीतिक हस्तक्षेप, अपराधको राजनीतीकरण एवं राजनीतिको अपराधीकरण, नातावाद, कृपावाद, चाकडी र चाप्लुसीको संक्रमण फैलन्छ। यस्तो संक्रमणले नैतिकता, इमानदारी, क्षमता र योग्यतालाई ओझेलमा पार्छ। उपयुक्त व्यक्ति उपयुक्त पद वा स्थानमा रहेर काम गर्ने वस्तुपरक मान्यतालाई पर पन्छाएर राजनीतिक आग्रह, दलीय संलग्नता, अमर्यादित सम्बन्धको विकासका आधारमा मन्त्रालयका प्रमुख, विभागीय प्रमुख, आयोजना प्रमुख, अध्यक्ष तथा महाप्रबन्धक नियुक्त हुन पुग्छन्। त्यतिमात्रै होइन कतिपय त्यस्तो सरुवा र नियुक्ति स्वार्थको द्वन्द्व देखिएको हप्ता वा महिना दिन पनि नबित्दै बदर भएका प्रशस्त उदाहरण छन्। अवकाशपछिको जीवनलाई सम्मान र लाभको चौतारी बनाउन सक्ने केही उच्च प्रशासकहरू राजनीतिक नेतृत्व वा दलसितको निकटतम सम्बन्ध विकास गर्दै तटस्थता र प्रतिवद्धताको शाश्वत मूल्यलाई होमकुण्डमा चरु झारेजस्तो गरेर उल्टै नैतिकताको पाठ पढाउँदै हिँडेको पनि देखिन्छ। प्रशासकको यो शक्तिमोहलाई शासकीय नेतृत्वले आफ्नो दलीय प्रभाव बढाउन प्रयोग गर्ने गरेकाले कतिपय संवैधानिक आयोगको विश्वसनीयता र कार्यशैलीप्रति सञ्चार माध्यममा मात्र होइन जनतामा समेत आशा, विश्वास र भरोसा कम हुँदै गएको छ। यसको साथै पदसोपानको तल्लो तह, मध्यम तह एवं केही उच्च तहमै कार्यरत बहुसंख्यक राष्ट्रसेवक कर्मचारीमा दलीय निकटता बढाउने महत्वाकांक्षा बढ्दै गएको छ। सो गर्न नसक्ने निजामती सेवामा रहेका राष्ट्रसेवकहरूमा सेवाग्राहीलाई पुर्याउनुपर्ने सेवाप्रतिको प्रतिवद्धता एवं समर्पणको घनत्व पातलिँदै गएको छ। पछिल्लो पटक काशीराज दाहालबाट मुलुकको कार्यकारी प्रमुखसमक्ष प्रस्तुत गरिएको प्रतिवेदनको सारांश पनि तीनवटै सरकारी तहमा रहेको प्रशासकीय जनशक्तिको उत्पादकत्व घटेको संकेत गर्दै समग्र प्रणालीको प्रभावकारिता बढाउन केही सुझावहरू दिइएका छन्। त्यो प्रतिवेदनको केही अंशले अवान्छित राजनीतिक हस्तक्षेपकै कारण करिब ६३ वर्षको मर्यादित इतिहास बोकेर आएको निजामती सेवा उपयुक्त नीति, कानुन र इच्छाशक्तिको अभावमा अभिप्रेरित हुन नसकेको भनेको छ। यद्यपि २०४८ सालको प्रतिवेदनले भैं मन्त्री र सचिवको कार्यक्षेत्रको रेखांकन गरेको देखिँदैन। सुशासन ऐन र नियमलाई उच्च प्रशासकहरूले व्यवहारमा उतार्न नसकेको कारणलाई किटेर औंल्याइएको छैन। आचारसंहिताको कडाइका साथ पालना गराउन राजनीतिक नेतृत्व स्वयं मर्यादित आचरणभित्र रहनुपर्ने सत्यलाई स्वीकार गर्न नसकेसम्म प्रशासनमा तटस्थता र प्रतिवद्धताको मूल्यको जगेर्ना र प्रवद्र्धन गर्न सकिँदैन भन्ने विषयलाई जति छिटो अनुसरण गर्न सकिन्छ त्यति नै चाँडो निजामती सेवाको सर्वोच्चता कायम हुन्छ। अबको बाटो के हुन सक्छ ? सार्वजनिक प्रशासन त्यसमा पनि परिवर्तित परिवेशमा नेपालको निजामती सेवाले सुरक्षा, विकास र जनतालाई पुर्याउनुपर्ने सेवाका विषयमा गुनासा र जटिलता समेतलाई बुझेर प्रशासनलाई तटस्थ एवं प्रतिवद्धताका साथ अघि बढाउन सक्दा प्रशासन व्यवसायिक बन्नसक्ने भएकाले शासन र प्रशासनको नेतृत्व लिने जिम्मेवार पदाधिकारीले यस विषयलाई गम्भीरतापूर्वक लिनुपर्ने हुन्छ। तटस्थता र प्रतिवद्धताको अभावमा व्यावसायिक उत्कृष्टताका साथ कार्य सम्पादन गर्न सकिँदैन। किनभने दलीयकरण, युनियनको दबाबमा काम गर्दा नातावाद, आवेग, भावुकता वा भावनात्मक सामिप्यता, वैचारिक झुकाव बढी हावी हुन्छ। तर यसको अर्थ सेवाग्राहीप्रति शिष्ट, विनयशील, सहानुभूति एवं सद्भावपूर्ण व्यवहार नगर्ने भन्ने हुँदैन। यसैले प्रचलित नियमकानुनको प्रयोगमा बौद्धिकता र विवेकको खोजी गर्छ। पेसागत आचरण कायम गराउने उद्देश्यले नैतिक, मूल्य मान्यता, मर्यादित कार्यसंस्कार, प्रणाली एवं प्रक्रियागत सरलताका विषयमा कार्यमूलक प्रशिक्षण निरन्तर प्रदान गरी सेवा नै धर्म हो भन्ने विषयमा निजामती सेवामा कार्यरत राष्ट्रसेवकलाई जनउत्तरदायी बनाउन सकिन्छ। प्रशासनले व्यावसायिक हुँदाहुँदै पनि नेपालको कार्य सम्पादन भरपर्दो, विश्वसनीय र जनताको आस्था लिन नसकिरहेको यथार्थलाई ध्यानमा राखेर कार्य सम्पादनमा प्रतिकूल असर पार्ने राजनीतिक र अन्य व्यवहारलाई छिमल्न सक्ने प्रशासनिक कार्य दिग्दर्शन तयार गरी कार्य सम्पादनको नतिजाका आधारमा मात्र पुरस्कार र दण्ड दिने काम गरिनुपर्छ। यसो गर्न नसके झाँगिँदै गएको राजनीतिक प्रियतावादसँग रमाउने उच्च प्रशासकीय प्रवृत्ति र संस्कारले समग्र प्रशासन क्षेत्रको उत्पादकता घट्न जान्छ। अन्त्यमा संघीय शासकीय प्रणालीको हालको र शैशवास्था पार गरिसकेपछि आउन सक्ने भावी चुनौती र प्रवृरिुको पहिचान गर्नसक्ने समताको विकास गर्न सकियो भने आगामी दशकको भूराजनीतिक परिदृश्यको सही विश्लेषण प्राप्त हुनसक्छ। त्यस्तो विश्लेषणले विकासको राजनीतिक दिशाबोधलाई सही नीति निर्माण गर्न व्यावसायिक प्रशासकले प्रभावकारी रूपमा योगदान दिन सक्छ। यसको साथै तीनै तहमा कार्यरत प्रशासन सेवाले विकास प्रयासहरूलाई सफलताको दिशामा अघि बढाउन सक्छ। आम सेवाग्राही करदाता र जनताको प्रशासनप्रतिको नकारात्मक दृष्टिकोण कम हुँदै जान्छ। सरकार र राजनीतिक तहको उपल्लो तहले कर्मचारी संयन्त्र असहयोगी भनेर लगाइरहने आरोपलाई तथ्य र प्रमाणहरूले झुटो देखाउन सक्छन्। मुलुक, मुलुकबासीतर्प आपूले पुर्याउनसकेको योगदानबाट प्रशासक स्वयंलाई समेत आत्मसन्तुष्टि प्राप्त हुन्छ।"
प्रजातन्त्रको हत्या निर्वाचित प्रतिनिधिबाटै !,"अब व्यक्तिगत व्यापार मात्र चम्काउने प्रजातन्त्रको सान्दर्भिकता समाप्त हुनुपर्छ आज प्रजातन्त्र दिवस। एक सय चारवर्षे राणाशासन अन्त्य भई पहिलोपटक मुलुकमा प्रजातन्त्र स्थापना भएको दिन। प्रजालाई नागरिक बनाउने अठोटसहित संघर्षमा होमिएकामध्ये शुक्रराज शास्त्री, धर्मभक्त माथेमा, गंगालाल श्रेष्ठ र दशरथ चन्दले ज्यानको वलिदानी दिए। बल्ल जुर्मुराउन थाले प्रजा नागरिक बन्नुपर्छ भनेर। अनि बल्ल चेत भयो एकतन्त्रीय निरंकुश शासन मुलुकका लागि हितकर रहेनछ भन्ने। प्रजा परिषद् नामक दल गठनको औचित्य पनि त्यतिबेलै पुष्टि भयो। त्यही जगमा नेपाली कांग्रेस पार्टी स्थापना भयो। उसैको नेतृत्वमा २००७ सालमा भएको क्रान्तिपछि फागुन ७ गते प्रजातन्त्र स्थापना भयो। यो पृष्ठभूमि जानकार नभएको सायद कोही पनि नहोला समकालीन राजनीतिमा। तर दलहरूको गिर्दो गरिमा उकास्न यसको स्मरणले सघाउ पुर्याउला कि भनेर यो प्रसंग दोहोर्याउन उचित ठानेको हुँ। यतिबेला राजनीतिक दलका शीर्षनेताले व्यक्तिगत हित र उन्नतिलाई मात्र प्रजातन्त्र सम्झेका छन्, नागरिक हित र उनीहरूप्रतिको दायित्वलाई पूरै तिरस्कार। खोल त प्रजातन्त्रकै ओडिरहेका छन्। दुई अमेरिकी विद्धान स्टेभेन लेविट्स्की र डेनियल जिब्लाट्ले हाउ डेमोक्रेसिज् डाइ नामक पुस्तकमा लेखेका छन्, अब प्रजातन्त्रको हत्या फौजी आक्रमण वा निरंकुश राजतन्त्रबाट नभई जननिर्वाचित प्रतिनिधिबाटै हुनेछ। नेपालको अहिलेको सन्दर्भमा यसलाई पुष्टि गर्ने आधारहरू क्रमशः खडा गरिएका छन्। केपी ओली नेतृत्वको सरकार यसतर्फ उन्मुख छ। मिडिया, अख्तियार दुरुपयोग अनुसन्धान आयोग, महालेखा परीक्षक, नागरिक समाज र गैरसरकारी संघसंस्था कमजोर बनाउने प्रयास निरन्तर भइरहेका छन्। मिडिया र अख्तियारबाट त्यसको शुभारम्भ भएको छ। सस्तो प्रचार गरिदिएनन् भनेरै सम्पादकहरूलाई मुटु नभएको संज्ञा दिइयो। ललितानिवास प्रकरणमा अख्तियार नियन्त्रित भएको छ। नागरिक समाज सडकमा आउने हैसियतमा छैन। निर्वाचित जनप्रतिनिधि यसैगरी विस्तारै अघि बढ्दै जानु भनेको प्रजातन्त्रको हत्या गरी निरंकुशता लाद्नकै लागि हो भन्ने सामान्य नागरिकलाई पनि बुझ्न कठिन छैन। संसारकै ठूलो प्रजातन्त्र मानिने भारतमा नरेन्द्र मोदी र टर्कीमा एरोगानले पनि यही बाटो अख्तियार गरिरहेका छन्। यहाँ पनि त्यसैको सिको गरिँदैछ। प्रजातन्त्र उपभोग गरेवापत आफूले निर्वाचित गरेका प्रतिनिधिबाटै नागरिकले नियन्त्रणमा बस्नुपर्ने कस्तो व्यवस्था अंगीकार गर्दैछौं हामी ? हो, यस्तै परिस्थितिको विकास हुँदा हिजो एमाले र माओवादी सडकमा उत्रिन तयार हुन्थे। कांग्रेस सडकको विश्वास गर्दैन। प्रजातन्त्रको जपनाले मात्र पुग्छ भन्ने उसको अल्छी मान्यता सडकका लागि पर्याप्त छैन। निरंकुशताको विरोध र प्रजातन्त्र रक्षाका लागि सडकमा उत्रिन कोही बाँकी छ अब ? केपी ओली नेतृत्वको झन्डै दुईतिहाइ बहुमतप्राप्त सरकारले गफैगफमा दुई वर्ष व्यतीत गरेको छ। मैले देश र नागरिकका हितमा धेरै काम गरिसकेको छु भन्ने भ्रम उनमा छ। रुग्ण शरीर भएका प्रधानमन्त्रीबाट धन्न दुई वर्षसम्म सपना बाँड्ने काम निरन्तर हुँदै आयो। समकालीन राजनीतिमा यत्तिको सपना बाँड्ने व्यक्ति अरू कोही नदेखिएपछि उनको सपना सुन्नु नागरिकको बाध्यता पनि छ। किनकि आलोचना गर्नेहरू उनका नजरमा देशद्रोहीको कोटीमा पर्न सक्छन्। संविधानतः अब सरकारको आलोचना गर्ने बाटो पनि खुलेको छ। राजनीतिक चहलपहल बढ्न सक्छ। सरकारको विकल्प खोज्नेहरू समीकरणसहित सल्बलाउन थाल्नेछन् किनकि आम नागरिक तहबाट प्रशंसा पाउनलायक कुनै पनि काम सरकारबाट भएको छैन। त्यसो त प्रधानमन्त्री स्वयंले गृहजिल्ला पुगेर सरकार ढाल्ने षड्यन्त्र सुरु भएको बताइसके। प्रजातन्त्रलाई अवसान हुनबाट जोगाउने एकमात्र वैधानिक उपाय नागरिक निगरानी नै हो। गुठीसम्बन्धी विधेयकको विरोधमा सरकार र दलहरूको निरंकुश शैलीविरुद्ध जसरी नागरिक निगरानी सम्भव भयो त्यसरी नै उत्रन सकियो भने प्रजातन्त्रलाई हत्या हुनबाट जोगाउन सकिनेछ। सरकारका क्रियाकलाप भन्दा नागरिकको अभिव्यक्ति स्वतन्त्रताले महत्वपूर्ण अर्थ राख्छ प्रजातन्त्रमा। मानवअधिकारको सम्मान, विधिको शासन, स्वतन्त्र न्यायपालिका, वैयक्तिक तथा अभिव्यक्ति स्वतन्त्रता प्रजातान्त्रिक व्यवस्थाका सूचक हुन्। सरकार तथा पार्टी प्रमुखका तजविजी अधिकारको प्राधान्य सर्वसत्तावादमा मात्र सम्भव हुन्छ। आवरणमा प्रजातन्त्रका जतिसुकै नागरिक हितमा कुरा गरे पनि प्रधानमन्त्रीको शैली र स्वभावले सर्वसत्तावादको संकेत गरिरहेको छ, हरेकजसो अभिव्यक्तिमा। संविधानतः सार्वभौमसत्ताको स्रोत नेपाली नागरिकलाई मानिए पनि स्वयं प्रधानमन्त्री र दलीय शीर्षनेताका क्रियाकलापले नागरिकलाई नियन्त्रणमा राख्ने प्रयास भइरहेको संकेत गर्छ। नेतृत्व आफ्नो व्यक्तिगत उन्नति र आफूहरूले गरेको गलत शैलीको प्रशंसालाई मात्र प्रजातन्त्र ठान्छ। आफूलाई प्रजातन्त्रको पहरेदार ठान्ने कांग्रेस नेतृत्व पनि यसबाट अछुतो छैन। अब व्यक्तिगत व्यापार मात्र चम्काउने प्रजातन्त्रको सान्दर्भिकता समाप्त हुनुपर्छ। अमेरिकामा डोनाल्ड ट्रम्प र भारतमा नरेन्द्र मोदीको सिको गरेर नेपाली नेतृत्व पनि प्रजातन्त्रलाई व्यक्तिवरिपरि घुमाउन प्रयासरत छ। प्रजातन्त्रले पनि राजनीतिमा आफूअनुकूलको संस्कारको अपेक्षा गरेको हुन्छ भन्ने चेत नेतृत्वमा छैन। देशमा यतिबेला गतिशील नेतृत्वको अभाव खटकिएको छ। नेतृत्व भ्रष्ट र सार्वजनिक हितविपरीतका क्रियाकलापमा संलग्न भई नागरिकप्रति जवाफदेही नहुँदा देश, प्रजातन्त्र र राजनीतिक दल अभिभावकविहीनजस्तै भएका छन्। नेतृत्वका क्रियाकलापले देश सधैं भ्रष्टाचारको सूचीमा सूचीकृत भइरहन सक्दैन। स्थानीय तह पनि केन्द्रजस्तै पद्धतिकेन्द्रित नभई व्यक्तिकेन्द्रित हुन थालेपछि संघीयताको अभ्यास निरर्थक सावित भइसकेको छ। राजनीतिक आचरण र संस्कार नभएका व्यक्ति जनप्रतिनिधिका रूपमा छानिएपछि वैधानिक बाटोको अपेक्षा सम्भव थिएन। चोर बाटो पक्डिन थालेपछि भ्रष्टाचारको गन्ध स्वाभाविक रूपमा आउँछ। यही अवस्था विद्यमान रहे नेपाली नागरिकले आफैं सक्रिय भई समाज निर्माणको ठेक्का लिएका संस्थाहरूमाथि नियन्त्रण र सन्तुलन कायम गराउन अघि सर्नुपर्ने हुन सक्छ। नागरिककै बलमा नेपालमा धेरै उपलब्धि हासिल भए। नेतृत्वको शैलीले प्राप्त उपलब्धिको रक्षामा भन्दा गुमाउने कामलाई बल पुर्याइरहेको छ, पार्टी र सत्ता चरित्रमा परिवर्तन आउन नसक्दा। प्रजातन्त्र सत्ता र पार्टी क्रियाकलापमा देखिनुपथ्र्यो, आम नागरिकको जीवन पद्धति बन्न सक्नुपथ्र्यो। प्रजातन्त्र देखाउने वस्तु मात्र होइन, अनुभूति हुने वस्तु हो। तर राजनीतिक नेतृत्व यो दिशामा पूर्णतः असफल भएको छ प्रजातन्त्र प्राप्तिको पछिल्लो ३० वर्षमा। आज ७० औँ प्रजातन्त्र दिवस : टुँडिखेलमा विशेष कार्यक्रम प्रजातन्त्र दिवसको अवसरमा राष्ट्रपति र उपराष्ट्रपतिको शुभकामना समृद्ध नेपाल, सुखी नेपालीको आकांक्षा पूरा गर्दैछौँ : प्रधानमन्त्री दलीय व्यवस्था मात्रै प्रजातन्त्र हुन सक्दैन। दल नेताका लागि कि प्रजातन्त्रको विकाससहित आम नागरिकको उन्नतिका लागि ? नेताको व्यक्तिगत व्यापारका लागि दल बन्धक बनिरहेका छन्। व्यक्तिको भ्रष्ट चरित्र दलको आवरणले छोपिदिनुपर्ने स्थितिले दलीय व्यवस्थाको उपहास भएको छ। दलहरू आमनागरिप्रति उत्तरदायी नभई दुईतीनजना शीर्षनेताको व्यक्तिगत हितका लागि प्रयोग भइरहेका छन्। यतिबेला ऐतिहासिक पार्टी कांग्रेस उपसभापतिको सती गएको छ भने सानदार बहुमतसहित देश हाँकिरहेको नेकपा अख्तियारलाई शाखा कार्यालयको रूपमा आफूमातहत राखेर महासचिव जोगाउन उद्यत् छ। समाजका पक्षमा उभिनुपर्ने संस्था दलको लाचार छाया बन्नुपर्ने अवस्थाको परिकल्पना प्रजातन्त्र स्थापित गर्ने अघिल्लो पुस्ताले गरेका थिएनन्। कानुनी शासन र जवाफदेहिताको मर्म यसैलाई बुझ्ने ? दलमा नेता छैन। नागरिकसँगको उनीहरूको सम्बन्ध क्रमशः टुट्दै गएको छ। प्रजातन्त्रका मूल्य, मान्यता र आदर्श स्खलित भएका छन्। यथार्थमा भन्दा आदर्शमा रमाउने नेतृत्वको चरित्रका कारण समाज कहिलेसम्म भ्रष्ट र अस्थिर बनिरहनेबनाइरहने ? विकल्प खोज्न के हामी असफल भइसकेका हौं ? एउटा उल्लुले पूरै बगैंचा समाप्त पार्नसक्छ तर यहाँ बगैंचाका हरेक बिरुवाका हाँगाहाँगामा उल्लु बसेपछि राष्ट्रियतारूपी बगैंचाको सुरक्षाको अपेक्षा कोबाट गर्ने ? नेकपाको छाया बनिरहेको संघीय संसद्मा नयाँ सभामुख चयनपछि राजनीतिप्रति थप वितृष्णा बढेको छ भने प्रजातन्त्रप्रति तिखो व्यंग्य। नागरिकले यसलाई पनि कानुनी शासनकै उपहार मान्न बाध्य हुनुपरेको छ। संसद्को गणित नयाँ सभामुखको पक्षमा छ। अन्य मुलुकका सभामुख नेपाल आउँदा हाम्रा सभामुख भेट्न अप्ठेरो मान्छन्। चार महिनाको आन्तरिक प्रजातन्त्रको लडाइँपछि सभामुख चयन गर्छ सत्तारूढ दल आफूलाई संविधानभन्दा माथि राखेर अनि प्रजातान्त्रिक प्रतिपक्ष त्यसको मौन समर्थन गर्छ। उपसभामुख पदको बार्गेनिङ गर्न साटिएको भीखको प्रतिफल त होइन यो ? अनि न्यायप्रेमी नागरिकका पक्षमा रहेका विधेयक संसद्बाट पास गराउने हैसियत कांग्रेसले कुन मुखले राख्न सक्छ व्यक्ति हत्याको आरोपमा अदालतमा मुद्दा खेपिरहेका सभामुखबाट ? संसद् अवरोधले मात्र त्यो सम्भव छैन। एमसीसी र कालापानीका विरोधमा खनिएका नेकपाभित्रका स्वरहरू पनि सभामुख चयनमा किन बन्द भए ? आवरणमा राष्ट्रिय स्वाधीनता र न्यायका कुरा गरेर कतिञ्जेल नागरिकलाई बेबकुफ बनाइरहने ? कथित शीर्षनेताका भाषण र क्रियाकलापकै कारण राजनीतिक संस्कारको पारो ओरालो लाग्दै गएको छ। गिरिजाप्रसाद कोइरालाका बारेमा पुष्पकमल दाहालले गरेका टिप्पणीले राजनीतिमा विचार, आदर्श र मूल्यमान्यताको मृत्यु भइसकेको संकेत गर्छ। विवादास्पद कुरा बोलिदिने र सबैको ध्यान आफूप्रति खिच्ने दाहालको राजनीतिक चरित्रको सिकार भइरहन सक्दैन नेपाली समाज। कांग्रेस नेतृत्वले आफ्ना नेताविरुद्ध दाहालले बोलेको टिप्पणीलाई प्रमाणित गर्ने चुनौती दिने हिम्मत राख्दैन। कांग्रेसको प्रजातन्त्रप्रतिको प्रतिबद्धता फेरि एकपटक यहींनेर चुकेको छ। गिरिजाप्रसाद कोइराला राजनीतिमा क्रियाशील भइञ्जेल ग्र्यान्ड डिजाइनको कुरा गरिरहन्थे। उनी जीवित रहुञ्जेल देशको राजनीति उनीवरिपरि नै घुमिरह्यो। कोइरालाको अवशानपछि रिक्त रहेको त्यो ठाउँ लिने कोसिस दाहालले गर्दै आएका हुन्। तर सफल हुन सकेका छैनन्। विवादास्पद कुरा बोलिरहने उनको चरित्रले त्यो ठाउँको गरिमा राख्न सक्दैन पनि। त्यसको प्रतिफल सिंगो माओवादी पार्टीका अध्यक्ष सीमित कार्यकर्ताको मात्र नेता बन्न विवश बने। आफ्नो राजनीतिक अवतरणकै लागि उनी एमालेमा समाहित हुन पुगेका हुन्; देश, प्रजातन्त्र र नागरिक हितका लागि होइन। आफ्नो व्यवस्थापन हैसियत स्थापित गर्ने चिन्ताले दाहाललाई निरन्तर खेदिरहेको हुनुपर्छ। उनको गुटीय चरित्र र ओलीको एकात्मक शैलीले दुःख पाएका नेकपाजनको अवमूल्यन हुँदै गएको छ। आफ्नो राजनीतिक महत्वाकांक्षा पूरा गर्न जेसुकै गर्न तयार हुनेहरूबाट अब नेपाली समाज सजग भएन भने त्यसको ठूलो मूल्य चुकाउनुपर्ने छ। प्रतिपक्षको उपस्थितिलाई स्विकारेको छैन नेकपा शासन र सत्ताले। विपक्षी कांग्रेस पनि आफ्नो प्रतिष्ठा र अस्तित्व क्रमश गुमाउँदै गइरहेको छ। प्रतिपक्षी नेतालाई संसद्मा प्रतिपक्षी भएन भन्ने आवाजसँग कुनै मतलब छैन। पार्टीको अस्तित्वसँग पनि सरोकार छैन। अर्कोपटक पार्टीको सभापति कसरी हुने भन्ने एकसूत्रबाहेक अरू थोकको चिन्ता र चासो उनमा देखिँदैन। आन्तरिक प्रजातन्त्र शोकमा छ तैपनि आफू असान्दर्भिक पुष्टि भइसकेको आभास हुँदैन। पार्टीभित्र आफैंले सिर्जना गरेका संकट समाधानमा भएका वाद, विवाद र प्रतिवादले नांगिँदा पनि बीपी, गणेशमान र कृष्णप्रसादका अनुयायी हुँ भन्न लाज लागिरहेको छैन। इमान र उत्तरदायित्वको लिक छाडेपछि पनि प्रजातन्त्रको वकालत गरिरहँदा आम प्रजातन्त्रवादीको नजरमा आफूलाई कसरी सत्य प्रमाणित गर्न सम्भव होला अबका दिनमा ? सत्तापक्षको अहंकार र प्रतिपक्षको अनुपस्थिति प्रजातन्त्रका लागि हितकर छैन। सेन्थेटिक थिंक ट्यांक को सुझाव र सबैथोक आफूले नै जानेको छु भन्ने नेताहरूको भ्रमले प्रजातन्त्रको हत्या मात्र हुँदैछैन मुलुकको ऐतिहासिक विरासत पनि गुम्ने स्थितिमा पुगेको छ। वास्तविक थिंक ट्यांकको सल्लाहमा चल्न सकेनौं भने प्रजातन्त्र त खोसिनेछ नै; हाम्रो पहिचान पनि सुरक्षित रहने छैन। प्राप्त उपलब्धि समाप्त भई आगामी बाटो झनै कठिन हुनेछ सत्ता, प्रतिपक्ष र दलीय व्यवस्थाका लागि। प्रजातन्त्र दिवस पितृको वार्षिक श्राद्ध गरेजसरी औपचारिकतामा सीमित गरेर मात्र यसको औचित्य पुष्टि हुन सक्दैन। प्रजातन्त्र दिनदिनै शिथिल बन्दै गएको कसैले देखिरहेको छैन। निर्वाचित जनप्रतिनिधिबाटै हाम्रो प्रजातन्त्र संकटमा पर्दै गएको छ। प्रजातन्त्रलाई अवशान हुनबाट जोगाउने एकमात्र वैधानिक उपाय नागरिक निगरानी नै हो। गुठीसम्बन्धी विधेयकको विरोधमाजसरी सरकार र दलहरूको निरंकुश शैलीविरुद्ध नागरिक निगरानी बढाउन सकियो भने मात्र प्रजातन्त्रलाई हत्या हुनबाट जोगाउन सकिनेछ। त्यसपछि मात्र नीतिगत सुनिश्चिततासहित पद्धति र प्रणालीको विकास भई विकासले आफ्नो गति आफैं पहिल्याउनेछ।"
कोरोना भाइरस र नेपाली,"चीन नेपालको घनिष्ट मित्र र सीमा जोडिएको छिमेकी हो। वास्तविक धरातलमा ऐतिहासिक रूपमा विकसित द्विपक्षीय सम्बन्ध सञ्चार, यातायात र आर्थिक अन्तरनिर्भरतामा आएको वृद्धिसँगै वर्तमानमा अझ झाँगिएको छ। २०७२ सालमा नेपालले भोगेको भूकम्प र विदेशी उक्साहटमा क्षेत्रीयतावादी दलहरूले दक्षिणी नाका बन्द गरेको अवस्थामा र अहिलेसम्म पनि चीनले नेपाललाई आफ्नो सामथ्र्यले भ्याएसम्म आर्थिक, प्राविधिक र अन्य विविध सहयोग दिएको तथ्य हामीसामु प्रस्ट छ। चिकित्सा विज्ञान, खोप र औषधोपचारमा आएको युगान्तकारी प्रगति हुँदाहुँदै पनि बदलिएको खानपान, जीवनशैली र पर्यावरणले एचआईभी, फ्लु, कोरोना भाइरसलगायत सूक्ष्मजीवजन्य संक्रामक रोग, मानसिक रोग, क्यान्सर, मुटु, मिर्गौला, कलेजोका नसर्ने तर घातक रोग र कतिपय अनुवंशीय रोगहरू पनि बढ्दै आएका छन्। यस्ता रोग संसारको जुन कुनामा पनि देखिन सक्छन्, तिनको मुकाबिलामा जुट्नु मानव जातिको सामूहिक दायित्व हो। सन् २०१९ को अन्त्यदेखि चीनको हुपे प्रान्त र खासगरी वुहान सहरमा कोबिड १९ नामक कोरोना भाइरसको संक्रमण झेल्दै छ। यसको जोखिम सार्सको जस्तै हुन सक्नेदेखि विद्वान्हरूले सचेत गराएकै हुन्। नेपाललाई पनि समयमै सतर्कता अपनाउन भनिएकै हो। ककसले कति सतर्कता अपनाउन सके, त्यो आफ्नो ठाउँमा छ। सामथ्र्यअनुसार कसैले अरूलाई पनि सघाए होला, कसैले आफ्नो जोहो गरे होला र कसैले अरूबाट सहयोगको अपेक्षा पनि गरे होला यी सबै आफ्ना स्थानमा छन्। कोरोना भाइरसले फैलाएका सार्स र मर्सजस्ता महामारीको अनुभव हामीमाझ ताजै रहेको अवस्थामा वुहान भाइरस भित्रिए कसरी सामना गर्ने भन्नेमा नेपालको ध्यान केन्द्रित हुनुपर्ने हो। विमानस्थल र नाकामा कडाइ गर्ने जिम्मेवारी सरकारको भए पनि आफूलाई सरकारभन्दा जिम्मेवार, शक्तिशाली, प्रभावकारी र दक्ष सम्झिने निजी र खास गरी गैरसरकारी क्षेत्रले संक्रमण रोक्न र संक्रमितको रेखदेखमा आर्थिक, प्राविधिक र व्यवस्थापकीय भूमिका नखेल्नुले उनीहरूको दाबी कमजोर साबित गर्दैछ। यो पवित्र भूमिमा कहिल्यै संक्रमण हुन सक्दैन भन्ने ठाने झैं बस्नुको सट्टा सम्भावित संकटको सामना गर्न सकिने गरी सरुवा रोग अस्पताल, एकान्तवास केन्द्र (आईसोलेसन सेन्टर), उचित पहिरन, उपकरण र स्रोतसाधनसहितको यथेष्ट स्वास्थ्य र सुरक्षा जनशक्ति निर्माणमा लाग्नु हामी सबै र मुख्यतः सरकारको कर्तव्य हो। हामी यी काममा कम र हाम्रा सामथ्र्यबाहिरका बहसमा बढी लाग्न पुग्यौं। ठूला बहस का बीचमा तथ्यपरक प्राविधिक बोली मसिना भए, कार्यान्वयन हुने हदसम्म सुनिएनन्। देशवासी गरिबी र स्वास्थ्य संकटले जेलिइरहँदा ठूला बहस चलाउने नेपालीका ध्यान यस्ता कुरामा केन्द्रित थिए : एमसीसी पास (न)भए नेपाल डुब्छ, एमसीसी अमेरिकाले चीन घेर्न ल्याएको नीति हो (इन), कोरोना भाइरस चीन खत्तम पार्न अमेरिकाले लगाइदिएको हो (इन), चीनमा मानवअधिकार उल्लंघन भएको छछैन। स्वस्थानीका पाना च्यात्न पर्छहुँदैन। व्यक्तिगत सरसफाइमा ध्यान देऔं, हात मिलाउनुको सट्टा नमस्ते गरौं खानुअघि हात धोऔं, रुघाखोकी लागेका बेला मास्क लगाऔं, वासी, सडेगलेको नखाऔं, सार्वजनिक शौचालय सफा राखौं, चीन कोरोना भाइरस नियन्त्रण गर्न सक्षम छ जस्ता नारा फिका नै रहे। चीनविरोधी त विरोधी नै भइहाले। चीन समर्थक ले खेलेको भूमिका पनि गजबको छ। वुहान भाइरसको प्रकोपबीच चीनले आफ्नो देशमा रहेका विदेशीको सुरक्षालाई ठूलो प्राथमिकता दिएको छ। आफूले संकट झेलेर पनि विदेशीलाई यथासम्भव सहयोग गरेको छ। यो लेख्दासम्म एकजना नेपाली पनि संक्रमित भएको खबर आएको छैन, खान नपाएर कुपोषणको सिकार भएको छैन। यद्यपि वुहानबाट नेपालीहरू स्वदेश फर्किसकेका छन्। कसैमा संक्रमण भएको पाइएको छैन। नेपालमा भूकम्प जाँदा अहिले हामीले लहैलहै मिलाएका विकसित देशहरू उद्धारमा खट्दा राहत सामग्रीको पोकोभित्र पवित्र पुस्तक बाँड्दै थिए, राहतमा नेपाल सरकारको एकद्वार प्रणालीको खिल्ली उडाउँदै थिए, नेपालीलाई मानवअधिकारका पाठ सिकाउँदै थिए। त्यसबखत चिनियाँ राहत सामग्रीसहित उद्धारमा खटिरहेका थिए, पाण्डित्याईं छाँट्नमा एक सुको पनि खर्च गरेका थिएनन्। त्यसबखत हामीलाई कुन शैली मन परेको थियो ? सायद अहिले त्यस्तै शैलीले चिनियाँको मन जित्ला ! वुहानमा रहेका नेपालीमध्ये चिकित्सक पनि छन्, चिनियाँ भाषा जान्ने पनि छन्, नेपाल चीन सम्बन्ध अमर रहोस् ! भन्दै हिँड्ने पनि छन्। अब यति मात्र भनौं, वुहानका नेपाली स्वदेश आइसकेकाले उनीहरूलाई स्वस्थ प्रमाणित गराई परिवारमा घुलमिल हुने वातावरण निर्माण गरियोस्।"
प्रजातन्त्रको सान्दर्भिकता,"प्रजातन्त्र जनताको प्राथमिक चाहनाको विषय हो। यो राजनीतिक, आर्थिक, सामाजिक र शासकीय पक्षलाई सकारात्मक प्रभाव पार्ने सामथ्र्य राख्ने महत्वपूर्ण पक्ष पनि हो। प्रजातन्त्र मूलतः जनमुखी शासनको प्रतिरूप हो। प्रजातन्त्रले सरकारको सम्पूर्ण प्रयास सार्वभौम जनताप्रति समर्पित रहनुपर्छ भन्ने जनाउँछ। प्रजातन्त्र र स्वतन्त्रता यी दुई शब्द एकापसमा सँगसँगै आउने शब्दावली हुन्। प्रजातन्त्र स्वतन्त्रता प्राप्तिमा सहयोग पुर्याउने विचार र सिद्धान्त हो। प्रजातन्त्र स्वतन्त्रताको संस्थागत स्वरूप हो। प्रजातन्त्र व्यक्तिगत स्वतन्त्रता, न्याय, शान्ति तथा अग्रगमनको आधारशीला हो यो सैद्धान्तिक विषय मात्र नभएर उपरोक्त विषयहरूको व्यावहारिक प्रयोगको अवस्था पनि हो। मानवअधिकार, विधिको शासन, शक्ति पृथकीकरण तथा नियन्त्रण र सन्तुलन, राजनीतिक दलहरूको उपस्थिति आवधिक निर्वाचन, नागरिक समाज ,राजनीतिक संस्कृति, असल शासन, मेलमिलाप र शान्ति प्रजातन्त्रमा अन्तर्निहित हुनुपर्ने अवयव हुन् प्रजातन्त्रको यो अवधारणा वर्तमानमा आइपुग्दा यसले धेरै व्यापकता पाएको छ र यो शासकीय अवधारणा र परिवर्तनको अपरिहार्य विषय बनेको छ। समग्रमा लोकतन्त्र र प्रजातन्त्र सरकारको एउटा यस्तो आदर्शस्वरूप हो जसमा राज्यको शासन गर्ने शक्ति कुनै अभिजात्य वर्ग, व्यक्तिविशेष वा समुदायमा मात्र सीमित नरही सर्वांगीर्ण रूपमा आम जनतामा निहित रहेको हुन्छ। प्रजातन्त्रलाई लोकतन्त्र, जनतन्त्र, बहुलवाद आदिको नामले पनि चिन्ने र चिनाउने गरिन्छ। नेपालमा पछिल्लो भएको राजनीतिक परिवर्तनले उच्चतम प्रजातान्त्रिक प्रणालीले युक्त संघीय शासन प्रणाली अवलम्बन गर्ने अवसर दिएको छ। नेपाली जनता आफैंले निर्वाचित गरेको संविधानसभाका प्रतिनिधिबाट निर्माण गरिएको नेपालको संविधान २०७२ असोज ३ गतेदेखि लागू भएपश्चात नेपाल संघीय, समावेशी, लोकतान्त्रिक गणतन्त्रात्मक राज्यमा रूपान्तरित भएको छ। नेपालको संविधानले संघीय लोकतान्त्रिक गणतन्त्र नेपालको मूल संरचना संघ, प्रदेश र स्थानीय तह गरी तीन तहको हुने तथा राज्यशक्तिको प्रयोग तीनै तहले संविधान र कानुनबमोजिम गर्ने व्यवस्था गरेको छ। संघ, प्रदेश र स्थानीय तहका एकल अधिकारहरू संविधानको क्रमशः अनुसूची ५, ६ र ८ मा र संघ, प्रदेश र स्थानीय तहका साझा अधिकारलाई अनुसूची ७ र ९ मा समावेश गरिएको छ। यसरी यी अनुसूचीमध्ये अनुसूची ५, ६ र ८ सम्बन्धित तहका सरकारको एकल अधिकार अर्थात स्वशासनसँग सम्बन्धित छन् भने अनुसूची ७ र ९ ती सरकारहरूको साझा अधिकार अर्थात साझा शासनसँग सम्बन्धित छन्। अधिकारको यो भिन्न तहमा भएको बाँडफाँटले संघ, प्रदेश र स्थानीय तहको अन्तरसम्बन्ध सहकारिता, सहअस्तित्व र समन्वयको सिद्धान्तमा हातेमालो गर्दे अघि बढ्न अभिप्रेरित गरेको छ। संविधानमा व्यवस्थित यी अधिकार क्षेत्र शासन प्रणाली सञ्चालन र सुशासन प्रवद्र्धनका आधारभूत मार्गदर्शक सिद्धान्तका रूपमा रहेका छन्। संघीयताको यो अवधारणात्मक र व्यावहारिक पक्ष नेपालको संघीयताको सुन्दर पक्षको हो। प्रजातन्त्रले राजनीतिक आयामको सशक्तीकरण गर्दै आर्थिक र सामाजिक आयाममा समेत परिवर्तन ल्याउने सामथ्र्य राख्छ। नेपालले प्रजातन्त्रको माथिल्लो रूप संघीयताको अवलम्बन गर्ने अवसर पाएको छ। संघीय शासन प्रणाली शासकीय अधिकारको प्रयोग राज्यका बहुसरकारहरूबीच विनियोजन गरी शासकीय क्रियाकलापमा बढी भन्दा बढी जनतालाई संलग्न गराउने राजनीतिक प्रक्रिया हो। यसैले पनि संघीय शासन प्रणाली बढी प्रजातान्त्रिक र सहभागितामूलक हुन्छ। संघीय शासन प्रणाली बहुसरकारबीचको एउटा साझा प्रतिज्ञापत्र हो जसले राष्ट्रिय उद्देश्यको प्राप्ति, स्वशासन र साझा शासनको आदर्श परिकल्पनामार्फत जनताको निकटतम विन्दुमा रहेर जनकल्याणको क्षेत्रमा दत्तचित्त रहने अभिलासा राखेको हुन्छ। यसै पृष्ठभूमिमा संघीयताले लोकतन्त्र र शासकीय अभ्यासमा सर्वसाधारणको सहभागिता र अवसरको सुनिश्चितत गर्ने संयन्त्र मात्र होइन समाजमा विद्यमान सामाजिक , आर्थिक, सांस्कृतिक विविधतालाई पनि सम्बोधन गरी शासन प्रणालीप्रति जनअपनत्व जुटाउने उद्देश्य राखेको हुन्छ। जनमुखीशासन प्रणालीको प्रतिरूप प्रजातन्त्र हो। प्रजातन्त्र व्यक्तिगत स्वतन्त्रता, न्याय, शान्ति तथा अग्रगमनको आधारशीला हो। यसैले प्रजातन्त्र आममानवको प्राथमिक चाहनाको विषय हो। प्रजातन्त्र सैद्धान्तिक विषयमात्र नभएर उपरोक्त विषयको व्यावहारिक प्रयोगको अवस्था पनि हो। प्रजातन्त्रमा बहुलवाद, प्रतिस्पर्धा, संवैधानिक सर्वोच्चता, कानुनको शासन, शक्तिपृथकीकरण, समता, मौलिक हक र अधिकारको प्रत्याभूति , आधारभूत स्वतन्त्रता र अधिकारको प्रत्याभूति प्रजातन्त्रका आधारभूत पक्ष हुन्। शान्ति, आर्थिक सामाजिक, सांस्कृतिक विकास प्रजातन्त्र, मानवअधिकार, विकास, शान्ति प्रजातन्त्रका सकारात्मक उपज हुन्। प्रजातन्त्रले राजनीतिक आयामको सशक्तीकरण गर्दै आर्थिक र सामाजिक आयाममा समेत परिवर्तन ल्याउने सामथ्र्य राख्छ। नेपालले प्रजातन्त्रको माथिल्लो रूप संघीयताको अवलम्बन गर्ने अवसर पाएको छ। यसवाट राजनीतिक आयामको सशक्तीकरण गर्ने र आर्थिक तथा सामाजिक आयाममा परिवर्तन ल्याउने सामथ्र्यलाई व्यवहारमा परिणत गर्ने अवसर पनि सिर्जना भएको छ। जनताले वास्तविक प्रजातन्त्रको अनुभूति मूलतः दुई तहबाट गर्छ राजनीतिक तथा शासकीय परिपाटी र प्रशासनिक संयन्त्रको उपस्थिति र प्रभावकारिता। प्रजातान्त्रिक सरकार सधंै असल सरकार, प्रभावकारी सरकार र जनमैत्री सरकारको रूपमा सधैं जनसरोकारको शीघ्र सम्बोधन गर्ने कार्यमा तल्लीन हुन्छ। नेपालको संघीय शासन प्रणालीसमक्ष यी जनअपेक्षालाई सम्बोधन गर्नुपर्ने गुरुत्तर दायित्व छ।"
एनएनआईपीए स्पोर्ट्स अवार्ड : विमल र निमा सर्वोत्कृष्ट,"काठमाडौं : प्याराग्लाइडिङ खेलाडी विमल अधिकारी र तेक्वान्दोकी निमा गुरुङ एनएनआईपीए स्पोर्ट्स अवार्डअन्तर्गत वर्ष २०७५ को सर्वोत्कृष्ट खेलाडी घोषित भएका छन्। नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) ले मंगलबार १४औं संस्करणको विमल र निमालाई सर्वोत्कृष्ट खेलाडी अवार्ड प्रदान गरेको हो। अवार्डसहित दुवै जनाले जनही एक लाख रुपैयाँ पुरस्कार पाए। संघले इन्डोनेसियामा भएको १८औं एसियाली खेलकुद (एसियाड) मा खेलाडीको प्रदर्शनलाई आधार मानेर २८ खेलका खेलाडीलाई सम्मान गरेको हो। एथलेटिक्सका अजितकुमार यादव र भलिबलकी सरस्वती चौधरी प्रतिभावान् खेलाडी घोषित भएका छन्। अजित र सरस्वतीले जनही ५० हजार रुपैयाँ पुरस्कार पाए। बक्सिङका प्रशिक्षक मदनकुमार गुरुङलाई एनएनआईपीएले गजराज जोशी आदर्श खेल व्यक्तित्वबाट सम्मान गरियो। उनले ३५ हजार रुपैयाँ पाए। पत्रकार प्रज्वल ओलीलाई विशेष सम्मान र फोटो पत्रकार राजेन्द्र चित्रकारलाई २५ हजार रुपैयाँबाट सम्मान गरियो। यसैगरी पारा एथलिटमा बोसिया खेलकी महिमा कोइराला, एथलेटिक्सका अजितकुमार यादव, बास्केटबल, मनीषराज उपाध्याय, जुडोका इन्द्र श्रेष्ठ, कराँतेका विजय श्रेष्ठ, कुस्तीका रेशम गौतम, उसुकी जुनी राई, आर्चरीका तिलक पुनमगर, तेक्वान्दोकी निमा गुरुङ, गल्फका टंकबहादुर कार्की, फुटबलका भरत खवास, भलिबलकी सरस्वती चौधरी, सुटिङकी सुस्मिता नेपाल, भारोत्तलोनकी सञ्जु चौधरी, प्याराग्लाइडिङका विमल अधिकारी, पौडीका सुभम श्रेष्ठ, टेबलटेनिसकी नविता श्रेष्ठ, फेन्सिङका ओमकार सिंह, लन टेनिसकी प्रेरणा कोइराला, कबड्डीकी रेणुकाकुमारी राजवंशी, सेपाकताक्रोका रोशन तामाङ, स्पोर्ट्स क्लाम्बिङका पेम्बा शेर्पा, बक्सिङका मिलन शाह ठकुरी, रोलरका भूपेन्द्र थापा, ब्याडमिन्टनका दीपेश धामी, कुराँसका उपेन्द्र थापा, पेनकेक सिलातका गोविन्द चौधरी र ट्रायथोलनका वसन्त थारू उत्कृष्ट खेलाडी भए। उत्कृष्ट सबैले जनही १० हजार रुपैयाँ पुरस्कार पाए।"
बागमती गोल्डकप : जावलाखेल सेमिफाइनल प्रवेश,शुभलक्ष्मी विकहेटौंडा : जावलाखेल युथ क्लब तेस्रो बागमती गोल्डकपको सेमिफाइनलमा प्रवेश गरेको छ। मंगलबार भएको खेलमा मकवानपुरको डाँफे युवा क्लबलाई २० गोलले पराजित गर्दै जावलाखेलले अन्तिम चारमा स्थान पक्का गरेको हो। खेलको १४औं मिनेटमा फोफना फोडेको क्रसमा डीबक्स बाहिरबाट सुजित बुढाथोकीले गरेको प्रहार गोलमा परिणत भएपछि जावलाखेलले अग्रता लिएको थियो। खेलको २८औं मिनेटमा बुढाथोकीले दोस्रो गोल गर्दै जावलाखेललाई २० गोलको अग्रता दिलाए। त्यसपछि दुवै टोलीबाट गोल हुन नसकेपछि जावलाखेलले अन्तिम चारमा स्थान पक्का गर्यो। सेमिफाइनलमा जावलाखेलको भेट संकटा र वीरगन्ज युनाइटेडबीचको विजेतासँग हुनेछ। खेलको ६०औं मिनेटमा जावलाखेलका खेलाडीले प्रहार गरेको आकर्षक बल मकवानपुरको गोल पोस्ट नजिकबाट बाहिरिएको थियो। खेलमा मकवानपुरका हिसुब थपलिया र विश्व अधिकारीले केही राम्रा मौकाहरू पाए पनि सदुपयोग गर्न सकेनन्। पहिलो हाफमा जावलाखेलमाथि मकवानपुरले केही दबाब राखे पनि गोल भने गर्न सकेन। दोस्रो हाफमा पहिलो हाफको अग्रतालाई कायम राख्दै जावलाखेल विजयी भएको हो। खेलमा दुई गोल गरेका जावलाखेलका सुजित बुढाथोकी म्यान अफ दी म्याच घोषित भए। उनले नगद पाँच हजार रुपैयाँ प्राप्त गरे। मकवानपुरको पूर्वी क्षेत्रमा रहेको बागमती गाउँपालिकास्थित जनता मावि प्राविधिक शिक्षालयको खेल मैदानमा जारी तेस्रो बागमती गोल्डकप प्रतियोगिताअन्तर्गत बुधबार साबिक विजेता सरस्वती युथ क्लब र हिमालयन शेर्पा क्लबबीच प्रतिस्पर्धा हुनेछ। प्रतियोगिताको फाइनल खेल फागुन १२ गते हुनेछ। प्रतियोगिताको विजेता र उपविजेताले क्रमशः नगद ६ लाख र तीन लाख रुपैयाँ पुरस्कार प्राप्त गर्नेछन्।

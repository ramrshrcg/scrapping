शीर्षक,विवरण
वैचारिक गिरावटको पीडा,"नीति, सिद्धान्त, कार्यक्रम र व्यवहार स्पष्ट पार्न नसक्ने दलहरूका कारण मधेसको जनमत विभाजित छ। तत्कालीन नेकपा एमालेका महासचिव मदन भण्डारीले मसँग सधैं एउटा चिन्ता व्यक्त गर्नुहुन्थ्यो मधेसमा वामपन्थी आन्दोलन कमजोर भयो। २०४८ सालको संसदीय निर्वाचन परिणामले उहाँमा नेपालको कम्युनिस्टवामपन्थी आन्दोलन मधेसी र थारूहरूसम्म पुगेन भन्ने चिन्ता थियो। राजमार्ग छेउछाउसम्म कम्युनिस्ट आन्दोलनको प्रभाव भेटिन्छ, जहाँ नेपाली भाषाभाषी बोल्छन्। तर दक्षिणतिर यसको प्रभाव भएन भन्ने निष्कर्षमा मदन भण्डारी हुनुहुन्थ्यो। संसदीय निर्वाचनको माध्यमबाट जनताको बहुदलीय जनवादसम्म पुग्ने उहाँको लक्ष्य थियो। उहाँ जबजको प्रवद्र्धक मानिनुहुन्छ। संसदीय निर्वाचनमा मधेसी र थारू जनताको उल्लेख्य भूमिका छ। यसको विषयमा खोजीनीति गर्नुपर्यो भनेर मसँग निकै पटक विचारविमर्श गर्नुभएको थियो र मैले केही आवश्यक डकुमेन्ट पनि उपलब्ध गराएको थिएँ। यसैक्रममा नेकपा एमालेको पाँचौं महाधिवेशनमा उहाँले एउटा मधेस समस्याको कार्यदल गठन गर्नुभएको थियो सीतानन्दन रायको संयोजकत्वमा। त्यो महाधिवेशनको डकुमेन्टमा मधेसका सवाल भनेर पाँचछ पेजको समस्याको पहिचान र समाधानका सम्भावित उपायबारे सुझाइएको थियो। उहाँको असामयिक निधनपछि यो विचारको अवशान भयो। भण्डारी विचारको नेता हुनुहुन्थ्यो। विचारले समग्र नेपालको कम्युनिस्ट आन्दोलन एकांकी भयो, एउटै नश्लवादमा समेटियो। अरूमा जान सकेन, यसमा ऐतिहासिक त्रुटि भएका छन् भन्ने निष्कर्षमा पुगेर उहाँले यो काम गर्नुभएको हो। यसको ऐतिहासिक कारण २०१५ सालको निर्वाचनमा कांग्रेस जसले २००७ सालको क्रान्तिको नेतृत्व गरेको थियो, बीपी कोइरालाप्रतिको आस्थाका कारण जनताले दुईतिहाइ मत दिए। २०१७ सालको घटनाले कांग्रेसको सरकार मात्र हरण भएन, दरबारको मुख्य दुस्मन कांग्रेस रहन पुग्यो। वामपन्थी मधेसमा कमजोर हुनुको मुख्य कारण राजा महेन्द्रका कतिपय निर्णयलाई तत्कालीन कतिपय कम्युनिस्ट नेताहरूले स्वागत गरेका थिए। दरबारले कतिपय कम्युनिस्ट नेताहरूलाई प्रोत्साहित पनि गरेको थियो। त्यो प्रोत्साहनको पछाडि कम्युनिस्ट बलियो होऊन् भन्ने होइन कि कांग्रेससँग प्रतिवाद गर्न सकून् र जसले गर्दा पञ्चायतलाई फाइदा पुगोस् भन्ने उद्देश्य थियो। कतिपय कदम मधेसका पक्षमा थिएनन्, त्यसलाई कतिपय तत्कालीन कम्युनिस्ट नेताहरूले गरेका थिए, मधेसी जनताले के बुझे भने यी कम्युनिस्ट मधेसका पक्षमा छैनन्, यी राजाका पक्षमा छन्। राजाले जुन मधेसको हितविपरीत कदम चालेका थिए, त्यसका समर्थकका रूपमा कम्युनिस्टलाई मधेसी जनताले बुझे। दोस्रो, नेपाली कांग्रेसको क्रियाकलापको केन्द्रविन्दु मधेस रह्यो। प्रतिबन्धित त छँदै थियो, तर निर्वासित रूपमा भारतमा रहेका कांग्रेसका नेता छिटपुटमा देशभित्र आएर मधेसमा सक्रिय भए। राति सक्रिय हुन्थे, दिउँसो कि त लुकेर बस्थे या कि सीमापारि भाग्थे। त्यसकारण मधेसका जनता र कांग्रेस कार्यकर्ताबीचको सम्बन्ध बलियो हुँदै गयो। तर कम्युनिस्टहरूले आफूलाई मधेसका जनताका बीचमा पुर्याउन सकेनन्। कम्युनिस्ट आपसमै एकअर्कालाई संशोधनवादी, दक्षिणपन्थी अवसरवादी भनेर गाली गर्नमै व्यस्त थिए। यी कुरालाई मदन भण्डारीले ऐतिहासिक कारणका रूपमा लिनुभएको थियो। त्यसैले गर्दा उहाँले मधेसका बारेमा छुट्टै कार्यपत्र प्रस्तुत गर्नुभएको थियो। मधेसमा कम्युनिस्ट कमजोर हुनुका कारणको पहिचान गरेर अगाडि बढाउन खोज्नुभएको थियो। दुर्भाग्य, त्यसपछि एमालेका कुनै पनि नेताहरूले यसमा चासो दिएनन्। समाजवाद शब्दको प्रयोग गर्ने तर त्यसको परिभाषा र अन्तर्यमा पुग्नबाट दलहरू भागिरहेका छन्। यसको उपचार भनेको सबै दलले एउटा कार्यदल गठन गरेर हामीले खोजेको समाजवाद यस्तो हो भनेर प्रस्ट पारून्। तत्कालीन नेकपा माओवादीको नेतृत्वमा सशस्त्र युद्ध सुरु भयो। सुरुका दिनमा उनीहरू मधेसमा सक्रिय भएनन्। पछि विभिन्न मोर्चाको गठन गरियो। मधेस मुक्ति मोर्चा, थारुवान्, तमुवान, नेवालगायतका जातीय मोर्चा गठन गरिए। त्यसको पछाडिको कारण ती जाति र समुदायको मुक्तिभन्दा पनि युद्धको सामाजिक धरातल विस्तार गर्नु थियो। त्यसमा धेरै हदसम्म तत्कालीन माओवादी सफल भयो। संविधान निर्माणका क्रममा विगतमा भएका संघर्षका क्रममा उठेका मुद्दा जस्तो संघीयता, समावेशीलगायतका विषयलाई कमजोर बनाउने प्रयत्न गरियो र विरोध र असहमतिकै बीच संविधान जारी भयो। मधेसी जनताले उठाउँदै आएका माग र दिइएका आश्वासन संविधानमा नसमेटिएपछि मधेसले आफू ठगिएको महसुस गरेको हो। नेपाली कांग्रेस लोकतान्त्रिक पार्टी भएको र उसले लामो समय मधेसलाई आधार बनाएर राजनीति गरेका कारण मधेसी जनता उसैसँग नजिक भएका हुन्। तर कांग्रेसप्रति पनि मधेस सकारात्मक भएन। कुनै न कुनै रूपमा मधेसमाथि कांग्रेसले शोषण गरिरहेको छ भन्ने शंका मधेसी जनतामा पर्यो। मधेस विद्रोह र आन्दोलन यी भावना खुलेरै व्यक्त भए। नेकपा र सरकार एमाले र माआवादी केन्द्र मिलेर बनेको नेकपाको नीति, सिद्धान्त र व्यवहार मधेसी जनता, थारू जनतासँग मित्रवत् व्यवहार गर्ने खालको छैन। ती विषय अझै पनि यो पार्टीले समेट्न सकेको छैन। प्रतिक्रियामा कांग्रेसका समर्थकले नेकपाका उम्मेदवारलाई मत दिए, तर त्यसैलाई नेकपाको जनाधार र समर्थक हुन् भन्ने सोच बनाइएको हो भने त्यो ठूलो भूल हो। नेकपाले पाएको मत भनेको कांग्रेसप्रतिको असन्तुष्टिको मत मात्र हो। मत भनेको निर्वाचनका बेला मात्र प्रकट गरिन्छ। मतदानका बेला मात्र व्यक्त हुन्छ। त्यसले तत्कालीन समयमा असर पार्छ। नेकपाले मधेसका सवाल स्पष्ट रूपमा उभ्याउन सकेको छैन। मधेसका समस्या वर्गीय समस्या हुन् भने नेपालकै वर्गीय मुद्दालाई नेपालका कम्युनिस्टहरूले तिलाञ्जली दिइसकेको अवस्था छ। किनकि यहाँ परिभाषित रूपमा वर्गहरू स्पष्ट विभाजनका साथ आउन सकेका छैनन्। जुन मधेसको विभेदको समस्या छ, त्यसलाई सम्बोधन गर्ने गरी नेकपाले आफ्नो स्पष्ट विचार बनाउन सकेको छैन। ती समस्यालाई कसरी समाधान गर्ने, राज्यको पहुँचबाट वञ्चित मधेसी थारू समुदायलाई कसरी पार्टी र राज्य संरचनामा समेट्न सकिन्छ भन्नेबारे नेकपासँग दृष्टिकोण छैन। न उसले पार्टीको संरचनामा यी समुदायलाई उचित स्थान दिन सक्यो, न राज्यको अंगमा देखाउन सकेको छ, न कुनै नियुक्तिमा, न त अवसरमा। यसले गर्दा नेपालको कम्युनिस्ट आन्दोलन मधेसी, थारू जनतामा लोकप्रिय हुन सकेको छैन भन्ने निष्कर्षमा पुग्नुपर्छ। संविधान जारी गर्ने बेलाका दुइटा महत्वपूर्ण शक्ति एकीकृत भएर बनेको पार्टी हो नेकपा। कांग्रेसका नेतृत्वमा यो संविधान जारी भएको हो। संविधान जारी गर्ने बेलामा समाजवादको निर्माण यो संविधानअनुसार संसदीय आवधिक निर्वाचनमार्फत जनताको समर्थनबाट प्राप्त संसद्बाट सरकार निर्माण गरेर लोकप्रिय कार्यक्रमबाट जनताका बीचमा पुग्न सकिन्छ भन्ने निष्कर्षमा तत्कालीन ठूला दुई कम्युनिस्ट पार्टीहरू पुगेका थिए। परिस्थिति कस्तो छ भने संसदीय निर्वाचनमा १६५ निर्वाचन क्षेत्रमध्ये ५९ वटा यस्ता निर्वाचन क्षेत्र छन्, जहाँ मधेसी थारू जनता या पूर्णतः निर्णायक छन्, तिनको सहयोगबिना निर्वाचन परिणाम आफ्नो पक्षमा ल्याउन सकिन्न। ५९ निर्वाचन क्षेत्रलाई नजरअन्दाज गर्ने हो भने कुनै पनि दलले संसद्मा बहुमत ल्याउन कठिन हुन्छ। दोस्रो, यो संविधानले अंगीकार गरेको प्रत्यक्ष र समानुपातिक निर्वाचन प्रणालीले कुनै पनि दलले एकल बहुमत ल्याउन कठिनाइ हुन्छ। दुई पार्टी चुनावमा गठबन्धन गरेर लडेका हुन्, अलगअलग लडे, त्यसकारण समानुपातिकमा पनि अलगअलग मतदान भयो। प्रत्यक्षमा निर्वाचन सिट बाँडफाँट गर्दा नेकपाले बहुमत ल्याएको हो। तर, एउटै पार्टी र एउटै चिह्नबाट निर्वाचन लड्दा अहिलेकै नतिजा आउन सक्ने अवस्था छैन। यसको एउटै कारण हाम्रो निर्वाचन प्रणाली हो। नीति, सिद्धान्त, कार्यक्रम र व्यवहार स्पष्ट पार्न नसक्ने दलहरूका कारण मधेसको जनमत विभाजित छ। राष्ट्रिय राजनीतिले मधेसको जनमतलाई प्रभावमा पार्न सक्ने अवस्था छैन। मधेसमा लोकप्रिय हुन नसकेका वामपन्थी दलहरूले यसबारेमा संवेदनशील भएर गम्भीरतापूर्वक समीक्षा गर्नुपर्छ। मधेसमा झण्डै ३० प्रतिशत मतदाता कांग्रेससँग झुकाव राख्छन्। कांग्रेससँग उनीहरूको कुनै अपेक्षा छैन। उम्मेदवार जस्तोसुकै भए पनि, कांग्रेसले जस्तोसुकै काम गरे पनि उनी कांग्रेसलाई मत दिइरहन्छन्। बाँकी ७० प्रतिशत मतदाता विभाजित छन्। त्यो ठूलो संख्यामा रहेका मतदातालाई अतिवादी शक्तिले दुरुपयोग गर्न सक्ने खतरा उत्तिकै छ। चाहे त्यो पृथकतावादी शक्ति होस्, क्षेत्रीयवादी, हिन्दुवादी, साम्प्रदायिक, जातिवादीलगायतका अतिवादी शक्तिलाई समर्थन गर्न सक्छन्। त्यो खतरा छ। यो तराईमधेसको यथार्थपरक विश्लेषण हो। तेस्रो, दक्षिण एसियाकै राजनीतिको मनोविज्ञान भनेको आफूले राम्रो गरेर होइन, विपक्षीका कमजोरीमाथि प्रहार गरेर होस् या उनीहरूका कुकर्मको फाइदा निर्वाचनमा उठाउने गरिन्छ। हामीकहाँ स्थानीय, प्रदेश र संघमा कांग्रेसको पराजय र नेकपाको विजयलाई हामीले यसरी विश्लेषण गर्न सक्छौं। यही प्रवृत्ति आउँदो चुनावमा दोहोरियो र सरकारले त्यो जनमतलाई आफूसँग आकर्षित गर्न सकेन भने त्यो मतदान सरकारविरुद्धमा उभिने सम्भावना उत्तिकै छ। यसले फेरि त्रिशंकु संसद् बन्ने खतरा हुन्छ। त्रिशंकु संसद्का पीडा हामीले विगतमा भोगिसकेका छौं। हाम्रो दुर्भाग्य भन्नुपर्छ, राजनीतिक दल देश निर्माणका विषयमा भन्दा पार्टी निर्माणमै केन्द्रित छन् अझै पनि। दुईतिहाइ मत प्राप्त नेकपाको सरकार गठन भएको डेढ वर्ष बितिसकेको छ। तर नेकपा आजका दिनसम्म पनि पार्टी संरचना निर्माणमै व्यस्त छ। कांग्रेस पार्टी आन्तरिक विवाद र गुटउपगुटले ग्रस्त छ। यो राजनीतिकै कमजोर र विकृत रूप हो। समाजवाद र दलहरू संविधानमा एउटा शब्द लेखिएको छ समाजवाद। संविधानमा उल्लिखित समाजवादउन्मुख शब्दको चर्चा कसैले गरेको छैन। सबैले आआफ्नो ढंगले यसको व्याख्या गरिरहेका छन्। नेपाली कांग्रेसले प्रजातान्त्रिक समाजवाद यही हो भनेको छ। कम्युनिस्टले यसैलाई वैज्ञानिक समाजवाद भनेर बुझेका छन्। समाजवादी चिन्तन भएकाहरूको परिभाषा दलहरूको भन्दा बेग्लै छ। संविधानमा लेखिएको समाजवादलाई कुनै पनि पक्ष परिभाषित गर्न चाहँदैन। परिभाषित गर्दा द्वन्द्व उत्पन्न हुने खतरा छ। त्यसबाट बच्न समाजवाद शब्दमाथि बलात्कार गर्ने काम भइरहेको छ। यसलाई सबैले आफ्नै ढंगले भोग गरिरहेका छन्। यसले गर्दा आमनेपाली जनतालाई भ्रममा राख्ने शब्द बनेको छ समाजवाद। संसद्ले या राजनीतिक दलले सही ढंगले हामीले खोजेको समाजवाद के हो भनेर एउटा सर्वस्वीकार्य परिभाषा दिनु आवश्यक भइसकेको छ। अर्थतन्त्र, राजनीति, सामाजिक क्षेत्र, शिक्षा र स्वास्थ्य क्षेत्रमा हामीले कल्पना गरेको समाजवाद कस्तो हो भन्नेबारे दस्ताबेज बनाउन आवश्यक भइसकेको छ। हामीले अभ्यास गरेको व्यवस्था र आचरण समाजवादअनुकूल छैन। समाजवाद शब्दको प्रयोग गर्ने तर त्यसको परिभाषा र अन्तर्यमा पुग्नबाट दलहरू भागिरहेका छन्। यसको उपचार भनेको सबै दलले एउटा कार्यदल गठन गरेर हामीले खोजेको समाजवाद यस्तो हो भनेर प्रस्ट पारून्। यसले राष्ट्रिय दलहरूलाई वैचारिक रूपले नजिक ल्याउँछ।"
फोहोरमा पोखिएको सिर्जनशीलता,"हालै लियो क्लब अफ विराटनगर इनोभेटिभ स्टारले अन्तरविद्यालय वेस्ट म्यानेजमेन्ट कम्पिटीसन २०१९ सम्पन्न गर्यो। नौवटा निजी विद्यालयले सहभागिता जनाएको प्रतियोगितामा अमेटी इन्टरनेसनल स्कुल, डीएभी र ज्ञानकुञ्जले क्रमशः पहिलो, दोस्रो र तेस्रो पुरस्कार प्राप्त गरे भने उत्कृष्ट प्रस्तुतिका लागि लर्डबुद्ध निकेतनलाई पुरस्कृत गरियो। प्रतियोगितामा पहिलो हुने अमेटी इन्टरनेसनल स्कुलका विद्यार्थीले फोहोरजन्य वस्तुबाट चारवटा सामग्री तयार पारेका थिए। तीमध्ये उनीहरूले एउटा अस्पतालजन्य फोहोरबाट नमुना डोजर बनाएका थिए भने अर्को काम नलाग्ने खेलौना गाडीको चक्का र कार्डबोर्ड प्रयोग गरी खेलौना कार बनाएका थिए, जसलाई उनीहरूले ब्याट्री लगाई चलाएर समेत देखाए। यस्तै उनीहरूले कार्डबोर्डबाट नमुना घर र हरियो प्लास्टिकको झोलालाई पुनः प्रयोग गरी उद्यान बनाएका थिए। यस्तै, दोस्रो हुने डीएभी स्कुलका विद्यार्थीले भान्साबाट निस्कने कुहिने फोहोरलाई पुनः प्रयोग गरी प्लास्टिकको ठूला बोतलमा बिरुवा उमार्न सकिने सहज विधि प्रस्तुत गरेका थिए। यस्तै तेस्रो हुने ज्ञानकुञ्जका विद्यार्थीले प्लास्टिकको ठूलो बोतल, कार्डबोर्ड र प्लास्टिकको गिलास पुनः प्रयोग गरी डिस्पेन्सर बनाएका थिए। यस्तै प्रतियोगितामा सहभागी कतिपय स्कुलका विद्यार्थीले पुराना लुगाबाट झोला र डोरम्याट बनाएका थिए भने कतिपयले प्लास्टिकको बोतल र गिलासबाट टेबलल्याम्प बनाएका थिए। यस्तै धेरैजसोले ऊनी धागो मिसाई सजावटका सामग्री बनाएका थिए र केहीले प्लास्टिकका ठूलाठूला बोतलबाट जनावर बनाएका थिए। यसरी सरसर्ति हेर्दा फोहोरजन्य वस्तुमार्फत विद्यार्थीले आफ्नो अन्तर्निहित प्रतिभा प्रस्फुटन गरेका थिए। फोहोर भनेर मिल्काइएका वस्तुलाई सहभागी सिर्जनशील विद्यार्थीले आफ्नो सिर्जनशीलता मिसाई पुनः प्रयोग र पुनः चक्रण गरी नयाँ सामग्री बनाउन सकिने सन्देश दिएका छन्। उपरोक्त सामग्री सरसर्ति अवलोकन गर्ने हो भने उनीहरूबाट निर्मित ती सामग्री कतै न कतै हाम्रो दैनिक जीवनमा समेत काम लाग्ने देखिन्छ। जस्तो कि पहिलो हुने अमेटी इन्टरनेसनलका विद्यार्थीले बनाएका खेलौना कार र डोजर प्राथमिक तहका ससाना बालबालिकालाई खेल्न दिने हो भने उनीहरू स्वयं पनि अर्काे कार र डोजर बनाउन उत्साहित हुन्छन् र यस्ता फोहोरवस्तुको महत्व बुझी संकलन गर्न थाल्छन्। यसरी सानो उमेरमा आफूलाई चाहिने फोहोर संकलन गर्नु भनेको फोहोर वर्गीकरण गर्ने आधारभूत सीप सिक्नु पनि हो। प्राथमिक तहबाटै यसरी आफूलाई चाहिने खेलसामग्री बनाउँदा चाहिने कच्चा पदार्थ फोहोरजन्य वस्तुबाट प्राप्त हुने कुरा धेरैलाई थाहा नहुन सक्छ। विशेषगरी फोहोरजन्य वस्तुलाई पुनः प्रयोग गर्ने सीप सिक्नु भनेको प्राविधिक बन्ने आधारभूत सीप सिक्नु हो। यस्तै, द्वितीय पुरस्कार विजेता डीएभीका विद्यार्थीले भातभान्साबाट निस्कने फोहोरलाई पुनः प्रयोग गरी बनाएका झोलमल बोटबिरुवाका लागि अति आवश्यक पोषकतत्व हुने हुँदा उनीहरूको प्रस्तुति अनुकरणीय बन्न सक्छ। यस्ता कुहिने फोहोरलाई यसरी वैज्ञानिक र दिगो व्यवस्थापन गर्ने उपरोक्त घरेलु विधि अपनाउन गृहिणीलगायतलाई तालिम दिने हो भने यसबाट चौतर्फी फाइदा पुग्छ। पछिल्लो समय कौसीखेती र करेसाबारी गर्नेको संख्या बढ्दै छ। जैविक तरकारी फलाउन जैविक मल र झोलमल चाहिन्छ, जसको मुख्यस्रोत भनेको भातभान्साबाट निस्कने कुहिने फोहोर नै हो। दूरदर्शी राजा महेन्द्रले नेपाल र नेपालीलाई बिर्सिनसक्नु गुन लगाएका छन्। त्यस्ता राष्ट्रवादी राजा न पहिले जन्मिए, न पछि जन्मेलान्। विशेषगरी सामाजिक सञ्जालमध्ये युट्युबमा राखिएका फोहोर व्यवस्थापनसम्बन्धी श्रव्यदृश्य सामग्रीलाई व्यवहारमा ल्याउने हो भने फोहोरजन्य वस्तुको वैज्ञानिक र दिगो व्यवस्थापन हुन्छ। यसका लागि हामीले केही समय र आफ्नो सिर्जनशीलता मिसाउनुपर्ने हुन्छ। एवं रीतले आफ्नो घरबाट निस्कने घरायसी फोहोरको वैज्ञानिक र दिगो व्यवस्थापन कसरी गर्ने भन्ने विषयमा चिन्तनमनन गर्ने बानीको विकास हुन्छ। यस्तै भातभान्साबाट दिनहुँ निस्कने यस्ता कुहिने फोहोरलाई प्लास्टिकका बोतलमा हालेर माथिबाट माटो भरी बिरुवाको बोटनजिकै गाडिदिने हो भने कुहिने फोहोरका लागि अतिरिक्त भाँडा राख्नु पर्दैन। त्यसो त, कुहिने फोहोरको वैज्ञानिक र दिगो व्यवस्थापनका लागि गड्यौले मल बनाउन सकिन्छ। यसका लागि तरकारी र फलफूलको बोक्रालाई मसिनो गरी काट्नु पर्छ। यसो गर्दा कुहिने फोहोरको मात्रा स्रोतमै घट्छ। यस्तै प्लास्टिक र कुहिने फोहोरको यसरी वैज्ञानिक र दिगो व्यवस्थापन गरिसकेपछि फोहोरजन्य कागजलाई पनि घरेलु विधि अपनाई पुनः प्रयोग र चक्रण गर्न सकिन्छ। यसका लागि पत्रपत्रिकालगायत छोराछोरीले लेखिसकेका अभ्यास पुस्तिका मसिनो पारी चारपाँच दिनसम्म पानीमा भिजाउनुपर्छ। यसरी भिजेका कागजलाई खस्रो भुईंमा राखेर आटा मुछेसरह मुछ्नुपर्छ। यसरी आटाजस्तै मुछेपछि पानी निचोरेर मैदाको गम मिसाई यसबाट शैक्षिक सामग्री, घरायसी तथा कार्यालय प्रयोजनका लागि डस्टबिन र कलमदानी बनाउन सकिन्छ। यस्तै विकसित मुलुकमध्ये जापानमा घरलगायत अन्य क्षेत्रबाट निस्कने ३५ किसिमका फोहोरलाई स्रोतमै वर्गीकरण गरिन्छ। यस्तै विद्यालयबाट निस्कने फोहोरको वर्गीकरण गर्ने सीप सिकाउन विद्यालय लागिपरेको श्रव्यदृश्य सामग्री सामाजिक सञ्जालमार्फत सम्प्रेषण भइरहेको धेरै भयो। अन्यत्र पनि फोहोरको वैज्ञानिक र दिगो व्यवस्थापन गर्न लागिपरेका कतिपय यस्ता मानिसले आफूले गरेका सफल अभ्यास सामाजिक सञ्जालमार्फत सम्पे्रषण गरिरहेका छन्। यस्ता व्यक्तिका लागि आफ्नो सिर्जनशीलता उजागर गर्ने माध्यम बन्दै छ। फोहोरजन्य वस्तु भने हामीकहाँ यस्तो अभ्यासको कमी टड्कारो रूपमा देखिएको छ। विडम्बना भन्नुपर्छ नेपाल र नेपालीका लागि सूचना प्रविधिको सहज उपलब्धता भए पनि फोहोर व्यवस्थापनसम्बन्धी चासो चिन्ताको कमीले फोहोर व्यवस्थापनको कार्य झन्झन् जटिल बन्दै गएको छ। तथापि हामीकहाँ विकसित मुलुकहरूले गर्दै आएको सफल अभ्यासलाई कार्यान्वयन गर्ने हो भने फोहोरको वैज्ञानिक र दिगो व्यवस्थापन सम्भव छ। यसका लागि सामाजिक सरोकारका विषयमा चासो राख्ने लियो क्लबजस्ता सामाजिक संघसंस्थाले सरकारी तथा अन्य गैरसरकारी संस्थासँग समन्वय र सहकार्य गर्न जरुरी छ।"
"नेता होइन, प्राज्ञको पर्खाइमा त्रिवि","शिक्षा, ज्ञान, बुद्धि, विवेक र अनुसन्धानको कारखाना भनेर चिनिने विश्वविद्यालयहरूमा यही भदौ पहिलो साताबाटै उच्च नेतृत्वका पद रिक्त हुँदैछन्। त्रिभुवन विश्वविद्यालयको उपकुलपति सिफारिस गर्न सहकुलपतिसमेत रहेका शिक्षमन्त्रीको संयोजकत्वमा सिनेटका दुई सदस्य चयन गरी तीन सदस्य सर्च कमिटी बनेको छ। यो सर्च कमिटी विगतको जस्तो कर्मकाण्डीय नबनेर यसले ध्वस्त हुने डिलमा पुगेको त्रिविको गुमेको गौरव आर्जन गर्ने र साँच्चिकै विश्वको विद्यालय बनाउन सक्ने प्राज्ञिक र प्रशासनिक क्षमता, योग्यता र दक्षता राखेको नेतृत्व चयन गर्न सकोेस् भन्ने आम प्राध्यापक, विद्यार्थी र त्रिविका शुभचिन्तकको चाहना छ। विश्वका अरू विश्वविद्यालयका वेबसाइड खोलेर हेर्दा ती विश्वविद्यालयले गरेका आविष्कार, अनुसन्धान, भौतिक, यान्त्रिक, वैज्ञानिक, साहित्यिक, प्राज्ञिक उपलब्धिहरूको फेहरिस्त पढ्न पाइन्छ, तर हाम्रा विश्वविद्यालयका बारेमा भ्रष्टाचार, अख्तियारको कार्यालयमा प्राध्यापक र कर्मचारी, थेसिस किनबेच, सेवा आयोगको परीक्षामा परीक्षार्थीका परीक्षण भइसकेका कपीमा पटकपटक केरमेट गरी अंक थपिन्छ, घटाइन्छ, गोल्ड मेडल र डिभिजन खरिद बिक्री गरिन्छ जस्ता आङ सिरिङ्ङ हुने खबर मात्र पढ्न पाइन्छ। यो एक प्राज्ञिक र प्रशासनिक स्खलनको चरम बिन्दु हो। यस्तो बेला विश्वविद्यालयको प्राज्ञिक र प्रशासनिक नेतृत्व गर्ने उपकुलपतिलगायतका पदाधिकारी चयन गर्दा गम्भीर भई इतिहासबाट पाठ सिक्न जरुरी छ। पछिल्लो ३० वर्षमा विश्वविद्यालयलाई राजनीतिले आक्रान्त बनायो, बेथितिको अड्डा बनायो र दलीय भागबन्डालाई संस्थागत गर्यो। परिणामस्वरूप बर्सेनि विश्वविद्यालयको गरिमा र गुणस्तर खस्किँदै गयो। दलीय भागबन्डा प्रणालीमा हिजो विश्वविद्यालयको पदाधिकारी बन्न प्राज्ञिक बलभन्दा कूटनीतिक छल प्रभावकारी बन्यो। नेताका घरघरमा धाएर, मन जितेर पदाधिकारी बन्ने व्यक्ति सिद्धान्ततः विश्वविद्यालयप्रति जवाफदेही हुनु परेन। आफूलाई नियुक्ति दिने प्रभुलाई खुसी पार्नु र नेताको आदेश अनि आफ्नो रोजाइअनुसार आफ्नो पार्टी र वरपरका व्यक्तलाई कर्मचारी तथा प्राध्यापकमा नियुक्त गर्नु, बढुवा गर्नु नै पहिलो कर्तव्य सम्झिइयो। पदाधिकारी आफ्नो प्राज्ञिक क्षमताले पदमा आएको होइन, बरु भागबन्डाको बोनस र नेताको आशीर्वादबाट छनोटमा परेको हो। स्वाभाविक रूपमा पदाधिकारीको पहिलो काम आफूलाई नियुक्ति गर्ने नेतागणलाई खुसी पार्नु र सकेसम्म पार्टीप्रति जवाफदेही हुनु भयो। प्राज्ञिक थलोको विकृत परम्परा सायद विश्वका लागि एक विसंगतिको नमुना बन्यो होला। विगतको विसंगतिको पुनरावृत्ति अब हुनु हुँदैन। ६० वर्षअगाडि स्थापना भएको त्रिविले अहिले पनि देशको उच्च शिक्षाको ८० प्रतिशत भाग बहन गर्दै छ। देशका अन्य विश्वविद्यालय र सरकारी निकाय त्रिविबाट उत्पादन गरिएका जनशक्तिले नै सञ्चालन गरेका छन्। ६२ जना अनुसन्धानकर्ता र एक सय ६४ जना कर्मचारीसहितका चारओटा अनुसन्धान केन्द्र (सिनास, सेरिड, सेडा, रिकास्ट) पछिल्लो समयमा अनुसन्धानका गतिविधिभन्दा राजनीतिक गतिविधिका केन्द्र बने। यी अनुसन्धान केन्द्रले सामाजिक, आर्थिक, शैक्षिक, वैज्ञानिक, प्राविधिक र राष्ट्रिय महत्वका विविध पक्षमा अनुसन्धान गर्ने बृहत्तर उद्देश्यका साथ स्थापना गरिएका थिए। यी केन्द्रहरूको जन्म र न्वारान धुमधामका साथ गरिए पनि कर्म र परिणाम अपेक्षाकृत भएन। विश्वविद्यालय राजनीतिबाट मुक्त भई पदाधिकारीले आआफ्नो प्रपोजल र संस्थागत आवश्यकताअनुसार इमानदार भएर काम गर्ने हो भने विश्वविद्यालयले एक वर्षमै शैक्षिक र प्राज्ञिक मुहार परिवर्तन गर्न सक्छ। पछिल्लो समयमा यी केन्द्रहरू दलीय भागबन्डा प्रणालीअनुसार पार्टीको भोला लामो समयसम्म बोकेका तर कुनै ठाउँ नपाएर असन्तुष्ट बनेकाहरूलाई थन्क्याउने र भागबन्डा मिलाउने केन्द्र बन्न पुगे। अनुसन्धानका लागि सरकारले यथेष्ट बजेट छुट्ट्याउन आवश्यक ठानेन। सरकारले टाउका गनेर तलब पठाउनुबाहेक रिसर्च बजेट पठाएन। विश्वविद्यालय अनुसन्धानको केन्द्र हो। थिंकट्यांक उत्पादन गर्ने कारखाना हो। यसका अनुसन्धान केन्द्रहरूले सरकारसँग र बाह्य दातृ निकायसँग समेत रिसर्च प्रोजेक्ट लिएर अनुसन्धानकर्ता प्राध्यापक र विद्यार्थी मिलेर अनुसन्धान कार्यमा व्यस्त रहनुपथ्र्यो। यसो गरेको भए सिंगो विश्वविद्यालय नै आर्थिक रूपमा स्वायत्त बन्न सक्ने सम्भावना रहन्थ्यो भने अर्कोतिर देशले अनुसन्धानका गौरवशाली उत्पादन प्राप्त गर्न सक्थ्यो। विदेशका धेरै विश्वविद्यालय सरकारसँगको आर्थिक परनिर्भरताबाट मुक्त बनेका छन्। त्रिविमा पछिल्लो ३० वर्षमा अलि बढी अभ्यास गरिएका बेथिति र विसंगति निर्मूल पार्न सक्ने नेतृत्वको खाँचो छ। त्रिविको बारेमा गहिरो ज्ञान र सूचना भएको कुशल व्यवस्थापकीय र प्रशासकीय क्षमता राख्ने प्राज्ञिक दक्षताले निखारिएको व्यक्तित्व नपाउने हो यसले शिर उठाउन सक्ने अवस्था बन्दैन। विश्व बजारसँग शैक्षिक प्राविधिक स्तरमा गतिलो प्रतिस्पर्धा गर्न सक्ने नितान्त प्राज्ञिक नेतृत्वको पर्खाइमा छ त्रिवि। विश्वविद्यालयको उपकुलपति प्राज्ञिक हुनुपर्ने अनिवार्य सर्त हो। प्रशासनिक र व्यवस्थापकीय सीप र दक्षता पनि उत्तिकै खाँचोका सवाल हुन्। विदेशका धेरै विश्वविद्यालयहरूमा उपकुलपतिको पदावधि समाप्त हुनु एक वर्षअघि नै सर्च कमिटीले सम्भावित उपकुलपतिको खोजी थालिन्छ। त्रिविको उपकुलपतिको पदावधि समाप्तिको करिब १५ दिनअघि मात्र सर्च कमिटी बनेको छ। अब यो सर्च कमिटीले विश्वविद्यालयमा कार्यरत वा सेवानिवृत्त प्राज्ञहरूबाट प्राज्ञिक, आर्थिक र रचनात्मक कार्ययोजना, समयसारणीसहितको प्रस्ताव माग गरोस्। स्वतन्त्र विज्ञहरूको एक समूह बनाएर उपकुलपति बन्न इच्छुक प्राज्ञहरूका प्रस्तावमा भएका विषयको आवश्यकता, औचित्यता, सम्भावना र कार्यविधिका बारेमा प्रस्तुति गर्न लगाइयोस्। तिनै प्रस्तावहरूमध्येबाट बढी प्रभावकारी, रचनात्मक र कार्यमूलक प्रस्ताव र बहुआयामिक भिजनरी प्रस्तोता प्राज्ञ, खुला प्रतिस्पर्धाबाट छानेर उपकुलपतिका लागि सिफारिस गरोस्। खुला प्रतिस्पर्धाबाट चयन गरिएको उपकुलपतिको संयोजनमा प्राज्ञहरूसहितको अर्को सर्च कमिटी बनोस् र सोही विधिअनुसार विश्वविद्यालयमा कार्यरत प्राज्ञ प्राध्यापकको खुला प्रतिस्पर्धाबाट शिक्षाध्यक्ष र रजिस्टार चयन गरियोस्। पदाधिकारीले वार्षिक रूपमा कुलपति र सहकुलपतिसमक्ष प्रगति विवरण पेस गर्न अनिवार्य बनाइयोस्। उपकुलपति संयोजक, शिक्षाध्यक्ष सहसंयोजक र केही प्राज्ञहरू रहेको अर्को कमिटी बनाइयोस्। त्यही कमिटीले सोही विधिअनुसार विश्वविद्यालयमा कार्यरत प्राध्यापकहरूबाट कामको समयसारणीसहितको प्रपोजल माग गरी स्वतन्त्र विज्ञहरूका बीच प्रस्तुत गर्न लगाई विद्यमान स्रोतसाधनलाई समेत ख्याल गरी कार्यान्वयन गर्न सकिने प्रपोजल र सो प्रपोजलमा भनिएअनुसार काम गर्ने क्षमता राख्ने प्रस्तोतालाई विभिन्न संकायका डिन र अनुसन्धान केन्द्रका प्रमुखमा चयन गरियोस्। उपकुलपति संयोजक, रजिस्टार सहसंयोजक र प्राज्ञ विज्ञहरू रहेको अर्को एक कमिटी बनाइयोस्। यो कमिटीले पनि सोही विधिअनुसार त्रिविमा कार्यरत प्राध्यापकमध्येबाट आंगिक क्याम्पसका क्याम्पस प्रखुख र केन्द्रका विभागीय प्रमुखहरूको छनोट गरियोस्। यो विधिबाट पदाधिकारी नियुक्त गर्ने हो र विश्वविद्यालय राजनीतिबाट मुक्त भई पदाधिकारीले आआफ्नो प्रपोजल र संस्थागत आवश्यकताअनुसार इमानदार भएर काम गर्ने हो भने विश्वविद्यालयले एक वर्षमै शैक्षिक र प्राज्ञिक मुहार परिवर्तन गर्न सक्छ। एक कार्यकालमा नै आफ्नो गुमेको साख आर्जन गर्न सक्छ। केही वर्षमै हाम्रो विश्वविद्यालयले विश्वकै राम्रा विश्वविद्यालयको सूचीमा आफ्नो नाम दर्ज गर्न सक्षम हुन्छ। भिजन, मिसन र बिल पावर भएका र अन्तर्राष्ट्रिय प्राज्ञिक बजारमा प्रस्तुति दिएका र स्वपहिचान बनाएका प्राज्ञहरू त्रिवि र वरिपरि प्रशस्त छन्। ख्याल गर्नुपर्ने कुरा के छ भने सबै प्राज्ञहरू राजनीतिक पार्टी कार्यालय र नेताका घरघरमा नपुगेका पनि हुन सक्छन्। त्यसैले अहिले निर्माण गरिएको सर्च कमिटीले मूल्य, मान्यता र दक्षताका प्राज्ञहरूको खोजी गरोस्। चरम राजनीतिक हस्तक्षप र खेलबाट थिलथिलिएको विश्वविद्यालय राजनीतिक नेता होइन, विशुद्ध शैक्षिक प्राज्ञको पर्खाइमा छ। चापागाई त्रिविका सहप्राध्यापक हुन्"
नीतिगत कमजोरीमा पिल्सिएको वैदेशिक व्यापार,"जनजीवनलाई खुसी, सुखी र राष्ट्रलाई समृद्ध बनाउने औजार आर्थिक गतिविधिको चुस्त प्रयोग नै हो। आर्थिक गतिविधिलाई स्वचालित बनाउन उत्पादनमा आत्मनिर्भर भएर सन्तुलित अवस्थाको आयातनिर्यात कायम गर्न सक्नुमा भर पर्छ। आयातका लागि विदेशी मुद्रा किन्नुपर्ने, वैदेशिक रोजगारबाट प्राप्त विदेशी मुद्रालाई शोधनान्तर सन्तुलनको आधार बनाउनुपर्ने र वैदेशिक मुद्राकै अभावले स्वदेशी मुद्राको मूूल्यमा सम्झौता गर्नुपर्ने अवस्था आएमा आर्थिक गतिविधि शून्यतिर जाने मात्र नभएर नकारात्मक नै हुन सक्छ। यो यथार्थलाई नेपालको तथ्यांकीय आधारसँग तुलना गरेपछि देशको अर्थतन्त्रको ऐना जोकोहीले पनि स्पष्ट देख्न सक्तछ। देश आर्थिक रूपले समृद्ध छ कि छैन भनेर हेर्ने तथ्यांकीय आधार फरकफरक छन्। आम्दानी, खर्च, बचत, लगानी, पुँजी निर्माण, वैदेशिक व्यापार, शोधनान्तर नाफाघाटा नै समृद्धिलाई देखाउने तथ्यांकीय आधार हुन्। यस्तै सरकारी आम्दानी सरकारी खर्च, बजेट घाटा, विकासको निमित्त स्वदेशी लगानी, सामान्य उपभोग र विलासितामा हुने खर्च पनि समष्टि अर्थतन्त्रका सूचक हुन्। यसका अतिरिक्त वैदेशिक व्यापार, शोधनान्तर स्थिति र विदेशी विनिमयको अवस्था, वैदेशिक मुद्रा सञ्चिती, विप्रेषण आप्रवाहको स्थितिले पनि अर्थतन्त्रलाई दिशानिर्देश गरेको हुन्छ। प्रस्तुत छोटो लेखमा नेपालको वैदेशिक व्यापारको दुरवस्था र त्यसलाई सुधार्न सकिने उपायबारे चर्चा गरिएको छ। तीन वर्षदेखि बाह्य क्षेत्रमा सुधार हुन सकेको छैन। यद्यपि यस्तो अवस्था गएको तीन वर्षमा मात्र भएको होइन। मुद्रास्फीति, वैदेशिक व्यापार, शोधनान्तर स्थिति, कूल गार्हस्थ्य उत्पादनमा उद्योग क्षेत्रको योगदानको अंक हेर्दा नेपालको अर्थतन्त्र हरेक वर्ष कमजोर बन्दै गएको यथार्थलाई एउटै तालिकाले देखाएको छ। कमजोरीलाई न्यून बनाएर सुधारात्मक बाटोमा लाग्ने दृढता योजना र बजेटका किताबमा लेखिए पनि व्यवहारमा देख्नभोग्न पाइएको छैन। सामान्य अंकका बीच निर्यात घटेर आयात बढ्दै जानु अर्थतन्त्रलाई सही दिशामा लैजान नसक्नुको उपज हो। तर, नेपालको हकमा व्यापार घाटा बढ्दै जानुमा नीतिगत अस्पष्टता कारणका रूपमा देखिएका छन्। वैदेशिक व्यापारसम्बन्धी मुख्य नीतिगत तथा कार्यगत कमजोरी पनि छन् फितलो नीति नीति बनाइदिनका लागि मात्र हो कि कार्यान्वयन गरेर फाइदा लिनका लागि हो भन्ने जिज्ञासा सबैतिर व्याप्त छ। संविधानको धारा ५१ घको ६ मा तुलनात्मक लागतको क्षेत्र पहिचान गरी उद्योग र विकास विस्तारद्वारा निर्यात प्रवर्धन गर्ने र वस्तु तथा सेवाको बजार विविधीकरण गर्ने नीति बनेको छ। यस्तै सोही दफाको १० मा आयात प्रतिस्थापन र निर्यात प्रवर्धनका क्षेत्रमा वैदेशिक पुँजी तथा प्रविधिको लगानी आकर्षित गर्ने नीति रहेको छ। अर्थतन्त्रमा निजी क्षेत्रको भूमिकालाई महत्व दिने कुरा धेरैवटा धारा र बुँदामा लेखिएका छन्। राष्ट्रिय अर्थतन्त्रको विकासका लागि स्वदेशी लगानीलाई प्राथमिकता दिने र स्वदेशी लगानीका लागि निजी क्षेत्रलाई प्रोत्साहित गर्ने र त्यसका लागि समेत सुशासनको प्रत्याभूूति गर्ने पनि भनिएको छ। दुईतिहाइ बहुमतको दाबी गर्ने एकमना सरकारले अरू कुरामा अलमलिनुभन्दा समृद्ध नेपाल र सुखी नेपालीको नारालाई कार्यान्वयनमा ल्याउनेतर्फ बल लगाउनु बुद्धिमानी हुनेछ। पन्ध्रौं योजना (२०७६७७२०८०८१) ले उत्पादन वृद्धि र आयात प्रतिस्थापन बढाएर व्यापार घाटा कम गर्ने उद्देश्य स्पष्ट गरेको छ। आर्थिक सर्भेक्षण २०७५७६ र वार्षिक बजेट २०७६७७ ले पनि बजेट घाटा कम गर्ने उद्देश्य स्पष्ट गरेको छ। तर ती कुनै पनि दस्ताबेजले नीति कार्यान्वयन गर्ने, कार्यान्वयन गर्न अवलम्बन गर्ने कार्यक्रम तर्जुमा गर्ने र नीति कार्यान्वयन नभए नीतिनिर्माता वा कार्यान्वयनकर्तालाई दिने दण्डबारे न संविधान बोल्छ न त योजनाको दस्ताबेज। पानीमाथिको ओभानो बन्न कसैमाथि दोष पन्छाउने वा कुनै कारण देखाइदिने कुरामा हाम्रा नीति निर्माता र कार्यान्वयनकर्ता खप्पिस भइसकेका छन्। दण्ड गर्ने स्थिति आए पनि बालुवाटारको जग्गा प्रकरण वा मेलम्चीको पानी प्रकरण जस्तै तैं चुप मै चुपमा गएर कथा टुंगिन्छ। निजी क्षेत्रलाई विश्वासमा लिन नसक्नु योजनाका दस्ताबेजहरूका निजी क्षेत्रको लगानी दुईतिहाइभन्दा बढी हुनेछ भनेर लेखिन्छ। तर, उद्योग वाणिज्य महासंघ, नेपाल उद्योग परिसंघ र च्याम्बर अफ कमर्सका पदाधिकारीहरू आफूलाई सरकारले विश्वास नगरेको, कर प्रणाली दोहोरो र अस्पष्ट भएको कुरालाई बारम्बार दोहोर्याइरहन्छन्। कुल गार्हस्थ उत्पादनको ३० प्रतिशतभन्दा बढीको अंकमा प्राप्त हुने विप्रेषण रकम निजी क्षेत्रसँगै छ भन्ने स्पष्ट छ। तर, त्यसलाई पुँजी निर्माण वा उत्पादनमूूलक योजनामा खर्च गर्ने कुरा कुनै पनि योजना र बजेटले निश्चित गर्न सकेन। देशको पुँजी देशभित्र उपयोग नभएपछि पक्कै पनि विदेशतिर जाने गरेको नीतिनिर्माता बुझ्दैनन् वा देख्दैनन्। अन्ततः देशमा समृद्धि ल्याउन निजी क्षेत्रलाई विश्वासमा नलिई सम्भव हुँदैन। खुला बजार नीतिमा पुनरावलोकन सन् १९७० को दशकदेखि नै नेपालले उदारीकरण र खुला बजार नीतिलाई अवलम्बन गर्दै आएको छ। तर, नीतिनिर्माताले के बुझ्नुपर्छ र के बुझेको हुनुपर्छ भने नेपालको कुनै एउटा वा दुइटा क्षेत्रमा मात्र पनि प्रतिस्पर्धा गरेर तुलनात्मक लाभ लिन नसकुन्जेल उदारीकरण र खुला बजार नीति प्रत्युत्पादक हुन्छ र भइरहेको छ। वर्तमान विश्व परिवेशमा यसलाई पन्छाउन नसकिने भए पनि अतिकम विकसित देशको सुविधा उपभोग गरेर आयात प्रतिस्थापन र उद्योग स्थापनामार्फत निर्यात प्रवर्धनमा जोड दिनैपर्छ। यसनिमित्त डब्लूटीओ पनि प्रतिकूल हुँदैन। इमानदारीपूूर्ण कूटनीतिक प्रयासको जरुरत भने अवश्य हुन्छ। विश्वव्यापार संगठनसँग छलफल नहुनु खुला बजार र उदारीकरणको नीतिबाट नेपालले केही हदमा सेवा व्यापारमार्फत फाइदा लिन सके पनि देशभित्रका सबैजसो उद्योगहरू रुग्ण बने। उद्योगमा जडित मेसिन उपकरणको उपयोग नभएकाले यसअघिको लगानी पूरै ध्वस्त भएको छ। रोजगार शून्यमा झरेको छ र उद्योग क्षेत्रबाट प्राप्त हुने गार्हस्थ्य उत्पादन महसुस हुने गरी घटेको छ। उदारीकरण नीतिबाट फाइदा लिँदै आएका बैंक तथा वित्तीय क्षेत्र पनि बिचौलिया र सिन्डिकेटले दिनदिनै दुर्वल हुँदै गएका छन्। पुँजी बजारको चहलपहल घटिरहेको छ भने नेप्से परिसूूचक शुभसूचक बन्न सकिरहेको छैन। नेपाल सन् २००४ मा डब्लूटीओको सदस्य बनेको आधार पनि उदारीकरण र खुला बजार नीतिको अवलम्बन नै हो। यो पनि सत्य हो कि डब्लूटीओको सदस्य बनेदेखि नै नेपालको बाह्य क्षत्रे (वैदेशिक व्यापार, शोधनान्तर स्थिति, विदेशी विनिमय) प्रतिकूल मात्र होइन, जर्जर बन्दै गएको छ। यो अवस्था अवगत गराएर अति कम विकसित देशको सहुलियत लिने प्रयासमा लाग्नु अपरिहार्य छ। अन्त्यमा, कुनै पनि देशको विकास देशको नीति र कार्यक्रम एवं देशवासीको त्याग र मेहनतबाट मात्र सम्भव भएको तथ्य आत्मसात गर्नैपर्छ। दुईतिहाइ बहुमतको दाबी गर्ने एकमना सरकारले अरू कुरामा अलमलिनुभन्दा समृद्ध नेपाल र सुखी नेपालीको नारालाई कार्यान्वयनमा ल्याउनेतर्फ बल लगाउनु बुद्धिमानी हुनेछ। अर्काको कुरा काटेर भन्दा विगतका कमीकमजोरीबाट पाठ सिकेर नीतिमा उद्घोष गरेका कुरालाई कार्यान्वयन गर्ने र त्यसमा व्यवधान गर्नेलाई कठोर दण्ड दिने प्रणाली बसाल्न सके मात्र दुईतिहाइको सार्थकता देखिएला, नभए दुईतिहाई बहुमतको अवमूूल्यन भई जति जोगी आए पनि कानै चिरिएका उखान सार्थक हुनेछ।"
सानेपामा आराम गर्दै छ कांग्रेस !,"सरकारलाई प्रहार गर्ने थुप्रै मुद्दा छन्। कांग्रेसले न सशक्त रूपमा मुद्दा उठाउन सक्यो न त उठाएको मुद्दामा अडिन सक्यो। नेपाली कांग्रेस केन्द्रीय समितिको असार २२ गते सुरु बैठक जारी छ। अर्को बैठक भदौ ११ गते बस्ने गरी स्थगित भएको छ। बैठक लम्बिनुपर्ने कुनै कारण छैन। एजेन्डा भए पनि यस्तो लम्बेतान छलफल आवश्यक हुँदैन। झन्डै डेढ महिना लामो बैठकमा कुनै ठोस एजेन्डामा छलफल भएर निर्णय बाहिर आएको अवस्था पनि छैन। यसबीचमा धेरैपटक डाकिएको बैठक नबस्दै स्थगित भयो। बसे पनि एकछिन झारा टारेजस्तो गरेर सकियो। सभापति शेरबहादुर देउवाको मुड अनुसार बैठक चल्दै र रोकिँदै आएको छ। यही तालले दसैंसम्म नै कांग्रेस बैठक लम्बिने छाँट देखिन्छ। प्रमुख प्रतिपक्षको बैठक बस्दा त्यहाँ के छलफल हुन्छ, कस्तो निर्णय हुन्छ, स्वाभाविक रूपमा चासो र चर्चा हुनुपर्ने हो। झारा टार्ने शैलीको कर्मकाण्डी बैठक अहिले यति ओझेलमा परेको छ कि कांग्रेस बैठक बसेनबसेको कसैलाई चासो छैन। राजनीतिक बजारमा त्यसको चर्चा पनि हुँदैन। उसको चालढाल हेर्दा लाग्छ, सानेपामा बैठक होइन, कांग्रेस आराम गरिरहेको छ। प्रमुख प्रतिपक्षले यति लामो बैठक गर्दा मुलुकको राजनीतिलाई तरंगित गर्ने केही निर्णय आउनुपथ्र्यो। तर त्यस्तो केही पनि भएको छैन। आन्तरिक व्यवस्थापन र भागबन्डामा कांग्रेस बैठक अल्झिएको छ। न महाधिवेशनको क्यालेन्डर तय हुन सकेको छ न त पार्टीको संरचना टुंगो लागेको छ। चौधौं महाधिवेशन आउन सात महिना बाँकी छँदा पनि तेह्रौं महाधिवेशनको म्यान्डेटअनुसार भइसक्नुपर्ने विभाग गठन तथा अन्य संरचनाले अझै पूर्णता पाएका छैनन्। जुन काम महाधिवेशन भएको दुई तीन महिनामै हुनुपथ्र्यो। अहिले कांग्रेसको हरेक बैठक भागबण्डाको त्यही किचलोमा रुमल्लिएको छ। सभापति देउवाको प्राथमिकतामा महाधिवेशन पर्दैन। जसरी पनि यसलाई पर सार्ने र टार्ने रणनीतिमा उनी छन्। तत्काल महाधिवेशनमा जाँदा उनका लागि अवस्था त्यति अनुकूल देखिँदैन पनि। पार्टीको आन्तरिक शक्ति संरचनामा देउवाको पोजिसन बलियो छैन। असन्तुष्ट पक्षको अगुवाइ गर्दै आएका वरिष्ठ नेता रामचन्द्र पौडेल र आफूलाई तेस्रो धारको रूपमा चिनाउने कृष्णप्रसाद सिटौला समूहको दबाब छँदै छ। महामन्त्री शशांक कोइरालासहितको कोइराला क्याम्प मात्र होइन, तेह्रौं महाधिवेशनमा सारथि रहेका अर्जुननरसिंह केसीलगायतका पात्र पनि देउवासँग टाढिएका छन्। चुनावी पराजयको पीडा, भद्रगोल संगठन र कार्यकर्ता पंक्तिमा व्याप्त निराशाको आफंैले जिम्मेवारी लिनुपर्ने र त्यसको परिणाम प्रिय नहुने देउवाले बुझेका छन्। भाग र भाग्यमा आएको खानेबाहेक पछिल्लो समय कांग्रेसले आफ्नै मेहनत र योजनामा केही प्राप्त गर्न सकेको छैन। भागको कुराइ अनि भाग्यको प्रतीक्षामा अलमलिँदा कांग्रेस धेरै खुम्चियो। देउवा यसरी नै बैठक लम्ब्याएर वा अन्य अभियान चलाएर समय कटाउने रणनीतिमा छन्। असन्तुष्ट पक्ष पनि भागबन्डाको हिसाबकिताब छाडेर महाधिवेशनको एकसूत्रीय अभियानमा होमिन सकेको छैन। कांग्रेस बैठक लम्ब्याउँदा देउवालाई तीनवटा फाइदा छन्। पहिलो महाधिवेशन पर धकेलेर आफ्नो अवस्थालाई अनुकूल बनाउन यसले सहयोग पुर्याउँछ। दोस्रो, असन्तुष्ट पक्षलाई भागबण्डाको लोभ देखाएर अल्मल्याउन सकिन्छ। तेस्रो, कांग्रेस निदाएको छैन भनेर बाहिर भ्रम छर्न सकिन्छ। तत्काल देउवालाई व्यक्तिगत लाभ र राहत भए पनि यसबाट कांग्रेसको भलो हुँदैन। निशाना र मिसनबिनाको एउटा कमजोर र औसत खेलाडीजस्तै मैदानमा कांग्रेस अलमलिइरहेको छ, गोल हान्न सकेको छैन। आन्तरिक कचिंगलमा बढी अल्झिँदा कांग्रेसको भूमिका राष्ट्रिय राजनीतिमा खुम्चिँदै गएको छ। यो चिन्ता कांग्रेसका नेताकार्यकर्ताबाट पनि व्यक्त हुन थालेको छ। गुटबन्दी र भागबण्डाले कांग्रेसको संगठन भताभुंग भएको छ भने कांग्रेसको आन्तरिक जीवन अस्तव्यस्त भएको छ। गुटगत सक्रियता र संस्थापन पक्षको बचाउ रणनीतिका कारण केन्द्रीय समिति अनिर्णयको बन्दी हुँदै आएको छ। कांग्रेसको तेह्रौं महाधिवेशन २०७२ फागुनमा भएको थियो। विधानतः आगामी फागुनमा महाधिवेशन गर्नुपर्ने हुन्छ। त्यसका लागि कुनै पनि तयारी भएको छैन र संरचना पनि तयार छैन। फागुनको डेडलाइन भेट्न गत फागुनमै वडा तहदेखि सबै स्थानीय तहमा अधिवेशन भएर नयाँ संरचना तयार हुनुपथ्र्यो। कांग्रेसमा केन्द्रका २८ र प्रत्येक प्रदेशका २२ गरी कुल १८२ विभाग नेतृत्वविहीन छन्। कांग्रेस विधानमा टोल, ६७४३ वडा, ७५३ पालिका, ३३० प्रदेश क्षेत्र, १६५ प्रतिनिधिसभा क्षेत्र, ७७ जिल्ला, ७ प्रदेश गरी ८ तहका समितिको व्यवस्था छ। तर, परम्परागत जिल्ला समिति र केन्द्रीय समितिकबाहेक अरू संरचना बन्न सकेको छैन। क्रियाशील सदस्यताको टुंगो लागेको छैन। संगठनको खब्बा मानिने भ्रातृ संस्था विघटन भएर निस्क्रिय छन्। २०७५ पुसमा राजधानीमा सम्पन्न महासमिति बैठकबाट पार्टीको विधान पारित भए पनि गुटगत कलहले त्यसको कार्यान्वयनमा सकस देखिएको छ। संसद्को प्रमुख प्रतिपक्षसमेत रहेको कांग्रेस यतिबेला राजनीतिक परिवर्तनको कुनै महŒवपूर्ण एजेन्डा तथा मिसनमा अल्झिनुपर्ने अवस्था छैन। यस्तो सामान्य अवस्थामा पनि बेलामै महाधिवेशन गर्न नसक्नु कांग्रेसजस्तो लोकतान्त्रिक संस्थाका लागि शोभनीय हुँदैन। देउवा पार्टी विधान र संविधानको विशेष प्रावधानमा टेकेर झण्डै डेढ वर्ष म्याद थप्ने दाउमा छन्। पार्टी विधानमा असाधारण स्थिति भएमा केन्द्रीय कार्यसमितिले त्यसको कारण खोली बढीमा एक वर्षसम्मको अवधि बढाउन सकिने व्यवस्था छ। संविधानको राजनीतिक दलसम्बन्धी व्यवस्थामा पनि पाँच वर्षभित्र केन्द्रीय पदाधिकारी र सदस्यको निर्वाचन गर्नुपर्ने प्रावधान छ। विशेष कारण परे ६ महिना बढाउन सकिने व्यवस्था संविधानमा उल्लेख छ। विधानले भनेजस्तो असाधारण स्थिति र संविधानले परिकल्पना गरेजस्तो कुनै विशेष कारण अहिले छैन। पछिल्लो समय सडक र संसद् दुवैतिर कांग्रेसले प्रमुख प्रतिपक्षको भूमिका प्रस्तुत गर्न सकेको छैन। जनस्तरका मुद्दा र अभियानमा समेत कांग्रेस चुकेको छ। संसद्मा सरकारका बद्मासी तथा कमजोरीलाई तथ्यसहित नंग्याउन सकिन्छ र जनसरोकारका विषयमा प्रस्ताव ल्याएर बहस चर्काउन सकिन्छ। यतातिर कांग्रेसको ध्यान पटक्कै देखिएन। प्रमुख प्रतिपक्षका रूपमा कांग्रेसले जितेको अनि उसले सरकारलाई झुकाएको सम्भवतः एउटा पनि मुद्दा छैन होला। बरु हरेक मुद्दामा कांग्रेस पछि हट्नुपरेको छ। प्रधानन्यायाधीशको स्वाभाविक रोलक्रममा रहेका दीपकराज जोशीलाई अस्वीकार गरेको विषय कांग्रेसले सुरुमा उठायो। पछि त्यसमा अडिन सकेन। सरकारकै निर्णयमा सही थप्यो। वाइड बडी प्रकरणलाई जुन ढंगले सडक, सदनमा सशक्त मुद्दा बनाउन सक्थ्यो, त्यो गर्न सकेन र चाहेन। वाइड बडी प्रकरण भाइरल भइरहेका बेला एकाएक गोविन्द केसीको अनसन र चिकित्सा शिक्षा विधेयकतिर सबैको ध्यान मोडियो। देउवासमेत जोडिएको वाइड बडीले मुलुक तरंगित भइरहेका बेला चिकित्सा विधेयक आउनु र कांग्रेसले विरोध गरेजस्तो गरेर पारित हुनु अर्थपूर्ण देखिन्छ। यसमा कांग्रेसको भूमिका र भाखा अलि अस्वाभाविक मात्र होइन, रहस्यमय देखियो। सरकारलाई प्रहार गर्ने थुप्रै मुद्दा छन्। कांग्रेसले न सशक्त रूपमा मुद्दा उठाउन सक्यो न त उठाएको मुद्दामा अडिन सक्यो। सरकारले प्रभावकारी ढंगले काम गर्न सकेको छैन। उसले देखाएका सपना र दिएका गफ झूट साबित हुँदै छन्। सत्ता पक्षभित्र नै चर्को अन्तरविरोध छ। भ्रष्टाचारका काण्ड एकपछि अर्को गर्दै बाहिर आएका छन्। सुशासनको जग हल्लिएको छ। न्यायालयलगायतका संवैधानिक निकाय दुईतिहाइको त्रासमा छन्। नागरिक स्तरमा आलोचना र असन्तोष बढेको छ। यसलाई अवसरको रूपमा क्यास गरेर कांग्रेसले आफ्नो भूमिकालाई सशक्त बनाउन सक्थ्यो। सरकारका बदमासी एवं नीतिगत भ्रष्टाचारका विषयमा विशेष प्रस्ताव ल्याएर मुलुकको माहोल नै तरंगित गर्ने एउटा गजबको अवसर थियो, त्यो कांग्रेसले खेर फाल्दै छ। कांग्रेस मुलुककै जेठो पार्टी हो। राजनीतिक संघर्षमा उसको आफ्नै इतिहास र योगदान छ। एउटा चुनाव हार्दैमा आत्तिइहाल्नुपर्ने अवस्था छैन। पात्र र प्रवृत्तिप्रति वितृष्णा होला, तर एउटा लोकतान्त्रिक संस्थाका रूपमा कांग्रेसप्रतिको आम भरोसा र आकर्षण पनि त्यति कमजोर छैन। पछिल्ला तीन दशक कांग्रेस सत्ताको अंकगणितमा धेरै अलमलियो। संगठनमा ध्यान नै दिएन। मतदातालाई पनि बिर्सन खोज्यो। नीति र विचारमा पनि धर्मरायो। भाग र भाग्यमा आएको खानेबाहेक पछिल्लो समय कांग्रेसले आफ्नै मेहनत र योजनामा केही प्राप्त गर्न सकेको छैन। भागको कुराइ अनि भाग्यको प्रतीक्षामा अलमलिँदा कांग्रेस धेरै खुम्चियो। सायद त्यसैले होला, गएको चुनावमा कांग्रेसलाई मतदाताले सच्चिन मौका दिएको। यो मौका आराम गर्न दिएको होइन। यसबाट पाठ सिकेर कांग्रेसले आफूलाई सुधारेन र सच्चाएन भने अब मतदाताले पटकपटक यो मौका पनि नदिन सक्छन्।"
कतिसम्म हुन्छ खेलाडीको वेट ? १४० केजीका क्रिकेटरको यस्तो आँट !,"एजेन्सी : हरेक खेलाडी शारीरिक रूपमा तन्दुरुस्त हुनुपर्छ भन्ने नियम छ । सामान्यतः सबैजसो खेलाडी आफ्नो फिजिकल फिटनेस मेन्टेन गर्छन् पनि । वेस्ट इन्डिजका एक खेलाडीले भने यो विश्वव्यापी मान्यतालाई चुनौती नै दिएका छन् । रहकीम कर्नवाल जब अन्तर्राष्ट्रिय प्रतिष्पर्धामा उत्रिए धेरैले उनीमाथि चासो देखाए । वेस्ट इन्डिज र भारतबीच हुने दुई खेलको टेस्ट सिरिजमा वेस्ट इन्डिजका लागि रहकीम कर्नवाल छनोट भएदेखि नै धेरै दर्शक अचम्भित भएका थिए । कारण उनको तौल । रहकीमको तौल १ सय ४० केजी छ । उचाइ भने ६ दशमलब ५ फिट छ । तौलकै कारण टिममा पर्दैनन् कि भन्ने धेरैको अनुमानलाई असफल बनाउँदै उनी प्लेइङ ११ मा समेत छानिने सम्भावना छ । प्लेइङ ११ मा छानिएकाे खण्डमा उनले खेलमा चमत्कार गर्ने दाबी गरेका छन् । २६ वर्षीय अलराउन्डर कर्नवालले आफू टिममा पर्नु आफ्नो कडा मेहेनतको फल भएको बताएका छन् । म धेरै लामो समयदेखि यो हासिल गर्न कडा मेहनतका साथ कोशिस गरिरहेको थिएँ, उनले भने, पहिलो खेलको प्लेइङ ११ मा छनोट भएमा म साथी तथा परिवारलाई निराश पार्ने छैन । कर्नवालले लिस्ट ए क्रिकेटको ५५ खेलमा २६० विकेट लिएका छन् भने २,२२४ रन जोडेका छन् । उनले तीव्र गतिका बलर अल्जारी जोसेफ तथा जोमेल वारिकन चोटग्रस्त भइ टिममा नपरेपछि अवसर पाएका हुन् । उनी टेस्टमा पहिलोपटक छनोट भएका हुन् । वेस्ट इन्डिज र भारतबीच एन्टिगुवास्थित सर विवियन रिजचर्डस् रंगलाशालामा पहिलो टेस्ट खेल अगस्ट २२ मा सुरु हुनेछ भने दोस्रो खेल जमाइकामा सेप्टेम्बर ३ मा सुरु हुनेछ । अन्तर्राष्ट्रिय मिडियाका अनुसार कर्नवाल सम्भवतः सबैभन्दा धेरै तौलका खेलाडी हुन् ।"
एभीसी सेन्ट्रल जोन भलिबल च्याम्पियनसिप : नेपाल र किर्गिस्तान भिड्दै,"काठमाडौं : एसियन भलिबल कन्फेडेरेसन (एभीसी) सेन्ट्रल जोन सिनियर पुरुष भलिबल च्याम्पियनसिपमा सोमबार नेपालले किर्गिस्तानसँग प्रतिस्पर्धा गर्दैछ। लगनखेलस्थित नेपाली सेनाको सैनिक शारीरिक तथा तालिम केन्द्रको कभर्डहलमा हुने प्रतियोगिताका ७ वटा देशको सहभागिता रहेको आयोजक नेपाल भलिबल संघले जनाएको छ। फाइनल पुग्ने लक्ष्य लिएको नेपालले प्रतियोगिताको पहिलो खेल कठिन प्रतिद्वन्दीको सामना गर्दैछ। घरेलु टोली नेपाल र किर्गिस्तानबीचको खेल दिउँसो चार बजे सुरु हुनेछ। पाँचौं संस्करणको प्रतियोगितामा आयोजक नेपालसहित किर्गिस्तान र माल्दिभ्स समूह ए मा रहेका छन्। समूह बी मा तुर्कमेनिस्तान, बंगलादेश, उज्वेकिस्तान र अफगानिस्तान छन्। प्रतियोगिताको औपचारिक उद्घाटन दिउँसो २ बजे छ। उद्घाटन अगाडि बिहान १० बजे समूह बी मा रहेका तुर्किमिनिस्तान र अफगानिस्तानले प्रतिस्पर्धा गर्नेछन्। त्यसैगरी बेलुका ६ बजे बंगलादेश, उज्वेकिस्तानबीच खेल हुनेछ। नेपालले दोस्रो खेल बुधबार माल्दिभ्ससँग प्रतिष्पर्धा गर्ने छ। यस अगाडि बुधबार र बिहीबार भएको मैत्रीपूर्ण खेलमा नेपालले अफगानिस्तानलाई पराजित गरेको थियो। इम रानाको कप्तानीमा १४ सदस्यीय नेपाली टोलीको सहभागिता रहेको छ। नेपालको पुरुष टोलीले सेन्ट्रल जोन भलिबलमै ४१ वर्षपछि ऐतिहासिक पदक जितेको थियो। २०७३ चैतमा माल्दिभ्समा भएको तेस्रो संस्करणमा नेपालले कांस्य पदक जितेको थियो। जुन नेपाली महिला र पुरुष भलिबल टोलीले एभीसी र अन्तर्राष्ट्रिय भलिबल महासंघ (फिभ)बाट आयोजित तथा मान्यताप्राप्त प्रतियोगितामा जितेको पहिलो पदक हो। चार टोली सम्मिलित प्रतियोगितामा नेपाल तेस्रो बनेको थियो। सन् १९७६ मा पाकिस्तानमा भएको काइदेआजम भलिबल प्रतियोगितामार्फत अन्तर्राष्ट्रिय प्रतियोगिता खेल्न सुरु गरेको नेपाली भलिबलले यसअघि एभीसी र फिभको प्रतियोगितामा पदक जित्न सकेको थिएन। ४१ वर्षको अन्तर्राष्ट्रिय खडेरी तोड्दै तीन वर्षअघि कांस्य जितेको नेपाली टोली यसपटक आफ्नै देशमा हुने प्रतियोगितामा उत्कृष्ट प्रदर्शन गर्ने अभियानमा छ। हेर्नुहोस् यस्तो छ खेल तालिका"
डाँगीहाट सेमिफाइनलमा,ताप्लेजुङ : डाँगीहाट फुटबल क्लब मोरङ ताप्लेजुङमा जारी पाथीभरा गोल्डकप फुटबल प्रतियोगिताको सेमिफाइनलमा प्रवेश गरेको छ। आइतबारको खेलमा डाँगीहाटले बेलबारी फुटबल क्लब मोरङलाई १० गोलले हरायो। डाँगीहाटको जितमा ३३औं मिनेटमा विक्रम लिम्बूले गरेको गोल नै निर्णायक बन्यो। विपक्षी खेलाडीले फल गरेपछि कर्नर छेउबाट डाँगीहाटले फ्रिकिकको अवसर पाएको थियो। लिम्बूले सोही फ्रिकिकमा उत्कृष्ट गोल गरेका थिए। त्यसपछि खेलमा दुवै तर्फबाट गोल हुन सकेन। ७९औं मिनेटमा बेलबारीले बराबरी गोल फर्काउने सुन्दर अवसर बनाएको थियो। सुरेन खवासको हेड प्रहार क्रसबारमा लागेर फर्किएको थियो। डाँगीहाटकै अरुण लिम्बू म्यान अफ दी म्याच भए। उनले पाँच हजार रुपैयाँ पुरस्कार प्राप्त गरे। प्रतियोगिताअन्तर्गत सोमबार एलाभेन एरोज सुनसरी र यूकेएफसी दार्जिलिङबीच प्रतिस्पर्धा हुनेछ। भदौ ६ गतेसम्म चल्ने प्रतियोगितामा १० टोलीले भाग लिएका थिए। प्रतियोगिताको विजेताले तीन लाख ११ हजार र उपविजेताले एक लाख ५१ हजार रुपैयाँ पुरस्कारसहित ट्रफी पाउनेछन्।
कतिसम्म हुन्छ खेलाडीको वेट ? १४० केजीका क्रिकेटरको यस्तो आँट !,"एजेन्सी : हरेक खेलाडी शारीरिक रूपमा तन्दुरुस्त हुनुपर्छ भन्ने नियम छ । सामान्यतः सबैजसो खेलाडी आफ्नो फिजिकल फिटनेस मेन्टेन गर्छन् पनि । वेस्ट इन्डिजका एक खेलाडीले भने यो विश्वव्यापी मान्यतालाई चुनौती नै दिएका छन् । रहकीम कर्नवाल जब अन्तर्राष्ट्रिय प्रतिष्पर्धामा उत्रिए धेरैले उनीमाथि चासो देखाए । वेस्ट इन्डिज र भारतबीच हुने दुई खेलको टेस्ट सिरिजमा वेस्ट इन्डिजका लागि रहकीम कर्नवाल छनोट भएदेखि नै धेरै दर्शक अचम्भित भएका थिए । कारण उनको तौल । रहकीमको तौल १ सय ४० केजी छ । उचाइ भने ६ दशमलब ५ फिट छ । तौलकै कारण टिममा पर्दैनन् कि भन्ने धेरैको अनुमानलाई असफल बनाउँदै उनी प्लेइङ ११ मा समेत छानिने सम्भावना छ । प्लेइङ ११ मा छानिएकाे खण्डमा उनले खेलमा चमत्कार गर्ने दाबी गरेका छन् । २६ वर्षीय अलराउन्डर कर्नवालले आफू टिममा पर्नु आफ्नो कडा मेहेनतको फल भएको बताएका छन् । म धेरै लामो समयदेखि यो हासिल गर्न कडा मेहनतका साथ कोशिस गरिरहेको थिएँ, उनले भने, पहिलो खेलको प्लेइङ ११ मा छनोट भएमा म साथी तथा परिवारलाई निराश पार्ने छैन । कर्नवालले लिस्ट ए क्रिकेटको ५५ खेलमा २६० विकेट लिएका छन् भने २,२२४ रन जोडेका छन् । उनले तीव्र गतिका बलर अल्जारी जोसेफ तथा जोमेल वारिकन चोटग्रस्त भइ टिममा नपरेपछि अवसर पाएका हुन् । उनी टेस्टमा पहिलोपटक छनोट भएका हुन् । वेस्ट इन्डिज र भारतबीच एन्टिगुवास्थित सर विवियन रिजचर्डस् रंगलाशालामा पहिलो टेस्ट खेल अगस्ट २२ मा सुरु हुनेछ भने दोस्रो खेल जमाइकामा सेप्टेम्बर ३ मा सुरु हुनेछ । अन्तर्राष्ट्रिय मिडियाका अनुसार कर्नवाल सम्भवतः सबैभन्दा धेरै तौलका खेलाडी हुन् ।"
एभीसी सेन्ट्रल जोन भलिबल च्याम्पियनसिप : नेपाल र किर्गिस्तान भिड्दै,"काठमाडौं : एसियन भलिबल कन्फेडेरेसन (एभीसी) सेन्ट्रल जोन सिनियर पुरुष भलिबल च्याम्पियनसिपमा सोमबार नेपालले किर्गिस्तानसँग प्रतिस्पर्धा गर्दैछ। लगनखेलस्थित नेपाली सेनाको सैनिक शारीरिक तथा तालिम केन्द्रको कभर्डहलमा हुने प्रतियोगिताका ७ वटा देशको सहभागिता रहेको आयोजक नेपाल भलिबल संघले जनाएको छ। फाइनल पुग्ने लक्ष्य लिएको नेपालले प्रतियोगिताको पहिलो खेल कठिन प्रतिद्वन्दीको सामना गर्दैछ। घरेलु टोली नेपाल र किर्गिस्तानबीचको खेल दिउँसो चार बजे सुरु हुनेछ। पाँचौं संस्करणको प्रतियोगितामा आयोजक नेपालसहित किर्गिस्तान र माल्दिभ्स समूह ए मा रहेका छन्। समूह बी मा तुर्कमेनिस्तान, बंगलादेश, उज्वेकिस्तान र अफगानिस्तान छन्। प्रतियोगिताको औपचारिक उद्घाटन दिउँसो २ बजे छ। उद्घाटन अगाडि बिहान १० बजे समूह बी मा रहेका तुर्किमिनिस्तान र अफगानिस्तानले प्रतिस्पर्धा गर्नेछन्। त्यसैगरी बेलुका ६ बजे बंगलादेश, उज्वेकिस्तानबीच खेल हुनेछ। नेपालले दोस्रो खेल बुधबार माल्दिभ्ससँग प्रतिष्पर्धा गर्ने छ। यस अगाडि बुधबार र बिहीबार भएको मैत्रीपूर्ण खेलमा नेपालले अफगानिस्तानलाई पराजित गरेको थियो। इम रानाको कप्तानीमा १४ सदस्यीय नेपाली टोलीको सहभागिता रहेको छ। नेपालको पुरुष टोलीले सेन्ट्रल जोन भलिबलमै ४१ वर्षपछि ऐतिहासिक पदक जितेको थियो। २०७३ चैतमा माल्दिभ्समा भएको तेस्रो संस्करणमा नेपालले कांस्य पदक जितेको थियो। जुन नेपाली महिला र पुरुष भलिबल टोलीले एभीसी र अन्तर्राष्ट्रिय भलिबल महासंघ (फिभ)बाट आयोजित तथा मान्यताप्राप्त प्रतियोगितामा जितेको पहिलो पदक हो। चार टोली सम्मिलित प्रतियोगितामा नेपाल तेस्रो बनेको थियो। सन् १९७६ मा पाकिस्तानमा भएको काइदेआजम भलिबल प्रतियोगितामार्फत अन्तर्राष्ट्रिय प्रतियोगिता खेल्न सुरु गरेको नेपाली भलिबलले यसअघि एभीसी र फिभको प्रतियोगितामा पदक जित्न सकेको थिएन। ४१ वर्षको अन्तर्राष्ट्रिय खडेरी तोड्दै तीन वर्षअघि कांस्य जितेको नेपाली टोली यसपटक आफ्नै देशमा हुने प्रतियोगितामा उत्कृष्ट प्रदर्शन गर्ने अभियानमा छ। हेर्नुहोस् यस्तो छ खेल तालिका"

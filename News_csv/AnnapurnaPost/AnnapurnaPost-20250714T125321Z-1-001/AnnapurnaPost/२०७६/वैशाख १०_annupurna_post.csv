शीर्षक,विवरण
गुणस्तर होइन स्तर कायम राख,"शिक्षा मानिसले प्रकृतिसँग गर्ने संघर्षबाट प्राप्त अनुभव हो। प्रकृतिबाट सिकेको अनुभवलाई व्यावहारिक, व्यवस्थित, वैज्ञानिक बनाउन सकेमा मात्र शिक्षा गुणस्तरीय हुन्छ। त्यस्तो शिक्षाले समाज रूपान्तरण गर्छ, संस्कृतिको विकास गर्छ र मानिसको विचार परिवर्तन गरी सुसज्जित बनाउँछ। जसबाट मानिसले ठोस ज्ञान, वैज्ञानिक पद्धति र भौतिक शक्ति आर्जन गर्न सक्छ। यसकारण राज्यले जनतालाई नि :शुल्क शिक्षा प्रदान गर्नुपर्छ। किनकि, शिक्षा मानिसको नैसर्गिक अधिकार पनि हो। शिक्षा सीपमूलक हुनुपर्छ। श्रमप्रति आस्था राखेर श्रम गर्ने बानीको विकास गर्नुपर्छ। श्रम उत्पादनमा वृद्धि हुन सक्नुपर्छ। उत्पादनलाई बजारमुखी बनाउनुपर्छ। त्यसैले शिक्षाले व्यक्तिको सर्वांगीण (आर्थिक, सामाजिक, सांस्वृतिक, वैज्ञानिक) विकास गर्न सक्नुपर्छ। श्रम र उत्पादनसँग नजोडिएको शिक्षाले समाज र देशको विकास हुन सक्दैन। जसकारण समाजमा आराजक भ्रष्टाचार विसंगति मात्र जन्मिन्छ। हाम्रो शिक्षा प्रणाली दार्शनिक दृष्टिकोणबाट हेर्दा अध्यात्मवादी र आदर्शवादी छ। राजनीतिक दृष्टिकोणबाट हेर्दा सामन्तवादी र पुँजीवादी छ। शिक्षा अभिजात वर्गको खेलौना मात्र बनेको छ। व्यावहारिक र वैज्ञानिक हुनुको अलावा सामन्तको चाकडी गर्ने, नोकरशाहीतन्त्रको स्तुति गर्ने, बेरोजगारको डंगुर उत्पादन गर्ने, प्रमाणपत्र लिने र जागिर खाने शिक्षा मात्र बनेको छ। बुर्जुवा र ढोंगी छ। स्तरीय शिक्षामा सर्वसाधारणको पहुँच पुग्न सकेको छैन। यसर्थ पनि शिक्षा वृषि, औद्योगिक, जलस्रोत, खानी, जंगल, जडिबुटी, सैन्य कौशलविज्ञ र चिकित्सक उत्पादन गर्ने हुनुपर्छ। समाजको आवश्यकता बुझेर अनि समाजसँगै बसेर शिक्षा योजना बनाउनुपर्छ। शिक्षाको मूल उद्देश्यलाई ध्यानमा राख्दै सरकारी तथा निजी दुवै क्षेत्रका विद्यालयहरू विद्यार्थीको सुन्दर भविष्य बनाउने दिशामा केन्द्रित हुन जरुरी छ। शिक्षा व्यापार गर्ने वस्तु होइन। शिक्षा सरल ढंगबाट लिने र दिने सेवा हो। शिक्षाको गुणस्तर कुनै ठोस वस्तुको झैं मापन गर्न सकिँदैन। यसलाई केवल व्यवहारमा अर्थात् सीप, श्रम, उत्पादन र बजारमुखीका आधारमा मापन गर्न सकिन्छ। विद्यार्थीले कति अंक प्राप्त गर्यो, कति कक्षा पढ्यो भन्ने होइन, के सिकेको छ, कति सिकेको छ, कहाँ लागू गर्ने हो, उत्पादन कस्तो हुन्छ ? आदि हेरेर बल्ल उसको स्तर मापन हुन्छ। शिक्षा ऐन २०२८ सालयता दर्जनौं पटक फेरबदल भइसकेको छ। २०२८ सालदेखि अहिलेसम्म हेर्ने हो भने शिक्षाले जनतामा कुनै प्रभाव छोड्न सकेको छैन। बरु, शिक्षालाई व्यापारीकरण गरी सर्वसाधारण लुट्ने काम मात्र भएको छ। शिक्षा हुनेखानेका लागि मात्र भएको छ। श्रमजीवी वर्गका लागि बोझिलो र महँगो छ। अव्यावहारिक छ। दुईखाले विद्यालय छ, दुईखाले शिक्षा नीति छ। सरकारी विद्यालयबाहेक निजी विद्यालयमा विद्यालयअनुसारको पाठ्यक्रम र पाठ्यपुस्तक लागू गरिएको छ। अनेक बहानामा अभिभावक तथा विद्यार्थीको ढाडै सेक्ने गरी शुल्क लगाइएको छ। साना नानीलाई गह्रुँगो भारी बोकाइएको छ। परीक्षामुखी तरिकाबाट पढाइएको छ, जुन अव्यावहारिक मानिन्छ। निजी विद्यालयबाट उत्पादन भएका विद्यार्थीको पढाइ उत्वृष्ट देखिन्छ भने अंक पनि धेरै ल्याएको देखिन्छ। तर विद्यालयबाट बाहिर निस्किएपछि उनीहरू त्यो स्तर कायम राख्न सक्दैनन्। निजी विद्यालयको यो कमजोरीको सिकार धेरै विद्यार्थी हुन पुगेका छन्। सामुदायिक विद्यालयमा धेरै विद्यार्थी असफल हुन्छन्। तर जति सफल हुन्छन्, तिनले स्वतन्त्रपूर्ण वातावरणमा पनि विद्यालयको स्तर कायम राख्न सक्छन्। सामुदायिक विद्यालयमा पढेका विद्यार्थी बाह्य परिस्थितिसँग आफैं संघर्ष गर्न सक्छन्, तर निजी विद्यालयमा पढ्ने विद्यार्थीलाई त्यस्तो संघर्ष गर्न सिकाइएको हुँदैन। निजी विद्यालयको शिक्षा पद्धति विद्यालयको भविष्यका लागि राम्रो मानिन्छ, तर विद्यार्थीका लागि त्यो राम्रो हुन सकेको देखिँदेन। तसर्थ शिक्षाको मूल उद्देश्यलाई ध्यानमा राख्दै सरकारी तथा निजी दुवै क्षेत्रका विद्यालयहरू विद्यार्थीको सुन्दर भविष्य बनाउने दिशामा केन्द्रित हुन जरुरी छ।"
कम्युनिस्ट आन्दोलनको सात दशक,"नेकपाको पुनर्गठन नेतृत्वको सत्ता स्वार्थ पूरा गर्न, सत्ता स्वार्थ रक्षा गर्न र व्यक्तिगत आकांक्षा पूरा गर्न मात्र किमार्थ भएको होइन। नेपाल कम्युनिस्ट पार्टी स्थापनाको सात दशक अर्थात् ७० वर्ष पार गरेसँगै नयाँ यात्रामा अघि बढेको छ। यो २२ अप्रिल १९४९ या १५ सेप्टेम्बर १९४९ मध्ये कुन दिन स्थापना भएको थियो ? यसका संस्थापकहरू : पुष्पलाल, नरबहादुर कर्माचार्य, निरञ्जनगोविन्द वैद्य, नारायणविलास जोशी र मोतीदेवी श्रेष्ठ गरी पाँचजना हो वा मोतीदेवीबाहेक अरू चारजना मात्रै हो अथवा अरू पनि थिए ? यसखाले प्रश्न र विवाद विगतमा चल्दै आए। तर, २०७५ जेठ ३ गते नेकपा (एमाले) र नेकपा (माओवादी केन्द्र) बीच एकता भई नेपाल कम्युनिस्ट पार्टी (नेकपा) को पुनर्गठन नेपाली कम्युनिस्ट आन्दोलनको इतिहासको एउटा विशेष मोड र कोसेढुंगा बन्न पुगेको छ। यसबाट सात दशक लामो इतिहासको शिक्षा, विश्लेषण र संश्लेषण गरेर विभाजनको ५८ वर्ष लामो तथा झापा विद्रोह र केन्द्रीय न्युक्लियस गठनको ४७ वर्षदेखि जारी निषेधात्मक कित्ताकाट र अलग धार सञ्चालनकोे मौजुदा स्थिति तोडियो। २०७४ असोज १७ गते राष्ट्रिय सभागृहबाट आरम्भ गरिएको चुनावी तालमेल र पार्टी एकता गर्ने उद्घोष व्यवहारत : साकार भयो। आम न्यायपे्रमी जनसमुदाय र सामाजिक परिवर्तन एवम् अग्रगतिका हिमायतीका निम्ति यो विशेष खुसी र गौरवपूर्ण कदम थियो। यसै एकताले नेपाल कम्युनिस्ट पार्टी (नेकपा) मुलुकको पहिलो राजनीतिक शक्तिका रूपमा स्थापित भएको छ। २०७६ वैशाख ९ गते नेकपाले ७० औं स्थापना दिवस मनाएको छ। यस अवधिमा चीन, भियतनाम, लाओस आदि देशमा जस्तो क्रान्ति नै गर्न सफल नभए पनि नेकपाका विभिन्न समूहको कार्यगत एकता र नेपाली कांग्रेससितको सहकार्यबाट मुलुकमा ठूलाठूला परिवर्तन सम्भव भएका छन्। एकीकृत पार्टीले २२ अप्रिललाई स्थापना दिवस र पाँचजनालाई संस्थापक स्वीकार गरेको छ। संघीय गणतन्त्र नेपालको एक संवाहक र सुँडेनी भएर यसले नेपाली समाजलाई विशिष्ट योगदान गरेको छ। तैपनि सामाजिक न्याय, समृद्धि र सुखको प्रत्याभूति गरेर जनताको भरोसायोग्य शक्ति र दिगो नेतृत्वकर्ताका रूपमा स्थापित हुन बाँकी छ। विगतमा विभाजनको अन्त्यहीन शृंखलाबाट गुज्रिएको नेकपाको एकता भए पनि एकता धरातलमा उभ्याउने कार्य पूरा भएको छैन। एक वर्षको कसरतपश्चात् एकतालाई जिल्ला तहसम्म पुर्याइएको छ। अब यसलाई सांगठनिक र वैचारिक रूपमा स्पष्ट भएर अघि बढाउन सक्नुपर्छ। विभाजनमा शक्ति देख्ने मनोदशा र गुटबन्दीमा रमाउने मनोरोगबाट मुक्त गर्नैपर्छ। नेपाली कम्युनिस्ट आन्दोलनको विभाजनमा आन्तरिकबाह्य, देशीविदेशी, सैद्धान्तिकव्यावहारिक, व्यक्तिगतसमूहगत प्रवृत्ति र कारण जिम्मेवार छन्। तिनले कहिल्यै पनि कम्युनिस्ट आन्दोलनको हित गरेको पाइँदैन। विभाजनका केही प्रवृत्तिगत बान्कीहरू पनि छन् : राजतन्त्रको चलखेल : नेपाली कम्युनिस्टलाई विभाजित गर्न राजतन्त्रको चलखेल लामो समय चलिरह्यो। रायमाझी पन्थको सिर्जना र सञ्चालन, थुप्रै व्यक्तिलाई मन्त्रीराजदूत र अनेकौं प्रलोभन र नियुक्ति, अनेक विवाद खडा गर्नुका साथै दमन, धरपकड र हत्या गर्दासमेत कम्युनिस्ट आन्दोलन समाप्त भएन। बरु, राजतन्त्र पूर्णरूपमा पराजय भयो। कतिसम्म भने २०५९ असोज १८ को कदमपछि आज पार्टी केन्द्रीय सदस्यको रूपमा बैठकमा सहभागी व्यक्ति नै राजाद्वारा गठित सरकारमा व्यक्तिगत तवरमा मन्त्री हुन पुगेका दृष्टान्तसमेत छन्। झापा विद्रोहकै एक नायक राजा ज्ञानेन्द्रको माघ १९ पछिको सरकारमा मन्त्री हुन पुगे। नेपाली कम्युनिस्ट आन्दोलनकै निर्णायक नेतृत्व र हैसियतमा २४० वर्ष लामो राजतन्त्र अन्त्य भयो। सँगसँगै राजापरस्त प्रवृत्ति र तिनका संवाहकहरू पनि सकिए। यो महत्वपूर्ण शिक्षा हो। बाह्य प्रभाव, देशभक्तिपूर्ण अडान र राष्ट्रियताको पहरेदारी : भारतमा स्थापना भएको, भारतकै विभिन्न स्थानमा निर्वासन, सम्मेलनमहाधिवेशन गरेकाले दुई देशका पार्टी स्तरमा सुमधुर सम्बन्ध कायम हुनु स्वाभाविकै हो।भारतीय कम्युनिस्ट आन्दोलनसमेत विभाजित भएकाले दुवैतर्फका विचार मिल्ने समूहबीच अनुभव आदानप्रदान र परस्परमा प्रभाव पर्नु अन्यथा होइन। नक्सलाइट आन्दोलनको झापा विद्रोह, सीपीएमको माक्र्सवादी, पिपुल्सवारएमसीसी (माओवादी) को माओवादी जनयुद्ध आदिमा भाइचारा प्रभाव पर्नु र सहयोग आदानप्रदान हुनु स्वाभाविकै हो। ओ याङ्की गो होम, डर्टी याङ्की गो होम, हाम्रो रातो झन्डा पेरूमा फरफराइरहेको छ भन्ने गीतलाई नेपालमा गुन्जायमान पारिनु अन्तर्राष्ट्रियतावाद मात्रै थिएन। तथापि, भारत होस् वा चीन, रूस होस् वा पेरू, जुनसुकै देशको आन्दोलनबाट प्रभावित हुँदा नेपालीहरू आफ्नो राष्ट्रियताको पहरेदारीमा केन्द्रित हुँदै आएका छन्। यो नै नेपाली कम्युनिस्ट आन्दोलनको मूल पक्ष रहिआएको छ। राष्ट्रियताको रक्षाबाहेक कुनै स्वार्थ कम्युनिस्ट आन्दोलनको हुने गरेको छैन। अब पनि हुने छैन। जनतन्त्र, प्रजातन्त्र, लोकतन्त्र र गणतन्त्रका लागि संघर्ष : स्थापनाकालदेखि नै नेपाली कम्युनिस्टहरू जनतन्त्र र जनजीविकाका हिमायती रहिआएका छन्। यहाँ नेपाली कांग्रेस वा अरू कसैले लोकतन्त्र ल्याइदिएको र कम्युनिस्टहरू स्थापित लोकतन्त्रका उपभोक्ता हुनुपरेको अवस्था होइन। २००७ सालमा सहयोगी, २०४६ सालमा सहयात्रीहाराहारी र २०६२६३ मा निर्णायक हैसियतमा विभाजन हुँदाहुँदै पनि नेपाली कम्युनिस्टले लोकतान्त्रिक आन्दोलनको अग्रिम मोर्चामा उभिएर लडेको यथार्थ हो। संविधानसभाबाट संविधान जारी गर्न होस् अथवा संघीय गणतन्त्र नेपाल स्थापना र संस्थागत गर्न नै किन नहोस्, कम्युनिस्ट आन्दोलनको अहम् र सर्वोपरि नेतृत्वदायी भूमिका रहेको छ। यसखाले एजेन्डा, मुद्दा र अडानमा नेपाली कम्युनिस्टहरू सही सावित हुनु अर्को उल्लेख्य पक्ष हो। यद्यपि, विभाजन र विचलनले बेलाबखत कम्युनिस्ट आन्दोलनलाई निकै क्षति पुर्याएको स्पष्टै छ। संघर्षको रूप हिंसा भर्सेस प्रतिस्पर्धाको अवलम्बन : प्रारम्भदेखि नै नेपाली राजनीति र कम्युनिस्ट आन्दोलनमा रूसी आन्दोलनको प्रभावसहरी जनविद्रोह, चिनियाँ लालसेनाको प्रभावछापामार युद्ध र भारतीय स्वतन्त्रता संग्रामको प्रभावगान्धीको अहिंसा र शान्तिपूर्ण आन्दोलनले आआफ्नै ढंगले मार्गनिर्देश गर्ने एवं प्रभाव पार्ने गरेका छन्। गौतमबुद्ध जन्मस्थल एवं बुद्ध शिक्षाको प्रभावसमेत जबर्जस्त रूपमा यसमा पर्नु अन्यथा होइन। पूर्ववर्ती माओवादी र एमालेका अलगअलग धारलाई तेल र पानी जस्तो होइन, चिनी वा नुन र पानी अथवा कालिगण्डकी र सेती नदी मिलेर नारायणी वा एउटै जस्तो अन्तर्घुलित पार्ने चुनौती र खाँचो टड्कारो छ। फलस्वरूप, नरसंहार, रक्तपात र आमसंहारको तहमा नेपाली कम्युनिस्ट आन्दोलन धेरै बदनाम हुन पाएन। झापा विद्रोह र माओवादी जनयुद्धको शान्तिपूर्ण रूपान्तरण र अवतरण तथा प्रतिस्पर्धात्मक अभ्यासको अवलम्बन यिनै वस्तुगत यथार्थको निर्देशनमा हासिल सफलता रहे। अर्थात्, संघर्षको रूप : हिंसात्मक वा शान्तिपूर्ण र प्रतिस्पर्धात्मक भन्ने निर्णय वस्तुगत परिस्थितिको यथार्थ विश्लेषणमा आधारित भएर गर्नु नै मुख्य जोड रह्यो। यसैक्रममा कैयन् भड्काव र विचलनसमेत नभएका होइनन्। सेना नभएको पार्टी कम्युनिस्ट पार्टी हुन सक्दैन सत्ता बन्दुकको नालबाट जन्मिन्छ जस्ता उक्तिहरूले हिंसापे्ररित हुन, सार्वजनिक स्थलमा एम्बुस थाप्न, हजारौं निर्दोष नागरिकको ज्यान लिन र बर्बरता अपनाउनसमेत नसुर्याएका होइनन्। अन्तत : जनयुद्धको शान्ति प्रक्रियामार्फत अवतरण नेपालको मौलिक परिघटनाका रूपमा सम्भव भयो। त्यसबाट हासिल परिणामको एउटा बेग्लै अध्याय रहेको छ। अहिले पनि कम्युनिस्टको नाममा हिंसाको भुमरीमा झोकिदिने प्रयास र प्रवृत्ति नरहेका होइनन्। यो विनाशकारी प्रवत्ति नै हो। विभाजनको विद्यमान स्वरूप : नेकपा (एमाले) र नेकपा (माओवादी केन्द्र) बीचको एकतापश्चात् नेपाली कम्युनिस्ट आन्दोलन आमरूपमा एकताबद्ध भएको छ। यसले राष्ट्रिय राजनीतिको पहिलो शक्ति, करिब दुईतिहाइ बहुमत जनमतको समर्थन र मतदाताको बहुमत हिस्सालाई प्रतिनिधित्व गर्न सम्भव भएको छ। तैपनि, नेमकिपा, नेकपा (मसाल), नेकपा (माले), नेकपा (कट्टेल समूह), नेकपा (क्रान्तिकारी माओवादी), नेकपा (किराँती समूह) र नेकपा (विप्लव समूह) गरी आधा दर्जन समूह अझै अलगअलग अस्तित्वमै छन्। नेकपा (मसाल) सम्बद्ध राष्ट्रिय जनमोर्चाको ६० हजार हाराहारी तथा नेकपा (क्रान्तिकारी माओवादी) सम्मिलित मोर्चाले प्राप्त गरेको १३ हजार जम्मा मतले यी समूहको जनाधार भने स्पष्टै गर्छ। नेकपा (विप्लव) ले चुनाव बहिष्कारको आह्वान गरेर आमरूपमा गैरवामपन्थी उम्मेदवारहरूलाई सहयोग पुर्याएको तथ्य २०७४ सालका तीनवटै तहको निर्वाचनमा स्पष्ट रूपमा देखा परेको थियो। यस्ता शक्तिहरूले कम्युनिस्ट पार्टी र आन्दोलनका नाममा पार्न सक्ने भ्रम, उपयोगदुरुपयोग हुन सक्ने अवस्था र निम्त्याउने गलत परिणामको आकलन र विश्लेषण गरी आमजनतालाई स्पष्ट पार्नुपर्नेछ। युवा आकांक्षाको सम्बोधन : पुष्पकमल दाहाल प्रचण्ड युवा लिगको महासचिव र अध्यक्ष हुँदै पार्टीको केन्द्रीय नेतृत्वमा स्थापित हुनुभएको थियो। केपी शर्मा ओलीले पार्टीको केन्द्रीय सदस्य हुँदै प्ररायु संघ नेपालको संस्थापक अध्यक्षका रूपमा युवा आन्दोलनको समेत नेतृत्व गर्नुभएको विदितै छ। नवगठित पार्टीका अध्यक्षद्वय स्वयं युवा आन्दोलनको नेतृत्वमा रहिसकेको विगत अनुभवले आज युवालाई विशेष सम्बोधन, परिचालन, आश्वस्त र विश्वस्त बनाउनुपर्ने जरुरत छ। ५० लाख युवा बिदेसिनुपरेको आजको परिवेशमा यथास्थितिमा कदापि जनवाद र समाजवाद स्थापनार्थ उन्मुख हुन सम्भव छैन। बेरोजगारको यस दुश्चक्र र आप्रवासनको यस समस्यालाई सम्बोधन गर्न हरेक नेपालीले जीविका र सुखी जीवनयापनका लागि मातृभूमि छाड्नुनपर्ने अवस्था सिर्जना गर्नैपर्छ। युवाहरूको भविष्य यहीं सुनिश्चित गर्नुपर्छ। अहिलेको आइटी पुस्ता आफूहरूजस्तै १४ वर्ष जेल वा २० वर्ष भूमिगत बस्ने धैर्य देखाएर क्रियाशील होस् भन्ने नेतृत्व तहको अपेक्षा स्वाभाविक हुन सक्दैन। एक क्लिक मा लाइक, कमेन्ट र अनफ्रेन्ड गर्न अभ्यस्त रहेको यस नयाँ पुस्ताको मनोदशा सम्बोधन गर्न नसक्ने हो भने कम्युनिस्ट आन्दोलनलाई भावी पुस्ताको भाग्य र भविष्यनिर्माता आन्दोलन र मार्गद्रष्टा बनाउन सम्भव हुने छैन। योग्यता, क्षमता, न्याय र स्वाभिमान : सही नीति, विधि, विश्वास र अभ्यासको जगमा सञ्चालन गर्न नसक्ने हो भने सोभियत कम्युनिस्ट आन्दोलन, सोभियत सत्ता र सोभियत संघ अमेरिकी षड्यन्त्रका कारणले मात्रै पतन भएको होइन। माक्र्सवादी सिद्धान्तको प्रथम प्रयोगभूमि सोभियत संघमा कम्युनिस्ट आन्दोलन आफ्नै कारणले समाप्त भएको दृष्टान्त विशेष रूपमा स्मरण गर्नुपर्छ। कम्युनिस्ट पार्टीको नेतृत्वले नै कम्युनिस्ट आन्दोलन विघटन गरेको थियो। सामाजिक न्यायको प्रत्याभूति यसको जीवन्तताको पूर्वसर्त हो। साथसाथै, पार्टीभित्र अवसरको वितरण र जिम्मेवारी प्रदान गर्दासमेत इतिहास, योग्यता र स्वाभिमानको सबभन्दा बढी हेक्का राख्न ध्यान पुर्याउनुपर्छ। विभेद, अन्याय, शोषण र अत्याचारविरुद्ध संघर्ष गर्न कम्युनिस्ट पार्टीमा संलग्न तप्का स्वयंले पार्टीभित्र अत्याचार, पक्षपात, विभेदपूर्ण व्यवहार र कमरेडली हार्दिकताविपरीत रबैया भोग्नुपर्यो भने यो सबभन्दा ठूलो विडम्बना हुनेछ। वैचारिक स्पष्टता र सांगठनिक चुस्ततामा उचित संयोजन र गम्भीरता प्रदर्शन नगर्ने हो भने सांगठनिक भड्काउमा पर्दै कम्युनिस्ट पार्टीको केन्द्रीय नेतृत्व चार हजार सदस्यीय हुन पुगेको त हाम्रो आफ्नै अनुभव छ। अहिले त्यसको १० प्रतिशत हाराहारी गरी ४४१ सदस्यीय केन्द्रीय कमिटी बनेको छ। यो राष्ट्रिय परिषद्का लागि उचित संख्या हो। एक वर्षसम्म यसको बैठक नै बसाउन जरुरत ठानिएको छैन। मूल नेतृत्व दुईमुखे रुद्राक्ष जस्तो बनाउनुपर्ने बाध्यता जनवादी केन्द्रीयताको मर्मअनुरूप नभएर अहिलेको एकता प्रक्रियामा देखा परेको अपवाद अभ्यास मात्रै हो। भविष्यमा आठौंदसौं महाधिवेशन गरेर नेतृत्व, केन्द्रीय कमिटी र मातहत कमिटीहरूलाई युनिभर्सल स्ट्यान्डर्ड अनुरूप बनाउनैपर्छ। कमजोर धागोले बाँधेर वा भावनात्मक आदर्शको त्यान्द्रोको बलमा मात्रै पार्टी एकता जीवन्त र दिगो बन्न सक्दैन। यतिबेला पूर्ववर्ती माओवादी र एमालेका अलगअलग धारलाई तेल र पानी जस्तो होइन, चिनी वा नुन र पानी अथवा कालिगण्डकी र सेती नदी मिलेर नारायणी वा एउटै जस्तो अन्तर्घुलित पार्ने चुनौती र खाँचो सबभन्दा टड्कारो रहेको छ। यो एकता अर्को विभाजन वा मोहनविक्रम सिंह र नारायणकाजी श्रेष्ठका समूहहरूबीच विगतमा एकता गरेर नेकपा (एकता केन्द्र मसाल) बनाई सञ्चालन गरेजस्तो गर्दागर्दै फेरि विभाजन भएजस्तो हुनु हुँदैन। कम्तीमा नेकपा (माले) र (माक्र्सवादी) बीचको विगत एकीकरणबाट नेकपा (एमाले) भई आफ्नो प्रभाव र भूमिका प्रदर्शन गरेभन्दा उन्नत र पारस्परिक विश्वासको जगमा आधारित हुनैपर्छ। त्यसनिम्ति साँचो अर्थमा एकीकरण को अभ्यास, परिचालन तथा विचार र संगठनको आधार स्पष्ट र सुदृढ बनाउनैपर्छ। भागबन्डाको सिलसिला रोकेर योग्यता, क्षमता, भूमिका र परिणामका आधारमा जिम्मेवारी प्रदान गर्न ध्यान दिने हो भने यो असम्भव छैन। निष्कर्ष : अहिलेसम्मको नेपालको कम्युनिस्ट आन्दोलनको इतिहास वर्ग संघर्षभन्दा कम र फुट विभाजनको इतिहास बढी बनेको छ। यो विडम्बनाको अन्त्य गर्दै मौलिक प्रयोग र अभ्यास गर्नुपरे पनि राष्ट्रिय हितको भावधारामा उभिएर तमामखाले अपरिपक्वता हटाउँदै समृद्ध नेपाल सुखी नेपाली को लक्ष्य हासिल गर्न एकताबद्ध हुनु अनिवार्य नै छ। करिब सात दशकको अनुभवमा नेपालको कम्युनिस्ट आन्दोलनले त्याग, तपस्या, बलिदान र परिवर्तनका लागि संघर्षका सम्पूर्ण गाथा र कीर्तिमान कायम गरेको छ। पहिलो र दोस्रो पुस्ताको नेतृत्वले आन्दोलनको स्थापना, विकास, विस्तार र सफल नेतृत्वसमेत गरेर राणातन्त्रबाट मुलुकलाई गणतन्त्रसम्म अग्रसर गराएको अवस्था छ। यस अवधिसम्म आइपुग्दा हामीकहाँ जनवादको पदावलीसमेत बहुरूपी हुन पुगेको छ : जनताको जनवाद, जनताको बहुदलीय जनवाद, नौलो जनवाद, परिमार्जित नौलो जनवाद, वातावरणीय जनवाद, राष्ट्रिय जनवाद, राष्ट्रिय प्रजातन्त्र, बोधिसत्व माओवाद आदि अनेक नाममा जनवाद पदावलीको प्रयोग हुने गरेको पाइन्छ। नेकपा (एमाले) को २०६५ मा सम्पन्न आठौं महाधिवेशन (बुटवल) र एनेकपा (माओवादी) को २०६९ सालमा हेटौंडामा सम्पन्न आठौं महाधिवेशनले जनवादी क्रान्तिको कार्यभार आमरूपमा पूरा भएको र आन्दोलनलाई समाजवादउन्मुख गरेर नेतृत्व गर्नुपर्ने निष्कर्ष निकालेको सन्दर्भ यहाँनेर विदितै छ। तर, पार्टी एकता गर्दा जनताको बहुदलीय जनवादबाट बहुदलीय शब्द झिकेर जनताको जनवाद न्यूनतम कार्यक्रम हुने जुन भनिएको छ, त्यसको पूर्ण दस्ताबेजसमेत उपलब्ध छैन। नेकपाको पुनर्गठन नेतृत्वको सत्ता स्वार्थ पूरा गर्न, सत्ता स्वार्थ रक्षा गर्न र व्यक्तिगत आकांक्षा पूरा गर्न मात्र किमार्थ भएको होइन। यस एकताले मुलुकको राष्ट्रियता बलियो बनाउन, जनअधिकार संस्थागत र विस्तार गर्न, विकास र समृद्धि हासिल गर्न तथा जनताको जीवनस्तर माथि उठाउन र राष्ट्रको छवि र अन्तर्राष्ट्रिय मर्यादा उँचो बनाउन सक्नैपर्छ। सुदृढ एकताको बलमा यो काम फत्ते गर्न सम्भव छ। र, एकताबद्ध भएर अघि बढ्नुको विकल्प छँदै छैन।"
ऋषभ पन्तको विस्फोटक ब्याटिङले दिल्लीको सानदार जित,"काठमाडौं : इन्डियन प्रिमियर लिग(आईपीएल)मा सोमबार राति भएको खेलमा नेपालका युवा क्रिकेटर सन्दीप लामिछाने आवद्ध टोली दिल्ली क्यापिटलले सानदार जित निकालेको छ । राजस्थान रोयल्सलाई ६ विकेटले हराउँदै दिल्ली अंक तालिकाको शीर्ष स्थानमा उक्लिन सफल भएको छ । जयपुर मैदानमा भएको खेलमा दिल्लीले टस जितेर पहिले फिल्डिङ रोजेको थियो । पहिले ब्याटिङ गरेको राजस्थानले २० ओभरमा ६ विकेट गुमाएर १९१ रन बनाएको थियो । १९२ रनको लक्ष्य दिल्लीले १९२ ओभरमा ४ विकेट गुमाएर पूरा गर्यो । दिल्लीको जितका लागि ऋषभ पन्तले फिस्फोटक ब्याटिङ गरे । जम्मा ३६ बलको सामना गरेका उनले ६ चौका र ४ छक्कासहित ७८ रन बनाई अविजित रहे । त्यसबाहेक शिखर धावनले ५४ र पृथ्वी शाले ४२ रनको योगदान गरे । कप्तान श्रेयस अयर भने ४ रन बनाएर आउट भए । पहिले ब्याटिङमा उत्रिएको राजस्थानले दिल्लीविरुद्ध विस्फोटक ब्याटिङ गर्यो । ओपनर सन्जु सामसनलाई शून्य रनमै गुमाएको राजस्थानका लागि अजिंका राहने र कप्तान स्टेभेन स्मीथले ७१ बलमा १३० रनको साझेदारी गरे । रहाने १०५ रन बनाई नटआउट हुँदा स्मीथ ५० रन बनाएर पेभिलियन फर्किए । रहानेले आईपीएलमा ब्यक्तिगत दोस्रो शतक बनाएका हुन्। उच्च स्कोरतर्फ बढिरहेको राजस्थानको १६औं ओभरमा बेट स्ट्रोकको विकेट गुमेपछि रन बन्ने गति सुस्त बन्यो जसका कारण अपेक्षित स्कोर बनाउन सकेन । दिल्लीका लागि कागिसो रबाडाले २ विकेट लिए भने इशान्त शर्मा, अक्सर पटेल, क्रिस मोरिसले ११ विकेट लिए । यस खेलमा दिल्लीले सन्दीप लामिछानेको सट्टा अलराउण्डर क्रिस मारिसलाई उतारेको थियो । मोरिस यस खेलमा सबैभन्दा महंगा बलर बने ४ ओभरमा उनले ४१ रन दिए । जितपछि ११ खेल खेल्दा १४ अंक बनाएको दिल्ली शीर्ष स्थानमा उक्लिएको छ । १० खेलबाट समान अंक बनाएको चेन्नई रन रेटमा पछि परी दोस्रो स्थानमा छ ।"
आर्मी फाइनलमा,"नेपालगन्ज: आठौँ राष्ट्रिय खेलकुद प्रतियोगिता अन्तर्गत पुरुष फुटबलमा त्रिभुवन आर्मी क्लब फाइनलमा पुगेको छ। नवनिर्मित नेपालगन्ज रंगशालामा मंगलबार घरेलु टिम प्रदेश ५ लाई ट्राइबेकरमा ३१ को अन्तरले पराजित गरी आर्मी फाइनलमा पुगेको हो। निर्धारित खेल अवधिको पहिलो हाफ निकै आक्रमक खेलेर आर्मीले २० को अन्तरमा अग्रता लिएको थियो। प्रदेश ५ का ५ नं जर्सीका खेलाडी दीपेन्द्र सिंह ठकुरीले आत्मघाती गोल गरेका छन्। दोस्रो गोल भने आर्मीका १६ नंं जर्सीका दीपकुमार लामाले ३१ मिनेटमा गरेका थिए। दोस्रो हाफमा भने प्रदेश ५ जवाफी आक्रमणमा उत्रेको थियो। दुई पटक पाएको पेल्नाटीको अवसरलाई जर्सी नं १० का खेलाडी विनोद केसीले गोलमा परिणत गरी आर्मीलाई बराबरीमा रोकेका थिए। दोस्रो हाफमा आर्मीले ३ वटा कर्नरको अवसर पाएको थियो। तीन वटा सशक्त प्रहार प्रदेश ५ का गोलकिपरले रोकेका थिए। ट्राइब्रेकरमा आर्मीका नवयुग श्रेष्ठ, विवेक बस्नेत र सन्तोष तामाङले गोल गरे। जितेन्द्र कार्की र दीपक गुरुङले गोल गर्न सकेनन्। प्रदेश ५ का कृष्ण रानाभाटले मात्र गोल गरे। दीपेनसिंह ठकुरी, चेतन चौधरी र विवेक पुनले गोल गर्नबाट चुके। मंगलवार अपरान्ह ४ बजे नेपाल पुलिस क्लब र एपीएफ क्लबबीच दोस्रो सेमिफाइनल खेल हुनेछ।"
पौडीमा गौरिकासँगै शेर्पाको चर्चा,"नेपालगन्ज: आठौं राष्ट्रिय खेलकुदअन्तर्गत नेपालगन्जमा जारी पौडी प्रतियोगितामा नेपालकी कान्छी ओलम्पियन गौरिका सिंहसँगै अर्का एक खेलाडी नाथनदोर्जे शेर्पा पनि उत्तिकै चर्चामा छन्। राष्ट्रिय खेलकुदमा पहिलो पटक सहभागिता जनाइरहेको एनआरएनए टोली शेर्पाकै योगदानका कारण पदक तालिकामा कर्णाली प्रदेशभन्दा माथि उक्लिएको छ। पदक तालिकामा एनआरएनए टोलीले जितेका चारमध्ये तीन स्वर्ण शेर्पाकै नाममा लेखिएको छ। पौडीको पहिलो दिन दुई स्वर्ण आफ्नो नाममा लेखाएका शेर्पाले दोस्रो दिन सोमबार अर्को एक स्वर्ण थपेका छन्। उनले सोमबार पुरुष चार सय मिटर फ्रिस्टाइल स्पर्धामा स्वर्ण पदक हात पारे। निर्धारित दूरी पूरा गर्न शेर्पाले चार मिनेट ३३०९ सेकेन्ड समय खर्चिए। सो स्पर्धामा एएपीएफ क्लबका नासिर हुसेनले रजत र सोही क्लबका उर्गेन महर्जनले कांस्य पदक पाए। शेर्पाले आइतबार भने पुरुष आठ सय मिटर फ्रिस्टाइल र दुई सय मिटर बटरफ्लार्ईमा आपूलाई च्याम्पियनको रूपमा उभ्याएका थिए। सोमबारको खेलमा त्रिभुवन आर्मी क्लबकी गौरीका सिंहले पनि दुई स्वर्ण थप्दै आफ्नो स्वर्ण पदक संख्या चार पुयाएकी छिन्। अघिल्लो दिन दुई राष्ट्रिय कीर्तिमान बनाएकी गौरीकाले सोमबार पनि महिला एक सय मिटर फ्रिस्टाइलमा कीर्र्तिमान बनाएकी छिन्। उनले निर्धारित दूरी ५९६० सेकेन्डमा पूरा गरेर कीर्तिमान बनाएकी हुन्। सो स्पर्धामा आर्मी क्लबकै सोफिया शाह दोस्रो र एपीएफ क्लबकी टिसा शाक्य तेस्रो भए। सोमबार नै गौरीकाले महिला चार सय मिटर फ्रिस्टाइल स्पर्धामा पनि स्वर्ण पदक जितिन्। निर्धारित दूरी पूरा गर्न गौरिकाले चार मिनेट ४४८१ सेकेन्ड खर्चिन्। सो स्पर्धामा आर्मी क्लबकै दुआना लामाले रजत र एपीएफकी टिसा शाक्यले कांस्य पदक हात पारे। सोमबार अर्को बनेको कीर्तिमान भने पुलिस क्लबका खेलाडी शैयद हमजा शाहको नाममा रह्यो। उनले पुरुष ५० मिटर बटरफ्लाईमा निर्धारित दूरी २७०० सेकेन्डमा पार गर्दै कीर्तिमानसहित स्वर्ण पदक जितेका हुन्। सो स्पर्धामा आर्मी क्लबका अनुभव सुब्बा दोस्रो र एपीएफका तेन्जिङ गुरुङ तेस्रो भए। महिलाको ५० मिटर बटरफ्लाईमा सोफिया शाहले स्वर्ण पदक जितिन्। उनले निर्धारित दूरी ३३५० सेकेन्डमा पूरा गरेकी थिइन्। सो स्पर्धामा पुलिस क्लबकी अनुसिया तण्डुकारले रजत र एपीएफकी श्रीबी महर्जनले कांस्य पदक जिते। यसैगरी पुरुष दुई सय मिटर ब्रेस्टस्ट्रोकमा एपीएफ क्लबका शुभम श्रेष्ठ पहिलो, पुलिस क्लबका दीपांकर अवाले दोस्रो र प्रदेश १ का विकास कुमाल तेस्रो भए। महिला दुई सय मिटर ब्रेस्टस्ट्रोक स्पर्धाको उपाधि भने दुआना लामाको पोल्टामा पयो। उक्त स्पर्धामा आर्मी क्लबकै उपास्ती महर्जनले रजत र पुलिस क्लबकी प्रदिप्सा वैद्यले कांस्य पदक हात पारे। जारी प्रतियोगितामा दुआनाको यो तेस्रो स्वर्ण हो। आर्मी क्लबका एलेक्स शाहले पनि राष्ट्रिय कीर्तिमानसहित पुरुष एक सय मिटर फ्रिस्टाइलमा स्वर्ण पदक जिते। उनले सो कीर्तिमान हिट चरणको खेलमा बनाएका हुन्। हिट चरणमा निर्धारित दूरी ५५३८ सेकेन्डमा पूरा गर्दै एलेक्सले राष्ट्रिय कीर्तिमान कायम गरेका हुन्। स्वर्णका लागि भएको भिडन्तमा भने सोही दूरी पूरा गर्न एलेक्सले ५५६३ समय खर्चिए। उक्त स्पर्धामा पुलिस क्लब सहिद हमजा शाह दोस्रो र आर्मी क्लबका अनुभव सुब्बा तेस्रो भए।"
ताप्लेजुङमा सर्वाधिक धनराशीको भलिबल प्रतियोगिता,"काठमाडौं : ताप्लेजुङको मैवाखोला गाउँपालिकामा नेपालकै सर्वाधिक धन राशीको तेस्रो पाथीभरा राष्ट्रिय पुरुष भलिवल प्रतियोगता हुने भएको छ। नेपाल कम्युनिस्ट पार्टी (नेकपा) स्थायी कमिटी सदस्य एवम् सांसद योगेश भट्टराईको उपस्थितीमा काठमाडौंमा आयोजित पत्रकार सम्मेलनमा प्रतियोगिताबारे जानकारी दिइएको हो। प्रतियोगितामा प्रथम हुने टिमलाई तीन लाख ५१ हजार पाँचसय पाँच रुपैयाँ, उपविजेतालाई एक लाख ७६ हजार दुई सय ५१ रुपैयाँ र सेमी फाइनलका टिमलाई ५० हजार रुपैयाँ प्रदान गर्ने आयोजकले जनाएको छ। प्रतियोगिताको कुल लागत ३६ लाख ५६ हजार रहेको बताइएको छ। वैशाख २२ देखि २६ गतेसम्म मैवाखोला गाँउपालिका ३ साँघुस्थित नारायणी माविको खेल मैदानमा हुने खेलको नगद पुरस्कारको प्रायोजन ताप्लेजुङ निवासी काठमाडौंका व्यवसायीहरु बलबहादुर तामाङ, ईश्वरी पौडेल र रमेश बरालले गरेका छन्। नेपाल भलिबल संघ र ताप्लेजुङ जिल्ला भलिबल संघको प्राविधिक सहयोग तथा मौवाखोला क्लब र न्यू पाथीभरा क्लबको सहआयोजनामा प्रतियोगिता हुने संयोजक दिवस चोङवाङले जानकारी दिए।"
प्याराग्लाइडिङमा आर्मी र गण्डकीको वर्चस्व,"पोखरा : आठौं राष्ट्रिय खेलकुद प्रतियोगिताअन्तर्गत प्याराग्लाइडिङ प्रतियोगितामा कुल ६ स्वर्णमध्ये विभागीय टिम नेपाल आर्मीले चार र गण्डकी प्रदेशले दुई स्वर्ण जितेका छन्। राष्ट्रिय खेलकुदमा पहिलो पटक समावेश गरिएको प्याराग्लाइडिङ प्रतियोगितामा पहिलो पटक प्याराग्लाइडिङ प्रतियोगितामा सहभागी भएको नेपाल आर्मीले पुरुष तर्फ तीन र महिलातर्फ एक स्वर्ण पदक जितेको हो। गण्डकी प्रदेशले महिला र पुरुष दुवैतर्फ एक एक स्वर्ण जितेको छ। सोमबार सम्पन्न प्रतियोगितामा नेपाल आर्मी चार स्वर्ण र चार रजत पदक जित्दै च्याम्पियन भएको छ। त्यसैगरी गण्डकी प्रदेश दुई स्वर्ण, एक रजत र चार कांस्य पदक हात पार्दै दोस्रो स्थान ओगटेको छ। प्रदेश नं १ एक रजत र एक कांस्य पदकका साथ तेस्रो र प्रदेश ३ एक कांस्य पदकका साथ चौथो भएको छ। सम्पन्न प्रतियोगितामा नेपाल आर्मीले एक्युरेसीतर्फ पुरुष र महिला इन्डिभिजुअल, टिम एक्युरेसी तथा पुरुष इन्डिभिजुअल क्रसकन्ट्रीमा गरी चार स्वर्ण पदक हात पारेको हो। त्यसैगरी गण्डकी प्रदेश महिला इन्डिभिजुअल क्रसकन्ट्री र पुरुष क्रसकन्ट्रीतर्फ दुई स्वर्ण पदक हात पार्न सफल भएको छ। एक्यरेसी इन्डिभिजुअल पुरुषतर्फ ओभरअलमा १९ अंक बटुल्दै नेपाल आर्मीका सागर नेपालीले स्वर्ण पदक हात पारे भने नेपाल आर्मीकै ऋषि जलारी पोडले २३ अंकका साथ रजत पदक जिते। गण्डकीका अनिश भट्टराई ३३ अंक प्राप्त गर्दै कांस्य पदक हात पारे। सोही इभेन्टको महिला तर्फ पनि नेपाल आर्मीकी दुर्गामाया गुरुङले चार सय ७९ अंक प्राप्त गर्दै स्वर्ण पदक जितिन्। यसैगरी गण्डकीकी प्रतिभा भुजेलले पाँच सय ४० अंकका साथ रजत र गण्डकीकै सविता तामाङ पाँच सय ७३ अंक बटुल्दै कांस्य पदक जितेकी छन्। एक्युरेसी टिम इभेन्टमा नेपाल आर्मी एक सय ७५ अंक प्राप्त गर्दै स्वर्ण पदक हात पार्न सफ भएको छ भने प्रदेश नं १ ले एक हजार १९ अंकका साथ रजत पदक हात पारेको छ। गण्डकी प्रदेश एक हजार तीन सय ४५ अंक प्राप्त गरी कांस्य पदकमा चित्त बुझाएको छ। क्रसकन्ट्री पुरुष इन्डिभिजुअलमा नेपाल आर्मीका सुरज थापाले ओभरअलमा दुई हजार पाँच सय ९५ अंक बटुल्दै स्वर्ण पदक जितेका छन। नेपाल आर्मीकै विशाल थापाले दुई हजार पाँच सय ५० प्राप्त गरी रजत पदक हात पार्दा गण्डकीका आशिष थापाले दुई हजार पाँच सय ४५ अंकका साथ रजत पदकमा चित्त बुझाएका छन। क्रसकन्ट्री महिला इन्डिभिजुअल इभेन्टमा गण्डकीकी त्रिशा बमजनले एक हजार एक सय ३५ अंक प्राप्त गर्दै स्वर्ण पदक जितेकी छन्। नेपाल आर्मीकी स्वस्तिका गुरुङ ६ सय ५७ अंक बटुल्दै रजत पदक हात पारिन्। प्रदेश १ की सुस्मिता सुनुवार तीन सय ४५ अंकका सात तेस्रो हुँदै कांस्य पदक जितिन्। क्रसकन्ट्री पुरुष टिम इभेन्टमा गण्डकी प्रदेशले कुल नौ हजार पाँच सय ७६ अंक प्राप्त गरी स्वर्ण पदक जितेको छ। सोही इभेन्टमा नेपाल आर्मीले नौ हजार एक सय १४ अंक बटुल्दै रजत पदक जितेको छ। प्रदेश नं ३ ले आठ हजार दुई सय ४३ अंक प्राप्त गरी कांस्य पदक हात पारेको हो। वैशाख ६ गते बाट पोखरामा सुरु भएको प्याराग्लाइडिङ प्रतियोगितामा ६ स्वर्ण, ६ रजत र ६ कांस्य पदकका लागि १० महिलासहित पुरुष ४९ गरी कुल ५९ जना खेलाडी प्रतिस्पर्धामा सहभागी भएका थिए।"
म्याराथनमा कृष्ण र राजपुरा च्याम्पियन,"बेलझुन्डी (दाङ) : आठौं राष्ट्रिय खेलकुद प्रतियोगिताअन्तर्गत एथलेटिक्सको म्याराथनमा आर्मीका कृष्ण बस्नेत र नेपाल पुलिस क्लबकी राजपुरा पछाई च्याम्पियन भएका छन्। सोमबार भएको पुरुष म्याराथनमा कृष्णले कर्णाली प्रदेशका दुर्गाबहादुर बुढालाई पछि पार्दै स्वर्ण जितेका हुन्। कृष्णले निर्धारित दूरी दुई घण्टा १७ मिनेट ३३ सेकेन्डमा पूरा गरे। दुर्गाले दुई घण्टा १८ मिनेट ३९ सेकेन्डमा दौड पूरा गर्दै रजत पदक जिते। यस्तै दुई घण्टा २२ मिनेट १० सेकेन्डको समयसहित एपीएफका किरणसिंह बोगटीले कांस्य जिते। महिलातर्फ पुलिसकी राजपूरा पछाईले दुई घण्टा ५९ मिनेट ३८ सेकेन्डमा म्याराथन पूरा गरिन्। एपीएफकी पुष्पा भण्डारीले तीन घण्टा ५९ सेकेन्डका साथ रजत पदक जित्दा आर्मीकी सरिता बासीले तीन घण्टा आठ मिनेट तीन सेकेन्डको समयसहित कांस्य जितिन्। यसैगरी चार गुणा एक सय मिटर रिले दौडमा आर्मीले पुरुष र महिला दुवैमा स्वर्ण पदक जितेको छ। पुरुषतर्फ आर्मीले ४३१९ सेकेन्डको समय निकाल्दै स्वर्ण जित्यो। निर्धारित दूरी ४३४० सेकेन्डमा पूरा गरेको एपीएफले रजत जित्दा पुलिसले ४४५५ सेकेन्डको समयसहित कांस्य पदक प्राप्त गयो। महिलातर्फ पनि आर्मीले स्वर्ण जितेको छ। आर्मीले निर्धारित दूरी ५०५६ सेकेन्डमा पूरा गयो। प्रदेश ५ ले ५१६६ सेकेन्डको समय निकाल्दै रजत र ५३१२ सेकेन्डको समयसहित एपीएफले कांस्य पदक जित्न सफल भयो। पुरुष चार सय मिटर हडल्समा एपीएफका नीरप्रताप महतोले स्वर्ण जिते। निर्धारित दूरी ५५६० सेकेन्डको समय निकाल्दै नीरले स्वर्ण हात पारेका हुन्। आर्मीका जीवन चौधरीले ५६४९ सेकेन्डको समयसहित रजत र आर्मीकै अशोक कुँवरले ५७४४ सेकेन्डको समयसहित कांस्य पदक जिते। महिलातर्फ आर्मीकी तुलसा श्रेष्ठले स्वर्ण जितिन्। उनले एक मिनेट ०९७९ सेकेन्डको समय निकाल्दै स्वर्ण जितिन्। यस्तै आर्मीकै तुलसा खत्रीले एक मिनेट १११३ सेकेन्डसहित रजत र गण्डकी प्रदेशकी कल्पना श्रेष्ठले एक मिनेट १२७८ सेकेन्डको समयसहित कांस्य जितिन्। महिला आठ सय मिटर दौडमा आर्मीकी सरस्वती भट्टराईले स्वर्ण पदक जितिन्। उनले निर्धारित दूरी दुई मिनेट १६०० सेकेन्डमा पूरा गरिन्। आर्मीकै सानुमाया कार्कीले रजत जित्दा एपीएफकी फूलमती रानाले कांस्य जितिन्। सानुमायाले दुई मिनेट १७९४ सेकेन्ड र फूलमतीले दुई मिनेट १८३८ सेकेन्डमा दौड पूरा गरे। पुरुषको आठ सय मिटर दौडमा आर्मीका उमेश मस्र्याङ्दी मगरले स्वर्ण जिते। उनले निर्धारित दूरी एक मिनेट ५७५५ सेकेन्डमा पूरा गरे। दोस्रो भएका आर्मीकै टंक कार्कीले एक मिनेट ५८०५ सेकेन्डको समय निकाले। प्रदेश ३ का सुवास थापाले एक मिनेट ५८५३ सेकेन्डको समयसहित कांस्य पदक प्राप्त गरे। एथलेटिक्समा विभागीय टोली त्रिभुवन आर्मी क्लब च्याम्पियन भएको छ। आर्मीले महिलातर्फ ११ र पुरुषमा १० स्वर्ण जित्यो। यस्तै महिलामा चार रजत ६ कांस्य तथा पुरुषमा तीन रजत र तीन कांस्य जित्यो। यस्तै एपीएफले महिलामा दुई तथा पुरुषतर्फ ६ स्वर्ण जित्दै दोस्रो हुँदा अर्को विभागीय टोली नेपाल पुलिस क्लबले महिलामा तीन स्वर्ण जित्यो। एपीएफले महिलातर्फ तीन रजत र ६ कांस्य, पुरुषमा तीन रजत तीन कांस्य जित्यो। नेपाल पुलिसले महिलामा एक रजत एक कांस्य तथा पुरुषमा चार रजत तीन कांस्य जित्न सफल भयो।"
गौरिकाको दोहोरो कीर्तिमान,"नेपालगन्ज : त्रिभुवन आर्मी क्लबकी गौरीका सिंहले ८औं राष्ट्रिय खेलकुद अन्तर्गत पौडीको महिला एक सय मिटर बटरफ्लाई र दुई सय मिटर फ्रिस्टाइलमा नयाँ राष्ट्रिय कीर्तिमान बनाएकी छन्। मंगलबार भएको एक सय मिटर बटरफ्लाइमा एक मिनेट ०७९७ सेकेन्डमा पूरा गर्दै नयाँ कीर्तिमान बनाएकी हुन्। यो विधामा यसअघि पनि उनकै नाममा एक मिनेट ०८६३ सेकेन्डको कीर्तिमान थियो। सो स्पर्धामा आर्मीकै दुआना लामाले रजत र एपीएफकी श्रीबी महर्जनले कास्य जितिन्। त्यसैगरी दुई सय मिटर फ्रिस्टाइलमा पनि उनले दुई मिनेट ०९१९ सेकेण्डको कीर्तिमान बनाइन्। आर्मीकै दुआना लामाले रजत जित्दा एपीएफकी टिसा शाक्यले कास्य जितिन्। गौरीकाले दुई सय मिटर ब्याकस्ट्रोकमा पनि स्वर्ण जितिन्। निर्धारित दूरी दुई मिनेट ४१२५ सेकेन्डमा पूरा गर्दै उनले स्वर्ण जितेकी हुन्। नेपाल पुलिस क्लबकी अनुष्का पोखरेलले रजत र एपीएफकी दीया स्थापितले काँस्य जिते। यसैगरी महिला चार गुणा एक सय मिटर रिलेमा पनि गौरिका सम्मिलित आर्मीले स्वर्ण जित्यो। पुलिसले रजत र एपीएफले काँस्यमा चित्त बुझाए। त्यसैगरी महिला ५० मिटर ब्रेष्टस्ट्रोकमा आर्मीकी दुआना लामाले स्वर्ण, आर्मीकै उपास्ती महर्जनले रजत र एपीएफकी टिसा शाक्यले कास्य जिते। यसैगरी पुरुष ५० मिटर ब्रेष्टस्ट्रोकमा एपीएफका शुभम् श्रेष्ठले नयाँ राष्ट्रिय कीर्तिमान बनाएका छन्। उनले निर्धारित दूरी ३१९० सेकेन्डमा पूरा गर्दै कीर्तिमान बनाएका हुन्। यसअघि ३२०१ सेकेन्डको कीर्तिमान उनकै नाममा थियो। यस विधामा पुलिसका दिपंकर अवाले दोस्रो र एपीएफका बेधाग्य राज जोशी तेस्रो भए। यसैगरी पुरुष एक सय मिटर बटरफ्लाइमा पुलिसका सैयद हमजा साहले नयाँ राष्ट्रिय कीर्तिमान बनाएका छन्। उनले हिट चरणमा निर्धारित दूरी एक मिनेट ०२५ सेकेन्डमा पूरा गरेका थिए। फाइनल चरणमा भने उनी रजत पदकमा सिमित भए। आर्मीका अनुभव सुब्बाले स्वर्ण जिते। एनआरएनएका नाथुन दोर्जे शेर्पाले कास्य जिते। पुरुष दुई सय मिटर ब्याकस्ट्रोकमा एनआरएनएका नाथुन दोर्जे शेर्पाले स्वर्ण, एपीएफका तेन्जिङ नाम्डोल र रायन गुरुङले रजत तथा एपीएफकै नासिर हुनेनले काँस्य जिते। पुरुष चार गुणा एक सय मिटर रिलेमा पुलिसले स्वर्ण, एपीएफले रजत र आर्मीले कास्य जिते। गाैरिका रियो ओलम्पिक कान्छी खेलाडी पौडीमा गौरिकालाई दुई स्वर्ण र दुई कीर्तिमान"
पुरुष फुटबलमा आर्मी र पुलिस फाइनलमा,"नेपालगन्ज : आठौँ राष्ट्रिय खेलकुद प्रतियोगिता अन्तर्गत पुरुष फुटबलमा त्रिभुवन आर्मी क्लब र नेपाल पुलिस क्लब फाइनलमा पुगेको छ। नवनिर्मित नेपालगन्ज रंगशालामा मंगलबार भएको सेमिफाइनल खेलमा प्रदेश ५ लाई हराउँदै आर्मी र एपीएपीलाई हराएर पुलिस फाइनलमा प्रवेश गरेका हुन्। घरेलु टिम प्रदेश ५ लाई ट्राइबेकरमा ३१ को अन्तरले पराजित गरी आर्मी फाइनलमा पुगेको हो। निर्धारित खेल अवधिको पहिलो हाफ निकै आक्रमक खेलेर आर्मीले २० को अन्तरमा अग्रता लिएको थियो। प्रदेश ५ का ५ नं जर्सीका खेलाडी दीपेन्द्र सिंह ठकुरीले आत्मघाती गोल गरेका छन्। दोस्रो गोल भने आर्मीका १६ नं जर्सीका दीपकुमार लामाले ३१ मिनेटमा गरेका थिए। दोस्रो हाफमा भने प्रदेश ५ जवाफी आक्रमणमा उत्रेको थियो। दुई पटक पाएको पेल्नाटीको अवसरलाई जर्सी नं १० का खेलाडी विनोद केसीले गोलमा परिणत गरी आर्मीलाई बराबरीमा रोकेका थिए। दोस्रो हाफमा आर्मीले ३ वटा कर्नरको अवसर पाएको थियो। तीन वटा सशक्त प्रहार प्रदेश ५ का गोलकिपरले रोकेका थिए। ट्राइब्रेकरमा आर्मीका नवयुग श्रेष्ठ, विवेक बस्नेत र सन्तोष तामाङले गोल गरे। जितेन्द्र कार्की र दीपक गुरुङले गोल गर्न सकेनन्। प्रदेश ५ का कृष्ण रानाभाटले मात्र गोल गरे। दीपेनसिंह ठकुरी, चेतन चौधरी र विवेक पुनले गोल गर्नबाट चुके। यसैगरी अर्को सेमी फाइनलमा पुलिसले एपीएफलाई २१ गोलले पराजित गर्यो। पुलिसको जितमा ९औं मिनेटमा रवि पासवान र ३३औं मिनेटमा तेज तामाङले गोल गरे। एपीएफका आशिष लामाले ७१ औं मिनेटमा सान्तवना गोल गरेका थिए। फाइनल खेल बुधबार हुनेछ।"
मनिताको पुनरागमन,"बुटवल : लामो समयपछि पुनः खेलमा फर्किएकी तेक्वान्दो खेलाडी मनिता शाही आठौं राष्ट्रिय खेलकुद प्रतियोगिताअन्तर्गत भैरहवामा जारी तेक्वान्दो खेलको आफ्नो तौलसमूहको सेमिफाइनलमा प्रवेश गरेकी छिन्। नेपाल पुलिस क्लबबाट आठौं राष्ट्रिय खेलकुदमा सहभागी भएकी उनी महिला ७३ केजी माथिको तौलसमूहमा स्वर्ण पदक नजिक पुगेकी हुन्। उनले उपाधिका लागि मंगलबार हुने फाइनल खेलमा अर्काे विभागीय टोली एपीएफकी सुष्मा गुरुङसँग प्रतिस्पर्धा गर्नेछिन्। यसअघि राष्ट्रिय टोलीबाट धेरै खेल खेलिसकेकी मनिता पछिल्लो चार वर्षयता खेलबाट टाढा रहेकी थिइन्। एक वर्षीया छोरीसहित प्रतियोगिता खेल्न भैरहवा पुगेकी मनिताले आफू अब फेरि तेक्वान्दोमा फर्किएको बताइन्। पछिल्लो केही वर्ष पारिवारिक कारणले खेललाई निरन्तरता दिन सकिरहेकी थिइनँ, मनिताले भनिन्, अहिले खेलमा फर्किएकी छु। अब फेरि तेक्वान्दोलाई निरन्तरता दिनेछु। मनिताको तौलसमूहमा गण्डकी प्रदेशकी मीरा गुरुङ र प्रदेश १ की पजु राईले कांस्य जितेका छन्। प्रतियोगिताअन्तर्गत सोमबार भएको प्रतिस्पर्धामार्फत पुरुषको ८७ केजी माथिको तौलसमूहमा त्रिभुवन आर्मी क्लबका रामहरि महत र नेपाल पुलिस क्लबका अनुज पुजारीले फाइनलमा स्थान सुरक्षित गरेका छन्। यस्तै पुरुषको ५८ केजीमुनिको तौलसमूहमा प्रदेश नम्बर ५ का गोबिन्दबहादुर आले र एपीएफका चन्द्र रानामगरले अन्तिम दुईमा स्थान सुरक्षित गरे। महिलाको ४९ केजीमुनिको तौलसमूहमा एपीएफका अस्मिता खड्का र सेनाकी युनिशा राई, पुरुषको ५४ केजी मुनिको तौलसमूहमा गणेश चौधरी र नेपाल पुलिसका मनोज मल्ल तथा महिलाको ४६ केजीमुनिको तौलसमूहमा सुदूरपश्चिमकी गीता कठेत र नेपाल पुलिसकी रेजिना कार्की फाइनलमा प्रवेश गरेका छन्।"
जिम्न्यास्टिकमा राजुलाई पाँच स्वर्ण,"नेपालगन्ज : राष्ट्रिय जिम्न्यास्टिक प्रतियोगितामा एपीएफका राजु राईले पाँच स्वर्ण जितेका छन्। राजुले थप एक रजत पनि जिते। सातौं राष्ट्रिय खेलकुदमा भने राजुले सात स्वर्ण जितेका थिए। कारकाँडोस्थित जुडो हलमा सोमबार भएको प्रतियोगितामा राजुले पुरुष फ्लोरमा ७७५ अंक जोड्दै स्वर्ण जिते। एपीएफका दिनेश सुनुवार दोस्रो तथा प्रदेश ३ का उज्ज्वल तिवारी तेस्रो भए। भल्टिङ टेबलमा राजुले रजतमा चित्त बुझाउँदा प्रदेश ३ का उज्ज्वल तिवारीले ७२५ अंक जोड्दै स्वर्ण चुमे। प्रदेश ३ कै त्रिदेव गिरी तेस्रो भए। प्यारलल् बारमा राजु ७४ अंकसाथ शीर्ष स्थानमा रहे। प्रदेश ३ का सत्यनारायण मानन्धर दोस्रो तथा प्रदेश ७ का जितेन्द्र चौधरी तेस्रो भए। पोमेल हर्समा पहिलो भएका राजुले ५९० अंक जोडे। एपीएफकै रिकेश तामाङ दोस्रो तथा प्रदेश ३ का त्रिदेव गिरी तेस्रो भए। अलराउन्डमा पहिलो स्थान हात पारेका राजुले २६९० अंक प्राप्त गरे। प्रदेश ३ का सत्यनारायण मानन्धर दोस्रो तथा एपीएफका विष्णु बाटा तेस्रो भए। राजुले थप एक स्वर्ण टिम इभेन्टमा जिते। राजुसहितको रिकेश तामाङ, रमेश श्रेष्ठ, श्रीकृष्ण खर्बुजा, दिनेश सुनुवार र विष्णु बाटाको टोलीले ११०६० अंक जोड्दै स्वर्ण जितेको हो। प्रदेश ३ दोस्रो तथा प्रदेश ७ तेस्रो भयो। यसैगरी महिलाको टिम इभेन्टमा प्रदेश ३ ले स्वर्ण हात पायो। प्रदेश ३ का तारा शिवाकोटी, जेनिशा थापा, प्रकृति थापामगर, रिजु रञ्जित, सौभाग्य कोजु र सविक्षा सुवालको टोलीले ४८५७५ अंक जोडे। एपीएफ दोस्रो र प्रदेश ७ र प्रदेश ५ तेस्रो भए। एपीएफकी पिंकी झाङले दोहोरो स्वर्ण चुमिन्। पिंकीले महिला भल्टिङमा ७७० अंक जोडिन्। प्रदेश ३ की तारा शिवाकोटी दोस्रो तथा आर्मीकी विदिशा न्यौपाने तेस्रो भए। पिंकीले फ्लोर स्पर्धामा अर्को स्वर्ण चुमिन्। प्रदेश ३ की तारा शिवाकोटी र आर्मीकी विदिशा न्यौपाने तेस्रो भए। महिला अलराउन्डमा प्रदेश ३ की तारा शिवाकोटी पहिलो भइन्। ताराले १६९५ अंक हासिल गरिन्। एपीएफकी लुमिला मानन्धर दोस्रो तथा प्रदेश ३ की प्रकृति थापामगर तेस्रो भए।"

शीर्षक,विवरण
गुठी मास्ने असफल कदम,"दुईतिहाइ बहुमत प्राप्त सरकार गुठी विधेयकमा नराम्ररी चुकेको छ। त्यसअघि पनि पटकपटक चुकेकै हो। देशभरिका सबैखाले गुठीलाई एउटै डालोमा हालेर समस्या समाधान गर्न खोज्दा झुक्नुपरेको हो। सरकारले गत वैशाख १७ मा राष्ट्रियसभामा गुठी विधेयक दर्ता गर्नेबित्तिकै हामीले जनभावनामाथि प्रहार गर्ने गरी ल्याइएको विधेयक तत्काल फिर्ता गरोस् भनेका थियौं। अन्ततः विधेयक फिर्ता गर्नैपर्यो। काठमाडौंभित्र र विशेषगरी बाहिरका गुठीहरूमा चर्को रूपमा व्यथिति, अनियमितता र जग्गा अपचलन बढिरहेको छ। गुठीभित्र भ्रष्टाचार र भूमाफियाको चलखेल भुसको आगो झैं फैलिएको छ। त्यसलाई नियन्त्रण र सुधार गरी गुठीलाई चुस्त राख्न जरुरी छ। तर सरकारले अव्यावहारिक तवरले अगाडि बढ्दा गुठी समस्याको गाँठो झन् कस्सियो। यो गुठीमाथिको ठाडो प्रहार हो। भूमाफिया र दलालहरूले राजनीतिक आडमा वर्षौंदेखि गुठीकै जग्गामा तर मारेर बसिरहेका छन्। गुठी परम्परामा लात हानेका छन्। यस्ता व्यथिति अन्त्य गर्नका लागि भने गुठी विधेयक ल्याउनैपर्छ सत्तामा बस्नेले बुझ्नुपर्छ हाम्रो मुलुकमा हजार वर्षभन्दा अगाडिदेखि गुठी परम्परा चल्दै आएको छ। विशेषगरी काठमाडौं उपत्यका गुठी सबैभन्दा पुराना छन्। तिनै गुठीले सांस्कृतिक चाडपर्व मनाउने, धार्मिक कार्य गर्ने, मठमन्दिर निर्माण गर्ने तथा परम्परा, रीतिरवाज र चालचलनलाई चलाउँदै ल्याएका छन्। गुठीकै कारण आजसम्म जात्रा, पर्व, नाच, पूजा पद्धति र परम्परा जीवन्त बाँचिरहेका हुन्। वर्षौंदेखि चलिआएका हुनाले यी मौलिक संस्कृति हुन पुगेका छन्। सांस्कृतिक र मौलिक पर्व हाम्रो मनमनमा बसेका छन्। प्रधानमन्त्री भएका बेला २०६८ मा डा बाबुराम भट्टराईले व्यथिति र अनियमितता बढ्यो भनेर इन्द्र जात्रालाई दिइँदै आएको अनुदान खर्च कटौती गर्नुभएको थियो, तर त्यसको उल्टो असर पर्यो। नेवार समुदायले मान्दै आएका जात्रा र पर्वप्रतिको भावनामा आघात पर्न गयो र काठमाडौंका नेवार समुदायका मानिसले सडकमा निस्केर चर्को विरोध गरे। यसपछि उहाँको सरकारले निर्णय फिर्ता लिनुपर्यो। वर्तमान सरकारले विधेयक फिर्ता लिएको कारणचाहिँ गुठी परम्परा नै समाप्त पार्न खोजेकाले हो। सत्ता हाँक्ने सरकारले प्रशासनिक निकायलाई झैं जनतालाई यो गर र त्यो गर जस्ता आदेश जारी गरेर उनीहरूका भावना नियन्त्रण गर्न सक्दैन र मिल्दैन पनि। सरकारले विधेयक ल्याउनुअघि जनतालाई वैज्ञानिक ढंगले बुझाउनु पथ्र्यो। मुलुकको शासन व्यवस्था फेरिएसँगै प्रचलित गुठी परम्परालाई पनि व्यवस्थित ढंगले सञ्चालन गर्न खोजिएको हो भने गुठी विधेयक ल्याउनुअगाडि जनताका बीचमा जाने, गुठी परम्परालाई कसरी व्यवस्थित गर्ने भन्नेबारेमा सहज तरिकाले गुठीयार र सरोकारवालासँग छलफल गरेर दुवै पक्ष प्रस्ट हुन जरुरी थियो। सरकारमा बस्नेले गुठीजस्ता विधेयक ल्याउनुअघि सयचोटि सोच्नैपर्छ। सरकारले सांस्कृतिक र धार्मिक क्षेत्रमा सुधार गर्न चाहेको हो भने जनताको चेतना उठाउनु सबैभन्दा पहिलो कर्तव्य हो। गुठीलाई व्यवस्थित गर्न त उनीहरूका भावनालाई हार्दिकतापूर्वक सम्बोधन नगरी सुखै छैन। सबै भन्दिनँ, कतिपय गुठीका प्रक्रिया अव्यावहारिक पनि छन्। त्यसलाई हटाउन आदेशनिर्देश शैलीमा सम्भव छैन। काठमाडौं उपत्यकाभित्र त हजार वर्षभन्दा अगाडिदेखिका पारिवारिक गुठी छन्। कुनै घरपरिवारमा कसैको निधन भयो भने दिवंगत व्यक्तिको अन्त्येष्टि संस्कारदेखि काजकिरिया समापन गराउने काम गुठीबाटै हुने परम्परा छ। गुठी विधेयक आएपछिको कुरा हो, पाटनस्थित एकजना साथीलाई पितृशोक पर्यो। केही दिनपछि नै म शोकसन्तप्त परिवारप्रति समवेदना प्रकट गर्न किरियापुत्रीलाई भेट्न गएको बेलामा मैले यो कुरा थाहा पाएँ। मानिसका दैनिक जीवनका हरेक क्रियाकलापसँग गुठी परम्परा जोडिएको हुँदो रहेछ। गुठीले काठमाडौंवासीलाई व्यक्तिगतदेखि दैनिक कारोबार, रीतिरिवाज, मठमन्दिर, सांस्कृतिक जात्रा, पर्वसँग प्रत्यक्षपरोक्ष जोडेको देखिन्छ। यस्तो वास्तविकता नबुझी गुठीमा सोझै हात हाल्नु सरकारको महाभूल थियो। स्वर्गद्वारी आ श्रम गुठीकै कुरा गरौं न। त्यस मन्दिरको व्यवस्थापन, सञ्चालन र पूजाआजादिका लागि धेरै जग्गा छुट्ट्याइएको छ। गुठीले कतिपय जग्गा कुत लिने समझदारीमा व्यक्तिलाई काम गरी खान दिएको छ। सर्वसाधारणले गुठीको जग्गा भोगचलन गर्दै आएका छन्। त्यसरी कमाएवापत आ श्रमलाई तोकिएअनुसार कुत दिनुपर्ने हो नि, तर वर्षौंदेखि दिइएको छैन। त्यसरी कुत नतिर्नेहरूलाई केकस्तो कारबाही गर्ने भन्ने विषयमा फिर्ता भइसकेको गुठी विधेयकमा कुनै कुरा उल्लेख छैन। कतिपयले राजनीतिक आडमा आफ्नो राजीखुसीले, बलिया हातपाखुरा भएकाहरूले वर्षौंदेखि गुठीकै जग्गा कब्जा गरेर महल बनाएर एकाधिकार जमाएका छन्। माओवादी सशस्त्र विद्रोह सुरु भएपछि त गुठीको जग्गा ओगटेर, बिक्रीवितरण गरेर भूमाफियाहरूले तर मारेका छन्। गुठी परम्परामा लात हानेका छन्। यस्ता व्यथिति अन्त्य गर्न भने गुठी विधेयक ल्याउन जरुरी छ। गुठी परम्परालाई जीवनदान दिन खोजेको हो भने सरकारले जबर्जस्ती गुठीका जग्गा मास्नेहरूलाई कारबाही गर्नुपर्ने थियो। तर यसमा गुठी विधेयक मौन छ। विधेयक ल्याएर जबर्जस्ती गुठीका जग्गामा रजाइँ गरिरहेका भूलुटेराहरूलाई चोख्याउन खोजियो। कानुनसम्मत बनाएर गुठीको जग्गा आफ्नो नाममा किर्ते नामसारी गर्ने र बिक्री गर्ने जस्ता दुष्कर्मलाई गहुँत छर्केर चोख्याउन खोजियो। जनताले त्यसलाई मात्र अस्वीकार गरेका हुन्। सरकारको गलत प्रवृत्तिको चर्को विरोध गरेका हुन्। बैसट्ठीत्रिसट्ठीको जनआन्दोलनलगत्तै व्यवस्थापिकासंसद् गठन भयो। त्यही संसद्ले लेखा समिति गठन गर्यो। म त्यसको सभापति भएको थिएँ। मैले दस महिना काम गरें। त्यतिबेला पशुपतिनाथ गुठीको नाममा पाँच हजार रोपनीभन्दा बढी जग्गा रहेको पाइयो। तर कैयन् रोपनी जग्गा भूमाफिया र दलालहरूले लुटपाट र कब्जा गरेका छन्। त्यसलाई पशुपतिनाथ गुठीअन्तर्गत ल्याउन राज्यले अहिले पनि सकेको छैन। पशुपतिनाथ गुठीको जग्गा कहाँकहाँ छ ? कति जग्गा छ ? ती जग्गा कसकसले कब्जा गरेका छन् ? कति जग्गा हडपेका छन् ? यसबारेमा सम्पूर्ण रिपोर्ट तयार गरेर त्यसैबेला संसद्लाई बुझाएको थिएँ। खोजीका क्रममा पशुपति गुठीका जग्गामा बनेका जति घर छन्, पसल छन्, बालीनाली लगाइएको छ, कुखुरा फार्म सञ्चालन गरिएका छन्, तर तिनले थोरैभन्दा थोरै रकम पनि नतिरेको भेटियो। कतिपसम्म भने त्यस्ता घर, पसल र फार्मबाट धेरै भाडा उठाउने र गुठीलाई थोरैभन्दा थोरै रकम दिएर दलालहरूले पशुपति गुठीको दोहन गर्दै आएका छन्। पशुपति गुठीका जग्गाबारे खोजखबर गर्दा त्यसबेला मलाई अप्ठ्यारोमा पार्न खोजियो। कैयन् मानिस मदेखि बेखुसी भए, जसले पशुपतिनाथ गुठीको जग्गामाथि तर मारेका थिए। पशुपतिको गुठीको हजारौं रोपनी जग्गा अहिले पनि हिनामिना नै छ। मैले त्यसलाई व्यवस्थित पार्न सक्दो प्रयास गरें। यस्ता व्यथिति अन्त्य गर्ने उद्देश्यले त्यतिबेलै गुठीसम्बन्धी प्रतिवेदन संसद्मा पेस गरिएको थियो। संसद्ले पारित पनि गरेको थियो। तर त्यो कार्यान्वयन गरिएन। यो विधेयक जो दुब्ला, निर्धा, छन्, गुठीका जग्गामा वर्षौंदेखि पसिना बगाएका, बिहानबेलुका एक पेट रुखोसुखो खानेकुरा जुटाउन मुस्किल पर्ने सर्वसाधारणका लागि यो गुठी विधेयक ल्याइएको होइन। यो त जबर्जस्ती गुठीका जग्गा कब्जा गरेर बस्नेलाई फाइदा पुर्याउने हिसाबले अझ चोख्याउने हिसाबले पनि यो विधेयक ल्याएको हुनुपर्छ। यो विधेयक काठमाडौंभित्र भन्दा पनि काठमाडौं बाहिरका गुठीका जग्गा जसले जस्र्जस्ती गरे खाएका छन्, तिनलाई फाइदा पुर्याउने हिसाबले आएजस्तो लाग्यो। गुठीको आवरणमा फेरि पनि जातीय राज्य खडा गर्न र पानी धमिल्याएर माछा मार्न खोजिएको छ। सरकारले हचुवाका भरमा गुठी परम्परालाई जग्गासँग जोड्यो। यो नै सबैभन्दा गलत थियो। संस्कृति, सभ्यता र पहिचानसँग जोडिएको गुठीका जग्गा त देवीदेवताप्रति अगाध आस्था राख्ने हाम्रा पुर्खाहरूले हार्दिकतापूर्वक अर्पण या दान दिएको वस्तुसरह हो। त्यो कसैको अवैध सम्पत्ति पनि होइन। गुठीले कसैसँग खोसेर लिएको पनि होइन। गुठीका जग्गाजमिनले हाम्रा मौलिक सांस्कृतिक जात्रा, पर्व र परम्परा जीवन्त राख्न महत्त्वपूर्ण भूमिका खेल्दै आएको छ। हामी मरौंला तर मौलिक संस्कृति मर्न दिनु हुँदैन। गुठी समस्या फुकाउन नसकिने गाँठो होइन। गुठीका समस्या सहज रूपमा समाधान गर्न सकिन्छ। गुठी परम्परा संरक्षण गर्ने हिसाबले नभई समाप्त गर्ने गरी ल्याइएकाले खबरदारी अभियान, विरोध प्रदर्शन र आन्दोलन भएका थिए। जुन उद्देश्यले गुठीको स्थापना भएको थियो, त्यसलाई स्थापित या सम्बोधन नगर्दा उपद्रो र खैलाबैला मच्चिएको थियो। सरकारले चाहेमा सम्बन्धित पक्ष र सरोकारवालासँग गहन छलफल गरेर गुठी समस्या हार्दिकतापूर्वक समाधान गर्न सक्छ। तर आग्रह राखेर अनि हचुवाका भरमा अगाडि बढेकाले समस्या झन् जटिल हुन पुगेको हो। गुठी समस्या समाधान गर्न कानुनी व्यवस्था गर्नुको विकल्प छैन।"
आत्मनिर्भरताले घट्छ महिला हिंसा,"मेरो पतिले पिटे पनि सहनुपर्छ किनकि मैले उनैको कमाइ खाएर बाँच्नुपर्छ। घरेलु हिंसाबारेमा बाहिर कसैलाई भन्नुहुन्न किनकि मेरा बालबालिका छन्। उनीहरूलाई हुर्काउन परिवारको सहयोग चाहिन्छ। बिहे गरिहालियो। आफ्नो कमाइ केही छैन अनि पति र परिवारले जेजस्तो व्यवहार गरे पनि सहनुको विकल्प देखिँदैन। जे चाहिए पनि घरपरिवारकै शरण पर्न परेपछि महिलामाथि हिंसा घट्नुको सट्टा बढ्दै जान्छ। वास्तवमा यस्ता पीडा नेपाली ग्रामीण समाजका महिलाले भोगिरहेका छन्। आज पनि हाम्रो समाजमा छोरीलाई बिहे गरेर पढाउँदा दुलाहा पक्षकालाई मारे पाप पाले पुण्य आजबाट हाम्री छोरी तपाईंकी भइनँ भन्ने चलन छ। एक्काइसौं शताब्दीको आधुनिक समाज किन बुझ्दैन आफ्नो छोरी कसैको निजी सम्पत्ति होइन। छोरीको अस्तित्व राम्रो ज्वाइँ पाउने नभई ऊ आफू नै राम्रो मान्छे, ठूलो मान्छे बन्नुपर्छ भन्ने सोच किन आउँदैन अभिभावकमा ? महिला भनेका आफू नै हुन्, आफ्नो चाहना र इच्छालाई एउटा धनी पति पाएर उसैको अन्डरमा जे भन्यो त्यही मानेर बस्नुभन्दा आफू नै आत्मनिर्भर बन्ने बाटो किन रोज्न सक्दैनौं ? धन र सम्पत्तिको मालिककी पत्नी भएर कहिलेसम्म हामीले बन्धकी जीवन जिइरहने ? एकपटक गम्भीर भएर सोचौं त, हामीले आँट गर्यौं, हिम्मत गर्यौं भने के गर्न सक्दैनौं र ? यहाँ त सोचाइमै कमजोरी छ। संस्कार र चिन्तनमै कमजोरी छ। पुरुषहरू जन्मजात सबै कुरामा बलिया र महिला सबै कुरामा कमजोर हुन्छन् भन्ने गलत सोचको सिकार कहिलेसम्म हुने ? कोरा भाषण र सिद्धान्तले मात्र महिलालाई माथि उचाल्न सक्ला त ? आज महिला आयआर्जनको बाटोमा लाग्ने क्रम बढ्दो छ। निजामती सेवामा महिलाको संख्या २३ प्रतिशतबाट उकालो लागेको अवस्था छ। त्यस्तै अन्य सेवामा पनि महिला आकर्षित हुन थालेका छन्। मुलुकभरि छरिएर रहेका लगभग ३४ हजार पाँच सय सहकारी संस्थामा आबद्ध ६३ लाख सदस्यमध्ये आधाभन्दा बढी महिला सदस्य छन्। त्यस्तैगरी बैंकिङ क्षेत्र, शैक्षिक क्षेत्र, चलचित्र क्षेत्र, संस्थानहरू, औद्योगिक क्षेत्रलगायत अन्य सबै व्यावसायिक क्षेत्रमा महिलाले रोजगार पाउने अवसर बढेको छ। रोजगारले महिलालाई आत्मनिर्भर बनाउँछ। आत्मनिर्भरताले आत्मसुरक्षा र आत्मसम्मानको अवस्था सिर्जना हुन्छ। जब आफू नै आफ्नो जीवनको मालिक बनिन्छ तब कोही पनि कुनै प्रकारको हिंसा सहेर बस्नुपर्ने अवस्था हुँदैन। परनिर्भरताले जन्माएका हिंसा हटाउने एक मात्र प्रमुख उपाय भनेको आत्मनिर्भर हुनु हो। आजभोलि हाम्रो समाजमा महिला क्रमशः आत्मनिर्भर बन्ने बाटोमा अगाडि बढिरहेको अवस्थामा क्रमशः हिंसाका घटना हुन थालेका छन्। पहिला गुपचुप पारिने हिंसा आज सार्वजनिक बहस हुन थालेका छन्। महिलाहरू शिक्षित हुने क्रम बढ्दो छ। आत्मनिर्भरताका लागि चाहिने पहिलो सर्त भनेको शिक्षा हो। जब राम्रो उच्च शिक्षा, व्यावसायिक शिक्षा हासिल गरेमा यसले रोजगारको अवसर सिर्जना गर्छ। रोजगार पाएका महिला आफूले आफ्नो जीवन कसरी राम्रो र सहज बनाउने भन्नेबारेमा ज्ञान हुन्छ। आफू र आफ्ना बालबालिकालाई पाल्ने आर्थिक हैसियत भएकाहरू कुनै पनि किसिमका हिंसा सहन बाध्य बन्दैनन्। परिवार भनेको मायाममताका लागि हो। जब घरपरिवारबाटै हिंसा हुन्छ भने परिवारको के अर्थ ? पति, सासूससुरा, नन्ददेवर अन्य सबै सम्बन्ध भनेका राम्रो हुने समयका लागि हो, सबैमा समझदारी भएको खण्डसम्म हो। जब एउटाले मायाममता गरिरहने र अर्कोले त्यही मायाममतामा टेकेर हिंसा गर्न खोज्छ भने त्यस्तो सम्बन्धलाई परिवार हो भनेर ओत्नुपर्ने जरुरी हुँदैन। सम्बन्ध तोडेर आफ्नो स्वतन्त्र जीवन जिउने बाटोमा लाग्नु उत्तम हुन्छ। आज महिला आत्मनिर्भर बन्ने बाटोमा क्रमशः अगाडि बढिरहेका छन् एकातिर भने अर्कोतिर आत्मनिर्भरतासँगै पारपाचुके गर्नेहरूको संख्या बढ्न थालेको छ। एकातिर आफ्नो कामको बोझ र अर्कोतिर घरपरिवारको पहिलाको जस्तै पुरुषप्रधान सोच र चिन्तनको सिकार भएर बाँच्नुभन्दा बरु पारपाचुके गरेदेखि आनन्द भन्ने सोचले पनि पारापाचुके गर्नेको संख्या बढ्नुको एउटा कारण हो। सृष्टिको सुन्दर उपहार एउटा बच्चाका लागि उसको बाबा र आमा दुवैको काख आवश्यक हुन्छ। सहने हदसम्म कसैलाई पनि आफ्नो पतिसँग सम्बन्धविच्छेद गर्न मन लाग्दैन। जब एउटा पतिको मायाममताबाट कुनै गन्ध नै आउँदैन र त्यहाँ केवल हिंसा मात्र हुन्छ भने त्यो अवस्थामा आत्मनिर्भर महिलाले आफ्नो लोग्नेसँग सम्बन्धविच्छेद गरेर पनि सफल जीवन जिउन सक्छन् तर आफ्नो आर्थिक हैसियत केही छैन। बालबच्चा छन् भने जतिसुकै हिंसा सहनुपरे तापनि तिनै छोराछोरी हुर्काउनका लागि, पालनपोषण र शिक्षादीक्षाका लागि चुप लागेर शरण पर्न बाध्य हुन्छन्। काम कुनै आफैंमा ठूलो र सानो हुँदैन। त्यस्तै सम्बन्ध पनि राम्रो र नराम्रो, नजिकको र टाढाको बनाउने भनेको व्यवहारले हो। रगत र सम्बन्धको नाता भन्दैमा उसले नराम्रो व्यवहार र हिंसा गर्छ भने त्यो सम्बन्धलाई नजिकको मान्नु र आफ्नो ठान्नु निरर्थक हुन्छ। जसले जति माया गर्छ उसलाई उति नै माया गर्ने हो, भरोसा गर्ने हो र भर पर्ने हो। यहाँ त सम्बन्धका नाममा एउटाले आफू रित्तिएर माया गर्ने र अर्कोले सकेजति हिंसा गर्ने प्रवृत्ति आज पनि व्यापक छ। मायाको आशाले जोडिएका सम्बन्धमा हिंसा उत्पन्न हुन्छ भने त्यो सम्बन्ध राखिराख्नुभन्दा तोड्नु नै सबै किसिमबाट उत्तम हुन्छ। यहाँ सबै पुरुषले हिंसा गर्छन् भन्न खोजेको होइन। महिला सबै असल छन् भनेको पनि होइन। हाम्रो नेपाली समाज अहिलेसम्म आइपुग्दा पुरुषहरूको तुलनामा महिला बढी हिंसामा पर्ने गरेको तथ्य भने सत्य हो। हरेक पुरुषलाई आफ्नी पत्नीलाई आफ्नो वशमा राख्न मन लाग्छ। आफूभन्दा पत्नी अगाडि बढेको रुचाउने पुरुष बिरलै भेटिन्छन्। आम महिलामा पनि आफूभन्दा आफ्नो पतिले धेरै पढेको, राम्रो जागिर खाएको, समाजमा गन्यमान्य भएको मन पर्छ। पतिकै प्रगति र उन्नतिका लागि आफ्नो जीवनको ऊर्जाशील समय खेर फालिरहन्छन्। वास्तवमा आफू भनेको आफू नै हो। यो कुरा हरेक महिलाले बुझ्न जरुरी छ। आफूले मेहनत गरेर आफ्नो जीवनको मूल्य बढाउने हो। पतिको जीवनको मूल्य त पति आफूले नै बढाइहाल्छन्। यो बुझ्न जरुरी छ। हामी महिला अरू सबैलाई माया र सत्कार गर्छौं तर आफूले आफूलाई नै माया र आदर गर्न बिर्सन्छौं। अरूको मानसम्मान, इज्जत र प्रतिष्ठामा काम गर्दागर्दै आफ्नो जीवनको मूल्य नै रित्तो बनाइरहेका छौं। जेसुकै कुरा होस्, रित्तो भएपछि सबैको हेलाँ भइन्छ। आफू रित्तिएर हुर्काएका छोराछोरीले समेत पछि गएर आफ्नी आमा नपढेकी, कुनै कमाइ नगर्ने भनेर हेलाँ गर्छन् भने पतिको त कुरा नै नगरौं। आफूमा ज्ञान, सीप, क्षमता बढाउनु भनेको आफ्नो जीवनको मूल्य बढाउनु हो। जीवनको मूल्य बढेपछि सबैको आदर र सम्मानयोग्य बन्न सकिन्छ। यसले आफूमा आत्मबल वृद्धि हुन्छ। कुनै पनि प्रकारका हिंसा सहन बाध्य बन्न पर्दैन। यसले जताततै आत्मनिर्भरताको बाटो खुला बनाइदिन्छ।"
आईफाको डम्फू,"एउटा नेपाली उखान छ बोकाले दाइँ हुने भए गोरु किन चाहिन्थ्यो र ! यो उखानको निहित अर्थ परिणाममुखी कामका लागि उपयुक्त र सार्थक हस्तक्षेप चाहिन्छ। अहिले यस्तै चर्चाको विषय बनेको छ बलिउडको आईफा अवार्ड नेपालमा आयोजना गर्ने विषय। यसका लागि सरकारले करदाताले तिरेको एक अर्ब रुपैयाँ उडाउँदै छ धनाढ्यको छोराछोरीले मनोविनोदमा खर्च गरेजसरी। फेरि हाम्रो मुलुक उति धनाढ्य पनि होइन। सरकारले आईफा अवार्डका लागि खर्च गर्न लागेको रकम चलचित्र विकास बोर्डको वार्षिक बजेटभन्दा ठूलो हो। जुन निमेषभरमा कति पनि संकोच नमानी बलिउडका कलाकार भित्त्याएर आतिथ्य सत्कार, सेवा, सुरक्षामा खर्च गर्न लागिएको छ। यसको उपलब्धि के हो त ? त्यसको हिसाबकिताब, लेखाजोखा छैन। यसबाट पर्यटन प्रवद्र्धन हुन्छ भन्ने कथनका आधारमा यति ठूलो रकम खर्च हुँदै छ। कति पर्यटक वृद्धि हुने हुन््, पर्यटनबाट हुने आम्दानी कति वृद्धि हुने हो यकिन छैन। अर्थात्, परिणाम नै नदेखिने अमूर्त उपलब्धिका लागि सरकारले यति ठूलो रकम खर्च गर्दै छ। मुलुक कस्तो जवाफदेहिता शून्य परिवेशबाट अघि बढ्दै छ भन्ने उदाहरण सरकारका केही कामकारबाहीले प्रमाणित गरिसकेको छ। चिनी आयातमा परिमाणात्मक बन्देज लगाउने विषयमा प्रधानमन्त्रीलाई चिनी व्यापारीले झुक्याएका रहेछन्। झुक्याएको महसुस भइसक्दा पनि उक्त निर्णय सरकारले फिर्ता लिएन बरु निरन्तरता पो दिइरह्यो। केही समयपछि प्रधानमन्त्रीले अर्को ठूलो अनुभूति गर्नुभयो मेलम्ची खानेपानी आयोजना। जुन आयोजनालाई राष्ट्रिय गौरवको आयोजना भनिएको छ। त्यसमा पनि सचिवले गलत ब्रिफिङ गर्दा प्रधानमन्त्री झुक्किनुभयो। प्रधानमन्त्रीले आफूलाई झुक्याइएको महसुस गरिसकेपछि पनि मेलम्चीको काममा ठोस प्रगति हुन सकेको छैन। त्यसपछि सोही रोग राज्यका अन्य संयन्त्रतिर सर्दै छ केही दिनअघि प्रहरीले अनुहार उस्तै लागेर झुक्किएर केही कवि तथा साहित्यकारलाई गिरफ्तार गरेछ। आईफा नेपालमा आयोजना गर्ने विषयमा फेरि अर्थमन्त्रीलाई झुक्याइएछ। मुलुकको ढुकुटी सञ्चालन गर्ने व्यक्तिलाई अर्बौं रुपैयाँ खर्च गर्न लागिएको विषयमा जानकारी नै दिइएको रहेनछ। एक अर्ब रुपैयाँमध्ये सुरक्षा र आतिथ्यमा खर्च हुनेबाहेक सबै रकम बिदेसिने हो। यसरी बिदेसिँदा विदेशी मुद्रा सटही गरेर दिनुपर्छ। अहिले विदेशी मुद्रा खर्चनेभन्दा पनि आर्जन गर्ने क्रियाकलापमा खर्च हुनुपर्ने हो। तर काम उल्टो भइरहेको रहेछ। उपलब्धि नभए पनि सत्तासीनहरूले जवाफदेही हुनै नपर्ने चलन विकास हुँदै गएको छ। झुक्किएछ या झुक्याइएछ र थाहै दिइएन भन्दा उन्मुक्ति पाइने भएको छ। आईफाको औचित्यबारे चर्चा गरौं। आईफा आयोजना गर्ने चर्चासँगै सरकारलाई पहिलो गाँसमै ढुंगा लागिसकेको हो। खासमा त आईफाका लागि उपयुक्त हल नै हामीसँग रहेनछ। अहिले कम लागतका पर्यटकीय गन्तव्य हेरेर ठूला बैठक, कर्पोरेटका इन्सेन्टिभ टुरहरू, सभासम्मेलन र प्रदर्शनी आयोजना हुन्छन्। माइस (मिटिङ, इन्सेन्टिभ, कन्फरेन्सिङ, एक्जिविसन) का नामले चिनिने यस्ता पर्यटकीय गतिविधिका लागि एकसाथ एक हजार वा सो हाराहारीमा व्यक्ति अटाउने हल नै हामीसँग रहेनछन्। केही समयअघि नेपाल पर्यटन बोर्डले नेपाल प्रज्ञा प्रतिष्ठानलाई माइस पर्यटनको केन्द्रका रूपमा विकास गर्ने र यस्तै अन्य ठाउँलाई पनि क्रमशः विकास गर्दै लैजाने अवधारणा सुरु गरेको हो। चीन सरकारको सहयोगमा निर्माण भएको वीरेन्द्र अन्तर्राष्ट्रिय सम्मेलन केन्द्रलाई संसद् भवन बनाइयो। संसद् अस्थायी प्रयोजनले त्यहाँ राखिएको भए पनि यतिका वर्षसम्म अर्को संसद् भवन नबनाई अनन्तकालका लागि त्यही भवन ओगटेर संसद् सञ्चालन भइरहेको छ। यही क्रममा सरकारलाई महसुस हुनुपर्ने हो। ठूला सभासम्मेलन गर्नुपर्यो भने त हामीसँग सभाहल नै रहेनछन्। आईफा आयोजना गर्ने सम्बन्धमा भएका प्रारम्भिक छलफलमा नै पर्यटन पूर्वाधारको अभावबारे सरकारले मनन गर्नुपर्ने हो। तर त्यो देखिएन। अवार्ड हुने नै भयो जंगी अड्डाअगाडिको खाली चौरलाई प्रयोग गरेर। अहिलेसम्मकौ तयारी त्यसरी नै अघि बढेको छ। आईफा अवार्ड नेपालमा आयोजना गर्दैमा यसले पर्यटन प्रवद्र्धन हुने होइन। पर्यटन प्रवद्र्धनका लागि अत्यावश्यक पूर्वाधारको खाडल जबसम्म रहिरहन्छ तबसम्म एकादुई यस्ता कार्यक्रम आयोजना गर्नुले तात्विक अर्थ राख्दैन। दुई दिन रमझम होला। फेरि चर्चा सेलाएर जान्छ। नेपालमा भारतीय खासगरी धार्मिक प्रयोजनले आउने गर्छन्। पशुपतिनाथ दर्शन र कैलाश मानसरोवर जाने क्रममा उनीहरू नेपालको बाटो भएर आउँछन्, जुन निरन्तर छ। पर्यटन व्यवसायीका अनुसार त, दक्षिण भारतमा नेपालको प्रवद्र्धन नै हुन सकेको छैन, जहाँ हिन्दु धर्मका अनुयायी बढी छन्। नेपालमा शान्ति स्थापना भइसकेको छ। भ्रमणका लागि सुरक्षित छ भन्ने सन्देश त्यहाँ व्यापक रूपले लैजाने हो भने दक्षिण भारतका धार्मिक पर्यटक नेपाल भित्त्याउन सकिन्छ। पर्यटन क्षेत्रको गुणात्मक विकासका लागि हामीले कति काम गरेका छौं त भन्ने प्रश्न पनि आफैंमा छँदै छ। एक त काठमाडौं आइपुग्न हवाई भाडा महँगो छ। धेरै ट्रान्जिट भएर आउनुपर्छ। नेपालबाट भारतका दिल्ली, मुम्बई, वाराणसी र बेङलोरबाहेक अन्य सहरमा सीधा हवाई सम्पर्क छैन। न त चीनका सहरमा नै नेपाली जहाजले उडान अनुमति पाएका छन्। अहिले विश्वभर सबैभन्दा बढी भ्रमण गर्नेमा चिनियाँ छन्। बौद्धमार्गी पर्यटक भित्त्याउन भनेर भैरहवामा निर्माणाधीन गौतमबुद्ध अन्तर्राष्ट्रिय विमानस्थल सञ्चालनमा आउने मिति एकपछि अर्को गर्दै सार्दै लगिएको छ। पूर्वाधार निर्माणमा ढिलाइमा हामीले विश्व कीर्तिमान कायम गरेका छौं। जुन देशको प्रत्यक्ष हवाई सम्पर्क सञ्जाल धेरै देश र धेरै आबादी भएका सहरहरूसँग गाँसिएको हुँदैन। त्यहाँ पर्यटन क्षेत्रको विकास कठिन हुन्छ। गुणस्तरीय पूर्वाधार र पर्यटकलाई लालायित पारेर केही दिन बसाइ अवधि बढाउने पर्यटकीय गन्तव्य कति छन् त ? पछिल्लो पाँच वर्षमा कति नयाँ ट्रेकिङ ट्रेल थपिए, कति गुणस्तरीय पूर्वाधार बने, कति नयाँ पर्यटकीय सोच, उत्पादन (प्रडक्ट) ल्याइए त ? निजी क्षेत्रमा ठूलो आशा र अपेक्षा देखिन्छ। निजी क्षेत्रबाट पर्यटकीय संरचना तयार भएका छन्। तर त्यही अनुपातमा सार्वजनिक पूर्वाधार तयार हुन नसक्नु दुर्भाग्य हो। केही समयअघि संसद्मा प्रधानमन्त्रीले मलेसियाको गेन्टिङ हाइल्यान्डका बारेमा चर्चा गरेका थिए। त्यहाँ कति संरचना छन्, पर्यटकलाई आकर्षण गर्ने र व्यस्त राख्ने ? पर्यटन व्यवसायी नै सुनाउँछन्, पहिले तीन हप्ता, महिना दिनको प्याकेज लिएर आउने पर्यटक अहिले औसत ७ देखि १० दिन बस्छन्। पर्यटकको संख्या बढे पनि उनीहरूले गर्ने खर्च घटेको छ। अक्सर भुटानको पर्यटन क्षेत्रको विकासका बारेमा पनि यहाँ बेलाबेला चर्चा चल्ने गरेको छ। हामीकहाँ अझै पनि धेरै पर्यटक ल्याउने कि खर्च क्षमता उच्च भएका (गुणस्तरीय) पर्यटक ल्याउने भन्ने विषयमा बहस भएको सुन्न पाइन्छ। अर्कोतर्फ, अक्सर मानिस युवावयमा भ्रमण गर्न रुचाउँछन्। या सेवानिवृत्त (रिटायर्ड) भएपछि पनि। कतिपय फरक क्षमताका मानिस पनि छन्। तिनीहरू घुम्न चाहन्छन्। के तिनलाई अन्नपूर्ण बेसक्याम्प या नाम्चेसम्म पुर्याउने पूर्वाधार हामीसँग छन् त ? मानिस स्वभावैले आफूलाई दुरुह लागेको काम गर्न पाउँदा अद्भुत आनन्दित र खुसी हुने प्राणाी हो। हामीले शारीरिक रूपले अशक्तहरूका लागि पनि पर्वतारोहण गराउने प्रडक्ट ल्याउने हो भने कति मानिस जो यसलाई असम्भव ठानेका छन्, उत्साहित भएर नेपाल आउलान्। अलि खुला सोचाइ र सरोकारवालालाई नजिक राखेर राय सल्लाह सुनेर निर्णय गर्दा सरकारको उपलब्धि थपिन्छ। मुलुकले पनि लाभ प्राप्त गर्छ। हामीले पर्यटन प्रवद्र्धनमा गर्ने खर्चको एकएक रुपैयाँ उपलब्धिसँग जोडेर हेर्नुपर्ने छ। दीर्घकालमा यसले नेपालको पर्यटन विकासमा कस्तो प्रभाव पार्छ। स्रोतको प्रयोग गर्दा किफायती र उच्चतम लाभ सिर्जना हुने गरी खर्च गर्न आवश्यक छ। समस्या एकातिर छन्, सम्बोधन अर्कोतर्फ गरेर त उही नेपाली उखान बोका घुमाएर दाइँ गर्ने, जनताको करको सत्यानाश गर्नु मात्र हुन्छ।"
खुला स्थानीय सरकार,"नेपालको संविधानले संघीय शासन प्रणाली अवलम्बन गरेको छ। संविधानबमोजिम पहिलोपटक संघ, प्रदेश र स्थानीय तहमा जननिर्वाचित सरकारहरूले शासन सञ्चालन गरेका छन्। मतपेटिकामा खसेका मतमा आधारित हाम्रो लोकतन्त्रलाई उत्कृष्ट शासन पद्धतिको कोटीमा राख्ने हो भने लोकतान्त्रिक अभ्यासलाई उत्कृष्ट नमान्नुपर्ने कुनै कारण छैन। लोकतन्त्र संस्थागत गरी जनताका अधिकार सुनिश्चितताका साथै गुणस्तरीय समान सेवा प्रवाह गरी जवाफदेही तहगत शासन प्रणाली सुदृढ गर्न राजनीतिक, प्रशासनिक र आर्थिक क्षेत्रमा धेरै सुधार गर्नुपर्ने अवस्थाले खुला सरकारको महत्त्वलाई बढावा दिएको छ। नेपालको संविधानले संघीय लोकतान्त्रिक गणतान्त्रात्मक शासन व्यवस्थाको माध्यमद्वारा दिगो शान्ति, सुशासन, विकास र समृद्धिको आकांक्षा पूरा गर्ने उद्देश्य राखेको छ। खुला सरकारको अवधारणालाई संघ, प्रदेश र स्थानीय तहमा इमानदारीपूर्वक अवलम्बन गरेमा संविधानका उद्देश्य पूरा गर्न टेवा पुग्ने छ। खुला सरकार आफूले मतअधिकार दिएर बनाएको सरकारका नीति, निर्णय योजना र कार्य सम्पादनको जानकारी लिन पाउनु जनताको नैसर्गिक अधिकार हो। जानकारी दिनु सबै तहका सरकारको कर्तव्य र दायित्व हो। सार्वजनिक तथ्यतथ्यांकको जानकारी पाउनु तथ्यांकमा पहुँच, विनाभेदभाव समयमै पाउनु र आधिकारिक तथा अद्यावधिक सूचना नागरिकले पाउनु र सरकारहरूले उपलब्ध गराउनु खुला सरकार हुनु हो। यसले सरकारमा सुधार गर्नुका साथै जनतालाई सरकारले कसरी टेवा दिन्छन् भन्ने विषयमा प्रस्ट पार्छ। खुला सरकार यस्तो अवधारणा हो, जसमा सरकार र नागरिक समाज साझेदारी गर्छन्। यसबाट जिम्मेवार, जवाफदेही र समावेशी शासन अभिवृद्धिमा सघाउ पुग्छ। सहभागिता खुला सरकारको महत्त्वपूर्ण स्तम्भ भएकाले समावेशी नीति बन्न गई सार्वजनिक विश्वास बढाउन सहभागितामूलक शासन प्रणाली अपरिहार्य हुन्छ। सार्वजनिक शक्ति र साधनको प्रयोग जवाफदेही ढंगले गर्नुगराउनु लोकतन्त्रको आधारभूत मान्यता हो। जवाफदेही निर्वाह गर्न गराउन कानुन, नीति, नियम र पद्धति आवश्यक पर्छ। खुला सरकार कानुन कस्ता बने, कसरी कार्यान्वयन भयो, नीति कस्ता छन् र कसरी बने, पद्धति र संगठनात्मक क्षमता तथा व्यवहार जनमुखी छछैन भनी जनताले बुझ्ने आधार हो। खुला सरकारकै माध्यमबाट नागरिक सहभागिता, शासन पद्धति सुदृढीकरण र उत्तरदायित्व बढाइ सार्वजनिक क्षेत्रको विश्वास कायम राख्न सकिन्छ। स्थानीय लोकतन्त्र सबल, सक्षम, प्रभावकारी र जवाफदेही हुने भएकाले संघीयताको आधारलाई जरैदेखि बलियो बनाउन खुला स्थानीय सरकारको अवधारणालाई कार्यान्वयनमा ल्याउनु आजको आवश्यकता हो। शासन व्यवस्थालाई पारदर्शी, जवाफदेही र सहभागितामूलक बनाई प्रशासन तथा सेवा प्रवाहमा सुधार ल्याउने उद्देश्यले विश्वका ७९ देशका सरकार, २० वटा स्थानीय सरकार र हजारौं नागरिक समाजका संस्था खुला सरकार साझेदारी (ओजीपी) मा संलग्न छन्। विश्वव्यापी ज्ञान, अनुभव र असल अभ्यास आदानप्रदान गरी समग्र शासकीय सुधारलाई अघि बढाउन यो अभियान निरन्तर प्रयासरत छ। सदस्य राष्ट्रहरूले विभिन्न कार्ययोजना बनाई कार्यान्वयन गरिरहेका छन्। नेपाल यसको सदस्य बनिनसकेको भए पनि समयसमयमा सहभागिता जनाएको छ। सन् २०१५ मा मेक्सिको सम्मेलनमा नेपालको प्रशासनिक नेतृत्व र राष्ट्रिय सूचना आयोगका प्रमुख आयुक्त सहभागी भएका थिए। नेपाली टोलीले उपराष्ट्रिय सरकारको तहमा पनि सरकार खुला हुनुपर्ने भनी दिएको सुझाव अधिकांश सहभागीले मन पराएका थिए। त्यसपछि यो अभियानमा खुला स्थानीय सरकारको अवधारणा समाहित हुन गएको हो। नेपाल यसको सदस्य बन्ने सम्बन्धमा अध्ययन गरी सुझाव दिन सूचना आयोगका प्रमुख आयुक्तको संयोजकत्वमा अध्ययन कार्यदल नेपाल सरकारले गठन गरेको थियो। कार्यदलले निर्धारित समयमै नेपाल सदस्य बन्न उपयुक्त हुने सिफारिस गरेमुताबिक प्रक्रिया अघि बढाइएको थियो। तर उक्त प्रक्रियाले पूर्णता पाउन सकेन। अन्तर्राष्ट्रिय मञ्चमा हाम्रा अभ्यास, सुधार योजना र सहयोगका अपेक्षा राख्नु असान्दर्भिक हुँुदैन। नेपाललाई सहयोग गर्ने अधिकांश दातृ निकायदेश यसको सदस्य भएकाले पनि यसको सदस्यता र नेपालको सक्रियताबाट हाम्रो संघीय लोकतन्त्रलाई मद्दत नै पुग्नेमा द्विविधा छैन। २ खुला स्थानीय सरकार स्थानीय सरकार जनताले प्रत्यक्ष अनुभव गर्ने नजिकको सरकार हो। यसको स्वरूप कार्यक्षेत्र, जिम्मेवारी र क्षमता देशअनुसार फरकफरक हुन्छ। नेपालको संघीयता विकेन्द्रीकरणमा आधारित हो। संविधान र कानुनी आधार दृष्टिगत गर्दा यो अधिकार निक्षेपणमा आधारित छ। निक्षेपणको परिभाषा पूर्ण हुनमा विभिन्न कारणले न्यूनता आउन सक्छ। तसर्थ निक्षेपित अधिकारको प्रयोग गर्ने स्थानीय सरकार खुला र जिम्मेवार भएमा कतिपय अपर्याप्तता बुझाइ एवं कार्यसम्पादनका बारेमा नगारिक, नीति निर्माता र सरोकारवाला सुसूचित हुन सक्छन्। स्थानीय आवश्यकता, रोजाइका सेवा स्रोतको सर्वोत्तम ढंगबाट उपयोग भई प्रवाह हुनु विकेन्द्रीकरणका आधारभूत अपेक्षा हुन्। खुला स्थानीय सरकारले आफ्ना निर्णय, कामकारबाही, सेवाप्रवाहका समग्र पक्षमा नागरिकलाई सूचना विवरण सहज ढंगले उपलब्ध गराउँछ। नागरिकको दैनन्दिन सरोकार रहने आधारभूत सेवा व्यवस्थापन गर्ने भएकाले स्थानीय सरकारका बारेमा नागरिकले बढी चासो राख्छन्। त्यसैले खुला स्थानीय सरकारले आफ्ना नीति, योजना कार्यक्रम र सेवाप्रवाहका विषयमा नागरिक समाज एवं सेवाग्राहीसँग खुला संवाद, सूचना र तथ्यांक सम्बन्धमा छलफल गरी खुला सरकारको रूपमा रूपान्तर हुनु लाभदायक हुन्छ। खुला स्थानीय सरकारका मूलतः चारवटा स्तम्भ हुन्छन्। तीन हुन् १ नागरिक केन्द्रित, २ खुला पारदर्शी र सहकार्य, ३ नवप्रवर्तन र प्रविधि अवलम्बन र ४ जवाफदेही। स्थानीय सरकारले यी स्तम्भबमोजिम खुला सरकारमा आफूलाई रूपान्तर गर्न सकेमा सहभागितामूलक शासन पद्धति, समावेशी र जवाफदेही स्थानीय सरकार हुन गई विकेन्द्रीकरणको उद्देश्य पूरा गर्दै सुशासनयुक्त स्थानीय सरकारका रूपमा स्थापित हुन सक्नेछन्। यसबाट स्थानीय सरकारले संघीयताको आधारको सोचलाई सार्थक बनाउन पाउनेछन्। ३ खुला स्थानीय सरकार र सञ्चारको भूमिका संघीय एकाइका रूपमा स्थानीय सरकार सञ्चालित भइरहेको अवस्थामा खुला स्थानीय सरकार संघीयताको एक आधारभूत पक्ष हो। आम सञ्चारमाध्यम र पत्रकारको यसमा अहं भूमिका रहन्छ। प्रविधि प्रयोगको क्षमता, अद्यावधिकरण र उपयोगको दृष्टिकोणबाट पनि सूचना व्यवस्थापन र सञ्चार स्थानीय सरकारका महत्त्वपूर्ण सवाल हुन्। राज्यको चौथो अंग मानिने पत्रकार जगत् स्थानीय तहका लागि अझ बढी सहभागिता लोकतान्त्रिक समाजका लागि आवश्यक हुन्छ। भनिन्छ सञ्चारमाध्यमले जनताका चाहना प्रतिनिधित्व गर्दै बोल्छ। सरकारलाई सही मार्गमा हिँडाउन सहयोग पुर्याउँछ। पारदर्शिता र उत्तरदायित्व बढाउन मद्दत गर्छ। सुशासन सुनिशिचत गराउन योगदान पुर्याउँछ र स्वच्छ लोकतन्त्रका लागि चेतयुक्त भूमिका खेल्छ। आमसञ्चार र खुला स्थानीय सरकारले सकारात्मक सहकार्य गर्न सकोस् अनि मात्र स्थानीय सरकार संघीयताका मजबुत जग हुन सक्छन्। नेपालमा सूचना संकलन, प्रशोधन, अभिलेखन र सम्प्रेषणमा चरणगत समस्या छन्। राष्ट्रिय महत्त्वका संवेदनशील सूचनातथ्यांक निश्चय नै उचित तवरले व्यवस्थापन गर्नुपर्छ। हाम्रा सूचना पद्धतिमुखीभन्दा बढी व्यक्तिमुखी हुने गरेको अनुभवी बताउँछन्। प्रशासनिक अस्थिरतामा सूचना तथ्यांक प्रणाली सुदृढ हुन सक्दैन। अहिले त उपयुक्त प्रविधि प्रयोग गर्नु अपरिहार्य छ। स्थायित्वको सदुपयोग र क्षमताको अधिकतम प्रयोग हुन नसकी योग्यता प्रणालीले चुनौती खेप्दै आएको अुनभूति जिम्मेवार पदाधिकारी बताउँछन्। परिणामस्वरूप योग्यता प्रणाली सुदृढीकरण गर्नेभन्दा करार पद्धति रुचिकर बन्दै गएको देखिँदै छ। कार्यपालिकाले करारबाट राष्ट्रसेवक विज्ञ तथा अन्य आवश्यक जनशक्ति रोज्नु स्वाभाविकै ठहर्ला तर विधायिकामा नै करार पद्धति मजबुत बनाउने सन्दर्भ उठ्नु हाम्रो कार्य संस्कृति सच्चा विज्ञको मनोदशा र संस्कारले धान्ने विषय होहोइन विचारणीय छ। वडा तहदेखि उच्च तहसम्म करार पद्धतिमा जनशक्ति राख्ने र वडैदेखि निर्वाचित जनप्रतिनिधिको व्यक्तिगत, तजविजमा योजना छनोट गरी पैसा खर्च गर्ने पद्धतिलाई थेग्न हाम्रा सोच, व्यवहार, संस्कार, पारदर्शिता, आलोचनात्मक चेत र जवाफदेहीमा आमूल परिवर्तन आवश्यक हुनेछ। खुला स्थानीय सरकार पद्धति अवलम्बन गरेमा मात्र सार्वजनिक आय र व्ययलाई अनुशासित र सन्तुलित बनाउन सकिनेछ। जुनसुकै प्रणाली भए पनि राजनीतिका अगाडि हाम्रा पद्धति र बानी व्यवहार विगतदेखि नै समर्पित नै छन्। इतिहासकालदेखि नै नेपालको राजनीतिक नेतृत्व राष्ट्रसेवक प्रणालीप्रति मात्र होइन, आफ्नो नियन्त्रणमा रही पूर्ण बफादार होस् भन्ने चाहन्छ भने कर्मचारीमा पद्धतिमा अड्नेभन्दा राजनीतिक नेतृत्वप्रति जवाफदेही हुनुमा भविष्य देख्ने सोचाइले जरा गाडेको भुक्तभोगी बताउँछन्। अहिले स्थानीय तहमा सूचना सिफारिस माग्न जाँदा राष्ट्रसेवकहरू राजनीतिक नेतृत्वको इशारा रोज्दा सुरक्षित सम्झन्छन् भन्ने आम बुझाइ छ। विगतको लोकप्रिय २४(घ) को बढुवाअन्तर्गत कुनै एउटा मन्त्रालयका करिब चार सय उपसचिवहरूले योग्यता प्रणालीबाट आएका साविकमा देखि नै कार्यरत उपसचिवलाई विस्थापित गर्ने बारम्बार प्रयास गरे तापनि मन्त्रालयका सचिवले नमान्दा पनि योग्यता प्रणालीमै जीवनको उर्वर समय व्यतीत गरेका सेवानिवृत्त कर्मचारी मन्त्रीको रूपमा कार्यरत रहँदा सचिवको तर्क र भनाइ मान्न नसकी ठूलो समूहकै पक्षमा लागेका थिए। त्यतिबेला बहालवाला प्रधानन्यायाधीश नै मन्त्रिपरिषद्को अध्यक्ष हुनुहुन्थ्यो। योग्यता प्रणालीबाट माथि उठी अनुभवले खारिएका सेवानिवृत्त सचिवहरूले कर्मचारीको पुरानो कोट फालेर राजनीतिको किरेमिरे कोट लगाएर मन्त्रालय सम्हालेका थिए। त्यस्तो अवस्थामा त पद्धति र योग्यताको कुरा गर्ने ती सचिवको सुनवाइ भएन, उल्टो विषय नमिल्ने मन्त्रालयमा सरुवा गरी मानमर्दन गरियो। योग्यता प्रणालीको दुहाइ दिने आफ्नै अग्रज। सहकर्मीको सत्ता आरोहणको रापले पिल्सिन पर्यो। यस घटनाबाट के प्रस्ट हुन्छ भने त्यस्तो योग्यताको सगरमाथाले शासन गरेको समयमा त कतिपय योग्यता र पद्धतिमुखी सोचले हारेर निहुरिनुपरेको थियो। संघीयतामा सूचना व्यवस्थापन र समन्वय महत्त्वपूर्ण हुने हुनाले निर्णय प्रक्रिया पारदर्शी हुन आवश्यक छ। निर्णयका आधार प्रस्ट हुन जरुरी हुन्छ। अघिल्लो महिना प्रदेश ७ मा स्थानीय तहमा सूचनाको पहुँच आमसञ्चार र पत्रकारको भूमिका विषयमा छलफल गर्ने मौका मिलेको थियो। त्यस अवसरमा सूचनामा सहज पहुँच, आधिकारिकता, गुणस्तर र एकरूपताका विषयमा प्रश्न उठेका थिए भने पत्रकारको ज्ञान, व्यावसायिकता र विज्ञतामा पनि मन्थन भएको थियो। अधिकांश पत्रकार सूचना प्राप्तिमा विभेद रहेको, व्यक्तिगत पहुँचमा लिनुपर्ने अद्यावधिक नहुने र विकास निर्माणको स्थलगत तथ्यांकजस्ता समस्यामा केन्द्रित थिए। छलफलका क्रममा खुला स्थानीय सरकार हुनुपर्ने सुझाव दिइएको थियो। नागरिक, सेवाग्राही र सरोकारवालालाई सूचना मागेको बखत मात्र दिनुभन्दा सूचना प्रविधि प्रयोग गरी सहज पहुँचको व्यवस्था गरेमा स्थानीय सुशासन मजबुत हुनेछ। स्थानीय लोकतन्त्र सबल, सक्षम, प्रभावकारी र जवाफदेही हुने भएकाले संघीयताको आधारलाई जरैदेखि बलियो बनाउन खुला स्थानीय सरकारको अवधारणालाई कार्यान्वयनमा ल्याउनु आजको आवश्यकता हो। अन्यथा जतिसुकै सक्षम र प्रतिबद्ध पदाधिकारीले सूचना खुला गर्न खोजे पनि निरन्तरता पाउन कठिन हुन्छ। व्यक्तिलाई होइन प्रणालीलाई सक्षम बनाउनु सबैको साझा दायित्व हो।"
भारतको अग्निपरीक्षा,"बर्मिंघम : विश्वकप क्रिकेटको लिग चरणको खेल समाप्तितर्फ लागेको छ। दुई टोलीबाहेक अन्य सबैले अब लिग चरणमा एकएक खेल मात्र खेल्न बाँकी छ। तर, अहिलेसम्म सेमिफाइनलमा पुग्ने एउटा टोलीको मात्र टुंगो लाग्न सकेको छ। साविक विजेता अस्ट्रेलियाबाहेक अन्य टोली अझै पनि सेमिफाइनलमा स्थान बनाउन संघर्षरत छन्। यस्तै परिवेशबीच मंगलबार भारत र बंगलादेशले आफ्नो आठौं खेल खेल्दै छन्। उक्त खेलमा जित हात पार्दै भारत सेमिफाइनलमा पुग्ने दोस्रो टोली बन्ने धुनमा छ। अर्कोतिर बंगलादेश पनि बलियो प्रतिद्वन्द्वी भारतलाई हराउँदै आफ्नो साख जोगाउने योजनामा छ। जारी विश्वकपमा भारत बलियो टोलीका रूपमा देखिएको छ। अघिल्ला ६ खेलसम्म अपराजित रहेको भारतीय टोली आइतबार सम्पन्न खेलमा भने आयोजक इङ्ल्यान्डसँग पराजित भएको थियो। अन्यथा लिग चरणका हरेक खेलमा भारतले उत्कृष्ट प्रदर्शन गर्दै आएको छ। लिग चरणको खेलमा साविक विजेता अस्ट्रेलियाको अपराजित यात्रा पनि भारतले नै तोडेको थियो। भारतको ब्याटिङ र बलिङ दुवै लयमा देखिन्छ। हालसम्म भारतले पाँच खेलमा जित र एक खेलमा हारको नतिजा निकालेको छ। भारतको एक खेल वर्षाका कारण रद्द भएको थियो। बंगलादेशले भने तीन खेलमा जित र तीन खेलमा हारको नतिजा निकालेको छ। बंगलादेशको पनि एक खेल वर्षाका कारण रद्द भएको थियो। बंगलादेशको पनि ब्याटिङ र बलिङ दुवै राम्रो छ। बंगलादेशले दक्षिण अफ्रिका, वेस्ट इन्डिज र अस्ट्रेलियाविरुद्धको खेलमा तीन सयभन्दा बढी रन बनाएको थियो। अन्य खेलमा पनि बंगलादेशको ब्याटिङ कमजोर थिएन। भारत पहिलो संस्करणदेखि नै विश्वकपमा सहभागी टोली हो भने बंगलादेशको यो केवल छैटौं सहभागिता हो। भारत सन् १९८३ र सन् २०११ को विश्वकप विजेता टोली हो भने बंगलादेश हालसम्म क्वार्टरफाइनल चरणभन्दा अगाडि बढ्न सकेको छैन। त्यसैले अन्तर्राष्ट्रिय सहभागिता, नतिजा र अनुभवका आधारमा पनि बंगलादेशभन्दा भारत निकै बलियो देखिन्छ। अन्तर्राष्ट्रिय एकदिवसीय क्रिकेटमा हालसम्म यी दुई टोलीबीच ३५ खेल भएको छ। २९ खेलमा भारत विजयी भएको छ भने बंगलादेशले पाँच खेलको नतिजालाई आफ्नो पक्षमा पारेको छ। यी दुई टोलीबीचको एक खेल भने अनिर्णित रूपमा सकिएको छ। यसैगरी यसअघिका विश्वकपमा यी दुई टोलीबीच भएको भिडन्तले पनि भारतलाई नै बलियो देखाउँछ। यसअघि विश्वकपमा यी दुई टोलीबीच तीन खेल भएको छ। भारतले दुई र बंगलादेशले एक खेल जितेका छन्। सन् २००७ को विश्वकपमा बंगलादेशले भारतलाई पाँच विकेटले हराएको थियो। सन् २०११ र सन् २०१५ को विश्वकपमा भने भारत विजयी भएको थियो। यी दुई टोलीबीच खेलिएको पछिल्ला पाँच एकदिवसीयमध्ये भारतले चार र बंगलादेशले एक खेल जितेका छन्। पछिल्लो पटक सन् २०१८ को सेप्टेम्बर २८ मा यी दुई टोली आपसमा भिडेका थिए। दुबईमा खेलिएको उक्त खेलमा भारत तीन विकेटले विजयी बनेको थियो। एकदिवसीय क्रिकेटमा हालसम्म बंगलादेशले अघि सारेको दुई सय ९६ रनको लक्ष्य भारतले पूरा गरेको छ भने भारतले दिएको दुई सय ८९ रनको लक्ष्य बंगलादेशले भेट्टाएको छ। आजको खेल बंगलादेशविरुद्ध भारत एजबास्टन (दिउँसो ३:१५ बजे) एकदिवसीयमा दुई टोली कुल : ३५ खेल भारत विजयी : २९ खेल बंगलादेश विजयी : ५ खेल अनिर्णित : १ खेल विश्वकपमा दुई टोली कुल : ३ खेल भारत विजयी : २ खेल बंगलादेश विजयी : १ खेल"
आयरल्यान्डका ओब्राइनको आक्रामक ब्याटिङ,"विश्वकप क्रिकेटको इतिहासमा खासै नाम नचलेका टोली र खेलाडीले पनि केही कीर्तिमान बनाएका छन्। विश्वकप क्रिकेटमा सबैभन्दा कम बलमा शतक प्रहार गर्ने खेलाडीको कीर्तिमान पनि यस्तै खेलाडीको नाममा छ। विश्वकपमा सबैभन्दा कम बलमा शतक बनाउने खेलाडी हुन्, आयरल्यान्डका केभिन ओब्राइन। उनले सन् २०११ को विश्वकपमा इङ्ल्यान्डविरुद्घको खेलमा उक्त कीर्तिमान बनाएका हुन्। छैटौं नम्बरमा ब्याटिङ गर्न आएका ओब्राइनले केवल ५० बलमा शतक पूरा गरेका थिए। रनआउट भएर पेभेलियन फर्किनुअघि उनले केवल ६३ बलको सामना गरी ६ छक्का र १३ चौकाको मद्दतले एक सय १३ रन बनाएका थिए। उक्त खेलमा आयरल्यान्ड तीन विकेटले विजयी भएको थियो। सबैभन्दा कम बलमा शतक प्रहार गर्ने खेलाडीको सूचीमा अस्ट्रेलियाका ग्लेन म्याक्सवेल दोस्रो नम्बरमा छन्। सन् २०१५ को विश्वकपमा म्याक्सवेलले श्रीलंकाविरुद्घ ५१ बलमा शतक पूरा गरेका थिए।"
प्रभाव पार्न सक्ने खेलाडी,"भारतीय टोलीका अनुभवी बलर हुन्, जसप्रित बुमराह। तीव्र गतिका २५ वर्षीय बलर बुमराहले भारतका थुप्रै सफलतामा महत्त्वपूर्ण योगदान पुर्याउँदै आएका छन्। जारी विश्वकपमै पनि बुमराहले हालसम्म १० विकेट लिइसकेका छन्। दक्षिण अफ्रिकाविरुद्घको खेलमा दुई विकेट लिएका बुमराहले अस्ट्रेलियाविरुद्घ पनि तीन विकेट हात पारेका थिए। यसैगरी उनले अफगानिस्तान र वेस्ट इन्डिजविरुद्घ पनि दुईदुई विकेट लिएका थिए। इङ्ल्यान्डविरुद्घको खेलमा उनले एक विकेट हात पारेका थिए। बुमराहले हालसम्म भारतका लागि एकदिवसीय क्रिकेटमा ५५ खेल खेल्दै कुल ९५ विकेट लिएका छन्। एकदिवसीय क्रिकेटमा उनको उत्कृष्ट प्रदर्शन २७ रन दिएर पाँच विकेट हो। उनले एक पटक पाँच विकेट र चार पटक चार विकेट लिएका छन्। बंगलादेशविरुद्घ मंगलबार खेलिने खेलमा पनि उनको प्रदर्शन भारतका लागि निर्णायक बन्न सक्छ।"
श्रीलंकाको रोमाञ्चक जित,"चेस्टर ली स्ट्रिट : आईसीसी एकदिवसीय विश्वकप क्रिकेटमा श्रीलंकाले वेस्ट इन्डिजमाथि रोमाञ्चक जित हात पारेको छ। रिभर साइड ग्राउन्डमा सोमबार भएको खेलमा श्रीलंकाले वेस्ट इन्डिजलाई २३ रनले हरायो। यस जितसँगै श्रीलंकाले सेमिफाइनलमा पुग्ने सम्भावना जिवित राखेको छ। अब एक खेल खेल्न बाँकी रहेको श्रीलंकालाई अगाडी बढ्न आफ्नो जित सँगै अन्य टोलीको नतिजामा पनि भर पर्नेछ। श्रीलंकाले दिएको तीन सय ३९ रनको विजयी लक्ष्य पछ्याएको वेस्ट इन्डिजले निर्धारित ५० ओभरमा ९ विकेट गुमाएर तीन सय १५ रन बनाएको थियो। वेस्ट इन्डिजका लागि मध्य क्रमका ब्याट्सम्यान निकोलस पुरनले शतकीय पाली खेले। पुरनले एक सय १८ रन बनाए पनि टोलीलाई हारबाट जोगाउन सकेनन्। एक सय तीन बलको सामना गरेका पुरनले चार छक्का र ११ चौका हानेका थिए। फावियन एलनले शर्धशतकीय पाली खेले। एक छक्का र सात चौका हानेका फावियनले ३२ बलमा शर्धशत पूरा गरेका थिए। यसैगरी ओपनर क्रिस गेलले ३५ रन बनाए। ४८ रनको सामना गरेका गेलले दुई छक्का र एक चौका हानेका थिए। सिमरोन हेटमेयरले २९, कप्तान जासन होल्डरले २६ रन बनाए। सेल्डन कट्रेलले अविजित सात रन बनाए। श्रीलंकाका लासिथ मालिङ्गाले तीन विकेट लिए। कसुन राजिथा, जेफरी भान्डर्से र एन्जेलो म्याथ्युजले एकएक विकेट लिए। यसअघि टस हारी पहिले ब्याटिङको निम्तो पाएको श्रीलंकाले निर्धारित ओभरमा ६ विकेट गुमाएर तीन सय ३८ रनको विशाल योगफल तयार पारेको थियो। श्रीलंकाका लागि अभिसका फर्डान्डोले शतकीय पाली खेले। तेस्रो नम्बरमा क्रिज समाल्न आएका फर्नान्डोले एक सय चार रन बनाए। उनले २१ वर्षीय फर्नान्डोले एक सय तीन बलको सामना गरी दुई छक्का र नौ चौका प्रहार गरे।फर्नान्डोले एकदिवसीय क्रिकेटमा बनाएको यो पहिलो शतक हो। यसअघि एकदिवसीय क्रिकेटमा उनको उत्कृष्ट प्रदर्शन ७४ रन थियो। हालसम्म श्रीलंकाको टेस्ट टोलीमा स्थान नपाएका फर्नान्डोले सहभागिता जनाएको यो नवौं एकदिवसीय अन्तर्राष्ट्रिय प्रतियोगिता हो। उनी क्यारेबियन बलर सेल्डन कट्रेलको बलमा फाबियन एलनद्वारा समातिएका थिए।त्यसअघि श्रीलंकाका लागि ओपनर ब्याट्सम्यानद्वय कुशल परेरा र दिमुथ करुनारत्नेले ९३ रनको साझेदारी गरेका थिए। कप्तान करुनारत्ने ३२ रनको ब्यक्तिगत स्कोरमा श्रीलंकाको पहिलो विकेटका रुपमा पेभेलियन फर्किएका थिए। उनले ४८ बलको सामना गरी चार चौका प्रहार गरेका थिए। विकेटकिपर ब्याट्सम्यान परेराले भने अर्धशतक बनाए। आक्रामक रुपमा प्रस्तुत भएका परेराले केवल ५१ बलको सामना गरी आठ चौकाको मद्दतले ६४ रन जोडे। २८ वर्षीय परेराले एकदिवसीय क्रिकेटमा बनाएको यो १४औं अर्धशतक हो। टोलीका लागि कुशल मेन्डिसले ३९ र एन्जेलो म्याथ्युजले २६ रनको योगदान गरे।लाहिरु थिरिमाने भने ४५ रनमा अविजित रहे। उनले केवल ३३ बलको सामना गरी चार चौका हिर्काए। कप्तानसमेत रहेका क्यारेबियन टोलीका बलर जासन होल्डरले दुई विकेट लिए। कट्रेल, ओसेन थोमस र फाबियन एलनले पनि एकएक विकेट हात पारे। श्रीलंकाली टोलीले अतिरिक्त रुपमा १९ रन पायो। जितसँगै श्रीलंकाले आठ खेलबाट आठ नै अंक बनाएको छ। समान खेलबाट तीन अंक बनाएको वेस्ट इन्डिज यसअघिनै बाहिरिएको छ।"
पल्सर स्पोर्ट्स अवार्ड आज,"काठमाडौं : एनएसजेएफ पल्सर स्पोर्ट्स अवार्डको १६औं संस्करण मंगलबार काठमाडौंको प्रज्ञा भवन कमलादीमा हुँदैछ। खेलकुद क्षेत्रमा उल्लेखनीय योगदान पुर्याउने खेलाडी, प्रशिक्षक र संघसंस्थालाई यसपटक विभिन्न नौ विधामा अवार्ड प्रदान गरिँदै छ। यस वर्षदेखि एक जना अन्तर्राष्ट्रिय खेल पत्रकारलाई पनि पुरस्कृत गरिने आयोजक नेपाल खेलकुद पत्रकार मञ्चले जनाएको छ। अवार्डका लागि एसएमएस भोटिङका आधारमा चयन गरिने पिपल्स च्वाइस विधाको मनोनयनमा क्रिकेटका सन्दीप लामिछाने, ब्याडमिन्टनका प्रिन्स दाहाल, फुटबलकी सावित्रा भण्डारी, भलिबलकी रेश्मा भण्डारी र शारीरिक सुगठनका महेश्वर महर्जन छन्। वर्षको उत्कृष्ट पुरुष खेलाडी विधाको मनोनयनमा प्याराग्लाइडिङका युकेश गुरुङ, क्रिकेटका पारस खड्का र सोमपाल कामी, गल्फका शुक्रराज राई र जुडोका इन्द्रबहादुर श्रेष्ठ परेका छन्। वर्षको उत्कृष्ट महिला खेलाडीको अवार्डका लागि फुटबलकी सावित्रा भण्डारी, भलिबलकी सरस्वती चौधरी, क्रिकेटकी सीता रानामगर, जुडोकी मनिता श्रेष्ठ प्रधान र तेक्वान्दोकी निमा गुरुङ मनोनयनमा छन्। यसैगरी वर्षको उत्कृष्ट युवा खेलाडीको मनोनयनमा ब्याडमिन्टनका प्रिन्स दाहाल, एथलेटिक्सका अजितकुमार यादव, क्रिकेटका ललितनारायण राजवंशी, फुटबलकी मञ्जलीकुमारी योञ्जन र कराँतेका विजय श्रेष्ठ छन्। प्रशिक्षकमा प्याराग्लाइडिङका योगश भट्टराई, क्रिकेटका जगत टमाटा, एथलेटिक्सका धनीराम चौधरी, भलिबलका ज्ञानेन्द्र विष्ट, फुटबलका हरि खड्का मनोनयनमा छन्। यसैगरी लाइफ टाइम अचिभमेन्ट, पारा एथलिट, स्पेसल र टिम अफ दी इयर अवार्ड पनि मंगलबार नै प्रदान गरिनेछ। वर्षको उत्कृष्ट पुरुष, महिला, प्रशिक्षक र पिपल्स च्वाइस अवार्डको विजेताले बजाज पल्सर मोटरसाइकल पुरस्कार प्राप्त गर्नेछन्। महिला र पुरुष विजेताले टर्किस एयरलाइन्सको तर्फबाट खुला गन्तव्यको दुईतर्फी हवाई टिकट पनि पाउनेछन्। अन्य विधाका विजेताले जनही ५० हजार रुपैयाँ र आकर्षक गिफ्ट ह्याम्पर पुरस्कार प्राप्त गर्नेछन्। पल्सर स्पोर्ट्स अवार्डको मुख्य प्रायोजकको रूपमा हंसराज हुलासचन्द एन्ड कम्पनी प्रालि रहेको छ। अवार्डलाई किरण सु म्यानफ्याक्चररको मुख्य उत्पादन गोल्डस्टार (पावर्ड बाई) र डिस मिडिया नेटवर्क लिमिटेडले मुख्य सहप्रायोजन गरेको छ।"
रोहित शर्माले गरे सांगाकारासँग रेकर्ड बराबरी,"काठमाडौं : भारतका ओपनर ब्याट्सम्यान रोहित शर्मा एकै विश्वपमा चार शतक प्रहार गर्ने दोस्रो क्रिकेटर बन्न सफल भएका छन् । रोहितले इङ्ल्याण्डमा जारी विश्पकपमा ४ शतक बनाएका हुन्। अहिले जारी खेलमा बंलादेशविरुद्ध शतक बनाउँदै रोहितले श्रीलंकाका कुमार सांगाकाराको रेकर्डसँग बराबरी गरेका छन् । उनले दक्षिण अफ्रिकाविरुद्ध १२२ रन, पाकिस्तानविरुद्ध १४० रन, इङ्ल्याण्डविरुद्ध १०४ रन बनाएका थिए । बनाएका थिए । आजको खेलमा ९२ बलमा ७ चौका र ५ छक्काका साथ १०४ रन बनाएर आउट भए । एकै विश्वकपमा चार शतक प्रहार गर्ने रेकर्ड यसअघि श्रीलंकाका कुमार सांगाकाराको नाममा थियो । सांगाकाराले २०१५ को विश्वकपमा चार शतकको रेकर्ड बनाएका थिए । सांगाकाराले क्रिकेटबाट सन्यास लिइसकेका छन्। आजको शतकसँगै रोहित यस विश्वकपमा सर्वाधिक रन बनाउने ब्याट्सम्यानको सूचीमा शीर्ष स्थनमा उक्लिएका छन् । उनको ५४४ रन पुगेको छ । दोस्रो नम्बरमा रहेका अस्ट्रेलियाका डेभिड वार्नरको ५१६ रन छ।"
प्रभाव पार्न सक्ने खेलाडी,"भारतीय टोलीका अनुभवी बलर हुन्, जसप्रित बुमराह। तीव्र गतिका २५ वर्षीय बलर बुमराहले भारतका थुप्रै सफलतामा महत्त्वपूर्ण योगदान पुर्याउँदै आएका छन्। जारी विश्वकपमै पनि बुमराहले हालसम्म १० विकेट लिइसकेका छन्। दक्षिण अफ्रिकाविरुद्घको खेलमा दुई विकेट लिएका बुमराहले अस्ट्रेलियाविरुद्घ पनि तीन विकेट हात पारेका थिए। यसैगरी उनले अफगानिस्तान र वेस्ट इन्डिजविरुद्घ पनि दुईदुई विकेट लिएका थिए। इङ्ल्यान्डविरुद्घको खेलमा उनले एक विकेट हात पारेका थिए। बुमराहले हालसम्म भारतका लागि एकदिवसीय क्रिकेटमा ५५ खेल खेल्दै कुल ९५ विकेट लिएका छन्। एकदिवसीय क्रिकेटमा उनको उत्कृष्ट प्रदर्शन २७ रन दिएर पाँच विकेट हो। उनले एक पटक पाँच विकेट र चार पटक चार विकेट लिएका छन्। बंगलादेशविरुद्घ मंगलबार खेलिने खेलमा पनि उनको प्रदर्शन भारतका लागि निर्णायक बन्न सक्छ।"
पल्सर स्पोर्ट्स अवार्ड आज,"काठमाडौं : एनएसजेएफ पल्सर स्पोर्ट्स अवार्डको १६औं संस्करण मंगलबार काठमाडौंको प्रज्ञा भवन कमलादीमा हुँदैछ। खेलकुद क्षेत्रमा उल्लेखनीय योगदान पुर्याउने खेलाडी, प्रशिक्षक र संघसंस्थालाई यसपटक विभिन्न नौ विधामा अवार्ड प्रदान गरिँदै छ। यस वर्षदेखि एक जना अन्तर्राष्ट्रिय खेल पत्रकारलाई पनि पुरस्कृत गरिने आयोजक नेपाल खेलकुद पत्रकार मञ्चले जनाएको छ। अवार्डका लागि एसएमएस भोटिङका आधारमा चयन गरिने पिपल्स च्वाइस विधाको मनोनयनमा क्रिकेटका सन्दीप लामिछाने, ब्याडमिन्टनका प्रिन्स दाहाल, फुटबलकी सावित्रा भण्डारी, भलिबलकी रेश्मा भण्डारी र शारीरिक सुगठनका महेश्वर महर्जन छन्। वर्षको उत्कृष्ट पुरुष खेलाडी विधाको मनोनयनमा प्याराग्लाइडिङका युकेश गुरुङ, क्रिकेटका पारस खड्का र सोमपाल कामी, गल्फका शुक्रराज राई र जुडोका इन्द्रबहादुर श्रेष्ठ परेका छन्। वर्षको उत्कृष्ट महिला खेलाडीको अवार्डका लागि फुटबलकी सावित्रा भण्डारी, भलिबलकी सरस्वती चौधरी, क्रिकेटकी सीता रानामगर, जुडोकी मनिता श्रेष्ठ प्रधान र तेक्वान्दोकी निमा गुरुङ मनोनयनमा छन्। यसैगरी वर्षको उत्कृष्ट युवा खेलाडीको मनोनयनमा ब्याडमिन्टनका प्रिन्स दाहाल, एथलेटिक्सका अजितकुमार यादव, क्रिकेटका ललितनारायण राजवंशी, फुटबलकी मञ्जलीकुमारी योञ्जन र कराँतेका विजय श्रेष्ठ छन्। प्रशिक्षकमा प्याराग्लाइडिङका योगश भट्टराई, क्रिकेटका जगत टमाटा, एथलेटिक्सका धनीराम चौधरी, भलिबलका ज्ञानेन्द्र विष्ट, फुटबलका हरि खड्का मनोनयनमा छन्। यसैगरी लाइफ टाइम अचिभमेन्ट, पारा एथलिट, स्पेसल र टिम अफ दी इयर अवार्ड पनि मंगलबार नै प्रदान गरिनेछ। वर्षको उत्कृष्ट पुरुष, महिला, प्रशिक्षक र पिपल्स च्वाइस अवार्डको विजेताले बजाज पल्सर मोटरसाइकल पुरस्कार प्राप्त गर्नेछन्। महिला र पुरुष विजेताले टर्किस एयरलाइन्सको तर्फबाट खुला गन्तव्यको दुईतर्फी हवाई टिकट पनि पाउनेछन्। अन्य विधाका विजेताले जनही ५० हजार रुपैयाँ र आकर्षक गिफ्ट ह्याम्पर पुरस्कार प्राप्त गर्नेछन्। पल्सर स्पोर्ट्स अवार्डको मुख्य प्रायोजकको रूपमा हंसराज हुलासचन्द एन्ड कम्पनी प्रालि रहेको छ। अवार्डलाई किरण सु म्यानफ्याक्चररको मुख्य उत्पादन गोल्डस्टार (पावर्ड बाई) र डिस मिडिया नेटवर्क लिमिटेडले मुख्य सहप्रायोजन गरेको छ।"
भारतको अग्निपरीक्षा,"बर्मिंघम : विश्वकप क्रिकेटको लिग चरणको खेल समाप्तितर्फ लागेको छ। दुई टोलीबाहेक अन्य सबैले अब लिग चरणमा एकएक खेल मात्र खेल्न बाँकी छ। तर, अहिलेसम्म सेमिफाइनलमा पुग्ने एउटा टोलीको मात्र टुंगो लाग्न सकेको छ। साविक विजेता अस्ट्रेलियाबाहेक अन्य टोली अझै पनि सेमिफाइनलमा स्थान बनाउन संघर्षरत छन्। यस्तै परिवेशबीच मंगलबार भारत र बंगलादेशले आफ्नो आठौं खेल खेल्दै छन्। उक्त खेलमा जित हात पार्दै भारत सेमिफाइनलमा पुग्ने दोस्रो टोली बन्ने धुनमा छ। अर्कोतिर बंगलादेश पनि बलियो प्रतिद्वन्द्वी भारतलाई हराउँदै आफ्नो साख जोगाउने योजनामा छ। जारी विश्वकपमा भारत बलियो टोलीका रूपमा देखिएको छ। अघिल्ला ६ खेलसम्म अपराजित रहेको भारतीय टोली आइतबार सम्पन्न खेलमा भने आयोजक इङ्ल्यान्डसँग पराजित भएको थियो। अन्यथा लिग चरणका हरेक खेलमा भारतले उत्कृष्ट प्रदर्शन गर्दै आएको छ। लिग चरणको खेलमा साविक विजेता अस्ट्रेलियाको अपराजित यात्रा पनि भारतले नै तोडेको थियो। भारतको ब्याटिङ र बलिङ दुवै लयमा देखिन्छ। हालसम्म भारतले पाँच खेलमा जित र एक खेलमा हारको नतिजा निकालेको छ। भारतको एक खेल वर्षाका कारण रद्द भएको थियो। बंगलादेशले भने तीन खेलमा जित र तीन खेलमा हारको नतिजा निकालेको छ। बंगलादेशको पनि एक खेल वर्षाका कारण रद्द भएको थियो। बंगलादेशको पनि ब्याटिङ र बलिङ दुवै राम्रो छ। बंगलादेशले दक्षिण अफ्रिका, वेस्ट इन्डिज र अस्ट्रेलियाविरुद्धको खेलमा तीन सयभन्दा बढी रन बनाएको थियो। अन्य खेलमा पनि बंगलादेशको ब्याटिङ कमजोर थिएन। भारत पहिलो संस्करणदेखि नै विश्वकपमा सहभागी टोली हो भने बंगलादेशको यो केवल छैटौं सहभागिता हो। भारत सन् १९८३ र सन् २०११ को विश्वकप विजेता टोली हो भने बंगलादेश हालसम्म क्वार्टरफाइनल चरणभन्दा अगाडि बढ्न सकेको छैन। त्यसैले अन्तर्राष्ट्रिय सहभागिता, नतिजा र अनुभवका आधारमा पनि बंगलादेशभन्दा भारत निकै बलियो देखिन्छ। अन्तर्राष्ट्रिय एकदिवसीय क्रिकेटमा हालसम्म यी दुई टोलीबीच ३५ खेल भएको छ। २९ खेलमा भारत विजयी भएको छ भने बंगलादेशले पाँच खेलको नतिजालाई आफ्नो पक्षमा पारेको छ। यी दुई टोलीबीचको एक खेल भने अनिर्णित रूपमा सकिएको छ। यसैगरी यसअघिका विश्वकपमा यी दुई टोलीबीच भएको भिडन्तले पनि भारतलाई नै बलियो देखाउँछ। यसअघि विश्वकपमा यी दुई टोलीबीच तीन खेल भएको छ। भारतले दुई र बंगलादेशले एक खेल जितेका छन्। सन् २००७ को विश्वकपमा बंगलादेशले भारतलाई पाँच विकेटले हराएको थियो। सन् २०११ र सन् २०१५ को विश्वकपमा भने भारत विजयी भएको थियो। यी दुई टोलीबीच खेलिएको पछिल्ला पाँच एकदिवसीयमध्ये भारतले चार र बंगलादेशले एक खेल जितेका छन्। पछिल्लो पटक सन् २०१८ को सेप्टेम्बर २८ मा यी दुई टोली आपसमा भिडेका थिए। दुबईमा खेलिएको उक्त खेलमा भारत तीन विकेटले विजयी बनेको थियो। एकदिवसीय क्रिकेटमा हालसम्म बंगलादेशले अघि सारेको दुई सय ९६ रनको लक्ष्य भारतले पूरा गरेको छ भने भारतले दिएको दुई सय ८९ रनको लक्ष्य बंगलादेशले भेट्टाएको छ। आजको खेल बंगलादेशविरुद्ध भारत एजबास्टन (दिउँसो ३:१५ बजे) एकदिवसीयमा दुई टोली कुल : ३५ खेल भारत विजयी : २९ खेल बंगलादेश विजयी : ५ खेल अनिर्णित : १ खेल विश्वकपमा दुई टोली कुल : ३ खेल भारत विजयी : २ खेल बंगलादेश विजयी : १ खेल"
रोहित शर्माले गरे सांगाकारासँग रेकर्ड बराबरी,"काठमाडौं : भारतका ओपनर ब्याट्सम्यान रोहित शर्मा एकै विश्वपमा चार शतक प्रहार गर्ने दोस्रो क्रिकेटर बन्न सफल भएका छन् । रोहितले इङ्ल्याण्डमा जारी विश्पकपमा ४ शतक बनाएका हुन्। अहिले जारी खेलमा बंलादेशविरुद्ध शतक बनाउँदै रोहितले श्रीलंकाका कुमार सांगाकाराको रेकर्डसँग बराबरी गरेका छन् । उनले दक्षिण अफ्रिकाविरुद्ध १२२ रन, पाकिस्तानविरुद्ध १४० रन, इङ्ल्याण्डविरुद्ध १०४ रन बनाएका थिए । बनाएका थिए । आजको खेलमा ९२ बलमा ७ चौका र ५ छक्काका साथ १०४ रन बनाएर आउट भए । एकै विश्वकपमा चार शतक प्रहार गर्ने रेकर्ड यसअघि श्रीलंकाका कुमार सांगाकाराको नाममा थियो । सांगाकाराले २०१५ को विश्वकपमा चार शतकको रेकर्ड बनाएका थिए । सांगाकाराले क्रिकेटबाट सन्यास लिइसकेका छन्। आजको शतकसँगै रोहित यस विश्वकपमा सर्वाधिक रन बनाउने ब्याट्सम्यानको सूचीमा शीर्ष स्थनमा उक्लिएका छन् । उनको ५४४ रन पुगेको छ । दोस्रो नम्बरमा रहेका अस्ट्रेलियाका डेभिड वार्नरको ५१६ रन छ।"
आयरल्यान्डका ओब्राइनको आक्रामक ब्याटिङ,"विश्वकप क्रिकेटको इतिहासमा खासै नाम नचलेका टोली र खेलाडीले पनि केही कीर्तिमान बनाएका छन्। विश्वकप क्रिकेटमा सबैभन्दा कम बलमा शतक प्रहार गर्ने खेलाडीको कीर्तिमान पनि यस्तै खेलाडीको नाममा छ। विश्वकपमा सबैभन्दा कम बलमा शतक बनाउने खेलाडी हुन्, आयरल्यान्डका केभिन ओब्राइन। उनले सन् २०११ को विश्वकपमा इङ्ल्यान्डविरुद्घको खेलमा उक्त कीर्तिमान बनाएका हुन्। छैटौं नम्बरमा ब्याटिङ गर्न आएका ओब्राइनले केवल ५० बलमा शतक पूरा गरेका थिए। रनआउट भएर पेभेलियन फर्किनुअघि उनले केवल ६३ बलको सामना गरी ६ छक्का र १३ चौकाको मद्दतले एक सय १३ रन बनाएका थिए। उक्त खेलमा आयरल्यान्ड तीन विकेटले विजयी भएको थियो। सबैभन्दा कम बलमा शतक प्रहार गर्ने खेलाडीको सूचीमा अस्ट्रेलियाका ग्लेन म्याक्सवेल दोस्रो नम्बरमा छन्। सन् २०१५ को विश्वकपमा म्याक्सवेलले श्रीलंकाविरुद्घ ५१ बलमा शतक पूरा गरेका थिए।"
श्रीलंकाको रोमाञ्चक जित,"चेस्टर ली स्ट्रिट : आईसीसी एकदिवसीय विश्वकप क्रिकेटमा श्रीलंकाले वेस्ट इन्डिजमाथि रोमाञ्चक जित हात पारेको छ। रिभर साइड ग्राउन्डमा सोमबार भएको खेलमा श्रीलंकाले वेस्ट इन्डिजलाई २३ रनले हरायो। यस जितसँगै श्रीलंकाले सेमिफाइनलमा पुग्ने सम्भावना जिवित राखेको छ। अब एक खेल खेल्न बाँकी रहेको श्रीलंकालाई अगाडी बढ्न आफ्नो जित सँगै अन्य टोलीको नतिजामा पनि भर पर्नेछ। श्रीलंकाले दिएको तीन सय ३९ रनको विजयी लक्ष्य पछ्याएको वेस्ट इन्डिजले निर्धारित ५० ओभरमा ९ विकेट गुमाएर तीन सय १५ रन बनाएको थियो। वेस्ट इन्डिजका लागि मध्य क्रमका ब्याट्सम्यान निकोलस पुरनले शतकीय पाली खेले। पुरनले एक सय १८ रन बनाए पनि टोलीलाई हारबाट जोगाउन सकेनन्। एक सय तीन बलको सामना गरेका पुरनले चार छक्का र ११ चौका हानेका थिए। फावियन एलनले शर्धशतकीय पाली खेले। एक छक्का र सात चौका हानेका फावियनले ३२ बलमा शर्धशत पूरा गरेका थिए। यसैगरी ओपनर क्रिस गेलले ३५ रन बनाए। ४८ रनको सामना गरेका गेलले दुई छक्का र एक चौका हानेका थिए। सिमरोन हेटमेयरले २९, कप्तान जासन होल्डरले २६ रन बनाए। सेल्डन कट्रेलले अविजित सात रन बनाए। श्रीलंकाका लासिथ मालिङ्गाले तीन विकेट लिए। कसुन राजिथा, जेफरी भान्डर्से र एन्जेलो म्याथ्युजले एकएक विकेट लिए। यसअघि टस हारी पहिले ब्याटिङको निम्तो पाएको श्रीलंकाले निर्धारित ओभरमा ६ विकेट गुमाएर तीन सय ३८ रनको विशाल योगफल तयार पारेको थियो। श्रीलंकाका लागि अभिसका फर्डान्डोले शतकीय पाली खेले। तेस्रो नम्बरमा क्रिज समाल्न आएका फर्नान्डोले एक सय चार रन बनाए। उनले २१ वर्षीय फर्नान्डोले एक सय तीन बलको सामना गरी दुई छक्का र नौ चौका प्रहार गरे।फर्नान्डोले एकदिवसीय क्रिकेटमा बनाएको यो पहिलो शतक हो। यसअघि एकदिवसीय क्रिकेटमा उनको उत्कृष्ट प्रदर्शन ७४ रन थियो। हालसम्म श्रीलंकाको टेस्ट टोलीमा स्थान नपाएका फर्नान्डोले सहभागिता जनाएको यो नवौं एकदिवसीय अन्तर्राष्ट्रिय प्रतियोगिता हो। उनी क्यारेबियन बलर सेल्डन कट्रेलको बलमा फाबियन एलनद्वारा समातिएका थिए।त्यसअघि श्रीलंकाका लागि ओपनर ब्याट्सम्यानद्वय कुशल परेरा र दिमुथ करुनारत्नेले ९३ रनको साझेदारी गरेका थिए। कप्तान करुनारत्ने ३२ रनको ब्यक्तिगत स्कोरमा श्रीलंकाको पहिलो विकेटका रुपमा पेभेलियन फर्किएका थिए। उनले ४८ बलको सामना गरी चार चौका प्रहार गरेका थिए। विकेटकिपर ब्याट्सम्यान परेराले भने अर्धशतक बनाए। आक्रामक रुपमा प्रस्तुत भएका परेराले केवल ५१ बलको सामना गरी आठ चौकाको मद्दतले ६४ रन जोडे। २८ वर्षीय परेराले एकदिवसीय क्रिकेटमा बनाएको यो १४औं अर्धशतक हो। टोलीका लागि कुशल मेन्डिसले ३९ र एन्जेलो म्याथ्युजले २६ रनको योगदान गरे।लाहिरु थिरिमाने भने ४५ रनमा अविजित रहे। उनले केवल ३३ बलको सामना गरी चार चौका हिर्काए। कप्तानसमेत रहेका क्यारेबियन टोलीका बलर जासन होल्डरले दुई विकेट लिए। कट्रेल, ओसेन थोमस र फाबियन एलनले पनि एकएक विकेट हात पारे। श्रीलंकाली टोलीले अतिरिक्त रुपमा १९ रन पायो। जितसँगै श्रीलंकाले आठ खेलबाट आठ नै अंक बनाएको छ। समान खेलबाट तीन अंक बनाएको वेस्ट इन्डिज यसअघिनै बाहिरिएको छ।"

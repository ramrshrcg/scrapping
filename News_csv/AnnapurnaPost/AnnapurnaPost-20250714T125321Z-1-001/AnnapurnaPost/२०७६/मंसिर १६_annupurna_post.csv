शीर्षक,विवरण
कानुन र नागरिक सशक्तिकरण,"सत्तारुढ दलका नेताहरूले गैरजिम्मेवार भाषण गर्नुभन्दा कानुन कार्यान्वयनको उपयुक्त वातावरण बनाएमा भ्रष्टाचार नियन्त्रणमा छिटै परिणाम प्राप्त हुनेछ। मंसिरको पहिलो साता सत्तारुढ नेपाल कम्युनिस्ट पार्टीका एक वरिष्ठ नेता माधव नेपालले स्थानीय तहका पदाधिकारी काम गर्नभन्दा लुट्न व्यस्त रहेको बताए। उनले स्थानीय तहमा अनियमितता तथा भ्रष्टाचार झाँगिदै गएको मात्र बताएनन्, सात पुस्तासम्मको सम्पत्ति तत्काल जफत गर्नुपर्नेमा जोड दिए। केही समयअगाडि प्रधानमन्त्री केपी शर्मा ओलीले वाइडबडी प्रकरणमा कुनै आर्थिक अनियमितता नभएको दाबी गरेका थिए। अनियमितता भएको हो वा होइन भनेर छानबिन गर्ने स्वतन्त्र संवैधानिक निकाय अख्तियार दुरुपयोग अनुसन्धान आयोग छ। उक्त आयोगले छानबिन गरेर मुद्दा दायर गरेपछि यसको अन्तिम किनारा अदालतले लगाउँछ। केही महिनाअगाडि सोही पार्टीका प्रवक्ता नारायणकाजी श्रेष्ठले भ्रष्टाचारीलाई ठाउँको ठाउँ कालोमोसो लगाउन नागरिकलाई आग्रह गरेका थिए। भ्रष्टाचारीलाई नागरिक तहमै कारबाही गर्न सके मात्र भ्रष्टाचार नियन्त्रण हुने उनको दाबी थियो। यद्यपि झण्डै दुईतिहाइ बहुमतको सरकार चलाइरहेको राजनीतिक दलका नेताका यस्ता अभिव्यक्तिले भ्रष्टाचार नियन्त्रणमा कुनै योगदान गर्न सकेको छैन। बरु दिनदिनै डरलाग्दो रूपमा तल्लो तहसम्मै भ्रष्टाचार झाँगिदो छ। भ्रष्टाचार नियन्त्रण गर्नका लागि प्रवद्र्धनात्मक, प्रचारात्मक तथा उपचारात्मक विधिहरू उपयोग गरिन्छ। भ्रष्टाचार निवारण ऐन २०५९ अनुसार प्रचारात्मक तथा प्रवद्र्धनात्मक काम गर्नका लागि प्रधानमन्त्रीअन्तर्गतको राष्ट्रिय सतर्कता केन्द्रको स्थापना भएको छ भने उपचारात्मक कामका लागि संवैधानिक निकाय अख्तियार दुरुपयोग अनुसन्धान आयोगको स्थापना भएको छ। यद्यपि यस आयोगले पनि प्रचारात्मक र प्रवद्र्धनात्मक काम गर्न सक्ने अधिकार पाएको छ। तर न त राष्ट्रिय सतर्कता केन्द्रले आफ्नो जिम्मेवारी उपयुक्त ढंगबाट पूरा गर्न सकेको छ न त अख्तियारले नै स्थानीय तहमा भइरहेका अनियमितता तथा भ्रष्टाचारका बारेमा आवश्यक अनुसन्धान गरी मुद्दा दायर सकेको छ। यतिबेला भ्रष्टाचार नियन्त्रणको कार्यमा दलीय, नश्लीय, वर्गीय, क्षेत्रीय तथा जातीय तत्वहरूले प्रत्यक्ष रूपमा प्रभाव पारिरहेका छन्। कुनै पनि सार्वजनिक निकायमा भएको अनियमितताका बारेमा छानबिन गर्दा दल, जात, धर्म, वर्ग, क्षेत्रलगायतका सवालले प्रत्यक्ष वा परोक्ष रूपमा प्रभाव पारेको छ। अख्तियार दुरुपयोग अनुसन्धान आयोगले रंगेहात पक्राउ गरेका व्यक्तिहरू, अनुसन्धान गरी दायर गरिएका मुद्दा र तामेलीमा राखिएका मुद्दाहरूलाई मिहिन विश्लेषण गर्ने हो भने यो प्रस्ट रूपमा देख्न सकिन्छ। खासगरी लोकमानसिंह कार्कीलाई आयोगको प्रमुख आयुक्त बनाएसँगै यस्तो अवस्था सृजना हुन पुग्यो। यसपछि पनि अख्तियारले आफ्नो साख उकास्न सकेको छैन। गैरकानुनी बाटोबाट भ्रष्टाचार नियन्त्रण गर्न सकिँदैन। त्यस्तो प्रयास भएमा भ्रष्टाचारले डरलाग्दो स्वरूप ग्रहण गर्न पुग्नेछ। डनहरूको उदय र ठेकेदारीको सुरुवात हुनेछ। कार्की पछि प्रमुख आयुक्त भएका दीप बस्न्यातका पालामा अख्तियारको त्यो साख अझ ओरालो लाग्यो। अहिले त अख्तियारका आयुक्त नै राजनीतिक भ्रष्टाचारका बारेमा छानबिन गरेमा आफ्नो जागिर नै जान सक्छ भन्ने अभिव्यक्ति दिइरहेका छन्। यसले भ्रष्टाचार नियन्त्रणका गतिविधि कुन रूपमा थला परेका छन् भन्ने प्रस्टिन्छ। प्रधानमन्त्री अध्यक्ष रहने सतर्कता केन्द्रको न त नियमित बैठक बस्छ न त यसले सक्रियतापूर्वक भ्रष्टाचारविरुद्धका प्रचारात्मक तथा प्रवद्र्धनात्मक गतिविधि गर्न सकेको छ। यस्तो अवस्थामा पाइलापाइलामा घुस तिर्नुपर्ने नागरिकका आफ्नै पीडा छन्। स्थानीय स्तरमा सञ्चालित विकास निर्माणका कार्यहरू कमिसनको लोभमा लथालिंग छाडिँदाका पीडा तिनै नागरिकले बेहोर्नु परिरहेको छ। गाउँमा बसेर उत्पादन गरेका आलुदेखि कुखुरासम्मको कर तिरिरहेका नागरिक भ्रष्टाचार, अनियमितता तथा व्यथितिले भित्रभित्रै आगो भइरहेका छन्। छोराछोरीको विद्यालयको छात्रवृत्तिमा अनियमितता, आफ्नो गाउँमा आउने बाटोमा अनियमितता, टाउको दुखेर स्वस्थ्य चौकी गएर पाउने सिटामोलमा भ्रष्टाचार, कृषि अनुदानमा भ्रष्टाचार, प्रहरी प्रशासनमा भ्रष्टाचार। पाइ््लापाइलामा भइरहेका यस्ता भ्रष्टाचार र अनियमितताले नागरिक आक्रोशित छन्। ती आक्रोशित नागरिकलाई सुशासनको प्रत्याभूति दिने गरी नीतिगत तथा कानुनी सुधार गरी प्रभावकारी कार्यान्वयन गर्नुको साटो थप आक्रोशित बनाउने सत्ताधारी दलका नेताका अभिव्यक्तिले देशमा भ्रष्टाचार नियन्त्रण होइन, अर्को विद्रोहको आह्वान गरिरहे झैं देखिन्छ। यो सत्य हो गैरकानुनी बाटोबाट भ्रष्टाचार नियन्त्रण गर्न सकिँदैन। त्यो बाटोबाट नियन्त्रण प्रयास भयो भने भ्रष्टाचारले झन् डरलाग्दो स्वरूप ग्रहण गर्न पुग्छ। यसले भ्रष्टाचार नियन्त्रण गर्ने डनहरूको उदय हुन पुग्नेछ। यस्तै कामको ठेकेदारी सुरु हुनेछ। ठाउँको ठाउँ कालोमोसो दलिदिने, हातपात गर्ने, व्यक्तिको सात पुस्तालाई पुग्ने सम्पत्ति खोजी गर्दै त्यसमाथि आँखा लगाउनेहरूको नयाँ व्यवसाय सुरु हुनेछ। अनि नागरिक राज्यलाई विश्वास नगरेर त्यस्ता ठेकेदारकहाँ भ्रष्टाचार नियन्त्रणको अपेक्षा गर्दै वा आफूले तिरेको घुसको रकम फिर्ता दिलाइमाग्न पुग्नेछन्। जसरी अहिले नागरिक ऋण उठौती उठाउन पुलिसकहाँ नभई डनकहाँ पुग्न बाध्य भइरहेका छन्। अनि सत्ताधारीलाई खुसी पारेर आफू भ्रष्ट नभएको प्रमाणित गर्न लागिपर्नेछन्। के हामी भ्रष्टाचार नियन्त्रणका लागि गठन भएका संवैधानिक तथा अन्य वैधानिक निकायलाई कमजोर बनाउँदै त्यस्ता ठेकेदार खोजिरहेका हौं ? सम्बन्धित नेताले यसको जवाफ दिनैपर्छ। भ्रष्टाचारीलाई ठाउँको ठाउँ कालोमोसो दलिदेऊ वा हातपात गर वा सात पुस्ताको सम्पत्ति खोजी जफत गरिदेऊ जस्ता उत्तेजक अभिव्यक्ति केही ताली खान मात्र काम लाग्छ। भ्रष्टाचार नियन्त्रणका लागि यस्ता गैरकानुनी बाटो तथा सुझाव शतप्रतिशत गलत हो। भ्रष्टाचार निवारण ऐन २०५९ ले केकस्ता भ्रष्टाचारजन्य कसुर गरेमा केकस्ता कारबाही हुनेछ भन्नेबारेमा उल्लेख गरेको छ। त्योभन्दा बाहिर गएर भ्रष्टाचार नियन्त्रणका काम गर्न सकिने अवस्था कम्तीमा आज छैन। यदि त्यो बाटो जान खोजियो भने शाही आयोगको इतिहास दोहोरिन्छ। त्यसैले वर्तमान ऐन तथा विद्यमान कानुनले मात्र भ्रष्टाचार नियन्त्रण सम्भव छैन भने त्यसलाई संशोधन गर्ने वैधानिक बाटो अवलम्बन गर्न सकिन्छ। नेपालमा भ्रष्टाचार नियन्त्रण गर्नका लागि आवश्यक पर्ने कानुनी रूपमा बलिया संस्था गठन गरिएका छन्। राज्यकोषबाट ठूलो रकम लगानी भइरहेको छ। तर प्रभावकारी रूपमा काम गर्ने वातावरण भने निर्माण हुन सकेको छैन। मूलतः यसमा सरकार दोषी छ। वर्तमान सरकार मात्र होइन, इतिहासका अधिकांश सरकारले यस्ता निकायहरूलाई बलियो बनाएर स्वतन्त्र रूपमा काम गर्ने वातावरण निर्माण गर्ने कुरामा कहिल्यै चासो दिएनन्। सरकार र प्रतिपक्षी दल मिलेर भ्रष्टाचार नियन्त्रण गर्ने संस्थाको नियुक्ति प्रक्रियालाई पारदर्शी र प्रतिस्पर्धी बनाउनुको साटो आफन्त वा कार्यकर्ताको भर्ती केन्द्र बनाइरहेका छन्। नियुक्ति प्रक्रियामै खोट भएपछि भ्रष्टाचार नियन्त्रणका गठित निकाय तथा संस्थाहरूले स्वतन्त्रतापूर्वक प्रभावकारी रूपमा काम गर्ने अवस्था छैन। त्यसैले आफूलाई नियुक्ति दिलाइदिने राजनीतिक दल, त्यसका नेता तथा कार्यकर्ता, आफ्नो वर्ग, नश्ल, जात, धर्म, क्षेत्रमा विश्वास गर्ने र आस्था राख्नेलाई संरक्षण दिने रक्षाकबच बनेका हुन् कि भन्ने आशंका व्याप्त छ। राजनीतिक दलका नेता सार्वजनिक मञ्चमा भ्रष्टाचारविरुद्ध गैरकानुनी कार्य गर्न नागरिकलाई उत्प्रेरित गर्ने तर वास्तवमा त्यसैबाट पाएसम्म कमिसन तथा नजराना लिन प्रयत्नरत छन्। परिणामतः नेपालमा भ्रष्टाचार नियन्त्रण एक मृगतृष्णा बन्दै गइरहेको छ। अन्त्यमा, जसरी भ्रष्टाचारलाई कानुनले परिभाषित गरेको हुन्छ त्यसैगरी भ्रष्टाचार नियन्त्रणका कार्य पूर्णरूपमा कानुनी दायराभित्र रहेर गर्नुपर्ने हुन्छ। भ्रष्टाचारीको सात पुस्तालाई पुग्ने सम्पत्ति खोस्न वा कालोमोसो दल्न प्रेरित गरेर हामी त्रूर समाज निर्माणमा लागिरहेका त छैनौं भन्ने प्रश्न उठ्छ। त्यसैले भ्रष्टाचार नियन्त्रणका कार्यलाई कानुनी दायराभित्र बसेर सञ्चालन गर्नु नितान्त जरुरी छ। यदि कानुन अपर्याप्त छ भन्ने सबैको निष्कर्ष हो भने भ्रष्टाचार नियन्त्रण ऐन २०५९ को संशोधन गर्न सकिन्छ। यदि कानुनले मात्र यो सम्भव छैन र नागरिक सशक्तीकरण आवश्यक छ भन्ने निष्कर्ष हो भने शासकीय प्रक्रिया तथा प्रणालीमा नागरिक सहाभागितालाई सुनिश्चित गर्ने गरी नीतिनिर्माण गर्न सकिन्छ। त्यसैले यतिबेला सत्तारुढ दलका नेताले गैरजिम्मेवार भाषण गर्नुभन्दा कानुन कार्यान्वयनका लागि उपयुक्त वातावरण बनाउने हो भने त्यसले छिटै परिणाम दिनेछ।"
सांस्कृतिक सेतु,"कुनै पनि व्रतको तीन प्रकार हुन्छ कायिक, वाचिक र मानसिक। कायिक व्रतमा शास्त्रवर्जित हिंसा, कुआचार एवं कुत्सित दर्शन आदिलाई ल्याउनु श्रेयष्कर हुन्छ। वाचिक व्रतमा कुवचन, निन्दा आदिलाई त्याग्नुपर्छ। मानसिक व्रतमा विषयवासनाबाट टाढा बसेर मनलाई सात्विक बनाउन आवश्यक हुन्छ। विवाह पञ्चमी व्रतको अनुष्ठानमा यी तीनवटै किसिमको विधि अपनाउन आवश्यक हुन्छ। विवाह पञ्चमी मंसिर महिनाको शुक्ल पक्षको पञ्चमी तिथिमा प्रत्येक वर्ष मनाउने परम्परा त्रेतायुगदेखि जीवन्त छ। जनकपुरअवस्थित बारह बिघामा धनुषयज्ञ सम्पन हुन्छ। धनुषयज्ञपश्चात् स्वयम्वर मर्यादा पुरुषोत्तम रामचन्द्रको शुभविवाह विदेहराज जनकजीद्वारा विधिवत् अयोध्या नरेश दशरथजीलाई निमन्त्रणा पठाइन्छ। राजा दशरथ जन्ती लिएर मिथिलाको प्राचीन राजधानी जनकपुर आउनुहुन्छ। यस जन्तीमा साधु, सन्त, विद्वान् सभासद् रथमा सवार भएर आएका केही स्थानहरूको भ्रमण गर्दै नेपालको मटिहानी भन्ने ठाउँमा आएर विश्राम गर्नुहुन्छ। मटिहानीको आफ्नै मांगलिक महत्त्व वर्णित छ मिथिला महात्म्यमा। यहाँस्थित लक्ष्मीनारायण सर (तालाब) बाट माटो ल्याएपछि भगवान् रामचन्द्रको मटकोर विधि सम्पन हुन्छ। मिथिलाञ्चलभरिमा कुनै पनि विवाहको प्रारम्भमा मटकोरको विधि सम्पन हुन्छ। मर्यादा पुरुषोत्तम रामचन्द्रको विवाहमा किन मटिहानीको माटोको प्रयोग गरियो भने यहाँको माटोको गौरव गरिमा छ। यहाँको माटो शुद्ध र पवित्र मानिन्छ। मांगलिक बाजागाजाका अतिरिक्त हात्ती, घोडामा सवार लावालस्करलाई जनकपुरमा भव्य स्वागत गरिन्छ। यसको पुनरावृत्ति आज पनि यथावत् रूपमा हुने गर्छ। यही मंसिर ५ गते अयोध्याबाट लावालस्करसहित हिँंडेको जन्ती भारतको कतिपय ठाउँको भ्रमण गर्दै मटिहानीमा आएर रात्रि विश्राम गर्यो। एक सय पचासभन्दा बढी साधुसन्तको टोली सर्वप्रथम राम मन्दिर पुग्छ। मंसिर ६ गते यो जन्ती जनकपुर आइपुगेको छ। तिलकोत्सवको नेतृत्व जानकी मन्दिरको मूल महन्थ गर्नुहुन्छ भने राममन्दिरको नेतृत्व राममन्दिरको महन्थ गर्नुहुन्छ। पाँचौं दिन मर्यादा पुरुषोतम राम र जगद्जननी जानकीको मटकोर हुन्छ। जानकी मन्दिरबाट जगदजननीको भूमिका निर्वाह गर्ने कन्यासहित बाजागाजाका साथ यो टोली जनकपुरधामअवस्थित ऐतिहासिक, धार्मिक महत्त्व बोकेको गंगासागरमा पुगेर मटकोरको विधि सम्पन हुन्छ। छैंटौं दिन अर्थात् मंसिर महिनाको शुक्ल पक्षको पञ्चमी तिथिमा भगवान् रामचन्द्र र भगवती सीताको शुभविवाह मैथिली संस्कृतिको परम्पराअनुसार हर्षोल्लासमय वातावरणमा सम्पन हुन्छ। यसै दिन दिउँसो महन्थ र साधुसन्त तथा निमन्त्रित अतिथिहरूको अगुवाइमा राममन्दिरबाट भगवान् रामको डोला निस्केर जनकपुरको ऐतिहासिक रंगभूमि मैदानमा स्वयम्वर सम्पन हुन्छ। स्वयंम्वरपछि दुवै डोला जानकी मन्दिरमा पुगेपछि साँझदेखि वैदिक परम्पराअनुसार रामजानकीको विवाह हुने गरेको छ। यस अवसरमा मिथिलानीहरूको मगमगाउँदो मुखबाट विवाह गीतको स्वरलहरीबाट सम्पूर्ण जनकपुर प्रतिध्वनित भएको प्रतीत हुन्छ। सप्ताहव्यापी सीताराम विवाहोत्सव जनकपुरमा मंगलबारदेखि प्रारम्भ भएको छ। प्रत्येक राति रामलीला गरिन्छ। जनकपुरको मात्र होइन, महोत्तरी, सर्लाही, सिरहा, सप्तरी आदिका अतिरिक्त छिमेकी राष्ट्र भारतबाट असंख्य तीर्थयात्रीहरू रामजानकीको शुभविवाह हेर्न आउँछन्। अघिल्लो वर्ष उत्तरप्रदेशका मुख्यमन्त्री योगी आदित्यनाथको नेतृत्वमा अयोध्याबाट लावालस्करका साथ जन्ती आएको स्मरणीय छ। उहाँलाई भव्य स्वागतका अतिरिक्त छप्पन्न व्यञ्जनसहितको भोजनको व्यवस्था थियो। जानकी मन्दिरको प्रांगणमा सीतारामको संकीर्तन अहर्निष भइरहन्छ। मिथिलानीहरू मैथिली विवाह गीत गाउनमा आत्मविभोर हुन्छन्, आनन्दित हुन्छन्। चलु चलु देखु सखी जनकपुर धाम हे देखियनु गे रामचन्द्र के कोने रंग कोहबर हे काँचहि बाँसकेर कोबर घर हे हे गेउरे ढेउरल छनि कोबर केर घर हे यसै कलात्मक कोहबर घरमा नवविवाहित दुलहादुलही सुहागरात मनाउने गर्छन्, जुन आजीवन रहन्छ दाम्पत्य जीवनमा र दाम्पत्य जीवनलाई सरस, सुन्दर र स्मरणीय बनाउँछ। यसपालिको विवाह पञ्चमीको अलग्गै विशेषता छ। किनभने नेपाल भ्रमण बर्ष २०२० को प्रारम्भ १ जनवरी २०२० देखि यसको विधिवत् उद्घाटन हुने कार्यक्रम छ। जनकपुर धार्मिक पर्यटनका लागि धेरै प्रसिद्ध स्थानमा पर्छ। जनकपुरको गन्तव्य धार्मिक प्रयटकहरूका लागि धेरै महत्त्वपूर्ण गन्तव्यका रूपमा प्रमाणित हुन्छ। धार्मिक पर्यटनको परियोजनामा यदि २ नम्बर प्रदेश सरकार गर्न प्रतिबद्ध छ भने यो सुनौलो अवसर सावित हुनेछ। किनभने जनकपुरको आफ्नै महिमा छ गरिमा छ। जनकपुरको विवाह पञ्चमी महोत्सवको अर्को महत्त्वपूर्ण स्थान के छ भने यो नेपाल र मित्रराष्ट्र भारतका बीचमा धार्मिक तथा सांस्कृतिक सेतुको काम शदीयौंदेखि गर्दै आएको छ। यसपालिको विवाहपञ्चमी महोत्सव धार्मिक पर्यटनमा एउटा मिलको पत्थर प्रमाणित हुनेछ भने विश्वास गरिन्छ।"
घट्दो ड्र्यागन र धीमा हात्तीगमन,"विद्यमान परिस्थितिमा विश्व वातावरणीय दुष्परिणाम न्यूनीकरणका निमित्त पनि भारत तथा चीनको आर्थिक उन्नति नितान्त आवश्यक छ। वर्तमान कालखण्डमा चीनलाई मुखबाट आगोको मुस्लो निकाल्ने काल्पनिक (पशु) ड्र्यागन तथा भारतलाई लस्किँदै गरेको हात्तीको संज्ञा दिइएको छ। सन् २०१२ पूर्व दुई अंकले वृद्धि हुँदै गरेको चीनको आर्थिक वृद्धिदर ओरालोउन्मुख छ। अर्थात् ड्र्यागनको मुखबाट निस्कने आगोको ज्वालाको राप क्रमिक रूपमा घट्न थाल्यो। सी चिनफिङ चीनको राष्ट्रपति पदमा नियुक्त (२०१३) हुनु एक वर्ष पूर्वदेखि त्यसअघिका वर्षहरूमा कायम रहेको उच्च आर्थिक वृद्धिदरमा गिरावट आउन थालेको हो। अर्कोतर्फ १० प्रतिशतको आर्थिक वृद्धिदर हासिल गर्न सफल भइसकेको भारतीय अर्थतन्त्रको गति पनि क्रमिक रूपले ओरालोउन्मुख छ। अर्थात् हात्तीको लस्काइ गति पनि धिमा हुन थालेको छ। नरेन्द्र मोदीको प्रधानमन्त्री पदमा चयन भएपछिका दिनमा यो संज्ञा देखा परेको हो। यस लेखको उद्देश्य चीन तथा भारतको अर्थतन्त्रका वृद्धिहरूमा देखा पर्न थालेको मन्दी तथा त्यसको हाम्रो मुलुकमा पर्न सक्ने (सम्भावित) असरहरू हुन्। अर्थनीतिमा चीन र भारत चीनले साम्यवादी आर्थिक व्यवस्था परित्याग गरेपछि उसले अभूतपूर्व आर्थिक उन्नति गर्न थाल्यो। कम्युनिस्ट अधिनायकवादी एकदलीय शासन प्रणालीअन्तर्गत खुला प्रतिस्पर्धामा आधारित पुँजीवादी आर्थिक व्यवस्थालाई अँगालेपछिको तीन दशकको अवधिमा चिनियाँ अर्थतन्त्रको वृद्धि सरदर ६ प्रतिशत प्रतिवर्षभन्दा उच्च रह्यो। परिणाम चीन विश्वको दोस्रो आर्थिक शक्ति राष्ट्र हुन सफल भएको छ। चीनले विश्वको सबैभन्दा धेरै वैदेशिक मुद्रा सञ्चित गरेको छ। ऊ दोस्रो सबैभन्दा धेरै अर्बपतिहरू (३००) भकाहरूको मुलुक, पाँच सयभन्दा बढी ठूला विश्वव्यापी कम्पनीहरूमध्ये १२९ कोे केन्द्रीय कार्यालय चीनमै छ। चीनको स्थान चौथो छ वैदेशिक लगानी भित्रिने राष्ट्रको तालिकामा तथा उसको स्थान एघारांै छ विदेशमा लगानी गर्ने राष्ट्रहरूको तालिकामा। विगत तीन दशकको अवधिमा ८० करोडभन्दा बढी चिनियाँहरू गरिबीबाट मुक्ति पाएको उनीहरूको तथ्यांकले देखाउँछ। स्वतन्त्रता प्राप्तिपश्चात् भारतले मि िश्रत आर्थिक नीति नामाकरण गरेको सरकारी हस्तक्षेपले मेरुदण्डको भूमिका खेल्ने नीति अख्तियार गर्यो। स्वतन्त्रता प्राप्तिपछिका पाँच दशकभन्दा लामो अवधिसम्म भारतको आर्थिक विकास दर हिन्दु रेट अफ ग्रोथ अर्थात् दुई प्रतिशत प्रतिवर्षकै हाराहारीमा रह्यो। सन् १९९० को आर्थिक संकटलाई सम्बोधन गर्ने क्रममा भारत सरकारले खुला प्रतिस्पर्धात्मक बजारमा आधारित आर्थिक नीति अपनाउन थाल्यो। त्यसपश्चात्का वर्षहरू ऊ उच्च आर्थिक वृद्धिदर कायम गर्न सफल रह्यो। चीनपछि विश्वको सबैभन्दा उच्च आर्थिक वृद्धि दर हासिल गर्ने राष्ट्र भारत नै हो। भारतले आफूलाई विश्वको पाँचौं ठूलो अर्थतन्त्र भएको मुलुकको परिचय स्थापित गरिसकेको छ। एक दशक (२००५००६ देखि २०१५०१६) को अवधिमा उसका २७ करोडभन्दा बढी जनसंख्याले चरम गरिबीको रेखाभन्दा माथिको जीवन स्तर हासिल गर्न सफल भएको उनीहरूको सरकारी तथ्यांकले देखाउँछ। भारतमा १३१ अर्बपतिहरू भएकाले ऊ तेस्रो धेरै अर्बपतिहरू भएको राष्ट्र पनि हो। एसियन शताब्दीको प्रयास यो शताब्दीको अन्त्यपूर्व नै दुई ठूला छिमेकी राष्ट्रहरू आफूहरूले विगत दुई शताब्दीको अवधिमा गुमाएको विश्व अर्थतन्त्रउपरको वर्चश्वलाई पुनः स्थापना गर्ने विश्वास छ। आर्थिक उन्नतिसँगै चीन विश्वको तेस्रो तथा भारत चौथो सैन्य शक्ति राष्ट्रमा रूपमा स्थापित भएका छन्। दुवै छिमेकीले हासिल गरेको आर्थिक तथा सैनिक उपलब्धि हुँदाहुँदै पनि तिनका अधिकांश नागरिकहरूको आर्थिक अवस्था अझै नाजुक छ। प्रतिव्यक्ति राष्ट्रिय आयको हिसाबले १० हजार एक सय ५३ अमेरिकी डलर प्रतिवर्ष भएको चीनको भन्दा ७१ राष्ट्रका नागरिकहरूको आय उच्च छ। त्यसैगरी दुई हजार एक सय ९९ अमेरिकी डलर प्रति वर्ष प्रतिव्यक्ति आय भएको भारतको भन्दा १४४ राष्ट्रका नागरिकहरूको आय उच्च रहेको पनि भुल्न मिल्दैन। चीनमा ६० वर्षका राष्ट्रपति सी सत्तासीन भएको एक वर्षपछि भारतमा ६३ वर्षका नरेन्द्र मोदी प्रधानमन्त्री चुनिएका हुन्। सन् २०१९ मा चीनको आर्थिक वृद्धिदर ७ प्रतिशतभन्दा न्यून हुने तथा भारतको त ५ प्रतिशतभन्दा कममा झर्ने अनुमान गरिएको छ। उच्च आर्थिक वृद्धिदर हासिल गर्नका निमित्त दू्रत औद्योगीकरण अपरिहार्य छ। औद्योगीकरण प्रक्रियालाई गतिशील तुल्याउन उद्योगहरू स्थापना मात्रले पुग्दैन, उत्पादित वस्तुहरूको खपत आन्तरिक तथा विश्व बजारमा हुन नितान्त आवश्यक हुन्छ। त्यतिले मात्र पुग्दैन, उत्पादित वस्तुहरूको उचित गुणस्तर हुनुका साथै सस्तो हुन आवश्यक हुन्छ। त्यसका निमित्त पैदावारहरूको उत्पादन तथा वितरण प्रक्रिया किफायती एवं चुस्त हुन अपरिहार्य हुन्छ, अन्यथा उत्पादित औद्योगिक वस्तुहरूले बजारमा प्रतिस्पर्धा गर्न सक्दैनन्। भूमण्डलीकरणको प्रभावमा सहज हुँदै गएको खुला बजार (विनाअवरोध वा वाधाअड्चन) नीतिलाई सविस्तार आन्तरिक उत्पादन संरक्षणको नारा तथा नीतिहरूले विस्थापित गर्ने लहर विश्वव्यापी रूपमा चल्न थालेको छ। अमेरिकी प्रभाव विश्वको सबैभन्दा बढी औद्योगिक उत्पादन खपत हुने बजार अमेरिकी हो। अन्तर्राष्ट्रिय व्यापार प्रणालीलाई राष्ट्रपति डोनाल ट्रम्पको अमेरिकालाई पुनः महान् राष्ट्रमा परिणत गर्ने नीतिले अवरोध खडा गर्दैछ। स्मरण गर्ने हो भने ८० को दशकमा अमेरिकी राष्ट्रपति रोनाल्ड रेगनले त्यस कालखण्डको सबैभन्दा बढी औद्योगिक सामान निर्यात गर्ने राष्ट्र जापानविरुद्ध खनिएर जुन भाषा प्रयोग गरेका थिए, वर्तमान राष्ट्रपति ट्रम्पले तिनै भाषालाई दोहोर्याएका छन्। जस्तै मुद्रालाई अप्राकृतिक तरिकाले अवमूल्यन गरेर आफूले उत्पादन गरेका वस्तुहरूलाई चीनले अमेरिकी बजारमा सस्तोमा उपलब्ध गराउँदै छ। प्याटेन्ट राइट कानुनको अवहेलना गर्दै अमेरिकी औद्योगिक आविष्कार तथा प्रविधिहरू चोरेर नयाँ सामान उत्पादन गर्न थालेको छ। चीनको आन्तरिक बजारमा अमेरिकी सामानको प्रवेश निषेध गरेको आदि आरोप तथा आक्षेपहरू तिनले चीनविरुद्ध लगाउन थालेका छन्। हेक्का रहोस्, अमेरिका जापान व्यापारिक असमझदारीकै कारणले जापानी अर्थतन्त्रलाई विगत तीन दशकसम्म थला परेको अवस्थामा छ। विगतका ती अभ्यासबाट पाठ सिकेर चीनले नयाँ बजारहरूको खोजी गर्दैछ। आफ्नो उद्योगहरूको संरक्षण तथा विस्तारका निमित्त उसले कच्चा पदार्थहरू सुनिश्चित गर्न तथा उत्पादित वस्तुहरूको अन्तर्राष्ट्रिय बजारहरूमा सहज पहँुच बढाउनका निमित्त कनेक्टिभिटी तथा वैदेशिक लगानी प्रवद्र्धन प्रमुख एजेण्डाका रूपमा प्रस्तुत गर्दैछ। बेल्ट रोड इनिसेटिभ तथा एसियन इन्फ्रास्ट्रक्चर विकास बैंकको प्रावधान गरेर उसले पहँुच तथा पुँजीको प्रावधान गर्दैछ। हाम्रो सक्रिय सहभागिता खै ? विगतमा भारत तथा चीनले हासिल गर्दै गरेको द्रूत आर्थिक विकासबाट हामीले प्रत्यक्ष फाइदा उठाउन सकेनौं। हाम्रो भूमिका उनीहरूले हासील गरेको उन्नतिको सक्रिय सहयात्रीको नभएर उपभोक्ताको रह्यो। भारतीय तथा चिनियाँ उत्पादित वस्तुहरू हाम्रा बजारमा छ्यासछयास्ती उपलब्ध हुँदै गरेका छन्। वैदेशिक रोजगारबाट भित्रिएको विप्रेषण रकमद्वारा भारत तथा चीनका उत्पादित वस्तुहरूलाई उपभोग गर्दै आएका हौं। त्यसरी भएको व्यापार वृद्धिबाट राजस्व (भन्सार तथा भ्याट) वृद्धि गरेर सरकारी खर्च जुटाउने नीतितर्फ हामी अग्रसर रह्यांै। दुई छिमेकी राष्ट्रहरूको आर्थिक वृद्धिदरमा क्रमिक रूपले गिरावट आउनु हाम्रा लागि शुभसंकेत होइन। उनीहरूको आर्थिक वृद्धि दर घट्दा हाम्रो अर्थतन्त्रलाई नकारात्मक असर पर्ने निश्चित छ। भारतीय मुद्रासँग नेपाली मुद्रा अब्ध भएकाले भारतीय अर्थतन्त्रको उतारचढावले हाम्रो अर्थतन्त्रलाई चिनियाँ अर्थान्त्रको उतारचढावले भन्दा बढी प्रभाव पार्छ। त्यसैगरी भारतमा लाखौंको संख्यामा नियमित तथा मौसमी रोजगारका निमित्त नेपालीहरू जाने हुनाले पनि ग्रामीण अर्थतन्त्रमा त्यसको परोक्ष प्रभाव पार्ने नै भयो। अर्कोतर्फ भारतीय अर्थतन्त्र जति फराकिँदै जान्छ त्यति धेरै भारतबाट नेपालमा रोजगारका निमित्त श्रमिकहरूको आगमनमा ह्रास आउने हो। अर्थात् हाम्रो आन्तरिक बजारमा भारतीय श्रमजीवीहरूको बौरिने क्रममा गिरावट आउँछ। अर्धशिल्प (प्लम्बर, इलेक्ट्रिसियन, मेकानिक्सदेखि सिकर्मी तथा डकर्मी आदि) कामदारको आपूर्ति भारतीय कामदारबाट हँुदै आएको छ। उनीहरू आउन कम हुन थालेपछि हाम्रो बजारमा अर्धशिल्प (सेमी स्किल) कामदारहरूको माग बढ्न थाल्छ। त्यस्तो अवस्थाले आन्तरिक बेरोजगार युवाहरूलाई तालिम प्राप्त गरेर श्रम बजारमा प्रवेश गर्न प्रोत्साहन मिल्नेछ। अन्ततोगत्वा छिमेकी राष्ट्रहरूको आय बढेकै खण्डमा त हो उनीहरूले हामीलाई बढी आर्थिक सहयोग उपलब्ध गराउने ? अन्त्यमा चीन प्रथम तथा भारत तेस्रो राष्ट्र हुन्, जसले विश्व पर्यावरण प्रदूषितमा सबैभन्दा बढी योगदान पुर्याउन थालेका छन्। दूषित वातावरणको प्रभाव विश्वव्यापी भए पनि छिमेकी राष्ट्र भएको नाताले हामीले बढी मात्रा त्यसको भार खेप्नुपर्ने हुन्छ। खासगरी भारतद्वारा उत्पादित कार्बनडाइअक्साइडको असर हाम्रो जनजीवनमा दैनिक रूपमा पर्ने गर्छ। भारतको अर्थतन्त्र जति उकासिँदै जान्छ त्यति उसले पर्यावरण सन्तुलन कार्यहरूका निमित्त लगानी गर्ने हो। उदाहरण कोइलामा निर्भर रहँदै आएको छ भारतको विद्युत् उत्पादन प्रणाली। नविकरणीय ऊर्जा जस्तै सौर्य, वायु तथा जलविद्युत्तर्फ लगानी बढाएर कोइलाबाट विद्युत् उत्पादन गर्ने प्रणाली विस्थापित गर्नका निमित्त भारतलाई पुँजी लगानीको आवश्यकता पर्छ। चीन विश्वको सबैभन्दा ठूलो खनिज पदार्थहरूको भण्डार भएको मुलुक हो तर उसको ८० प्रतिशतभन्दा बढी प्रमाणित खनिज भण्डारमा कोइला छ। बढ्दो इन्धन मागका निमित्त चीनका लागि पनि सबैभन्दा किफायती स्रोत कोइला नै हुन जान्छ। विद्यमान परिस्थितिमा विश्व वातावरणीय दुष्परिणाम न्यूनीकरणका निमित्त पनि भारत तथा चीनको आर्थिक उन्नति नितान्त आवश्यक छ। हाम्रा लागि त उनीहरूको अर्थतन्त्रको आकार वृद्धि अपरिहार्य नै छ। हाइलाइट चीन प्रथम तथा भारत तेस्रो राष्ट्र हुन्, जसले विश्व पर्यावरण प्रदूषितमा सबैभन्दा बढी योगदान पुर्याउन थालेका छन्। दूषित वातावरणको प्रभाव विश्वव्यापी भए पनि छिमेकी राष्ट्र भएको नाताले हामीले बढी मात्रा त्यसको भार खेप्नुपर्ने हुन्छ।"
तेक्वान्दोको पुम्सेमा सिनाले जितिन स्वर्ण,काठमाडौं : १३औं दक्षिण एसियाली खेलकुद (साग)को तेक्वान्दो खेलमा सिना लिम्बू माडेनले स्वर्ण जितेकी छन्। सोमबार सातदोबाटोस्थित कभर्ड हलमा भएको तेक्वान्दोको पुम्से इभेन्ट्समा उनले स्वर्ण जितेकी हुन्।
महिला टिम कातामा नेपाललाई स्वर्ण,"काठमाडौं : महिला टिम कातामा नेपाले स्वर्ण पदक जितेको छ। १३ औं दक्षिण एसियाली खेलकुद प्रतियोगिता (साग)को महिला टिम कातामा पाकिस्तानलाई हराउँदै नेपालले स्वर्ण पदक जितेको हो। काता खेलाडी निर्मला तामाङ, संगीता मगर शरु कार्की रहेको समूहले स्वर्ण जितेको छ। महिला टिम कातामा पाकिस्तान दोस्रो बनेको छ। नेपालले २४ दशलमव ८८ अंक प्राप्त गर्यो भने पाकिस्तानले २३ दशमलव ३ अंक हात पारेको हो।"
तेक्वान्दोमा आयशाले जितिन् स्वर्ण,"काठमाडौँ : जारी १३औँ दक्षिण एसियाली खेलकुद (साग)मा आयशा शाक्यले तेक्वान्दोतर्फ स्वर्ण पदक जितेकी छिन् । साेमबार सातदाेबाटाेस्थित कभर्डहलमा भएको प्रतिस्पर्धामा आयशाले २९ वर्ष माथिको तेक्वान्दोको पुम्सेमा स्वर्ण पदक हात पारेकी हुन् । यसअघि नेपालका लागि कमल श्रेष्ठ, सिना लिम्बू र पार्वती गरुङले तेक्वान्दाेमा नेपालाई स्वर्ण पदक दिलाएका छन्।"
मण्डेकाजीले दिलाए नेपाललाई पहिलो स्वर्ण,काठमाडौँ : १३ औँ दक्षिण एसियाली खेलकुद (साग) मा मण्डेकाजी श्रेष्ठले नेपाललाई पहिलो स्वर्ण पदक दिलाएका छन् । सोमबार सातदोबाटोस्थित कभर्ड हलमा भएको करातेको व्यक्तिगत पुरुष काता प्रदर्शनमा श्रेष्ठले पहिलो स्वर्ण पदक दिलाएका हुन् । श्रेष्ठले पाकिस्तानका खेलाडीलाई फाइनलमा हराएका हुन् । फाइनलमा मण्डेले २५७२ अंक ल्याए भने पाकिस्तानका खेलाडी नाइमातुल्लाहले २४५२ अंक मात्र ल्याए। यसअघि १२औँ सागमा नेपालले यस प्रतियोगितामा भाग लिएको थिएन । यसअघि व्यक्तिगत महिला कराते काता प्रदर्शनमा चञ्चला दनुवारले रजत जित्दै १३औँ सागमा नेपाललाई पहिलो पदक दिलाएकी छिन् ।
सागको दोस्रो दिन : सबैभन्दा अगाडि नेपाल,"काठमाडौं : १३ औं दक्षिण एसियाली खेलकुद प्रतियोगिता (साग) अन्तर्गतका विभिन्न खेलमा नेपालले १५ स्वर्ण पदक जितेको छ। सागको दोसो दिनमै नेपालले कराते, तेक्वान्दो र ट्रयाथलोन खेलमा गरी सबैभन्दा बढी १५ स्वर्ण जितेको हो। करातेका मण्डेकाजी श्रेष्ठले नेपाललाई पहिलो स्वर्ण पदक दिलाए। सातदोबाटोस्थित कभर्ड हलमा भएको करातेको व्यक्तिगत पुरुष काता प्रदर्शनमा श्रेष्ठले पहिलो स्वर्ण पदक दिलाएका हुन्। श्रेष्ठले पाकिस्तानका खेलाडीलाई फाइनलमा हराएर स्वर्ण पदक पक्का गरे। फाइनलमा मण्डेले २५७२ अंक ल्याए भने पाकिस्तानका खेलाडी नाइमातुल्लाहले २४५२ अंक मात्र ल्याए।यसअघि १२ औँ सागमा नेपालले यस प्रतियोगितामा भाग लिएको थिएन। यस्तै, महिला टिम कातामा पाकिस्तानलाई हराउँदै नेपालले स्वर्ण पदक जितेको छ।काता खेलाडी निर्मला तामाङ, संगीता मगर र शरु कार्की रहेको समूहले स्वर्ण जितेको हो। महिला टिम कातामा पाकिस्तानले रजत जितेको छ। नेपालले २४८८ अंक प्राप्त गर्यो भने पाकिस्तानले २३३ अंक हात पारेको हो। यस्तै, करातेको पुरुष टिमतर्फबाट कातामा श्रीलंकालाई हराउँदै नेपालले स्वर्ण पदक जितेको छ। काता खेलाडी मण्डेकाजी श्रेष्ठ, महसुस तामाङ र प्रविण मानन्धर रहेको समूहले स्वर्ण जितेको हो। करातेको व्यक्तिगत पुरुष काता प्रदर्शनमा नेपालका मन्डेकाजी श्रेष्ठले स्वर्ण पदक दिलाएका छन्। ८४ केजीमाथिको समूहमा विप्लवमान श्रेष्ठले पनि स्वर्ण जितेका छन्। उनले पाकिस्तानी खेलाडी वाइस मोहम्मदमाथि ६(५ को जित निकालेका हुन्। यस्तै ४५ केजीमुनिको समूहमा कुसुम खड्काले स्वर्ण पदक जित्न सफल भएकी छन्। ५० केजी भन्दा तलको तौल समूहमा करातेकी अनु अधिकारीले पनि स्वर्ण पदक जितेकी छन्। उनले श्रीलंकाकी खेलाडीलाई हराउँदै स्वर्ण जित्न सफल भएकी हुन्। करातेकी अनु अधिकारीले स्वर्ण पदक जितेकी छन्। महिला ५० केजीभन्दा तल तौल समूहमा श्रीलंकाकी खेलाडीलाई हराउँदै अधिकारीले स्वर्ण जित्न सफल भएकी हुन्। यसअघि उनी बंगलादेशकी खेलाडीलाई हराउँदै फाइलनमा प्रवेश गरेकी थिइन्। यस्तै, ट्रयाथलोनमा पनि नेपालले स्वर्ण जितेको छ। सोमबार पोखरामा महिलातर्फ भएको प्रतिस्पर्धामा नेपालकी सोनी गुरुङले स्वर्ण पदक हात पारेकी हुन्। नेपालले साग खेलकुदअन्तर्गत ट्रायाथोलनमा स्वर्ण पदक जितेको यो पहिलोपटक हो। तेक्वान्दोमा पनि सात स्वर्ण नेपालले घरेलु मैदानमा जारी १३औं दक्षिण एसियाली खेलकुद (साग) मा तेक्वान्दोको पुम्से विधातर्फ कुल ७ स्वर्ण जितेको छ। सातदोबाटोस्थित नेपाल तेक्वान्दो संघको एकेडेमी हलमा मंगलबार सम्पन्न १३स्वर्णको प्रतिस्पर्धामा नेपालले सात स्वर्ण जितेको हो। श्रीलंकाले तीन स्वर्ण जित्दा भारतले दुई र बंगलादेशले एक स्वर्ण हात पार्न सफल भयो। नेपालका लागि आयषा शाक्यले दुई स्वर्ण दिलार्ईन। दुई छोराकी आमा आयशाले २९ वर्षमाथिको व्यक्तिगत पुम्से र जोडी (सञ्जी वकुमार ओझासँग मिलेर) दुई स्वर्ण जितेकी हुन्। पार्वती गुरुङ, सिना मादेन र कमल श्रेष्ठले स्वर्ण जितेका छन्। नेपालले महिला टिम पुम्सेतर्फ १७२९ वर्ष (निसा दर्नाल, स्वस्तीका तामाङ र सञ्जिला तिमल्सिना) र २३ वर्षमाथि (निता गुरुङ, प्रशांसा क्षेत्री र सुशीला राई) ले स्वर्ण जित्न सफल भए। २९ वर्षमाथि व्यक्तिगततर्फ आयषाले स्वर्ण, भारतकी प्रजक्ता प्रकाशले रजक तथा श्रीलंकाकी गायत्री सन्दामर्ली र निसा महरुनले कांस्य पदक जिते। २९ वर्षमाथिकै जोडी पुम्सेमा आयषा र सञ्जीव कुमार ओझाको जोडीले स्वर्ण, पाकिस्तानका महरुन र सहबाज अहमदको जोडीले रजत तथा श्रीलंकाका लक्षमन एन्डिस र गायत्रीको जोडी र बंगलादेशका दिपु चक्मा र मौसुमको जोडीले कांस्य पदक जिते। यसैगरी नेपालका लागि महिला पुम्सेतर्फ पार्वती गुरुङ र सिना मादेन तथा पुरुष पुम्सेमा कमल श्रेष्ठले स्वर्ण दिलाए। सिनाले १७ देखि २३ वर्ष, पार्वतीले २३ देखि २९ वर्ष र कमलले २३ देखि २९ वर्षउमेर समूहमा स्वर्ण जितेका हुन्। भारतकी रूपमा बायोरले रजत, श्रीलंकाकी इसुरी मेन्डिस र बंगलादेशका अकिरी अक्तेरले कांस्य जितिन्।पार्वतीले स्वर्ण जितेको विधामा श्रीलंकाकी रनपतिपुरा जयविरालले रजत, बंगलादेशकी नुरनहर अक्तेर र भारतकी हर्षा सिंघाले कांस्य पदक जिते। कमलले स्वर्ण जितेको विधामा भारतका राहुल जैनले रजत, श्रीलंका निसाकां जयसिंघे र बंगलशादेशका मेहदी हसनले कांस्य जिते। १७ वर्षदेखि २३ वर्षउमेर समूहको व्यक्तिगत पुम्सेमा भने नेपालका कृष्णबहादुर तामाङ रजत पदकमा खुम्चिए। श्रीलंकाका रनुकाप्रभाथ मेनिक पेडीले स्वर्ण जिते। भारत लालथला मुइनपुइ र बंगलादेशका कमरुल इस्लामले कांस्य पदक जिते। पुरुष २९ वर्षमाथिको पुम्सेमा बंगलादेशका दिपु चक्माले स्वर्ण, श्रीलंकाका लक्षमन एन्ड्रिसले रजत तथा नेपालका रेजिन धिमाल र भारतका गाङफुङ गाङ्ले कांस्य पदक जिते। १७ देखि २३ वर्ष उमेरसमुहको पेयर पुम्सेमा श्रीलंकाले स्वर्ण, भारतले रजत तथा नेपाल र बंगलादेशले कांस्य पदक जिते। २३ वर्षदेखि २९ वर्षउमेर समूहको पेयर पुम्सेमा भारतले स्वर्ण जित्दा गौरव सिंह र हर्षा सिंघेको जोडीले स्वर्ण जिते। श्रीलंकाकाले रजत तथा नेपालका जीतबहादुर बोट र पार्वती गुरुङ तथा बंगलादेशका मेहदी हसन र नुरनहरले कांस्य पदक जिते।"
तेक्वान्दोमा कमलले दिलाए नेपाललाई स्वर्ण पदक,"काठमाडौं : १३ औँ दक्षिण एसियाली खेलकुद (साग)मा तेक्वान्दोबाटै नेपालले पहिलो स्वर्ण पदक पाएको छ। सोमबार सातदोबाटोस्थित कभर्ड हलमा भएको तेक्वान्दोमा नेपालका कमल श्रेष्ठले स्वर्ण पदक दिलाएका हुन्। यो सँगै नेपालले सागमा चार वटा स्वर्ण जितेको छ । यस अगाडि नेपालले यस अगाडि करातेको व्यक्तिगत पुरुष काता प्रदर्शनमा मण्डेकाजी श्रेष्ठले र ट्रायथोलनमा महिलातर्फबाट स्वर्ण पदक जितेको छ । सोमबार पोखरा लेकसाइडमा भएको प्रतियोगितामा नेपालकी सोनी गुरुङले नेपाललाई दोस्रो स्वर्ण पदक दिलाएकी हुन् । त्यसैगरी (साग)को महिला टिम कातामा पाकिस्तानलाई हराउँदै नेपालले स्वर्ण पदक जितेको हो। करातेको व्यक्तिगत पुरुष काता प्रदर्शनमा श्रेष्ठले सागमा नेपालका लागी पहिलो स्वर्ण पदक दिलाएका थिए । श्रेष्ठले पाकिस्तानका खेलाडीलाई फाइनलमा हराएका हुन् । फाइनलमा मण्डेले २५७२ अंक ल्याए भने पाकिस्तानका खेलाडी नाइमातुल्लाहले २४५२ अंक मात्र ल्याए। यसअघि १२औँ सागमा नेपालले यस प्रतियोगितामा भाग लिएको थिएन । त्यसैगरी व्यक्तिगत महिला कराते काता प्रदर्शनमा चञ्चला दनुवारले रजत जित्दै १३ औँ सागमा नेपाललाई पहिलो पदक दिलाएकी छिन् । काता खेलाडी निर्मला तामाङ, संगीता मगर शरु कार्की रहेको समूहले स्वर्ण जितेको हो।"
ट्रायथलनमा नेपाललाई पहिलो स्वर्ण,"पोखरा : ट्रायथलनमा नेपालले पहिलो स्वर्ण जितेको छ ।पोखराको फेवाताल किनरामा सोमबार भएको ट्रायथलनमा नेपालकी सोनी गुरुङले निर्धारित दुरी एक घण्टा १३ मिनेट ४५ सेकेण्डमा पौडी, साइक्लिङ र दौड पूरा गर्दै स्वर्ण जितेकी हुन् । नेपाल, भारत र श्रीलंका बीच भएको प्रतिस्पर्धामा पौडी र साइक्लिङमा तेस्रो भएकी गुरुङले दौडमा आफ्ना प्रतिस्पर्धी भारतकी सरोजनी देबी थौडमलाई पछि पार्दै स्वर्ण हातपारेकी हुन् । थौडमले १ घण्टा १४ मिनेट मानिर्धारित दूरी पूरा गर्दै रजत जितेकी छन् । प्रतिस्पर्धामा पौडी र साइक्लिङमा पहिलो भएकी भारतकी प्रज्ञा महोन दौडमा पछि पर्दा कास्यमा चित्त बुझाइन् । उनले निर्धाति दुरी १ घण्टा १४ मिनेट ५७ सेकेण्डमा पार गरेकी थिइन् । स्वार्ण जिते पछि नेपालकी सोनी गुरुङले प्रतिस्पर्धामा आफ्नो रणनीतिले काम गरेको सुनाइन् । ट्रायथलनमा पहिलो पटक स्वर्ण जितेर नेपाल र नेपालीको नाम राख्न पाउँद खुशी लागेको उनले बताइन् । पुरुषतर्फ नेपालका बसन्तले जिते कास्य यसैगरी पोखराको फेवाताल किनारमा भएको पुरुषतर्फको ट्रयाथलनमा नेपालका बसन्त थारुले कास्यपदक जितेका छ्न् । थारुले निर्धारित दुरी १ घण्टा ३ मिनेट ४५ सेकेण्डम पुरा गरेका थिए । प्रतिस्पर्धामा भारतका आर्दश एमएस प्रथम हुँदै स्वर्ण हात पारे । उनले निर्धारित दुरी १ घण्टा २ मिनेट ३१ सेकेण्डमा पुरा गरेका थिए । यसै गरी भारतकै विश्वजीत साइकोमले निर्धारित दुरी १ घण्टा २ मिनेट ५९ सेकेण्डमा पुरा गर्दै रजत पदक हात पारे।"
अनु अधिकारीले दिलाइन् नेपाललाई करातेमा सातौं स्वर्ण,काठमाडौं : १३ औँ दक्षिण एसियाली खेलकुद (साग) अन्तर्गत करातेकी अनु अधिकारीले स्वर्ण पदक जितेकी छिन्। सोमबार सातदोबाटोस्थित कर्भड हलमा भएको महिला ५० केजीभन्दा तल तौल समूहमा श्रीलंकाकी खेलाडीलाई हराउँदै अधिकारीले स्वर्ण जित्न सफल भएकी हुन्। यसअघि उनी बंगलादेशकी खेलाडीलाई हराउँदै फाइलनमा प्रवेश गरेकी थिइन्। यसैगरी तेन्कवान्दोको पियर पुम्से प्रतिस्पर्धामा नेपालकी आयशा शाक्य र संजीव कुमार ओझाको जोडीले स्वर्ण पदक जित्न सफल भएको छ। हालसम्म नेपालले १३ स्वर्ण जितिसकेको छ। सोमबारको अनुको स्वर्ण पदकसँगै करातेको प्रतिस्पर्धा सकिएको छ। सोमबार ९ वटा स्वर्णका लागि भएको कराते खेलमा नेपालले ७ वटा स्वर्ण जित्न सफल भएको छ।दुईवटा स्वर्ण भने पाकिस्तानले आफ्नो पोल्टामा पारेको छ। तेक्वान्दोको प्रतिस्पर्धा भने जारी छ।
करातेमा नेपालका लक्ष्मणलाई स्वर्ण,काठमाडौं : करातेको पुरुष कुमुतेमा नेपालका लक्ष्मण तामाङले स्वर्ण जितेका छन्। १३औं दक्षिण एसियाली खेलकुद प्रतियोगिता (साग)मा तामाङले स्वर्ण जितेका हुन्। लक्ष्मणले ५५ केजी तौल समूहमा बंगलादेशका मोहम्मद मस्तोफालाई पराजित गरेका छन्। बंगलादेशी खेलाडीविरुद्ध उनले १० ले जित निकालेका हुन्।
बंगलादेशमाथि भुटानको ऐतिहासिक जित,काठमाडौँ : १३औँ दक्षिण एसियाली खेलकुद (साग) अन्तर्गत फुटबलमा भुटानले बंगादेशमाथि ऐतिहासिक जित निकालेको छ । सोमबार दशरथ रंगशालमा भएको खेलमा भुटानले बंगलादेशमाथि १० गोल अन्तरको जित निकालेको हो । पहिलो हाफमा गोलरहित बराबरी सकिएको खेलमा भुटानले दोस्रो हाफको ६४औँ मिनेटमा गोल गरेको हो । दोस्रो हाफमा भुटानले बंगलादेशमाथि दबाब कायम गयो । उसले लगातार पोस्ट अट्याकिङ खेलेको थियो । तर गोल भने थप्न सकेन । बंगलादेशले इन्जुरी टाइममा पाएको सुनाैलाे अवसरलाई गाेलमा परिणत गर्न चुक्दा भुटानसँग हार्न पुग्याे। यसअघि भुटानले बंगलादेशमाथि एक पटक जित निकालेको छ । सन् २०१६ मा भएको एएफसी एसिया कपमा उसले बंगलादेशलाई ३१ गोल अन्तरले पराजित गरेको थियो । यसभन्दा अघि र पछि भएका खेलमा भने भुटानले जित निकाल्न सकेको थिएन । यसै वर्ष अक्टोबरमा भएको भएको मैत्रीपूर्ण खेलमा भने भुटान २० ले पराजित भएको थियो ।
साग अपडेट : कसले कुन खेलमा कुन पदक जिते ?,"काठमाडौं : आइतबारदेखि औपचारिक रुपमा सुरु भएको १३औँ दक्षिण एसियाली खेलकुद (साग) मा नेपालले अहिलेसम्म १२ स्वर्ण, १ रजत र १ कास्य गरी १४ पदक हात पार्न सफल भएको छ। पदक हात पार्ने क्रममा करातेका मण्डेकाजी श्रेष्ठले नेपाललाई पहिलो स्वर्ण पदक दिलाएका छन्। सातदोबाटोस्थित कभर्ड हलमा भएको करातेको व्यक्तिगत पुरुष काता प्रदर्शनमा श्रेष्ठले पहिलो स्वर्ण पदक दिलाएका हुन् । श्रेष्ठले पाकिस्तानका खेलाडीलाई फाइनलमा हराएर स्वर्ण पदक पक्का गरे। फाइनलमा मण्डेले २५७२ अंक ल्याए भने पाकिस्तानका खेलाडी नाइमातुल्लाहले २४५२ अंक मात्र ल्याए।यसअघि १२ औँ सागमा नेपालले यस प्रतियोगितामा भाग लिएको थिएन । यस्तै, महिला टिम कातामा स्वर्ण पदक जितेको छ। १३ औं दक्षिण एसियाली खेलकुद प्रतियोगिता (साग)को महिला टिम कातामा पाकिस्तानलाई हराउँदै नेपालले स्वर्ण पदक जितेको हो। काता खेलाडी निर्मला तामाङ, संगीता मगर र शरु कार्की रहेको समूहले स्वर्ण जितेको हो। महिला टिम कातामा पाकिस्तानले रजत जितेकाे छ। नेपालले २४८८ अंक प्राप्त गर्यो भने पाकिस्तानले २३३ अंक हात पारेको हो। यस्तै, करातेको पुरुष टिम कातामा नेपालले स्वर्ण जितेको छ। १३ औं दक्षिण एसियाली खेलकुद प्रतियोगिता (साग)को पुरुष टिमतर्फबाट कातामा श्रीलंकालाई हराउँदै नेपालले स्वर्ण पदक जितेको हो। काता खेलाडी मण्डेकाजी श्रेष्ठ, महसुस तामाङ र प्रविण मानन्धर रहेको समूहले स्वर्ण जितेको हो। करातेमा नेपालको यो तेस्रो स्वर्ण हो । यस्तै, तेक्वान्दोबाट नेपालले पहिलो स्वर्ण पदक पाएको छ। कमल श्रेष्ठले नेपाललाई स्वर्ण पदक दिलाएका हुन्। करातेको व्यक्तिगत पुरुष काता प्रदर्शनमा नेपालका मन्डेकाजी श्रेष्ठले स्वर्ण पदक दिलाएका हुन्। यस्तै, ट्रयाथलोनमा पनि नेपालले स्वर्ण जितेको छ। सोमबार पोखरामा महिलातर्फ भएको प्रतिस्पर्धामा नेपालकी सोनी गुरुङले स्वर्ण पदक हात पारेकी हुन् । नेपालले साग खेलकुदअन्तर्गत ट्रायाथोलनमा स्वर्ण पदक जितेको यो पहिलोपटक हो । रजत र कास्य पदक भारतका सोरोजिनीदेवी र प्रग्न्या मोनानले जितेका छन्। यस्तै, तेक्वान्दो खेलमा सिना लिम्बू मादेनले स्वर्ण दिलाएकी छिन्। तेक्वान्दो पुम्सेमा पार्वती गुरुङ र आयशा शाक्यले स्वर्ण पदक जितेका छन्। यस्तै करातेको कुमुतेमा लक्ष्मण तामाङले स्वर्ण पदक दिलाउन सफल भएका छन्। (साग) अन्तर्गत कराँतेको पुरुष कुमुतेमा नेपालले अर्को स्वर्ण पदक जितेको छ। ८४ केजीमाथिको समूहमा विप्लवमान श्रेष्ठले स्वर्ण जितेका हुन्। उनले पाकिस्तानी खेलाडी वाइस मोहम्मदमाथि ६५ को जित निकालेका हुन्। यस्तै करातेको महिला कुमुतेमा पनि नेपालले स्वर्ण पदक पाएको छ। ४५ केजीमुनिको समूहमा कुसुम खड्काले स्वर्ण पदक जित्न सफल भएकी हुन्। यो सहित नेपालले १२ स्वर्ण पदक जितिसकेको छ। यस्तै ५० केजी भन्दा तलको तौल समूहमा करातेकी अनु अधिकारीले स्वर्ण पदक जितेकी छन्। उनले श्रीलंकाकी खेलाडीलाई हराउँदै स्वर्ण जित्न सफल भएकी हुन्। यस्तै, नेपालकी चञ्चला दनुवारले महिला एकल कातामा रजत पदक जित्न सफल भइन्। चञ्चलाले फाइनलमा पाकिस्तानकी सइदासँग पराजित भइन्। यसअघि पहिलो चरणमा आफ्नो समूहमा रहेका बंगलादेशका हुमारिका अख्तर र भुटानका सोनाम ल्हामोलाई हराउँदै चञ्चला फाइनलमा प्रवेश गरेकी थिइन्। त्यस्तै, पुरुष ट्रायथलोनको पुरुषतर्फ भने नेपालका बसन्त थारुले कास्य पदक जितेका छन्।"
साग खेलकुद : चञ्चलाले दिलाइन् नेपाललाई पहिलो पदक,काठमाडौँ : नेपालकी चञ्चला दनुवारले १३ औं दक्षिण एसियाली खेलकुदको महिला एकल कातामा रजत पदक जितेकी छिन् । सोमबार सातदोबाटोस्थित कराते प्रशिक्षण केन्द्रमा भएको खेलमा चञ्चला फाइनलमा पाकिस्तानकी सइदासँग ४२२५ ले पराजित भइन् । यसअघि पहिलो चरणमा आफ्नो समूहमा रहेका बंगलादेशका हुमारिका अख्तर र भुटानका सोनाम ल्हामोलाई हराउँदै चञ्चला फाइनलमा प्रवेश गरेकी हुन् । सो स्पर्धामा बंगलादेशकी अख्तर र श्रीलंकाकी हेटश आराची लागेले काश्य पदक जितिन्।
पार्वती गुरुङले जितिन् स्वर्ण,काठमाडौं : १३औं दक्षिण एसियाली खेलकुद (साग) अन्तर्गत तेक्वान्दोकी पार्वती गुरुङले स्वर्ण पदक जितेकी छन्। सोमबार सातदोबाटोस्थित कभर्ड हलमा भएको तेक्वान्दो प्रतियोगितामा श्रीलंकाकी खेलाडीलाई पछि पार्दै उनले स्वर्ण जित्न सफल भएकी हुन्।यो लगायत तेक्वान्दोले तीनवटा स्वर्ण पदक जितेको हो। श्रीलंकाकी रत्पातिपुराले रजत र तेस्रो भएको भारतले कास्य पदक जितेको छ। यसअघि तेक्वान्दोका कमल श्रेष्ठ र सीना लिम्बूले नेपाललाई स्वर्ण पदक दिलाएका छन्।
करातेमा कुसुमले जितिन् जिते स्वर्ण,काठमाडौं : कराते खेलमा नेपाली खेलाडी कुसुम खड्काले स्वर्ण पदक जितेकी छन्। १३औँ दक्षिण एसियाली खेलकुद (साग)मा करातेको कुमुतेतर्फ कुसुमले स्वर्ण जितेका हुन्। कुमुतेतर्फ ४५ केजी तैल भन्दा तल समुहमा कुसुमले बंगलादेशी खेलाडीलाई हराउँदै स्वर्ण जितेका छन्।
पुरुष टिम कातामा नेपाललाई स्वर्ण,"काठमाडौं : करातेको पुरुष टीम कातामा नेपालले स्वर्ण जितेको छ । १३ औं दक्षिण एसियाली खेलकुद प्रतियोगिता (साग)को पुरुष टिमतर्फबाट कातामा श्रीलंकालाई हराउँदै नेपालले स्वर्ण पदक जितेको हो। सोमबार सातदोबाटोस्थित कभर्ड हलमा भएको खेलमा काता खेलाडी मण्डेकाजी श्रेष्ठ, महसुस तामाङ, प्रविण मानन्धर रहेको समूहले स्वर्ण जितेका हुन् । करातेमा नेपालको यो तेस्रो स्वर्ण हो । यस अगाडि व्यक्तिगत पुरुष काता प्रदर्शनमा काता खेलाडी मण्डेकाजी श्रेष्ठले पहिलो स्वर्ण पदक दिलाएका थिए। मण्डेकाजीको व्यक्तिगत दोस्रो स्वर्ण पदक हो। मण्डेकाजीले दिलाए नेपाललाई पहिलो स्वर्ण महिला टिम कातामा नेपाललाई स्वर्ण तेक्वान्दोमा कमलले दिलाए नेपाललाई स्वर्ण पदक ट्रायथलाेनमा नेपाललाई स्वर्ण तेक्वान्दोको पुम्सेमा सिनाले जितिन स्वर्ण ट्रायथलनमा नेपाललाई पहिलो स्वर्ण"
ट्रायथलाेनमा नेपाललाई स्वर्ण,काठमाडौँ : जारी १३औँ साग अन्तर्गत ट्रयाथोलनमा नेपालले स्वर्ण जितेको छ । सोमबार पोखरामा महिलातर्फ भएको प्रतिस्पर्धामा नेपालकी सोनी गुरुङले स्वर्ण पदक हात पारेकी हुन् । नेपालले साग खेलकुद अन्तर्गत ट्रायाथोलनमा स्वर्ण पदक जितेको यो पहिलोपटक हो । रजत र कास्य पदक भारतका सोरोजिनीदेवी र प्रग्न्या मोनानले जितेका छन् । यसैगरी पुरुष ट्रयाथोलनको पुरुषतर्फ भने नेपालका लागि बसन्त थारुले कास्य पदक जितेका छन् ।
नेपालविरुद्ध माल्दिभ्स १६ रनमै अलआउट,काठमाडौं : साग महिला क्रिकेटमा अहिले नेपाल माल्दिभ्ससँग प्रतिसपर्धा गरिरहेको छ । पोखरा रंगशालामा भइरहेको खेलमा माल्दिभ्सले नेपाललाई जितका लागि १७ रनको लक्ष्य दिएको छ। पहिले टस जितेर ब्याटिङ रोजेको माल्दिभ्सको महिला टोली १०।१ ओभरमा १६ रन बनाउँदा अलआउट भयो। माल्दिभ्सका लागि ओपनर हम्जा नियाजले ९ रन र पाचौं नम्बरमा ब्याटिङमा आएकी हब्सा अब्दुल्लाले ४ रन जोड्दा ८ जना ब्याट्सम्यान शून्य रनमै आउट भए । नेपाली बलरले ३ अतिरिक्त रन दिए। नेपालका लागि अञ्जली चन्द एक्लैले ६ विकट लिइन् । करुणा भण्डारीले २ विकेट लिइन् । २१ ओभर बलिङ गर्दा अञ्जलील कुनै रन दिइनन्।
"माल्दिभ्सविरुद्ध नेपालको जित, ५ बलमै भेट्टायो लक्ष्य",काठमाडौं : १३औँ दक्षिण एसियाली खेलकुद (साग) अन्तर्गत महिला क्रिकेटमा माल्दिभ्सले दिएको १७ रनको लक्ष्य नेपालले ५ बलमै भेट्टाएको छ। सोमबार बिहान पोखरा रंगशालामा भएको पहिलो खेलमा टस जितेर ब्याटिङ गरेको माल्दिभ्सले १०१ ओभरमा सबै विकेट गुमाउँदै १६ रन जोडेको थियो। नेपालले १७ रनको सामान्य लक्ष्य बिना कुनै विकेट ५ बलमा भेट्टाउँदै १० विकेटले जित हात पारेको हो। नेपालका लागि ओपनर काजल श्रेष्ठले ५ बलमा ३ चौकाको मद्दतमा १३ रन जोडिन्। बाँकी ४ रन नेपाललाई अतिरिक्त प्राप्त भयो। यसअघि ब्याटिङ गरेको माल्दिभ्सका लागि ओपनर हम्जा नियाजले ९ रन र पाचौं नम्बरमा ब्याटिङमा आएकी हब्सा अब्दुल्लाले ४ रन जोडे। उसका ८ जना ब्याट्सवुमन शून्य रनमै आउट भए। नेपाली बलरले ३ अतिरिक्त रन दिए। नेपालका लागि अञ्जली चन्द एक्लैले ६ विकट लिइन्। करुणा भण्डारीले २ विकेट लिइन्। २१ ओभर बलिङ गर्दा अञ्जलीले कुनै रन दिइनन्।
साग फुटबल : बंगलादेशविरुद्ध भुटानको १० अग्रता,काठमाडौँ : १३औँ दक्षिण एसियाली खेलकुद (साग) अन्तर्गत फुटबलमा भुटानले बंगादेशविरुद्ध १० गाेल अन्तरको अग्रता लिएको छ । दशरथ रंगशालामा जारी खेलमा भुटानले दोस्रो हाफको ६४औँ मिनेटमा गोल गरेको हो । गाेलसँगै भुटानले बंगलादेशमाथि दबाब सिर्जना गरेको छ । उसले लगातार बंगलादेशको पाेष्टमा आक्रमण गरिरहेको छ । समाचार तयार पार्दासम्म ७७औँ मिनेटको खेल चलिरहेको छ ।
ब्याडमिन्टनमा दुई पदक पक्का,"पोखरा : पोखरामा आइतबारदेखि सुरु भएको दक्षिण एसियाली खेलकुदअन्तर्गत ब्याडमिन्टनमा नेपालले दुईवटा पदक जित्ने निश्चित भएको छ। ब्याडमिन्टनको पुरुष र महिला टिम स्पर्धामा नेपाली खेलाडीले पदक पक्का गरेका हुन्। प्रतियोगिताको पहिलो दिन भएको खेलमा सफलता हात पार्दै नेपालको महिला र पुरुष दुवै टोली सेमिफाइनलमा प्रवेश गरेका छन्। सेमिफाइनलमा पराजित भए पनि नेपालले कम्तीमा कांस्य पदक हात पार्नेछ। पुरुषतर्फको खेलमा नेपालका रत्नजित तामाङले भुटानका अनिश गुरुङलाई २१६, २१९ को सोझो सेटमा हराए। अर्को खेलमा नेपालका दीपेश धामीले भुटानका निदुप दोर्जेलाई २० को सोझो सेटमा पराजित गरे। दीपेशले निदुपलाई २११३, २११४ अंकले हराएका हुन्। पुरुषतर्फकै तेस्रो खेलमा नेपालका प्रिन्स दाहालले भुटानका नोर्बु ड्रडुपलाई २११२, २१५ अंकले पराजित गरे। यसैगरी महिलातर्फको खेलमा नेपालकी नङ्सल तामाङले बंगलादेकी शाल्पा अख्तरलाई ३१ को सेटमा पराजित गरिन्। नङ्सलले शाल्पालाई २११८, १५२१, २११७ अंकले पराजित गरेकी हुन्। अर्को खेलमा नेपालकी रसिला महर्जनले बंगलादेशकै एलिना सुल्तानामाथि २८२६, २११९ को प्रतिस्पर्धात्मक जित हासिल गरिन्। नेपालका प्रशिक्षक सुदीप योञ्जनले आफ्ना खेलाडीले उत्कृष्ट प्रदर्शन गरेका कारण पदक निश्चित भएको बताए। उनले सेमिफाइनलमा पनि आफ्ना खेलाडीले शतप्रतिशत खेल्ने बताए। बंगलादेशका प्रशिक्षक गौतम चण्डुपालले भने रेफ्रीका कारण आफूहरूले हार व्यहोर्नु परेको आरोप लगाए। आफ्ना खेलाडीको प्रहारलाई लाइन रेफ्रीले धेरैजसो आउट दिएका कारण आफूहरू पराजित भएको उनले बताए। यद्यपि महिला ब्याडमिन्टनमा आफ्ना खेलाडीको प्रदर्शन सन्तोषजनक रहेको उनको कथन थियो। पोखरा रंगशालास्थित ब्याडमिन्टन कोर्टमा भइरहेको खेलमा सात स्वर्ण, सात रजत र १४ कांस्यका लागि सात देशका ९४ जना खेलाडीले प्रतिस्पर्धा गर्दैछन्।"
नेपालको दोहोरो जित,काठमाडौं : १३ औं सागअन्तर्गत खोखोमा नेपालले दोहोरो जित हात पारेको छ। आइतबारबाट सुरु भएको प्रतियोगिताको पहिलो दिन नेपालको पुरुष तथा महिला दुवै टोलीले विजयी सुरुआत गरेको हो। कीर्तिपुरको नयाँबजारमा नवनिर्मित कभर्डहलमा भएको पुरुषको प्रतिस्पर्धामा नेपालले बंगलादेशलाई २११९ ले पराजित गर्यो। यसैगरी महिलातर्फको प्रतिस्पर्धामा नेपालले बंगलादेशलाई नै ११९ ले हरायो। प्रतियोगितामा भारतले पनि दोहोरो जितका साथ यात्रा प्रारम्भ गरेको छ। पुरुषमहिला दुवैमा भारतले श्रीलंकालाई पाखा लगायो। पुरुषमा भारत २१८ तथा महिलामा ३२४ ले विजयी भयो। पुरुषमहिला दुवैमा समान ४४ राष्ट्र सहभागी छन्। चारै टोलीले राउन्ड रोविन लिगका आधारमा प्रतिस्पर्धा गर्नेछन्। राउन्ड रोविनमा पहिलो र तेस्रो तथा दोस्रो र चौथो स्थानमा रहने टोलीले सेमिफाइनमा प्रतिस्पर्धा गर्नेछन्। प्रतियोगिताअन्तर्गत सोमबार दुई महिला र दुई पुरुष गरी चार खेल हुनेछ।प्रतियोगिताको फाइनल भने डिसेम्बर ४ मा हुनेछ।
"१३ औं साग : सोमबार कहाँ, कुन खेल हुँदै छ ?","काठमाडौं : १३औं दक्षिण एसियाली खेलकुद (साग) सुरु भएको घोषणा गर्दछु, राष्ट्रपति विद्यादेवी भण्डारीको यही उद्घोषसँगै दक्षिण एसियाली खेलकुदको सबैभन्दा ठूलो महाकुम्भ सागको औपचारिक सुरुआत भएको छ। दशरथ रंगशालामा आइतबार साँझ विद्यादेवी भण्डारीले विशेष समारोहबीच सागको उद्घाटन गरिन्। उद्घाटन सत्रलाई नेपाल सरकारका उपप्रधान तथा रक्षामन्त्री ईश्वर पोखरेलले विशेष सम्बोधन गरेका थिए। मन्त्री पोखरेले साग खेलकुदको आयोजनाले दक्षिण एसियामा आपसी भाइचारा र सद्भाव कायम गरेको बताए। सागले क्षेत्रीय गठबन्धनलाई थप बलियो बनाएको छ। नेपालले साग प्रतियोगितालाई नेपाल भ्रमण वर्षको तयारीको रूपमा पनि लिएको छ, मन्त्री पोखरेलले भने। युवा तथा खेलकुद मन्त्री जगतबहादुर सुनार विश्वकर्माले साग खेलकुद आयोजना गर्न पाउनु नेपालको सौभाग्य भएको बताए। उनले आयोजकको हिसाबले सागलाई सफल पार्न कुनै कसर बाँकी नराखिने बताए। कार्यक्रममा राष्ट्रिय खेलकुद परिषद् (राखेप)का सदस्यसचिव रमेशकुमार सिलवालले २०७२ सालको भूकम्पका कारण क्षति पुगेको संरचना तयार गरी छोटो समयमा सागको आयोजना गर्न सफल भएको बताए। यसअघि नेपाल ओलम्पिक कमिटीका अध्यक्ष एवं दक्षिण एसियाली ओलम्पिक काउन्सिलका समेत अध्यक्ष जीवनराम श्रेष्ठले स्वागत मन्तव्य दिएका थिए। तीन घण्टा लामो उद्घाटन सत्रलाई भव्य र उल्लासमय बनाइएको थियो। उद्घाटन सत्रमा १५ हजार कलाकारले नेपालको कला, संस्कृति र मौलिकता प्रस्तुत गरेका थिए। उद्घाटनमा संघीय नेपालको सातवटै प्रदेश तथा हिमाल, पहाड र तराईको कला प्रस्तुत गरिएको थियो। उद्घाटन समारोहमा विशेषगरी नेपाली सेना, प्रहरी, सशस्त्र प्रहरी बल, कलाकार, विद्यार्थी र विभिन्न जातजातिका झाँकी प्रस्तुत गरेका थिए। सशस्त्र प्रहरीको चार हजार पाँच सय कलाकारले सातवटै देशको प्रतिनिधित्व हुने विशेष प्रस्तुतिले उद्घाटन सत्रलाई मनमोहक बनाएको थियो। यसैगरी नेपाली सेना, नेपाल प्रहरी उपत्यकाका विभिन्न ३० विद्यालयका तीन हजार विद्यार्थी र तीन सय जनाभन्दा बढी व्यावसायिक कलाकारको प्रस्तुतिले पनि थप रोमाञ्चकता प्रदान गरेको थियो। सेना, प्रहरी र सशस्त्रको संयुक्त ब्यान्डको प्रस्तुतिले पनि हजारौंलाई लोभ्यायो। समारोहको अन्तिमतिर पाँच सय कलाकारले नेपालका विभिन्न मौलिक बाजा एकै पटक बजाएका थिए। १५ सय जनाको मास क्यालिसथेनिक्स प्रदर्शन समारोहको अर्को रोचकता थियो। उद्घाटन समारोहलाई लेजर बिम, लाइटिङ, इलेक्ट्रोनिक प्रदर्शनले पनि उल्लासमय बनाएको थियो। सांस्कृतिक कार्यक्रमसँगै आतिशबाजी पनि दशरथ रंगशालाको माहोललाई थप तताएको थियो। कार्यक्रममा मुकुन्द शर्माको रचना, प्रकाश गुरुङको संगीतमा कुन्ती मोक्तान, इन्दिरा जोशी, आनन्द कार्की, सत्यराज आचार्यलगायतको टोलीले सार्कको दक्षिण आकाश उघारी हेदैंछन् जून र ताराले बोलको गीतले पनि दर्शकलाई मनोरञ्जन दिएको थियो।कार्यक्रमको अन्तिममा दीपक वज्राचार्यको मनमगन बोलको गीत र सामूहिक नृत्यले प्यारापिटमा रहेका दर्शकलाई समेत नचाएको थियो। मंसिर २४ गतेसम्म सञ्चालन हुने सागमा २६ खेल समावेश गरिएको छ। सागमा सातै देशका २९ सय १० खेलाडीले तीन सय १७ स्वर्ण, सोही संख्यामा रजत र चार सय ८१ कांस्य पदकका लागि प्रतिस्पर्धा गर्नेछन्। सागमा नेपालले सबै खेलमा भाग लिएको छ। सागका खेलहरू काठमाडौं, पोखरा र जनकपुरमा सञ्चालन हुनेछ। नेपालले तेस्रो पटक साग आयोजना गरेको हो। यसअघि नेपालले सन् १९८४ मा पहिलो र सन् १९९९ मा आठौं साग आयोजना गरेको थियो। कमलले बोके नेपालको झन्डा सागको उद्घाटनको मार्च पासमा नेपालको झन्डा ओलम्पियन एवं भारोत्तोलन खेलाडी कमलबहादुर अधिकारीले बोकेका थिए। उद्घाटनमा सातवटै देशका खेलाडीले मार्चपास पनि गरेका थिए। १३औं सागको ओलम्पिक टर्च ओलम्पियन एवं तेक्वान्दोका कीर्तिमानी चार स्वर्ण विजेता दीपक विष्टले प्रज्वलन गरेका थिए। ओलम्पियन विष्टलाई दशरथ रंगशालमा जितबहादुर केसी, बैकुण्ठ मानन्धर, उमेश मास्क लगायत १२ जना ओलम्पियनले साथ दिएका थिए। यसअघि ओलम्पिक चर्चलाई १२ जनै ओलम्पियनले नेपालको सातवटै प्रदेशको भ्रमण गराएर शनिबार पोखरा हुँदै काठमाडौं ल्याइएको थियो। उद्घाटन सत्रमा खेलाडीको तर्फबाट सागको शपथ क्रिकेटका पूर्वकप्तान पारस खड्काले लिएका थिए। रेफ्री एवं ब्याडमिन्टनका अम्पायर दीपक थापाले निर्णायकको शपथ लिएका थिए। ट्रायथलनको प्रतिस्पर्धा सोमबारदेखि १३औं सागअन्तर्गत पोखरामा आयोजना हुने ट्रायथलनको प्रतिस्पर्धा सोमबारदेखि सुरु हुने भएको छ। सोमबार इलाइट स्प्रिन्ट प्रतिस्पर्धामा नेपाल, श्रीलंका र भारतका खेलाडीले प्रतिस्पर्धा गर्नेछन्। पुरुषतर्फ नेपालका नितेश मानन्धर र वसन्त थारू तथा महिलामा सोनी गुरुङ र निर्जला ताम्राकारले प्रतिस्पर्धा गर्नेछन्। खेलाडीले ७५० मिटर पौडी, २० किलोमिटर साइकल र पाँच किलोमिटर दौड पूरा गर्नुपर्नेछ। सोमबार हुने प्रतिस्पर्धाका लागि खेलाडीहरूको दर्ता, साइकल तथा पोसाक परीक्षण गरिएको छ। यस्तै प्रतिस्पर्धामा खटिने निर्णायकहरूलाई टेक्निकल डेलिगेटले प्रतियोगिता र खेलस्थलका बारेमा जानकारी दिएका छन्। फेवातालमा हुने प्रतिस्पर्धाका लागि सम्पूर्ण तयारी पूरा भएको छ। खेलाडीहरूका लागि तालमा एकैसाथ डाइभ गर्न मिल्ने प्लटुन प्रयोग गरिएको छ। यो पहिलो पटक प्रयोगमा ल्याइएको हो। दुई स्वर्ण पदकको छिनोफानो सोमबार नै हुनेछ। फुटबलको खेलतालिकाप्रति असन्तुष्टि १३औं दक्षिण एसियाली खेलकुद (साग) को औपचारिक उद्घाटनसँगै पुरुष फुटबल सोमबारदेखि सुरु हुने भएको छ। दशरथ रंगशामा सुरु हुन फुटबलमा सहभागी देशले खेलतालिकाप्रति असन्तुष्टि जनाएका छन्। सागको आयोजक नेपालबाहेक सहभागी सबै देशका प्रशिक्षक र कप्तानले खेलतालिकाप्रति असन्तुष्टि जनाएका हुन्। पहिला भारतबाहेक ६ देशलाई दुई समूहमा विभाजन गरी खेलतालिका सार्वजनिक गरिएको थियो। तर अन्तिममा पाकिस्तानले भाग नलिने निर्णय गरेपछि अखिल नेपाल फुटबल संघ (एन्फा) ले नयाँ खेलतालिका सार्वजनिक गरेको थियो। नयाँ तालिकाअनुसार राउन्ड रोविन लिगका आधारमा पाँच देशले प्रतिस्पर्धा गर्दैछन्। सोमबार हुने खेल (१) ब्याडमिन्टन (ब्याडमिन्टन कभर्डहल, पोखरा) (२) महिला क्रिकेट (क्रिकेट रंगशाला, पोखरा) (३) पुरुष फुटबल (दशरथ रंगशाला, काडमाडौं) (४) गल्फ (गोकर्ण गल्फ कोर्ष, काठमाडौं) (५) कराँते (कराँते हल, सातदोबाटो, ललितपुर) (६) खो खो (नयाँबजार, कीर्तिपुर, काठमाडौं) (७) टेबलटेनिस (टेबलटेनिस कभर्डहल, लैनचौर, काठमाडौं) (८) टेनिस (टेनिस कोर्ट, सातदोबाटो, ललितपुर) (९) तेक्वान्दो (तेक्वान्दो हल, सातदोबाटो, ललितपुर) (१०) ट्रायथलन (लेकसाइड, पोखरा) (११) भलिबल (राखेप कभर्डहल, त्रिपुरेश्वर, काठमाडौं) (१२) उसु (आर्मी फिजिकल फिटनेश सेन्टर, लगनखेल, ललितपुर)"
साग फुटबल : खेलतालिकाप्रति नेपालबाहेक सबै देशको असन्तुष्टि,"काठमाडौं : १३ औं दक्षिण एसियाली खेलकुद (साग) को औपचारिक उद्घाटनसँगै पुरुष फुटबल सोमबारदेखि सुरु हुने भएको छ। दशरथ रंगशामा सुरु हुन फुटबलमा सहभागी देशले खेलतालिकाप्रति असन्तुष्टि जनाएका छन्। सागको आयोजक नेपालबाहेक सहभागी सबै देशका प्रशिक्षक र कप्तानले खेलतालिकाप्रति असन्तुष्टि जनाएका हुन्। पहिला भारतबाहेक ६ देशलाई दुई समूहमा विभाजन गरी खेलतालिका सार्वजनिक गरिएको थियो। तर अन्तिममा पाकिस्तानले भाग नलिने निर्णय गरेपछि अखिल नेपाल फुटबल संघ (एन्फा) ले नयाँ खेलतालिका सार्वजनिक गरेको थियो। नयाँ तालिकाअनुसार राउन्ड रोविन लिगका आधारमा पाँच देशले प्रतिस्पर्धा गर्दैछन्। खेलअघि आइतबार आयोजित पत्रकार सम्मेलनमा खेलतालिकाप्रति सबैभन्दा रुष्ट माल्दिभ्सका प्रशिक्षक पिटर सेर्गेट भए। उनले खेलतालिका दैनिक राखेकोले फिफाको नियमविपरीत भएको बताए। यो खेलतालिका आपत्तिजनक छ। फुटबल केवल उपाधि जित्नका लागि मात्र हुन्न। विश्व फुटबल महासंघ (फिफा) को नियमअनुसार एउटा खेल खेलेपछि अर्को खेलका लागि कम्तीमा ४८ देखि ७२ घण्टा आराम गर्नुपर्छ, यो तरिकाले कसरी फुटबल हुन्छ पिटरले भने। उनले नेपालले आफूले खेल जित्नका लागि खेलतालिका परिवर्तन गरेको आरोप पनि लगाएका छन्। खेलतालिका निकालिसकेपछि कुनै टोली नआएर अर्को टोलीले वाकओभर पाउनुपर्ने उनको भनाइ थियो। तालिकाअनुसार माल्दिभ्सले सुआतमा लगातार दुई दिन खेल्नु पर्नेछ। माल्दिभ्सले सोमबार श्रीलंकासँग खेल्दैछ। यसैगरी श्रीलंकाका प्रशिक्षक एमएन पाकिर अलिले पनि खेलतालिका सन्तोषजनक नभएको बताए। उनले लगातार खेल्खा खेलाडी घाइते हुने चिन्ता गरे। हामीले राम्रो तयारी गरेर आएका छौं। खेलका सबैको लक्ष्य स्वर्ण हुन्छ। तर लगातार खेल्दा खेलाडीको स्वास्थ्यमा समस्या आउन सक्छ, एमएनले भने। उनले विश्वकप छनोट खेलका श्रीलंकाले राम्रो प्रदर्शन गरेको र टोलीमा यू२३ कै धेरै खेलाडी भएको बताए। बंगलादेशी प्रशिक्षक जमिन डेलेसमेत सागको फुटबलतालिका देख्दा छक्क परेको बताए। यस्तो खालको तालिका कहीँ देखेका थिएनौं। तर पनि हामी मैदानमा भिड्न तयार छौं। पछिल्लो समय बंगलादेशको फुटबल धेरै राम्रो भएको छ। उत्कृष्ट खेल्दै उपाधि जित्न चाहन्छौं। भुटानसँग सोमबार जित्नका लागि खेल्नेछौं, जमिनले भने। भुटानका प्रशिक्षक पेम्बाले खेलतालिका फुटबलको नियमभन्दा विपरीत भए पनि आफूहरू खेल्नाका लागि तयार भएको प्रतिक्रिया दिए। नेपालको हावापानी भुटानसँग मिल्दोजुल्दो छ। हामीले सागलाई लक्षित गरेर राम्रो तयारी गरेका छौं। खेलाडीको मनोबल उच्च छ। बंगलादेश राम्रो टोली हो र तर पनि भुटानले कमजोर खेल्दैन, पेम्बाले भने। समयको अभाव भन्दै नेपाली टोलीका प्रशिक्षक बालगोपाल महर्जन र कप्तान भने देखिएका थिएनन्।"

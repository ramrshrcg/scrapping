शीर्षक,विवरण
अस्मिताको अस्मिता,"रविले पाउने न्याय र अस्मिताले पाउने न्याय ले दुवैको जीवनमा पार्ने फरक हाम्रो समाजको वास्तविक चरित्र हो। देशभर तीजको माहोल छ। चेलीहरू हर्षोल्लासमा छन्। तर, एउटी चेलीको यही समाजले तीज हरेको छ, ती हुन् अस्मिता कार्की। माफ गर्नुहोला उनको नाम यहाँ यसरी लेख्नुहुने थिएन। तर, अब संकेतमै लेख्यो भने पनि हरेकले सोझै भन्नेछ, अस्मिता। किनकि, सबैको मुखमा पछिल्लो समय त्यही नाम झुण्डिएको छ। त्यही पहिचान सार्वजनीकरणबाट भएको उनको अस्मिता हरण अन्यायको पराकाष्ठा हो। मैले यसमा उठाउन खोजेको विषय पनि त्यही हो। मुद्दा उही। प्रकरण उही। पाँच लाख रुपैयाँ धरौटीमा छुटे पनि रवि लामिछाने अदालतबाट प्रफुल्ल मुद्रामा निस्किए। भयंकर भीडमा छिरे। नेता हुने मन्तव्य दिए। तीन लाख धरौटी लिइएका युवराज कँडेल रविकै टोलीका थिए। उनी उनकै पछिपछि गर्विलो तालमै देखिए। साधारण तारेखमा छुटेर पनि अस्मिताको भने अनुहार मलिन थियो। मन गलेकोजलेको थियो। अझ भन्नुपर्दा आँसु झार्दै केही युटुबपत्रकार को घेरामा बयान बकिरहेकी थिइन् उनी। महिला र पुरुषको फरक भनेकै त्यही हो। सेलिब्रेटी र सर्वसाधारणको पृथकता त्यही हो। जसको संवेदनशीलतालाई हाम्रो राज्यसंयन्त्रदेखि भीडतन्त्रसम्मले ख्याल गर्न सकेन। र, अस्मिताको अस्मिता हरण भयो। अदालतमा विचाराधीन मुद्दाबारे केही नभनौं। पूर्ण वा आंशिक रूपमा सबै वा कोही दोषीनिर्दोष जे पनि हुन सक्छन्। थप अनुसन्धान र अदालती प्रणालीले त्यसलाई टुंग्याउने नै छ। तर, एउटा परिकल्पना गरौं निर्दोष ठहरिए भने रवि उनैले भनेजस्तो नेता भएर निस्केलान्। तर, अस्मिता ? निर्दोषै ठहरिए पनि यहाँको समाजमा घोसेमुन्टो लगाएर हिँड्न बाध्य हुनेछिन्। के न्याय र न्यायमै यत्रो भिन्नता हुन्छ ? रविले पाउने न्याय र अस्मिताले पाउने न्याय ले दुवैको जीवनमा पार्ने फरक हाम्रो समाजको वास्तविक चरित्र हो। र, त्यो ठूलो भिन्नता न्याय दिलाउने प्रक्रियामा भएको संवेदनहीनताको परिणति हो। गम्भीरताको अभावका कारण सिर्जना हुने समस्या हो। यस्ता घटनामा महिलाका नाम गोप्य राख्ने गरिन्छ। पीडित महिलाबारे मुद्दाका मिसिलमा पनि कोड नाम प्रयोग गर्ने चलन हुन्छ। जुन घटना भयो, त्यसको सार्वजनिक गर्दा कुनै महिला (नाम किटेर होइन) सँगको विवाहेत्तर सम्बन्ध यस प्रकरणमा जोडिएको छ भनिनुपथ्र्यो। अदालतले सार्वजनिक गर्ने आदेशमा त्यस्तै लेखिनुपथ्र्यो। नाम र पहिचान खुलाउनु हुने थिएन। उनको तस्बिर र अनुहार सार्वजनिक गर्नगराउन मिल्ने थिएन। तर, उनीमाथि यति ठूलो व्यापार भयो, सामाजिक सञ्जालदेखि मिडियासम्मले उनको तीन पुस्ता खुलाउनुमा पौरख ठाने। त्यसमै कमाइ देखे। आचार भुलेर अस्मितामाथि झुत्ती खेले। अस्मिताको अस्मिता जोगाइदिने काम सबैभन्दा पहिला प्रहरीको थियो। त्यसपछि मिडियाको। सामाजिक सञ्जालको। र, चुकेका ती सबैलाई ठेगान लगाउनुपथ्र्यो अदालतले। तर, ठीक उल्टो भयो। प्रहरीले उनको नाम खुलाउँदै गयो। पक्राउ गरेर गर्वसाथ विवरण सार्वजनिक गर्यो। त्यही रूपमा अदालत पुग्यो। मिडियाले भटाभट त्यही लेखे। सामाजिक सञ्जाल उर्लिएरै लागे। अदालतले पनि त्यसमा ध्यान पुर्याउन सकेन। आदेशमा समेत उनको नामै किटिदियो। अस्मिताको अस्मिता हनन गर्नेको संख्या जोड्ने हो भने लाख नाघ्यो। सामाजिक सञ्जालको जञ्जालमा केवल उनको बद्ख्वाइँ भयो। कतिका फेसबुक र युटुबमा उनका सामग्री बने। के ती दुरुत्साहन भन्दा कमका हुन् र ? हालसम्म सार्वजनिक भएका जानकारी र अदालतको प्रारम्भिक आदेशलाई निफन्दा उनले एउटा पुरुषलाई मन पराइन्। विवाहित ती पुरुष अर्थात् शालिकराम पुडासैनीले आफूलाई अविवाहित देखाए। प्रेमको जालो मा पारे। जब उनले विवाहित थाहा पाइन्, फुत्किन चाहिन्। त्यसका लागि साथ, सहयोग र सहारा खोजिन्। त्यसको सदुपयोगदुरुपयोग के भयो, भिन्नै कुरा। तर, त्यही क्रममा शालिकरामले देहत्याग गरे। यसमा अस्मिताबाट दुरुत्साहन भयोभएन, पछि कानुनले टुंग्याउला। परिस्थिति हेर्दा भने उनी तेहेरो पीडित भइन् १ प्रेमको गुमराहमा पर्ने, २ अनावश्यक मुद्दा झेलिदिनुपर्ने र ३ समाजले दुत्कार्ने। अस्मितालाई आफ्नै बहिनी सम्झिनुहोस्। छोरी मान्नुहोस्। यस्तो परिबन्दमा जोसुकै पर्न सक्छ। अनि, उनले खेपेको सार्वजनिक बदनामी नियाल्नुहोस्, के यो न्याय हो त ? खासगरी रविका लागि न्याय माग्दै उर्लिएको जनसागरले यो गम्भीरतालाई किन बुझेन ? उनीमाथि भएको ठूलो अन्याय अरू केही होइन, नाम र पहिचान सार्वजनिक गरिनु हो। के जरुरी थियो अस्मिताको नाम, हुलिया र मान्छे देखाउन ? प्रमाणित हुनेनहुने प्रेमका अनेक कथा बुनेर छ्यालब्याल पार्नुपर्ने के बाध्यता थियो ? समाजको मनोविज्ञान सेलिब्रेटीकरण हुँदै गएको उदाहरण हो यो। रविलाई फसाइयो भन्ने ठूलो जमात सबैभन्दा फसाइएकी अस्मिताका नाममा मौन रह्यो। बरु उनको विवशतालाई खिल्ली उडाएर बस्यो। अस्मिता समातिँदा कोही चुइँक्क बोलेन, जब रवि समातिए, भीड उर्लियो। भन्न खोजिएको यति मात्र हो, समाजको दायित्व बलेको आगो ताप्ने मात्र हो त ? रविका पक्षमा बहस गर्न सुरुमै कानुन व्यवसायीको लस्कर लाग्यो। युवराज कँडेल उनीसँगै जोडिए, खास समस्या भएन। निरीह अस्मिताले बेलैमा वकिलसम्म पाइनन्। हाम्रो समाजको सोच संकुचित छ। पीडित महिलालाई झन् पीडा दिन्छौं हामी। उसको परिबन्द र बाध्यता कसैले बुझ्दैन। यस्तै परिबन्दमा फसेकी चेली हुन् अस्मिता। अनावश्यक सार्वजनीकरणबाट लुटिएको उनको अस्मिता कसले फर्काइदिन्छ ? अदालतले ? राज्यले ? मिडियाले ? वा, उर्लिएको अपार भीडले ? सक्छ कसैले त्यो फर्काउन ? संविधानको धारा ३८ मा महिलाको हक व्यवस्था गरिएको छ। त्यसको उपधारा (३) मा भनिएको छ, महिलाविरुद्व धार्मिक, सामाजिक, सांस्कृतिक परम्परा, प्रचलन वा अन्य कुनै आधारमा शारीरिक, मानसिक, यौनजन्य, मनोवैज्ञानिक वा अन्य कुनै किसिमको हिंसाजन्य कार्य वा शोषण गरिने छैन। त्यस्तो कार्य कानुनबमोजिम दण्डनीय हुनेछ र पीडितलाई कानुनबमोजिम क्षतिपूर्ति पाउने हक हुनेछ। अस्मिताको विषय सामाजिक, मानसिक, यौनजन्य र मनोवैज्ञानिक हिंसाको उदाहरण हो। पहिचान सार्वजनिक गर्दा उनको सामाजिक प्रतिष्ठामा आघात पुगेको छ। खासमा उनीमाथि हदैसम्म दुरुत्साहन भएको छ, एकातिर धोकेबाज प्रेमका क्रममा, अर्कोतिर यसको हल्लीखल्ली गर्ने उरनठेउलो प्रवृत्तिका नाममा। तपाईं आफूलाई अस्मिता बनेर हेर्नुहोस्। आफूमाथि सबैबाट अन्याय भएको पाउनुहुनेछ। हो, प्रहरीले चाहे पुरुष होस् वा महिला, अभियोग लागेका सबैमाथि छानबिन गर्न पाउँछ। हरेक अभियुक्त अपराधी हुँदैन। त्यो भोलि अदालतले पर्गेल्ने नै छ। त्यता हामी नजाऊँ। तर, अस्मिताको अस्मिता बचाइदिने गरी गोपनीयता कायम राख्न सक्नुपर्ने थियो। त्यसमा ठूलो भूल भएकै हो। पहाडबाट आएकी सामान्य परिवारकी हुन् अस्मिता। उनको समाज ब्वाईफ्रेन्डलाई पार्टीमा सार्वजनिक गर्ने औकातको छैन। न त मेरो ब्रेकअप भयो भन्दै हिँड्ने हैसियतकै छ। त्यो समाज जहाँ प्रेम लुकेर हुन्छ, सच्चा हुन्छ। त्यसमै उनी छक्याइन्। र, त्यो विषय ठूलो राष्ट्रिय प्रकरण बन्यो। यसभन्दा गम्भीर सामाजिक घात कुनै सर्वसाधारण युवतीका लागि अरू के हुन सक्छ ? भविष्यमा कानुनको आँखाले अस्मितालाई दोषी देखे पनिनदेखे पनि यतिचाहिँ हो उनको अस्मिताको क्षतिपूर्ति अर्को लडाइँको पाटो बन्नेछ। आवश्यक ठानेर दुरुत्साहन को कानुन बनाइयो होला, तर अस्मिता हनन को अर्को कानुन बनाउनु अब वाञ्छनीय पक्कै छ ? नीतिनिर्माताको ध्यान त्यता पनि जाला। अस्मिताको अस्मिता हनन गर्नेको संख्या जोड्ने हो भने लाख नाघ्यो। सामाजिक सञ्जालको जञ्जालमा केवल उनको बद्ख्वाइँ भयो। कतिका फेसबुक र युटुबमा उनका सामग्री बने। के ती दुरुत्साहन भन्दा कमका हुन् र ? के यसरी कसैको प्रतिष्ठा सिध्याउन पाइन्छ ? समाज जवाफ चाहियो।"
आधुनिक समाजको भावुकी र सतहीकरण,"नेपालको अविकास र पीडाको कारण एउटा छ, उपचार हामी अर्कैमा खोजिरहेछौं, जरा कुहिएको छ, पातपात र हाँगाहाँगामा औषधि हालिरहेछौं। ब्रिटेनमा अत्यधिक चर्चित, अत्यधिक मन पराइएकी राजकुमारी डायनाको ३१ अगस्ट १९९७ मा उनका पुरुष मित्रसँग कार दुर्घटनामा निधन भएपछि उनीप्रति स्वस्फूर्त रूपमा असोचनीय र अभूतपूर्व स्तरको आम भावविह्वोलता प्रकट भयो। उनको अन्त्येष्टिका दिन ३० लाख मानिस सडकमा निस्किए। स्थिति यस्तो थियो कि कसैले डायनाका कमजोरीबारे एक शब्द बोल्न पनि हिचकिचाउनु पथ्र्यो। मान्छे ईश्वरका विरुद्ध बोल्न सक्थे, डायनाका विरुद्ध बोल्न डराउँथे। त्यसको अर्को वर्ष सन् १९९८ मा सामाजिक मामिलामा गम्भीर बहस चलाउने ब्रिटेनको एउटा थिंक ट्यांक सोसल अफियर्स युनिट ले एउटा पुस्तक प्रकाशित गर्यो। पुस्तकको शीर्षक थियो, फेकिङ इट : द सेन्टिमेन्टलाइजेसन अफ मर्डन सोसाइटी। नेपालीमा भावानुवाद गर्दा त्यसलाई लगभग आधुनिक समाजको भावुकी र सतहीकरण भन्न सकिन्छ। उक्त पुस्तकमा सामाजिक नीति, वातावरण, धर्म, साहित्य, संगीत, सञ्चारमाध्यमजस्ता समाजका विविध पक्ष कसरी भावुकीकरण भएका छन् र त्यसले समाजलाई कसरी सतहीकरण गरेको छ भन्ने सम्बन्धमा प्रतिष्ठित पत्रकार तथा प्राज्ञहरूका निबन्ध समेटिएका थिए। सो पुस्तकका सम्पादकद्वय डिग्वी एन्डरसन र पिटर मुलनले पुस्तकको परिचयात्मक निबन्ध सतही समाजको सोच मा समाजबारे व्याख्या गर्दै यस्तो लेखेका छन् : आधुनिक समाजले बढ्दो अपराध, विद्यालयको घट्दो स्तर, परिवारको विखण्डन तथा व्यापकरूपमा नैतिक र आचरणगत अन्योलको सामना गरिरहेको छ। अत्यधिक आर्थिक सफलता प्राप्त गर्दागर्दै पनि केही गम्भीर गल्ती भएका छन्। ती गल्तीको उपचारका उपाय सामान्यतया उही सुझाइन्छ। एक पक्षले खराब विचार, सिद्धान्त र नीतिलाई दोष दिन्छन् भने अर्को पक्षले स्वार्थ, संरचना र समाजको बनोटलाई दोष दिन्छन्। तर, समस्याको स्रोत ती दुवै होइनन्। मूल समस्या भावनामा आएको भ्रष्टतामा छ। र, भावनामा आएको भ्रष्टता नै धर्म, नैतिकता, संगीत, साहित्य र अर्थपूर्ण संवादका लागि चुनौती बनेको छ। भावनामा बहने र सतहमा रमाउने समाजमा सत्य होइन, देखावटको जित हुन्छ। हामी रूप र सारबीचको अन्तर छुट्ट्याउन सक्दैनौं। समाजको सतहीकरणका विविध पक्षलाई केलाएको सो पुस्तकले त्यसमा प्रकाशित एउटा निबन्धका कारण व्यापक चर्चा कमायो, जुन डायनाको मृत्यु र तत्पश्चात् उर्लिएको भावविह्वोलतालाई लिएर गरिएको टिप्पणी थियो। दर्शनशास्त्रका प्राध्यापक तथा रोयल इन्स्टिच्युट अफ फिलोसफीका मानार्थ निर्देशक एन्थनी ओ ह्यरको उक्त निबन्ध, डायना, हृदयकी रानी : भावनात्मकताको वैयक्तीकरण र देवत्वकरण ले कसैले सानो ढुंगा पनि फ्याँक्न नसकेको शान्त तलाउमा सुनामी ल्याइदियो। तर, तथानाम, आधारहीन र पूर्वाग्रहपूर्ण ढंगबाट गाली र तर्क गरेर होइन, वस्तुपरक, सैद्धान्तिक र तथ्यगत विश्लेषण गरेर। कतिसम्म भने प्रधानमन्त्री टनी ब्लेयरले मध्यपूर्वको यात्राका बीचमा समय निकालेर सो निबन्धमा व्यक्त विचारको भत्र्सना गरे। उक्त निबन्धमा लेखकले डायनाका कमजोरीको चर्चा गर्नुका साथै उनलाई कसरी देवत्वकरण गरियो भन्नेबारे व्याख्या गरेका छन्। उनी लेख्छन्, डायना तर्क, यथार्थ र संयमभन्दा भावना, छवि र स्वस्फूर्तताको प्रतीक बनेकी थिइन्। सो पुस्तकले ब्रिटिस समाजबारे एउटा फरक र सोचनीय दृष्टिकोण प्रस्तुत गरेको छ। यद्यपि, पुस्तकमा समेटिएका धारणा बाँकी संसारको पनि प्रतिविम्ब हुन् भन्दा फरक पर्दैन। मैले सो पुस्तकको प्रसंग कोट्याउनुको कारण छ। उक्त पुस्तकमा म झन्झन् बढी खासगरी तुलनात्मक रूपमा शिक्षित नेपाली समाजको प्रतिविम्ब पाउन थालेको छु, जहाँ तर्क, यथार्थ र संयमभन्दा भावना, छवि र स्वस्फूर्तता प्रधान भएको देखिन्छ। हालै नेपालका प्रतिष्ठित समाजशास्त्री डा चैतन्य मि श्रले पनि बीबीसी नेपाली सेवामा गरेको एउटा विश्लेषणमा लगभग त्यस्तै अभिव्यक्ति दिए, भावनाका अगाडि तर्क र तथ्यहरू कमजोर बनेका हुन्छन्। त्यसैले सबैभन्दा पहिले हामीले तथ्यका आधारमा तार्किक भएर सोच्नु जरुरी छ। नेपाली समाजको विकृति, अविकास र पीडाको कारण एउटा छ, उपचार हामी अर्कैमा खोजिरहेका छौं। जरा कुहिएको छ, हामी पातपात र हाँगाहाँगामा औषधि हालिरेहका छौं। काठमाडौंमा या देशका अन्य सहरका सडकमा स्वस्फूर्तरूपमा नागरिकहरू उर्लिएका बेला मलाई कहिलेकाहीं लाग्छ, हामी हाम्रा भावनामा इमानदार हुँदाहुँदै पनि कति सतही छौं। त्यसो गर्दा, ईश्वर बस्दछ गहिराइमा सतह बहन्छौं कति दूर भनेझैं हामीले सतहमा दौड्ँदा अन्तर्निहित सत्य बिर्सिरहेका हुन्छौं। त्यसले समस्याको दीर्घकालीन समाधान पहिल्याउनै दिँदैन। हालैका समयका केही प्रतिनिधि उदाहरण लिऊँ। त्यसको पछिल्लो उदाहरण लोकप्रिय टेलिभिजन कार्यक्रम प्रस्तोता रवि लामिछानेको हो। आत्महत्या गरेका पूर्वसहकर्मीले लामिछानेको नाम आफ्नो आत्महत्याको एकजना प्रमुख कारकका रूपमा मृत्युकथनमा उल्लेख गरेपछि उनलाई पक्राउ गरियो। उनलाई पक्राउ गरिएपछि देशका विभिन्न सहरमा उनको समर्थनमा जुलुसहरू निस्किए। सामाजिक सञ्जाल रविमय भयो। नेपाल सार्वजनिक रूपमा देखिने आदर्श व्यक्ति हरूको खडेरी परेको देश हो। प्रशासन, प्रहरी, सेनादेखि राजनीतिसम्म हरेक क्षेत्रमा बाहिर नदेखिने आदर्श व्यक्तिहरू नभएका होइनन्। तर विडम्बना के हो भने, संसारभरि नै समाजको भावुकीकरण र सतहीकरणको एउटा प्रमुख स्रोत सार्वजनिकरूपमा देखिने कर्म गर्ने व्यक्तिहरू हुन्। त्यसमा सबैभन्दा ठूलो प्रभाव टेलिभिजन र हालैका वर्षमा आएर सामाजिक सञ्जालको हुने गरेको छ। लामिछानेको कामको प्रभाव पनि ठूलो हदसम्म टेलिभिजन र सामाजिक सञ्जालसँग जोडिएको छ, जसलाई उनले कमजोर राज्य भएको हाम्रोजस्तो देशमा आवाजविहीनहरूको आवाजका रूपमा प्रयोग गरेको आम अनुभूति छ। यस्तो अवस्था सृजना भयो जहाँ ठग व्यक्ति, संस्था र राज्यबाट दु:ख पाएकाहरू समस्या सुल्झाउन राज्यका निकायमा नगएर लामिछानेको टेलिभिजन कार्यक्रममा जान थाले। समाजमा त्यसको व्यापक प्रभाव पर्ने नै भयो। सार्वजनिक सेवाका विशिष्ट काम गर्ने भए पनि टेलिभिजन या सामाजिक सञ्जालमा नियमितरूपमा नदेखिने धेरै नेपालीहरूका बारे खासै चर्चा हुँदैन र तिनका बारेमा समाज उद्वेलित हुँदैन। किनभने, उनीहरू सिलेब्रटी होइनन्। उदाहरणका लागि लामिछानेको घटनाभन्दा केही महिना पहिले त्यस्तै चरित्रको अर्को घटना भयो। उत्तम सञ्जेल न्यून आयका ५० हजारभन्दा बढी विद्यार्थीलाई महिनाको सय रुपैयाँमा तुलनात्मक रूपमा गुणस्तरीय शिक्षा दिने समता स्कुल र सय रुपैयाँ तिरेपछि अस्पतालभित्रका सबै सेवा नि:शुल्क हुने समता अस्पतालका संस्थापक हुन्। एकजना किशोरीले सो अस्पतालमा आत्महत्या गरेपछि उनको खल्तीमा उत्तम सञ्जेलकी श्रीमती कला सञ्जेलको नाम लेखिएको कागजको टुक्रामा भेटियो। उनले लामिछानेजस्तै प्रहरी हिरासतमा समय बिताएपछि अहिले मुद्दा चलिरहेको छ। उत्तम सञ्जेलले दीनदु:खीका लागि गरिरेहको कर्म अल जजिरा, बीबीसी, एनएचके वल्र्डजस्ता संसारका कयौं प्रतिष्ठित समाचार संस्थाहरूले सम्प्रेषित गरिसकेका छन्। तर उनीहरूको पक्षमा समाज उद्वेलित भएन किनभने त्यो टेलिभिजन र सामाजिक सञ्जाल प्रधान कर्म थिएन। सत्कर्म गर्नेहरूको संख्या न्यून रहेको समाजमा सत्कर्म गरेको देखिएकाहरू र सार्वजनिकरूपमा नदेखिने गरी आफ्नै तहमा सुकर्म गरिरहेकाहरूले बेइमानी नगरून्, समस्यामा नपरून्, तिनमाथि लगाइएका आरोपहरू सही सावित नहोऊन् भनेर म सधैं कामना गर्ने गर्छु। तर, त्यस्तो कामना गर्नुको अर्थ तिनबाट गल्ती भएको रहेछ भने पनि ती निर्दोष सावित होऊन् या दोषीले दण्ड नै नपाऊन् भन्ने होइन। र, भावनाले मुद्दाको वस्तुपरकतामा प्रभाव पार्नु पनि हुँदैन। तर, गर्नैपर्ने एउटा प्रश्न के हो भने, लामिछानेजस्तै आरोप व्यहोरेर जेल जीवन बिताइरहेका या मुद्दा खेपिरहेका गुमनाम सर्वसाधारणको न्याय पाउने अधिकार सार्वजनिक व्यक्तिको जत्तिकै छ कि छैन ? तिनका पक्षमा मानव सागर किन उर्लिंदैन ? किनभने, आधुनिक समाजको भावुकीकरण र सतहीकरणलाई टेलिभिजन र सामाजिक सञ्जालले प्रभाव पार्छ र आम नागरिकको ध्यान त्योभन्दा पर जाँदैन। हामीले हाम्रो सेवा गर्न भोट दिएर नेतृत्वमा पुर्याएका नेताहरू बिचौलिया, व्यापारी, आफ्नो र परिवारको सेवा गर्छन्, किन हामी तिनको मायाजालबाट मुक्त हुन सक्दैनौं ? लामिछानेको पक्षमा जुन भावविह्वोलता प्रकट भयो, त्यो सरसर्ती हेर्दा उनका पक्षमा थियो। तर, त्यसको गहिराइ खोतल्ने हो भने त्यो नेपालको सरकार, राज्यव्यवस्था र त्योभन्दा पनि बढी कानुनी शासनप्रतिको अविश्वासको अभिव्यक्ति हो। सरकार र कानुनी शासन अभ्रष्ट भएका देशमा पनि लोकप्रिय सार्वजनिक व्यक्तित्व पक्राउ पर्छन्। त्यस्ता कैयन् व्यक्तिहरू निर्दोष प्रमाणित भएका र दोषी सावित भएर सजाय भोगेका पनि छन्। तर ती देशमा सञ्चारमाध्यमले या सडकमा निस्किएको भीडले ती व्यक्तिलाई दोषी या निर्दोष करार गर्दैनन्। हाम्रो देशको भने कुरा बेग्लै छ। यहाँ दोषी र निर्दोष करार गर्ने जिम्मा कहिले राजनीतिज्ञले, कहिले सञ्चारमाध्यमले, कहिले भीडले, कहिले बिचौलियाले, कहिले पैसाले र कहिले अदालतले गर्ने गर्छ। परिणामस्वरूप, धेरैको विश्वास के छ भने, नेपालमा जेलमा मुर्झाउनुपर्ने धेरै मानिस बगैंचामा फुलेका छन् र बगैंचामा फुल्नुपर्ने धेरै जेलमा मुर्झाएका छन्। अब डा गोविन्द केसीको चर्चा गरौं। स्वास्थ्य शिक्षा सुधारबारे उनले उठाएका प्रमुख माग र अनशनमार्फत गरिएका सत्याग्रहका असाधारण शृंखलाले आम भावनालाई उद्वेलित पार्नु स्वाभाविक थियो। उनले अख्तियार दुरुपयोग अनुसन्धान आयोगका प्रमुख आयुक्त लोकमानसिंह कार्कीका विरुद्ध आवाज उठाउँदा आम जनताको साथ पाउनु स्वाभाविक थियो। तर, सतहीकरण भएको समाजले डा केसीको समर्थन गर्दा या लोकमानसिंह कार्कीको विरोध गर्दा ती तात्कालिक घटनाका पात्रमात्र थिए, वास्तविक समस्या देशको चरमरूपमा विकृत राजनीति र त्यसले निर्माण गरेको राज्य संयन्त्र हो भन्ने बिर्सिएको थियो। हरेक दिन पत्रपत्रिकामा अहिलेका प्रमुख नेताहरूको कुकृत्यको फेहरिस्त पढ्दा या टेलिभिजनमा हेर्दा, समाज रवि लामिछाने या गोविन्द केसीको हकमा जस्तो किन उद्वेलित हुँदैन ? निष्पक्ष न्याय सम्पादन नहुँदा सयौंको संख्यामा निर्दोष र गरिब नेपाली जेलमा जीवन बिताउन बाध्य भएको बताइन्छ, तिनका लागि किन मानिस सडकमा आउँदैनन् ? गरिबहरूको नाममा राजनीति गर्ने गरिबहरू कोही अर्बपति भए, कोही करोडपति भए तर वास्तविक गरिब गरिबीकै चपेटामा छन्, किन जनता एकै चोटी बोल्दैनन् ? नजिकै स्वास्थ्य चौकी नभएर अझै पनि हर दिन मर्न बाध्य नेपालीहरू अनगिन्ती छन्, नेताहरू विदेशका महँगा अस्पतालमा उपचार गर्न जान्छन्, किन बिरामी समाजका नागरिक आफ्नै लागि जाग्दैनन् ? हामीले हाम्रो सेवा गर्न भोट दिएर नेतृत्वमा पुर्याएका नेताहरू बिचौलिया, व्यापारी, आफ्नो र परिवारको सेवा गर्छन्, किन हामी तिनको मायाजालबाट मुक्त हुन सक्दैनौं ? यी सबै प्रश्नको उत्तर समाजको भावुकीकरण र सतहीकरणसँग गाँसिएको छ, जहाँ मानिस हावाको झोकासँगसँगै बहकिन्छन्। रोगको कारण होइन, लक्षणमा मलम लगाउँछन्। आफ्नो सतही यात्राको औचित्य दर्शाउन इतिहास र समाज विज्ञानको साहारा लिन्छन्। ब्रिटेनजस्तो तुलनात्मकरूपमा सुसंस्कृत राजनीति, कानुनी शासन, प्राज्ञिक, सांस्कृतिक इतिहास र समृद्ध समाज भएको देशमा समाजको भावुकी र सतहीकरणबारे ठूलो चिन्ता विद्यमान छ भने हामीजस्तो पिछडिएको, अल्पज्ञानी, कुसंस्कारयुक्त, भ्रष्ट तथा अविकसित समाजमा त्यो समस्या छैन भन्नु आफैंले आफैंलाई भ्रमको पर्दाले छोप्नु समान हुनेछ। समाजको दिगो रूपान्तरणको वाधक बनेको भावुकीकरणलाई तथ्यको कसीमा नघोट्ने र सतहीकरणलाई चिरेर गहिराइसम्म नपुग्ने हो भने हामीलाई हाम्रा विरोधाभासबाट माथि उठ्न धेरै कठिन हुनेछ। तथ्य के हो भने सत्यको वृक्षमा असत्यको किरा लागेको छ, हामी बारम्बार पात र हाँगामा औषधि छर्किरहेका छौं। भुईं खोतलेर किरा नै नफाल्ने हो भने हाम्रो रोगको निदान हुने छैन। ती दीर्घ रोग कहिले सुरुङ युद्धको गर्जनमा लम्पसार पर्ने छ, कहिले व्यापारीको विमानमा सानदारले उड्ने छ, कहिले ठेकदार त कहिले नातेदार भएर प्रकट हुने छ, कहिले बालुवाटारको जग्गामा रुमलिने छ, कहिले त्यो लोकमानसिंह कार्की बनेर अख्तियार पुग्ने छ, कहिले महाभियोगको रूप धारण गरेर सुशीला कार्कीमाथि प्रहार हुने छ, कहिले बिचौलियाको रात्रिभोजमा मार्सी चामल बनेर सजिन्छ, कहिले देश दोहन गरेको सम्पत्ति बोकेर अमेरिका र सिंगापुर दौडिन्छ, कहिले गोविन्द केसीलाई मरणासन्न बनाउँछ अनि आम सर्वसाधारणलाई न्यायचाहिँ न्यायालयमा होइन, सडकमा खोज्न बाध्य पार्छ। यदि हाँगा र पातमा लागेको रोगमा औषधि हाल्नमै रमाइरहने हो भने, दशकौंसम्म हामीले त्यसै गर्यौं। अझै केही दशक त्यही गरौं। मौसम बदलिएसँगसँगै रोगका रूप बदलिरहने छन्, पात्र र घटना फेरिइरहने छन्, हामीचाहिँ औषधि छर्किरहौं। होइन, अब त अति भयो, मूल कारण नै खोजौं भन्ने हो भने, अब जरामा लागेका किरा फाल्नैपर्छ। नत्र हामी मौसमसँगसँगै बदलिने भावना र सतहमा बहिरहने छौं। समाजको सार्थक, समृद्ध र दिगो रूपान्तरण असम्भव हुनेछ।  साझा पार्टीका संयोजक हुन्।"
"विकास, नियति र अबको बाटो","कुनै पनि महानगरपालिकाको वासिन्दा भन्न सक्छ म नेपाल सरहदको राजधानीको वासिन्दा हुँ। गाउँमा बसेर हलो जोत्ने, भुटेको मकै खाजा खाने, चोतो र निहुरोको तिहुन खाने होइन। म त काउली, प्याज र परबरको तरकारी खाने, तेस्रो मुलुकबाट आयात गरिएको टिन प्याक खानेकुरा खाने, बूढा बुवाआमालाई पालेर होइन, हाउस मेड बनेर भए पनि स्वतन्त्र जीवन बिताउने मान्छे हुँ। बसबाट यात्रु ओर्लिएपछि एउटाको झोल समात्न पाए दिनभरिको खर्च पुग्ने ठाउँमा बसेको छु। विकासको फल फलाएको छु। म नभए सहरीकरणको रूप कसरी देखिनु ? महानगरको अर्को वासिन्दा अस्पतालको डाक्टरसँग बोल्छ डाक्टर साहेब ! खोकी लागिरहन्छ, छाती दुखिरहन्छ। डाक्टर सोध्छ कहाँ बस्नुहुन्छ ? चाबहिल बस्छु। डाक्टर बिरामीलाई सल्लाह दिन्छ चाबहिलको धुलो बचाउनुहोस्। ठीक भइहाल्छ। गोंगबु बसपार्कनजिकैको क्लिनिकमा एउटी पाँच वर्षदेखि लिभिङ टुगेदर बस्दै आएकी युवती उजुरी सुन्ने प्रहरीसमेतलाई लिएर स्वास्थ्य जाँचको रिपोर्ट लिन आउँछे। गर्भवती भएको जानकारी पाउँछे। तर ऊसँगै बसेको व्यक्ति एक महिनाअगाडि नै मलेसिया गइसकेको हुन्छ। समाउने आधार केही हुँदैन। माननीय अर्थमन्त्रीले आव २०७६७७ को वार्षिक बजेट संघीय संसद्मा पेस गर्दा सात प्रतिशतको आर्थिक वृद्धिदर प्राप्त हुने, खर्चयोग्य प्रतिव्यक्ति आम्दानी ५७ प्रतिशतले बढेर अमेरिकी डलर १३६४ पुगिसकेको (आव २०७६७७ को बजेट वक्तव्य, बुँदा ९, १०, १२ पेज ३, ४), वैदेशिक रोजगारमा जानेको संख्या ३९ प्रतिशतले घटेको, समाजवादउन्मुख अर्थतन्त्रको आधारशिला निर्माण गर्ने लक्ष्य लिएको, कुल गार्हस्थ्य उत्पादन सात प्रतिशतले बढेको देखिएको (आर्थिक सर्भेक्षण २०७५७६, २०७६ जेठ) जस्ता तथ्यांकहरू पेस गरेको पनि नगरवासीको हैसियतले सुनिएको थियो। विकासका नाममा अधिकांश नगरवासीले देख्तैभोग्दै आएका यी केही प्रतिनिधि उदाहरण मात्र हुन्। आम नागरिकले अनुभव गर्दै आएका माथिका उदाहरणले विकासको शैली, स्तर र जनताको दैनिकीलाई छर्लंग पारेका छन्। अर्थशास्त्रीहरू विकासशील देशको बिग्रँदो अर्थव्यवस्थालाई हेरेर चिन्ता व्यक्त गरिरहेका छन्। विकासोन्मुख देशका आम गरिबी (मास पोभर्टी), भोग, रोग, अशिक्षाका अंकहरू चुलिँदै गएका छन्। भएका स्रोतसाधन सक्षम देशहरूले दोहन गर्दै छन्। देशका युवा जनशक्ति विभिन्न निहुँमा विदेश पलायन हुँदै छन्। भ्रष्टाचारका मुहार फेरिँदा छन्। हुँदाहुँदा राजनीति पनि अर्थतन्त्रसँग जोडिन पुगेको छ। राजनीतिक सामीप्यका आधारमा सञ्चालन स्वीकृति दिने, राजनीतिक सामीप्य नभएकै आधारमा बन्द गर्न बाध्य हुने गरेका उदाहरण विकासोन्मुख देशमा सामान्य हुन थालेका छन्। नेपाली जनताको इतिहासदेखिको शक्ति, मर्म एवं वर्तमानको आवश्यकता बुझेर सामाजिक, आर्थिक, राजनीतिक, सांस्कृतिक क्षेत्रमा इमानदारीका साथ काम गर्ने नेतृत्व अहिलेको आवश्यकता हो। दोस्रो विश्वयुद्धपछि आर्थिक विकासको अवधारणामा कायापलट गर्ने उद्देश्यले एसिया, अफ्रिका र ल्याटिन अमेरिकामा बढ्दै गएको राजनीतिक पुरुत्थानलाई विकाससँग जोड्ने चाहना मुखरित भएको थियो। त्यसअनुसार विकासलाई सम्बोधन गर्ने सूूचकांकहरू पनि प्रस्ताव गरिएका थिए। पश्चिमा अर्थशास्त्री प्रो तोडारोले विकासलाई दृश्य र भोग्य रूपमा अनुभव गर्न जीवन निर्वाहका आधारभूूत वस्तुहरू, खाद्यान्न, आवास, स्वास्थ्य, सुरक्षालाई मापदण्डका रूपमा लिनुपर्ने धारणा राखेका थिए। तिनै आधारभूूत वस्तुको उपभोगबाट उच्च आयस्तर, रोजगार वृद्धि, समाजोपयोगी शिक्षा, सामाजिक मूूल्य र मान्यताप्रतिको चासोलाई जीवनस्तर वृद्धिका सूूचक मानिएको थियो। आधारभूूत आवश्यकता र जीवनस्तर वृद्धिसूूचकहरूको प्रयोगबाट छनोटको अवसर लिने, परनिर्भरता घटाउने र आत्मनिर्भर अर्थतन्त्रको बाटो समात्नेजस्ता आर्थिक गोरेटोबाट राजमार्ग बनाउने दूूरदृष्टि राखिएको थियो। विश्व विकासको सन्दर्भमा नेपाल २००८ सालमा देशवासीले थाहा पाउने गरी बजेट तर्जुमा गरेर आधुनिक विकासको मार्गप्रशस्त गर्न थालिएको नेपालको विकासको इतिहास छ। त्यसबेला भारत अंग्रेजहरूको उपनिवेशबाट मुक्त मात्र भएको थियो। बेलायत, फ्रान्स, स्पेन, इटाली, अमेरिकाअधीनस्थ विश्वका कैयन् देशहरू स्वतन्त्रताका लागि लडाइँ गर्दै थिए। विकासशील देशका अग्रपंक्तिमा रहेका सिंगापुर, मलेसिया, भियतनाम, थाइल्यान्डलगायतका देशहरू एकपछि अर्कोको औपनिवेशिकत्व स्विकार्न बाध्य थिए। तर नेपाल त्यो समस्याबाट मुक्त थियो। २००७ सालमा राणाहरूबाट मुक्त हुनेबित्तिकै शासकीय संरचना निर्माण गर्न र पद्धति बसाल्न बुच कमिसनको सहयोग पनि लिइयो। २०१८१९ सालदेखि विकास र साधारण गरी दुई किसिमका बजेट बनाउने अभ्यास थालियो। २०१९ सालदेखि पञ्चायती व्यवस्थामार्फत भूूमिसुधार, मोही संरक्षण, वनको वर्गीकरण र रक्षण, नगर विकासका अवधारणा भिœयाइए। ८० को दशकदेखि वैदेशिक सहायतालाई व्यापक बनाउन थालियो। २०४६ पछि राजनीतिक परिवेश र आर्थिक सुधारका कार्यक्रमलाई गति दिने नाममा योजना र दीर्घकालीन असरको ख्याल नगरी टुक्रे, स्वार्थी र तथाकथित विकासको ढ्वाङ फुकियो। जनता झन् बढी सोसिए। त्यसैबेलादेखि धनी र गरिबबीचको खाडल झन् गहिरिन थाल्यो। भूूमिसुधारका माध्यमबाट अपेक्षा गरिएको आर्थिक समानता र स्थानीय उत्पादनको नारालाई पुँजीवादी प्राण भरिएको बजार अर्थतन्त्र र उदारीकरणले निलिदियो। २०६० पछि माओवादी आन्दोलनका नाममा सामाजिक सद्भाव बिथोलियो। अनुशासन भत्कियो। परम्परागत काम छिन्नभिन्न भयो। त्यसैको फलस्वरूप माथिका प्रतिनिधि उदाहरण बढ्न थाले र सल्बलाए। सामन्ती व्यवस्था र सामन्त जसलाई भनिन्थ्यो, ती अस्ताए। तर, तीभन्दा पनि खतरनाक नवसामन्तहरूले भविष्यको अस्तित्वमा समेत प्रश्न गर्नुपर्ने बनाउँदै गए। वर्तमान त लथालिंग भयो भयो, विकृति, नियति र वास्तविकतालाई भोलिको पुस्ताका लागि जगेर्ना गर्ने कुरा हराउँदै गए। सामाजिक सद्भावका माध्यमबाट परम्परागत कामलाई निरन्तरता दिने, आयातीत वस्तुका विकृतिहरूको विश्लेषण गर्ने, स्थानीय रोजगारलाई बलियो बनाउनेतिर जाने सोच बनेन। यिनै हाम्रा अतीतका विकृति बने। विकृतिलाई देखेर पनि सच्चिन नखोज्नु हाम्रो नियति हो। हामीभन्दा पछाडि विकासको बाटो समातेका देशहरू धेरै अगाडि पुगिसक्दा पनि कुकुरले हाडका लागि झगडा गरे झैं गर्ने नेता हुनु, पृथ्वीनारायण शाह र बहादुर शाहजस्ता वीर सपूतहरू जन्मन नसक्नु, अर्काले गरेको प्रगतिबाट सिक्न नसक्नुजस्ता नियतिले विकासलाई कहिल्यै पनि अगाडि लैजान दिएन। हाम्रा नेता, प्रशासक, बुद्धिजीवी, योजनाकार सबैले विश्वको विकासलाई देखेका छन्। तर त्यसलाई अनुकरण गरेनन्। यो नै हाम्रो नियति हो। अव्यवस्थित सहरीकरण, क्षमताभन्दा बढीको आयात, विदेशी भूमिमा सुहाउने शिक्षानीति, माटोसुहाउँदो विकासको नक्सा नहुँदा समस्या आउँछ भनेर जान्दाजन्दै पनि त्यतातिर दृष्टि नदिनुलाई नियति नभनेर के भन्ने ? यो वास्तविकतालाई चिन्ने नेतृत्व अहिलेको आवश्यकता हो। विकसित देशमा पढेका, धेरै वर्ष जेल बसेका, कहिल्यै मर्नु पर्दैन भन्ने सोच भएका र पैसा बाँडेर चुनाव जितेकाहरूको विकासको सोच, सूूत्र र रबैया देखियो। परिणाम भोगिँदै छ। यसलाई इमानदार योजनाकर्ता, राष्ट्रभक्त प्रशासक र स्वदेशी स्रोतको प्रयोगबाट ठाउँमा ल्याउनु पर्छ। गरिबी विकासको वाधक होइन, इमानदारी वाधक हो। नेपाली जनताको इतिहासदेखिको शक्ति, मर्म एवं वर्तमानको आवश्यकता बुझेर सामाजिक, आर्थिक, राजनीतिक, सांस्कृतिक क्षेत्रमा इमानदारीका साथ काम गर्ने नेतृत्व अहिलेको आवश्यकता हो। डब्लूटीओको सदस्यताले ल्याएका आर्थिक विसंगति, उदारीकरणले ल्याएका श्रम बिदेसिने प्रवृत्ति, खुला बजार नीतिले ल्याएका आर्थिक परतन्त्रीयता र तथाकथित समानताको नीतिले बिगारेका सामाजिक सद्भावलाई समयसापेक्षताअनुसार पुन: व्याख्या र अवलम्बन गर्ने नेतृत्व नै नेपालको अहिलेको आवश्यकता हो। नभए अर्थमन्त्रीले भन्नुभएजस्तै प्रतिव्यक्ति उत्पादन बढे पनि आपसी मित्रता, प्रेम, भाइचाराको सम्बन्धमा सुधार आउने छैन। विकासका नाममा ठगी, भ्रष्टाचार, परनिर्भरता र स्वकीय क्षमतामा ह्रास भइ नै रहन्छ। धेरै ठाउँमा प्वाल परेपछि टाल्न र बनाउन सकिँदैन। त्यसबेला पछुताएर केही हुँदैन। यसलाई मनन गरेर कार्य प्रणालीमा उतार्नु नै वास्तविक विकासको धार पक्रनु हो। यसका लागि काम तोक्ने, पारदर्शी मूूल्यांकन गर्ने, निश्पक्ष दण्डसजायको व्यवस्था बसाल्नेजस्ता सुधारका उपाय अवलम्बन गर्न सक्नुपर्छ।"
वैदेशिक रोजगारमा मेलमिलाप,"केही नेपाल ऐन संशोधन गर्न बनेको विधेयक संवत् २०७५ सालको ऐन नं २८ मा वैदेशिक रोजगार ऐन २०६४ मा गरिएको संशोधानबाट सम्बन्धित जिल्लास्थित प्रमुख जिल्ला अधिकारी (प्रजिअ) समक्षसमेत वैदेशिक रोजगारसम्बन्धी मुद्दा उजुरी गर्न सक्ने गरी कानुनी व्यवस्था गरेको छ। उक्त ऐनबमोजिम कुनै व्यक्तिउपर परेको उजुरी सम्बन्धमा प्रजिअले जाँचबुझ गरी कामदार वा निजको प्रतिनिधिलाई क्षतिपूर्ति भराई दिनुपर्ने देखिएमा दुवै पक्षबीच छलफल गराई क्षतिपूर्ति भराइदिने गरी मेलमिलाप गराउन सक्नेछ। त्यसरी मेलमिलाप गराएको जानकारी विभागलाई दिनुपर्ने छ भनी सरकारवादी मुद्दामा विवाद समाधानको वैकल्पिक उपाय मेलमिलापलाई अवलम्बन गर्न खोजेजस्तो देखिन्छ। वैदेशिक रोजगार ऐन २०६४ ले वैदेशिक रोजगारसम्बन्धी मुद्दामा नेपाल सरकार वादी हुन्छ भन्ने व्यवस्था गरेको छ। हुन त मुलुकी फौजदारी कार्यविधि संहिता २०७४ मा वैदेशिक रोजगारसम्बन्धी मुद्दामा प्रतिवादी र पीडित दुवैले मिलापत्र गराई पाऊँ भनी नेपाल सरकारसमक्ष निवेदन दिएमा र त्यस्तो व्यहोरा मनासिब लागेमा नेपाल सरकारले त्यस्तो मुद्दामा सरकारी वकिलमार्पत मिलापत्र गराउन आदेश दिन सक्नेछ भनी वैदेशिक रोजगार ऐन २०६४ को पछिल्लो संशोधनअघि वैदेशिक रोजगारसम्बन्धी मुद्दामा नयाँ व्यवस्था गरेको पाइन्छ। त्यसो त वैदेशिक रोजगार विभागले २०७३ मंसिर १० को निर्णयअनुसार मेलमिलाप समिति गठनसम्बन्धी आन्तरिक कार्यविधि २०७३ बनाई विभागमा परेका मुद्दामध्ये केही मुद्दाको मेलमिलाप प्रक्रियाबाट विवाद निप्टारा गर्ने गरेको व्यहोरा उसले हालसम्म गरेको निर्णयमा, निर्णय र नेगोसिएसन गरेका भन्ने तथ्यांकले जनाउँछ। नेपालको संविधानले न्याय र दण्ड व्यवस्थासम्बन्धी नीतिमा सामान्य प्रकृतिका विवाद समाधानका लागि मेलमिलाप, मध्यस्थताजस्ता वैकल्पिक उपाय अवलम्बन गर्ने नीति बनाएको छ। साथै संविधानले विवाद समाधानका वैकल्पिक उपाय अवलम्बन गर्न आवश्यकताअनुसार अन्य निकाय गठन गर्न सक्नेछ भन्ने व्यवस्था गरेको पाइन्छ। संविधानको अनुसूची ८ मा स्थानीय तहको अधिकारको सूचीमा मेलमिलाप र मध्यस्थताको व्यवस्थापन पनि समावेश गरिएको पाइन्छ। नेपालका सबै तहको अदालत र स्थानीय सरकार संरचनासम्बन्धी ऐन २०७४ मा व्यक्तिवादी फौजदारी मुद्दासहित (१ वर्षसम्म कैद हुने) ११ प्रकारका विवाद मेलमिलाप प्रक्रियाबाट मात्र निरोपण गर्ने अधिकार स्थानीय निकायलाई दिएको छ। निर्वाचित स्थानीय सरकारले न्यायिक समितिमार्पत मेलमिलापकर्ताको तालिम र तालिमप्राप्त मेलमिलापकर्ताद्वारा न्यायिक समितिमा आउने सबैजसो विवादमा मेलमिलाप प्रक्रियाबाट विवाद निरूपण गर्दै आएको पाइन्छ। वैदेशिक रोजगार विभागले आफूसमक्ष आएका मुद्दाको चाप बढेसँगै न्यायलाई छिटोछरितो बनाउने उद्देश्यले अनौपचारिक तरिकाले (वैदेशिक रोजगारसम्बन्धी मुद्दा सरकार वादी हुने र त्यस्ता मुद्दालाई मेलमिलाप गर्ने कानुनी व्यवस्था नभएकाले) केही निश्चित दिनमा मेलमिलाप गर्ने गरेको पाइन्छ। मेलमिलाप समिति गठनसम्बन्धी आन्तरिक कार्यविधि २०७३ लाई टेकेर गरिने उक्त मेलमिलाप, मेलमिलापका सिद्धान्त, अवधारणा र मेलमिलापसम्बन्धी ऐन २०६८ सँग कहींकतै मेल खाने ढंगले सञ्चालन भएको पाइँदैन। वैदेशिक रोजगारका पीडितको हक अधिकारमा काम गर्ने एकजना अधिकारकर्मी त्यो मेलमिलाप नभई पीडित र म्यानपावर कम्पनी र तिनको प्रतिनिधिबीच बाझाबाझ गराई दबाबमा आपसमा मिल्न लगाउने गरेको बताउँछन्। निर्वाचित स्थानीय सरकारले न्यायिक समितिमार्पत मेलमिलापकर्ताको तालिम र तालिमप्राप्त मेलमिलापकर्ताद्वारा न्यायिक समितिमा आउने सबैजसो विवादमा मेलमिलाप प्रक्रियाबाट विवाद निरूपण गर्दै आएको पाइन्छ। विभागले मेलमिलापसम्बन्धी ऐन २०६८ को व्यवस्थालाई कहींकतै अनुशरण गरेको पाइँदैन। विभागसँग मेलमिलापसम्बन्धी कानुनले व्यवस्था गरेको ४८ घण्टा अवधिको तालिम लिएको मानव स्रोतको सूची वा मेलमिलापकर्ताको सूची देखिँदैन। मेलमिलाप दक्ष निश्चित अवधिको तालिम लिएको व्यक्तिले मात्र गर्न सक्छ। विभागका मेलमिलाप गर्न दक्षता नपुगेका व्यक्तिले खुला कोठामा (गोपनीयतालाई ख्याल नगरी) छलफल गराइने गर्छन्। यसका प्रक्रिया (चरणहरू), नियम, सिद्धान्त र सीपबिना मेलमिलाप प्रक्रिया सञ्चालन गरेको पाइन्छ। विभागले गरेको मेलमिलाप कहींकतै मेलमिलाप प्रक्रियासँग मेल खाँदैन, मेलमिलापसम्बन्धी कार्यविधि भनेर मेलमिलाप हुने होइन, जसले न्याय होइन अन्यायलाई, सन्तुष्टि होइन असन्तुष्टि, जितजित होइन हारहार, आपसी सदभाव होइन द्वेष बढाउने काम गरिरहेको पाइन्छ। मेलमिलाप प्रक्रिया अन्योलमा रहे पनि ११ हजारभन्दा बढी मुद्दाको चाप विभागमा छ। हालै संशोधन भएको वैदेशिक रोजगारसम्बन्धी ऐनको संशोधनले प्रजिअलाई व्यक्तिउपर परेको उजुरी जाँचबुझ गर्ने र क्षतिपूर्ति भराइदिने गरी मेलमिलाप गराउन सक्नेछ भन्ने व्यवस्थाले थप अस्पष्टता र अन्योलता थपेको छ। हुन त केन्द्रीकृत वैदेशिक रोजगारसम्बन्धी मुद्दा हेर्ने संरचनामा यो व्यवस्थाले केही हदसम्म राहत दिए पनि प्रजिअले मेलमिलाप प्रक्रिया कसरी सञ्चालन गर्छन् भन्ने प्रश्नले बाँकी विषयको निर्धारण गर्छ। प्रजिअले आफ्नो कर्मचारीमार्पत वैदेशिक रोजगार विभागले सञ्चालन गरे जसरी मेलमिलाप सत्र सञ्चालन गर्ने कि मेलमिलापसम्बन्धी ऐन २०६८ जो मेलमिलापसम्बन्धी छाता ऐन हो त्यसको कानुनी व्यवस्थालाई अवलम्बन गर्ने भन्नेबारे अझै प्रस्ट छैन। हाम्रोजस्तो बहुजातीय, बहुभाषिक, बहुधार्मिक तथा विविधतायुक्त समाजमा मेलमिलाप प्रक्रियाद्वारा समाधान हुने विवादले विवादको टुंगो लगाउनुका साथै सामाजिक सौहार्दतासमेत वृद्धि गर्छ। कम औपचारिकता हुने यसका प्रक्रियाले विवादका पक्षलाई खुलस्त र सहज ढंगले आफ्ना कुरा राख्न अवसर दिन्छ। त्यसैले, वैदेशिक रोजगार ऐन २०६४ को पछिल्लो संशोधनले वैदेशिक रोजगारसम्बन्धी मुद्दामा मेलमिलाप प्रक्रियाबाट विवाद समाधान गर्न सकिने गरी कानुनी व्यवस्था गरेसँगै अब मुद्दाको चापबाट थिचिएको विभाग र न्याय प्राप्तिका लागि भौंतारिरहेका पीडितलाई केही हदसम्म राहत दिने अनुमान गर्न सकिन्छ। ऐन संशोधानमा प्रजिअले मेलमिलाप गर्न सक्ने व्यवस्था गर्दागर्दै हिजोदेखि अनौपचारिक रूपमा मेलमिलापसम्बन्धी कार्यविधि बनाई मेलमिलाप गर्दै आएको विभागलाई किन मेलमिलाप गर्ने गरी वैदेशिक रोजगारका मुद्दा हेर्ने अधिकार दिएन भन्ने प्रश्न आउँछ। अहिलेको प्रक्रियाबाट न्याय (वैदेशिक रोजगारका पीडितलाई) जटिल, खर्चिलो र अप्रभावकारी देखिरहेको अवस्थामा संशोधनले सिद्धान्तत: मेलमिलाप प्रक्रियालाई आत्मसात गर्दागर्दै वैदेशिक रोजगार विभागलाई त्यो अधिकार नदिनु कन्जुस्याईं देखिन्छ। मेलमिलाप विवाद समाधानको एउटा वैकल्पिक उपायको रूपमा हाम्रो न्यायिक क्षेत्रमा स्वीकार गरिए पनि वैदेशिक रोजगारअन्तर्गतका कस्ता मुद्दा मेलमिलाप गर्न सकिन्छ र कस्ता गर्न सकिँदैन भन्ने अस्पष्टताले जस्तोसुकै र जस्ताखाले मुद्दामा पनि मेलमिलाप हुने गरेको पाइन्छ। त्यसैले वैदेशिक रोजगारसम्बन्धी मुद्दामा मेलमिलाप गर्दा विशेष सतर्कता अपनाउन जरुरी हुन्छ। मेलमिलाप गराउँदा वैदेशिक रोजगार ऐनमा भएका केही व्यवस्थालाई कहिल्यै मेलमिलाप गराउनेमा जोड दिनु हुँदैन। कसैले इजाजतपत्र नलिई कामदार विदेश पठाएमा, इजाजतपत्रवालाले नाबालिगलाई वैदेशिक रोजगारमा पठाएमा, वैदेशिक रोजगारका लागि कामदार पठाउन नेपाल सरकारले खुला नगरेको कुनै मुलुकमा कामदार पठाएमा, लिखत वा प्रतिवेदन जानीजानी लुकाएमा वा हेरफेर गरेमा, इजाजतपत्रवालाले व्यक्तिगत रूपमा कामदार विदेश पठाएमा र कुनै इजाजतपत्रवालाले कुनै कामदारसँग एउटा कम्पनीमा काम गर्ने भनी करार गरी सोभन्दा कम पारिश्रमिक र सुविधान पाउने गरी वा कामको प्रकृति नै फरक पारी अर्को कम्पनीमा काममा लगाएमा वा जुन कामका लागि वैदेशिक रोजगारमा पठाएको हो, सो काममा नलगाई अर्को काममा लगाएमा वा जति पारिश्रमिक र सुविधा दिने भनी लगेको हो सोभन्दा कम पारिश्रमिक र सुविधामा काममा लगाएमा, वैदेशिक रोजगारको आवरणमा भएको मानव बेचबिखन र ठगी जस्ता मुद्दामा कुनै पनि अवस्थामा मेलमिलाप गर्नु हुँदैन। यस्ता अपराधमा संलग्न व्यक्तिलाई कानुनी कारबाही गर्न पहल र प्रयास गर्नुपर्छ। तर यीबाहेक व्यक्तिउपर परेको क्षतिपूर्ति भराइदिने मुद्दामा मात्र नभई वैदेशिक रोजगारसम्बन्धी ऐन २०६४ का अन्य मुद्दामा मेलमिलाप गर्न सकिने गरी वैदेशिक रोजगार ऐन २०६४ को संशोधान गर्न आवश्यक छ। साथै उक्त संशोधनले वैदेशिक रोजगार विभागले पनि मेलमिलाप गर्न पाउने व्यवस्था गर्नुपर्ने देखिन्छ। प्रजिअलाई यो अधिकार पछिल्लो संशोधनले दिए पनि विभागलाई यो अधिकार नदिँदा त्यो अपूरो छ। प्रजिअले आफूले गराउने मेलमिलाप आफू र कर्मचारीभन्दा तालिम प्राप्त मेलमिलापकर्ताद्वारा गराउँदा प्रभावकारी हुने देखिन्छ। यसका लागि ७७ जिल्लाकै प्रजिअले हाल लगभग सबै जिल्लामा मेलमिलाप परिषद् र मेलमिलाप परिषद्मा सूचीकृत २० भन्दा बढी संस्थाद्वारा उत्पादित मेलमिलापकर्ताको विद्यमानता उपयोग गर्दै, वैदेशिक रोजगारसम्बन्धी मुद्दा मेलमिलाप गर्ने प्रयोजनका लागि सूचीकृत हुनलाई सूचना जारी गरी त्यसका आधारमा मेलमिलापकर्ताको सूची तयार गरी उनीहरूमार्पत मेलमिलाप गराउनु उपयुक्त हुन्छ। साथै प्रजिअले जिल्ला अदालत र उच्च अदालतसँग मेलमिलाप प्रयोेजनका लागि समन्वय पनि गर्न सक्छ। वैदेशिक रोजगार विभागले पनि उपलब्ध मेलमिलापकर्ताद्वारा मेलमिलाप प्रक्रिया सञ्चालन गर्न सक्छ (ऐन संशोधनपश्चात्)। मेलमिलाप कार्य सञ्चालन गर्न यसको छाता ऐन मेलमिलापसम्बन्धी ऐन २०६८ लाई मुख्य आधार मानी सतर्कतापूर्वक अगाडि बढ्दा अहिले भएको दुविधा र अन्योल हट्ने छ। मेलमिलापसम्बन्धी कार्य नियमन गर्ने मेलमिलाप परिषद्सँग मन्त्रालय र विभागले समन्वय र सहकार्य गरी अगाडि बढ्दा यो अझ प्रभावकारी हुने देखिन्छ। वैदेशिक रोजगार बोर्ड र विभागले मेलमिलाप परिषद् र परिषद्मा मेलमिलापसम्बन्धी तालिम दिने संस्थाका रूपमा सूचीकृत संस्थामार्पत मेलमिलापकर्ता उत्पादनका साथै वैदेशिक रोजगारसम्बन्धी मुद्दा हेर्न उनीहरूलाई उच्च तालिमको पाठ्यक्रम विकास र तालिम प्रदान गरी वैदेशिक रोजगारका पीडितहरूलाई पूर्ण सन्तुष्टिका साथ न्याय प्राप्तिको बाटोमा मेलमिलाप प्रक्रिया कोसेढुंगा सावित हुन जानेछ। शर्मा अधिवक्ता हुन्।"
बार्सिलोनाको खराब लय जारी,"स्पेन : स्पेनिस ला लिगामा डिफेन्डिङ च्याम्पियन बार्सिलोना बराबरीमा रोकिएको छ । शनिबार भएको खेलमा ओसासुनासँग २२ को बराबरीमा रोकिएको हो । स्टार खेलाडीहरु, मेसी, स्वारेज बिना मैदानमा उत्रिएको बार्सिलोना सातौं मिनेटमा पेनाल्टीमार्फत गोल खाँदै १० ले पछि परेको थियो । रोबेर्टाे टोरेजले पेनाल्टीको सदुपयोग गरी गोल गरेका थिए । ओसासुनाको घरेलु मैदानमा भएको खेलमा बार्सिलोना पहिलो हाफमा १० ले पछि थियो। ५१औं मिनेटमा अन्सुमान फातीले गोल गरी खेल बराबरी बनाए। ६४औं मिनेटमा अर्थुर रामोस मेलोले गोल गरी बार्सिलोनालाई अग्रता दिलाएका थिए । खेलको उत्तरार्द्धतिर ओसासुनाले पुन पेनाल्टीको अवसर पायो । ८१औं मिनेटमा रोबेर्टाे टोरेजले पेनाल्टीमार्फत फेरि अर्काे गोल गरी खेल बराबरी गरे । गत दुई सिजन लगातार उपाधि जितेको बार्सिलोनालाई यस सिजनमा भने धक्का लागिरहेको छ । पहिलो खेलमा पराजित भएको बार्सिलोनाले दोस्रो खेलमा जित निकालेको थियो । तेस्रो खेलमा बराबरीमा रोकिँदा ४ अंकसहित अंक तालिकाको सातौं स्थानमा सीमित भएको छ । गत सिजनमा बार्सिलोनाका लागि धेरै गोल गर्ने मेसी र स्वारेज यस सिजन अहिलेसम्म मैदानमा उत्रिएका छैनन्। यसै सिजन बार्सिलोनामा प्रवेश गरेका फ्रान्सेली स्ट्राइकर एन्टोनी ग्रिजम्यान भने सुरुकै खेल देखि खेल्दै आएका छन्। ला लिगाको शनिबारका अन्य खेलमा लेभान्टेले रियल भाल्लाडोलिडलाई २०, रियल बेटिसले लेगानेजलाई २१ ले हराए । गेटाफे र आलाभेजले ११ को बराबरी खेले ।"
गण्डकी र न्यु डायमन्डको विजयी,"पोखरा : पोखराको लामाचौरमा शनिबारदेखि सुरु भएको राष्ट्रिय महिला भलिबल प्रतियोगितामा गण्डकी प्रदेश र न्यु डायमन्ड एकेडेमी काठमाडौंले विजयी सुरुआत गरेका छन्। तीज महोत्सवका अवसरमा नवआदर्श सामुदायिक विकास समाज लामाचौरको आयोजनामा राष्ट्रिय महिला भलिबल प्रतियोगिता भएको हो। प्रतियोगिताको पहिलो खेलमा गण्डकी प्रदेशले पारामाउन्ट इङ्लिस बोर्डिङ स्कुल काठमाडौंलाई २५१४, २५११, २५१५ को सोझो सेटमा पराजित गरेको छ। यसैगरी तेस्रो खेलमा न्यु डायमन्ड एकेडेमीले चितवन टाइगर्स क्लबलाई २५१४, २५२०, २५१४ को सोझो सेटमा हरायो। शनिबार हुने भनिएका प्रतियोगिताका अन्य खेल भने वर्षाका कारण स्थगित भए। गण्डकी प्रदेश र श्रीराम खेलकुद विकास समिति दाङबीचको खेलमा गण्डकी प्रदेशले लगातार दुई सेट जित्यो। तेस्रो सेटमा ठूलो वर्षा भएपछि खेल स्थगित भयो। आइतबार लिग चरणका चार खेल हुनेछन्। प्रतियोगितामा साविक विजेता एपीएफ क्लबसहित नेपाल पुलिस क्लब, न्यु डायमन्ड एकेडेमी, चितवन टाइगर्स, जाउलाखेल भलिबल प्रशिक्षण केन्द्र र गण्डकी प्रदेश गरी ६ टोलीको सहभागिता छ। राष्ट्रिय महिला भलिबल खेलाडी यति बेला नेपालमै आयोजना हुने १३औं दक्षिण एसियाली खेलकुद (साग)को बन्द प्रशिक्षणमा छन्। यसैले प्रतियोगितामा दोस्रो रोजाइका खेलाडीको सहभागिता छ। प्रतियोगिताको विजेता टोलीले एक लाख एक सय ५५ रुपैयाँ, उपविजेता टोलीले ६५ हजार पाँच सय रुपैयाँ र तेस्रो हुनेले २५ हजार पाँच सय रुपैयाँ पुरस्कार प्राप्त गर्नेछन्।"
१५ वर्षीया गौफलाई पराजित गर्दा टेनिस स्टार ओसाका भावविह्वल,"एजेन्सी : जुनसुकै जितमा जो कोही पनि रमाउँछ, मुस्कुराउँछ । कहिलेकाहीँ खुसीको आँसु पनि खस्छ । तर गएराति भएको यूएस ओपन टेनिस खेलमा भने न जितमा खुसीको आँसु थियो न हारमा भएको दुःखको आँसु नै। गएराति अन्तिम १६ का लागि भएको यूएस ओपन टेनिसको खेल सकिने वित्तिकै खेलाडी र दर्शक भावविह्वल भए । प्रतिस्पर्धामा थिए डिफेन्डिङ च्याम्पियन जापानी खेलाडी नाओमी ओसाका र भर्खरै करियर सुरुवात गरेकी अमेरिकी खेलाडी १५ वर्षीय कोको गौफ । ओसाका अन्तिम १६ मा पुगिन गौफ प्रतियोगिताबाट बाहिरिइन्। जब ओसाकाले गौफलाई ६३ र ६० को सोझो सेटमा पराजित गरिन्, गौफले आँसु थाम्न सकिनन् । उनलाई ढाडस दिन नाओमी नजिक गइन् । त्यसपछिको प्रतिक्रयामा दुवैले आँसु रोक्न सकेनन् । कोकोले ओसाकाकै उत्प्रेरणाले खेल खेलेको बताइन् । विश्व नम्बर एक ओसाकासँगको उक्त खेलबाट धेरै कुरा सिक्न पाएको बताइन् । साथै अन्त्यमा त्यो माहोलका लागि ओसाकालाई धन्यवाद दिइन् । ओसाका पनि प्रतिक्रिया दिने क्रममा भावविह्वल भइन् । उनले आफू नरुने भने पनि आँसु पुछिरहेकी थिइन् । उनले आगामी खेलहरूका बारे सोधिएको प्रश्नमा आफ्नो दिमागले काम नगरिरहेको बताइन् । उनले कोको गौफ निकै प्रतिभावान खेलाडी भएको भन्दै हौसला दिइन् । ओसाका सन् २०१८ को युएस ओपन टेनिस र २०१९ को अस्ट्रेलियन ओपन टेनिसको च्याम्पियन हुन् । भिडियो"
क्रिकेटमा गेलको लगाव,क्रिस गेलको जन्म सन् १९७९ मा जमैकामा भएको थियो। उनी विश्वप्रख्यात क्रिकेट खेलाडी हुन्। उनी वेस्टवेन्डिजको राष्ट्रिय टिमअन्तर्गत खेल्छन्। उनी देब्रे हाते ब्याट्सम्यान हुन्। उनको पूरा नाम क्रिस्टोफर हेनरी गेल हो। उनको मध्यमवर्गीय परिवार थियो। उनी आफ्ना बाबुआमाका छैटौं सन्तानमध्ये पाँचौं हुन्। क्रिस सानैबाट शान्त स्वभावका थिए। खेलमा पनि उनको त्यो स्वभाव देख्न सकिन्छ। उनका बाबुआमाले छोराछोरीलाई हुर्काउने क्रममा धेरै आर्थिक संकट भोग्नु परेको थियो। उनका बुवा डुड्ले गेल प्रहरी थिए भने उनकी आमाले घर चलाउनका लागि बदाम बेच्ने काम गर्थिन्। उनको परिवारको क्रिकेटसँग कुनै सम्बन्ध थिएन। उनको हजुरबुवाले क्रिकेटको बारेमा अलिअलि जानेका थिए। उनले युवा अवस्थाका दिनहरूमा क्लब क्रिकेट खेल्न थाले। यसपछि गेल क्रिकेटप्रति आकर्षित हुन थाले। उनको ठूलो परिवार थियो। साँझ बिहान खान पुग्दैनथ्यो। कुनै समयमा उनले आफ्नो परिवारलाई सहयोग गर्नको लागि चोरी पनि गरेका थिए। कवाडी सामान र फोहोर पनि उठाउने काम गर्थे। उनी पढाइमा खासै राम्रा थिएनन्। त्यसपछि उनले आफ्नो सबै ध्यान क्रिकेटमै केन्द्रित गरे। उनले एक्सेलसियर हाइस्कुल जमैकाबाट स्नातक पूरा गरे। त्यसपछि १९ वर्षको उमेरमा उनी स्थानीय जमैकन क्रिकेट क्लब लुकास क्रिकेट क्लबमा जोडिए। सुरुआती वर्ष उनको लागि परिवर्तनकारी वर्ष बन्यो। त्यतिबेला उनलाई क्रिकेटको बारेमा धेरै बुझ्ने पनि मौका मिल्यो। उनी स्थानीय टिममा खेल्दाखेल्दै त्यहाँका कोचहरूको ध्यान उनीप्रति केन्द्रित भयो। सन् १९८८ मा वेस्टइन्डिज युथ इन्टरनेसनल टिमसँग उनी जोडिए। उनले सन् १९९८ वन डे अन्तर्राष्ट्रिय म्याचमा भारतको विरुद्धमा खेले। वन डे म्याच खेलेको ६ महिनापछि नै उनलाई टेस्ट म्याच खेल्ने मौका मिल्योे। सन् २००५ मा उनको मुटुमा प्वाल भएको आशंका गरियो। मुटुको शल्यक्रियापछि उनी अझै बलिया खेलाडीको रूपमा प्रस्तुत भए। सन् २००६ मा च्यापियन ट्रफीमा उनको प्रदर्शनका कारण प्लेयर अफ द च्याम्पियन को ट्रफी पनि उनलाई दिइयो। सन् २००७ मा आईसीसी वल्र्ड टी ट्वान्टीमा उनले साउथ अफ्रिकको विरुद्ध एक सय १७ रन बनाएर टी ट्वान्टी खेलमा शतक बनाउने विश्वको पहिलो ब्याटस्म्यान बने। उनको यो रेकर्ड पाँच वर्षसम्म कायम रह्यो। गेलले अहिले भर्खरै भारतविरुद्धको टेस्ट म्याच खेलिसकेपछि सन्न्यास लिने हल्ला चलेको थियो। अन्तिम खेलमा गेल आउट पनि भए। आउट भएपछि उनलाई मैदानमा प्रतिद्वन्द्वीले अंकमाल गरे। माहोल बिदाइको जस्तै भयो। उनका समर्थक भावुक भए। तर पछि पत्रकार सम्मेलनमा मैले सन्न्यास लिएको छैन भनेर उनले सुनाए। अहिले गेल सर्वाधिक रन बनाउने खेलाडीमध्ये पर्छन्। उनी सबैभन्दा धेरै आईपीएल रनको रेकर्ड बनाउने खेलाडी पनि हुन्। (एजेन्सीको सहयोगमा)
१५ वर्षीया गौफलाई पराजित गर्दा टेनिस स्टार ओसाका भावविह्वल,"एजेन्सी : जुनसुकै जितमा जो कोही पनि रमाउँछ, मुस्कुराउँछ । कहिलेकाहीँ खुसीको आँसु पनि खस्छ । तर गएराति भएको यूएस ओपन टेनिस खेलमा भने न जितमा खुसीको आँसु थियो न हारमा भएको दुःखको आँसु नै। गएराति अन्तिम १६ का लागि भएको यूएस ओपन टेनिसको खेल सकिने वित्तिकै खेलाडी र दर्शक भावविह्वल भए । प्रतिस्पर्धामा थिए डिफेन्डिङ च्याम्पियन जापानी खेलाडी नाओमी ओसाका र भर्खरै करियर सुरुवात गरेकी अमेरिकी खेलाडी १५ वर्षीय कोको गौफ । ओसाका अन्तिम १६ मा पुगिन गौफ प्रतियोगिताबाट बाहिरिइन्। जब ओसाकाले गौफलाई ६३ र ६० को सोझो सेटमा पराजित गरिन्, गौफले आँसु थाम्न सकिनन् । उनलाई ढाडस दिन नाओमी नजिक गइन् । त्यसपछिको प्रतिक्रयामा दुवैले आँसु रोक्न सकेनन् । कोकोले ओसाकाकै उत्प्रेरणाले खेल खेलेको बताइन् । विश्व नम्बर एक ओसाकासँगको उक्त खेलबाट धेरै कुरा सिक्न पाएको बताइन् । साथै अन्त्यमा त्यो माहोलका लागि ओसाकालाई धन्यवाद दिइन् । ओसाका पनि प्रतिक्रिया दिने क्रममा भावविह्वल भइन् । उनले आफू नरुने भने पनि आँसु पुछिरहेकी थिइन् । उनले आगामी खेलहरूका बारे सोधिएको प्रश्नमा आफ्नो दिमागले काम नगरिरहेको बताइन् । उनले कोको गौफ निकै प्रतिभावान खेलाडी भएको भन्दै हौसला दिइन् । ओसाका सन् २०१८ को युएस ओपन टेनिस र २०१९ को अस्ट्रेलियन ओपन टेनिसको च्याम्पियन हुन् । भिडियो"
गण्डकी र न्यु डायमन्डको विजयी,"पोखरा : पोखराको लामाचौरमा शनिबारदेखि सुरु भएको राष्ट्रिय महिला भलिबल प्रतियोगितामा गण्डकी प्रदेश र न्यु डायमन्ड एकेडेमी काठमाडौंले विजयी सुरुआत गरेका छन्। तीज महोत्सवका अवसरमा नवआदर्श सामुदायिक विकास समाज लामाचौरको आयोजनामा राष्ट्रिय महिला भलिबल प्रतियोगिता भएको हो। प्रतियोगिताको पहिलो खेलमा गण्डकी प्रदेशले पारामाउन्ट इङ्लिस बोर्डिङ स्कुल काठमाडौंलाई २५१४, २५११, २५१५ को सोझो सेटमा पराजित गरेको छ। यसैगरी तेस्रो खेलमा न्यु डायमन्ड एकेडेमीले चितवन टाइगर्स क्लबलाई २५१४, २५२०, २५१४ को सोझो सेटमा हरायो। शनिबार हुने भनिएका प्रतियोगिताका अन्य खेल भने वर्षाका कारण स्थगित भए। गण्डकी प्रदेश र श्रीराम खेलकुद विकास समिति दाङबीचको खेलमा गण्डकी प्रदेशले लगातार दुई सेट जित्यो। तेस्रो सेटमा ठूलो वर्षा भएपछि खेल स्थगित भयो। आइतबार लिग चरणका चार खेल हुनेछन्। प्रतियोगितामा साविक विजेता एपीएफ क्लबसहित नेपाल पुलिस क्लब, न्यु डायमन्ड एकेडेमी, चितवन टाइगर्स, जाउलाखेल भलिबल प्रशिक्षण केन्द्र र गण्डकी प्रदेश गरी ६ टोलीको सहभागिता छ। राष्ट्रिय महिला भलिबल खेलाडी यति बेला नेपालमै आयोजना हुने १३औं दक्षिण एसियाली खेलकुद (साग)को बन्द प्रशिक्षणमा छन्। यसैले प्रतियोगितामा दोस्रो रोजाइका खेलाडीको सहभागिता छ। प्रतियोगिताको विजेता टोलीले एक लाख एक सय ५५ रुपैयाँ, उपविजेता टोलीले ६५ हजार पाँच सय रुपैयाँ र तेस्रो हुनेले २५ हजार पाँच सय रुपैयाँ पुरस्कार प्राप्त गर्नेछन्।"
बार्सिलोनाको खराब लय जारी,"स्पेन : स्पेनिस ला लिगामा डिफेन्डिङ च्याम्पियन बार्सिलोना बराबरीमा रोकिएको छ । शनिबार भएको खेलमा ओसासुनासँग २२ को बराबरीमा रोकिएको हो । स्टार खेलाडीहरु, मेसी, स्वारेज बिना मैदानमा उत्रिएको बार्सिलोना सातौं मिनेटमा पेनाल्टीमार्फत गोल खाँदै १० ले पछि परेको थियो । रोबेर्टाे टोरेजले पेनाल्टीको सदुपयोग गरी गोल गरेका थिए । ओसासुनाको घरेलु मैदानमा भएको खेलमा बार्सिलोना पहिलो हाफमा १० ले पछि थियो। ५१औं मिनेटमा अन्सुमान फातीले गोल गरी खेल बराबरी बनाए। ६४औं मिनेटमा अर्थुर रामोस मेलोले गोल गरी बार्सिलोनालाई अग्रता दिलाएका थिए । खेलको उत्तरार्द्धतिर ओसासुनाले पुन पेनाल्टीको अवसर पायो । ८१औं मिनेटमा रोबेर्टाे टोरेजले पेनाल्टीमार्फत फेरि अर्काे गोल गरी खेल बराबरी गरे । गत दुई सिजन लगातार उपाधि जितेको बार्सिलोनालाई यस सिजनमा भने धक्का लागिरहेको छ । पहिलो खेलमा पराजित भएको बार्सिलोनाले दोस्रो खेलमा जित निकालेको थियो । तेस्रो खेलमा बराबरीमा रोकिँदा ४ अंकसहित अंक तालिकाको सातौं स्थानमा सीमित भएको छ । गत सिजनमा बार्सिलोनाका लागि धेरै गोल गर्ने मेसी र स्वारेज यस सिजन अहिलेसम्म मैदानमा उत्रिएका छैनन्। यसै सिजन बार्सिलोनामा प्रवेश गरेका फ्रान्सेली स्ट्राइकर एन्टोनी ग्रिजम्यान भने सुरुकै खेल देखि खेल्दै आएका छन्। ला लिगाको शनिबारका अन्य खेलमा लेभान्टेले रियल भाल्लाडोलिडलाई २०, रियल बेटिसले लेगानेजलाई २१ ले हराए । गेटाफे र आलाभेजले ११ को बराबरी खेले ।"
क्रिकेटमा गेलको लगाव,क्रिस गेलको जन्म सन् १९७९ मा जमैकामा भएको थियो। उनी विश्वप्रख्यात क्रिकेट खेलाडी हुन्। उनी वेस्टवेन्डिजको राष्ट्रिय टिमअन्तर्गत खेल्छन्। उनी देब्रे हाते ब्याट्सम्यान हुन्। उनको पूरा नाम क्रिस्टोफर हेनरी गेल हो। उनको मध्यमवर्गीय परिवार थियो। उनी आफ्ना बाबुआमाका छैटौं सन्तानमध्ये पाँचौं हुन्। क्रिस सानैबाट शान्त स्वभावका थिए। खेलमा पनि उनको त्यो स्वभाव देख्न सकिन्छ। उनका बाबुआमाले छोराछोरीलाई हुर्काउने क्रममा धेरै आर्थिक संकट भोग्नु परेको थियो। उनका बुवा डुड्ले गेल प्रहरी थिए भने उनकी आमाले घर चलाउनका लागि बदाम बेच्ने काम गर्थिन्। उनको परिवारको क्रिकेटसँग कुनै सम्बन्ध थिएन। उनको हजुरबुवाले क्रिकेटको बारेमा अलिअलि जानेका थिए। उनले युवा अवस्थाका दिनहरूमा क्लब क्रिकेट खेल्न थाले। यसपछि गेल क्रिकेटप्रति आकर्षित हुन थाले। उनको ठूलो परिवार थियो। साँझ बिहान खान पुग्दैनथ्यो। कुनै समयमा उनले आफ्नो परिवारलाई सहयोग गर्नको लागि चोरी पनि गरेका थिए। कवाडी सामान र फोहोर पनि उठाउने काम गर्थे। उनी पढाइमा खासै राम्रा थिएनन्। त्यसपछि उनले आफ्नो सबै ध्यान क्रिकेटमै केन्द्रित गरे। उनले एक्सेलसियर हाइस्कुल जमैकाबाट स्नातक पूरा गरे। त्यसपछि १९ वर्षको उमेरमा उनी स्थानीय जमैकन क्रिकेट क्लब लुकास क्रिकेट क्लबमा जोडिए। सुरुआती वर्ष उनको लागि परिवर्तनकारी वर्ष बन्यो। त्यतिबेला उनलाई क्रिकेटको बारेमा धेरै बुझ्ने पनि मौका मिल्यो। उनी स्थानीय टिममा खेल्दाखेल्दै त्यहाँका कोचहरूको ध्यान उनीप्रति केन्द्रित भयो। सन् १९८८ मा वेस्टइन्डिज युथ इन्टरनेसनल टिमसँग उनी जोडिए। उनले सन् १९९८ वन डे अन्तर्राष्ट्रिय म्याचमा भारतको विरुद्धमा खेले। वन डे म्याच खेलेको ६ महिनापछि नै उनलाई टेस्ट म्याच खेल्ने मौका मिल्योे। सन् २००५ मा उनको मुटुमा प्वाल भएको आशंका गरियो। मुटुको शल्यक्रियापछि उनी अझै बलिया खेलाडीको रूपमा प्रस्तुत भए। सन् २००६ मा च्यापियन ट्रफीमा उनको प्रदर्शनका कारण प्लेयर अफ द च्याम्पियन को ट्रफी पनि उनलाई दिइयो। सन् २००७ मा आईसीसी वल्र्ड टी ट्वान्टीमा उनले साउथ अफ्रिकको विरुद्ध एक सय १७ रन बनाएर टी ट्वान्टी खेलमा शतक बनाउने विश्वको पहिलो ब्याटस्म्यान बने। उनको यो रेकर्ड पाँच वर्षसम्म कायम रह्यो। गेलले अहिले भर्खरै भारतविरुद्धको टेस्ट म्याच खेलिसकेपछि सन्न्यास लिने हल्ला चलेको थियो। अन्तिम खेलमा गेल आउट पनि भए। आउट भएपछि उनलाई मैदानमा प्रतिद्वन्द्वीले अंकमाल गरे। माहोल बिदाइको जस्तै भयो। उनका समर्थक भावुक भए। तर पछि पत्रकार सम्मेलनमा मैले सन्न्यास लिएको छैन भनेर उनले सुनाए। अहिले गेल सर्वाधिक रन बनाउने खेलाडीमध्ये पर्छन्। उनी सबैभन्दा धेरै आईपीएल रनको रेकर्ड बनाउने खेलाडी पनि हुन्। (एजेन्सीको सहयोगमा)

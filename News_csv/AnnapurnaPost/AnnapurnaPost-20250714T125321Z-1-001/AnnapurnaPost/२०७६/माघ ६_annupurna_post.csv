शीर्षक,विवरण
भ्रम र विवादको भुमरीमा एमसीसी,"सत्तारूढ दलभित्रको अस्वस्थ प्रतिस्पर्धा र केही मुलुकको उक्साहटको बलिवेदीमा एमसीसीलाई बलि चढाउने कार्य गरियो भने त्यो राष्ट्रप्रति ठूलो बेइमानी हुनेछ संयुक्त राज्य अमेरिका सरकारले मिलिनियम च्यालेन्ज कर्पोरेसन (एमसीसी) अन्तर्गत नेपाललाई उपलब्ध गराउन लागेको करिब ५० अर्ब रुपैयाँ (५०० मिलियन अमेरिकी डलर) बराबरको आर्थिक सहयोगका सम्बन्धमा अहिले जुन बहस र विवाद भइरहेको छ, त्यसबारे स्पष्ट गर्नु आवश्यक भएको छ। जसरी करिब अढाइ दशकअघि सुदूरपूर्वी नेपालको अरुण तेस्रो जलविद्युत् आयोजना निहित राजनीतिक स्वार्थको प्रतिस्पर्धा र केही नेताहरूको अपरिपक्वताको कारण रद्द हुने अवस्था सिर्जना भयो, त्यसैगरी प्रस्तावित अमेरिकी सहयोगलाई धरापमा पार्न संगठित र योजनाबद्ध प्रयास भइरहेको देखिन्छ। यसबारे भ्रम सिर्जना गर्ने कार्यमा सत्तारूढ दलभित्रको आन्तरिक प्रतिस्पर्धा, विषयको अल्पज्ञान र बाह्य शक्तिको अभिप्रेरणा समेत परोक्षरूपमा मुख्य कारक रहेको आभास हुन्छ। यो प्रयास सफल भएमा त्यसले नेपालको दीर्घकालीन आर्थिक विकासलाई पनि नकारात्मक प्रभाव पार्न सक्छ। यस वास्तविकतालाई दृष्टिगत गर्दै सन् २०१५१६ मा प्रधानमन्त्री केपी शर्मा ओली नेतृत्वको सरकारमा परराष्ट्र मन्त्रालयको जिम्मेवारीसहित उपप्रधानमन्त्री रहँदा एमसीसीमा नेपालको सहभागिताका निमित्त सानो भए पनि भूमिका निर्वाह गरेको कारणबाट समेत यसबारे सत्यतथ्य जनसमक्ष राख्नु मैले आफ्नो कर्तव्य ठानेको गरेको छु। वास्तवमा एमसीसी के हो ? राष्ट्रपति जर्ज बुसले विकासशील र विकासोन्मुख राष्ट्रहरूलाई अमेरिकाले उपलब्ध गराउने आर्थिक सहायतालाई पारदर्शी र जवाफदेहिताको नयाँ अवधारणा अनुरूप कार्यान्वयन गर्ने सन्दर्भमा सन् २००४ मा मिलेनियम च्यालेन्ज कर्पोरेसन (एमसीसी) को स्थापना गरेका हुन्। अमेरिकी संसद्बाट अनुमोदित एमसीसी दुईपक्षीय सहयोग निकाय हो। एमसीसीको सहायता प्राप्त गर्न सजिलो छैन। विगतमा यूएसएआईडीमार्फत कार्यान्वयनमा रहेका सहयोग आयोजनाहरूको तीतो अनुभवलाई समेत ध्यानमा राखेर सहयोग प्राप्त गर्ने राष्ट्रहरूको अर्थतन्त्रलाई थप सुदृढ तुल्याउन तथा आर्थिक वृद्धिलाई गरिबी निवारणको अभिन्न नीतिको रूपमा योगदान पुर्याउन एमसीसीले सहयोग गर्दछ। सम्बन्धित देशको प्राथमिकता, कार्यान्वयनमा जिम्मेवारी र प्रतिबद्धतासहित जटिल र लामो प्रक्रियापश्चात् मात्र एमसीसीअन्तर्गत सहयोग प्राप्त गर्ने देशको छनोट हुन्छ। हाल विश्वका विभिन्न २९ देशहरूमा एमसीसीअन्तर्गतका आयोजनाहरू कार्यान्वयन भइरहेका छन्। एमसीसी अस्तित्वमा आएसँगै नेपालले उक्त निकायमार्फत अमेरिकी आर्थिक सहायता प्राप्त गर्न प्रयास गर्दै आएको हो। यस क्रममा नेपालका सम्बन्धित प्रशासनिक र कूटनीतिक क्षेत्रका अधिकारीहरूले निकै मेहनत गरेका छन्। हाल चर्चामा रहेको एमसीसीका आयोजनाहरूको छनोट करिब एक दशक अघिदेखि नै भएको हो। एमसीसीमा सहभागिताको पछिल्लो प्रक्रियाको प्रारम्भिक कार्य तत्कालीन नेपाली कांग्रेसका सभापति सुशील कोइरालाको नेतृत्वको सरकारले गरेको हो। तत्पश्चात् केपी शर्मा ओली, पुष्पकमल दाहाल प्रचण्डको सरकारले पनि सो कार्यलाई निरन्तरता दिए। अन्ततः लामो प्रक्रियापश्चात विभिन्न चरणहरू पार गर्दै शेरबहादुर देउवा नेतृत्वको सरकारको पालामा सेप्टेम्बर २०१७ मा एमसीसी सम्झौतामा हस्ताक्षर भएको हो। यस प्रकार उल्लिखित अमेरिकी सहयोग प्राप्त गर्न प्रायः सबै प्रमुख दलहरूको संलग्नता, सहभागिता र सहमति रहेको छ। उक्त सहयोगअन्तर्गत नेपाल सरकारले ५०० मिलियन अमेरिकी डलरबराबरको आर्थिक अनुदान प्राप्त गर्छ भने नेपाल सरकारले पनि १३० मिलियन अमेरिकी डलरबराबरको रकम राख्नुपर्छ। सम्भवतः नेपालले हालसम्म प्राप्त गरेको यो नै सबैभन्दा ठूलो आर्थिक अनुदान हो। नेपालले एमसीसीमा सहभागी भएर चीनको हितविपरीत कार्य गर्नुपर्ने अवस्था छैन र गर्दैन पनि। चीन नेपालको भरपर्दो छिमेकी मित्रराष्ट्र हो। एक चीन नीति र नेपाली भूमी चीनविरुद्ध प्रयोग हुन नदिने नेपालको स्थायी प्रतिबद्धता हो। लामो हिंसात्मक विद्रोहको अन्त, संविधानसभाबाट नयाँ संविधानको निर्माण र भूकम्पपछि पुनर्निर्माणको आवश्यकताको पृष्ठभूमिमा नेपालले एमसीसीअन्तर्गतको अनुदान प्राप्त गर्न सम्भव भएको हो। नेपाल र अमेरिकी सरकारको संयुक्त लगानीमा कार्यान्वयन हुने यस आयोजनाना मूलतः विद्युत् प्रसारण लाइनको विस्तार तथा राजमार्गहरूको सुधार र स्तरोन्नति रहेका छन्। विद्युत् प्रसारण लाइन विस्तार आयोजनाहरूमा हेटौंडारातोमाटे, रातमाटेलप्सीफेदी, लप्सीफेदीदमौली र दमौलीबुटवलसुनवल रहेका छन्। यसैगरी सडक सुधार र स्तरोन्नतिमा मेची राजमार्गको चारआलीफिदिम, धरानवसन्तपुरचित्रे, कदमाहागाईघाट, हेंटौडाभीमफेदी र अमेलियातुलसीपुर रहेका छन्। के एमसीसी इन्डोप्यासिफिक रणनीतिको अंग हो ? यद्यपि एमसीसीसम्बन्धी अवधारणाको विकास नितान्त बेग्लै समय, सन्दर्भ र पृष्ठभूमिमा भएको हो। एमसीसीको कुनै बुँदा वा प्रावधानमा इन्डोप्यासिफिक रणनीति उल्लेख छैन। तथापि एमसीसी इन्डोप्यासिफिक रणनीतिको मूलधार वा मान्यताभन्दा फरक वा अलग छैन तथा होइन भन्ने बारेमा कुनै द्विविधा रहनु हुँदैन। विश्वको सर्वाधिक शक्तिशाली मुलुक अमेरिकाको विश्वका विभिन्न क्षेत्रहरूमा जायज, नाजायज, चासो, चिन्ता र संलग्नता रहँदै आएको सर्वविदितै छ। तर, हामी स्पष्ट हुनु जरुरी छ कि नेपाल अमेरिकी नेतृत्वको सैन्य गठबन्धनको सदस्य होइन र अमेरिकासँग नेपालको सामरिक सम्झौता र साझेदारी पनि छैन। विश्वको सुपर पावर, सशक्त प्रजातान्त्रिक मुलुक र सूचना प्रविधिको अग्रणी शक्ति भएको कारण नेपालले आफ्नो राष्ट्रिय हित तथा स्वार्थमा कुनै सम्झौता नगरी अमेरिकासँग विगत सात दशकदेखि आर्थिक, प्राविधिक र सैन्य सहयोग लिँदै आएको छ। नेपालको आर्थिक र पूर्वाधार विकासमा अमेरिकाको महत्वपूर्ण योगदान रहेको छ। नेपाली सेनाले अमेरिकाबाट हतियार र तालिम प्राप्त गरेको छ। अमेरिकी सेनाले पनि नेपाली सेनाबाट बिभिन्न तालिम हासिल गरेका छन्। दुई देशका सेनाहरूबीच संयुक्त अभ्याससमेत हुने गरेको छ। उपरोक्त कार्यहरू नेपालको बृहत्तर हितलाई ध्यानमा राखेर गरिएका हुन्। नेपालले सदैव असंलग्न परराष्ट्र नीति अवलम्बन गर्दै आएको छ। यो नीति नेपालको अस्तित्वको आधार राष्ट्रिय सुरक्षाको मूलनीति दुवै हो। राजनीतिक आरोह अवरोहका बाबजुद यो नीतिमा नेपाल अटल रहेको छ, यही नै हाम्रो शक्तिको स्रोतसमेत हो। हाल चर्चामा रहेको अमेरिकाको इन्डोप्यासिफिक रणनीति सैन्य गठबन्धन वा सन्धि सम्झौता होइन। अमेरिकामा राष्ट्रपतिमा डोनाल्ड ट्रम्पको विजय सँगै इन्डोप्यासिफिक क्षेत्रमा अमेरिकाले उच्च प्राथमिकता प्रदान गर्न सुरु गर्यो। निःसन्देह सामरिक, आर्थिक र सुशासन यस रणनीतिका पक्षहरू हुन्। रणनीति भनिए पनि मूलतः यो अमेरिकाको परराष्ट्र नीतिको अभिन्न अंग हो। एमसीसी यस रणनीतिको आर्थिक पक्ष हो। नेपालले सोही पक्षको परिवेशमा अमेरिकी आर्थिक सहायता प्राप्त गर्न लागेको हो। यो सहयोग प्राप्त गरेबापत नेपालले अमेरिकी पक्षधर कुनै नैतिक, सैन्य वा राजनीतिक दायित्व निर्वाह गर्नु पर्दैन। यो सम्झौता नेपालको कुनै मित्रराष्ट्रविरुद्ध केन्द्रित छैन। कतिपयले यसलाई चीनविरुद्धको रणनीतिका रूपमा चित्रित गरेको पाइन्छ। नेपालले एमसीसीमा सहभागी भएर चीनको हितविपरीत कार्य गर्नुपर्ने अवस्था छैन र गर्दैन पनि। चीन नेपालको भरपर्दो छिमेकी मित्रराष्ट्र हो। एक चीन नीति र नेपाली भूमी चीनविरुद्ध प्रयोग हुन नदिने नेपालको स्थायी प्रतिबद्धता हो। त्यसर्थ, नेपालले कुनै पनि बहानामा चीनको हित र स्वार्थ विपरीत कार्य गर्दैन। जसरी बेल्ट एन्ड रोड इनिसियटिभ अन्तर्गत नेपालले सहयोग प्राप्त गर्न खोजिरहेको छ, तदनुरूप एमसीसीबाट अनुदान प्राप्त गर्दा कसैले अन्यथा तर्क र अर्थ निकाल्नु हुँदैन। समय सीमाभित्र आयोजना सम्पन्न गर्ने, पारदर्शिता, जवाफदेहिता, कानुनी राज्यको पालना, सुशासनको प्रत्याभूति एमसीसीअन्तर्गत नेपालको जिम्मेवारी हुनेछन्। जुन स्वाभावतः हाम्रो संवैधानिक र नागरिक प्रतिबद्धतासमेत हुन्। आयोजना कार्यान्वयन गर्न भारतको स्वीकृति लिनुपर्छ ? एमसीसीअन्तर्गतका आयोजना कार्यान्वयन गर्न नेपालले कुनै पनि देशको स्वीकृति लिनुपर्ने आवश्यकता छैन, त्यस्तो प्रावधान एमसीसीको सम्झौतामा छैन। हामीले एमसीसीका लागि प्रस्ताव गरेका आयोजनाहरूमा दमौलीबुटवलसुनवल विद्युत् प्रसारण लाइन पनि रहेको छ। उक्त प्रसारण लाइन निर्माणको मुख्य उद्देश्य भारतसँग विद्युत् व्यापार हो। नेपालले भारतीय सिमानासम्म लाइन बनाएपछि भारतले पनि नेपालसँगको आफ्नो सिमानासम्म प्रसारण लाइन बनाउँछ वा बनाउँदैन तथा नेपालसँग विद्युत् व्यापार गर्न तयार छ वा छैन भन्नेबारे यकिन गर्नु अनिवार्य रहन्छ। अन्यथा अर्बौंको आयोजना निर्माण गर्नुको कुनै औचित्य हुँदैन। यसको सुनिश्चितताको निम्ति नेपालको सिमानासम्म विद्युत् लाइन बनाउन र विद्युत् व्यापार गर्न भारत तयार रहेको प्रतिबद्धता खोजिएको हो। त्यस्तो प्रतिबद्धता भारत सरकारबाट प्राप्त भइसकेको छ। त्यसबाहेक अरू कुनै आयोजनाको निमित्त कसैको स्वीकृति वा प्रतिबद्धता एमसीसीले खोजेको छैन। हेटौंडाभीमफेदी वा चारआलीफिदिम बाटो सुधार गर्न कसैको अनुमति लिनु पर्दैन। आपत्तिजनक प्रावधान सकारात्मक र विवादरहित विषयहरूका बाबजुद पनि एमसीसी सम्झौतामा केही सुधार गर्नु जरुरी छ। सम्झौता कार्यान्वयनमा कुनै विवाद देखिए नेपालको कानुनमा जेजस्तो भएता पनि सम्झौतामा जे लेखिएको छ त्यही लागू हुने भन्ने प्रावधान अनुपयुक्त मात्र होइन आपत्तिजनकसमेत छ। यो प्रावधान नेपालको संविधान विपरीतसमेत छ। कुनै देश विशेषसँग गरिएको सन्धि, सम्झौता नेपालको संविधान वा कानुनभन्दा माथि हुन सक्दैन। कुनै विवाद भए वा बाझिए त्यो स्वतः खारेज हुनेछ। संसद्ले एमसीसीबारे छलफल गर्दा यो आपत्तिजनक प्रावधान हटाउनु पर्छ। आर्थिक सहायतासम्बन्धी सम्झौतालाई साधारणतया संसद्ले अनुमोदन गरिरहनु पर्ने विषय होइन। तर, नेपाल सम्बन्धित एमसीसी सम्झौता अमेरिकी संसद्ले पनि अनुमोदन गर्नुपर्ने हुँदा सोही अनुरूपको समान व्यवस्था नेपालबाट पनि होस् भन्ने मान्यतालाई अस्वाभाविक र अनुपयुक्त ठान्नु हुँदैन। त्यसलाई प्रतिष्ठाको विषय पनि बनाउनु हुँदैन। वास्तवमा राष्ट्रिय हित र स्वार्थ गाँसिएका विषयमा संसदीय अनुमोदनको परम्परा राम्रो हुनेछ। संसदीय अनुमोदनको प्रक्रियाले आयोजना र निर्णयमा राष्ट्रिय स्वामित्व रहनेछ। सम्झौतको कार्यान्वयनमा सर्वपक्षीय प्रतिबद्धता कायम हुनेछ। एमसीसीको तयारी र सम्झौतामा संलग्न एवं यस विषयमा जानकार रहेका सरकार, सत्तारूढ दल र प्रमुख प्रतिपक्षी दलहरूले समय नै स्पष्ट र पारदर्शी ढंगबाट आमजनतालाई सुसूचित नगरेको कारण अहिले यो विषय भ्रम र विवादको भुमरीमा परेको छ। कतिपयले यस विषयलाई राष्ट्रियतासँग गाँसेर एमसीसी राष्ट्रघाती सम्झौता भएको आरोप लगाएका छन्। यो नितान्त गैरजिम्मेवार अभिव्यक्ति हो। माथि उल्लेख गरिएका केही विषयहरूमा सुधार गर्ने हो भने एमसीसी नेपालको दीर्घकालीन आर्थिक विकासको महत्वपूर्ण खुड्किलो हुन सक्छ। एमसीसी प्रकरणमा कागले कान लग्यो भनेर कागको पछि दौडने प्रवृत्ति समेत देखिएको छ। केपी शर्मा ओली नेतृत्वको वर्तमान सरकारको अलोकप्रियता र असफलता, सत्तारूढ दलभित्रको अस्वस्थ प्रतिस्पर्धा र केही मुलुकको उक्साहटको बलिवेदीमा एमसीसीलाई बलि चढाउने कार्य गरियो भने त्यो राष्ट्रप्रति ठूलो बेइमानी हुनेछ।"
नेतृत्वलाई नैतिकताको पाठ,"उपसभामुख डा शिवमाया तुम्बाहाम्फेलाई नेकपा सचिवालय बैठकले राजीनामा गराउने निर्णय गरेपछि उनले त्यो निर्णय फिर्ता लैजान नेकपालाई चुनौती दिएकी छन्। संसद् सचिवालयकी कर्मचारीलाई यौन दुव्र्यवहार गरेको आरोपमा तत्कालीन सभामुख कृष्णबहादुर महराले राजीनामा दिएपछि सभामुखको पद रिक्त छ। सत्तारुढ नेकपाभित्र नै प्रधानमन्त्री केपी ओली र अध्यक्ष प्रचण्ड पक्षधरमा सभामुख आआफ्नो पक्षको हुनुपर्ने लुछाचुँडीमा अल्झिएपछि ४ महिनादेखि प्रतिनिधिसभा सभामुखविहीन छ। पछिल्लो राजनीतिक गतिविधि नियाल्ने हो भने उपसभामुख तुम्बाहाम्फेलाई राजीनामा गराउने र नेकपाका कार्यकारी अध्यक्ष दाहाल र प्रधानमन्त्री ओलीपक्षधरका आआफ्नै सभामुखको उम्मेदवार तय गरेका समाचार पनि आइरहेका छन्। तर उपसभामुख तुम्बाहाम्फेले योग्यता, क्षमता र अनुभवको आधारमा आफूलाई नै सभामुख बनाउनुपर्ने तर्क राख्दै बरु आफूलाई महाभियोग लगाएर हटाउन नेतृत्वलाई चुनौती दिएकी छन्। उपसभामुखले आफूलाई सभामुख नबनाए राजीनामा नदिने अडान दोहोर्याएपछि पछिल्लो समय दाहालले छुट्टै भेला बोलाइ समाधानका लागि छलफल गरेको समाचार बाहिर आएपछि रुष्ट बनेका प्रधानमन्त्री केपी ओलीले सभामुखको विषयलाई उनीहरूले नै निर्णय गरुन् भनेर प्रतिक्रिया दिएका छन्। सभामुखको पद कसले लिने भन्ने विषयमा टुंगो नलागेपछि संसद् बन्धक बन्दै आएको छ। सत्ता हातमा भएको बेलामा सभामुख पूर्वमाओवादीको हातमा गयो भने भोलिका दिनमा संसद्मा कुनै पनि विषयमा निर्णय गर्दा सभामुखले असहयोग गर्ला कि भन्ने भयका कारण पनि ओलीपक्ष सभामुख आफ्नो पोल्टामा पार्ने दाउमा छ। त्यसो त सचिवालय बैठकले उपसभामुखलाई राजीनामा दिन निर्देशन दिइसकेको र त्यसलाई पालना गर्नुपर्ने तर्क नेकपाका वरिष्ठ नेता झलनाथ खनालले बताउँदै आएका छन्। उपसभामुख शिवमाया तुम्बाहम्फेको अडानले भोलिको दिनमा दलका नेतालाई महिलाको आवाज सम्बोधन गर्न थप दबाबमात्र दिएको छैन नेतालाई नैतिकताको पाठसमेत सिकाएको छ। केन्द्रीय सदस्य विष्णु रिजालले ट्विट गर्दै ,धेरै हल्ला किन गर्नु, नेकपा (एमाले) बाट समानुपातिक सांसद रहनुभएकी शिवमायालाई नेकपाले उपसभामुखबाट फिर्ता आउन लिखित निर्देशन दिन्छ र उहाँले राजीनामा दिनुहुन्छ, किन्तु परन्तु भन्ने कुरै भएन, समानुपातिकलाई चाहेमा पार्टीले सांसदबाटै त सजिलै फिर्ता बोलाउन सक्छ भन्नुले पुरुष नेताहरूको सोच कतिसम्म संकुचित रहेछ भन्ने प्रमाणित गर्छ। सक्षम भए पनि महिलालाई राजनीतिबाट पाखा लगाउन पुरुष नेता कुन तहको तर्क गर्दा रहेछन् भन्ने प्रमाण हो रिजालको ट्विट। वरिष्ठ नेता खनालको भनाइ र नेता रिजालको ट्विट पितृसत्तात्मक सोच र चिन्तनका कारण राज्यको शक्तिमा महिलाको उपस्थितिलाई स्वीकार्न नसकेको प्रमाणको रूपमा लिन सकिन्छ। पुरुष नेताहरूमा कतिसम्मको पितृसत्ता हावी छ र त्यही संकुचित सोचका कारण दलका नेताहरूले राज्यशक्तिमा महिलालाई ल्याउन चाहँदैनन् भन्ने प्रमाण हेर्न पछिल्लो राजनीतिक घटनाक्रमलाई नियाले पुग्छ। महिलाले अवसर पाउन कसैको पत्नी वा विधवा हुनुपर्छ भन्ने सोच पुरुष नेताहरूमा विद्यमान छ। नेपालको संविधानको प्रस्तावनामा समानुपातिक समावेशी र सहभागितामूलक सिद्धान्तका आधारमा समतामूलक समाज निर्माण गर्ने संकल्प गरिएको छ। तर पनि महिला अधिकार र राज्यसत्तामा महिला सहभागिताका सवालमा दलका नेता उदार छैनन् भन्ने दरिलो उदाहरण हो पछिल्लो राजनीतिक दलका नेताको अभिव्यक्ति। व्यवस्था बदलियो, शासन बदलियो तर राजनीतिक दलको नेताको सोच कहिले बदलिएन। उपसभामुखलाई राजीनामा गराउन नेकपाभित्रकै लुछाचुँडी उपसभामुखमाथिको राजनीतिक हिंसा हो। नेकपाभित्रकै नेता अहिले पितृसत्ताको पहरेदारका रूपमा स्थापित हुन पुगेका छन्। महिला भनेका विचरा हुन्, उनीहरू आफैं सक्षम छैनन्, महिलाका लागि उपपद मात्र ठीक छ भनेर गरिएको सांकेतिक व्याख्या अब सच्याउनुपर्छ। यो व्याख्यालाई सच्याउन उपसभामुखको अडान नजीरको रूपमा स्थापित गराउन जरुरी छ। तुम्बाहाम्फेलाई सभामुख हुन नदिनुको प्रमुख कारण महिला, त्यसमा पनि जनजाति र विदेशी शक्ति केन्द्रसँगको पहुँच नहुनु हो। पूर्वमाओवादीले सभामुख आफ्नो पक्षको हुनुपर्ने माग राख्नु र राजनीतिशास्त्रमा विद्यावारिधी गरेकी महिलाले क्षमता प्रदर्शन गरेर नजीर बसाल्ने चिन्ता। पद पाएर सक्षम बने महिलाले आफूहरूलाई पाखा लगाउला भन्ने डर पुरुष नेताहरूमा रहेको शिवमायालाई सभामुख हुनबाट रोक्नुको कारणमा पर्छ। हुन त राजनीतिक दलमा कुनै पनि निर्णायक घडीमा महिला नेतृको आवाजलाई पुरुष नेताले नसुन्ने गरेको भन्ने समाचार पहिलेदेखि नै नआएका होइनन् तर दलहरूले भोलिका दिनमा महिला नेतृलाई नै पाखा लगाउला भन्ने डरले पनि उनीहरूले खासै आवाज नउठाउने गरेको भन्ने आरोप महिला नेतृमाथि लाग्दै आएको छ। उपसभामुखलाई सभामुख बनाउनुपर्छ भन्ने विषयमा भने पम्फा भुसाल, अष्टलक्ष्मी शाक्य, बिन्दा पाण्डेलगायतले पार्टीभित्रै र सार्वजनिक रूपमा समेत आवाज उठाइउँदै आइरहेका छन्। त्यसो त पछिल्लो समय अधिकारकर्मीले पनि उपसभामुख डा तुम्बाहाम्फेलाई जबर्जस्ती पदमुक्त नगर्न नेकपालाई आग्रह गरेका छन्। महिला अधिकारकर्मी डा रेणु अधिकारीले राजनीतिक दलले सक्षम भए पनि महिला भएकै कारण उपसभामुखलाई सभामुख बन्न नदिएमा देशव्यापी आन्दोलन गर्ने चेतावनीसमेत दिएकी छन्। अधिकारकर्मी तथा महिला नेतृले लोकतन्त्र र संविधानको मर्मविपरीत उपसभामुखलाई पदमुक्त गर्न नहुने तर्क गर्दै आवाज उठाउँदै आएका छन्। नेकपाकी सांसद नविना लामाले दलका पुरुष नेतामा भालेवादी चिन्तन रहेको भन्दै फेसबुकमार्फत आक्रोश पोखेकी छन्। नेपालको संविधान २०७२ को धारा ९१ (२) को उपधारा १ मा प्रतिनिधिसभाको सभामुख र उपसभामुखमध्ये एकजना महिला हुनुपर्ने र फरकफरक दलको हुनुपर्ने व्यवस्था छ। त्यसैका आधारमा उपसभामुख राजीनामा गराएर नयाँ पुरुष वा आफूनिकटको सभामुख चयन गर्न प्रधानमन्त्रीले पटकपटक राजीनामा दिन भने पनि उपसभामुखले प्रतिनिधिसभा रिक्त बनाएर आफूले राजीनामा नदिने तर महाभियोग लगाएर हटाउन चुनौती दिएकी छन्। उपसभामुखले राजीनामा माग्नुको स्पष्ट कारण देखाउन चुनौती दिँदै तत्कालीन सभामुख महराले गरेको गल्तीको भागिदार आफू नहुने भन्दै राजीनामा नदिने आफ्नो अडान दोहोर्याएकी छन्। यो अडानलाई साहसिक कदम मान्नुपर्छ। तुम्बाहाम्फेको यो अडानले महिला भनेका कठपुतली मात्र हुन् भन्ने भ्रम चिरेको छ। यही अडान पितृसत्तात्मक सोचका पहरेदार दलका नेताका लागि चुनौती बनिसकेको छ, साथै अडानले राजनीतिक दलमा तरंग नै पैदा गरेको छ। यो अडानले भोलिको दिनमा दलका नेतालाई महिलाको आवाजलाई सम्बोधन गर्न थप दबाबमात्र पर्ने छैन राजनीतिक दलका नेतालाई नैतिकताको पाठ पनि सिकाउनेछ। यो अडान धेरै महिला नेतृका लागि प्रेरणा पनि बन्नेछ। उनले आफू सक्षम र विद्यार्थी राजनीतिदेखि नै सक्रिय रहेको भन्दै बाह्रबुँदे प्रमाण दाहाल र प्रधानमन्त्री ओलीसमक्ष पेस गरेकी छन्। राजनीतिशास्त्रमा विद्यावारिधी गरेकी तुम्बाहाम्फेले राजनीतिमा महिला आन्दोलन नामक आफ्नै पुस्तकको परिचर्चा कार्यक्रममा पितृसत्ता राजसंस्थाभन्दा पनि गहिरो जरा गाडेर बसेकाले राजसंस्था फाल्नुभन्दा पनि पितृसत्ता हटाउन ठूलो चुनौती रहेको बताएकी थिइन्। त्यसो त पदलोलुपताका कारण महिला नेतृ मात्र नभएर पुरुष नेता पनि दलको ह्विपको पछि लागेर चुप लागेर बस्ने गरेको समाचार हामीले धेरै पढेका छौं तर तुम्बाहाम्फेको यो अडानले भने पूरै राजनीतिक वृत्तलाई नै चुनौती दिएको छ। महिला नेतृले अडान कायम राख्न सके भने पुरुषले चाहेमा हटाइहाल्न नसक्ने दरिलो नजीर बन्नसक्छ तुम्बाहाम्फेको अडान। दलका नेताले बेलैमा बुद्धि पुर्याई तुम्बाहाम्फेलाई नैै सभामुख बनाएर प्रतिनिधिसभा बन्धक बनाउनबाट जोगाउनु उत्तम विकल्प हो। गुरुङ अमेरिकामा अध्ययनरत छन्।"
चुनौतीपूर्ण दुईतिहाइ,"०१५ सालको निर्वाचनबाट बनेको दुईतिहाइको सरकार अपदस्थ भयो भने ०७४ को निर्वाचनबाट बनेको झन्डै दुईतिहाइको सरकार विवादित भएको छ। यी दुई सन्दर्भलाई एकै ठाउँमा राखेर हेर्दा संसदीय पद्धतिमा दुईतिहाइको सरकार चलाउन कम्ती चुनौतीपूर्ण रहेनछ। राजनीतिशास्त्रीहरूले राजनीतिलाई कला र विज्ञान दुवैको सम्मि श्रण हुनुपर्ने क्षेत्र भनेर परिभाषित गरेका छन्। यो सर्वस्वीकार्य तर्कका आधारमा हेर्दा पनि राजनीतिक नेतृत्वमा कौशलता (कला पक्ष) को अभाव देखिँदा जस्तोसुकै राजनीतिक दर्शनका आधारमा राज्य सञ्चालन गर्दा पनि समस्या आउँदो रहेछ भन्ने अनुभव हामीले गरिसकेका छौं। हाम्रा दुई ठूला छिमेकी देशमा फरकफरक विचारधारमा आधारित शासन व्यवस्था छन् तर पनि दुवै समृद्धिको यात्रामा प्रतिस्पर्धा गर्दै अगाडि बढिरहेका छन्। विचारधाराका साथसाथै नेतृत्वको कौशलताले पनि समृद्धिको यात्रा सुनिश्चित गर्दो रहेछ भन्ने बुझ्न हामी धेरै टाढा जानुपर्दैन। ०१५ सालमा बनेको दुईतिहाइको सरकार चलाउने क्रममा बीपी कोइरालालाई उनको सोचाइबराबरको साथ दिने शक्ति वा पक्षको कमी रह्यो। उनको समकालीन नेतृत्व र सामाजिक चेतनाको स्तरले गर्दा उनलाई आफ्नो सोचअनुसार अगाडि बढ्न सहज भएन। एउटा अन्तर्वार्तामा पूर्वप्रधानमन्त्री सूर्यबहादुर थापाले भनेका थिए, बीपी राष्ट्रियता भन्ने कुरा राष्ट्रमा अडेको छ भन्नुहुन्थ्यो। यस्तो प्रतिभा, आकांक्षा, विचार भएको व्यक्तिले राष्ट्र हाँक्दा आफ्नो वरिपरिका समकक्षी र समाज नै उहाँको कुरा बुझ्न सक्ने खालको थिएन। सायद आजको जस्तो समाज चेतनशील भएको भए कुरा अर्कै हुन्थ्यो। यो पीडा बीपीलाई थियो। संसद्मा आफ्ना कामकारबाहीका बारेमा खासै समीक्षा वा मूल्यांकन नभएको र आफूलाई फिडब्याक कसैले नदिने गरेको छटपटी बीपीमा थियो। यही छटपटीका कारणले हुनसक्छ उनले आफ्नो प्रधानमन्त्रीत्वकालमा मदनमणि दीक्षितले सम्पादन गर्ने समीक्षा पत्रिकालाई केही आर्थिक सहयोगसमेत गरे। यसको मनसाय थियोे, उनको नेतृत्वको सरकारको बारेमा स्वच्छ टिप्पणी होस्। त्यतिबेला काठमाडौंमा विश्वसनीय पत्रिका थिएन, भएका मिडिया पनि हल्लाखल्ला बढी मच्चाउने खालका मात्र छन् भन्ने महसुस भएर बीपीले समीक्षा पत्रिकालाई प्रोत्साहित गरेको बुझिन्छ। कम्युनिस्ट विचारधारा बोक्ने मदनमणिको पत्रिकामा आर्थिक सहयोग गर्नुको अर्थ उनी आफ्नो आलोचनात्मक टिप्पणी चाहन्थे। आफूलाई करेक्सन गर्दै अगाडि बढाउन चाहन्थे भन्ने नै हो। त्यतिमात्र हैन बीपी त्यतिबेलाका नाम चलेका पत्रकारसँग निरन्तर संवाद गर्दथे र निर्धक्क आलोचना गर्न भन्थे। त्यस्ता आलोचकसँग उनी निकट सम्बन्ध कायम राख्थे। त्यसरी फिडब्याक लिँदै करेक्सन हुँदै काम गर्ने बीपीको शैली रहँदारहँदै पनि राजासँगको टकरावले उनी अपदस्थ हुनपुगे। प्रजातन्त्रको स्रोत, आधार र लक्ष्य नै जनता हो भन्ने मान्यतामा उभिएर हिँड्दा पनि उनी अपदस्थ भए। दुईतिहाइ अवसर हो, प्राप्ति हैन। अवसरको सदुपयोग गर्दै प्राप्तिको मार्गमा हिँड्न सरकारलाई आग्रह छ। आफूअनुकूलका कानुनमार्फत नागरिकलाई कमजोर बनाउने र लोकतन्त्रलाई प्राविधिक पक्ष मात्र ठान्ने कम्बोडियन शैलीमा हिँड्ने रहर त्याग्नुपर्छ। अहिले पनि हामीसँग झन्डै दुईतिहाइको सरकार छ। सामाजिक चेतनाको स्तर पनि ह्वात्तै बढेको छ। समकालीन नेतृत्वमा समान हैसियत र सोच भएकाहरू प्रशस्त छन्। त्यतिमात्र हैन, अहिलेको सरकारलाई कुनै शक्तिले अपदस्थ गरिहाल्ला भन्ने आशंका गर्ने ठाउँ नै छैन। यो परिस्थितिमा सरकारलाई सहज छ। जनताका आवाज र आकांक्षा सम्बोधन गर्नसक्ने हैसियत सरकारसँग छ। विश्वसनीय पत्रकारिताको बलियो उपस्थिति छ, जसले सरकारको कामको निर्मम समीक्षासमेत गर्दैछ। बीपीको पालामा झैं आफ्नो समीक्षाका लागि छुट्टै मिडिया चलाउनुपर्ने अवस्था छैन। यो सहजतामा कौशलता प्रदर्शन गर्ने हो भने यो सरकारले आफूलाई अहिलेसम्मकै लोकप्रियताको चुलीमा पुर्याउन सक्ने सम्भावना छ। सरकारले भने उल्टो बाटो पक्डिएको, जसले उसलाई दिनप्रतिदिन विवादित बनाइरहेको छ। संघीयताको अभ्यासमा गइरहँदा निश्चित संरचनालाई प्रधानमन्त्रीमातहत ल्याउने काम उसले प्रारम्भमा गर्यो। राष्ट्रिय सतर्कता केन्द्र, सम्पत्ति शुद्धीकरण आयोग जस्ता संरचनालाई आफूमातहतमा लिएर र राष्ट्रिय अनुसन्धान विभागसमेतलाई ल्याउने इच्छा देखाएर सरकार विकेन्द्रित हैन, केन्द्रिकृत र सुरक्षित बन्ने बाटोमा हिँड्न चाह्यो। विवादित बन्ने शृंखला त्यहाँबाट सुरु भयो। बिचौलियाको प्रभावमा पर्दै चिकित्सा शिक्षा विधेयक पास गर्नेदेखि यती समूहको सम्पूर्ण स्वार्थ पूरा गरिदिने समयसम्म आइपुग्दा सरकार झनै विवादित बन्यो। आफूप्रतिका टीकाटिप्पणीलाई ग्रहण गर्ने आधारभूत क्षमता प्रदर्शन गर्नबाट त सरकार सुरुबाटै चुक्दै आयो। प्रधानमन्त्री स्वयंबाट कार्यकर्तालाई अरिंगाल बनेर जाइ लाग्न निर्देशन दिनेदेखि मुटु नभएका सम्पादक भनी नेपाली सम्पादकहरूलाई विशेषण थपिदिँदासम्मका घटना र मानसिकताले सरकार कसैको आलोचना सुन्न चाहँदैन भन्ने पुष्टि गरिसकेको छ। विवादको कारण यत्तिमा मात्र सीमित रहेन। कानुन बनाउने दायित्व लिएको सरकारले जति कानुनको मस्यौदा तयार गर्यो, ती सबै विवादित भए। आन्दोलन नै उठ्नुपर्ने भयो। मिडिया काउन्सिल विधेयक आन्दोलनकै कारण पेन्डिङ मा छ। गुठीसम्बन्धी विधेयक माइतीघरको महासागरले फिर्ता गर्न बाध्य पार्यो। अहिले सूचना प्रविधि विधेयक अगाडि बढाइन खोजिँदैछ। तर त्यसको विपक्षमा संगठित आवाज व्यक्त हुँदैछ र आवश्यक परे सडकमै जाने मानसिकतामा सरोकारवाला देखिँदैछन्। मानव अधिकार आयोगसँग सम्बन्धित विधेयक, संघसंस्था व्यवस्था गर्न बनेको विधेयक, वनसँग सम्बन्धित विधेयक, सेनासँग सम्बन्धित विधेयक पनि विवादित छन्। यी विधेयकहरू पनि जस्ताकोतस्तै अगाडि बढाइएमा सडक संघर्षको बाटो रोज्न सरोकारवाला पछि पर्ने देखिँदैन। कानुन निर्माणका क्रममा शासक बलियो र नागरिकलाई कमजोर बनाउने मानसिकता उल्लिखित सबै विधेयकहरूको मस्यौदा भएको छ। संविधानले प्रदान गरेको प्रेस तथा अभिव्यक्ति स्वतन्त्रता र संगठित हुन पाउने अधिकारलाई ती कानुनका मस्यौदाले काट्न खोजेको प्रष्ट छ। सूचना प्रविधि विधेयकको एउटा प्रावधान हेरौं विधेयकको दफा ८३ मा भनिएको छ कसैले विद्युतीय प्रणालीको प्रयोग गरी अर्काे व्यक्तिलाई निरन्तर हैरानी गर्ने, जिस्क्याउने, होच्याउने, हतोत्साहित गर्ने, अपमान गर्न वा हप्काउनेजस्ता कार्य गर्नगराउन हुँदैन। यो दफाको व्यवस्थाले नागरिकले प्रविधिको विकासले दिएको उपहारलाई प्रयोग गर्दै आफ्ना अभिव्यक्तिमार्फत सार्वजनिक निकाय वा तिनका अधिकारीलाई खबरदारी गर्न, ध्यानाकर्षण गराउन तथा दबाब दिनसक्ने छैनन्। यस्तो गरिएमा नेपाल सरकार वादी भएर यो मुद्दा अगाडि बढाइने व्यवस्था दफा १०२ मा गरिएको छ। यस्तो मुद्दाको अनुसन्धान गर्ने जिम्मा सूचना प्रविधिसम्बन्धी ज्ञान भएको कम्तीमा प्रहरी निरीक्षक स्तरको अधिकारीले गर्ने व्यवस्था दफा १०५मा गरिएको छ। यसरी अनुसन्धान भइसकेपछि दफा ११५ अनुसारको सूचना प्रविधि अदालतले मुद्दाको फैसला गर्ने छ। त्यस्तो अदालत नेपाल सरकारले राजपत्रमा सूचना प्रकाशित गरी गठन गर्ने छ। उल्लिखित प्रावधानबाट मात्र पनि प्रष्ट हुन्छ कि यो विधेयक सरकारविरुद्ध आउनसक्ने आवाज बन्द गर्ने योजनाका साथ ल्याइएको छ। सरकार, मन्त्री, सांसद, उच्च ओहोदामा रहेका व्यक्तिहरूका बारेमा गरिने टिप्पणी अब अपराध ठहर्ने छन्। सरकार वा सार्वजनिक निकायहरूको आलोचना गर्नेलाई सजाय हुने बाटो खुलेको छ। त्यतिमात्र हैन दफा ९८ मा मतियारलाई आधा सजाय को व्यवस्थासमेत गरिएको छ। सामाजिक सञ्जालमा आएका आलोचनामा कमेन्ट गर्ने र लाइक गर्ने समेत अब मतियारका रूपमा दण्डित हुने बाटो खुल्ने छ। यसरी अभिव्यक्ति स्वतन्त्रतामा आघात पार्ने विधेयक प्रस्ताव गरेको सरकारले मानव अधिकार आयोगको हैसियत साँघुरो बनाएर महान्यायाधिवक्ताको निर्देशन पालना गर्ने निकायका रूपमा सीमित गर्ने विधेयक पनि प्रस्ताव गरेको छ। संघसंस्था व्यवस्थापन गर्ने नाममा जुन जटिल प्रावधान उल्लेख गरिएका छन्, त्यसका कारण संगठित भएर सामाजिक अन्तरक्रियामार्फत लोकतन्त्रको जग मजबुत बनाउने अभियान प्रत्यक्ष प्रभावित हुनेछन्। वन संरक्षणमा नागरिक भूमिका कमजोर बनाइँदैछ। सुरक्षा परिषद्मा बहुमतको निर्णयको प्रावधान राखी सेनालाई समेत विवादित बनाउने आकांक्षा विधेयकमा प्रकट भएको छ। जनताको अभिमत र प्रतिक्रिया सुन्नै नचाहने, कसैले सुनाइहालेमा उसको प्रतिवाद गर्ने, लाञ्छनासमेत लगाउने र कानुन बनाएरै अभिव्यक्ति रोक्न चाहने मानसकिता बोक्दा झन्डै दुईतिहाइको सरकार विवादित र कमजोर बन्दै गएको छ। कमजोर यस अर्थमा, संसद्मा झन्डै दुईतिहाइको समर्थन रहेको सरकारले आफूअनुकूल कानुन बनाउन सकिरहेको छैन। लोकतान्त्रिक मूल्य बाहिर जाने चाहना राख्दा झन्डै दुईतिहाइ पनि कमजोर हुनुपर्दो रहेछ भन्ने देखिँदै आएको छ। राजनीति संख्याकोे खेलमात्र नभई मूल्य र कौशलताको संगम पनि हो भन्ने प्रमाणित भएको छ। अतः सरकारले लोकतन्त्रको मूल्य र लोकतान्त्रिक पद्धति सञ्चालनका लागि आवश्यक कौशलता प्रदर्शित गर्न जरुरी छ। अन्यथा सरकार संख्याले बलियो भए पनि नागरिकबाट बहिष्कृत हुनसक्छ।"
के नेपाल ऋणमा डुबेको छ ?,"संसारका अरू मुलुकको तुलनामा नेपालको राष्ट्रिय ऋणको आकार कम देखिन्छ। के तेसो भन्दैमा अरू मुलुकहरूको तुलनामा नेपाल आर्थिक दृष्टिले गतिलो अवस्थामा रहेको हो ? त्यो पनि होइन। राष्ट्रिय ऋणले देशको अर्थ व्यवस्थाको सही चित्रण गर्दैन। सो कुरा संसारका विभिन्न मुलुकको अवस्थाले देखाउँछ। सन् २०१० मा संयुक्त राज्य अमेरिकाको संसारका सबै मुलुकभन्दा धेरै ऋण थियो। यसको टाउकोमा १४ हजार छ सय अर्ब डलर ऋणको भार थियो। यो त्यसबेला उसको राष्ट्रिय आम्दानीको ९२७ प्रतिशत थियो। चीनको ऋण ५७ सय अर्ब डलरबराबर थियो। तर यो उसको राष्ट्रिय आम्दानीको १९१ प्रतिशतमात्र थियो। त्यसैगरी जापानको कुल ऋण भार ५४ सय अर्ब डलरबराबर थियो। तर यो उसको राष्ट्रिय आम्दानीको २२५९ प्रतिशत रहेको थियो। यसले के देखाउँछ भने अमेरिका, चीन र जापानमाथि जति ऋणको भार भए पनि उनीहरू संसारका सबभन्दा धनी देशमा गनिन्थे। त्यसरी नै अरू धनी देशको काँधमा पनि ऋणको भारले उनीहरूको आर्थिक अवस्था तलमाथि परेको देखिँदैन। उदाहरणका लागि जर्मनीको ऋण ३३ सय अर्ब डलर पुगेको थियो। यो उसको राष्ट्रिय आम्दानीको ७५३ प्रतिशत मात्र थियो। फ्रान्सले २६ सय अर्ब डलरको ऋण तिर्नुपर्ने थियो, जो उसको राष्ट्रिय आम्दानीको ८४२ प्रतिशत देखिन्थ्यो। बेलायतको ऋणको भार २३ सय अर्ब डलर थियो जो उसको राष्ट्रिय आम्दानीको ७६७ प्रतिशतमात्र देखिन्थ्यो। इटालीको ऋण भार दुई हजार अर्ब थियो तर यो उसको राष्ट्रिय आम्दानीको ११८४ प्रतिशत हुन्थ्यो। तैपनि ती देश सबै विकसित र धनी नै मानिएका थिए। संसारका दश देश जसले सबभन्दा ठूलो ऋणको भार बोकेका थिए उनीहरूमध्ये ब्राजिल, क्यानाडा र रुस पनि पर्दथे। ब्राजिलको पनि दुई हजार अर्ब डलर ऋण लागेको थियो र यो उसको राष्ट्रिय आम्दानीको ६६८ प्रतिशत थियो। क्यानाडाले १६ सय अर्ब डलर ऋण तिर्नुपर्ने थियो। यो उसको राष्ट्रिय आम्दानीको ८१७ प्रतिशत हुन आउँथ्यो। रुसको १५ सय अर्ब ऋण तिर्नु थियो तर यो उसको राष्ट्रिय आम्दानीको १११ प्रतिशतमात्र हुन आउँथ्यो। ठूला भनिएका देशको तुलनामा नेपालको प्रतिव्यक्ति ऋणको भार कमै देखिन्छ। यो अहिले ३१२ डलर पुगेको छ। दस वर्षअगाडि सन् २००८ मा यो रकम १९७ डलर मात्र थियो। यस मानेमा नेपालले अरू देशको तुलनामा धेरै ऋण बोकेको देखिन्न। अब यही ऋणको भारलाई अर्को दृष्टिबाट हेरौं। राष्ट्रिय आम्दानीको अनुपातमा ऋणको प्रतिशत धेरै देखिँदा पनि देशहरूको आर्थिक अवस्था राम्ररी ठम्याउन गाह्रो पर्ने रहेछ। जापान त्यो देश हो जसको राष्ट्रिय आम्दानीको सबभन्दा धेरै प्रतिशत ऋण बोकेको छ। त्यसो भन्दैमा के जापानलाई धनी मुलुक भन्न अथवा संकटापन्न देश भन्न मिल्छ ? सन् २०१८ को तथ्यांक केलाउँदा जापान नै संसारमा सबैभन्दा ठूलो ऋणको भार बोकेको देश देखापर्छ। उसको ऋण रकम ९,०८७ अर्ब डलर देखिन्छ भने यो उसको राष्ट्रिय आम्दानीको २२०८२ प्रतिशत हुन आउँछ। त्यसपछि ग्रीसको नम्बर आउँछ। त्यो देशको ऋण ३७९ अर्ब डलर देखिन्छ भने यो उसको राष्ट्रिय आम्दानीको १७९ प्रतिशत हुन आउँछ। ग्रीस एक प्रकारले आर्थिक संकटमा परेको देश मानिन्छ। यसै समस्यालाई लिएर लामो समयसम्म आन्दोलन पनि चलेको थियो। त्यसैगरी पोर्चुगलको पालो आउँछ जसको ऋण २६४ अर्ब डलर देखिन्छ। यो उसको राष्ट्रिय आम्दानीको १३८०८ प्रतिशत हो। पोर्तुगल एउटा युरापेली देश भएकाले यो पनि विकसित मुलुकहरूमा नै गनिन्छ। अर्को युरोेपेली देश इटालीको ऋण सन् २०१८ मा २,४८० ऋण पुग्यो र यो उसको राष्ट्रिय आम्दानीको १३७८१ प्रतिशत भयो। भुटानको ऋण २३३ अर्ब डलर रहेको छ। यो उसको राष्ट्रिय आम्दानीको ११८६ प्रतिशत रहेको छ। तर भुटान दक्षिण एसियाको एक सुखी र उन्नतशील देशको रूपमा लिइन्छ। साइप्रसको ऋण भार २१६४ अर्ब डलरबराबर छ र यो उसको राष्ट्रिय आम्दानीको ११५४७ प्रतिशत हुन आउँछ। त्यसपछि बेल्जियम पर्छ जसको ऋण ४५४१८ अर्ब डलर छ। यो उसको राष्ट्रिय आम्दानीको ११४७८ हुन आउँछ। तर बेल्जियम धनी मुलुकमा नै गनिन्छ। संयुक्त राज्य अमेरिकाको ऋण पहिलेभन्दा बढेर सन् २०१८ मा १९,१८० अर्ब डलर पुग्यो। यो उसको राष्ट्रिय आम्दानीको १०६ प्रतिशत हुन आउँछ। तर यसले उसको आर्थिक स्तरमा कुनै असर पारेको देखिन्न। त्यसपछि अर्को युरोपेली मुलुक स्पेन पर्छ। यसको ऋण १,२४० अर्ब डलर छ जो यसको राष्ट्रिय आम्दानीको १०५७६ प्रतिशत हुन आउँछ। त्यसपछि सिंगापुरको राष्ट्रिय आम्दानीको १०४७ प्रतिशत देखिन्छ। यसको ऋण २५४ अर्ब डलर छ। यति हुँदा पनि सिंगापुर एसियाको सबैभन्दा विकसित र धनी देश मानिन्छ। नेपालको सम्बन्धमा पनि समयको गतिसँगै ऋण बढिरहेको देखिन्छ। सन् २०१० मा यसको ऋण ८३१ अर्ब डलर थियो भने सन् २०१८ मा यो ८७६६ अर्ब डलर पुग्यो। तर यो सन् २०१० मा नेपालको राष्ट्रिय आम्दानीको ३२ प्रतिशत थियो भने सन् २०१८ मा यो ३०२ प्रतिशत मात्र भएको देखियो। राष्ट्रिय आम्दानीको सबभन्दा धेरै प्रतिशत ऋण लागेका देशको जनसंख्या फरकफरक हुने भएकाले प्रतिव्यक्ति ऋणको भार पनि फरक हुने गर्छ। यो दृष्टिबाट पनि नेपालको ऋणको भार तुलनात्मक दृष्टिबाट भारी देखिन्न। उदाहरणका लागि हरेक जापानीको टाउकोमा प्रतिव्यक्ति ऋणको भार ७१,४२१ डलर देखिन्छ। ग्रीसका नागरिकमा भने यो ऋणको भार ३५,१२० डलर देखिन्छ। हरेक पोर्चुगिजमा यो भार २५,५३८ डलरबराबर भएको छ। इटालीको हकमा त्यहाँका नागरिकको प्रतिव्यक्ति ऋण ४०,७८७ डलर देखिन्छ। हरेक भुटानीको टाउकोमा २,९९३ डलरको भार देखिन्छ भने साइप्रसका नागरिकको २५,५५१ डलरको ऋण देखिन्छ। उता बेल्जियमका बासिन्दाको ऋण ३०,५१८ डलरबराबर छ भने संयुक्त राज्य अमेरिकाका नागरिकको ऋण ६१,२३१ डलर पुगेको देखिन्छ। यता स्पेनका नागरिकको ऋण २६,७२४ डलर पुगेको छ। सिंगापुरका नागरिकको ऋणभार पनि कम देखिन्न। यो ४५,९१५ डलरबराबर पुगेको छ। यी देशहरूको तुलनामा नेपालको प्रतिव्यक्ति ऋणको भार कमै देखिन्छ। यो अहिले ३१२ डलर पुगेको छ। दस वर्षअगाडि सन् २००८ मा यो रकम १९७ डलर मात्र थियो। यस मानेमा नेपालले अरू देशहरूको तुलनामा धेरै ऋण बोकेको देखिन्न।"
व्यापारको लागत र समय न्यूनीकरण,"नेपालको वैदेशिक व्यापारमा समय र लागत उच्च छ। यसमा केही प्रशासनिक र कानुनी सहजीकरणको खाँचो छ भने धेरैजसो प्रक्रियागत र पूर्वाधार आवश्यक छ। हाम्रो औद्योगिक उत्पादनमा कच्चा वस्तु ढुवानीको लागत उच्च छ। एक अध्ययनअनुसार, चिनियाँ औद्योगिक उत्पादनमा कच्चा वस्तु ढुवानीको लागत ९ प्रतिशतभन्दा कम छ, भारतमा यस्तो लागत १८ प्रतिशत र नेपालमा ३० प्रतिशतभन्दा बढी छ। हाम्रा औद्योगिक उत्पादन प्रतिस्पर्धी हुनका लागि ढुवानीको लागत कटौती गर्न हरसम्भव उपाय लगाउनुपर्छ। मूलतः विदेशबाट कच्चापदार्थ झिकाएर उत्पादन गर्ने हाम्रा उत्पादन एकाइका लागि ढुवानीको लागत र समय न्यूनीकरणलाई प्राथमिकता राख्नुपर्छ। एकमात्र रेलजडित सुक्खा बन्दरगाह वीरगन्ज र वीरगन्ज भन्सारबाट नेपालको कुल व्यापारको ४४ प्रतिशत व्यापार हुँदै आएको छ। यसका अतिरिक्त अन्य मुख्य भन्सारमा रेलको सुविधा पुर्याउन प्रयास भइरहेको छ। विराटनगर पारिपट्टि भारतको बथनाहसम्म रेलमा नेपालको कार्गो ढुवानी गर्न मिल्नेगरी इलेक्ट्रोनिक कार्गो ट्रयाकिङ सिस्टम (इसीटीएस) को सफल परीक्षण पनि भइसकेको छ। रेलजडित सुक्खा बन्दरगाह वीरगन्जमा हुनाले वीरगन्जमा औद्योगिक कच्चा वस्तु भित्र्याएर त्यसलाई मुलुकका पश्चिमी भूभागमा पुर्याउनुपर्दा ढुवानीको आन्तरिक लागत र समय पनि उच्च छ। समय बढ्नु पनि अन्ततः लागतमै गएर जोडिन्छ। मुलुकको पूर्वदेखि पश्चिम तराईका विभिन्न भूभागमा औद्योगिकरणका लागि यस्ता सुविधासम्पन्न सुक्खा बन्दरगाहको विकास र स्तरोन्नति हाम्रो प्राथमिकतामा हुनुपर्छ। वैदेशिक व्यापारमा बहुविधि ढुवानी साधन (मल्टिमोडल ट्रान्सपोर्ट) को प्रयोग भइरहेको छ। संसारभर सडकभन्दा रेल, रेलभन्दा पानीजहाजमा ढुवानीको लागत सस्तो छ। त्यसकारण हामीले सडकभन्दा रेल जडित सुक्खा बन्दरगाह र विशेष आर्थिक क्षेत्रसम्म रेलमार्फत् वस्तु ढुवानी गर्नेतर्फ सोच्नुपर्छ। औद्योगिक उत्पादन प्रतिस्पर्धी हुनका लागि ढुवानीको लागत कटौती गर्न हरसम्भव उपाय लगाउनुपर्छ। नेपालमा सुक्खा बन्दरगाह निर्माण सञ्चालन तथा संयुक्त जाँचचौकी सञ्चालनका लागि जिम्मेवारी पाएको निकाय नेपाल इन्टरमोडल यातायात विकास समितिलाई सशक्त बनाउन जरुरी छ। हाम्रो छिमेकी भारतमै हेर्ने हो भने उनीहरूले सामुद्रिक बन्दरगाह मात्र होइन सुक्खा बन्दरगाह (ल्यान्ड पोर्ट)को विकास र सञ्चालनका लागि छुट्टै निकाय खडा गरिएको छ। व्यापार सहजीकरणका लागि यति धेरै महत्व बोकेको नेपाल इन्टरमोडल यातायात विकास समिति हामीकहाँ गठन आदेशबाट गठित समितिको रूपमा छ। आर्थिक विकास र समद्धिका लागि यसले ठूलो भूमिका निर्वाह गर्न सक्छ। संस्थागत विकासका लागि केही वर्षयता केही ठोस काम यो संस्थाले गरेर देखाएको छ। गठन आदेश अन्तर्गतमात्र नभएर अब छुट्टै ऐनद्वारा यो संस्था निर्देशित हुन आवश्यक छ। नेपाल इन्टरमोडल यातायात विकास समितिको दशवर्षे दीर्घकालीन गुरुयोजना(२०७५२०८५) तयार भइसकेको छ। नेपालको वैदेशिक व्यापारको परिदृश्य नै परिवर्तन गर्ने केही ठूला परियोजना अघि बढेका छन्। काठमाडौं उपत्यकामा हुने वस्तुको उपभोग र यसको आसपासमा हुने औद्योगिकरणको सम्भावनालाई काठमाडौंको चोभारमा सुक्खा बन्दरगाह निर्माण अघि बढेको छ। विश्व बैंकको सहुलियत ऋण सहयोगमा निर्माण हुन लागेको यो सुक्खा बन्दरगाहको जग्गा अधिग्रहणमा समस्याले विश्व बैंकले झन्डै परियोजना त्याग्ने (ड्रप) मनस्थितिमा पुगिसकेको थियो। चोभारको हिमाल सिमेन्टको जग्गा खोज्ने र त्यसको नामसारीका लागि मन्त्रिपरिषद्का पटकपटकको निर्णय र स्थानीय सरकारबाट प्राप्त सहयोग यसका साक्षी छन्। त्यस्तै, रसुवाको टिमुरेमा पनि यसअघि योजना गरेभन्दा उच्च क्षमताको सुक्खा बन्दरगाह चीन सरकारको सहयोगमा निर्माण भइरहेको छ। चीनकै सहयोगमा तातोपानीको लार्चामा सुक्खा बन्दरगाह सञ्चालनमा आइसकेको छ। यसका अरिरिक्त सुदूरपश्चिममा दोधारा चाँदनी सुक्खा बन्दरगाहको प्रस्ताव अघि बढेको छ। संघीय संरचनालाई समेत दृष्टिगत गर्दै मुलुकको सबै क्षेत्रको समान विकासलाई यस्ता सुक्खा बन्दरगाहले अवसर प्रदान गर्न सक्छन्। सुक्खा बन्दरगाह रहेको क्षेत्र नजिक औद्योगिकरणले पनि तीव्रता पाउने सम्भावना रहन्छ। दीर्घकालीन गुरुयोजनामा प्रदेशगत हिसाबले सुख्खाबन्दरगाहविकासलाई पनिप्राथमिकीकरण गरिएको छ। वीरगन्जस्थित सुक्खा बन्दरगाह र नवनिर्मित एकीकृत जाँचचौकी (आईसीपी) बीचको ६२ विगाहजमिन समेत अधिग्रहण गरी सुक्खा बन्दरगाह र आईसीपी समेत रेलका माध्यमबाट जोड्न सकिन्छ। यसका लागि दातृ निकाय विश्व बैंक समेत सहयोग प्रदान गर्न सकारात्मक रहेको थियो। वीरगन्जस्थित सुक्खा बन्दरगाहको क्षमताको उच्चतम उपयोग हुने अवस्था भइसकेकाले यसको क्षमता विस्तारमा पनि उल्लिखित अवधारणाले टेवा पुर्याउने थियो। यसका अतिरिक्त हामीलाई डर्टी कार्गो (फोहोर कार्गो) व्यवस्थापनमा ठूलो समस्या छ। अहिले रक्सौलमा डर्टी कार्गो अनलोड गरेर नेपाल ल्याउने गरिन्छ। त्यहाँ प्रदूषणको कारण देखाउँदै विगतमा स्थानीय अदालतले यसमा रोक पनि लगायो। खासगरी क्लींकर, कोइला जस्ता फोहोर कार्गोको व्यवस्थापनका लागि हामीले एउटा बन्दरगाह निर्माण नगरी फोहोर कार्गो व्यवस्थापनको दीर्घकालीन समाधान हुन सक्दैन। दीर्घकालमा एउटा पूर्वमा र अर्को पश्चिममा फोहोर कार्गो व्यवस्थापनको लागि बन्दरगाह निर्माण गर्नु उपयुक्त हुन्छ। तत्कालका लागि वीरगन्जबाट १० किमी पश्चिम पूर्वागोगमा केही सार्वजनिक जग्गासमेत गरी ७३ विगाहजग्गा अधिग्रहण सम्बन्धमा अध्ययन अघि बढेको थियो। पछि यो विषय त्यत्तिकै सेलाएर गयो। भारतीय भूमिमा नेपालको फोहोर कार्गो अनलोड गर्न नदिने समस्या नउठ्ला भन्न सकिन्न। यसका लागि दीर्घकालीन समाधान खोइ ? पूर्वागोगमा नेपालले जग्गा अधिग्रहण गरेर डर्टी कार्गोका लागि साइट व्यवस्थापन गर्न सके त्यहाँसम्म रेलमार्ग विस्तार गर्न भारतीय अधिकारीबाट मौखिक प्रतिवद्धता समेत आएको थियो। यस्ता अवसर सधैं प्राप्त नहुन सक्छन्। प्राप्त भएका बेला कार्यान्वयन अघि बढाइहाल्नुपर्छ। साथै सुक्खा बन्दरगाहको व्यवस्थापनमा पनि खुला प्रतिस्पर्धी बोलपत्रमार्फत् निजी कम्पनीलाई आह्वान गर्नुपर्छ। सार्वजनिक खरिद नियमावली, पट्टा नियमावलीको प्रस्तावित संशोधनले खुला प्रतिस्पर्धामार्फत् बोलपत्र आह्वान गर्नुपर्ने हुन्छ। म्याद नाघ्नुअघि नै खुला बोलपत्र आह्वान गरेर कम्पनी छनौट गरिसक्नुपर्छ। वीरगन्जको सुक्खा बन्दरगाह व्यवस्थापनका लागि नयाँ खुला प्रतिस्पर्धी बोलपत्र आह्वानको क्रममा छ। अन्य सुक्खा बन्दरगाह विराटनगर, भैरहवालगायतमा पनि खुला प्रतिस्पर्धी बोलपत्रमार्फत् व्यवस्थापन दिनुपर्छ। सुक्खा बन्दरगाहको व्यवस्थापन प्रतिस्पर्धी र दक्षतापूर्वक सञ्चालन हुँदा यसले आयात र निर्यातमा सहजीकरण हुनेछ। यसले मुलुकको वैदेशिक व्यापारको लागत उल्लेख्य घटाउन सहयोग पुग्नेछ। जसले अन्ततः मुलुकमा उत्पादनमूलक उद्योगको विकास र उत्पादनको प्रतिस्पर्धी क्षमता विकासमा महत्वपूर्ण योगदान गर्नेछ। बस्नेत इन्टरमोडल यातायात विकास समितिका पूर्व कार्यकारी निर्देशक हुन्।"
सरस्वतीलाई रेलिगेसनको चिन्ता,काठमाडौं : कमजोर प्रदर्शन गरिरहेको सरस्वती युथ क्लबलाई सहिद स्मारक ए डिभिजन लिग फुटबलमा रेलिगेसनको चिन्ताले सताएको छ। लिगको सातौं चरणको खेल सक्दा जितविहीन बनेको सरस्वती आइतबार फ्रेन्ड्ससँग पराजित भएपछि थप दबाबमा देखिएको छ। एन्फा कम्प्लेक्स सातदोबाटोमा भएको खेलमा फ्रेन्ड्सले सरस्वतीलाई ४१ गोलले हरायो। सरस्वतीमाथि लगातार गोलको अवसर बनाएको फ्रेन्ड्सको जितमा उत्तम राईले दुई गोल गरे। सउलो डे अक्विनो र वाग्नर डे कार्मोले एकएक गोल गरे। सरस्वतीका लागि काजिम एडेगोके बुसारीले सान्त्वना गोल फर्काएका थिए। एकपक्षीय खेलमा फ्रेन्ड्सले पाँचौं मिनेटमा खाता खोलेको थियो। उत्तम राईले वाग्नर डेको पासमा पोस्ट नजिकबाट वान टच गोल गरेका थिए। २४औं मिनेटमा सउलोले फिलिप डी सउजाको पासमा गोल गर्दै पहिलो हाफमा फ्रेन्ड्सको अग्रता दोब्बर बनाए। दोस्रो हाफमा दुई गोल थपेको फ्रेन्ड्सका लागि तेस्रो गोल वाग्नरले ७०औं मिनेटमा थपेका थिए। उनले उत्तम राईको पासमा उत्कृष्ट गोल गरेका थिए। ८६औं मिनेटमा उत्तम राईले व्यक्तिगत दोस्रो गोल गर्दै फ्रेन्ड्सलाई सजिलै जिताए। उत्तमले सरस्वतीका गोलरक्षक अगाडि बढेको मौकामा गोल गरेका थिए। यसअघि ८०औं मिनेटमा सरस्वतीका काजिम एडेगोके सान्त्वना गोल गरेका थिए। फ्रेन्ड्सका उत्तम राई म्यान अफ दी म्याच घोषित भए। जितसँगै सात खेलबाट आठ अंक बनाएको फ्रेन्ड्स तालिकाको नवौं स्थानमा उक्लिएको छ। समान खेलबाट एक अंक बनाएको सरस्वती तालिकाको अन्तिममा छ। ६ खेलमा हार खेपेको सरस्वतीले एक खेल बराबरी खेलेको थियो। अखिल नेपाल फुटबल संघ (एन्फा) ले यस पटकको लिगमा एउटा टोली मात्र रेलिगेसन (घटुवा) गर्ने प्रावधान राखेको छ। यसैगरी एन्फा कम्प्लेक्समा आइतबार नै भएको अर्को खेलमा एनआरटी क्लबले विभागीय टोली एपीएफ क्लबलाई ३२ गोलले हरायो। प्रतिस्पर्धात्मक खेलमा एनआरटीको जितमा आन्द्रे थेरीले २४औं मिनेटमा खाता खोलेका थिए। त्यसपछि एपीएफले ४१औं मिनेटमा बराबरी गोल फर्कायो। एपीएफका आशिष लामाले बराबरी गोल गरे। ५३औं मिनेटमा एपीएफले अग्रता लियो। एपीएफका लागि आशिषले व्यक्तिगत दोस्रो गोल थपे। रोचक खेलमा एनआरटीले ८०औं मिनेटमा आत्मघाती गोल सहयोगमा खेललाई बराबरीमा ल्यायो। बल बचाउने क्रममा एपीएफका वीरेन्द्रप्रकाश यादवको प्रहार आत्मघाती गोलमा परिणत भएको थियो। ८५औं मिनेटमा दर्शन गुरुङले एकल प्रयासमा गोल गर्दै एनआरटीको जित पक्का बनाए। एनआरटीका एरिक विष्ट म्यान अफ दी म्याच भए। यस जितसँगै सात खेलबाट ११ अंक बनाएको एनआरटी पाँचौं स्थानमा उक्लिएको छ। पाँच अंक बनाएको एपीएफले रेलिगेसन मात्र छलेको छ। एपीएफ १३औं स्थानमा छ।
ताप्लेजुङ सेमिफाइनलमा,"धनकुटा : धनकुटामा जारी सहिद रामकृष्ण श्रेष्ठ १ नम्बर प्रदेश स्तरीय महिला फुटबल प्रतियोगिता को आइतबार भएको खेलमा उदयपुरको चौदण्डीगढी नगरपालिकाको टोलीलाई हराउँदै ताप्लेजुङको कर्णसिंह सोनाम फुटबल क्लब सेमिफाइनलमा पुगेको छ। धनकुटा सदरमुकामस्थित तल्लो टुँडिखेलमा सम्पन्न खेलमा ताप्लेजुङले उदयपुरलाई ३२ गोलले हराएको हो। ताप्लेजुङको जितमा अनुष्का शेर्पाले दुई र इन्द्रमाया गुरुङले एक गोल गरे। उदयपुरका लागि मोनिका राई र मनिता तामाङले एकएक गोल गरेका थिए। उक्त खेलमा ताप्लेजुङकी अनुष्का शेर्पा उत्कृष्ट खेलाडी घोषित भइन्। उनले तीन हजार रुपैयाँ पुरस्कार पाइन्। आइतबारको खेलसँगै प्रतियोगिताको सेमिफाइनल समीकरण पनि पूरा भएको छ। धनकुटा, झापा र मोरङ यसअघि नै सेमिफाइनलमा पुगिसकेका छन्। सोमबार प्रतियोगिताको दुई सेमिफाइनल खेल हुनेछ। पहिलो खेलमा मोरङ ११ ले कन्काई नगरपालिकाको टोलीसँग खेल्नेछ। यसैगरी दोस्रो सेमिफाइनल खेल धनकुटा फुटबल संघको टोली र कर्णसिंह सोनाम फुटबल क्लबबीच हुनेछ। तत्कालीन राजा वीरेन्द्र र उनको परिवार २०३० साल चैत ३ गते विराटनगर सवारी हुँदा आन्दोलन गर्ने क्रममा बम प्रहार गर्दा सहादत प्राप्त गरेका प्रजातान्त्रिक योद्धा रामकृष्ण श्रेष्ठको सम्झनामा प्रतियोगिता सञ्चालन गरिएको हो। २०७४ साल माघ ३ गते तत्कालीन प्रधानमन्त्री शेरबहादुर देउवाको नेतृत्वमा रहेको सरकारले राष्ट्रिय सहिद घोषणा गरेको दिन पारेर सहिद रामकृष्ण श्रेष्ठ स्मृति प्रतिष्ठानले यो प्रतियोगिता आयोजना गरेको हो। प्रतियोगितामा प्रदेश नम्बर १ का आठवटा टोलीको सहभागिता रहेको छ। प्रतियोगितामा प्राविधिक सहयोग धनकुटा जिल्ला फुटबल संघले गरेको छ। प्रतियोगिताको विजेताले एक लाख र उपविजेताले ५० हजार रुपैयाँ पुरस्कार पाउने आयोजकले जनाएको छ।"
"सन्दीपले दुई विकेट लिए, तर टिम पराजित",सिड्नी : अस्ट्रेलियामा जारी बीगबास लिग (बीबीएल) टी२० क्रिकेटमा नेपाली क्रिकेटर सन्दीप लामिछाने आबद्ध टोली मेल्बर्न स्टार्सले हार व्यहोरेको छ । सोमबार सिड्नीमा भएको खेलमा सिड्नी सिक्सर्ससँग २१ रनले स्टार्स पराजित भएको हो । टस जितेर स्टार्सले फिल्डिङ रोजेको थियो । खेल चलिरहँदा पानी परेपछि डिएल मेथडका आधारमा खेललाई १४ ओभरमा छोट्याइएको थियो । निर्धारित १४ ओभरमा सिक्सर्सले ४ विकेट गुमाउँदै १४३ रन बनाएको थियो । १४४ रनको लक्ष्य पछ्याएको स्टार्स १४ ओभरमा ५ विकेट गुमाउँदै १२५ रनमा समेटियो । स्टार्सका लागि ओपनर मार्कस स्टोनिसले सर्वाधिक ६२ रन जोडे । यस्तै हिल्टन कार्टराइटले २१ रन जोडे भने निक म्याडिसन र कप्तान ग्लेन म्याक्सवेलले १२ रन बनाए । स्टार्सलाई रोक्न सिक्सर्सका बेन ड्वारसुइस र टोम कुरानले समान २२ विकेट लिए । नाथन ल्योनले १ विकेट हात पारे । यसअघि ब्याटिङ गरेको सिक्सर्सका लागि कप्तान मोसेस हेनरिकले सर्वाधिक ७२ रन बनाए। उनले ३१ बलमा ८ छक्का र २ चौका हिर्काए । त्यस्तै जेम्स भिन्सले ४१ रन जोडे । स्टार्सका लागि सन्दीपले २ विकेट लिए । उनले ओपनर जोश फिलिप र ड्यानिएल ह्युजेजलाई पेभिलियन फर्काएका थिए । उनले विकेट लिए पनि हारबाट उनको जोगिन सकेन । ३ ओभर बलिङ गरेका उनले ३८ रन खर्चिएका थिए । ड्यानिएल वरलले भने १ विकेट हात पारे । यो हारसँगै यस सिजनमा स्टार्सले १२ खेलमा दोस्रो हार व्यहोरेको छ । यसअघि पहिलो खेलमा एडिलेइड स्ट्राइकर्ससँग ५ रनले पराजित भएको थियो ।
मेसीको गोलले बार्सिंलोनालाई राहत,बार्सिलोना : स्पेनसि ला लिगा अन्तर्गत सोमबार बिहानको खेलमा लिग लिडर बार्सिलोनाले कठिन जित निकालेको छ । कप्तान लियोनल मेसीको १ गोलको मद्दतमा बार्सिलोनाले ग्रानाडालाई १० ले हराएको हो । आफ्नै मैदानमा बार्सिलोनाले ग्रानाडालाई पूर्ण दबाबमा राखेको थियो। पोजिसनमा बललाई खेल अबधिको करिब ८७ प्रतिशत समय आफ्नो पक्षमा पारेको बार्सिलोनाले ग्रानाडाको कडा डिफेन्सको सामना गर्नु पर्यो। यस खेलमा बार्सिलोनाका लागि अर्का महत्वपूर्ण स्ट्राइकल स्वारेज भने सहभागी िथएनन् । अंसुमान फातीलाई मिडफिल्डमा उतारिएको थियो । खेलको ७७औं मिनेटमा भिडालको सहयोगमा मेसीले गोल गरेपछि बार्सिलोना ३ अंक जोड्न सफल भएको छ । जितपछि २० खेलबाट ४३ अंक बनाएको बार्सिलोना गोलअन्तरका आधारमा शीर्ष स्थानमा छ। समान खेलबाट समान अंक रहेको रियल मड्रिड दोस्रो स्थानमा छ अधिल्ला २ सिजन सहजै उपाधि जितेको बार्सिलोनालाई यस सिजन कठिन देखिएको छ। तेस्रो स्थानको एट्लेटिको मड्रिडभन्दा रियल र बार्सिलोना ८ अंकले अधि छन् । उपाधि होडमा बार्सिलोना र रियल मड्रिडको कडा टक्कर देखिएको छ। बार्सिलोनाले २० खेलमा १३ मा जित ४ बराबरी खेल्दा ३ मा हार व्यहोरेको छ । रियल मड्रिडले भने जम्मा १ खेलमा मात्रै हार व्यहोरेको छ तर ७ खेलमा बराबरी खेलेको रियलले १२ मा जित हात पारेको छ। गोलअन्तरमा बार्सिलोनाले आफूले खाएको भन्दा विपक्षीविरुद्ध २७ गोल बढी गरेको छ भने रियलले २५ गोल गरेको छ । गोलअन्तरमा रियल २ गोलले पछि छ ।
धादिङमा क्रिकेटको क्रेज बढ्दै,"बेनिघाट (धादिङ) : धादिङ जिल्लामा पनि क्रिकेटको क्रेज बढ्दै जान थालेको छ । चाडपर्वको समयमा विभिन्न क्लबले स्थानीय स्तरमा फाट्ट फुट्ट क्रिकेट प्रतियोगीता गर्दै आएकोमा पछिल्ला दिनमा गाउँपालिका स्तरीय क्रिकेट प्रतियोगीता समेत हुन थालेका छन् । विद्यालयमा हुने वार्षिक खेलकुदमा पनि क्रिकेट खेललाई समावेश गरिन थालिएको छ भने गाउँपालिकाले पनि प्रतियोगिता नै आयोजना गर्न थालेका छन् । यसैक्रममा बेनिघाट रोराङ गाउँपालिकाले आफ्नो स्वर्गीय प्रशासकीय अधिकृत हर्षबहादुर थापाको स्मृतिमा गाउँपालिका स्तरीय अन्तर मावि क्रिकेट प्रतियोगीता आयोजना गरेको छ । पहिलो पटक आयोजना गरिएको हर्षबहादुर थापा स्मृति कप टी२० क्रिकेटको उपाधी मलेखुस्थित ब्राईट फ्यूचर बोर्डिङले जितेको छ । विशालटारस्थित चन्द्रोदय माध्यामिक विद्यालयको खेल मैदानमा दुई दिनसम्म चलेको अन्तर माध्यामिक विद्यालय टी२० क्रिकेट प्रतियोगितामा रिचोकचारको बागेश्वरी माध्यामिक विद्यालयलाइ हराउँदै ब्राईट फ्यूचरले उपाधी जितेको हो । बेनिघाट रोराङ गाउँपालिकाको युवा तथा खेलकुद समितिले आयोजना गरेको बृहत खेलकुद महोत्सव अन्तर्गत पालिकामा कार्यरत रहेकै बेला हृ्रदयघात भएर मृत्यु भएका प्रशासकीय अधिकृत थापाको सम्झनामा टि२० क्रिकेट प्रतियोगिता आयोजना गरेको हो । प्रतियोगीतामा बेनिघाट रोराङमा मा रहेका ६ वटा माद्यमिक विद्यालयले सहभागिता जनाएका थिए । जसमा मलेखुस्थित ब्राईट फ्यूचर बोर्डिङ प्रथम, मलेखु रिचोकटार स्थित वागेश्वरी मावि द्वितिय र मझिमटार स्थित शंखादेवि मावि सान्त्वना भएका थिए । प्रतियोगितामा बलिङतर्फ ब्राईट फ्यूचर मलेखुका सृजन पाण्डे, चन्द्रोदय मावि बेनिघाटका अभिषेक पाण्डे, आयूष गिरीले खेल उत्कृष्ट रहेका थिए । यस्तै ब्राईट फ्यूचरका बिलियम श्रेष्ठ, सोनु सिंह, बागेश्वरी मावि रिचोकटारमा दिपेश सेढाई, गोकुल सुनार र शंखादेवि माविका सुरेश रायमाझि बलिङ, ब्याटिङ र फिल्डिङमा उत्कृष्ट प्रदर्शन गर्ने खेलाडीको रुपमा छनौट गरिएको खेल संयोजक दिपेश कँडेलले बताए । भौतिक पूर्वाधार विना पनि विद्यालय स्तरीय क्रिकेटमा विद्यालयको र खेलाडीको सहभागीता चाखलाग्दो रहेको गाउँपालिकाका युवा तथा खेलकुद विकास समितिका संयोजक एवं खेल ब्यवस्थापक दिपेश कँडेलले बताए । उनले भने, 'स्थानीय तहबाटै खेलाडी उत्पादन हुने हो, खेल्ने र देखाउने अवसर नपाएर पनि कतिपय प्रतिभा गाउँ गाउँमै लुकेको अवस्थामा छन्, त्यसैलाई उजागर गर्न हामीले क्रिकेट प्रतियोगीता गरेका हौँ, पहिलो वर्ष आयोजना गरिएको प्रतियोगीतामा विद्यार्थी खेलाडीको सहभागीताले हामीलाई धेरै हौसला थपिएको छ ।' धादिङ जिल्लामै पहिलो पटक गाउँपालिका स्तरीय अन्तर माध्यामिक विद्यालय क्रिकेट आयोजना गरेको बेनिघाटरोराङ गाउँपालिकाले क्रिकेटको पूर्वाधार विकासमा पनि सघाउने प्रतिवद्धता जनाएको छ । गाउँपालिकाका अध्यक्ष हरि डल्लाकोटीले भने, 'क्रिकेटमा हाम्रो नेपालले ठुलो सफलता हाँसिल गर्दै छ, त्यसलाई निरन्तरता दिनका लागि पनि तल्लो तहमा खेलाडी उत्पादन हुनु जरुरी छ, त्यसैले खेलाडीका लागि खेल्ने ठाउँ बनाउन गाउँपालिका प्रतिवद्ध छ, हामी बेनिघाटमै एउटा उत्कृष्ट क्रिकेट रंगशाला बनाउने योजनामा छौं।' यसअघि बेनिघाट रोराङ गाउँपालिका कै बेनि शिक्षा सदनले विद्यालयको वार्षिक खेलकुद कार्यक्रममा विद्यालयमा अध्यययरत विद्यार्थीबीच फ्रेन्चाइज शैलीमा क्रिकेट प्रतियोगीता आयोजना गरेको थियो। उक्त प्रतियोगीतामा पश्चात बालबालिकाले देखाएको क्रिकेटप्रतिको सद्भाव र आकर्षणले क्रिकेटप्रेमीका ध्यान तानेको थियो ।"

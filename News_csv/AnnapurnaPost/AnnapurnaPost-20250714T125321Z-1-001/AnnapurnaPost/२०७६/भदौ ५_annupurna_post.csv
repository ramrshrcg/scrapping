शीर्षक,विवरण
करारको अस्त्र,"संवत् २०७५ असारमा संसद्बाट बजेट परित हुनेबित्तिकै प्रधानमन्त्री केपी शर्मा ओलीले सबै मन्त्री र सचिवलाई भेला गराएर बजेट कार्यान्वयनको कार्ययोजना पेस गर्न र सोहीअनुसार समयमै कार्यसम्पादन गर्न कडा निर्देशन दिनुभएको थियो। यसमा आफू गम्भीर छु भन्ने सन्देश दिन कामको अनुगमन आफैंले गर्ने उद्घोष गर्नुभएको थियो। यही सिलसिलामा प्रधानमन्त्री कार्यालयमा एक्सन रुम बनाएर अनुगमनको पनि अनुगमन गर्ने विषयको निकै प्रचार गरियो। यहाँ बसेर प्रधानमन्त्रीले महत्त्वपूर्ण योजनाको नियमित अनुगमन विद्युतीय सूचनाका आधारमा गर्ने भनेर प्रवक्ता पुरुषोत्तम कुँवरले जानकारी दिएका थिए। मलेसियाका प्रधानमन्त्री महाथिर मोहमदको पहिलेको कार्यकाल सन् १९८१ देखि २००३ सम्मको अवधिमा कार्यकारी प्रमुख स्वयंले नियमित रूपमा सीधै महत्त्वपूर्ण आयोजनाको अनुगमन गर्ने व्यवस्थाकै अनुसरण गरी स्थापना गरिएको यो रुमबाट के नतिजा प्राप्त भयो ? कार्यालयले कालान्तरमा सार्वजनिक गर्ला नै। यसरी अनुगमन गर्ने भनेको खालि विद्युतीय स्पर्धामा कति काम भयो भनेर कसैले अपलोड गरेको तथ्यांक मात्र हेर्ने मात्र होइन, आयोजनामा उपस्थित समस्याको सर्वाेच्च तहबाट तत्काल समाधान गर्ने पनि हो। महाथिरले अनुगमनलाई आयोजनको प्रगतिभन्दा पनि सहजीकरणमा उपयोग गरेका थिए। सर्वोच्च तहबाटै आयोजनामा देखिएका सबै समस्या तत्काल निप्ट्याइएको कारण मलेसियाका सबै आयोजना समयभन्दा अगाडि नै सकिएका थिए। यस अर्थमा नेपालका प्रधानमन्त्री खालि निर्देशन मात्र दिनु हुन्न, समस्या समाधान गरेर काम अगाडि बढाउन प्रतिबद्ध हुनुहुन्छ भन्ने सन्देश दिन पनि यो नवीन संयन्त्रबाट हाँसिल प्रगतिको जानकारी सार्वजनिक भए राम्रो हुन्थ्यो। प्रधानमन्त्री ओलीले यो आर्थिक वर्षान्तमा सबै मन्त्री र सचिव जम्मा गरेर बितेको आर्थिक वर्षको प्रगतिको फेहरिस्त प्रस्तुत गर्न लगाउनुभएको थियो। उक्त बैठकमा कामको प्रगति बितेका वर्षभन्दा खासै फरक पाइएन। उच्च कार्यकारीको सक्रियता र विकासप्रतिको हुटहुटीको बाबजुद कार्यसम्पादनमा उल्लेख्य प्रगति हुन सकेन। ठूला आयोजनाको प्रगति लक्ष्यभन्दा कम रह्यो भने पुँजीगत खर्च मात्र पनि ९० प्रतिशतभन्दा बढी हुन सकेन। प्रगतिप्रति प्रधानमन्त्री सन्तुष्ट नभएको समाचार बाहिर आयो। यसपटक पनि प्रधानमन्त्रीले मन्त्री र सचिवलाई यो वर्षको काम छिटो र गम्भीरताका साथ गर्न निर्देशन दिनुभयो। बैठकको लगत्तै प्रधानमन्त्रीले मन्त्रीसँग कार्यसम्पादन करार गरेका तस्बिरसहितका समाचार सञ्चारमाध्यममा सार्वजनिक भयो। विगत केही दिनदेखि नेपाल सरकारका सबै निकायका अधिकारी आपसमा कार्य सम्पादन करार गरेर प्रचार गर्न तदारुकताका साथ लागिपरेका छन्। हरेक दिन कुनै मन्त्रीले सचिवसँग, सचिवले विभागीय प्रमुखसँग र विभागीय प्रमुखले कार्यालय वा आयोजना प्रमुखसँग करार गरेको समाचार आइरहेका छन्। लाग्छ, गत वर्षको एक्सन रुमजस्तै यो वर्ष कार्य सम्पादन करारको अचुक अस्त्र अविष्कार गरिएको छ, विगतमा देखिएको कार्य सम्पादनको सुस्तता अबको दिनमा रहने छैन। यस पृष्ठभूमिका कार्यसम्पादन करार के हो ? र यसले कार्य सम्पादनमा कस्तो असर पार्छ ? कार्यसम्पादन करार भनेको काम गर्ने जिम्मेवारी भएकाले काम लगाउने जिम्मेवारी भएकासँग म यो काम यति समयभित्र सक्छु भन्ने प्रतिबद्धता र त्यसको परिणति दुवै पक्षले स्वीकार गरेको सम्झौता हो। यो नयाँ अवधारणा किमार्थ होइन। उद्देश्यद्वारा व्यवस्थापनको लहरपछि निजी क्षेत्रमा यो आम व्यवहार भएको छ। सरकारको काममा दक्षता र प्रभावकारिता नदेखिएपछि सार्वजनिक प्रशासनले पनि निजी क्षेत्रको राम्रा अभ्यास अनुसरण गर्नुपर्छ भन्ने ९० को दशकको नयाँ सार्वजनिक व्यवस्थापनको अवधारणासँगै यो करार सार्वजनिक क्षेत्रमा भित्रिएको थियो। लामो समय विश्व बैंकमा काम गरेका मनमोहन सिंह बीसौं शताब्दीको उत्तरार्धमा भारतमा अर्थमन्त्री भएपछि बैंकको सहयोगमा भारतको सार्वजनिक क्षेत्रमा कार्य सम्पादन करार कार्यान्वयनमा ल्याइएको थियो। यसको प्रतिफल निकै राम्रो पाइएको थियो। निजामती सेवा नियमावली, २०४९ को दफा (३४ख) मा कार्यसम्पादन करारको व्यवस्था छ। नेपाल सरकारले २०६९ सालमा नै प्रमुख भौतिक पूर्वाधारका आयोजनामा कार्यसम्पादन करार गर्ने निर्णय गरेको थियो। संस्थानमा प्रमुख कार्यकारी अधिकृत नियुक्त गर्दा कार्य सम्पादन गर्ने प्रचलन त्यसैबेलादेखि सुरु गरिएको थियो। पछिल्लो समयमा वन प्रशासन र स्थानीय विकासअन्तर्गत प्रशासकीय अधिकारीबीच कार्यसम्पादन करार गरिएको थियो। यसअगाडि प्रशासकीय अधिकारी बीच मात्र हुने गरेको करार यसपटक भने राजनीतिक अधिकारीबीच, राजनीतिक र प्रशासनिक अधिकारीबीच र प्रशासनिक अधिकारीबीच भएको छ। अहिलेको करारमा के के कुरा समावेश छ ? जानकारीमा आएको छैन। तर, पनि एक करार प्रभावी हुन निम्न कुरा अत्यावश्यक हुन्छ पहिलो हो, करारको विषयवस्तु। करारमा कामको लक्ष्य समावेश हुनुपर्छ। सबै कामलाई करारमा समावेश गर्न सकिँदैन, त्यसैले महत्त्वपूर्ण र संगठनको उद्देश्यमा प्रत्यक्ष र धेरै योगदान गर्ने पाँचदेखि दसवटा जति काम समावेश गर्नुपर्छ। नाप्न नसकिने चिजको व्यवस्थापन गर्न सकिँदैन। त्यसकारण कामका सबै लक्ष्य परिमाणात्मक हुनुपर्छ। चलाखले महत्त्वपूर्ण भन्दा पनि ससाना काम र त्यो पनि सानो परिमाणमा मात्र राख्न सक्नेतर्फ ध्यान पुग्नुपर्छ। अर्को महत्त्वपूर्ण विषय गुणस्तर नियन्त्रण हो। लक्ष्य प्राप्त गर्ने धुनमा गुणस्तर ओझेलमा पर्न सक्छ। त्यसकारण करारमा हासिल गरिने कामको गुणस्तर नियन्त्रणका उपाय उल्लेख हुनुपर्छ। अर्को विषय कामको उपलब्धिलाई परिणतिसँग जोड्ने हो। अर्थात् करारको अवधि सकिँदा पक्षलाई कस्तो असर हुन्छ भन्ने विषय पहिल्यै निर्धारण गरिएको हुनुपर्छ। करारका दण्ड वा पुरस्कार व्यवस्था विद्यमान ऐन नियमसँग तादात्म्य हुनुपर्छ। करारअनुसारको काम नहुने तर कार्यसम्पादन मूल्यांकनमा पूर्णांक पाउने वा पुरस्कृत हुने अवस्था रहनुहुँदैन। कार्यसम्पादनमा कमजोर मन्त्री वा अधिकारी अरू कारणले पदमा रहिरहने अवस्था आउनु हुँदैन। परिणति कार्यान्वयनको उत्तरदायित्व काम गराउने जिम्मेवारी भएको पक्षमा निहित हुन्छ। परिणतिविनाको करारको कुनै अर्थहुँदैन। अर्को महत्त्वपूर्ण विषय काम गर्ने दायित्व लिनेको काम र साधन स्रोतमाथिको नियन्त्रण हो। परिस्थितिमाथि नियन्त्रण नभएकालाई कामप्रति उत्तरदायी बनाउन सकिँदैन। कर्मचारी र बजेटको परिचालन अर्कैले गर्ने हो भने कामको दायित्व कमजोर हुन्छ। त्यसैगरी काबुबाहिरको परिस्थितिलाई पनि काम लगाउनेले सहानुभूतिपूर्वक विचार गर्नुपर्छ। नत्र, करार गर्न कोही नमान्ने वा देखाउनलाई मात्र गर्ने अवस्था आउन सक्छ। विधि र प्रक्रियामा स्वायत्तता र निर्णयमा पूर्ण स्वतन्त्रता प्रभावी करारको अर्को अवयव हो। स्वायत्तता र स्वतन्त्रताले मिहेनत र सिर्जनशीलतालाई मात्र अभिप्रेरित गर्दैन, नतिजाप्रति उत्तरदायी पनि गराउँछ। नतिजा प्राप्त नभएको अवस्थामा बहानाबाजी गर्ने ठाउँ दिँदैन। करार गरेर कामका लागि जिम्मेवार बनाउने तर स्वायत्तता र स्वतन्त्रता नदिई यो वा त्यो बहानामा हस्तक्षेप भइरह्यो भने करार गर्नेले काम गर्न सक्दैन, काम नभएकोमा बहानाबाजीका लागि थुप्रै कारण पनि तेर्सिन्छन्। सार्वजनिक कोषलाई व्यक्तिगत साधन स्रोतको दुहुनो गाई ठान्ने राजनीतिज्ञ प्रशासनमा हस्तक्षेप गर्न कहिल्यै पछि पर्दैनन्। अधिकार र साधनस्रोत मेरो इच्छाअनुसार प्रयोग हुनुपर्छ भन्दा उत्तरदायित्व प्रणाली ध्वस्त हुन्छ। काम बिग्रेको वा नभएको नैतिक जिम्मेवारी हस्तक्षेप गर्नेमा पनि सर्छ। र, दण्डहीनताको दुष्चक्र सुरु हुन्छ। करार बेकामे हुन्छ। फेरि, सबै किसिमको हस्तक्षेप वर्जित पनि हुँदैन। काममा वाधाव्यवधान पुर्याउने नीतिगत व्यवस्था हटाएर कार्यान्वयनका लागि सहज वातावरण तयार गर्ने काम राजनीतिज्ञकै हो। उपयुक्त वातावरणबिनाको उत्तरदायित्व अन्यायपूर्ण हुन्छ। काम गर्ने पीडित हुनुपर्ने अवस्था आउँछ। कामको करार गर्ने भनेको उत्तरदायित्वका लागि कामबाहेक अन्यलाई स्वीकार नगर्ने हो। राम्रो र नराम्रोको मूल्यांकन कामबाटै गर्ने हो। यसका लागि करारबाट प्राप्त नतिजा नै मूल्यांकनको आधार बन्नुपर्छ, अरू चिज होइन। तत्काल राम्रोलाई प्रोत्साहन र नराम्रोलाई दण्डित गर्न सक्दा मात्र करार सार्थक हुन्छ। नातावाद, कृपावाद वा अन्य राजनीतिक वा आर्थिक प्रभावमा परेर काम गर्नेको छनोट गरिन्जेल पुरस्कार र दण्डप्रति कठोर हुन सकिँदैन। काम भएन भनेर गनगन गर्ने मात्र हुन्छ। कामप्रति कसैलाई उत्तरदायी बनाउने क्षमता नराख्ने हो भने हिजोका दिनमा जस्तै आजको करारको अस्त्र पनि खालि मैले त चाहेको थिएँ तर अरूले गरेनन् भनेर आफूलाई चोखो देखाउने प्रचारबाजी मात्र हुन जान्छ। कार्य सम्पादन स्तर भने हिजो जे थियो, भोलि पनि त्यही नै रहने छ। अर्को साललाई अर्को अस्त्रको अविष्कार गर्नुपर्छ।"
मेलम्चीमा नखुलेको पाटो,"जताततै लथालिंग र भद्रगोल भएको अवस्थामा गठित पाँचजना पूर्वसचिवहरूको विज्ञ टोली लगनपछिको पोते जस्तै भएको छ। उपत्यकामा दैनिक पाँच करोड लिटर पानी ट्यांकरबाट वितरण हुन्छ। दैनिक २० लाख लिटर पानी जारबाटै व्यापार हुन्छ। यसको सीधा असर भूमिगत जलस्रोतमा परेको छ। तर पुनः भरण हुन पाएको छैन। काठमाडौं खाल्डो दैनिक भासिँदै गएको छ। भूमिगत पानीको स्रोत बचाउन प्रतिहेक्टर जमिनमा एक लाख लिटर बर्खाको पानी अड्याउनुपर्छ। बढ्दो सहरीकरण र कंक्रिटले यो पनि हुन पाएको छैन। तर, पानी झिक्ने क्रम जारी छ। किनभने, उपत्यकामा वार्षिक औसत चार करोड लिटर पानीको माग बढिरहेको छ। काठमाडौं उपत्यका खानेपानी लिमिटेड (केयूकेएल) का अनुसार उपत्यकामा खानेपानीको दैनिक माग ४१ करोड ५० लाख लिटर छ। तर, आपूर्ति जम्मा १० करोड ७५ लाख लिटर मात्र छ। यसमा २० प्रतिशत चुहावट छ, जीर्ण पाइपका कारण। यो आलोकमा मेलम्चीबाहेक अरू विकल्प थिएन र छैन। खानेपानीजस्तो संवेदनशील र जनताको जीवनसित जोडिएको विषयमा चरम भ्रष्टाचार र राजनीतीकरणले मेलम्ची पर धकेलिँदै गयो। अझैं धकेलिएकै छ। कहिले आउँछ टुंगो छैन। तैपनि सरकार भन्न छाड्दैन, मेलम्ची छिटै आउँछ। नेपालको ठेक्का बन्दोबस्तमा अदृश्य धेरै खेल हुने गर्छन् जे देखिन्छ त्यो हुँदैन र जे हुन्छ त्यो देखिँदैन। ठूलो आयोजना भएकाले यसका छिद्रबाट आफ्नो दुनो सोझ्याउने अनेक दाउ भए। सुरुमै उपत्यकालाई मेलम्ची चाहिँदैन भनेर एकथरी समूह ज्यान फालेर लाग्यो। त्यसमा विवाद गराइयो। जसले राजनीतिक जोखिम बढाएर दाताले सर्तमाथि सर्त कस्दै लग्यो। त्यसपछि स्थानीय वासिन्दालाई भड्काइयो। विभिन्न राष्ट्रिय र अन्तर्राष्ट्रिय गैरसरकारी संस्थाहरू मेलम्ची तुहाउन लागिपरे। मेलम्चीको विकल्पमा अनेकखाले खेतीपाती थिए र छन्। कहाँसम्म मेलम्चीका हाकिम नै ट्यांकर व्यवसायी रहेको पनि खुल्यो। उपत्यकामा खानेपानी अभाव गराएर धेरै खेतीपाती मौलाए, जसरी अन्धकारमा इन्भर्टरको व्यापार चम्काइएको थियो। ठेकेदारका अनेक दाउ हुन्छन्। अझ फिडिक ठेक्कामा नियोक्ता, परामर्शदातासमेत मिलिदिन्छन्। यो सबैभन्दा डरलाग्दो अवस्था हो। नेपालका ठूला ठेक्कामा यस्तो मिलेमतो पाइन्छ, चाहे त्यो मध्य मस्र्याङ्दी होस् चाहे चमेलिया नै। कुलेखानी तेस्रोजस्तो फुच्चे आयोजनामा ठूलाठूला नेता र ती नेतालाई चन्दा दिने र सांसद बनाउने हैसियत राख्ने व्यापारिक प्रतिष्ठानको संलग्नता छ। यसले जे गरे पनि छुट, जति लुटे पनि छुट भइरहेको छ। अहिले आएर मेलम्चीमा यिनै नियति दोहोरिइरहेका छन्। मेलम्चीमा केका लागि यति धेरै भाँडभैलो गराइएको थियो भन्ने कुरा क्रमशः उजागर हुँदै गइरहेको छ। मेलम्चीमा ठेकेदारसित मिलेमतो गरी सरकारलाई हराएर अर्बाैं रुपैयाँ कुम्ल्याउने एउटा मुख्य दाउ थियो, जसको निकट ठेकेदार र सरकार पुगिसकेका छन्। दोस्रो थियो, हिजो मेलम्ची बनाउँदै गर्दा भएका अनियमित खर्च र महालेखा परीक्षकले निकालेको बेरुजुलाई नियमित बनाउने प्रपञ्च। ठेकेदार भगाइएका कारण उसको धरौटी जफत भयो र त्यही रकमबाट बेरुजु मिलान हुने नै भयो। यसैका लागि ठेकेदार सीएमसी कुनै हातमा नल्याउने दाउमा भट्टराई थिए। सेवानिवृत्त भए पनि उनले आफ्नो कार्य गराइछाडे। झन्डै दुई अर्ब रुपैयाँ लिन छाडेर दस अर्ब रुपैयाँ आउँछ भने ३६ करोड रुपैयाँको लफडामा किन लाग्ने भन्ने ठेकेदारको दाउमा खानेपानी मन्त्रालयले पूरापूर साथ थियो। यो मुख्य नियतका साथ भागेको ठेकेदारलाई भगाएको भगाइ भयो भने ५८ करोड रुपैयाँ बेरुजुलाई पनि मिलाउन पाइयो। यी दुई नियतले मेलम्ची अनिश्चय बनेको हो। मेलम्चीलाई यो अवस्थामा पुर्याउन नेकपाका प्रवक्ता नारायणकाजी श्रेष्ठको पनि ठूलै हात छ। उनले खानेपानी सचिव र आयोजना प्रमुखलाई घरमा बोलाई ब्रिफिङ लिन्थे र खानेपानी मन्त्रीले आयोजना प्रमुख हटाउन खोज्दा अध्यक्ष पुष्पकमल दाहाल लगाएर रोकाउँथे। आयोजना प्रमुख सूर्यराज कडेल र श्रेष्ठ दुवै गोर्खाका हुन्। त्यसमाथि प्रधानमन्त्रीका खानेपानीविज्ञ घनश्याम भट्टराईले पनि प्रधानमन्त्रीलाई उक्साए कि कडेललाई नहटाउन। कडेललाई श्रेष्ठमार्पत प्रचण्डले अभयदान दिए। मेलम्चीमा राज्यलाई अर्बाैं रुपैयाँ घाटा लाग्यो, जनताले पानी पाएनन्। तर नेतालाई यस्ता कुरासित सरोकार भएन। कडेललाई उतिबेलै बर्खास्त गर्ने मन्त्रीको प्रयास यी कारणले सफल हुन सकेन। देखादेख र जानाजान भएका गल्तीमा पूरै आँखा चिम्लेर उल्टै संरक्षणमा लाग्दा जनताले कसरी दुःख पाउँछन् भन्ने दृष्टान्त मेलम्चीले देखाइदियो। त्यसपछि भए अनेकन खेल। पुराना आपूर्तिकर्ताको भुक्तानी समाधान नभएसम्म जतिसुकै नयाँ ठेकेदारलाई काम दिए पनि अघि बढ्ने संकेत देखिएको छैन। अहिले सीएमसी अन्तर्राष्ट्रिय अदालतमा मुद्दा हाल्ने तयारीमा छ। मुद्दाका लागि आवश्यक पर्ने सबै आधार कडेल र भट्टराईहरूले तयार गर्दैछन्। सुरुमै ठेकेदारलाई दिनुपर्ने ३६ करोड रुपैयाँ भुक्तानी दिइएन। सचिव र आयोजना प्रमुखले रोके। कारण देखाए सीएमसी टाट पल्टिँदै छ। अहिलेसम्म त पल्टेको छैन। भुक्तानी नदिनु पहिलो आधार खडा भयो। भुक्तानी नदिने प्रपञ्च मात्र रचिएन, पुलिस लगाइयो। विदेशी ठेकेदारका कर्मचारीलाई फौजदारी अभियुक्तसरह धरपकड गर्नु अन्तर्राष्ट्रिय ठेक्काविपरीत थियो। त्यो अर्काे आधार खडा गरियो। यो अर्काे प्रमाण हुने भयो। मन्त्री, सचिव र आयोजना प्रमुखहरूले प्रधानमन्त्री र संसदीय समितिमा गएर भने, ठेकेदार भाग्यो। उसले एकतर्फी ठेक्का रद्द गर्यो। तर भागेको र ठेक्का रद्द गरेको ठेकेदारसित आयोजना प्रमुख कँडेलले औपचारिक पत्राचार मात्र गरेनन्, सिंगापुरमा गएर वार्ता नै गर्न लगाए। टाट पल्टेको भनेर संसद्मा पनि भन्ने अनि त्यही टाट पल्टेको ठेकेदारसित सिंगापुरमा वार्ता पनि गर्ने। त्यो अर्काे आधार थियो कि ठेकेदारलाई भोलि मुद्दा जित्ने। यतिले मात्र पुगेन। मेलम्चीका स्थानीय ठेकेदारलाई सीएमसीले भुक्तानी गर्नुपर्ने रकम दिऊँ कि नदिऊँ भनेर कडेलले चिठी लेखेरै सोधे। ठेकेदारले आफ्नो कम्पनी टाट पल्टिन लागेको होइन, पुनर्गठन हुँदै छ, स्थानीय ठेकेदारको भुक्तानी आफैं मिलाउँला भन्यो। यस्ता आधार तय गरिएका छन् कि भोलि नेपाल सरकारले बोल्ने ठाउँ राखिएन। अब ठेकेदारले आफूले पाउनुपर्ने भुक्तानी त छँदै छ, त्यसको ब्याज, हर्जाना र आयोजनाले जफत गरेको उसको सम्पत्ति सबैको क्षतिपूर्ति माग्दा १० अर्ब रुपैयाँजति हुन आउँछ। मेलम्चीको भित्री खेल यही हो। यस खेलमा प्रधानमन्त्रीलाई गुमराहमा राखिएको छ, उनको नाम बेचिएको छ। यो तथ्य प्रधानमन्त्रीले आंशिक रूपमा स्वीकार पनि गरिसकेका छन्। सार्वजनिक खरिद ऐन लत्याएर नयाँ ठेक्का गरियो, छिटो गराउने नाममा। तर, कार्यकर्तालाई ठेक्का दिनेबाहेक काम हुन सकेन। ठेक्का रद्द भएको नौ महिना बितिसक्दा पनि मेलम्चीको बाँकी काम अघि बढ्न सकेन। एकातिर स्थानीय र आपूर्तिकर्ता आन्दोलित छन् भने उनीहरूले आफूले पाउनुपर्ने भुक्तानी नपाएसम्म नयाँ ठेकेदारलाई काम गर्न नदिने चेतावनी दिइरहेका छन्। पुराना आपूर्तिकर्ताको भुक्तानी समाधान नभएसम्म जतिसुकै नयाँ ठेकेदारलाई काम दिए पनि अघि बढ्ने संकेत देखिएको छैन। खानेपानीमन्त्री मगरले यसै साता पाँचजना पूर्वसचिवहरूको विज्ञ समूह गठन गरेकी छन्। यो समूह सीएमसीले काम छाड्नेबित्तिकै गर्नुपथ्र्याे। उनीहरूको अनुभवबाट निःसृत सुझावले मेलम्चीलाई एउटा टुंगोमा पुर्याउँथ्यो। अहिले जताततै लथालिंग र भद्रगोल भएको अवस्थामा गठित विज्ञ टोली लगनपछिको पोते जस्तै भएको छ। यी सबै कृत्यले एउटा कुराचाहिँ निश्चित गरेको छ अनिश्चित मेलम्ची। अर्थात् मेलम्ची कहिले आउँछ अझैं कुनै खाकासमेत कोरिएको छैन। किनकि, समय घर्किसकेको छ। मेलम्ची अबचाहिँ आउँछ भनेर नेता र सरकारमा बस्नेहरूले कहिलेसम्म जनतालाई ढाँट्ने ? प्रधानमन्त्रीको मेलम्ची चासो मेलम्चीमा एक अर्ब घोटाला मेलम्चीमा ब्रह्मलुट मेलम्चीमा कारबाही गर मेलम्चीका हाकिम ट्यांकर व्यवसायी मेलम्ची विलम्बको रहस्य पूर्व माओवादी कार्यकर्तालाई सेटिङमा मेलम्ची ठेक्का"
सद्गुरु किन आवश्यक ?,"सन्त कविर भन्नुहुन्छ बरू मेरो जीवनमा पापीको संगत आइलागोस्, तर गुरु नभएको निगुरासँग संगत गर्न नपरोस्। यसको अर्थ हो पापीले त सद्गुरुको संगतले आफ्नो भूल सुधार्ने अवसर प्राप्त गर्छ। गुरु नै नभएको निगुराले भड्किएको मार्ग र कर्मलाई कसरी सम्हाल्छ ? प्रत्येकको जीवनमा गुरु आवश्यक छ भन्ने सन्देश सन्त कविरको छ। बजारमा धेरै गुरुको हल्ला र विज्ञापन चल्छ, तर सद्गुरु को हो छुट्ट्याउन सक्नुपर्छ। सद्गुरु त्यो हो, जसको नजिक मात्र हुँदा पनि सकारात्मक ऊर्जाको अनुभूति हुन्छ र शान्ति र आनन्द एक मात्र सत्य हो, जुन धर्म र सम्प्रदायले उल्लेख गरे पनि सत्यता एक मात्र छ, भित्रको बोध र जागृति नै जीवनलाई जान्ने माध्यम हो भनेर बताउँछ। एउटा सद्गुरुले कुनै धर्म, सम्प्रदाय, संस्कार र प्रचलनको विरोध गर्दैन, बरू बहकिएर जीवनलाई सही मार्गनिर्देश गर्न नसकेकालाई सही मार्ग देखाउने काम गर्छ। परमगुरु ओशोले त आफूलाई खुलेर म भगवान् हुँ भनेर उल्लेख गरे र भगवान् रजनिशको नामबाट समेत आफूलाई चिनाए। यसको सन्देश हो उनमा त्यो हिम्मत थियो, त्यो गुण थियो र भित्रबाट निखारिएर सन्तत्वको शिखरमा पुगेका थिए। उनको यो सन्देश आफूलाई भगवान् भनाउने मात्र थिएन, प्रत्येक व्यक्तिभित्र भगवान् हुने गुण छिपेको छ। त्यसका लागि ध्यानको माध्यमबाट साधना गरेर, आफूलाई भित्रबाट खाली गरेर अस्तित्वको परम अमृतरसमय अवस्थामा पुर्याउन सक्नुपर्छ। ओशो भन्छन् जसले बाहिरको सान्त्वना र प्रेमले भुलाउन खोज्छ, ऊ गुरु हुन सक्दैन। सद्गुरुले तिमीलाई तिम्रो अनुभवले, ध्यान साधनाले निखारिएर भित्रको बोधको गहिराइमा लैजान मद्दत गर्छ। बाहिर प्रेम तर कारणवशको सम्झौतायोग्य प्रेम होइन। अकारण प्रेम र भित्रको ध्यानलाई परिचित गराउन मद्दत गर्छ। जागृति, शान्ति, मैत्रीमा रहने कला जसले सिकाउँछ, जसले बोधको ज्ञान दिन सक्छ, ऊ नै सद्गुरु हो। ओशो थप प्रकाश पार्नुहुन्छ कृष्ण, शिव, बुद्ध, महावीर, जिसस, मीरा, गार्गी आदि जति पनि सन्तहरू भए, उनीहरूले केवल ध्यानको माध्यमबाट भित्रको अमृतरसलाई जान्ने कला सिकाए। बाहिरको जोस मात्र होइन, भित्रको होसलाई ख्याल बनाइराख्ने कला बताए। विस्मृतिबाट मुक्त भएर हरपल परम स्मृतिमा, सुमिरनमा रहने कला सिकाए। जो व्यक्ति आफ्ना हरेक क्रियाकलापमा होसपूर्ण रहन्छ, सुमिरन बनाइरहन्छ। ऊ कदापि विस्मृत हुन सक्दैन। ओशो थप प्रकाश पार्छन् जसले प्रीति, प्रफुल्लता, स्वीकार भाव र अहोभावपूर्ण जीवन जिउन सिकाउँछ, ऊ नै सद्गुरु कहलाउँछ। एउटा सद्गुरुले आफ्ना शिष्यलाई गुरु गम्भीरतामा राख्न चाहँदैन। सद्गुरुले त लीलाभाव, उमंग र खुसीपूर्ण जीवन जिउने कला बताउँछ। एउटा शिष्यले आफ्नो जीवनशैली कसरी अभ्यासमा ल्याउने र कर्मयोगमा रमाउँदै आनन्दित जीवन जिउने त्यो कला सद्गुरुले सिकाउँछ। सद्गुरुले सीधै परमात्माको कुरा गर्दैन, व्यक्तिको जीवनशैली सकारात्मक भयो र ध्यान, योग, कर्म, प्रतिकूलताप्रतिको स्वीकार, सेवा भाव, मंगलभाव कायम राख्दै दैनिकी चलाउन, जान्यो भने परमात्माको, परम सत्यताको बोध आफैं हुन्छ भन्ने तथ्यपूर्ण ज्ञानको अभ्यास गराउँछ। सम्यक् आहार, सम्यक् निद्रा, सत्संग र प्रफुल्लतालाई जीवनका आयाम बनाउने कला बताउँछ। यो नै जागृतिपूर्ण जीवन जिउने आधार र जीवनलाई शान्ति एवं आनन्दित राख्ने उपाय हुन् भन्ने बोध गराउँछ। बाहिरका अहंकाररूपी मान्यता मात्र जीवनको लक्ष्य होइन, आनन्दको मार्ग होइन भन्ने ज्ञान गुरुको अनुभूतिबाट प्राप्त हुने हुँदा हरेक व्यक्तिको जीवनमा सद्गुरुको आवश्यकता पर्छ। काम, दाम र सम्पन्नता अनि अहंकारले भड्किरहेको बेहोसी अवस्थाबाट हामीलाई जगाउन सद्गुरुको आवश्यकता पर्छ। ओशो अरू प्रस्ट पार्छन् मेरो कुरालाई मानेर होइन, तिमीले प्रयोग गरेर, जानेर हेर। मेरा शब्दलाई समातेर नबस, त्यसलाई जीवनमा अभ्यास गर र सही लागे अपनाऊ। आफ्ना ६ सय किताब र हजारौं प्रवचनको माध्यमबाट जीवन रूपान्तरणका कला बताएकै कारण धेरैको हृदयमा समाहित हुन सकेका हुन् ओशो। जीवनलाई हेर्ने वैज्ञानिक आधार, व्यावहारिक र भावनात्मक एवं मनोवैज्ञानिक रूपले प्रयोगात्मक अभ्यासद्वारा आफ्ना शिष्यलाई जागृत जीवन जिउने सूत्र प्रदान गरेकै कारण सम्झिन, श्रद्धा गर्न र अपनाउनलायक बने ओशो। ओशो, कविर, कृष्ण, शिव, बुद्ध, महावीर, जिसस सबैसबैका बारेमा बोलेर, उनीहरूका सूत्रलाई जीवनमा प्रयोग गर्ने तरिका बताएर, सारा अध्यात्मलाई एउटा क्याप्सुलको रूपमा प्रतिपादन गरी मानव मात्रको कल्याणमा आफ्नो जीवन सुम्पेकै कारण सद्गुरुका रूपमा सबैले अनुसरण गर्न योग्य भएका हुन् ओशो। ओशोले कहिल्यै एउटा विधि र मार्गमा सीमित गराएनन् आफ्ना शिष्यलाई। कैयन् ध्यान विधि, नृत्य, गायन र मौनका प्रयोग गराएर जुन विधि आफूलाई उपयुक्त लाग्छ, जुन सूत्रलाई हृदयले अवलम्बन गर्छ, त्यसलाई रोज्नु र आफ्नो जीवनमा प्रयोगमा ल्याउनु भनी सहज बनाइदिएका छन्। मान्नुसँग कुनै तात्विक अर्थ छैन। तिमीले जान्नुसँग सम्बन्ध छ भन्दै प्रेरणादायी, सहज र सरल ध्यान एवं प्रज्ञा सूत्रहरूमार्फत भड्किरहेको जीवनलाई उत्सवमय जिउने कला सिकाए ओशोले। त्यसैले त उनका अनुयायीहरूले अध्यात्मको शिखर भनेर मान्ने गर्छन्। जीवनका कुनै आयामलाई नछुटाई, कुनै सन्त पुरुषका वाणी र सूत्राधारलाई नछुटाई, अध्यात्मको अर्थ र महत्त्वलाई एक ठाउँमा गाँस्ने काम ओशोबाटै भयो। मानिसको जीवनमा दुःख आउने, असहजता र सिकायत मात्र व्यक्त गर्ने प्रवृत्ति अपेक्षा र आफ्नो स्वभावबाट पर हटेका कारण हो। त्यसैले आफ्नो स्वभावमा बाँचेर, आफूसँग भएको चिजमा खुसी मान्ने प्रयोगात्मक कलासमेत ओशोले बताए। कुनै पनि काम या निर्णयलाई विचार गरेर होइन, दर्शनीय रूपमा, साक्षीभावले हेरेर त्यसलाई अनुभूतिमा ल्याउने कला पनि ओशोले बताएका छन्। समग्रमा भन्नुपर्दा आफ्नो जीवन ऊर्जाको पहिचान गरेर प्रफुल्लता, उमंगता, सक्रियता, सहजता र सरल तरिकाले जीवन बाँच्ने मार्गनिर्देशन सद्गुरुबाट मिल्ने हुँदा जीवनमा सद्गुरुको महत्त्व रहेको छ। काम, दाम र सम्पन्नता अनि अहंकारले भड्किरहेको बेहोसी अवस्थाबाट हामीलाई जगाउन सद्गुरुको आवश्यकता पर्छ। जीवनको उपलब्धि भौतिक सम्पन्नता मात्र होइन, जीवनमा शान्ति, प्रीति, भक्ति, प्रेम र आनन्द पनि आवश्यक छ भन्ने सूत्र र सत्संग प्राप्त गर्नका लागि पनि सद्गुरुको आवश्यकता छ। जति प्रयास गरे पनि अपूर्णता महसुस हुने जीवनमा प्रयास होइन, अस्तित्वले बिनामूल्य दिएका प्रसादलाई पहिचान गर्न पनि सद्गुरुको मार्गनिर्देशन आवश्यक छ। सद्गुरु एउटा सहारा हो, जसले सधैं आफ्ना शिष्यको निःस्वार्थ भलो चाहन्छ। त्यसैले सही सद्गुरु प्रत्येक व्यक्तिको जीवनमा आवश्यक हुन्छ।"
विकास फेरि पनि मृगतृष्णा,"राज्यकोषको रकम खर्च गर्ने परम्परा यसरी नै बसाल्ने हो भने विकासका काम ऋण लिएर गर्नुपर्ने हुन्छ, देश विकासको आधा बाटोमा नपुग्दै ऋणमा डुब्ने छ । विसं २०७४ को आमनिर्वाचनसम्म नेपालमा विकास हुन नसक्नुको मुख्य कारण राजनीतिक अस्थिरतालाई मानियो। पट्यारलाग्दो राजनीतिक अस्थिरताको गोलचक्कर चलिरहेको अवस्थामा विकास हुन नसक्नुको त्यो सजिलो र स्वाभाविक बहाना थियो। त्यसैले त्यस अवधिमा विकास हुन नसक्नुका अरू कारण खोज्नेतिर कोही लागेनन्। त्यहीबीचमा एक दशकसम्म सशस्त्र द्वन्द्व चल्यो। द्वन्द्वकालमा झन् विकासको अपेक्षा गर्ने कुरै भएन। विकास हुन नसक्नुको त्यो स्वाभाविक रूपमा जबर्जस्त कारण थियो। त्यसैले त्यस अवधिमा पनि विकास हुन नसक्नुका अरू कारण पहिचान गर्नेतर्फ कोही लागेनन्। २०७४ को निर्वाचनकालको कांग्रेस सरकारको कुशासन र भ्रष्टाचार, केपी ओली नेतृत्वको सरकारको नाकाबन्दी सम्बन्धमा कडा अडान र एमाले तथा माओवादी केन्द्रबीच चुनावी तालमेलबाट राजनीतिक अस्थिरताबाट वाक्क भएका जनताको निमित्त नेकपाका पक्षमा मतदान गर्ने अनुकूल वातावरण बन्यो। फलस्वरूप नेपाल कम्युनिस्ट पार्टीको केन्द्रमा मात्र नभई प्रदेश र स्थानीय तहमा समेत प्रचण्ड बहुमत आयो। त्यसबाट जनताले ठूलो राहत महसुस गरे, दशकौंको अस्थिरताबाट मुक्ति पाएको अनुभूति गरे। एमाले जनताप्रति संवेदनशील पार्टी भएकाले अवसर पाएमा एमालेले विकासको घोडा दौडाउँछ भन्ने विषयले जनताका मनमा घर गरेको थियो। अवसर पाएको बेलामा गरेर देखाएकाले पनि जनतामा यस्तो विश्वास जमेको थियो। त्यही पार्टीले माओवादी केन्द्रसँग मिलेर चुनावमा प्रचण्ड बहुमत ल्याएपछि जनताले अब सुखका दिन आए भन्ने विश्वास गरेका थिए, जुन विल्कुल स्वँभाविक थियो। यो दुईतिहाइ बहुमतको शक्तिशाली सरकार बनेको डेढ वर्ष पुग्दै छ। यसबीच यो सरकारले आफैंले बनाएको आर्थिक वर्ष २०७५७६ को बजेटको कार्यान्वयन पूरा गरेको छ। आर्थिक वर्ष २०७६७७ को बजेटको कार्यान्वयन सुरु गरेको छ। यसैबीच यो सरकारले आगामी पाँच वर्षका लागि पन्ध्रौं योजना (आव २०७६७७२०८०८१) को पनि तर्जुमा गरेको छ। र, त्यसले आगामी पाँच वर्षको अवधिमा औसतमा १०१ प्रतिशतको आर्थिक वृद्धि गर्ने लक्ष्य निर्धारण गरेको छ। साथै लगातार तीन आर्थिक वर्ष कूल गार्हथ्य उत्पादन ६ प्रतिशतभन्दा केही बढी दरले बढेको पनि छ। आर्थिक वर्ष २०७६७७ मा सरकारले ८५ प्रतिशतको वृद्धिदरको लक्ष बजेटले राखेको छ। अर्कोतर्फ पन्ध्रौं योजनाले आर्थिक वर्ष २०७७७८ देखि नै आर्थिक वृद्धिदर दुई अंकको (डबल डिजिट) हुने प्रक्षेपण गरेको छ। यी सबै गतिविधिबाट आर्थिक विकासमा अब नेपालले फट्को मार्छ कि भन्ने आभास दिएको छ। जनताले खोजेको पनि त्यही थियो। तर आइरहेका संकेतहरूले अर्कै थोक बताइरहेका छन्। प्रथमतः ती तीन वर्षमध्ये दुई वर्ष अनुकूल मनसुनको कारणले रेकर्ड स्तरमा धान उत्पादन भएको थियो र त्यसले आर्थिक वृद्धिदरमाथि उचाल्नमा भरपूर सहयोग गरेको थियो। त्यसैले मनसुनमा आधारित वृद्धि दर दिगो नहुने स्वतः सिद्ध छ। यो वर्ष मनसुनले साथ दिएको छैन। दोस्रो, सरकारको पुँजीगत बजेट खर्चमा गत आर्थिक वर्ष (भर्खर बितेको) पनि सुधार हुन सकेन। र, यो वर्ष (भर्खर सुरु भएको आर्थिक वर्ष) पनि सुधार हुन्छ भन्ने ठोस आधार देखिँदैन। त्यसैले आर्थिक वृद्धि दर बढाउन सरकारको तर्फबाट जस्तो भूमिका हुनुपर्ने हो, त्यो हुने देखिँदैन। यसको अर्थ पुँजीगत बजेट खर्च हुन नसक्ने जेजस्ता अड्चन थिए, ती अद्यापि यथावत् छन्। सुधार ल्याउने प्रयत्न पक्कै गरिएको छ। तर ती प्रयत्न पर्याप्त छैनन् र तिनले लक्ष्यअनुरूप खर्च हुन्छ भन्ने प्रत्याभूति दिँदैनन्। किनभने, त्यस्तो प्रत्याभूति दिन विकास बजेटको खर्च प्रणालीको जुन बृहत् शल्यक्रिया गर्नुपर्ने थियो, त्यसो नगरी सामान्य सुधार मात्र गर्ने प्रस्ताव गरिएको छ। यस सम्बन्धमा अन्तर्राष्ट्रिय मुद्रा कोषले दिएका सुझाव र सरकार स्वयंले गठन गरेको सार्वजनिक खर्च पुनरावलोकन आयोगका सुझावलाई पनि सरकारले बजेटमा खासै महत्त्व दिएको देखिएन। विकास आयोजना तथा कार्यक्रम कार्यान्वयनको उच्च स्तरबाट नियमित अनुगमन गर्ने भनिए पनि हाम्रो प्रशासन संयन्त्रमा रहेको विकासप्रतिको उदासीनतालाई उत्साहमा परिणत नगरी त्यसमा सुधार हुने सम्भावना छैन। त्यसतर्फ सरकारले ध्यान दिएको छैन। खर्चको यही प्रवृत्ति कायम रह्यो र महालेखा परीक्षकको विभागले यसैगरी सरकारी खर्चका बेरुजु निकाली सार्वजनिक गर्दै जाने हो भने साधन परिचालनमा समेत चुनौती देखा पर्न सक्छ। तेस्रो, बजेट र पन्ध्रौं योजनामा गेम चेन्जर खालका नयाँ र रचनात्मक रणनीति, आयोजना र कार्यक्रम ल्याइएका छैनन्, जसले विकासमा अतिरिक्त नयाँ जोस, जाँगर र उत्साह ल्याउन सकून्। ती दुवै दस्ताबेजमा अधिकांश क्रमागत रणनीति, आयोजना र कार्यक्रम छन्, जसले प्रशासन र जनतामा विश्वास जगाउन सक्दैनन्। कृषि क्षेत्र खुम्चिँदै गएकाले प्रमुख उत्पादनमा समेत देश परनिर्भर हुँदै गएको जगजाहेर छ। उद्योग क्षेत्रको अवस्था अझ दयनीय भएको छ। वर्षको पहिलो ११ महिनामा निर्यात कूल वैदेशिक व्यापारको केवल ६२ प्रतिशतमा मात्र सीमित हुन पुगेकाले व्यापार घाटा अत्यधिक हुन गई चालु खाता घाटा अढाइ खर्ब र शोधनान्तर घाटा एक खर्बको हाराहारीमा पुगेको छ। यस्तो विकराल अवस्थामा आन्तरिक उत्पादन र निर्यात बढाउने साहसिक कार्यक्रम बजेट र पन्ध्रौं योजना दुवैमा छैनन्। ती दस्ताबेजमा जेजस्ता आयोजना र कार्यक्रम छन्, तिनको पनि कार्यान्वयनको छुट्टै कथा छ। यो स्थितिमा दुई अंकको आर्थिक वृद्धि दर हासिल हुन्छ भनेर विश्वास गर्न सकिँदैन। यस्तो स्थितिमा पनि धान रोप्ने बेलामा सदा झैं यो वर्ष पनि किसानले मल पाउन सकेनन्। शक्तिशाली सरकार बनेको डेढ वर्ष पुग्न लाग्दा पनि किसानले मागबमोजिम मल पाउनेसम्म व्यवस्था गर्न नसक्नुले सरकारको ध्यान विकासमा केन्द्रित छ भनेर पत्याउन सकिँदैन। जबकि विभिन्न सुविधाको प्रत्याभूति दिई किसानलाई उत्प्रेरित गरेर कृषि उत्पादनमा फट्को मार्ने कार्यक्रम आउनुपथ्र्यो। सिँचाइ सुविधा विस्तारमा सरकारको विशेष जोड हुनुपथ्र्याे र लगानी पनि सोहीअनुसार बढाउनु पथ्र्यो। चिया र कफीजस्ता अन्तर्राष्ट्रिय बजार र सापेक्षिक लाभसमेत भएका वस्तुको निर्यात बढाउन सरकार उदारतापूर्वक अघि आउनु पथ्र्यो। देशमा स्थापित उद्योग औसतमा ६० प्रतिशत क्षमतामा सञ्चालन भइरहेको हालै सार्वजनिक भएको छ। उद्योगहरूको क्षमता उपयोग बढाउन कहींकतै पहल भइरहेको पाइँदैन। देशमा पर्याप्त सम्भावना भएका चिनी र सिमेन्ट उत्पादनमा आत्मनिर्भर बन्न ती उद्योगले सामना गर्नु परिरहेका समस्याको तदारुकताका साथ समाधान गर्न सरकार लागि पर्नुपथ्र्यो। चिनी उद्योग फेरि पनि सरकारलाई झुक्याउने चलखेलमा लागेको समाचार सार्वजनिक भएको छ। उखु किसानले अझैसम्म पनि अर्बौंको भुक्तानी पाउन सकेका छैनन्। कम्युनिस्ट सरकारको पालामा पनि किसान यसरी अन्यायमा पर्नु पटक्कै सुहाउने कुरा भएन। तीसतीस प्रतिशत भन्सार लाग्नुको अतिरिक्त ढुवानी भाडा तिरेर विदेशबाट आयात गरिएको चिनीसँग हाम्रो आन्तरिक उत्पादनले प्रतिस्पर्धा गर्न नसक्ने कुरा पत्याउन सकिँदैन। यस्ता विषयमा सरकारले समयमा उपयुक्त निकास निकाल्न नसक्नु वा नचाहनु दुःखद् हो। नयाँ औद्योगिक क्षेत्रको स्थापना र विशेष आर्थिक क्षेत्रको सञ्चालनमा पनि त्यस्तै सुस्ती र अलमल रहेको सञ्चारमाध्यमले लगातार समाचार दिइरहेका छन्। तर समाधानको पहल कतैतिरबाट पनि भइरहेको देखिँदैन। सरकारको यस्तो शैली निजी क्षेत्रले औद्योगिक लगानी बढाउन उत्साह बटुल्न नसक्नुको मुख्य कारक बनेको छ। यो स्थितिमा दुई अंकको आर्थिक वृद्धि दर हासिल गर्न सकिन्छ भन्ने पत्याउन सकिँदैन। चौथो, विकासका अनगिन्ती काम गर्नुपर्ने भएकाले बजेट रकम मितव्ययी ढंगले खर्च गर्नुपर्छ भन्ने भावना सरकारमा पटक्कै देखिएन। तीनै तहका सरकारमा नयाँ र महँगा गाडी खरिदको अभियानै चलेजस्तो देखिएको छ। विदेश भ्रमणको त्यस्तै लहर चलेको छ। सुरुसुरुमा विदेश भ्रमणमा नियन्त्रण गर्न खोजिएजस्तो देखिएको थियो। केही समय बितेपछि त्यसको अवज्ञा हँुदै गयो र अहिले त हरेक दिन नेता, कार्यकर्ता र कर्मचारी लुँडो लगाएर विदेश भ्रमणमा गइरहेका छन्। र, त्यसले पनि चालु खाता घाटा बढ्नुमा योगदान पुर्याएको छ। नेपालमा एकपटक निर्देशन दिएपछि त्यो विषय बिर्सने परम्परा नै बसेको छ, अनुगमनहुँदैन। तब त्यस्ता निर्देशन समय बित्दै जाँदा स्वतः निष्क्रिय भएर जान्छन्। यसरी उपलब्ध बजेट रकमबाट धेरैभन्दा धेरै विकासका काम गरौं भन्ने जिम्मेवारीपूर्ण र देशभक्तिपूर्ण भावनाको अनिकालै परेजस्तो भएको छ। अहिल्यै लक्ष्यित आर्थिक विकास दर हासिल गर्न ठूलै रकमको लगानी अपुग हुने देखिएको छ। तसर्थ राज्यकोषको रकम यही किसिमले खर्च गर्ने परम्परा बस्यो भने विकासका सम्पूर्ण काम ऋण लिएर गर्र्र्नुपर्ने हुन्छ र मुलुक विकासको आधा बाटोमा नपुग्दै ऋणमा डुब्ने छ। तीन तहकै सरकारले यसलाई गम्भीरतापूर्वक लिनुपर्ने हो। खर्चको यही प्रवृत्ति कायम रह्यो र महालेखा परीक्षकको विभागले यसैगरी सरकारी खर्चका बेरुजु निकाली सार्वजनिक गर्दै जाने हो भने साधन परिचालनमा समेत चुनौती देखा पर्न सक्छ। सर्वसाधारणले भन्न थालेका छन् अहिल्यै हामीले तिरेको कर जनप्रतिनिधि र कर्मचारीले यसरी खर्च (दुरुपयोग) गर्छन् भने हामीले कर किन तिर्ने ? खर्चको यो प्रवृत्ति रोकिएन र मितव्ययिताको नीति कडाइका साथ अख्तियार गरिएन भने कर नतिर्ने आन्दोलन हुन सक्दैन भन्न सकिन्न। र, यही कुरा वैदेशिक सहायताको सन्दर्भमा पनि लागू हुन सक्छ। अतः सरकारले यसलाई गम्भीरतापूर्वक लिन जरुरी छ।"
समूह चरणबाटै बाहिरियो नेपाल,"काठमाडौं : घरेलु टोली नेपाल एसियन भलिबल कन्फेडेरेसन (एभीसी) सेन्ट्रल जोन सिनियर पुरुष भलिबल प्रतियोगिताको समूह चरणबाटै बाहिरिएको छ। बुधबार भएको समूह चरणको अन्तिम खेलमा माल्दिभ्ससँग ३० को सोझो सेटमा पराजित हुँदै नेपाल प्रतियोगिताबाट बाहिरिएको हो। लगनखेलस्थित त्रिभुवन आर्मी क्लबको सैनिक शारीरिक तथा प्रशिक्षण केन्द्रमा भएको खेलमा नेपालले तीनै सेटमा कमजोर प्रदर्शन गरेको थियो। घरेलु कोर्ट र दर्शकको समर्थन पाएको नेपालले कुनै समय पनि माल्दिभ्सलाई दबाबमा राख्न सकेन। यसअघि भएका चारै संस्करणमा माल्दिभ्सलाई पराजित गर्दै आएको नेपाल आफ्नै भूमिमा भने स्तब्ध बन्न पुग्यो। २०७३ चैतमा भएको तेस्रो संस्करणमा नेपालले आयोजक माल्दिभ्सलाई नै पराजित गर्दै कांस्य पदक जितेको थियो। जुन नेपाली महिला र पुरुष भलिबल टोलीले एभीसी र अन्तर्राष्ट्रिय भलिबल महासंघ (फिभ)बाट आयोजित तथा मान्यताप्राप्त प्रतियोगितामा जितेको पहिलो पदक थियो। नेपाललाई माल्दिभ्सले २५२२, २५२१, २५१४ को सेटमा पराजित स्तब्ध बनायो। हारसँगै समूह एमा रहेको नेपाल जितविहीन बन्दै प्रतियोगिताबाट बाहिरिएको छ। नेपालले अंक जोड्न सकेन। अब नेपालले पाँचौं स्थानका लागि समूह बीको तेस्रो भएको अफगानिस्तान सँग खेल्नेछ। प्रतियोगिताको उद्घाटन खेलमा नेपाललाई किर्गिस्तानले ३० को सोझो सेटमा हराएको थियो। माल्दिभ्स भने समूहको उपविजेता बन्दै सेमिफाइनलमा प्रवेश गरेको छ। माल्दिभ्सले दुई खेलमा दुई अंक नै जोड्यो। यस समूहबाट दुई खेलमध्ये दुवै खेलमा जित निकाल्दै किर्गिस्तानले यसअघि नै सेमिफाइनलमा स्थान बनाइसकेको छ। माल्दिभ्सले सेमिफाइनलमा समूह बीको विजेता उज्वेकिस्तानसँग बिहीबार प्रतिस्पर्धा गर्नेछ। बुधबार नै भएको पहिलो खेलमा उज्वेकिस्तानले सेमिफाइनलमा स्थान बनाएको छ। अफगानिस्तानलाई ३० को सोझो सेटमा पराजित गर्दै उज्वेकिस्तानले लगातार तेस्रो जित निकाल्दै सेमिफाइनलमा स्थान बनाएको हो। एकपक्षीय खेलमा उज्वेकिस्तानले अफगानिस्तानलाई २५२३, २९२७, २९२७ ले पराजित गयो। समूह बीको विजेता बनेको उज्वेकिस्तानले तीन खेलबाट ६ अंक जोड्यो। पहिलो खेलमा उज्वेकिस्तानले बंगलादेश र दोस्रो खेलमा तुर्कमेनिस्तानलाई पराजित गरेको थियो। तीन खेलमध्ये दुई खेलमा पराजय बेहोरेको अफगानिस्तान प्रतियोगिताबाट बाहिरिएको छ।"
पाथीभरा गोल्डकप : सुनसरी उपाधि नजिक,"ताप्लेजुङ : एलाभेन एरोज सुनसरी ताप्लेजुङमा जारी चौथो पाथीभरा गोल्डकप फुटबलको फाइनलमा प्रवेश गरेको छ। बुधबार भएको सेमिफाइनलमा रेडहर्स इलामलाई २० गोलले पराजित गर्दै सुनसरी उपाधि नजिक पुगेको हो। सुनसरीको जितमा यानिक ओना र श्याम चौधरीले गोल गरे। सदरमुकामस्थित भानुजन माविको खेलमैदानमा भएको खेलमा ओनाले ४५औं मिनेटमा र दोस्रो हाफमा मैदान प्रवेश गरेका चौधरीले ९१औं मिनेटमा गोल गरेका थिए। पहिलो गोल गर्ने ओना दाउफिन्स क्यामरुनका खेलाडी हुन्। बुधबारको खेलको म्यान अफ दी म्याचसमेत बनेका उनले खेल अवधिभर तीन गोल गर्दै उच्च गोलकर्ताका रूपमा उभ्याएका छन्। विपक्षी खेलाडीले फल गरेपछि १८ मिटर टाढाबाट प्रवेश दनुवारले हानेको फ्रिकिकलाई ओनाले गोल गरेका थिए। दोस्रो गोल भने हेडमार्फत भयो। रूपेश केसीले हानेको कर्नरलाई चौधरीले हेडमार्फत बललाई जाली चुमाएका थिए। सुनसरीले क्यामरुनका तीन, थ्रीस्टारका दुई, एनआरटी, मनाङ मस्र्याङ्दी र सरस्वतीका एकएक जना खेलाडीलाई टिममा सहभागी गराएको थियो। पपुवा न्युगिनीका खेलाडी फोफोना र ट्याम्पेसहित एनआटीका तीन र जावलाखेलका चार खेलाडीलाई मैदान उतारेको इलामले गोल भने सकेन। इलामले गोल गर्ने अवसर पर्याप्त पाएको थियो। इलामका फोफोना र पासाङ शेर्पाको आधा दर्जन प्रहार सुनसरीका क्यामरुनी गोलरक्षक प्रिसोले विफल पारेका थिए। बिहीबार दोस्रो सेमिफाइनलमा साविक विजेता रेडस्टार क्लब झापा र डाँगीहाट फुटबल क्लब मोरङबीच प्रतिस्पर्धा हुनेछ।"
एभीसी सेन्ट्रल जोन भलिबल : उज्वेकिस्तान र किर्गिस्तान फाइनलमा,"काठमाडौं : उज्वेकिस्तान र किर्गिस्तान काठमाडौंमा जारी एसियन भलिबल कन्फेडेरेसन (एभीसी) सेन्ट्रल जोन सिनियर पुरुष भलिबल प्रतियोगिताको फाइनलमा प्रवेश गरेका छन् । बिहीबार भएको सेमिफाइनलमा जित निकाल्दै दुवै टोलीले उपाधि भिडन्त पक्का गरेका हुन् । बिहीबार भएको पहिलो खेलमा किर्गिस्तानले तुर्कमेनिस्तानलाई ३० को सोझो सेटमा पराजित गर्यो । लगनखेलस्थित नेपाली सेनाको सैनिक शारीरिक तालिम तथा प्रशिक्षण केन्द्रको कभर्डहलमा भएको खेलमा किर्गिस्तानले तुर्कमेनिस्तानलाई २५१७, २५१८, २५२२ को सेटमा पराजित गर्यो । प्रतियोगितामा किर्गिस्तान समूह एको विजेता र तुर्कमेनिस्तान समूह बीको उपविजेता बन्दै सेमिफाइनलमा पुगेका थिए । किर्गिस्तानले समूह चरणमा शतप्रतिशत जित निकालेको थियो । उसले पहिलो खेलमा नेपाल र अर्को खेलमा माल्दिभ्सलाई पराजित गरेको थियो । तुर्कमेनिस्तानले भने अफगानिस्तान र बंगलादेशलाई हराउँदै अन्तिम चारमा स्थान बनाएको थियो । समूह चरणको अन्तिम खेलमा तुर्कमेनिस्तान उज्वेकिस्तानसँग पराजित भएपछि उपविजेतामा सीमित बनेको थियो । बिहीबार नै भएको अर्को खेलमा उज्वेकिस्तानले माल्दिभ्सलाई ३० को सोझो सेटमा पराजित गर्दै किर्गिस्तानसँगको उपाधि भिडन्त पक्का गर्यो । एकपक्षीय खेलमा उज्वेकिस्तानले माल्दिभ्सलाई २५२०, २५१९ २५२१ को सेटमा पराजित गर्यो। उज्वेकिस्तान समूह बीको विजेता र माल्दिभ्स समूह एको उपविजेता बन्दै सेमिफाइनलमा पुगेका थिए । उज्वेकिस्तानले समूह चरणमा शतप्रतिशत जित निकाल्ने क्रममा बंगलादेश, तुर्कमेनिस्तान र अफगानिस्तानलाई पराजित गरेको थियो । माल्दिभ्सले भने समूह चरणको खेलमा नेपाललाई हराउँदै अन्तिम चारको यात्रा तय गरेको थियो । माल्दिभ्स किर्गिस्तानसँग पराजित भएको थियो । फाइनल खेल शनिबार हुनेछ । शुक्रबार माल्दिभ्सले तेस्रो स्थानका लागि तुर्कमेनिस्तानसँग प्रतिस्पर्धा गर्नेछ । यसैगरी आयोजक नेपालले पाँचौं स्थानका लागि अफगानिस्तानको सामना गर्नेछ । घरेलु टोली नेपाल माल्दिभ्स र किर्गिस्तानसँग ३० को समान सेटमा पराजित हुँदै प्रतियोगिताको समूह चरणबाटै बाहिरिएको थियो ।"
पोखरामा फुटबल स्टेडियम निर्माण तीव्र (फोटो र भिडियो),"पोखरा : पोखरा रंगशालामा अन्तर्राष्ट्रिय स्तरको फुटबल स्टेडियम निर्माणको काम तीव्र गतिमा सुरु भएको छ । निर्माण सम्पन्न गरी हस्तान्तरण गर्नुपर्ने समय सकिएर एक महिना बितिसक्दा बल्ल निर्माणको कामले तीव्रता पाएको हो । फुटबल स्टेडियम २०७६ असार महिनाभित्र निर्माण सम्पन्न गरेर बुझाइसक्नुपर्ने सयमसीमा राखेर गत फागुन २७ गते शिलान्यास भएको थियो । ठेक्का पाएर निर्माणको काम सुरु हुन लाग्दा अख्तियारमा मुद्दा पर्नु, रकम भुक्तानी दुई महिना ढिला हुनुलगायतका कारणले निर्माणको काम ढिला भएको निर्माण कम्पनीले जनाएको छ । बुधबार पोखरा रंगशालामा युवा तथा खेलकुदमन्त्री जगतबहादुर विश्वकर्माले बजेटको चिन्ता नगरी काम गर्न निर्देशन दिएका छन् । ग्लोबल टेन्डरबाट फुटबल स्टेडियम निर्माणको काम ग्रेट स्पोर्टस इन्फ्रा प्रालि भारत र एमए कन्स्ट्रक्सन प्रालि जावलाखेलले संयुक्त रूपमा पाएका थिए । नेपालमा मंसिर १५ देखि २४ सम्म हुने १३औं दक्षिण एसियाली खेलकुद (साग)अन्तर्गत पोखरा रंगशालामा महिला फुटबल प्रतियोगिता सञ्चालन हुनेछ । स्टेडियम निर्माण ढिलाइकै कारण पोखरा रंगशालामा हुने महिला फुटबल प्रतियोगिता नरोकिने कम्पनीका प्रोजेक्ट मेनेजर इन्जिनियर दीपक बरालले बताए । सागलाई ध्यानमा राखेर निर्माण प्रक्रिया तीव्र बनाइएको उनले बताए । सागलाई लक्षित गरी पहिलो चरणमा १० हजार सिट क्षमताको फुटबल स्टेडियम तयार भइसक्ने इन्जिनियर बरालले बताए । बाँकी सम्पूर्ण काम साग सकिएलगत्तै सुरु गरी आगामी फेब्रुअरीभित्र स्टेडियम हस्तान्तरण गर्ने गरी काम अघि बढिरहेको जानकारी उनले दिए । प्यारापिटका सम्पूर्ण सामग्री फ्रान्सबाट चाँडै आइपुग्ने उनले बताए । प्यारापिटको अहिले फाउन्डेसनको काम भइरहेको छ । सामग्री आएलगत्तै फिट गर्न समय नलाग्ने उनले बताए । खेल मैदान निर्माणको काम ढिलाइ हुँदा मंसिरमा हुने १३ औं सागअन्तर्गतका खेल पोखरामा नहुने हो कि भन्ने जिज्ञासामा युवा तथा खेलकुदमन्त्री जगतबहादुर सुनार (विश्वकर्मा)ले पोखरामा हुने भनिएका सम्पूर्ण खेल पूर्वाधारका कारण नरोकिने गरी काम अघि बढाउन निर्देशन दिएको बताउँदै आएका छन् । अन्तर्राष्ट्रिय स्तरको फुटबल स्टेडियम एक अर्ब २८ करोड २२ लाख १८ हजार एक सय ७४ रुपैयाँमा निर्माण भइरहेको छ । फुटबल स्टेडियम १६ हजार पाँच सय क्षमताको हुनेछ । यसलाई १८ हजार एक सय ५० दर्शक बस्न मिल्ने गरी क्षमता बढाउन मिल्ने इन्जिनियर बरालले बताए । अन्तर्राष्ट्रिय मापदण्डको स्टेडियममा ट्र्याक एन्ड फिल्ड, शौचालय, खेलाडी आराम कक्ष, मिडिया कक्ष, स्टोर रुम, कन्फ्रेन्स कक्षलगायत रहनेछन् । फुटबल मैदान फिफाले तोकेको मापदण्डअनुसार निर्माण भइरहेको छ । स्टेडियममा आधुनिक फल्ड लाइटसहित स्कोर बोर्ड, डिस्प्ले बोर्डसमेत हुनेछ । स्टेडियममा टेलिभिजनका ठूला स्क्रिनसमेत जडान गरिने योजना छ । २०७४ को पुस महिनामा नयाँ अन्तर्राष्ट्रिय स्तरको फुटबल स्टेडियम निर्माण गर्ने भन्दै पोखरा रंगशालाको पुरानो स्टेडियम भत्काइएको थियो । पुरानो स्टेडियम भत्काएको १४ महिनापछि नयाँ फुटबल स्टेडियम निर्माणका लागि शिलान्यास भएको थियो । २०४० सालमा दोस्रो राष्ट्रिय खेलकुदका लागि निर्माण गरिएको फुटबल स्टेडियम मर्मतसम्भारको अभावमा जीर्ण अवस्थामा थियो ।"
पाथीभरा गोल्डकप : सुनसरी उपाधि नजिक,"ताप्लेजुङ : एलाभेन एरोज सुनसरी ताप्लेजुङमा जारी चौथो पाथीभरा गोल्डकप फुटबलको फाइनलमा प्रवेश गरेको छ। बुधबार भएको सेमिफाइनलमा रेडहर्स इलामलाई २० गोलले पराजित गर्दै सुनसरी उपाधि नजिक पुगेको हो। सुनसरीको जितमा यानिक ओना र श्याम चौधरीले गोल गरे। सदरमुकामस्थित भानुजन माविको खेलमैदानमा भएको खेलमा ओनाले ४५औं मिनेटमा र दोस्रो हाफमा मैदान प्रवेश गरेका चौधरीले ९१औं मिनेटमा गोल गरेका थिए। पहिलो गोल गर्ने ओना दाउफिन्स क्यामरुनका खेलाडी हुन्। बुधबारको खेलको म्यान अफ दी म्याचसमेत बनेका उनले खेल अवधिभर तीन गोल गर्दै उच्च गोलकर्ताका रूपमा उभ्याएका छन्। विपक्षी खेलाडीले फल गरेपछि १८ मिटर टाढाबाट प्रवेश दनुवारले हानेको फ्रिकिकलाई ओनाले गोल गरेका थिए। दोस्रो गोल भने हेडमार्फत भयो। रूपेश केसीले हानेको कर्नरलाई चौधरीले हेडमार्फत बललाई जाली चुमाएका थिए। सुनसरीले क्यामरुनका तीन, थ्रीस्टारका दुई, एनआरटी, मनाङ मस्र्याङ्दी र सरस्वतीका एकएक जना खेलाडीलाई टिममा सहभागी गराएको थियो। पपुवा न्युगिनीका खेलाडी फोफोना र ट्याम्पेसहित एनआटीका तीन र जावलाखेलका चार खेलाडीलाई मैदान उतारेको इलामले गोल भने सकेन। इलामले गोल गर्ने अवसर पर्याप्त पाएको थियो। इलामका फोफोना र पासाङ शेर्पाको आधा दर्जन प्रहार सुनसरीका क्यामरुनी गोलरक्षक प्रिसोले विफल पारेका थिए। बिहीबार दोस्रो सेमिफाइनलमा साविक विजेता रेडस्टार क्लब झापा र डाँगीहाट फुटबल क्लब मोरङबीच प्रतिस्पर्धा हुनेछ।"
पोखरामा फुटबल स्टेडियम निर्माण तीव्र (फोटो र भिडियो),"पोखरा : पोखरा रंगशालामा अन्तर्राष्ट्रिय स्तरको फुटबल स्टेडियम निर्माणको काम तीव्र गतिमा सुरु भएको छ । निर्माण सम्पन्न गरी हस्तान्तरण गर्नुपर्ने समय सकिएर एक महिना बितिसक्दा बल्ल निर्माणको कामले तीव्रता पाएको हो । फुटबल स्टेडियम २०७६ असार महिनाभित्र निर्माण सम्पन्न गरेर बुझाइसक्नुपर्ने सयमसीमा राखेर गत फागुन २७ गते शिलान्यास भएको थियो । ठेक्का पाएर निर्माणको काम सुरु हुन लाग्दा अख्तियारमा मुद्दा पर्नु, रकम भुक्तानी दुई महिना ढिला हुनुलगायतका कारणले निर्माणको काम ढिला भएको निर्माण कम्पनीले जनाएको छ । बुधबार पोखरा रंगशालामा युवा तथा खेलकुदमन्त्री जगतबहादुर विश्वकर्माले बजेटको चिन्ता नगरी काम गर्न निर्देशन दिएका छन् । ग्लोबल टेन्डरबाट फुटबल स्टेडियम निर्माणको काम ग्रेट स्पोर्टस इन्फ्रा प्रालि भारत र एमए कन्स्ट्रक्सन प्रालि जावलाखेलले संयुक्त रूपमा पाएका थिए । नेपालमा मंसिर १५ देखि २४ सम्म हुने १३औं दक्षिण एसियाली खेलकुद (साग)अन्तर्गत पोखरा रंगशालामा महिला फुटबल प्रतियोगिता सञ्चालन हुनेछ । स्टेडियम निर्माण ढिलाइकै कारण पोखरा रंगशालामा हुने महिला फुटबल प्रतियोगिता नरोकिने कम्पनीका प्रोजेक्ट मेनेजर इन्जिनियर दीपक बरालले बताए । सागलाई ध्यानमा राखेर निर्माण प्रक्रिया तीव्र बनाइएको उनले बताए । सागलाई लक्षित गरी पहिलो चरणमा १० हजार सिट क्षमताको फुटबल स्टेडियम तयार भइसक्ने इन्जिनियर बरालले बताए । बाँकी सम्पूर्ण काम साग सकिएलगत्तै सुरु गरी आगामी फेब्रुअरीभित्र स्टेडियम हस्तान्तरण गर्ने गरी काम अघि बढिरहेको जानकारी उनले दिए । प्यारापिटका सम्पूर्ण सामग्री फ्रान्सबाट चाँडै आइपुग्ने उनले बताए । प्यारापिटको अहिले फाउन्डेसनको काम भइरहेको छ । सामग्री आएलगत्तै फिट गर्न समय नलाग्ने उनले बताए । खेल मैदान निर्माणको काम ढिलाइ हुँदा मंसिरमा हुने १३ औं सागअन्तर्गतका खेल पोखरामा नहुने हो कि भन्ने जिज्ञासामा युवा तथा खेलकुदमन्त्री जगतबहादुर सुनार (विश्वकर्मा)ले पोखरामा हुने भनिएका सम्पूर्ण खेल पूर्वाधारका कारण नरोकिने गरी काम अघि बढाउन निर्देशन दिएको बताउँदै आएका छन् । अन्तर्राष्ट्रिय स्तरको फुटबल स्टेडियम एक अर्ब २८ करोड २२ लाख १८ हजार एक सय ७४ रुपैयाँमा निर्माण भइरहेको छ । फुटबल स्टेडियम १६ हजार पाँच सय क्षमताको हुनेछ । यसलाई १८ हजार एक सय ५० दर्शक बस्न मिल्ने गरी क्षमता बढाउन मिल्ने इन्जिनियर बरालले बताए । अन्तर्राष्ट्रिय मापदण्डको स्टेडियममा ट्र्याक एन्ड फिल्ड, शौचालय, खेलाडी आराम कक्ष, मिडिया कक्ष, स्टोर रुम, कन्फ्रेन्स कक्षलगायत रहनेछन् । फुटबल मैदान फिफाले तोकेको मापदण्डअनुसार निर्माण भइरहेको छ । स्टेडियममा आधुनिक फल्ड लाइटसहित स्कोर बोर्ड, डिस्प्ले बोर्डसमेत हुनेछ । स्टेडियममा टेलिभिजनका ठूला स्क्रिनसमेत जडान गरिने योजना छ । २०७४ को पुस महिनामा नयाँ अन्तर्राष्ट्रिय स्तरको फुटबल स्टेडियम निर्माण गर्ने भन्दै पोखरा रंगशालाको पुरानो स्टेडियम भत्काइएको थियो । पुरानो स्टेडियम भत्काएको १४ महिनापछि नयाँ फुटबल स्टेडियम निर्माणका लागि शिलान्यास भएको थियो । २०४० सालमा दोस्रो राष्ट्रिय खेलकुदका लागि निर्माण गरिएको फुटबल स्टेडियम मर्मतसम्भारको अभावमा जीर्ण अवस्थामा थियो ।"
एभीसी सेन्ट्रल जोन भलिबल : उज्वेकिस्तान र किर्गिस्तान फाइनलमा,"काठमाडौं : उज्वेकिस्तान र किर्गिस्तान काठमाडौंमा जारी एसियन भलिबल कन्फेडेरेसन (एभीसी) सेन्ट्रल जोन सिनियर पुरुष भलिबल प्रतियोगिताको फाइनलमा प्रवेश गरेका छन् । बिहीबार भएको सेमिफाइनलमा जित निकाल्दै दुवै टोलीले उपाधि भिडन्त पक्का गरेका हुन् । बिहीबार भएको पहिलो खेलमा किर्गिस्तानले तुर्कमेनिस्तानलाई ३० को सोझो सेटमा पराजित गर्यो । लगनखेलस्थित नेपाली सेनाको सैनिक शारीरिक तालिम तथा प्रशिक्षण केन्द्रको कभर्डहलमा भएको खेलमा किर्गिस्तानले तुर्कमेनिस्तानलाई २५१७, २५१८, २५२२ को सेटमा पराजित गर्यो । प्रतियोगितामा किर्गिस्तान समूह एको विजेता र तुर्कमेनिस्तान समूह बीको उपविजेता बन्दै सेमिफाइनलमा पुगेका थिए । किर्गिस्तानले समूह चरणमा शतप्रतिशत जित निकालेको थियो । उसले पहिलो खेलमा नेपाल र अर्को खेलमा माल्दिभ्सलाई पराजित गरेको थियो । तुर्कमेनिस्तानले भने अफगानिस्तान र बंगलादेशलाई हराउँदै अन्तिम चारमा स्थान बनाएको थियो । समूह चरणको अन्तिम खेलमा तुर्कमेनिस्तान उज्वेकिस्तानसँग पराजित भएपछि उपविजेतामा सीमित बनेको थियो । बिहीबार नै भएको अर्को खेलमा उज्वेकिस्तानले माल्दिभ्सलाई ३० को सोझो सेटमा पराजित गर्दै किर्गिस्तानसँगको उपाधि भिडन्त पक्का गर्यो । एकपक्षीय खेलमा उज्वेकिस्तानले माल्दिभ्सलाई २५२०, २५१९ २५२१ को सेटमा पराजित गर्यो। उज्वेकिस्तान समूह बीको विजेता र माल्दिभ्स समूह एको उपविजेता बन्दै सेमिफाइनलमा पुगेका थिए । उज्वेकिस्तानले समूह चरणमा शतप्रतिशत जित निकाल्ने क्रममा बंगलादेश, तुर्कमेनिस्तान र अफगानिस्तानलाई पराजित गरेको थियो । माल्दिभ्सले भने समूह चरणको खेलमा नेपाललाई हराउँदै अन्तिम चारको यात्रा तय गरेको थियो । माल्दिभ्स किर्गिस्तानसँग पराजित भएको थियो । फाइनल खेल शनिबार हुनेछ । शुक्रबार माल्दिभ्सले तेस्रो स्थानका लागि तुर्कमेनिस्तानसँग प्रतिस्पर्धा गर्नेछ । यसैगरी आयोजक नेपालले पाँचौं स्थानका लागि अफगानिस्तानको सामना गर्नेछ । घरेलु टोली नेपाल माल्दिभ्स र किर्गिस्तानसँग ३० को समान सेटमा पराजित हुँदै प्रतियोगिताको समूह चरणबाटै बाहिरिएको थियो ।"
समूह चरणबाटै बाहिरियो नेपाल,"काठमाडौं : घरेलु टोली नेपाल एसियन भलिबल कन्फेडेरेसन (एभीसी) सेन्ट्रल जोन सिनियर पुरुष भलिबल प्रतियोगिताको समूह चरणबाटै बाहिरिएको छ। बुधबार भएको समूह चरणको अन्तिम खेलमा माल्दिभ्ससँग ३० को सोझो सेटमा पराजित हुँदै नेपाल प्रतियोगिताबाट बाहिरिएको हो। लगनखेलस्थित त्रिभुवन आर्मी क्लबको सैनिक शारीरिक तथा प्रशिक्षण केन्द्रमा भएको खेलमा नेपालले तीनै सेटमा कमजोर प्रदर्शन गरेको थियो। घरेलु कोर्ट र दर्शकको समर्थन पाएको नेपालले कुनै समय पनि माल्दिभ्सलाई दबाबमा राख्न सकेन। यसअघि भएका चारै संस्करणमा माल्दिभ्सलाई पराजित गर्दै आएको नेपाल आफ्नै भूमिमा भने स्तब्ध बन्न पुग्यो। २०७३ चैतमा भएको तेस्रो संस्करणमा नेपालले आयोजक माल्दिभ्सलाई नै पराजित गर्दै कांस्य पदक जितेको थियो। जुन नेपाली महिला र पुरुष भलिबल टोलीले एभीसी र अन्तर्राष्ट्रिय भलिबल महासंघ (फिभ)बाट आयोजित तथा मान्यताप्राप्त प्रतियोगितामा जितेको पहिलो पदक थियो। नेपाललाई माल्दिभ्सले २५२२, २५२१, २५१४ को सेटमा पराजित स्तब्ध बनायो। हारसँगै समूह एमा रहेको नेपाल जितविहीन बन्दै प्रतियोगिताबाट बाहिरिएको छ। नेपालले अंक जोड्न सकेन। अब नेपालले पाँचौं स्थानका लागि समूह बीको तेस्रो भएको अफगानिस्तान सँग खेल्नेछ। प्रतियोगिताको उद्घाटन खेलमा नेपाललाई किर्गिस्तानले ३० को सोझो सेटमा हराएको थियो। माल्दिभ्स भने समूहको उपविजेता बन्दै सेमिफाइनलमा प्रवेश गरेको छ। माल्दिभ्सले दुई खेलमा दुई अंक नै जोड्यो। यस समूहबाट दुई खेलमध्ये दुवै खेलमा जित निकाल्दै किर्गिस्तानले यसअघि नै सेमिफाइनलमा स्थान बनाइसकेको छ। माल्दिभ्सले सेमिफाइनलमा समूह बीको विजेता उज्वेकिस्तानसँग बिहीबार प्रतिस्पर्धा गर्नेछ। बुधबार नै भएको पहिलो खेलमा उज्वेकिस्तानले सेमिफाइनलमा स्थान बनाएको छ। अफगानिस्तानलाई ३० को सोझो सेटमा पराजित गर्दै उज्वेकिस्तानले लगातार तेस्रो जित निकाल्दै सेमिफाइनलमा स्थान बनाएको हो। एकपक्षीय खेलमा उज्वेकिस्तानले अफगानिस्तानलाई २५२३, २९२७, २९२७ ले पराजित गयो। समूह बीको विजेता बनेको उज्वेकिस्तानले तीन खेलबाट ६ अंक जोड्यो। पहिलो खेलमा उज्वेकिस्तानले बंगलादेश र दोस्रो खेलमा तुर्कमेनिस्तानलाई पराजित गरेको थियो। तीन खेलमध्ये दुई खेलमा पराजय बेहोरेको अफगानिस्तान प्रतियोगिताबाट बाहिरिएको छ।"

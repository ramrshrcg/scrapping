शीर्षक,विवरण
भारत किन लिँदैन नेपालको बिजुली ?,"भारतमा माग छ, बजार छ र अभाव छ। तर भारतीय बजारलाई हेरेर यहाँ ठूला लगानीकर्ता आउन मुस्किल छ। भारतले नेपालको बिजुली किन्छ कि किन्दैन, अहिलेसम्म कसैलाई थाहा छैन। तर सरकार भने भारतीय बजार लक्ष्यित गर्दै नीति लिएर बसेको छ २०४८ सालदेखि। भारतलाई बिजुली बेच्ने भन्दाभन्दै उसमाथिको निर्भरता बढ्दो छ। अहिले विद्युत् ऊर्जामा ३७ प्रतिशत अंश भारतीय बिजुलीको छ। आगामी कयौं हिउँदहरूमा यो परिमाण बढ्ने नै देखिन्छ। यस्तो विषम परिस्थितिका बीच हाम्रा ऊर्जामन्त्री घोषित कार्यक्रम नै ल्याउँछन् १० वर्षमा १५ हजार मेगावाट उत्पादन गर्ने र पाँच हजार मेगावाट निकासी गर्ने। १५ हजार मेगावाट उत्पादन नभएमा वा पाँच हजार मेगावाट निकासी नभएमा त्यसको जिम्मा मन्त्रीले लिनु पर्दैन। किनभने, यस्तो भनाइ विगतका मन्त्रीहरूले पनि गर्दै आएका हुन्। अहिलेका ऊर्जामन्त्रीको घोषणा पनि उही पुरानै हो। र, त्योभन्दा पनि ठूलो कुरा नेपालका सरकारमन्त्रीले जे बोलिदिए पनि हुन्छ। त्यसको नैतिक जिम्मेवारी कहींकतैबाट लिनु पर्दैन। जस्तो कि मेलम्ची अघिल्लो दसैंअघि नै आउँछ, पानीजहाज चल्छ, चिनियाँ रेल आउँछ आदि। ऊर्जामन्त्री भएकाहरूको एक मात्र ध्याउन्न हुन्छ, जसरी पनि भारतलाई बिजुली बेच्ने। यस्तो ध्याउन्नमा मस्त रहिरहँदा उनीहरूलाई थाहा हुँदैन कि भारतले लिन्छ कि लिँदैन। निश्चय पनि, भारत हाम्रो अभिन्न छिमेकी हो। विश्वका अन्य देशको तुलनामा सबैभन्दा घनिष्ट सम्बन्ध भएको देश पनि भारत हो। भारतीय जनसंख्या, उपभोक्ता र बजार नेपालका लागि अवसर पनि हो। सन् २०१७ को तथ्यांकअनुसार नेपालसित सिमाना जोडिएका बिहार, उत्तर प्रदेश र उत्तराखण्ड गरी तीन राज्यमा बिजुलीको उच्चतम माग (पिक डिमान्ड) २१ हजार मेगावाट थियो। आगामी सन् २०२२ सम्म यी तीन राज्यमा ३३ हजार, सन् २०२७ मा ४५ हजार मेगावाट पुग्ने प्रक्षेपण छ। तर भारतभर सन् २०१७ मा एक लाख ६२ हजार मेगावाट पिक डिमान्ड थियो र सन् २०२२ सम्ममा यस्तो माग दुई लाख २६ हजार मेगावाट पुग्ने अनुमान छ। बिजुली खपत केले गराउने ? खै उद्योग ? कृषिमा व्यापक रूपले परनिर्भरता घटाई उत्पादन बढाएर प्रशोधन उद्योग सञ्चालन गर्न सके मात्र विद्युत् खपत वृद्धि गराउन सकिन्छ। भारतको सम्भावित यो बजारप्रति नेपाल आकर्षित भएको हो। तर विद्युत्लाई रणनीतिक रूपले परिभाषित गरेको भारतले आफ्नो परम्परागत नीति परिवर्तन नगरी सहजरूपमा कारोबार हुने छाँट छैन। किनभने, सन् १९९७ मा नेपाल र भारतबीच ऊर्जा व्यापार सम्झौता भयो। त्यसलाई नेपालको संसद्ले अनुमोदन गरेन। त्यो सम्झौता भएको १७ वर्षपछि पुनः अर्काे सम्झौता भयो। तर लगत्तै भारतले सीमापार विद्युत् व्यापार निर्देशिका जारी गरेर ऊर्जालाई रणनीतिक वस्तुको रूपमा व्याख्या गर्यो। यसले सन् २०१४ देखि आजका मितिसम्म स्पष्ट उद्घोष गर्न सकेको छैन। भारतीय नियामक निकायहरूले निर्देशिका र कार्यविधिहरू जारी गर्दै गए। अन्त्यमा हामसित ऊर्जा व्यापारसम्बन्धी नीति नै छैन भन्न थाल्यो। अब नीति बनाउने कुरा छ। नीति बन्ने कहिले ? कारोबार हुने कहिले ? यी सब अन्धकारमै छन्। ऊर्जा व्यापारमा भारतको यथार्थ पक्ष यही हो। अभै पनि ऊ खुलस्त छैन। यो नीति परिवर्तन गराउने कसले ? दुई देशबीच उच्चस्तरीय छलफल र भेटघाटमा कूटनीतिक तवरमा जहिले पनि ओके हुन्छ। तर उच्चस्तरबाट तलतिर आउँदै गर्दा उही कुरो आउँछ नीतिको। अब भारत र भुटानको बिजुली कारोबारका केही पक्षहरू हेरौं। भारत र भुटानबीच सन् २००६ मा विद्युत् निर्माण र आयातसम्बन्धी सम्झौता भयो। भारतले ६० प्रतिशत अनुदान, ४० प्रतिशत ऋण, विद्युत् आयोजनाको सम्पूर्ण निर्माण, डिजाइन र सुपरिवेक्षण गर्ने गरी सम्झौता भयो। आगामी सन् २०२० सम्ममा भुटानबाट १० हजार मेगावाट बिजुली निर्माणमा भारतले सघाउने सम्झौता छ। भुटानमा पनि जम्मा ४० प्रतिशत जनसंख्या मात्र बिजुलीबाट लाभान्वित छन्। भुटानमा ३० हजार मेगावाट बिजुली उत्पादन सम्भाव्य छ, जसको ६ प्रतिशत मात्र उपयोग भएको छ। वसुधन फाउन्डेसन र अक्सफाम इन्डिया नामक गैरसरकारी संस्थाले अध्ययन गरी सार्वजनिक गरेको प्रतिवेदन ए स्टडी अफ दि इन्डियाभुटान इनर्जी कोअपरेसन एग्रिमेन्ट्स मा भारतीय सहयोगमा निर्माण भइरहेका २९४० मेगावाटका तीन आयोजनाको लागत वृद्धि भएको, नाफा घटेको, वातावरण ध्वस्त भएको, भारतीय कामदार ल्याएर काम गराएको, भुटान भारतीय ऋण चंगुलमा फसेको जस्ता कुरा पुनर्विचार गर्नुपर्ने सुझाव दिएको छ। उक्त प्रतिवेदनअनुसार भारतसित विद्युत् व्यापार गर्दा भुटान खुसी छैन। नेपालको अर्काे छिमेकी बंगलादेश र भारतबीच पनि विद्युत् कारोबार भइरहेको छ। सन् २०१० मा दुई देशबीच २५० मेगावाटसम्म विद्युत् आयात गर्ने समझदारी भएको थियो। त्यसपछि सन् २०१३ मा एक हजार मेगावाटसम्म बिजुली बोक्ने ४०० केभी प्रसारण लाइन सञ्चालनमा आयो। हाल भारतबाट बंगलादेशले ६६० मेगावाट बिजुली आायात गरिरहेको छ। बंगलादेशमा कूल ऊर्जाको ६१ प्रतिशत अंश प्राकृतिक ग्यासको छ, जसको उत्पादन क्रमशः घट्दै गइरहेको छ। यसैकारण बंगलादेश चिन्तित छ र ऊ आफ्नो ऊर्जा मि श्रणमा नवीकरणीय ऊर्जालाई जोड्न चाहन्छ। यसका लागि उसले नेपालसित सहकार्यको प्रयास गरेको छ। अघिल्लो वर्ष ५ हजार मेगावाट बिजुली नेपालबाट लिनेसम्बन्धी समझदारीपत्रमा हस्ताक्षर पनि भएको हो। सन् २०२१ सम्ममा २४ हजार मेगावाट बिजुली विस्तार गर्ने बंगलादेशको योजना छ। तर नवीकरणीय ऊर्जामा जान दबाब परेको बंगलादेशले पनि भारतबाट सहयोग पाइरहेको छैन। अर्थात् नेपालको बिजुली बंगलादेशसम्म लैजाने भारतीय भूमि प्रयोग गरेर समर्पित (डेडिकेटेड) प्रसारण लाइन वा भारतीय विद्युत् प्रणालीको उपयोग गरी दुईवटा मात्र विकल्प छन्। यी दुवैमा भारत हालसम्म सकारात्मक छैन। तर अघिल्लो साता सम्पन्न नेपालभारत संयुक्त सञ्चालन समिति (सचिवस्तर) बैठकमा सकारात्मक हुने संकेत भने दिएको छ। ऊर्जामा घनिष्ट सम्बन्ध भएको भुटानसमेत भारतसित खुसी छैन र ऊ पनि वैकल्पिक बजार खोजिरहेको छ। किनभने भारतले अति सस्तोमा आफ्नो बिजुली लगेको, हिउँदयाममा लोडसेडिङ गर्नुपरेको, भारतले बनाएका आयोजनाको लागत अत्यधिक महँगो भएको जस्ता मुद्दाले भुटान पनि चिन्तित छ। बंगलादेशचाहिँ भारतीय सहयोगका अपेक्षामा दीर्घ प्रतीक्षामा छ। नेपालको अवस्था उस्तै छ। यो हिसाबले दक्षिण एसियामा ऊर्जाको कारोबार र व्यापार त्यति सहज देखिँदैन। ऊर्जालाई विशुद्ध आर्थिक उत्पादकत्वको वस्तुका रूपमा लिएमा मात्र यो मुद्दाले पार पाउँछ। जब यो रणनीतिक बनिदिन्छ विशाल बजार भएका देशहरूमा स्रोतसाधन उपयोग हुँदैनन् तर संकट भने जारी रहन्छ। भारतमा माग छ, बजार छ, अभाव छ। उसलाई सन् २०२२ सम्ममा एक लाख ७५ हजार मेगावाट विद्युत् थप गर्नुपर्ने बाध्यता छ, घोषणै गरिसकेको छ। भारतको विद्युत् प्रणालीमा न्यूनतम ५० प्रतिशत नवीकरणीय ऊर्जाको अंश मिसाउने योजना छ। तर छिमेकीहरूसित उसको विद्युत् नीति पुरानै छ। त्यसबाहेक कोइला र सौर्य ऊर्जाको प्रतियुनिट उत्पादन लागत (४६ अमेरिकी सेन्ट अर्थात् हालको मूल्यमा ५ रुपैयाँ १९ पैसा) पर्छ। जबकि जलविद्युत्को लागत नेपालमा प्रतियुनिट आठ रुपैयाँ २४ पैसा छ। यो आर्थिक पाटोले पनि केही हदसम्म कारोबारलाई रोकेको छ। अब हामीले के गर्ने ? २०४८ सालदेखि नेपाल सरकारले भन्न नसकेको विषय नै यही हो। मुलुकको विद्युत् प्रणालीमा एकतिहाइभन्दा बढी अंश भारतीय बिजुलीको छ। ऊर्जा योगदानका हिसाबले सार्वजनिक निकाय (विद्युत् प्राधिकरण) र निजी क्षेत्रको योगदान समानान्तर छ। तर यो समानान्तर मुस्किलले कात्तिक अन्तिम (बर्खायाम) सम्म कायम रहन्छ। त्यसपछि प्राधिकरण र निजी क्षेत्र छुट्टिन्छ। निजी क्षेत्र त आए, तर दिगो भएन। जडित क्षमताका हिसाबले प्राधिकरणसरह निजी क्षेत्रको बिजुली देखिए पनि उत्पादित ऊर्जाका आधारमा असमान छ। यही असमानताले नेपाल विदेशी बिजुली किन्न बाध्य छ। यो बाध्यता कुनै एकाध वर्षका लागि होइन, अहिलेकै प्रवृत्ति हेर्दा दशकौंसम्मका लागि हो। मुलुकलाई चाहिएको अत्यधिक खपत हुने समय (पिक) मा जडित क्षमताअनुसार उत्पादन हुँदैन। निजी क्षेत्रका नदी प्रवाही मात्र छन्। नदीमा जति पानी हुन्छ, त्यति नै ऊर्जा पैदा हुन्छ। हाम्रो प्रणालीलाई चाहिएको हिउँदयामको पिक बिजुली हो। पिक बिजुलीमा हामी गरिब छौं। पिक बिजुलीको माग सम्बोधन गर्न अभै पनि कुनै नीतिगत बन्दोबस्ती गरिएको छैन। लगानीकर्तालाई आकर्षण गर्न राज्य नै उत्रनुपर्नेमा ठीक उल्टो भइरहेको छ। भारतले नेपालको बिजुली लिँदै लिँदैन। तर, यहाँ हामी विवाद गरिरहेका छौं बिजुली निकासी गर्नु हुँदैन र निकासी गरेर धनी बन्नुपर्छ। यी दुवै अतिवाद हुन्। हाम्रो नीति पिकिङ विद्युत्को उत्पादनमा जोड दिने हुनुपर्छ अब। भारतीय बजारलाई हेरेर यहाँ ठूला लगानीकर्ता आउन मुस्किल छ। अबका कैयन् वर्षसम्म पनि यहाँ १० हजार मेगावाट बिजुली खपत हुने लक्षण छैन। बिजुली खपत केले गराउने ? खै उद्योग ? उद्योग खुल्नलाई खै कच्चापदार्थ र लगानी ? कृषिमा व्यापक रूपले परनिर्भरता घटाई उत्पादन बढाएर प्रशोधन उद्योग सञ्चालन गर्न सके मात्र विद्युत् खपत वृद्धि गराउन सकिन्छ। हाल कूल गार्हस्थ्य उत्पादन (जीडीपी) मा कृषि क्षेत्रको योगदान जम्मा २७६ प्रतिशत छ भने उद्योगको १४८। हाम्रो जीडीपीमा ५७६ प्रतिशत योगदान सेवा क्षेत्रको छ। त्यसैले कृषिलाई उद्योगमा रूपान्तरण गर्न पिकिङ र जलाशययुक्त बिजुली (मध्यमस्तरीय) बनाउँदै लैजानुपर्ने देखिन्छ। नेपालभारत इनर्जी बैंकिङ नेपालभारत इनर्जी एक्सचेन्ज मार्केट सम्झौता : बिजुली किनबेच अनलाइनबाट आउँदो वर्ष हजार मेगावाट बिजुली थपिने तीन दशकपछि जलाशययुक्त बिजुली बिजुली निर्यात : भ्रम र यथार्थ १५० मेगावाट बिजुली भारत निर्यात इनर्जी बैंकिङ अन्योलमा : नेपालको बिजुली किन्न भारतको आनाकानी बिजुलीको पैसा बढी लिने घरबेटीमाथि कारबाही हुन्छ : कुलमान विद्युत आयोजना : बनाउने कि बेच्ने ?"
राजसंस्थाप्रति किन मरिहत्ते ?,"नेपालमा राजसंस्थाको महत्त्व धेरै कोणबाट बुझ्न सकिन्छ। पहिलो महत्त्व ऐतिहासिक हो। नेपालको इतिहास करिब २६ सय वर्षअगाडि देखि सुरु भएको मानिन्छ। त्योभन्दा पनि करिब १५० वर्षअगाडि नै नेपालमा राजसंस्थाको उत्पत्ति भएको विश्वास इतिहासशिरोमणि बाबुराम आचार्यले गरेका छन्। उनले भनेका छन्, वर्तमान काठमाडौं उपत्यकामा एक प्रकारले एउटा राजसंस्थाको आधारशिला स्थापित भइसकेको झलक प्राप्त हुन आएको छ। यसै सिलसिलामा उनी भन्छन्, यहाँ (उपत्यका) का किराँतहरूले आफ्नो जाति वा वर्गका यस क्षेत्रमा आबाद रहेका सबै गाउँलाई एउटै प्रशासनिक निकायका रूपमा संगठित गराएको र नेपालमा सार्वभौमिक सत्तासम्पन्न एउटा छुट्टै स्वतन्त्र राज्यको जग बसाइदिएको पनि झलक पाइन्छ। यस क्षेत्रमा स्थापित भएको आदिम किराँत राज्य भएकाले यथार्थमा यहाँ यसै समयदेखि राजनीतिक रूपमा किराँतकाल आरम्भ भएको देखिन आएको उनको मत छ। नेपालमा राजसंस्थाको व्युत्पत्तिबारे अरू स्पष्ट गर्दै उनले भनेका छन्, निश्चित अवधिको निमित्त निर्वाचित हुने नेता वा राजाहरू नै जीवनभरको निमित्त निर्वाचित हुने परम्परा यतिञ्जेल सुरु भइसकेको थियो, राजाहरूको वंश परम्परा मात्र चल्न सकिरहेको थिएन। यसै स्थितिमा यहाँका अन्तिम निर्वाचित किराँत राजाले आफ्ना छोरालाई नै उत्तराधिकारीका रूपमा नियुक्त गरी यहाँ राजतन्त्रात्मक किराँत राज्यको जग बसालिदिएको अनुमान हुन्छ। यस किसिमको शासन पद्धति यहाँ यसपछि किराँतकालभर लगभग आठ सय वर्षसम्म लगातार चलि नै रहेको देखिन्छ। २०६३ सालमा नेपालको राजसंस्था उन्मूलन हुनुअगाडि काशीनाथ तमोटका अनुसार १७६ राजाहरू भएका थिए। त्यसमध्ये पृथ्वीनारायण शाहले अहिलेको नेपालको जग बसालेका थिए। यति लामो इतिहास बोकेको राजसंस्थालाई असंवैधानिक र अप्रजातान्त्रिक रूपमा हटाउनु के मूर्खता होइन ? दार्शनिक एरिस्टोटलअनुसार राज्य सञ्चालनमा सुरुमा राजसंस्था आउने, त्यो अधिनायकवादमा परिवर्तन हुने, त्यसपछि मुठीभर मानिसहरूका हातमा सत्ता जाने, त्यसमा पनि फाटो आई प्रजातन्त्रमा परिणत हुने, त्यसपछि कालान्तरमा अराजकता आउने गर्छ। त्यस्तो बखतमा पुनः राजसंस्था प्रतिष्ठापन हुन जान्छ। यो सिद्धान्तअनुसार नेपालमा राजतन्त्रले राणाकाल निम्त्याएको, राणाकालले प्रजातन्त्र निम्त्याएको र यसले अराजकता आएको देखिन्छ। ऐतिहासिक रूपमा यो सिद्धान्त थुप्रै देशहरूमा लागू भएको उनको भनाइ छ। यसै पृष्ठभूमिमा नेपालमा चलिरहेको अराजक परिस्थितिले राजसंस्थाको पुनः उत्थान हुने संकेत दिएको छ। राजनीतिक दृष्टिबाट हेर्दा आजको युगमा सबै प्रकारका वाद र सिद्धान्त असफल भएका छन्। कुनै पनि देश यस्तो पाइन्न, जहाँ पुँजीवाद, समाजवाद, प्रजातन्त्रवाद या भनुँ निरंकुशतावाद मात्र चलेको होस्। हिजोआज सबै वादका असल गुणहरू लिएर राज्य सञ्चालन भइरहेको छ। त्यस्तो सम्मि िश्रत व्यवस्थाको बोलवाला छ। तर नेपालमा जनताको जनवाद स्थापना गर्ने अठोट देखिएको छ। अर्कोतिर लोकतन्त्रको आधार पनि तयार गरिएको छ। यी दुई एकअर्काका विरोधी हुन्। यिनीहरू आपसमा टकराएर नाश हुने दिशातिर गइरहेका छन्। त्यसकारण यिनीहरूले नै राजसंस्थालाई निम्त्याइरहेको देखिन्छ। राजतन्त्रले सबै वादहरूको असल गुणहरू अपनाउने र खराब पक्षलाई परित्याग गर्न सक्छ। त्यस दृष्टिबाट पनि राजसंस्थाको महत्त्व बढिरहेको हो। सामाजिक दृष्टिबाट पनि राजसंस्थाको महत्त्व बुझ्न सकिन्छ। नेपाल एक बहुजातीय, बहुभाषिक, बहुसांस्कृतिक समाज मानिन्छ। यहाँ ६० वटा जातजाति भएको आधिकारिक स्रोतले मानेको छ। त्यसैगरी सयभन्दा बढी भाषा बोलिने पनि गरिन्छ। उनीहरूका बीचमा विद्यमान सहिष्णुता र सामञ्जस्य नेपाली समाजको एउटा ठूलो बल मानिएको छ। त्यसैले विदेशीहरूले नेपालमा जातीय दंगा गराउन अर्बौं रुपैयाँ खर्च गरे पनि निस्फल भएको छ। यो बहुलतालाई राजसंस्थाले राम्ररी मनन गरेको प्रमाणहरू नै छन्। पञ्चायतकालमा विभिन्न जातजातिका अगुवाहरूलाई राजाले बोलाइबोलाई राज्यको ठूलाठूला जिम्मेवारी दिएका थिए। नेपालमा सबै प्रकारको प्रयोग भइसकेपछि नेपालीहरू राजसंस्थालाई एक सामाजिक एकताका प्रतीकको रूपमा मान्न तयार भएका छन्। आर्थिक दृष्टिले राजतन्त्र कायम राख्न करोडौं रुपैयाँ लाग्यो भनेर त्यसको अन्त्य गरियो। तर संवैधानिक नयाँ व्यवस्था आउनेबित्तिकै खासगरी संघीयताको कारणले सात सयभन्दा बढी राज्यका अधिकारीहरूको तलब, भत्ता, घरबहाल, यातायातमा अर्बौं रुपैयाँ खर्च भयो। सो पैसा जनतामाथि नयाँनयाँ कर लगाएर उठाइयो। त्यो पनि नपुगेर अर्बौं रुपैयाँ विदेशी ऋण लिन थालियो। यसबाट आजित जनताले धेरै राजाहरू पाल्नुभन्दा एउटा राजा पाल्नु धेरै किफायत हुने रहेछ भनेर महसुस गरे र गुनासो पोख्न थाले। यो दृष्टिबाट पनि राजतन्त्रको चाहना नेपालमा बढ्न थालेको हो। किन चाहियो राजसंस्था ? राजतन्त्रको अर्को महत्त्व धार्मिक रहेको छ। ऐतिहासिक र परम्परागत रूपमा नेपाली समाज धर्ममा विश्वास गर्ने गरेको छ। धार्मिक पर्वमा हजारौं र लाखौं संख्यामा जुट्ने गरेका छन्। त्यस्तो भीड राजनीतिक उद्देश्यका लागि जुटाउनु पर्यो भने लाखौंकरोडौं रुपैयाँ खर्च गर्नुपर्छ। तर धार्मिक पर्वका लागि एक पैसा पनि खर्च हुँदैन। नेपालले एक हिन्दु राज्यको पहिचान बनाइसकेको थियो। त्यसअन्तर्गत कुनै धार्मिक पक्षपात भएको थिएन। एक प्रकारले धार्मिक सामञ्जस्य र सहअस्तित्व कायमै रहेको थियो। नेपालको विकासमा हिन्दु, बौद्ध र किराँत धर्मले ठूलो भूमिका खेलेको पाइन्छ। इस्लाम र इसाई धर्मले पनि स्वतन्त्रता पाएका थिए। धर्म निरपेक्षताले सबै धार्मिक समुदायमा असुरक्षा र अशान्ति पैदा गरिदिएको छ। यी समुदायमा शान्ति र सुरक्षाको भावना पुनर्उत्थान गर्न पनि राजतन्त्रको सम्झना भएको हो। पहिलेको व्यवस्थाअनुसार हिन्दु राज्य भन्नाले नेपालको राजगद्दीमा बस्ने राजा हिन्दु हुनुपर्छ भन्ने मात्र बुझिन्थ्यो। वर्तमान स्थितिमा साउदी अरेबिया र मलेसियाले आआफ्नो देशलाई इस्लामिक राज्य मानेजस्तो नेपालले हिन्दु राज्य घोषणा गर्नुपर्छ। त्यसबाट नेपालीलाई धेरै लाभ हुन सक्छ। नेपालको सांस्कृतिक गतिविधिमा राजतन्त्र भिजिसकेको छ। कुमारीको जात्रालाई पृथ्वीनारायण शाहले सहर्ष स्वीकार गरी आफ्नो शासन सुरु गरेकाले उनी पनि स्थानीय जनताबाट स्वीकार्य भएका थिए। त्यो परम्परा आजसम्म पनि कायमै छ। नेपालको सांस्कृतिक संरक्षकका रूपमा कतिपय चाडपर्वमा उनको संलग्नता अनिवार्य मानिन्छ। नेपालको सांस्कृतिक वैभवले नेपालीलाई मात्र होइन, विश्वलाई पनि ठूलो सन्देश पुर्याउँछ। शान्ति, सामञ्जस्य र विविधतामा एकताको उाहरण र सन्देश नेपालले दिन सक्छ। राष्ट्रियताको जगेर्ना गर्न राजसंस्थाको महत्त्व अरू बढेको छ। हुन त अंशुवर्मा, भीमसेन थापाको समयमा पनि नेपालको अस्तित्व रहन्न कि भन्ने डर थियो। तर आजको दिनमा यो जति सम्भव देखिएको छ र मानिसहरूले महसुस गरेका छन्, त्यति गम्भीर रूपले कहिले पनि यस्तो सम्भावना खडा भएको थिएन। राष्ट्रिय अस्तित्व र संरक्षणका लागि नै राजसंस्थाको ठूलो खाँचो भएको प्रायः सुनिएको छ। यसको मुख्य कारण ठूलो परिवर्तनपछि आएको गणतन्त्र र यसका चालकहरूले अन्तर्राष्ट्रिय विश्वास जित्न नसकेको गुनासो छ। नेपालको राजसंस्थाको देन राजनीतिक मात्र होइन, मानिसको सुखी र सफल जीवनका लागि पनि भएको छ। यसको उदाहरण ललितपुरका राजा सिद्धिनरसिंह मल्ल छन्। उनले मानिसको स्वास्थ्य, मानसिक शान्ति र आध्यात्मिकताको सन्देश र तरिका दिएका छन्। उनले आफ्नै जीवनकालमा ती तौरतरिकाहरू अपनाउने गर्दथे। त्यसबारे धेरै चर्चा भएको पाइन्न। यसको उजागर भएको दिन राजसंस्थाको महत्त्व झन् धेरै बुझिनेछ। हाइलाइट राजनीतिक दृष्टिबाट हेर्दा आजको युगमा सबै प्रकारका वाद र सिद्धान्त असफल भएका छन्। कुनै पनि देश यस्तो पाइन्न, जहाँ पुँजीवाद, समाजवाद, प्रजातन्त्रवाद या भनुँ निरंकुशतावाद मात्र चलेको होस्।"
खोटो सिक्का,"हाम्रो देशमा अघिल्लो कालखण्डमा मुद्राका रूपमा तामा, पित्तल, चाँदी आदि धातुका सिक्का बढी चल्तीमा थिए। उतिबेला मालअड्डामा बुझाउनका लागि असुल गरेको रकम बोरामा हालेर भरिया लगाएर लैजाने चलन थियो रे। कागतको नोटको चलन पछि आएको हो। आइसकेर पनि यसको त्यति चलन थिएन। धातुकै सिक्काको बढी चलन थियो। त्यसैले होला हाम्रो भाषामा पनि यसै किसिमको सिक्कासम्बन्धी शब्दावली प्रयोग हुने गरेको। खोटो सिक्का भन्ने शब्दको उत्पत्ति पनि त्यही क्रममा भएको होला। अहिले पनि धातुको सिक्काको प्रचलन समाप्तै भएको त छैन, तर त्यो नगण्य मात्रामा बाँकी छ। नेपालमा कागतको मुद्रा बढी चल्तीमा भएको देखिन्छ। अझ विकसित देशहरूमा, एटीएम कार्डको प्रयोग बढी भएको पाइन्छ। यसका साथै विदेश घुम्ने धेरैजसोले क्रेडिट कार्ड बढी प्रयोग गरेको पाइन्छ। यसो गर्दा हलुंगो र छरितो पनि हुने र चोरी हुने डर पनि नहुने। केही महिना अघि मात्र आधा दर्जनभन्दा कम संख्यामा आएका चोरी गर्ने विदेशी गिरोहले करोडौं रुपैयाँ एटीएमबाट चोरी गरेको घटनाले नेपालमा यो पद्धतिकै विषयमा प्रश्नचिह्नसमेत उठेको थियो। जे होस्, नेपालमा पनि धातुको सिक्काको प्रयोग नै वर्जित हुने समय आएछ भने पनि खोटो सिक्का भन्ने नेपाली शब्दको महत्त्व र प्रयोग भने जारी नै रहनेमा भने कुनै सन्देह छैन। खोटो सिक्काको शाब्दिक अर्थ हो यस्तो सिक्का जो चल्दैन, जसको मूल्य नै हुँदैन। यो खोटो सिक्काको अर्थ त्यतिमा मात्र सीमित छैन, व्यापक छ। यसको प्रयोग नक्कली र सक्कली, मूल्य भएको र नभएको, देखावटी मात्र हो कि यथार्थ हो भन्ने तुलना गर्न सबै क्षेत्रमा यसको प्रयोग भइरहेको हुन्छ। यो शब्द नेपाली शब्दकोशमा यस्तो किसिमले स्थापित भएको छ कि त्यसको खोइ कसरी बयान गर्ने र ? सत्ताधारी नेताहरूले भाषण गर्ने गरेका छन् , आखिर सबैले ल्याउन खोजेको गणतन्त्र थियो, त्यो आइहाल्यो। नेपाली भाषामा मात्रै हो र, हिन्दी भाषाका लागि पनि यो शब्द नभइनहुने भइसकेको छ। हिन्दी भाषामा यसको प्रयोग खोटा सिक्का का रूपमा हुन्छ। हिन्दी भाषामा त यो शब्दको नाम राखेर चलचित्र नै निर्माण भइसकेको छ। लेखरचनामा त यसको प्रयोग कति हो कति ? खोटो सिक्काबारे चर्चा गरिरहँदा मैले धेरै पहिले कतै पढेको चुट्किलाको सम्झना भयो। धेरै पहिले काठमाडौंलाई नेपाल सहर भन्ने चलन थियो। त्यतिखेर पाकेटमारी खुब हुन्थ्यो रे नेपाल सहरमा। पैसा चोरी भएका मानिसको वेदनाको चर्चा निकै चल्ने गरेको रहेछ। एकजना भद्र मानिसले मनमनै सोचेछन् साँच्चै सतर्क भइयो भने त कसरी पाकेटमारी हुँदो हो त ? विचारै गर्नुुुपर्यो भन्ने सोचेर उनले एउटा मोहर खल्तीमा हालेर सहर घुम्न निस्केछन्। उनी चटक देखाउने, गीत गाउने आदि भीडभाड हुने ठाउँदेखि लिएर सबै ठाउँमा घुमेछन्। बेलाबेलामा उनले आफ्ना पकेट छाम्दा रहेछन्, त्यो दाम त जस्ताको तस्तै छ। उनलाई आफूप्रति गर्व भएर हो कि किन हो, साँझ पर्ने बेला भएपछि रानीपोखरीको छेउमा आइसकेपछि एकजना हिँडिरहेको अपरिचित मानिसलाई रोकेर आफ्नो जिज्ञासा राखेछन्, मैले नेपाल सहरमा पाकेटमारी हुन्छ भन्ने धेरै सुनेको थिएँ। म आज सबेरै भात खाएर खल्तीमा दाम राखेर हिँडेको हिँड्यै छु। खोइ मेरो दाम कसैले चोरेको छैन। यहाँ पाकेटमारी हुन्छ भन्ने त हल्ला मात्रै रहेछ जस्तो लाग्यो। अर्को मानिसले सहजै जवाफ दिएछन्, तपाईंको त्यो जाबो खोटो मोहर के कामका लागि लैजानू ? साँच्चैको चल्ने मोहर भए पो लैजानु ? नभन्दै तिनको मोहर खोटो रहेछ। सहज अनुमान गर्न सकिन्थ्यो कि त्यो मोहर हेरीवरी खोटो रहेछ भनेर खल्तीमै छाडिदिइएको रहेछ। खोटो सिक्कालाई त पाकेटमारले पनि लैजाने रहेनछ। त्यति मात्र होइन, माग्नेलाई दियो भने पनि खोटो सिक्का भन्ने थाहा पाएको भने दुइटा गाली गरेर त्यो मोहरलाई घुयेत्रो हानिदिने थियो होला ? कसैले खोटो सिक्का किन लैजाओस् ? त्यसको कुनै मूल्य नै केही पनि हुँदैन भने त्यसलाई बोकेरै पो किन हिँड्ने ? बोझ मात्रै। राजनीतिमा पनि खोटो सिक्काको महिमा ठूलै छ। राजनीतिमा खोटो सिक्काले पनि बाजी मार्न सक्छ। खोटो हो भन्ने नबुझ्नेलाई त त्यो सक्कली नै भइहाल्छ नि। अनि त त्यसको मूल्य पनि पूरै आउने नै भयो। क्या मज्जा ! राजनीतिमा खोटो सिक्कालाई सद्दे भनेर चलाउने चलन व्यापकै बढेर गएको छ नेपालमा। यो व्यापार झन् फस्टाउँदै गएको छ। मानिसहरू कुन सद्दे र कुन खोटो भनेर छुट्ट्याउनेतिरै गएनन् भने अथवा छुट्ट्याउनै नसक्ने भए भने त राजनीतिमा यो ठगीको व्यापार त चल्ने नै भयो। सिक्का भनेको सिक्का नै हो चाहे त्यो खोटो होस् अथवा सक्कली। कुरा त उस्तैउस्तै हो नि ! भन्ने हावा चलाउन सकियो भने त ठगीको व्यापार त मालामाल। यो कुरा त हात्ती छाप चप्पल र हात्ती कुन बलियो, आमा ? उस्तैउस्तै हो बाबु ! भन्ने हात्ती छाप चप्पलको विज्ञापनजस्तै भएन र ? आज जुन संविधान छ, त्यसले भनेको समाजवाद छ, त्यसका निर्माताहरूले त्यसको व्याख्या गर्दा के भन्छन् भने जेजस्तो भए पनि आखिर समाजवाद त भनेको छ नि। त्यति भए त पछि पुगिहाल्यो नि। यसअघि कसैले भनेको थियो त ? त्यो भनाइ ठिक्क हात्ती छाप चप्पलको विज्ञापनभन्दा के फरक छ र ? हात्ती र हात्ती छाप चप्पल उस्तैउस्तै त हो नि बाबु भनेजस्तै भएन र ? यो भनाइ त आखिर सिक्का भनेको सिक्का नै हो, खोटो होस् कि सक्कली भनेजस्तै भएन र ? निकै बुद्धिजीवी भन्नेहरू पनि आज चकित यस अर्थमा भएका छन् कि नेपालमा राजतन्त्र हटाएर गणतन्त्र ल्याउँदा पनि राजतन्त्र फाल्न महत्त्वपूर्ण भूमिका खेल्नेमध्येकाहरू नै किन यो गणतातन्त्रबाट सन्तुष्ट भएका छैनन् ? सत्ताधारी नेताहरूले भाषण गर्ने गरेका छन् : आखिर सबैले ल्याउन खोजेको गणतन्त्र थियो, त्यो आइहाल्यो। यसको विरोध गर्नुको कुनै तुक छैन। आखिर गणतन्त्र भनेको त गणतन्त्र नै हो नि। कसैले लोकतान्त्रिक गणतन्त्र र जनगणतन्त्रमा कति फरक छ ? भनेर प्रश्न गर्यो भने उनीहरूले जिब्रो चपाएर भन्ने गर्छन्, उस्तैउस्तै नै त हो नि। यो भनाइ हात्ती र हात्तीछाप चप्पल उस्तैउस्तै त हो नि भनाइसँग कति राम्रोसँग मेल खान्छ ? आज नेपालको राजनीतिमा किन तुवालो लागिरहेको छ ? यसैकारणले कि धेरै मानिसले यो छुट्ट्याउन सकिरहेका छैनन् कि खोटो सिक्का कुन हो र सक्कली सिक्का कुन हो ? उनीहरू यो भनाइको पछाडि दगुरिरहेका छन् कि आखिर सिक्का भनेको सिक्का हो, चाहे जुनसुकै होस्, यसबारे किन चिन्ता लिइरहने ? ठीक यहींनेर खोटो सिक्का र सक्कली सिक्काको बीचको अन्तर छुट्ट्याउने र ती दुईबीचको अन्तर किन आकाश र पातालजत्तिकै छ भन्ने राम्रोसँग बुझ्ने विषयको धेरै ठूलो महत्त्व छ।"
पूर्वीय संस्कृतिमा नारी,"कानुन बनेर नै पो के हुन्छ जब हुनेखाने, ठूलाबडा र उच्च पदमा आसीन हुनेलाई बाउबाजेका पालाका संस्कार र आनीबानीले छाड्दैनन् भने हिन्दु धर्म र दर्शनका बारेमा आद्योपान्त अध्ययन गर्दा महिला वैदिककालमा सम्मानित र पुजनीय रहेको पाइन्छ। जुन घरमा महिलाको सम्मान हुन्छ त्यहाँ ईश्वरको वास हुन्छ भन्ने मान्यता छ। भगवान् विष्णु, शिव र ब्रह्मासँगसँगै उहाँहरूका अर्धांगिनी लक्ष्मी, पार्वती र सरस्वती पनि उत्ति नै पुज्यनीय र सम्मानित छन्। यस्तो दृष्टान्त अन्य धर्ममा कमै पाइन्छ। हिन्दुधर्ममा अनगिन्ती देवीहरू छन् र तेत्तीस कोटीदेवताको संख्यामा पुरुष देवता मात्र नभएर देवीहरूको संख्या पनि त्यत्ति नै पर्दछ। वैदिककालमा महिलामा यति धेरै विकास भएको थियो कि विद्वान् लेखकहरूले त्यसबेला गार्गी, मैत्रेयी, कात्यायनी, घोषा, लोपमुद्रा, अपला र इन्द्राणी जस्ता विदुषीहरूको उपस्थिति रहेको जिकिर गरेको पाइन्छ। ती विदुषी महिला ठूलाठूला सभाहरूमा उपस्थित भई शास्त्रास्त्र र वादविवादमा पुरुषसरह भाग लिने गर्दथे। गार्गीले ईशाकालभन्दा सात सय वर्षपूर्व राजा जनकको दरबारमा वादविवाद र शास्त्रास्त्र गर्न निम्तो पाएकीमा उनले यज्ञवल्क ऋषिजस्ता प्रकाण्ड विद्वान्सँग शास्त्रस्त्र गरेको उदाहरण छ। पाँच ऋषिपत्नीहरू अहिल्या, द्रौपदी, तारा, कुन्ती र मन्दोदरीलाई पञ्चकन्याको रूपमा हिन्दु धर्ममा पुज्यनीय मानिएको छ। त्यस्तै सीता र सावित्रीप्रति पनि उनीहरूको सत्यवादी आचरणका कारण पुज्यनीय छन्। यद्यपि वेदकालीन समयमा महिला स्वतन्त्र थिए भन्ने प्रायः लेखकले लेखनमार्फत स्वीकारेका छन्। त्यसबेला छोरीको बिहे तत्कालै गर्नेभन्दा पनि तिनको शिक्षातर्फ प्राथमिकता दिने प्रचलन थियो। प्रायः महिला वेद अध्ययन गरी प्रकाण्ड विद्वान् पनि हुने गरेका थिए। आत्रेयी भन्ने विदुषी जसले दक्षिण भारतमा गएर वेद र भारतीय दर्शनको गम्भीर अध्ययन गरेको कुराको जानकारी हुन आउँछ। वेदकालीन समयमा बिहे गरी घरजम गर्ने घरेलु महिलालाई सिद्धवधू भनी नामाकरण गरिएको थियो भने घरगृहस्थ छाडी धर्म गर्ने महिलालाई ब्रह्मनवधिनी भनिन्थ्यो। उनीहरूको पनि पुरुषसरह उपनयन गरिन्थ्यो र तिनले पित्रृ श्राद्ध पनि गर्दथे। वेदकालमा परिवारमा पिताको मुख्य भूमिका रहे पनि सो समयमा महिलाको विकासमा पनि पुरुषसरह सुविधा दिएको पाइन्छ। हिन्दु धर्मजसरी नै अन्य धर्मको पनि अध्यापन गरी हेर्दा मुसलमानको सरियत र कुरानले यथार्थमा महिलालाई शिक्षा प्राप्तिमाथि रोक लगाएको देखिँदैन। सरियत बनेपछि इतिहासकार भन्छन् मुसलमान महिलाले अरब मुलुकहरू र इथियोपियाजस्ता देशमा प्रशस्त शिक्षा हासिल गरेका थिए। बाह्रौं र तेह्रौं शताब्दीसम्म महिला पाठशालामा र उच्च शिक्षा हासिल गर्ने गर्दथे। भनिन्छ स्वयं महिलाले विश्वविद्यालय अरब भूमिमा निर्माण गरेका थिए। फातिमा अल फेहरीले सन् ८५९ मा अरबमा विश्वविद्यालय खोलेकी थिइन् र अध्ययनका लागि महिलाकै प्रयासमा प्रशस्त मदरसाहरू पनि खोलिएका थिए। महिलाहरू बाह्रौं शताब्दीसम्म शिक्षा मात्र प्राप्त गर्दैनथे, रोजगारबाट पैसा पनि कमाउँथे। शैक्षिक प्रमाणपत्रसमेत प्राप्त गर्ने गरेका थिए। त्यस समयमा छोराछोरी दुवैलाई समान शिक्षा दिने प्रचलन थियो। महिलाहरू सेनाको नेतृत्व गर्दथे। कोही व्यापार गर्दथे भने कोही विद्वान् पनि। कोही स्वास्थ्योपचारमा संलग्न थिए भने कोही शिक्षिका। स्वयं महमदले मदिनामा महिलाले गरेको विकासबारेमा र तिनका विद्वताबारेमा प्रशंसा गरेका छन्। यथार्थमा अरब मरुभूमिमा मुसलमान महिलाले मध्ययुगसम्ममा ठूलो विकास गरेको भन्ने अध्ययनले बताउँछ। सबै धर्ममा महिलाका हकमा कुनै पक्ष राम्रा पनि छन् भने संकीर्ण पनि देखिन्छन्। क्रिस्चियन धर्ममा विशेषगरी महिलालाई चर्चको पुजारी बन्न दिइँदैन। आधुनिक प्रोटेस्टेन्ड धर्मावलम्बीले यो कुरा स्विकार्छन् तर क्याथोलिक र पुराना प्रोटेस्टेन्डले भने यसलाई स्विकारेको देखिँदैन। बौद्धधर्ममा विशेषतः भिक्षुणी र अनारिकाहरू हुने गर्छन्। स्वयं भगवान् बुद्धका पालामा प्रशस्त भिक्षुणीहरूको संख्या रहेको पाइन्छ। भिक्षुसरह भिक्षुणीहरूलाई पनि बौद्ध शिक्षाबारेमा ज्ञान दिने गरिन्थ्यो। भिक्षुणीहरू असुरक्षित नहुन् भनी केही नियम बनाइएका थिए। भिक्षु र भिक्षुणीबीच व्यभिचार नहोस् भनेर वा संघमा भएका भिक्षुणीहरूको सुरक्षानिम्ति विचार पुर्याइएको थियो। सिखधर्ममा महिला र पुरुषलाई समान मानिन्छ र एउटै आत्मा हुन् भनिएको पनि छ। गुरु गोविन्द नानकले भनेका छन्, पुरुषका जन्मदाता महिला हुन् र जत्तिकै ठूलो मानिस पुरुष किन नहोस्, महिलाबाटै जन्मिएका हुन्छन्। महिला अस्तित्वको अभावमा न पुरुष जन्मिन्छन् न त महिला नै। तसर्थ सिखधर्ममा महिलालाई सबै धार्मिक कर्मकाण्डमा भाग लिन दिइन्छ। आधुनिक युगमा महिलाको अवस्था वा हैसियत समाजमा कमजोर बनाउन धर्म र संस्कृतिको अपव्याखा गर्ने कार्यले ठूलो भूमिका खेलेको छ। वैदिककालमा महिलाले जुन स्वतन्त्रता पाएका थिए, त्यो निरन्तर कायम नरही समय बित्दै जाँदा पण्डित र पुरोहितको निहित स्वार्थका लागि शास्त्रको अपव्याख्या गर्दै महिला स्वतन्त्रतामाथि नियन्त्रण गर्ने कार्य हुँदै आएको देखिन्छ। भनिन्छ अहिले वैदिककालीन स्वतन्त्रता र सो समयको आत्मनिर्भरता हिन्दु महिलाबीच कायम छैन। तसर्थ त्यही स्वतन्त्रतालाई आधुनिक युगमा महिलाले पुनः दाबी गर्नुपर्ने स्थिति छ। महिलाको अधिकार र स्वतन्त्रतामाथि नियन्त्रण हुनुपर्ने कारणको दोष भारत वर्षमा मुसलमानबाट भएको आक्रमण र तिनीहरूबाट भएको महिलाविरुद्धका तत्कालीन हिंसा र दुव्र्यवहारको कारण पनि हो भनिन्छ। किनकि त्यसबेला आक्रमणका क्रममा हार्ने राज्यका महिलाविरुद्ध अपहरण, लुटपाट, बलात्कार तथा हिंसाका घटना प्रशस्त गराइएका थिए। त्यसपछि नै विशेष गरेर हिन्दु परिवारले छोरीको बिहेको उमेरलाई पूर्णतः घटाई बाल्यकालमै बिहे गराउन थाले। अर्थात् रजस्वलापूर्व कन्याहरूको बिहे हुन थाल्यो र तिनले बन्द चार दिवालभित्र बस्नुपर्ने बाध्यता बन्यो। छोरीलाई शिक्षा दिन छाडी घरभित्रै राखी घरेलु कामकाजको तालिम दिन थालियो। बहुबिहेको प्रचलन त्यहींबाट सुरु भयो। कारण युद्धमा असंख्य पुरुषहरूको हताहत भएपछि बिहे गर्ने युवाको संख्यामा कमी आयो। तसर्थ प्रशस्त मात्रामा जवान विधुवाको बिहे एउटै पुरुषका साथमा कयौं महिलाले गर्नुपर्ने विवशता बन्यो। त्यति मात्र नभई कुमारीले पनि बिहेको निम्ति वर नपाएपछि एउटै युवकले धेरै युवतीसँग बिहे गर्न थाले। ती सबै कुरा विस्तारै परम्परा वा संस्कृति नै बन्यो। त्यसै पनि आदिअनादि कालदेखि सबै जातजातिको धर्म र संस्कृतिमा घटीबढी भए पनि पितृसत्तात्मक सोच त कायम थियो नै। पितृसत्तात्मक चिन्तन अहिले पनि हाम्रो समाजबाट पूर्णतः हट्न सकेको छैन। विशेषतः हिन्दुहरूका हकमा भारत वर्षमा मुसलमानको आक्रमणपछि पति, पिता, छोरा र दाजुभाइको हैकम महिलाविरुद्ध अझ बढी कायम भएको हो। त्यसपछि महिलाहरू पढेर लेखेर विदुषी र आत्मनिर्भर हुनेभन्दा पनि बाँधाबँधिनी, कमारी, झुमा, रखौटी, भित्रिनी र नगरबधू भनी विभिन्न तह र श्रेणीमा छुट्ट्याउने काम स्वयं यही समाजका पुरुषबाटै भयो। महिलाको यो नामाकरण र तह छुट्ट्याउने अनि तिनको हैसियत उठाउने र झार्ने काम पुरुष वर्गको निहित स्वार्थबाट भएका हुन्। यसरी समाजमा एउटै महिलावर्गको अनेक रूप र विविध अनुहार खडा हुन पुगेका हुन्। वर्तमान युगमा आएर महिलाहरू एकातर्फ आधुनिकताका नाममा विज्ञापनका निम्ति साधन बनेको देखिन्छ। रक्सीमा महिलाको विज्ञापन, साबुन, अत्तर, तेल वा कुनै पनि उपभोग्य वस्तुमा महिलाको नग्न चित्र अंकित गरिन्छ, मानांै, महिला उपभोग्य वस्तु हुन्। तिनको नग्नचित्र र अंगको प्रदर्शनपछि मात्र उत्पादित वस्तु बिक्री हुन सम्भव होस्। यौनजन्य व्यवसायका निम्ति महिलाहरू अपहरणको सिकार हुने गरेका छन्। जागिर तथा रोजीरोटी उपलब्ध गराउने आश्वासनमा ओसारपसार गरी अन्तर्राष्ट्रिय बजारमा समेत पुर्याएर बेचिएका छन्। वैदेशिक रोजगारका नाममा नेपालबाट मानव तस्करद्वारा ओसारिएका युवतीको हालत त्यही छ। रोजगारका नाममा ती अरबको मरुभूमि वा साहाराका मरुभूमि वा अफ्रिकी मुलुकमा पुर्याइएका छन्। अहिलेसम्म दुईचार लाखको संख्यामा महिला भारतका वेश्यालयमा जानीनजानी नारकीय जीवन भोग्न विवश छन् भने कतिपयले वैदेशिक रोजगारका नाममा विनाकारण अल्पायुमा मृत्युवरण गरेको उदाहरण छन्। महिला हकसम्बन्धी अन्तर्राष्ट्रिय कानुन जसलाई हाम्रो राष्ट्रले अनुमोदन गरी स्वीकार पनि गरेको छ वा मुलुकको कानुन र संविधानले महिला स्वतन्त्रताका सन्दर्भमा समावेश गरेका धारा, उपधारा र दफाहरू भए पनि व्यवहारमा कार्यान्वयन नभएसम्म त्यसको कुनै उपादेयता रहन्न। महिला हक र स्वतन्त्रताका पक्षमा हामी जति भाषण गर्छौं तर व्यवहारमा कति महिला शिक्षित भई रोजगार प्राप्त गर्न सफल भए, कति आत्मनिर्भर छन् भनेर ध्यान दिने गरको छौं ? महिलाविरुद्ध हुने हिंसा वा घरेलु हिंसाबाट प्रताडित महिलाको संख्यामा कति न्यूनीकरण भएको छ वा छैन यसतर्फ चिन्तन गर्न सकेका छैनौं। जब महिला बाटोघाटोमा हिँड्दा सुरक्षित छैनन्, आम महिला बलात्कारको वारदातबाट प्रताडित हुन्छन् वा बराबर हत्याहिंसाको सिकार हुने गर्छन् भने त्यस्तो अवस्थामा संविधान र कानुनले महिलालाई प्रत्याभूति गरेको स्वतन्त्रताको कुनै अर्थ रहँदैन। यथार्थमा जुन मुलुकमा कमजोर वर्गको सुरक्षामा सरकारले व्यापक ध्यान पुर्याएको हुन्छ, त्यहाँ शान्ति कायम हुन सम्भव हुन्छ। विकासको सम्भावना पनि हुने गर्छ। महिलाविरुद्ध हुने घरेलु हिंसा, हत्या, यौनजन्य हिंसा बलात्कारजस्ता वारदात त्यस्ता मुलुकमा विशेष हुने गरेका छन्, जहाँ द्वन्द्वरत अवस्था छ, युद्ध वा गृहयुद्ध रहेको हुन्छ अर्थात् जुन मुलुकमा अराजक अवस्था वा अशान्ति हुन्छ त्यहाँ बढीभन्दा बढी यस्ता वारदात हुने गर्दछन्। अन्यथा विकसित मुलुकमा महिला सुरक्षाको सन्दर्भमा भरसक प्रयास गरेको देखिन्छ। एकथरी पुरुष वर्ग संसारमा यस्तो पनि देखियो, जो महिलालाई क्रयविक्रयमा पारी तिनको शारीरिक र मानसिक शोषण गर्छन्। ठूलाठूला पदमा आसीन पुरुष व्यक्तित्व बाहिर आफूलाई आदर्श देखाउने तर व्यवहारमा महिलालाई पीडा दिई पीडकको भूमिका निर्वाह गर्ने चरित्र भएकै कारणबाट यस्ता पुरुषको व्यवहारको पर्दाफास गर्न अहिले महिलाले संसारभर मिटुको अभियान चलाई नेतृत्व दिन पुगेका हुन्। मिटु अभियान पश्चिमा मुलुकबाट सुरु भई भारतमा पनि चल्यो। त्यहाँ दोष लगाइएका पुरुषमाथि मुद्दा चले, अनुसन्धान भए, सफलअसफल जेसुकै होस् तर पुरुषबाट यौनजन्य दुव्र्यवहार भएकै कारण प्रताडित महिलाको इज्जत जाने तर प्रताडित गर्ने पीडक पुरुष सदैव चोखो रहने सामाजिक अवधारणामाथि भने प्रहार भएको छ। नेपालमा पनि केही मात्रामा भए पनि मिटुका सत्यतथ्य घटना प्रकाशमा आएका छन् तर कारबाही र अनुसन्धानको संख्या भने शून्य छ। व्यवहारमा उच्च ओहोदामा बस्नेहरूले घरमा विवाहिता पत्नी हुँदाहुँदै पनि अरू महिलासँग नाजायज सम्बन्ध राखेका चर्चामा रहेको सुनिन्छ। ५६ वर्षअघि नेपालबाट बहुबिहे कानुनद्वारा नै हटेको भए पनि व्यवहारमा भने पूर्णतः हटिसकेको भने छैन। गरिबलाई ऐन धनीलाई चैन भनेजस्तै यो ऐनले हुनेखानेलाई फरक पारेको पनि छैन। कानुन बनेर नै पो के हुन्छ जब हुनेखाने, ठूलाबडा र उच्च पदमा आसीन हुनेलाई बाउबाजेका पालाका संस्कार र आनीबानीले छाड्दैनन् भने।"
प्रथम मेयर कपको उपाधि सूर्यतारा फाउण्डेसनलाई,"बाजुरा : बाजुरा जिल्लाको पूर्वी उत्तर क्षेत्रको बुढीनन्दा नगरपालिका कोल्टिले आयोजना गरेको जिल्लाकै सर्वाधिक धनराशीको प्रथम मेयर कपको उपाधी सूर्यतारा फाउन्डेसन कोल्टीले हात पारेको छ । नेपाल प्रहरीलाई १० गोल अन्तरले पराजित गर्दै सूर्यताराले प्रथम मेयरकपको उपाधी हात पारेको बुढिनन्दा नगरपाकिलाकाले जानकारी दिएको छ। २४ टिम सहभागी खेलमा सूर्यताराले पाण्डुसैन फुटबल क्लबलाई पराजित गर्दै फाइनल यात्रा तय गरेको थियो । उपाधीसँगै सूर्यताराले १ लाख ५५ हजार ५ सय ५५ रुपैया नगदसहित प्रमाणपत्र, मेडल र ट्रफी हात पारेको छ । घरेलु मैदानमा आयोजित खेलमा सूर्यताराले खेलमा अपराजित यात्रा कायम राख्दै उपाधी जितेको हो । स्वामिकार्तिक फुटबल क्बललाई प्यानाल्टी सुटआउटमा हराएर फाइनलको यात्रा तय गरेको नेपाल प्रहरी उपविजेता बनेको छ। पहिलो हाफमा सूर्य ताराले लिएको १ गोलको अग्रतालाई बराबरी गर्न नसक्दा प्रहरी उपविजेतामै चित्त बुझाउन बाध्य भएको हो । उपविजेता बनेको जिल्ला प्रहरी कार्यालय बाजुराको तर्फबाट सहभागी नेपाल प्रहरीले ८८ हजार ८ सय ८८ नगद सहित प्रमाणपत्र, मेडल र ट्रफी हात पारेको छ । असोज २८ गतेबाट सुरु भएको खेल ११ दिनसम्म चलेको थियो । बुढीनन्दा नगरपालिका मेयर कप जिल्लामा आयोजना गरिएको सबैभन्ढा बढी धनराशीको फुटबल प्रतियोगिता हो । गौमुल र स्वामिकात्र्तिक फुटबल क्लबलाई विजेताको दाबेदार मानिएपनि गौमुल क्वाटर फाइनलबाटै आउट भयो भने, स्वामिकात्तिक सेमिफाइनबाट बाहिरिएको हो । जिल्लाकै प्रतिष्ठित खेलको रुपमा हेरिएको खेलमा जिल्ला बाहिरबाट पनि खेलाडी सहभागी थिए । फाइनल खेलमा गोल गर्ने विजेता सूर्यताराका सायल विष्ट म्यान अफदी म्याच बने । उदयमान खेलाडीको उपाधीबाट रारा स्पोर्ट्स क्लबका गौरव रावत सम्मानीत भए । खेलमा सेमी फाइनलबाट बाहिरिएको स्वामिकात्र्तिक फुटबल क्लबका प्रितम खड्का उत्कृष्ट गोलकिपर बने। यस्तै खड्का नेपालगञ्ज ११ को टिमबाट फुटबल खेल्छन् । खेलमा उपविजेता नेपाल प्रहरीका कप्तान धनराज थापा उत्कृष्ट मिडफिल्डर र नेपाल प्रहरीकै सुनिल धामी उत्कृष्ट डिफेन्डर बने ।थापा नेपाल प्रहरीमा कार्यरत छन् भने धामी बिडिभिजन खेलसँग आवद्ध छन् । खेलमा सर्वाधिक गोल कर्ताको रुपमा विजेता सूर्यताराका उमेश रेग्मी सम्मानीत भए । रेग्मीले खेल अवधिभर व्यक्तिगत ९ गोल गरे । प्रतियोगिताको उत्कृष्ट खेलाडी विजेता सूर्यताराकै जीवन नेपाली बने । नेपाली सूर्यताराका गोल किपर हुन् । यस्तै अनुशासित टिमका रुपमा क्रियटर जोन ऐकेडेमी सम्मानीत भयो भने उत्कृष्ठ टिम व्यवस्थापकको रुपमा नेपाल प्रहरीका व्यवस्थापक प्रहरी निरीक्षक जनक ढुंगाना बने । खेलमा उत्कृष्ट टिम कोचका रुपमा हेमराज थापा सम्मानित भए। डिभिजन तहका खेलमा आवद्ध खेलाडी सहभागी खेलले जिल्लाको खेल क्षेत्रमा नयाँ आयम थपेको भूमिसुधार सहायक पूर्वराज्यमन्त्री जनकराज गिरीले बताए। खेलका प्रमुख अतिथि समेत रहेका गिरी र बुढीनन्दा नगरपालिकाका मेयर पदम कुमार गिरीले विजेता र उपविजेतालाई मेडल, प्रमाण पत्रसहित चेक हस्तान्त्रण गरे।"
चितवन च्याम्पियन,काठमाडौं : महिला च्याम्पियन्स लिग (डब्लुसीएल) टी२० क्रिकेटको उपाधि चितवन राइनोजले जितेको छ। कीर्तिपुरमा बिहीबार भएको फाइनलमा क्याट क्विन्स काठमाडौंलाई ४५ रनले पराजित गर्दै चितवन च्याम्पियन बनेको हो। लिगमा अपराजित रहेको चितवनले टस हारेर पहिलो ब्याटिङ गरेको थियो। उसले निर्धारित २० ओभरमा ११२ रन जाड्यो। ११३ रनको लक्ष्य पछ्याएको काठमाडौंले २० ओभरमा सबै विकेट गुमाउँदै मात्र ६७ रन बनाउन सक्यो। चितवनको जितका लागि सुमन खतिवडाले अलराउन्ड प्रदर्शन गरिन्। चितवनको जितका लागि सुमन खतिवडाले अलराउन्डर प्रदर्शन गरिन्। टिमका लागि सर्वाधिक २९ रन जोडेकी उनले ३ विकेट समेत लिइन् । त्यस्तै रितु कनौजियाले ३ विकेट लिइन् भने रेखा रावलले २ विकेट हात पारिन्। यसैगरी कप्तान इन्दु बर्माले २२ रन जोडिन्। १९ बल खेल्दा उनले ४ चौका हिर्काइन्। त्यस्तै ओपनर काजल श्रेष्ठले २१ रन जोडिन्। क्विन्स काठमाडौंका लागि अप्सरी बेगमले सर्वाधिक १५ रन जोडिन्। ममता थापा र ईश्वरी विष्टले समान १३ रन जोड्न बाहेक अन्य ब्याट्स्वुमनले दोहोरो अंकको स्कोर बनाउन सकेनन्।
अन्तर्राष्ट्रिय क्यासांग च्यालेन्ज पोखरामा,"पोखरा : पोखराको अपर सेती नदीमा अन्तर्राष्ट्रियस्तरको दि क्यासांग च्यालेन्ज प्रतियोगिताको तयारी गरिएको छ । नेपाल एशोसियसन अफ र्याफिट्ङ एजेन्सी (नारा) गण्डकी प्रदेश पोखराको आयोजनामा पोखरामा कार्तिक ८ र ९ गते अन्तर्राष्ट्रिय स्तरको प्रतियोगिता हुन लागेको हो । प्रतियोगितामा साइक्लिङ, रनिङ र कायाकिङ प्रतिस्पर्धा गरिने आयोजक नारा गण्डकी प्रदेशका अध्यक्ष विरेन्द्र लामाले जानकारी दिए । आफ प्रतियोगिताअन्तर्गत रनिङ र साइक्लिङ प्रतिस्पर्धा पनि हुनेछ। अष्ट्रेलियाकी अन्तर्राष्ट्रिय कायकिङ खेलाडी क्यासन्ड्रको सम्झनामा नेपालमै पहिलो पटक यस्तो प्रतियोगिता भएको हो । २०१८ को नोभोम्बर २९ गते पोखराको हेमजास्थित सेती नदीमा कायकिङ गर्ने क्रममा उनी दुर्घट्नामा परी मृत्यु भएको थियो । पोखराको लेकसाइडदेखि सुरु हुने प्रतिस्पर्धामा याम्दी दोभान सम्म ७ दशमलब ५ किलोमिटर दुरीमा साइक्लिङ गर्नुपर्नेछ । त्यसपछि याम्दी दोभानदेखि मर्दीखोला दोभानसम्मको ६ दशमलब ५ किलोमिटर दुरीमा रनिङ गरी मर्दी खोला दोभानदेखि सेती नदीमा याम्दी दोभान सम्म ८ किलोमिटर दुरी रिभर रेस कायाकिङ गर्नुपर्ने छ। प्रतियोगिता पुरुष र महिला गरी दुई विधामा हुने छ । दि क्यासांग च्यालेन्ज प्रतियोगिताको फुल प्रतियोगिताको पुरुष र महिला दुवै विद्यामा प्रथम हुनेले १ लाख पुरस्कार पुरस्कार पाउनेछन्। यसैगरी दोश्रो हुनेले ५० हजार र तेश्रो हुनेले २५ हजार प्राप्त गर्नेछन् । दि क्यासांग च्यालेन्ज प्रतियोगिताको हाफ प्रतियोगिता (साइक्लिङ र रनिङ) विधामा सहभागीतर्फ प्रथम हुनेले ३० हजार, दोश्रो हुनेले २० हजार र तेश्रो हुनेले १० हजार नगद प्राप्त गर्ने प्रतियोगिताका टेक्निकल को अर्डिनेटर नाराका निवर्तमान केन्द्रिय अध्यक्ष निमबहादुर मगरले जानकारी दिए । दुई दिनसम्म चल्ने प्रतियोगितामा नेपालसँगै क्यानडा, भारत, अष्ट्रेलिया, इङ्गयाण्ड, वेलायत, अर्जेन्टिना, अष्ट्रिया, फ्रान्स, जर्मनी, स्वीजरल्याण्ड, न्युजील्याण्ड, जापान, नेपाललगायतका देशबाट करिब २ सयजनाको सहभागीता रहने नेपाल एशोसियसन अफ र्याफिट्ङ एजेन्सी (नारा) गण्डकी प्रदेशका सदस्य मिलन तिवारीले जानकारी दिए। पोखरालाई साहसिक पर्यटकीय गन्तव्यको रुपमा विकास गर्ने यो इभेन्टले महत्वपूर्ण भूमिका खेल्ने आयोजकका विश्वास छ । गत वर्ष कायाकिङ गर्ने क्रममा अष्ट्रेलियन २३ वर्षीया कासांगको निधन भएपछि उनको परिवारले स्थापना गरेको कोषबाट यो प्रतियोगिता पहिलो पटक आयोजना गरिएको हो । उनका बाबा आमाले प्रतियोगितालाई सहयोग समेत गरेका छन्।"
आर्मीलाई हराउँदै चितवन फाइनलमा,चितवन : चितवन११ नारायणगढमा जारी जेसिज विकास रनिङ सिल्ड फुटबल प्रतियोगिताको फाइनलमा पुगेको छ। चितवन११ बुधबार सम्पन्न खेलमा बलियो प्रतिद्वन्द्वी त्रिभुवन आर्मी क्लबलाई २१ गोलले हराउँदै फाइनलमा पुगेको हो। पहिलो हाफ गोलरहित बराबरीमा सकिएको उक्त खेलमा तीनवटै गोल दोस्रो हाफमा भएको थियो। प्रतिस्पर्धात्मक खेलमा सुरुआती अग्रता पनि चितवन११ ले नै लिएको थियो। खेलको ६५औं मिनेटमा घरेलु टोली चितवन११ का लागि अनिल रानाले पहिलो गोल गरेका थिए। पहिलो गोल गरेको आठ मिनेटपछि नै चितवन११ ले बलियो आर्मीविरुद्घ अर्को गोल थपेको थियो। चितवन११ का लागि रुमेश बर्तौलाले दोस्रो गोल गरेका थिए। विभागीय टोली आर्मी क्लबले खेलको अन्त्यतिर एक गोल फर्काएको थियो। निर्धारित समयको खेल सकिनुभन्दा आठ मिनेटअघि आर्मी क्लबका लागि विमल पाण्डेले सान्त्वना गोल गरेका थिए। जारी प्रतियोगितामा आर्मी क्ल्बलाई उपाधिको बलियो दाबेदार मानिएको थियो। बिहीबार संकटा क्लब र अर्को विभागीय टोली नेपाल पुलिस क्लबबीच दोस्रो सेमिफाइनल खेल हुनेछ। दोस्रो सेमिफाइनल खेलको विजेताले उपाधिका लागि चितवन११ सँग भिडन्त गर्नेछ। असोज ३० गतेदेखी क्याम्पाचौरमा सञ्चालित प्रतियोगिताको फाइनल खेल शनिबार हुनेछ। प्रतियोगितामा पहिलो हुने टोलीले ६ लाख ६ हजार ६ सय ६६ रुपैयाँ र दोस्रो हुने टोलीले तीन लाख तीन हजार तीन सय ३३ रुपैयाँ पुरस्कार पाउनेछन्।
चितवन राइनोजले क्विन्स काठमाडौंलाई दियाे ११३ रनको विजय लक्ष्य,काठमाडौं : वुमीन च्याम्पियन्स लिग (डब्लुसीएल) टी२० क्रिकेटको फाइनलमा चितवन राइनोजले क्याट क्विन्स काठमाडौंलाई ११३ रनको विजय लक्ष्य दिएको छ । टस हारेर पहिलो ब्याटिङको निम्तो पाएको चितवनले निर्धारित २० ओभरमा ४ विकेट गुमाउँदै ११२ रन बनायो। चितवनकी सुमन खतिवडाले सर्वाधिक २९ रन बनाइन्। विष्फोटक ब्याटिङ गरेकी उनले २५ बलमा ५ चौका हिर्काइन्। ओपनर काजल श्रेष्ठले २८ बल खेल्दै २ चौकाको मद्दतमा २१ रन जोडिन् । त्यस्तै कञ्चन श्रेष्ठले १९ रन थपिन्। तेस्रो नम्बरमा आएकी रितु कनौजिया ६ रनमै रनआउट भइन्। त्यस्तै इन्दु बर्माले ओभरको अन्तिम ३ बलमा रोमाञ्चक ३ चौका हिर्काउँदै २२ रन जोडिन्। उनले १९ बल खेल्दै २२ रन जोडेकी हुन्। काठमाडौंका लागि लक्ष्मी साउद र सरस्वती चौधरीले ११ विकेट लिए। पहिलो ३ ओभर किफायती बलिङ गरेकी सरस्वतीले अन्तिम ओभरमा महङ्गो सावित भइन् । उनले ३ ओभर बलिङ गर्दा १ मेडन राख्दै मात्र ११ रन दिएकी थिइन् । खेलको २०औं ओभरमा १३ रन खर्चिन्। त्यस्तै संगीता राईकाे नाममा १ विकेट रह्याे। मंगलबार भएको इलिमिनेटर खेलमा विराटनगर टाइटन्सलाई ९ विकेटले हराउँदै काठमाडौं फाइनलमा पुगेको थियाे। चितवन भने लिग लिडर बन्दै प्रतियोगिताको फाइनलमा पुगेको थियो।
प्रथम मेयर कपको उपाधि सूर्यतारा फाउण्डेसनलाई,"बाजुरा : बाजुरा जिल्लाको पूर्वी उत्तर क्षेत्रको बुढीनन्दा नगरपालिका कोल्टिले आयोजना गरेको जिल्लाकै सर्वाधिक धनराशीको प्रथम मेयर कपको उपाधी सूर्यतारा फाउन्डेसन कोल्टीले हात पारेको छ । नेपाल प्रहरीलाई १० गोल अन्तरले पराजित गर्दै सूर्यताराले प्रथम मेयरकपको उपाधी हात पारेको बुढिनन्दा नगरपाकिलाकाले जानकारी दिएको छ। २४ टिम सहभागी खेलमा सूर्यताराले पाण्डुसैन फुटबल क्लबलाई पराजित गर्दै फाइनल यात्रा तय गरेको थियो । उपाधीसँगै सूर्यताराले १ लाख ५५ हजार ५ सय ५५ रुपैया नगदसहित प्रमाणपत्र, मेडल र ट्रफी हात पारेको छ । घरेलु मैदानमा आयोजित खेलमा सूर्यताराले खेलमा अपराजित यात्रा कायम राख्दै उपाधी जितेको हो । स्वामिकार्तिक फुटबल क्बललाई प्यानाल्टी सुटआउटमा हराएर फाइनलको यात्रा तय गरेको नेपाल प्रहरी उपविजेता बनेको छ। पहिलो हाफमा सूर्य ताराले लिएको १ गोलको अग्रतालाई बराबरी गर्न नसक्दा प्रहरी उपविजेतामै चित्त बुझाउन बाध्य भएको हो । उपविजेता बनेको जिल्ला प्रहरी कार्यालय बाजुराको तर्फबाट सहभागी नेपाल प्रहरीले ८८ हजार ८ सय ८८ नगद सहित प्रमाणपत्र, मेडल र ट्रफी हात पारेको छ । असोज २८ गतेबाट सुरु भएको खेल ११ दिनसम्म चलेको थियो । बुढीनन्दा नगरपालिका मेयर कप जिल्लामा आयोजना गरिएको सबैभन्ढा बढी धनराशीको फुटबल प्रतियोगिता हो । गौमुल र स्वामिकात्र्तिक फुटबल क्लबलाई विजेताको दाबेदार मानिएपनि गौमुल क्वाटर फाइनलबाटै आउट भयो भने, स्वामिकात्तिक सेमिफाइनबाट बाहिरिएको हो । जिल्लाकै प्रतिष्ठित खेलको रुपमा हेरिएको खेलमा जिल्ला बाहिरबाट पनि खेलाडी सहभागी थिए । फाइनल खेलमा गोल गर्ने विजेता सूर्यताराका सायल विष्ट म्यान अफदी म्याच बने । उदयमान खेलाडीको उपाधीबाट रारा स्पोर्ट्स क्लबका गौरव रावत सम्मानीत भए । खेलमा सेमी फाइनलबाट बाहिरिएको स्वामिकात्र्तिक फुटबल क्लबका प्रितम खड्का उत्कृष्ट गोलकिपर बने। यस्तै खड्का नेपालगञ्ज ११ को टिमबाट फुटबल खेल्छन् । खेलमा उपविजेता नेपाल प्रहरीका कप्तान धनराज थापा उत्कृष्ट मिडफिल्डर र नेपाल प्रहरीकै सुनिल धामी उत्कृष्ट डिफेन्डर बने ।थापा नेपाल प्रहरीमा कार्यरत छन् भने धामी बिडिभिजन खेलसँग आवद्ध छन् । खेलमा सर्वाधिक गोल कर्ताको रुपमा विजेता सूर्यताराका उमेश रेग्मी सम्मानीत भए । रेग्मीले खेल अवधिभर व्यक्तिगत ९ गोल गरे । प्रतियोगिताको उत्कृष्ट खेलाडी विजेता सूर्यताराकै जीवन नेपाली बने । नेपाली सूर्यताराका गोल किपर हुन् । यस्तै अनुशासित टिमका रुपमा क्रियटर जोन ऐकेडेमी सम्मानीत भयो भने उत्कृष्ठ टिम व्यवस्थापकको रुपमा नेपाल प्रहरीका व्यवस्थापक प्रहरी निरीक्षक जनक ढुंगाना बने । खेलमा उत्कृष्ट टिम कोचका रुपमा हेमराज थापा सम्मानित भए। डिभिजन तहका खेलमा आवद्ध खेलाडी सहभागी खेलले जिल्लाको खेल क्षेत्रमा नयाँ आयम थपेको भूमिसुधार सहायक पूर्वराज्यमन्त्री जनकराज गिरीले बताए। खेलका प्रमुख अतिथि समेत रहेका गिरी र बुढीनन्दा नगरपालिकाका मेयर पदम कुमार गिरीले विजेता र उपविजेतालाई मेडल, प्रमाण पत्रसहित चेक हस्तान्त्रण गरे।"
चितवन च्याम्पियन,काठमाडौं : महिला च्याम्पियन्स लिग (डब्लुसीएल) टी२० क्रिकेटको उपाधि चितवन राइनोजले जितेको छ। कीर्तिपुरमा बिहीबार भएको फाइनलमा क्याट क्विन्स काठमाडौंलाई ४५ रनले पराजित गर्दै चितवन च्याम्पियन बनेको हो। लिगमा अपराजित रहेको चितवनले टस हारेर पहिलो ब्याटिङ गरेको थियो। उसले निर्धारित २० ओभरमा ११२ रन जाड्यो। ११३ रनको लक्ष्य पछ्याएको काठमाडौंले २० ओभरमा सबै विकेट गुमाउँदै मात्र ६७ रन बनाउन सक्यो। चितवनको जितका लागि सुमन खतिवडाले अलराउन्ड प्रदर्शन गरिन्। चितवनको जितका लागि सुमन खतिवडाले अलराउन्डर प्रदर्शन गरिन्। टिमका लागि सर्वाधिक २९ रन जोडेकी उनले ३ विकेट समेत लिइन् । त्यस्तै रितु कनौजियाले ३ विकेट लिइन् भने रेखा रावलले २ विकेट हात पारिन्। यसैगरी कप्तान इन्दु बर्माले २२ रन जोडिन्। १९ बल खेल्दा उनले ४ चौका हिर्काइन्। त्यस्तै ओपनर काजल श्रेष्ठले २१ रन जोडिन्। क्विन्स काठमाडौंका लागि अप्सरी बेगमले सर्वाधिक १५ रन जोडिन्। ममता थापा र ईश्वरी विष्टले समान १३ रन जोड्न बाहेक अन्य ब्याट्स्वुमनले दोहोरो अंकको स्कोर बनाउन सकेनन्।
चितवन राइनोजले क्विन्स काठमाडौंलाई दियाे ११३ रनको विजय लक्ष्य,काठमाडौं : वुमीन च्याम्पियन्स लिग (डब्लुसीएल) टी२० क्रिकेटको फाइनलमा चितवन राइनोजले क्याट क्विन्स काठमाडौंलाई ११३ रनको विजय लक्ष्य दिएको छ । टस हारेर पहिलो ब्याटिङको निम्तो पाएको चितवनले निर्धारित २० ओभरमा ४ विकेट गुमाउँदै ११२ रन बनायो। चितवनकी सुमन खतिवडाले सर्वाधिक २९ रन बनाइन्। विष्फोटक ब्याटिङ गरेकी उनले २५ बलमा ५ चौका हिर्काइन्। ओपनर काजल श्रेष्ठले २८ बल खेल्दै २ चौकाको मद्दतमा २१ रन जोडिन् । त्यस्तै कञ्चन श्रेष्ठले १९ रन थपिन्। तेस्रो नम्बरमा आएकी रितु कनौजिया ६ रनमै रनआउट भइन्। त्यस्तै इन्दु बर्माले ओभरको अन्तिम ३ बलमा रोमाञ्चक ३ चौका हिर्काउँदै २२ रन जोडिन्। उनले १९ बल खेल्दै २२ रन जोडेकी हुन्। काठमाडौंका लागि लक्ष्मी साउद र सरस्वती चौधरीले ११ विकेट लिए। पहिलो ३ ओभर किफायती बलिङ गरेकी सरस्वतीले अन्तिम ओभरमा महङ्गो सावित भइन् । उनले ३ ओभर बलिङ गर्दा १ मेडन राख्दै मात्र ११ रन दिएकी थिइन् । खेलको २०औं ओभरमा १३ रन खर्चिन्। त्यस्तै संगीता राईकाे नाममा १ विकेट रह्याे। मंगलबार भएको इलिमिनेटर खेलमा विराटनगर टाइटन्सलाई ९ विकेटले हराउँदै काठमाडौं फाइनलमा पुगेको थियाे। चितवन भने लिग लिडर बन्दै प्रतियोगिताको फाइनलमा पुगेको थियो।
अन्तर्राष्ट्रिय क्यासांग च्यालेन्ज पोखरामा,"पोखरा : पोखराको अपर सेती नदीमा अन्तर्राष्ट्रियस्तरको दि क्यासांग च्यालेन्ज प्रतियोगिताको तयारी गरिएको छ । नेपाल एशोसियसन अफ र्याफिट्ङ एजेन्सी (नारा) गण्डकी प्रदेश पोखराको आयोजनामा पोखरामा कार्तिक ८ र ९ गते अन्तर्राष्ट्रिय स्तरको प्रतियोगिता हुन लागेको हो । प्रतियोगितामा साइक्लिङ, रनिङ र कायाकिङ प्रतिस्पर्धा गरिने आयोजक नारा गण्डकी प्रदेशका अध्यक्ष विरेन्द्र लामाले जानकारी दिए । आफ प्रतियोगिताअन्तर्गत रनिङ र साइक्लिङ प्रतिस्पर्धा पनि हुनेछ। अष्ट्रेलियाकी अन्तर्राष्ट्रिय कायकिङ खेलाडी क्यासन्ड्रको सम्झनामा नेपालमै पहिलो पटक यस्तो प्रतियोगिता भएको हो । २०१८ को नोभोम्बर २९ गते पोखराको हेमजास्थित सेती नदीमा कायकिङ गर्ने क्रममा उनी दुर्घट्नामा परी मृत्यु भएको थियो । पोखराको लेकसाइडदेखि सुरु हुने प्रतिस्पर्धामा याम्दी दोभान सम्म ७ दशमलब ५ किलोमिटर दुरीमा साइक्लिङ गर्नुपर्नेछ । त्यसपछि याम्दी दोभानदेखि मर्दीखोला दोभानसम्मको ६ दशमलब ५ किलोमिटर दुरीमा रनिङ गरी मर्दी खोला दोभानदेखि सेती नदीमा याम्दी दोभान सम्म ८ किलोमिटर दुरी रिभर रेस कायाकिङ गर्नुपर्ने छ। प्रतियोगिता पुरुष र महिला गरी दुई विधामा हुने छ । दि क्यासांग च्यालेन्ज प्रतियोगिताको फुल प्रतियोगिताको पुरुष र महिला दुवै विद्यामा प्रथम हुनेले १ लाख पुरस्कार पुरस्कार पाउनेछन्। यसैगरी दोश्रो हुनेले ५० हजार र तेश्रो हुनेले २५ हजार प्राप्त गर्नेछन् । दि क्यासांग च्यालेन्ज प्रतियोगिताको हाफ प्रतियोगिता (साइक्लिङ र रनिङ) विधामा सहभागीतर्फ प्रथम हुनेले ३० हजार, दोश्रो हुनेले २० हजार र तेश्रो हुनेले १० हजार नगद प्राप्त गर्ने प्रतियोगिताका टेक्निकल को अर्डिनेटर नाराका निवर्तमान केन्द्रिय अध्यक्ष निमबहादुर मगरले जानकारी दिए । दुई दिनसम्म चल्ने प्रतियोगितामा नेपालसँगै क्यानडा, भारत, अष्ट्रेलिया, इङ्गयाण्ड, वेलायत, अर्जेन्टिना, अष्ट्रिया, फ्रान्स, जर्मनी, स्वीजरल्याण्ड, न्युजील्याण्ड, जापान, नेपाललगायतका देशबाट करिब २ सयजनाको सहभागीता रहने नेपाल एशोसियसन अफ र्याफिट्ङ एजेन्सी (नारा) गण्डकी प्रदेशका सदस्य मिलन तिवारीले जानकारी दिए। पोखरालाई साहसिक पर्यटकीय गन्तव्यको रुपमा विकास गर्ने यो इभेन्टले महत्वपूर्ण भूमिका खेल्ने आयोजकका विश्वास छ । गत वर्ष कायाकिङ गर्ने क्रममा अष्ट्रेलियन २३ वर्षीया कासांगको निधन भएपछि उनको परिवारले स्थापना गरेको कोषबाट यो प्रतियोगिता पहिलो पटक आयोजना गरिएको हो । उनका बाबा आमाले प्रतियोगितालाई सहयोग समेत गरेका छन्।"
आर्मीलाई हराउँदै चितवन फाइनलमा,चितवन : चितवन११ नारायणगढमा जारी जेसिज विकास रनिङ सिल्ड फुटबल प्रतियोगिताको फाइनलमा पुगेको छ। चितवन११ बुधबार सम्पन्न खेलमा बलियो प्रतिद्वन्द्वी त्रिभुवन आर्मी क्लबलाई २१ गोलले हराउँदै फाइनलमा पुगेको हो। पहिलो हाफ गोलरहित बराबरीमा सकिएको उक्त खेलमा तीनवटै गोल दोस्रो हाफमा भएको थियो। प्रतिस्पर्धात्मक खेलमा सुरुआती अग्रता पनि चितवन११ ले नै लिएको थियो। खेलको ६५औं मिनेटमा घरेलु टोली चितवन११ का लागि अनिल रानाले पहिलो गोल गरेका थिए। पहिलो गोल गरेको आठ मिनेटपछि नै चितवन११ ले बलियो आर्मीविरुद्घ अर्को गोल थपेको थियो। चितवन११ का लागि रुमेश बर्तौलाले दोस्रो गोल गरेका थिए। विभागीय टोली आर्मी क्लबले खेलको अन्त्यतिर एक गोल फर्काएको थियो। निर्धारित समयको खेल सकिनुभन्दा आठ मिनेटअघि आर्मी क्लबका लागि विमल पाण्डेले सान्त्वना गोल गरेका थिए। जारी प्रतियोगितामा आर्मी क्ल्बलाई उपाधिको बलियो दाबेदार मानिएको थियो। बिहीबार संकटा क्लब र अर्को विभागीय टोली नेपाल पुलिस क्लबबीच दोस्रो सेमिफाइनल खेल हुनेछ। दोस्रो सेमिफाइनल खेलको विजेताले उपाधिका लागि चितवन११ सँग भिडन्त गर्नेछ। असोज ३० गतेदेखी क्याम्पाचौरमा सञ्चालित प्रतियोगिताको फाइनल खेल शनिबार हुनेछ। प्रतियोगितामा पहिलो हुने टोलीले ६ लाख ६ हजार ६ सय ६६ रुपैयाँ र दोस्रो हुने टोलीले तीन लाख तीन हजार तीन सय ३३ रुपैयाँ पुरस्कार पाउनेछन्।

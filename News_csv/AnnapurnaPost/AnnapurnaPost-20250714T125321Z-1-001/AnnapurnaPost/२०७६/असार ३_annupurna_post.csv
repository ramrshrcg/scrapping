शीर्षक,विवरण
कोमामा कूटनीति,"कूटनीतिक क्षेत्रलाई लाचार र निरीह बनाउने क्रम रोकौं र सम्भावित दुष्प्ररिणामबाट जोगिन बेलैमा सचेत बनौं। स्तम्भः उही मुटु उही भावना संसारमा विभिन्न धु्रवमा देशहरू विभक्त भई आआफ्नो धारको नेतृत्व गरेका बेला केही ससाना मुलुकले त्यस्ता कुनै धु्रवमा सहभागी नहुने गरी अलगै असंलग्न आन्दोलनको निर्माण गरे। यसको उद्देश्य आफ्नो मुलुकलाई ठूला राष्ट्रहरूको स्वार्थ र चेपुवाबाट जोगाउनु थियो। सैद्धान्तिक रूपमा नेपालले यही नीति आत्मसात गर्दै आएको छ। असंलग्न आन्दोलनको सदस्य हुनुको नाताले नेपालको विदेश नीति असंलग्नतामै आधारित हुनु स्वाभाविक हो। अहिले विस्तारै विश्व मानचित्रमा राजनीतिका फरक दृश्यहरू देखिएका छन्। शीतयुद्धकालीन समय अन्त्य भएको छ। रूस र अमेरिकामा सीमित धु्रवीकरण क्रमशः एसियाका उदाउँदा अर्थतन्त्रहरू भारत र चीनसम्म विस्तार भएको छ। यस अर्थमा हामी भूराजनीतिको दृष्टिले दुई धु्रवमा रहेका छिमेकीहरूबाट घेरिएका छौं। यी विशाल मुलुकसँग सतर्कता नअपनाउने, राजनीतिक नेतृत्वले ढंग नपुर्याउने र सामान्य सुविधा प्राप्तिमा मुलुकलाई दाउमा राख्दै जाने हो भने उनीहरूको चेपुवामा नपरिएला भन्न सकिन्न। यही आकलन गरेरै होला, पृथ्वीनारायण शाहले नेपाललाई दुई ढुंगाबीचको तरुलको उपमा दिएका। कतिपयले बदलिएको शक्ति सन्तुलनको परिप्रेक्ष्यमा केवल दुई ढुंगाबीचको तरुलमा सीमित गर्न नहुने बताइरहँदा अमेरिकासहितको त्रिकोणात्मक प्रतिस्पर्धामा नेपाल झन् कठिन स्थितिबाट गुज्रन सक्ने खतरालाई बेवास्ता गर्नु प्रत्युत्पादक हुनेछ। हुन त, यी छिमेकीका बीचमा उतारचढाव देखिन्छन्। तर आपसमा ठूलो व्यापारिक साझेदारीका कारण एकअर्काविरुद्ध बाहिर देखिए झैं कठोर बन्न सक्दैनन्। यस पक्षलाई दृष्टिगोचर गर्दा हाम्रो कूटनीतिक क्षमता चुस्त रहेन भने हामीले पुल बनेर लाभ उठाउनुको सट्टा पृथ्वीनारायणले भने झैं तरुल बन्ने खतरा नै प्रबल रहन्छ। विगतमा हामीमाथि प्रत्यक्ष रूपमा भारत र चीनबाहेक अन्य राष्ट्रको नजर नपरे झैं देखिए पनि तिब्बतको विषयमा अमेरिका सूक्ष्मरूपमा लागिपरेकै थियो र छ। त्यो परोक्ष संलग्नता अहिले क्रमशः इन्डोप्यासिफिक रणनीतिका नाममा हामीमाथि प्रत्यक्ष रूपमा देखा पर्नुको पछाडि हाम्रो अवस्था र प्रभाव बदलिएर होइन, चीनको बीआरआईसँगै भारत र अमेरिकाको त्रिकोणात्मक भिडन्तको असर हो, जुन कालान्तरमा चीन अनि बाँकी शक्तिका बीचमा केन्द्रीकृत हुँदै जानेछ। इन्डोप्यासिफिक अमेरिकाको एउटा महत्र्वाकांक्षी रणनीतिक परियोजना हो, जुन केवल सैन्य शक्तिसँग मात्रै सम्बन्धित छैन। क्रमशः आर्थिक कूटनीति पनि त्यहाँ प्रतिविम्बित हुँदै जानेछ। चीनको महत्र्वाकांक्षी परियोजनाबाट आफ्नो साख गुम्ने त्रासका बीच ल्याइएको इन्डोप्यासिफिकको दाँजोमा बीआरआई हाम्रो विकासका दृष्टिले जति आवश्यक छ ठीक त्यस्तो देखिँदैन अमेरिकी परियोजना। तर चुस्त कूटनीतिको अभावमा हामीले अमेरिकालाई यो बोध गराउन सकेका छैनौं। त्यसैले, शक्ति राष्ट्रहरूले क्रमशः आफ्नो चासो विस्तार गर्दै लैजाँदा त्यसको बाछिटाले हामीलाई नछोइरहने छैन। हाम्रा लागि यो या त्यो बहानामा कुनै खास धु्रवतिर लहसिनु दीर्घकालीन हितअनुकूल हुने छैन। तर समस्या हामीमै छ। विदेशीहरूका हस्तक्षेप र हाम्रा आफ्नै कमजोरीका कारण सार्वभौमिकता उस्तै भए पनि उनीहरूका र हाम्रा कूटनीतिज्ञमा बराबरीको हैसियत र सीमा स्थापित भएको छैन। विदेशीहरू त्यसैमा टेकेर लाभ उठाउन खोज्ने हुन्। तसर्थ, हामी नसच्चिने र नसुध्रिने हो भने हाम्रो अस्थिर राजनीति अनि अपरिपक्व नेतृत्वका कारण उनीहरूको दबाब र प्रभाव थप बढ्नेछ। त्यस अर्थमा नेपाल एउटा क्रीडास्थल बन्ने छ, जहाँबाट शक्ति राष्ट्रले आआफ्नो रुचिका खेल खेल्दै हाम्रो असंलग्नताको धज्जी उडाउने छन्। कुनै बेला भनिन्थ्यो नेपालको परिपक्व कूटनीतिले हामी यस्ता संस्था र शक्ति केन्द्रहरूबाट जोगिँदै आयौं। विस्तारै सत्ता र विपक्षमा रहेकाहरूले विदेशीहरूलाई गुहार्ने अवस्था आयो। कसले बढी विदेशीलाई रिझाउन सक्छ भन्नेमा प्रतिस्पर्धा हुँदा हामीले उनीहरूसामु नांगिएको पत्तै पाएनौं। त्यही प्रतिस्पर्धाका बीचमा व्यवस्था बदलिए तर व्यवस्थापकहरूको सोच बदलिएन। यस्तै आचरणगत गलत अभ्यासबाट हाम्रो साख घट्दै गयो र कूटनीतिमा स्खलन सुरु भयो। घरेलु नीतिहरूमा दलहरू विभाजित हुनु स्वाभाविकै भए पनि विदेश नीतिमा न्यूनतम साझा सहमति निर्माण हुन नसक्नु एउटा विडम्बना नै बन्न पुग्यो। जसले बढी पैसा खर्च गर्न सक्छ, उसैलाई कूटनीतिको गरिमा लत्याएर राजदूतहरू बनाइने परिपाटी हावी हुँदै गयो। विदेश नीतिको छेउटुप्पै नबुझेका, म्यान पावर कम्पनी चलाएका व्यापारी एकाएक सबैभन्दा अब्बल कूटनीतिज्ञ बनाइए। विदेशीको रुचिमा परेकाहरूलाई राजदूत बनाइनुसमेत परोक्ष योग्यता बनेपछि वास्तविक विज्ञहरू पाखा लाग्दै जानु हाम्रो कूटनीतिको स्थापित अभ्यास बन्न पुग्यो। कार्यकाल सकिएपछि मलाई नेपालमा खतरा भएकाले शरणार्थी भएर भए पनि यतै बस्न पाऊँ भनी प्रभुका चरणमा बिन्ती बिसाउने तहका विज्ञहरू हाम्रो राजदूत बनेर कूटनीति हाँक्न थाले। यति भएपछि सकारात्मक प्रभावको के अपेक्षा गर्नु ? सत्तामा दलहरूको जाने आउने क्रम चक्रिय छ। त्यसैले, नियुक्तिमा सबैले गर्दै आएको काम उस्तै थियो र छ। लाग्छ, बेथिति र विकृतिमा उनीहरूमा राष्ट्रिय सहमति कायम छ। विपक्षीमा रहँदा यस्ता कामको विरोध गर्ने र आफू सत्तामा जाँदा त्यसैको पुनरावृत्ति गर्ने प्रवृत्तिसँग अभ्यस्त हुनु हाम्रो नियति बन्दै छ। राजदूतका लागि योग्यता र मापदण्ड तयार नगरिएका होइनन्। तर ती न त हिजो लागू भए न त आज नै। अर्थात्, नियम बनाइएको लागू गर्न नभई कसरी तिनलाई लत्याएर देशभक्त कूटनीतिक अध्यताहरूको साख गिराउन सकिन्छ भनी देखाउन हो। यो बेथितिविरुद्ध लेख्नेहरू लेखिरहेका हुन्छन्। बोल्नेहरू बोलिरहेका हुन्छन् तर सरकार आफ्ना कार्यकर्ताको आडमा त्यसलाई सुन्नै सक्दैन। नचाहेरै पनि यो तीतो यथार्थ स्विकार्न हामी विवश छौं। त्यसैले, लाग्छ कूटनीतिक क्षेत्र आफैंमा पीडित बनेको छ। अन्तर्राष्ट्रिय सम्बन्धमा विभिन्न मुलुकले आफूप्रति कस्तो धारणा राखेका होलान् अनि उनीहरूसँग आफ्ना एजेन्डालाई कसरी प्रस्तुत गर्दा प्रभावकारी होला भन्ने विषयमा अधिकांश मुलुकका सरकारी निकायले विज्ञहरूमार्फत निरन्तर अध्ययनअनुसन्धान गरेका हुन्छन्। त्यसैका आधारमा सरकार अगाडि बढेको हुन्छ। उनीहरूका दूतावासहरूमा उक्त देशको वस्तु अवस्थाबारे गहिरो अध्ययन गर्ने गरी कर्मचारी खटाइएका हुँदा रहेछन्। तर हामीले त्यस्ता संयन्त्रहरूको विकास र प्रभावकारितामा ध्यान दिएका छैनौं। दूतावासका कर्मचारीमा आफू कार्यरत देशका बारेमा सतहीबाहेक गहिरो ज्ञान भएको कमै पाइन्छ। फलतः हाम्रा कूटनीतिक नियोगहरू चुस्त र दुरुस्त नहुने नै भए। अर्कोतिर हामी यति धेरै आ श्रित मुलुक बन्दै गएका छौैं कि विदेशी दूतावासका सामान्यभन्दा सामान्य कर्मचारीले हरेक नेपालीभन्दा आफूलाई उच्च कोटीको ठान्ने गर्छ। यस्तै क्रम बढ्दै जाने हो भने अहिलेसम्म प्रधानमन्त्री निवास र नेताका घरघरमा चहार्दै हिँड्ने राजदूतहरूले अब भेट्न उनीहरू नभई स्वयं नेपाली नेताहरू नै दूतावास धाउनुपर्ने अवस्था सिर्जना नहोला भन्न सकिन्न। विदेशीहरूका हस्तक्षेप र हाम्रा आफ्नै कमजोरीका कारण सार्वभौमिकता उस्तै भए पनि उनीहरूका र हाम्रा कूटनीतिज्ञमा बराबरीको हैसियत र सीमा स्थापित भएको छैन। हाम्राले निकै मेहनत गर्दासमेत उनीहरूका सरकार प्रमुखसँग भेट्न कठिन छ भने उनीहरूका लागि सरकार प्रमुखसहित सबैजसो नेताका बेडरुमहरू खुला झैं देखिन्छन्। हेक्का राखौं आफ्ना लागि सबभन्दा पहिले आफू नै सुध्रिनुपर्छ। आफ्ना संयन्त्रहरूलाई ध्वस्त पारेर सबल र सुदृढ मुलुक बन्न सकिन्न। त्यसैले, कूटनीतिक क्षेत्रलाई लाचार र निरीह बनाउने क्रम रोकौं र सम्भावित दुष्प्ररिणामबाट जोगिन बेलैमा सचेत बनौं।"
साइबर जासुसी : वर्तमानको त्रासदी,"नेपालमा जनमत निर्माण गर्ने ध्येयले सञ्चार क्षेत्रमा हुने बाह्य लगानी र नियन्त्रणबारे बेलैमा सजग नहुने र पारदर्शी नबन्ने हो भने कहालीलाग्दा दिन टाढा छैनन् सन् १९७८ को डिसेम्बर महिनाको अंकमा भारतकी पूर्वप्रधानमन्त्री इन्दिरा गान्धीकी बुहारी मेनका गान्धी संस्थापक तथा सम्पादक रहेको सूर्या भन्ने समाचार म्यागजिनले अमेरिकी जासुसी संस्था सेन्ट्रल इन्टेलिजेन्स एजेन्सी अर्थात् सीआईएको एजेन्ट भन्दै दक्षिण एसियाका पत्रकारको नामावली प्रकाशित गरेपछि खैलाबैला मच्चियो। त्यसमा नेपालका चारजनाको नाम पनि संलग्न थियो तर आजसम्म उक्त समाचारको सत्यता पुष्टि भएको छैन। यता एकजना अमेरिकी प्राध्यापक नेपालमा निर्धक्क काम गरिरहेका थिए। अमेरिकाको युनिर्भसिटी अफ क्यालिफोर्निया, बर्कलेमा आबद्ध प्राध्यापक लियो ई रोज नेपालविज्ञका रूपमा चिनिन्थे, जसको दरबार, भारदार, राजनीतिज्ञ सबैतिर गहिरो पहुँच थियो। नेपालको भूगोल, इतिहास, जनजीवन र हिमालयको सेरोफेरोबारे गहन जानकारी राख्ने लियो रोजको नेपाल स्ट्राटेजी फोर सरभाइवल लगायत पुस्तक प्रकाशित छन्। सन् १९५७ मा पहिलोपटक नेपाल आएका प्राज्ञिक लियो रोज अमेरिकी गुप्तचर संस्था सीआईएले सञ्चालन गरेको हिमाली क्षेत्र अध्ययन परियोजनामा पनि संलग्न रहेछन् भन्ने तथ्य पछि उद्घाटित भयो। शीतयुद्धकालीन त्यो परिवेशमा अमेरिकाको सीआईए र तत्कालीन सोभियत संघको केजीबीजस्ता जासुसी संस्थाको जगजगी थियो। तत्कालीन सोभियत संघको राजधानी मस्कोस्थित विभिन्न देशका दूतावासमा केजीबीले जडान गरेको वगिङलगायत जासुसी उपकरणका कारण गोप्य र संवेदनशील विषयमा कूटनीतिज्ञ दूतावासको चउरबगैंचामा बसेर कुरा गर्थे भन्ने चर्चा व्याप्त थियो। कहाँसम्म भने मस्कोस्थित अमेरिकी दूतावासको निर्माणाधीन भवनमा सोभियत संयन्त्रले गोप्य तवरमा जासुसी उपकरण जडान गरेको पत्ता लागेको थियो। त्यही सेरोफेरोमा काठमाडौं बालुवाटारमा भव्य सोभियत दूतावास भवन निर्माण हुँदै थियो। दूतावास भवनका लागि भनेर नेपाल भित्र्याइँदै गरेका केही दर्जन बाकस वीरगन्ज भान्सारमा रोकिए। बक्साभित्र संवेदनशील सामग्री हुन सक्ने आशंका गरिए पनि अन्ततः विनानिरीक्षण ती बाकस दूतावास भवन भित्रिए। त्यो बेला चलेको हल्लाअनुसार बाकसभित्र दूतावास भवनभित्र जडान गर्न शक्तिशाली जासुसी उपकरण थिए। सन् १९९१ मा तत्कालीन सोभियत संघ विघटन भयो र दर्जनभन्दा बढी देश अस्तित्वमा आए। सोभियत संघको विघटनसँगै केजीबीको हौवा पनि सेलाएर गयो। तर केजीबीकै जस्तो अझ त्योभन्दा शक्तिशाली भूमिकामा अहिले चिनियाँ जासुसी निकाय देखा परेको छ। सन् १९८३ मा स्थापितरूपान्तरित चिनियाँ बाह्य जासुसी निकाय मिनिस्ट्री अफ स्टेट सेक्युरिटी अर्थात् एमएसएसको नामले चिनिन्छ। सन् १९६७ मा भारतमा नक्सलवादी हिंसा प्रारम्भ भएपछि त्यसका संस्थापकमध्येका कानु सन्यालले गुप्तरूपमा नेपाल हुँदै चीन भ्रमण गरेको प्रसंग निजको आत्मकथामा उल्लेख छ। चीनबाट फर्कंदा कसरी कन्टेनरमा लुकाएर खासाबाट तातोपानी हुँदै काठमाडौंस्थित चिनियाँ दूतावासमा गोप्य तवरमा ओरालिएको थियो भन्ने प्रसंगले नेपालमा चिनियाँ जासुसी जालो तिब्बत गतिविधिमा मात्र केन्द्रित छैन भन्ने सजिलै बुझ्न सकिन्छ। विश्वव्यापी रूपमा हेर्ने हो भने चीनले आर्थिक, औद्योगिक जासुसीका साथै साइबर जासुसीका कारण हाहाकार मच्चाएको छ। चिनियाँ साइबर आक्रमणका कारण अहिले पश्चिम त्रस्त छ। सन् २००६ देखि सक्रिय एपीटी १० भनिने ह्याकिङ समूह नै साइबर जासुसीआक्रमणमा संलग्न रहेको र उक्त समूहले पश्चिमका प्रविधि कम्पनी, सुरक्षा संयन्त्र र सरकारी एजेन्सीलाई टारगेट गरेको आरोप अमेरिका र ब्रिटिस निकायले लगाउँदै आएका छन्। एपीटी १० ले सन् २०१७ मा अमेरिकी कम्पनीहरूबाट सूचना चोर्ने प्रयत्न गरेको थियो भने विभिन्न १५ देशका कम्पनीहरूमाथि धावा बोलेको थियो। एपीटी १० का पछाडि चिनियाँ जासुसी निकाय एमएसएसको हात भएको आशंका व्यक्त हुँदै आएको छ। किनकि त्यस्ता साइबर आक्रमणको उत्पत्ति थलो चीन भएको पाइन्छ। यसै पनि हुवेईलगायत चिनियाँ टेलिकम कम्पनीहरू गुप्तचरीकै लागि प्रयोग हुने आरोपसहित अमेरिका अहिले कडारूपमा प्रस्तुत भएको छ। साइबर आक्रमणकै पृष्ठभूमिमा अमेरिकी प्रविधिमाथि खतरा भएको जनाउँदै गत मेमा राष्ट्रपति डोनाल्ड ट्रम्पले अमेरिकामा राष्ट्रिय संकटकाल घोषणा गरेको स्मरणीय छ। सन् १९६८ मा अमेरिकाको सीआईए र ब्रिटेनको बाह्य जासुसी संस्था एमआई ६ को ढाँचाअनुरूप अलग जासुसी संयन्त्र स्थापना गर्ने ध्येले भारतकी तत्कालीन प्रधानमन्त्री इन्दिरा गान्धीको निर्णयअनुरूप रिसर्च एन्ड एनालिसिस विङ अर्थात् रअ को स्थापना भएको थियो। तत्कालीन आईबी अर्थात् इन्टेलिजेन्स ब्युरोका संयुक्त निर्देशक रामेश्वरनाथ (आरएन) काओ रअका पहिलो प्रमुख थिए। रअ स्थापना भएको तीन वर्षभित्र पूर्वीपाकिस्तान स्वतन्त्र भएर बंगलादेश बन्यो र सात वर्षभित्र सिक्किम भारतमा विलय भयो। रअका एक पूर्वअधिकारी आरके यादवद्वारा लिखित मिसन रअ मा उल्लिखित विवरणअनुसार काओले पूर्वीबंगालका नागरिकको एउटा छापामार संस्था गठन गरी तालिम दिने योजना बनाएर रअका गुप्तचरहरूले बोर्डर सेक्युरिटी फोर्सलगायत भारतीय अर्धसैनिक बलहरूको सहयोगले पूर्वीपाकिस्तानको सीमामा छापामार तालिम सञ्चालन गरेका थिए। त्यही छापामार संरचनालाई पहिले मुक्ति फौज भनियो र पछि मुक्ति वाहिनी नामाकरण गरियो। यसले स्वतन्त्र बंगलादेशको स्थापनामा अहं भूमिका खेल्यो। यादवका अनुसार सन् १९७५ मा स्वतन्त्र राष्ट्र सिक्किमलाई भारतीय संघमा विलयमा रअको प्रमुख भूमिका थियो। अहिले अन्तरिक्ष जासुसीमा अमेरिका र साइबर जासुसीमा चीन अग्रपंक्तिमा छन्। यी दुईबीच द्वन्द्वको एउटा अखडा नेपाल बन्दै गइरहेको देखिन्छ। कुनै बेला भारतको राजनीतिमा बाह्य धनको प्रभावबारे चर्चा चल्ने गर्दथ्यो। अहिले दक्षिण एसियाली मुलुकको राजनीतिमा भारतीय धनको प्रभावबारे चर्चा हुन थालेको छ। रअका पूर्वअधिकारी आरके यादवलिखित सो पुस्तकमा प्रकाशित विवरणअनुसार सन् २००४ मा बंगालादेशमा भएको संसदीय निर्वाचनमा कनै एक दललाई भारतले रअमार्फत १ अरब ३२ करोड भारतीय रुपैयाँ सहयोगस्वरूप छुट्ट्याइएको थियो। निर्वाचन जितेपश्चात् बंगलादेशको प्रधानमन्त्रीले भारत भ्रमण गरिन्। विदेश मन्त्रालयका अधिकारीहरूसँगको बैठकमा भारतीय अधिकारीहरूले निर्वाचनअघि उनले भारतीय द्रव्य प्राप्त गरेनगरेको सोध्दा ३२ करोड प्राप्त गरेको बताइन्। अर्थात् एक अर्ब रुपैयाँ रअका अधिकारीहरूले बीचैमा झ्वाम पारेका रहेछन्। बंगलादेशको निर्वाचनमा त्यत्रो धन ओइर्याउने भारतले नेपालको राजनीति प्रभावित गर्न कुनकुन दल र नेतालाई कति सहयोग गरेको होला ? यादवजस्तै कुनै व्यक्तिले रहस्य नखोलेसम्म अनुमान गर्नुबाहेक अर्को विकल्प छैन। रअको सबैभन्दा बलियो उपस्थिति नेपालमा छ भन्नु अत्युक्ति हुँदैन। रअको प्रमुख भइसकेको पीके एच थाराकन र आलोक जोशीजस्ता अधिकारीहरू कुनै बेला काठमाडौंस्थित भारतीय दूतावासमा रअ अधिकृतको रूपमा कार्यरत थिए। जासुसी संयन्त्रको कुरा गर्दा पाकिस्तानी गुप्तचर निकाय आईएसआईको जालो पनि नेपालमा बाक्लो छ भन्ने चर्चा हुने गर्छ। आईएसआई संयन्त्र नेपालमा नक्कली भारतीय रुपैयाँ भित्र्याउनेलगायतका आपराधिक कृत्यमा समेत संलग्न रहेको खुलासा बेलाबखत हुँदै आएको छ। नेपालमा आईएसआईको चलखेलले भारतको सुरक्षामा खतरा पुगेको भन्दै भारतीय जासुसी संयन्त्रले नेपालमा गोप्य अप्रेसनहरूसमेत गर्दै आएको छ। उत्तरकोरियाको जासुसी निकाय आरजीबी नेपालमा कति सक्रिय छ यकिन छैन तर नेपालस्थित उत्तर कोरियाली दूतावासका कूटनीतिज्ञहरू सुन तस्करीमा संलग्न भएको तथ्य बारम्बार प्रकाशमा आउने गरेको छ। एकजना अमेरिकी अधिकारीले भर्खरै नेपाल भ्रमणका क्रममा नेपालस्थित उत्तर कोरियाली दूतावासले नेपाललाई आधार बनाएर बढ्दो अवैध गतिविधि गरेको (सुन तस्करी, साइबर अपराध) प्रति चिन्ता व्यक्त गर्दै त्यस्ता गतिविधि रोक्न नेपाल सरकार र नेकपाका शीर्ष नेतालाई आग्रह गरेको समाचार प्रकाशित भएको छ। स्मरणीय छ उत्तर कोरिया अहिले राष्ट्रसंघीय प्रतिबन्धको सामना गरिरहेको छ र अनेकौं अवैध स्रोतहरूबाट धन जुटाउने कार्यलाई झनै तीव्र बनाएको छ। सन् २०१५ मा बंगलादेशमा २७ किलो सुन तस्करी गर्दा उत्तर कोरियाका कूटनीतिज्ञ रंगेहात पक्राउ परेका थिए। दक्षिण अफ्रिकामा गैंडाको सिङ र सुन तस्करीमै उत्तर कोरियाली कूटनीतिज्ञको संलग्नता भेटिएको थियो। स्क्यान्डिनेभियन देशमा उत्तर कोरियाली कूटनीतिज्ञले चुरोट तस्करी गरी ब्ल्याकमा बेच्ने गरेको पाइएको थियो। समग्रमा भन्दा दशकौंदेखि कूटनीतिक उन्मुक्तिको आवरणमा उत्तर कोरियाली कूटनीतिज्ञहरू तस्करीलगायत अवैध धन्धामा संलग्न छन्। दुर्भाग्य भन्नुपर्छ उत्तर कोरियाको निकटता चीनसँग छ र चीन र उत्तर कोरिया दुवै साइबर जासुसी र आक्रमणमा संलग्न भएको आरोप अमेरिकाको छ। अहिले अन्तरिक्ष जासुसीमा अमेरिका र साइबर जासुसीमा चीन अग्रपंक्तिमा छन्। यी दुईबीच द्वन्द्वको एउटा अखडा नेपाल बन्दै गइरहेको देखिन्छ। एकातिर चीन र भारतबीचको द्वन्द्वले नेपालको राजनीति नराम्ररी प्रभावित हुँदै गइरहेको छ भने अर्कोतिर जति नेपाल पश्चिमको क्रीडास्थल बन्छ, चीन झनै आक्रामक हुन सक्ने र नेपालको राजनीतिलाई झनै नियन्त्रित गर्ने प्रयत्न हुन सक्छ। नेपाल यस्तो ठाउँ भएको छ, जहाँ जुनसुकै देशले खुलारूपमा जासुसी गतिविधि सञ्चालन गर्ने गर्छन्। नेपालमा भित्रिने गरेको स्रोतविनाको सम्पत्तिपछाडिको रहस्य र केन्द्र पत्ता लगाउन नेपालको निकायले नचाहनु र नसक्नुको पछाडिको कारण नेपालका राजनीतिक शक्तिहरूको दबाब हो भन्ने प्रस्ट हुँदै गएको छ। नेपालमा कतिपय आयोजनापरियोजना लहडका भरमा छिमेकका कम्पनीहरूलाई दिनुको कारण पनि अब रहस्य रहेन। चीन र भारतले अब नेपालको लक्ष्यित राजनीतिक निकायमा धन उपलब्ध गराउँदा नेपालमै कार्यरत आफ्ना कम्पनीआयोजनाबाटै काम हुने भएपछि हङकङ वा कोलकाताबाट हुन्डी गरिराख्नु परेन। नेपालमा जनमत निर्माण गर्ने ध्येयले सञ्चार क्षेत्रमा हुने बाह्य लगानी र नियन्त्रणबारे बेलैमा सजग नहुने र पारदर्शी नबन्ने हो भने कहालीलाग्दा दिन टाढा छैनन्। हात्तीहरू मडारिए भने क्षत्विक्षत् हुने घाँस नै हो। अमेरिका, चीन र भारतरूपी हात्तीहरूको प्रतिस्पर्धा र नेपालमा बढ्दो चलखेलले नेपालको स्वाभिमानरूपी दुबो नपिसियोस्, सबै सजग हुनुपर्छ।"
वैज्ञानिक वन व्यवस्थापनका चुनौती,"वैज्ञानिक वन व्यवस्थापन प्रणालीका नाममा गरिने क्रियाकलाप वनको व्यवस्थापनभन्दा पनि रूख कटान गर्ने र काठ व्यापार गरी राजस्व आर्जन गर्ने वा व्यापारिक मुनाफा कमाउने उद्देश्य राखिएको हुन्छ। तत्कालीन साम्राज्यवादी मुलुकका सरकारले निजी कम्पनीमार्फत ठूला प्राकृतिक वनहरूको रूख कटानका लागि अफ्रिकी देशहरूका साथै इन्डोनेसिया, मलेसिया, फिलिपिन्स, ब्राजिलजस्ता मुलुकमा यस्तो वन व्यवस्थापन पद्धति अपनाइएको थियो। यसबाट ठूलो वातावरणीय, सामाजिक र आर्थिक क्षति भएकाले विश्वका प्रायः सबै मुलुकले वैज्ञानिक वन व्यवस्थापन पद्धति परित्याग गरिसकेका छन्। यस्तो किसिमको वन व्यवस्थापनको निर्णय प्रक्रिया र कार्यान्वयनमा सरकारी कर्मचारी, निजी कम्पनी र ठेकेदारहरूको नियन्त्रण हुन्छ र समग्र प्रक्रियामा स्थानीय समुदाय तथा सरोकारवालाको कुनै पहुँच रहेको हुँदैन। विश्वका प्रायः सबै मुलुकमा सरकार, समुदाय र निजी क्षेत्रले समेत अवलम्बन गर्दै आएको दिगो वन व्यवस्थापन प्रणालीमा वन व्यवस्थापन गर्दा आर्थिक लाभका अतिरिक्त वन सुशासन र समाजिक एवं वातावरणीय हितलाई पनि उत्तिकै महत्र्व दिने गरी कार्ययोजना बनाएर वनको व्यवस्थापन गरिन्छ। नेपालको वनसम्बन्धी नीति र कानुनमा पनि दिगो किसिमले वनको व्यवस्थापन गर्ने अवधारणा अवलम्बन गरिएको छ। यस्तो किसिमको वन व्यवस्थापन प्रणालीमा सरकारी निकाय, समुदाय र निजी क्षेत्रको सन्तुलित पहुँच र सहभागिता रहेको हुन्छ। वन व्यवस्थापन गर्ने यो एउटा नयाँ र न्यायोचित अवधारणा हो, जसअनुसार वन व्यवस्थापन गर्दा आर्थिक, सामाजिक र वातावरणीय पक्षहरूका अतिरिक्त वन सुशासन, वनमाथिको आदिवासी जनजाति र स्थानीय समुदायको अधिकार, विपन्न वर्गको रोजगार, स्थानीय लघु उद्यमहरूको विकास, वनसम्बन्धी परम्परागत ज्ञानको संरक्षण र सम्मान, जलवायु परिवर्तन न्यूनीकरण र अनुकूलन जस्ता विषयलाई विशेष महत्र्व दिएर वन व्यवस्थापन योजना बनाई वनको दिगो व्यवस्थापन गरिन्छ। यस्तो किसिमको वन व्यवस्थापन प्रणालीमा सरकार, समुदाय, सरोकारवाला र निजी क्षेत्रको सन्तुलित पहुँच, सहभागिता र निर्णायक भूमिका हुन्छ। वैज्ञानिक वन व्यवस्थापनमा समुदायको सरोकार सरकारी निकायको दबाबमा विगत ७ वर्षको अवधिमा विभिन्न सामुदायिक वनहरूमा लागू गरिएको वैज्ञानिक वन व्यवस्थापनको समग्र अभ्यास र क्रियाकपालको अवलोकन, निरीक्षण, समीक्षा र मूल्यांकन गर्दा वनको दिगो व्यवस्थापनभन्दा पनि प्राकृतिक रूख कटान र काठ व्यापार गरी सरकारी राजस्व र निजी क्षेत्रका लागि मुनाफा आर्जन गर्ने माध्यम मात्र बनाइएको देखिन्छ। यसो गर्दा क्षणिक समयका लागि राज्यलाई केही राजस्व र निजी क्षेत्रलाई व्यापक मुनाफा त भएको होला, तर वैज्ञानिक वन व्यवस्थापनका नाममा कार्ययोजना तर्जुमा र निर्णय प्रक्रियालाई केन्द्रीकृत गरी एकातर्फ सामुदायिक वनको उद्देश्य, मर्म र भावनामा गम्भीर आघात पुर्याएको छ भने अर्कोतर्फ सामुदायिक वनमा निर्भर रहेका जनताको जीविकोपार्जनलाई वैज्ञानिक वन व्यवस्थापनले रत्तिभर सम्बोधन गरेको छैन। किनकि वैज्ञानिक वन व्यवस्थापनले सामुदायिक वनलाई लगानी, ठेक्कापट्टा र काठ व्यापारको चक्रव्युहमा फसाइदिएको छ। बचेखुचेको सालको प्राकृतिक वन जोगाउन दिगो वन व्यवस्थापन प्रणाली अपनाउनुपर्नेमा पुरानै गल्ती दोहोर्याइएकाले वैज्ञानिक वनप्रति सबै सचेत हुनुपर्ने अवस्था छ। वैज्ञानिक वन व्यवस्थापनका नाममा प्राकृतिक रूपमा रहेका खडा रूख कटान गर्ने र काठ व्यापारमा मात्र ध्यान केन्द्रित गर्ने कार्यले वनको बहुपक्षीय र बहुउद्देश्यीय रूपमा व्यवस्थापन गर्ने कार्य अवरुद्ध भएको छ। यसका साथै वैज्ञानिक वन व्यवस्थापनका नाममा प्रायः सरपट कटान प्रणाली अवलम्बन गरिएकाले यसबाट जैविक विविधता, पारिस्थितिकीय प्रणाली, सिमसार, वन्यजन्तुहरूको वासस्थान र वातावरणीय विनाशजस्ता समस्या उत्पन्न भइरहेका छन्। वैज्ञानिक वन व्यवस्थापनमा विभिन्न प्रजातिका वनमा लामो अवधिको चक्र प्रणाली अपनाई वन व्यवस्थापन गर्ने भनिए पनि यस्तो प्रणाली ठूलो क्षेत्रमा फैलिएको र वन्यजन्तुहरूको वासस्थान नभएको क्षेत्रमा मात्र केही हदसम्म सम्भव हुन सक्छ। तर नेपालजस्तो ससाना वन क्षेत्रहरू रहेका, प्रायः सबै वनहरू ससाना स्तरमा समुदायले व्यवस्थापन गरिरहेको, वनहरू काठ उत्पादनसँगसँगै चरीचरण तथा जडीबुटी संकलनका लागि उपयोग हुँदै आएको र नेपालका वनमा भौगोलिक अवस्थाअनुसार सबै रूख एउटै हैसियतमा नभएको अवस्था रहेकाले यस्तो अवस्थामा रहेको वनमा लामो अवधिको चक्र प्रणाली अपनाई प्राकृतिक रूख कठान गर्ने किसिमले वन व्यवस्थापन गर्ने पद्धति अव्यावहारिक छ। त्यस्तै यस्तो चक्र प्रणालीले ठूलो क्षेत्रमा रहेका प्राकृतिक रूख कटान गरी काठ व्यापार गर्ने उद्देश्य बोकेकाले रूख कटानका लागि निर्धारित खण्डमा बाहेक अन्यत्रको वनमा रहेका रूख कटान र ढलापडा तथा सुखड खडा रूखहरूको संकलनमा हतोत्साहन गर्ने भएकाले त्यस्ता रूख नोक्सान भएर जान्छन्, जसले गर्दा उपभोक्ता समूहले एकातर्फ नोक्सानी व्यहोर्नु परेको छ भने अर्कोतर्फ काठको आपूर्तिमा कमी भई समूह व्यवस्थापनमा समेत कठिनाइ सिर्जना भएको छ। तराई, चुरे र मध्य पहाडको सडक र बजारको पहुँच पुगेको क्षेत्रमा रहेका वनहरूमा वैज्ञानिक वन व्यवस्थापनका नाममा रूख कटान र काठ व्यापार गर्ने काम केन्द्रित छ। यसको समग्र प्रक्रियामा पारदर्शिता, जवाफदेहिता र सामुदायिक सहभागिताको कमीका कारण सीमित वन कर्मचारी र व्यक्तिहरूमा केन्द्रित ठूलो आर्थिक र नाफामूलक कारोबार भइरहेका छन्। वैज्ञानिक वन र भ्रष्टाचारी वन आपसमा पर्यायवाची बन्न पुगेका छन्। यसबाट सृजित विकृति रोक्ने र रूख कटान तथा काठ व्यापारका विषयमा कुनै पनि अनुगमन र नियन्त्रण प्रणाली रहेका छैनन्। यस्तो अवस्थामा वैज्ञानिक वन व्यवस्थापनका नाममा सिर्जित जोखिमबाट खासगरी सोझासीधा नागरिक र सामुदायिक वन उपभोक्ता समूहका महिला पदाधिकारी कानुनी फन्दामा पर्ने अवस्था सिर्जना भएकाले समयमै वैज्ञाननिक वन व्यवस्थापनका शासकीय जोखिमबाट जोगिनुपर्ने आवश्यकता छ। वैज्ञानिक वन व्यवस्थापनलाई पारदर्शी गराइएको कुरा देखाउनका लागि वन व्यवस्थापन योजना तयारी र कार्यान्वयनमा वन उपभोक्ता समूहको सहभागिता रहेको दाबी गरिँदै आएको छ। यद्यपि, यस्ता वन व्यवस्थापन योजनाबारेमा वन उपभोक्तालाई आधारभूत कुरा पनि जानकारी गराइएको छैन। त्यस्तै वनको सबै तथ्यांक दुरुस्त राखिएको भनिए पनि यस्तो विवरण तथा तथ्यांकहरूमा सामुदायिक वनका उपभोक्ताहरूको कुनै पनि पहुँच नहुने र वैज्ञानिकका नाममा सबै तथ्यतथ्यांक र निर्णयहरूमा सरकारी निकाय र ठेकेदारको नियन्त्रण हुने गरेको छ। वन व्यवस्थापन कार्ययोजनाको तर्जुमा र कार्यान्वयनमा प्रयोग गरिएका प्रविधिसम्बन्धी ज्ञान, सीप र क्षमता स्थानीय समुदायमा हस्तान्तरण नगरिएकाले सरकारी कर्मचारी, ठेकेदार र महँगा बाह्य परामर्शदाताको संलग्नता नभई वन व्यवस्थापन योजना नै तर्जुमा हुन नसक्ने अवस्था सिर्जना गरी सामुदायिक वन उपभोक्ता समूहलाई निरीह बनाइएको छ। त्यसैगरी वैज्ञानिक वन व्यवस्थापनका नाममा आदिवासी जनजाति, स्थानीय समुदाय र महिलाको वन व्यवस्थापनसम्बन्धी परम्परागत ज्ञानको उपयोगलाई वर्जित गरिएकाले वन व्यवस्थापनसम्बन्धी परम्परागत ज्ञान, सीप, अभ्यास र क्षमता लोप हुँदै गएका छन्। यसले गर्दा वैज्ञानिक वन व्यवस्थापनका कारण सामाजिक र सांस्कृतिक रूपमा समेत गम्भीर प्रभाव पर्दै आएको छ। सामुदायिक वनमध्ये आधाभन्दा धेरै वनका कार्ययोजना सरकारी कर्मचारीको सहयोगको अभावका कारण परिमार्जन हुन सकेका छैनन्। सरकारी कर्मचारी केही वनहरूमा वैज्ञानिक वन व्यवस्थापन गर्ने भन्ने नाममा रूख कटान गर्ने र काठ व्यापार गर्ने कार्यमा मात्र संलग्न हुँदै आएकाले ठूलो हिस्सामा रहेका सामुदायिक वन सरकारी निकायको प्राविधिक सहयोग पाउनबाट वञ्चित हुँदै आएका छन्। यसरी सरकारी कर्मचारीको सेवा प्रवाहमा कृत्रिम अभाव सिर्जना गरी वैज्ञानिक वन व्यवस्थापन योजना तर्जुमाका नाममा सरकारी निकायबाट बाह्य परामर्शदाता परिचालन गरिँदै आएको छ। यस्ता बाह्य परामर्शदाता समूहप्रति जवाफदेही नहुने र सामुदायिक वनको योजना तर्जुमा गर्दासमेत हस्तक्षेप हुँदै आएको छ। यसले सामुदायिक वनमा बाह्य हस्तक्षेप बढ्दै जाने र उपभोक्ता समूहको अपनत्व घट्दै जाने स्थिति सिर्जना भएकाले यसबाट सामुदायिक वनको अस्तित्व नै संकटमा पर्ने भएको छ। वैज्ञानिक वन व्यवस्थापनका नाममा रूख कटानका लागि अवलम्बन गरिएको चक्र प्रणालीमा वनको एउटा निश्चित भागमा मात्र लगानी केन्द्रित गरी रूख कटानी गरिँदै आएको छ। परिणामस्वरूप सामुदायिक वनको अन्य क्षेत्रमा रहेका ढलापडा र सुखड खडा रूख संकलन नगरी सडीगली खेर गइरहेका छन्। त्यसैले वैज्ञानिक वन व्यवस्थापनका कारण काठको एउटा ठूलो हिस्सा वनमा सडीगली गएकाले बजारमा काठ आपूर्तिको कमी हुँदै गएको छ, जसले गर्दा नेपाली काठ व्यावसायीले विदेशबाट काठ आयात गर्दै आएका छन् र नेपालको व्यापार घाटा बढ्दै गएको छ। यसरी नेपालको व्यापार घाटा बढाउनमा वैज्ञानिक वन पनि एउटा मुख्य कारक तत्वको रूपमा रहँदै आएको छ। विगतमा यस्तै किसिमको वैज्ञानिक वन व्यवस्थापनका नाममा सालको जंगल फडानी गरिएको र त्यसपछि त्यस्ता क्षेत्रहरूमा पुनरुत्पादन नभएको कारण धेरै वन कृषिभूमि वा बसोवास क्षेत्रमा परिणत भएको र मसलाका रूख रोपेर भ्रष्टाचार, त्रुटि र लाज ढाकछोप गरिएको थियो। उक्त कुरा सागरनाथ वन विकास परियोजना, रतुवामाई वन विकास परियोजना र नेपालगन्ज वन विकास परियोजनाबाट स्पष्ट भएको छ। यसबाट पाठ सिकेर बचेखुचेको सालको प्राकृतिक वन जोगाउनका लागि दिगो वन व्यवस्थापन प्रणाली अपनाउनुपर्नेमा पुनः पुरानै गल्ती दोहोर्याएकाले वैज्ञानिक वनप्रति समयमै सबै सचेत हुनुपर्ने अवस्था छ। लेखक सामुदायिक वन उपभोक्ता महासंघकी केन्द्रीय अध्यक्ष हुन्।"
गौरवको धरोहर धरापमा,"इन्जिनियरिङ अध्ययन संस्थान (त्रिवि) एउटा मात्रको उत्पादनले देशको प्राविधिक जनशक्तिको आवश्यकता परिपूर्ति हुने अवस्था थिएन। थप जनशक्ति अभाव खट्किरहेको अवस्थामा निजी क्षेत्रबाट पनि लगानी गरी किन थप प्राविधिक जनशक्ति उत्पादन नगर्ने भन्ने अठोटका साथ हामीले निजी लगानीमा कलेज चलाउनेबारे विचारविमर्श गर्यौं। लगानीका स्रोत कम हुँदाहुँदै पनि दृढ संकल्प लिएर इन्जिनियरिङ शिक्षाप्रतिको जनअभिरुचिलाई मध्यनजर गरी त्रिविको सम्बन्धनमा २०५१ असार २७ गते नेपाल इन्जिनियरिङ कलेज (नेक) विधिवत् स्थापना भयो। २०५४ मा निजी क्षेत्रको सहभागितामा शैक्षिक क्षेत्रको विकास गर्न पोखरा विश्वविद्यालय स्थापना भएपश्चात् २०५५ पुस २९ को निर्णयअनुसार निजी लगानीमा खुलेको यो कलेज सञ्चालन, व्यवस्थापन, आन्तरिक प्रक्रिया र आधार निर्माण तथा इन्जिनियरिङ जनशक्ति परिपूर्ति गरी कलेज सञ्चालन गर्नु चुनौतीपूर्ण थियो। यी चुनौती चिर्दै इन्जिनियरिङका विविध विधाका हाल दुई हजार दुई सय विद्यार्थी पठनपाठन गराउन सफल नेकले सफल जनशक्ति पूर्ति मात्र गरेको छैन, यहाँबाट उत्पादित प्राविधिकले विदेशमा समेत नेपाली शिर उचो पारेका छन्। नेपाल सरकारको उच्च ओहोदामा समेत सेवा दिइरहेका छन्। योे राष्ट्रका लागि गौरवको विषय हो। कलेजले संघर्ष साथ आर्जेका साख र प्रतिफलबाट उत्साही भएर यसलाई विश्वविद्यालयमा प्रवद्र्धन गर्ने र निजी लगानीलाई करका दायरामा ल्याउने राज्यको नीतिअनुसार कम्पनी ऐनमा दर्ता गरेर कामका सुरुवात गर्दानगर्दै यसलाई सामाजिक संस्था (? ) का रूपमा एकछत्र राज गर्न चाहने र एकलौटी विनाहिसाबकिताब कलेज सञ्चालन गर्न चाहने केही साथीले कलेजलाई विवादमा ल्याउने काम गरे। करको दायरामा ल्याई सञ्चालन गर्नुपर्छ भन्ने हाम्रो आग्रहलाई बेवास्ता गरेर सामाजिक संस्थाको रूपमा एकछत्र कमाउधन्धा चलाइरहन पाउनुपर्ने भन्ने दुईजना सञ्चालकको गलत र गैरकानुनी रबैयाले कलेज अहिले जीवनमरणको दोसाँधमा छ। कलेजको भविष्य नहेरी सहयात्रीलाई समाप्त पारेर एकलौटी गर्ने ध्येयले केही साथीहरू अख्तियार दुरुपयोग अनुसन्धान आयोगको ढोकामा अनशन बस्ने, चर्चा बटुल्न जे पनि गर्ने तयार हुने र सहयात्राले स्वयं बयान दिई किताब छापेर बाँड्नेहरूको सहयात्राले विध्वंसात्मक रूप लियो। म भ्रष्टाचारी हुँ भन्नेको निवेदनको पीडा सहयात्रीले अनाहकमा सहनुपरेको छ। यो शैलीलाई मलजल गर्ने काम पोखरा विश्वविद्यालयबाट भएको छ। निजी लगानी र निजी सम्बन्धनमा खुलेको र वैधानिक रूपमा सहज सञ्चालन भइरहेको कलेजलाई यसको भविष्य छैन भन्दै सार्वजनिक समारोहमा डी एफिलिएसन गर्ने वा आंगिक बनाउने भन्दै उपकुलपतिजस्तो जिम्मेवार व्यक्तिबाटै चुनौती दिन काम भयो। यसले भ्रष्टहरूको मनोबल बढ्यो। कलेजले आयतन लिएर अगाडि बढेको देख्न नसक्ने र सञ्चालकबीच फाटो ल्याउने वर्गले कलेज धराशायी नबनाउँदासम्म धन्धा सञ्चालन गरिरह्यो। यसको चुनौती यही नै बन्न पुग्यो र अधिकांश लगानीकर्ता विश्वविद्यालयका पदाधिकारीको निहित स्वार्थको चंगुलमा परिरहेका छन्। कलेजले आर्जेको साख र लगानीको प्रतिफलमाथि डाहा, ईश्र्या र लोभले मुर्मरिएकाहरूको मतियार बन्यो पोखरा विश्वविद्यालय। वैधानिक सञ्चालक समितिले गरेका कामको आधिकारिकता नहेरी नक्कली सञ्चालक समितिको पक्षपोषण गरिरह्यो। विश्वविद्यालय पूरै भ्रष्टहरूको घेरबन्दीमा फस्यो। हुँदाहुँदा गैरसरोकार मान्छेबाट मलाई निष्कासन गरिएको भन्ने पत्रको अनुमोदनसमेत गर्यो। २३ वर्षसम्म यस विश्वविद्यालयको छत्रछायामा चलेको कलेज कहाँ सम्बन्धन लिएको भन्ने मलाई थाहा छैन भन्दै हिँड्ने इन्जिनियरिङका बुद्धिराज जोशी कसरी डिन बन्न पुगे ? निहित स्वार्थमा जे काम पनि गर्न पछि नहट्ने पदाधिकारीबाट सिंगै विश्वविद्यालयको गरिमाप्रति पूर्णरूपमा आँच पुर्याइयो। उता योजना तथा कार्यक्रम महाशाखा प्रमुख ज्ञानेश्वर शर्मा सातजना सञ्चालक समिति भनी पहिले पत्र लेख्छन्। पछि आएर ७ जनाको समितिलाई ११ जना भनी चिठी लेख्छन्। दुवैजना विवादित तथा कलेज पूर्णरूपमा कब्जा गर्नेका मतियार बन्न किन पुगे ? विश्वविद्यालय निहित स्वार्थमा बन्धक भइदिँदा अधिकांश विद्यार्थी, शिक्षक, कर्मचारी र स्वयं सञ्चालकले बेतुकको सकस भोग्नु परिरहेको छ। यसै विश्वविद्यालयबाट स्वीकृत र अनुमोदित विधान (२०५१ र संशोधित २०५६) लाई खुलेआम उल्लंघन गर्ने काम गरियो। पदाधिकारीबाट प्राज्ञिकता, ऐन नियम र पद्धतिको खुला चुनौती गरियो। भ्रष्टहरूको मनोबल बढ्यो। पद्धति र पारदर्शिता पूरै छायामा पर्यो। शक्तिको दम्भभित्र दासत्व स्विकार्नेहरूको मनोबल बढाउने र २५ वर्षसम्मको लगानीकर्ताको निजी लगानीलाई हतोत्साही बनाउने काममा निरन्तरता दिइरह्यो। आधिकारिक सञ्चालक समितिमध्ये कार्यकारी अध्यक्ष लम्बोदर न्यौपाने, कार्यवाहक अध्यक्ष सूर्यबहादुर केसी, डा रामरत्न उपाध्याय, ई लवराज भट्टराई र डा उपेन्द्र गौतम रहेको सञ्चालक समिति वैध रहेको र बहुमत सदस्यबाट पारित गरिनुपर्ने कुरा विधानमा उल्लेख छ। सोहीअनुकूल गरिनुपर्ने सम्मानित उच्च अदालत पाटनले आफ्नो निर्णयमा समेत विश्वविद्यालयबाट स्वीकृत र अनुमोदित विधान नै सर्वोपरि हुने र निजी क्षेत्रबाट सञ्चालित कलेज सार्वजनिक (सामाजिक) संस्था हुने देखिन आउँदैन भन्ने फैसलाविरुद्ध काम गर्ने अधिकार विश्वविद्यालयलाई कसले दियो ? ०५१ सालमा त्रिविबाट सम्बन्धन स्वीकृति लिँदा नै निजी कलेज र निजी लगानी भनिएको छ। यही सम्बन्धन स्वीकृतिमा पोखरा विश्वविद्यालयमा सम्बन्धन सारिएको र पोखरा विश्वविद्यालयको इन्जिनियरिङ संकायको सुरुआत नै यही कलेजबाट भएको हो। त्यसो भए पोखरा विश्वविद्यालयको कलेज सबै सामाजिक हुनुपर्ने होइन र ? नेपाल इन्जिनियरिङ कजेजका सातजना सञ्चालकबाहेक अरू सञ्चालक बन्ने कानुनी आधार कसैसँग छैन। सातजनाको साधारणसभाको बहुमतले मात्र जे कुराको पनि निर्णय लिन सक्ने विधानमै उल्लेख छ। हामी आधिकारिक पाँचजना सञ्चालकद्वारा कलेजबारेमा उपकुलपतिलाई सम्बोधन गरी लेखिएका कुनै पनि पत्रको जवाफ विश्वविद्यालयले दिएन। आन्तरिक विवादमा रुमलिएको कलेजलाई समाधानको वैधानिक बाटोमा हिँडाउन विश्वविद्यालय सहयोगी बन्नुपथ्र्यो। असम्बन्धित पक्षबाट पाँचजना सञ्चालकमाथि गरिएका गैरकानुनी कार्यलाई साथ दिइरह्यो। असम्बन्धित पक्षको पक्षपोषण गरिरह्यो। आफैंद्वारा स्वीकृत र अनुमोदित विधानको उल्लंघन गरिरह्यो। नेकको विधानविपरीत गएर व्यवस्थापनका विषयमा छलफल गर्ने कानुनी आधार कसैमा नभएको अवस्था हुँदाहुँदै अवैध व्यक्तिसमेतलाई बैठकमा बोलाएर विश्वविद्यालयले कस्तो निर्णय दिन खोजेको हो र कुन स्वार्थमा हाम्रो उपस्थिति खोजिएको थियो भनेर नबुझ्दा बैठक बहिष्कार गरेका थियौं। विश्वविद्यालय निहित स्वार्थमा बन्धक भइदिँदा अधिकांश विद्यार्थी, शिक्षक, कर्मचारी र स्वयं सञ्चालकले बेतुकको सकस भोग्नु परिरहेको छ। कलेजको ०५१ देखि ०६८ सम्मको आयव्याय विवरण छैन। यसलाई लुकाउने नियत यहाँभित्र लुकेको छ। २३ वर्षको लेखा परीक्षण गरेर अन्य लुकाउने काम भएको छ। कलेज स्थापनादेखि हालसम्मको निष्पक्ष लेखापरीक्षण हुन र तथ्य सार्वजनिक गरिनुपर्छ। अरूलाई भ्रष्टाचारीको अवैधानिक बिल्ला भिराएर आफू साधु बन्न खोज्नु हुन्न। सञ्चालक भट्टराई आफ्नो १४ प्रतिशत सेयरलाई ५२ प्रतिशत छ भन्दै हिँडेका छन्। यसलाई कानुनी दायरामा ल्याउनुपर्ने कि नपर्ने ? कलेज सामाजिक संस्था भएको भए त्यसको अचल सम्पत्ति राखेर बैंकबाट ऋण लिन पाउने कि नपाउने ? कलेजको सेयर बिक्री गरेर लिएको ९७ लाख ५० हजार लिँदा निजी हुने त्यसपछि सामाजिक हुने ? नक्कली कागजात खडा गरेर (अडिट) लेखापरीक्षणको भूमिका निर्वाह गर्ने महानुभावका कम्पनीले पनि कानुनी कठघरामा उभिनुपर्ने होइन र ? कलेज सामाजिक संस्था भएको भए यो माग र लिएको रकमउपर भ्रष्टाचारको मुद्दा अगाडि बढ्नुपर्ने होइन र ? विद्यार्थी भर्ना गर्दा लाग्ने फी नगदै ल्याउन सूचना जारी गरेर उठेको करोडौं रकम आर्थिक अपचलन गरेकोमा सम्बन्धित निकायमा निवेदन गर्दासमेत मौन रहनुले थप प्रश्न उब्जेको छ। बैंकिङ कसुरअनुसार कारबाही हुनुपर्छ भन्ने हाम्रो आग्रह हो। कसैको निजी सम्पत्तिलाई सदावर्त लगाउने अधिकार कसैलाई पनि हुँदैन। कसैले आफ्नो लगानीको प्रतिफल खोज्नु उसको अधिकार हो। समृद्ध नेपाल, खुसी नेपालीको परिकल्पना गर्दै शिक्षा र स्वास्थ्य क्षेत्रमा समेत विदेशी लगानीको आह्वान गर्ने वर्तमान सरकार प्रमुख प्रधानमन्त्रीको आह्वानलाई पोखरा विश्वविद्यालयको यस्तो अनैतिक क्रियाकलापले सहयोग पुर्याउला ? प्रतिनिधिसभा सदस्य केसी कलेजका कार्यवाहक कार्यकारी अध्यक्ष हुन्।"
विश्वकपमा १२ वर्षसम्म अपराजित अस्ट्रेलिया,विश्वकप क्रिकेटमा सबैभन्दा लामो समयसम्म अपराजित रहने टोली अस्ट्रेलिया हो । अस्ट्रेलियाले विश्वकपमा १२ वर्षसम्म अपराजित रहेर कीर्तिमान बनाएको थियो । यो प्रसंगसँग अर्को रमाइलो घटना पनि जोडिएको छ । १२ वर्षअघि विश्वकपमा अस्ट्रेलिया जुन टोलीसँग पराजित भएको थियो १२ वर्षपछि आएर त्यही टोलीले नै पुनः अस्ट्रेलियाको अपराजित यात्रा तोडेको थियो । सन् १९९९ को विश्वकपको समूहगत चरणमा पाकिस्तानले अस्ट्रेलियालाई १० विकेटले पराजित गरेको थियो । त्यसपछि विश्वकपको कुनै पनि खेलमा अस्ट्रेलिया पराजित भएन । सन् १९९९ कै विश्वकपको फाइनलमा पनि अस्ट्रेलियाले पाकिस्तानलाई नै हराएर उपाधि चुम्यो । त्यसपछि अस्ट्रेलियाले एक खेल पनि नहारी सन् २००३ र सन् २००७ को विश्वकपको उपाधि पनि जित्यो । एकैपटक सन् २०११ को विश्वकपको समूहगत चरणमा आएर अस्ट्रेलियन टोली पुनः पाकिस्तानसँगै चार विकेटले पराजित भयो ।
सावित्राको सान,"काठमाडौं : महिला फुटबललाई गति दिन सक्ने खेलाडी हुन्, सावित्रा भण्डारी । उनी ब्राजिली फुटबलको प्रशंसक हुन्, त्यसैले आफैंले आफैंलाई साम्बा भन्न पनि रुचाउँछिन् । साम्बा भन्ने, तर खेल भने औसत ? त्यो त हुनु भएन् नै । धन्न, सावित्रा त्यस्ती छैनन् । सन् १९८० बाट नेपालमा महिला फुटबलमा जग बसेको मानिन्छ र त्यसयता नेपालले पाएका अब्बल दर्जाको एक खेलाडीमा पर्छिन्, उनी । सफल हुनु र चर्चामा रहनु दुई फरक परिस्थिति हो, सावित्रा भने उनी दुवैमा दरिलोसँग उपस्थित छिन् । नेपाली महिला फुटबलमा अझै धेरै हुन बाँकी छ, अझ भनौं केही भएकै छैन् । ठीक यही बेला नेपाली फुटबलले ठूलठूला सपना पनि बुनेको छ । साफ च्याम्पियनसिप मात्र जित्ने होइन, दक्षिण एसियाको घेरा तोडेर एसियाली फुटबलसम्म पहुँच बनाउने । यो परिस्थितिमा आस बनेर उभिएकी खेलाडी हुन्, सावित्रा । घरेलु फुटबलमा एपीएफबाट खेल्दा होस् अथवा नेपालको राष्ट्रिय टिमबाटै । खेलाडीको हूलबाट उनी ठ्याक्कै फरक देखिन्छिन्, अरू भन्दा तीव्र, चुस्त र स्तरीय । यसैमा टिकेर उनी वर्ष २०७५ मा लगातार चर्चामा पनि रहिन् । चर्चा कतिसम्म भने उनको जत्तिको लोकप्रियता अहिलेको पुरुष खेलाडीले पनि विरलै मात्र पाएका छन् होला । यस्तोमा उनी एनएसजेएफ इन एसोसियसन विथ एक्सन स्पोर्ट्स एचडी प्रिजेन्स बजाब पल्सर स्पोर्ट्स अवार्ड पावर्ड बाई गोल्डस्टार को पिपुल्स च्वाइस अवार्डको मनोनयनमा नपर्ने प्रश्न नै भएन् । स्पोर्ट्स अवार्डको यो विधामा पाँच प्रत्यासी छन् र त्यसको निर्णय हुनेछ, मतका आधारमा । सामाजिक सञ्जाल फेसबुक र एसएमएसमार्फत आएको मतसँगै राष्ट्रिय खेल संघका मुख्य प्रशिक्षक र आयोजक मञ्चका सदस्यले दिएको मतले विजेताको निर्णय हुनेछ । वर्ष २०७५ मा सावित्राकै गतिलो योगदानका कारण नेपाली टोली भारतमा सम्पन्न हिरो गोल्डकपको फाइनलसम्म पुग्यो । त्यसै क्रममा नेपालले पहिलो पल्ट भारतलाई हरायो । विराटनगरमा भएको वुमेन्स साफ च्याम्पियनसिपमा नेपाल फेरि एकपल्ट फाइनलमा भारतसँगै पराजित भयो । तर सावित्रा सर्वाधिक गोल गर्ने खेलाडीको सूचीमा शीर्ष स्थानमै छिन् । एपीएफले नै वर्ष २०७५ मा लिग जित्दा उनी सर्वाधिक गोलकर्ता मात्र भइनन्, उत्कृष्ट खेलाडी पनि बनिन् । नेपालले पहिलो पल्ट ओलम्पिक छनोटको दोस्रो चरण तय गर्दा पनि सावित्राको भूमिका कम थिएन । उनलाई अवार्ड दिलाउने जिम्मा अब उनकै प्रशंसकहरूको हातमा छ ।"
बंगलादेशको सानदार जित,ब्रिस्टल : शकिव अल हसन र लिटोन दास चम्किएपछि आईसीसी एकदिवसीय विश्वकप क्रिकेटमा बंगलादेशले वेस्ट इन्डिजमाथि सानदार जित हात पारेको छ । काउन्टी ग्राउन्डमा सोमबार भएको खेलमा बंगलादेशले वेस्ट इन्डिजलाई सात विकेटले हरायो । वेस्ट इन्डिजले दिएको ३२२ रनको विजय लक्ष्य पछ्याएको बंगलादेशले ४१३ ओभरमा तीन विकेटकोे क्षतिमा लक्ष्य पूरा गरेको थियो । जारी विश्वकपमा बंगलादेशको यो दोस्रो जित हो । बंगलादेशको जितमा शकिव अल हसनले शतकीय पाली खेले । शकिवले अविजित १२४ रन बनाएका थिए । ९९ बलको सामना गरेका उनले १६ चौका हानेका थिए । सकिवको जारी विश्वकपमा दोस्रो शतक हो । उनले इङ्ल्यान्डविरुद्धको खेलमा पनि शतक बनाएका थिए । लिटोन दासले अविजित ९४ रनको योगदान दिए । शतकबाट ६ रनले टाढा रहेका लिटोनले ६९ बलमा चार छक्का र आठ चौकाको सहयोगमा उक्त रन बनाएका थिए । तमिम इकबालले ४८ रन बनाए । ५३ बलमा उक्त रन जोडेका इकबालले ६ चौका हानेका थिए । शौम्य सरकारले २९ रन जोडेका थिए । वेस्ट इन्डिजका आन्द्रे रसेल र ओसेन थोमसले एकएक विकेट लिए । यसअघि टस हारी पहिले ब्याटिङको निम्तो पाएको वेस्ट इन्डिजले निर्धारित ओभरमा आठ विकेट गुमाएर ३२१ रन बनाएको थियो । वेस्ट इन्डिजका लागि ओपनर एभिन लेविस र तेस्रो नम्बरका ब्याट्सम्यान साई होपले उत्कृष्ट साझेदारी गरे । ओपनर क्रिस गेल शून्य रनमै पेभेलियन फर्किएपछि लेविस र होपले टोलीका लागि ११६ रनको साझेदारी गरेका थिए । गेल आउट हुँदा वेस्ट इन्डिजको स्कोर केवल ६ रन थियो । विकेटकिपर ब्याट्सम्यान होप केवल चार रनका कारण शतकबाट चुके । उनले १२१ बलको सामना गरी एक छक्का र चार चौकाको मद्दतले ९६ रन बनाए । होप बंगलादेशविरुद्घको खेलमा टोलीका लागि सधैं उपयोगी सिद्ध हुँदै आएका छन् । उनले हालसम्म बंगलादेशसँग खेलेको १० खेलमा ९४७५ को औसतले कुल ७५८ रन बनाएका छन् । होपले बंगलादेशविरुद्घ प्रहार गरेको यो चौथो अर्धशतक हो । बंगलादेशविरुद्घ उनले तीनवटा शतक पनि बनाएका छन् । समग्रमा भने २५ वर्षीय होपले एकदिवसीय क्रिकेटमा बनाएको यो १२औं अर्धशतक हो । लेविसले पनि ७० रन बनाए । उनले ६७ बलको सामना गरी दुई छक्का र ६ वटा चौका प्रहार गरे । २७ वर्षीय लेविसले एकदिवसीय क्रिकेटमा बनाएको यो चौथो अर्धशतक हो । क्यारेबियन टोलीका लागि सिमरोन हेटमेयरले पनि ५० रनको योगदान गरे । आक्रामक रुपमा प्रस्तुत भएका २२ वर्षीय सिमरोनले केवल २६ बलको सामना गरी तीन छक्का र चार चौका हिर्काए । उनले एकदिवसीय क्रिकेटमा बनाएको यो तेस्रो अर्धशतक हो । कप्तान जासन होल्डरले १५ बलमा दुई छक्का र चार चौकाको मद्दतले ३३ रन थपे । यसैगरी निकोलस पुरनले ३० बलमा एक छक्का र दुई चौकाको मद्दतले २५ रन जोडे भने ड्यारेन ब्राभोले १९ रन बनाए । ओसेन थोमस ६ रनमा अविजित रहे । वेस्ट इन्डिजले अतिरिक्त रुपमा २२ रन पाएको थियो । बंगलादेशका बलर मोहम्मद सफिउद्दिन र मुस्तफिजुर रहमानले तीनतीन विकेट लिए । सकिब अल हसनले पनि दुई विकेट हात पारे ।
राष्ट्रपति रनिङ शिल्डको उपाधि त्रिभुवन माविलाई,"जाजरकोट : प्रथम नगरस्तरीय राष्ट्रपति रनिङ्ग शिल्ड खेलकुद प्रतियोगिताको उपाधि त्रिभुवन माध्यमिक विद्यालय खलंगाले जितेको छ। १६ स्वर्ण, ८ रजत र ३ कास्य पदकसहित त्रिभुवन माध्यमिक विद्यालय खलंगाले प्रथम रनिङ्ग शिल्डको उपाधि हात पारेको हो। नगरप्रमुख चन्द्रप्रकाश घर्तीले प्रथम हुने त्रिभुवन माविलाई नगद ३० हजार नगदसहित शिल्ड प्रदान गरेका छन्। भेरी नगरपालिकाको आयोजनामा राष्ट्रका लागि खेलकुद स्वास्थ्यका लागि खेलकुद भन्ने मुल नाराका साथ भगवती मावि कुदुमा गत ३० जेठदेखि प्रतियोगिताको आयोजना गरिएको थियो। पाँच दिनसम्म भएको प्रतियोगितामा शिवशंकर मावि जगतिपुरले ५ स्वर्ण, ७ रजत र ३ कास्य पदकसहित दोस्रो र भगवती मावि कुदुले ५ स्वर्ण , ५ रजत र ७ कास्य पदकसहित तेस्रो स्थान ल्याएका छन्। द्वितीय र तृतीयलाई क्रमशः २५ हजार र २० हजार नगद प्रदान गरिएको छ। भेरी नगरपालिका भित्रका विभिन्न १० वटा माध्यमिक विद्यालयका २ सय ५० खेलाडीले भलिबल, कराते, एथेलेष्टिक अन्र्तगतका लामो तथा छोटो दूरीका दौड, त्रिपल जम्प, हाइ जम्प, लङ जम्प, ज्याभ्लिङ थ्रो, कपर्दीलगायतका १२ वटा खेल विधामा प्रतिष्पर्धा गराइएको नगरको शिक्षा तथा खेलकुद शाखाका प्रमुख कृतिबहादुर थापाले बताए। विभिन्न विधामा उत्कृष्ट हुने खेलाडीलाई उत्कृष्ट कप प्रदान गरिएको छ। छात्र भलिबलमा त्रिभुवन मावि प्रथम, दिपेन्द्र मावि भुर द्धितिय र विजय मावि काफलचौर तृतीय भए। छात्रा भलिबलमा विजय मावि काफलचौर प्रथम, सरस्वती मावि पुन्मा द्वितीय र त्रिभुवन मावि तृतीय भए। यस्तै छात्र कबड्डीमा त्रिभुवन मावि प्रथम, भगवति मावि कुदु द्वितीय र शंकरभवन मावि बाहुनथाना तृतीय भए।छात्रा कवड्डीमा पनि त्रिभुवन मावि प्रथम, शिवशंकर मावि जगतिपुर द्वितीय र शिव व्यवसायिक मावि कालेगाउँ तृतीय भए। नगरस्तरीय राष्ट्रपति रनिंग शिल्ड प्रतियोगिताको समापन गर्दै भेरी नगरपालिकाका मेयर चन्द्रप्रकाश घर्तीले स्वस्थ नागरिक र स्वस्थ समाज निर्माणका लागि खेलकुद जरुरी रहेको बताए।खेलाडीले मात्र नभइ सबै नागरिकले खेलकुदमा सहभागी भएर आफूलाई स्वस्थ राख्ने काम गर्नुपर्ने उनले बताए।"
सावित्राको सान,"काठमाडौं : महिला फुटबललाई गति दिन सक्ने खेलाडी हुन्, सावित्रा भण्डारी । उनी ब्राजिली फुटबलको प्रशंसक हुन्, त्यसैले आफैंले आफैंलाई साम्बा भन्न पनि रुचाउँछिन् । साम्बा भन्ने, तर खेल भने औसत ? त्यो त हुनु भएन् नै । धन्न, सावित्रा त्यस्ती छैनन् । सन् १९८० बाट नेपालमा महिला फुटबलमा जग बसेको मानिन्छ र त्यसयता नेपालले पाएका अब्बल दर्जाको एक खेलाडीमा पर्छिन्, उनी । सफल हुनु र चर्चामा रहनु दुई फरक परिस्थिति हो, सावित्रा भने उनी दुवैमा दरिलोसँग उपस्थित छिन् । नेपाली महिला फुटबलमा अझै धेरै हुन बाँकी छ, अझ भनौं केही भएकै छैन् । ठीक यही बेला नेपाली फुटबलले ठूलठूला सपना पनि बुनेको छ । साफ च्याम्पियनसिप मात्र जित्ने होइन, दक्षिण एसियाको घेरा तोडेर एसियाली फुटबलसम्म पहुँच बनाउने । यो परिस्थितिमा आस बनेर उभिएकी खेलाडी हुन्, सावित्रा । घरेलु फुटबलमा एपीएफबाट खेल्दा होस् अथवा नेपालको राष्ट्रिय टिमबाटै । खेलाडीको हूलबाट उनी ठ्याक्कै फरक देखिन्छिन्, अरू भन्दा तीव्र, चुस्त र स्तरीय । यसैमा टिकेर उनी वर्ष २०७५ मा लगातार चर्चामा पनि रहिन् । चर्चा कतिसम्म भने उनको जत्तिको लोकप्रियता अहिलेको पुरुष खेलाडीले पनि विरलै मात्र पाएका छन् होला । यस्तोमा उनी एनएसजेएफ इन एसोसियसन विथ एक्सन स्पोर्ट्स एचडी प्रिजेन्स बजाब पल्सर स्पोर्ट्स अवार्ड पावर्ड बाई गोल्डस्टार को पिपुल्स च्वाइस अवार्डको मनोनयनमा नपर्ने प्रश्न नै भएन् । स्पोर्ट्स अवार्डको यो विधामा पाँच प्रत्यासी छन् र त्यसको निर्णय हुनेछ, मतका आधारमा । सामाजिक सञ्जाल फेसबुक र एसएमएसमार्फत आएको मतसँगै राष्ट्रिय खेल संघका मुख्य प्रशिक्षक र आयोजक मञ्चका सदस्यले दिएको मतले विजेताको निर्णय हुनेछ । वर्ष २०७५ मा सावित्राकै गतिलो योगदानका कारण नेपाली टोली भारतमा सम्पन्न हिरो गोल्डकपको फाइनलसम्म पुग्यो । त्यसै क्रममा नेपालले पहिलो पल्ट भारतलाई हरायो । विराटनगरमा भएको वुमेन्स साफ च्याम्पियनसिपमा नेपाल फेरि एकपल्ट फाइनलमा भारतसँगै पराजित भयो । तर सावित्रा सर्वाधिक गोल गर्ने खेलाडीको सूचीमा शीर्ष स्थानमै छिन् । एपीएफले नै वर्ष २०७५ मा लिग जित्दा उनी सर्वाधिक गोलकर्ता मात्र भइनन्, उत्कृष्ट खेलाडी पनि बनिन् । नेपालले पहिलो पल्ट ओलम्पिक छनोटको दोस्रो चरण तय गर्दा पनि सावित्राको भूमिका कम थिएन । उनलाई अवार्ड दिलाउने जिम्मा अब उनकै प्रशंसकहरूको हातमा छ ।"
राष्ट्रपति रनिङ शिल्डको उपाधि त्रिभुवन माविलाई,"जाजरकोट : प्रथम नगरस्तरीय राष्ट्रपति रनिङ्ग शिल्ड खेलकुद प्रतियोगिताको उपाधि त्रिभुवन माध्यमिक विद्यालय खलंगाले जितेको छ। १६ स्वर्ण, ८ रजत र ३ कास्य पदकसहित त्रिभुवन माध्यमिक विद्यालय खलंगाले प्रथम रनिङ्ग शिल्डको उपाधि हात पारेको हो। नगरप्रमुख चन्द्रप्रकाश घर्तीले प्रथम हुने त्रिभुवन माविलाई नगद ३० हजार नगदसहित शिल्ड प्रदान गरेका छन्। भेरी नगरपालिकाको आयोजनामा राष्ट्रका लागि खेलकुद स्वास्थ्यका लागि खेलकुद भन्ने मुल नाराका साथ भगवती मावि कुदुमा गत ३० जेठदेखि प्रतियोगिताको आयोजना गरिएको थियो। पाँच दिनसम्म भएको प्रतियोगितामा शिवशंकर मावि जगतिपुरले ५ स्वर्ण, ७ रजत र ३ कास्य पदकसहित दोस्रो र भगवती मावि कुदुले ५ स्वर्ण , ५ रजत र ७ कास्य पदकसहित तेस्रो स्थान ल्याएका छन्। द्वितीय र तृतीयलाई क्रमशः २५ हजार र २० हजार नगद प्रदान गरिएको छ। भेरी नगरपालिका भित्रका विभिन्न १० वटा माध्यमिक विद्यालयका २ सय ५० खेलाडीले भलिबल, कराते, एथेलेष्टिक अन्र्तगतका लामो तथा छोटो दूरीका दौड, त्रिपल जम्प, हाइ जम्प, लङ जम्प, ज्याभ्लिङ थ्रो, कपर्दीलगायतका १२ वटा खेल विधामा प्रतिष्पर्धा गराइएको नगरको शिक्षा तथा खेलकुद शाखाका प्रमुख कृतिबहादुर थापाले बताए। विभिन्न विधामा उत्कृष्ट हुने खेलाडीलाई उत्कृष्ट कप प्रदान गरिएको छ। छात्र भलिबलमा त्रिभुवन मावि प्रथम, दिपेन्द्र मावि भुर द्धितिय र विजय मावि काफलचौर तृतीय भए। छात्रा भलिबलमा विजय मावि काफलचौर प्रथम, सरस्वती मावि पुन्मा द्वितीय र त्रिभुवन मावि तृतीय भए। यस्तै छात्र कबड्डीमा त्रिभुवन मावि प्रथम, भगवति मावि कुदु द्वितीय र शंकरभवन मावि बाहुनथाना तृतीय भए।छात्रा कवड्डीमा पनि त्रिभुवन मावि प्रथम, शिवशंकर मावि जगतिपुर द्वितीय र शिव व्यवसायिक मावि कालेगाउँ तृतीय भए। नगरस्तरीय राष्ट्रपति रनिंग शिल्ड प्रतियोगिताको समापन गर्दै भेरी नगरपालिकाका मेयर चन्द्रप्रकाश घर्तीले स्वस्थ नागरिक र स्वस्थ समाज निर्माणका लागि खेलकुद जरुरी रहेको बताए।खेलाडीले मात्र नभइ सबै नागरिकले खेलकुदमा सहभागी भएर आफूलाई स्वस्थ राख्ने काम गर्नुपर्ने उनले बताए।"
बंगलादेशको सानदार जित,ब्रिस्टल : शकिव अल हसन र लिटोन दास चम्किएपछि आईसीसी एकदिवसीय विश्वकप क्रिकेटमा बंगलादेशले वेस्ट इन्डिजमाथि सानदार जित हात पारेको छ । काउन्टी ग्राउन्डमा सोमबार भएको खेलमा बंगलादेशले वेस्ट इन्डिजलाई सात विकेटले हरायो । वेस्ट इन्डिजले दिएको ३२२ रनको विजय लक्ष्य पछ्याएको बंगलादेशले ४१३ ओभरमा तीन विकेटकोे क्षतिमा लक्ष्य पूरा गरेको थियो । जारी विश्वकपमा बंगलादेशको यो दोस्रो जित हो । बंगलादेशको जितमा शकिव अल हसनले शतकीय पाली खेले । शकिवले अविजित १२४ रन बनाएका थिए । ९९ बलको सामना गरेका उनले १६ चौका हानेका थिए । सकिवको जारी विश्वकपमा दोस्रो शतक हो । उनले इङ्ल्यान्डविरुद्धको खेलमा पनि शतक बनाएका थिए । लिटोन दासले अविजित ९४ रनको योगदान दिए । शतकबाट ६ रनले टाढा रहेका लिटोनले ६९ बलमा चार छक्का र आठ चौकाको सहयोगमा उक्त रन बनाएका थिए । तमिम इकबालले ४८ रन बनाए । ५३ बलमा उक्त रन जोडेका इकबालले ६ चौका हानेका थिए । शौम्य सरकारले २९ रन जोडेका थिए । वेस्ट इन्डिजका आन्द्रे रसेल र ओसेन थोमसले एकएक विकेट लिए । यसअघि टस हारी पहिले ब्याटिङको निम्तो पाएको वेस्ट इन्डिजले निर्धारित ओभरमा आठ विकेट गुमाएर ३२१ रन बनाएको थियो । वेस्ट इन्डिजका लागि ओपनर एभिन लेविस र तेस्रो नम्बरका ब्याट्सम्यान साई होपले उत्कृष्ट साझेदारी गरे । ओपनर क्रिस गेल शून्य रनमै पेभेलियन फर्किएपछि लेविस र होपले टोलीका लागि ११६ रनको साझेदारी गरेका थिए । गेल आउट हुँदा वेस्ट इन्डिजको स्कोर केवल ६ रन थियो । विकेटकिपर ब्याट्सम्यान होप केवल चार रनका कारण शतकबाट चुके । उनले १२१ बलको सामना गरी एक छक्का र चार चौकाको मद्दतले ९६ रन बनाए । होप बंगलादेशविरुद्घको खेलमा टोलीका लागि सधैं उपयोगी सिद्ध हुँदै आएका छन् । उनले हालसम्म बंगलादेशसँग खेलेको १० खेलमा ९४७५ को औसतले कुल ७५८ रन बनाएका छन् । होपले बंगलादेशविरुद्घ प्रहार गरेको यो चौथो अर्धशतक हो । बंगलादेशविरुद्घ उनले तीनवटा शतक पनि बनाएका छन् । समग्रमा भने २५ वर्षीय होपले एकदिवसीय क्रिकेटमा बनाएको यो १२औं अर्धशतक हो । लेविसले पनि ७० रन बनाए । उनले ६७ बलको सामना गरी दुई छक्का र ६ वटा चौका प्रहार गरे । २७ वर्षीय लेविसले एकदिवसीय क्रिकेटमा बनाएको यो चौथो अर्धशतक हो । क्यारेबियन टोलीका लागि सिमरोन हेटमेयरले पनि ५० रनको योगदान गरे । आक्रामक रुपमा प्रस्तुत भएका २२ वर्षीय सिमरोनले केवल २६ बलको सामना गरी तीन छक्का र चार चौका हिर्काए । उनले एकदिवसीय क्रिकेटमा बनाएको यो तेस्रो अर्धशतक हो । कप्तान जासन होल्डरले १५ बलमा दुई छक्का र चार चौकाको मद्दतले ३३ रन थपे । यसैगरी निकोलस पुरनले ३० बलमा एक छक्का र दुई चौकाको मद्दतले २५ रन जोडे भने ड्यारेन ब्राभोले १९ रन बनाए । ओसेन थोमस ६ रनमा अविजित रहे । वेस्ट इन्डिजले अतिरिक्त रुपमा २२ रन पाएको थियो । बंगलादेशका बलर मोहम्मद सफिउद्दिन र मुस्तफिजुर रहमानले तीनतीन विकेट लिए । सकिब अल हसनले पनि दुई विकेट हात पारे ।
विश्वकपमा १२ वर्षसम्म अपराजित अस्ट्रेलिया,विश्वकप क्रिकेटमा सबैभन्दा लामो समयसम्म अपराजित रहने टोली अस्ट्रेलिया हो । अस्ट्रेलियाले विश्वकपमा १२ वर्षसम्म अपराजित रहेर कीर्तिमान बनाएको थियो । यो प्रसंगसँग अर्को रमाइलो घटना पनि जोडिएको छ । १२ वर्षअघि विश्वकपमा अस्ट्रेलिया जुन टोलीसँग पराजित भएको थियो १२ वर्षपछि आएर त्यही टोलीले नै पुनः अस्ट्रेलियाको अपराजित यात्रा तोडेको थियो । सन् १९९९ को विश्वकपको समूहगत चरणमा पाकिस्तानले अस्ट्रेलियालाई १० विकेटले पराजित गरेको थियो । त्यसपछि विश्वकपको कुनै पनि खेलमा अस्ट्रेलिया पराजित भएन । सन् १९९९ कै विश्वकपको फाइनलमा पनि अस्ट्रेलियाले पाकिस्तानलाई नै हराएर उपाधि चुम्यो । त्यसपछि अस्ट्रेलियाले एक खेल पनि नहारी सन् २००३ र सन् २००७ को विश्वकपको उपाधि पनि जित्यो । एकैपटक सन् २०११ को विश्वकपको समूहगत चरणमा आएर अस्ट्रेलियन टोली पुनः पाकिस्तानसँगै चार विकेटले पराजित भयो ।

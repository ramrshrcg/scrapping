शीर्षक,विवरण
संविधान सर्वस्वीकार्य बनाउन,"मधेसवादी दल, मोहन वैद्य र विप्लव समूहलाई सर्वस्वीकार्य बाटोमा ल्याउने गरी संविधान संशोधन गर्न सके गणतन्त्र फस्टाएर सुखी नेपाली समृद्ध नेपालको लक्ष्यमा पुग्न सकिन्छ राजनीतिक अधिकारले जनजीवनका धेरै मुद्दा सम्बोधन हुनेमा जनता विश्वस्त भए। राजनीतिक दलहरूलाई साथ दिएर निरंकुश राजतन्त्रलाई संवैधानिक घेरामा पार्दै अन्त्यमा गणतन्त्र नै स्थापना गरे। आवधिक निर्वाचनमार्फत नैतिकता र सुशासनको बलमा देशलाई बलियो तुल्याउन र भ्रष्टाचारमुक्त प्रशासन दिन जनआवाजको उच्च कदर हुन्छ। संविधान मूल कानुन हुँदा संवैधानिक विशेषता र कमीकमजोरीमाथि बहस हुनुपर्छ। कहींकतै संवैधानिक प्रावधानप्रति कुनै विमति र असन्तुष्टि भएमा र केके कुरा संशोधन भएमा संविधान सर्वस्वीकार्य र अझ बलियो हुन्छ ? सार्वभौम नेपालीको चासो छ। देशका सबै समूह र पक्षको संवेदनशीलता र साझा जवाफदेहितामा लोकतान्त्रिक विधि चल्ने भएकाले जनदबाबलाई सकारात्मक ऊर्जाका रूपमा लिनु राज्य पद्धतिका लागि फलदायी हुन्छ। देशभित्रको आन्तरिक ऐक्यबद्धताले मुलुक सुरक्षित राख्छ। राज्य भूभागका निकटका छिमेकी तथा विश्व समुदायका फरकफरक चाहना र चासो समदूरीमा विश्वासमा राखिनु जरुरी हुन्छ। देशविदेशमा सकारात्मक सोच र अपनत्व भाव सिर्जना नगरी आपसी सम्बन्ध बलियो हुन कठिन हुन्छ। संविधान दिवस मनाइरहँदा संविधान संशोधनका केही विषयमा मनन गर्नैपर्ने हुन्छ। संविधान नै संशोधन गर्ने वा कानुन निर्माणबाटै सहमतिको मिलनविन्दु बनाउन सकिन्छ। यसबारेमा सत्ता र प्रतिपक्ष स्पष्ट हुन आवश्यक छ। संविधानसभाका ९० प्रतिशत जनप्रतिनिधिको अनुमोदनबाट जारी संविधानको सम्मान गर्दै कमीकमजोरी संशोधनमार्फत सच्याउनु नै पूर्ण लोकतान्त्रिक अभ्यास हुनेछ। संविधान संशोधनको नजिर २०७२ माघ ९ बाट सुरु भएको र यसलाई सत्ता र प्रतिपक्षबाट गम्भीर मनन गरी सबैको साझा दस्ताबेज बनाउन अग्रसरता आवश्यक छ। विद्यमान जिल्ला सीमा पुनरावलोकन गरी यातायात सुविधा, बसोवास स्थिति, जनसंख्या चाप, पानी ढल र कृषि उत्पादन, रोजगार वा आयस्रोत तथा स्थानीय जनताका मागसमेत ध्यान राखी जिल्लाको अवधारणा नै समाप्त पार्नुपर्छ। भौगोलिक विशेषता र सामरिक तथा प्राकृतिक सामथ्र्यका दृष्टिले संघीय प्रदेशलाई हिमाल, पहाड र मधेस एकसाथ हुने गरी केन्द्र प्रदेशलाई उत्तरदक्षिणका दुवै छिमेकी मुलुक भारत र चीनसँग जोड्ने काम उचित हो। तर केन्द्र प्रदेशबाहेकका प्रादेशिक भूभागलाई तराईमधेस तथा उपत्यकासहितका पहाडी जिल्ला वा महाभारत रेन्जमुनिका पहाडी जिल्लासहित जोड्ने वा केवल समथर भूभाग मात्र राख्न तराईमधेसकै स्पष्टता चाहिन्छ। चुरे पहाडको भूभागसहित वा महाभारत रेन्जमुनिका पहाडी, उच्च पहाडी र हिमाली भाग पनि जोडेर जनसंख्या, जातजाति, भाषाभाषी तथा बस्तीका समुदायका चाहना, सांस्कृतिक तथा पर्यटकीय, प्राकृतिक, जलस्रोत सम्पदा आदिलाई ध्यानमा राखी शासन सञ्चालनलाई दिगो बनाउन केन्द्र प्रदेशभन्दा पूर्व दुइटा प्रदेश तथा केन्द्र प्रदेशभन्दा पश्चिम तीनवटा मात्र प्रदेश स्थापना गरी ६ प्रदेश मात्र बनाउनु व्यावहारिक हुन्छ। प्रत्यक्ष जननिर्वाचित वा सबै तहका जनप्रतिनिधिबाट निर्वाचित प्रधानमन्त्रीय पद्धति अवलम्बन गरिनु उचित छ। प्रधानमन्त्रीय अध्यक्षतामा बढीमा २५ जना स्वतन्त्र राजनीतिज्ञ, विषयविज्ञ सम्मिलित मन्त्रिपरिषद् केन्द्रीय संसद्बाट अनुमोदन हुनुपर्ने व्यवस्था ठीक हुन्छ। केन्द्रीय मन्त्रालय २५ नैै राख्ने तर विभाग, केन्द्रीय निकायको संख्या मन्त्रालयभन्दा कम गर्ने वा मन्त्रालय ११ देखि १५ मा सीमित गर्ने र विभाग वा केन्द्रीय निकाय ५० भित्र सीमित गर्नुपर्छ। केन्द्रीय सेवाको महत्व र विशिष्टता कायम गर्न केन्द्रीय मन्त्रालय, विभाग र केन्द्रीय निकायहरू कसिला ढाँचाका संगठन हुन आवश्यक छ। प्राविधिक र विषयगत जिम्मेवारीहरू प्रायः प्रदेशमातहत नै जाने हुँदा संघीय सरकारका कार्यालय विस्तार हटाउनुपर्छ। केन्द्रीय सरकारमातहत जिल्ला प्रशासन कार्यालय, राजस्व वा कर कार्यालयजस्ता संरचनाहरूको पुनर्गठन गरी बढीमा २५ डिभिजन कार्यालय हुनु उचित हुन्छ। सेवालाई बढी प्रभावकारी बनाउन सम्भव भएसम्म केन्द्र तथा प्रदेश तहमा मन्त्रालयगत सेवा प्रणाली लागू हुनु लाभकारी हुनेछ। विद्यमान ७७ वटै जिल्ला अदालतको सट्टा २५ डिभिजन कार्यालय र ७ प्रादेशिक उच्च अदालत मात्र राखिनु वैज्ञानिक हुन्छ। २५ डिभिजन कार्यालयकै मुकाममा तालिकाबद्ध समयको पालना गरी उच्च अदालतको इजलास बस्ने व्यवस्था गर्नु उचित हुन्छ। स्थानीय तहको मेलमिलाप वा सिफारिस वा निर्णयविरुद्ध उजुरी गर्न तथा कानुनअनुसार जिल्ला अदालतमा सीधै प्रवेश पाउने मुद्दा डिभिजन अदालतबाट हेरिनुपर्छ। सबै स्थानीय तहमा कानुनका जनशक्ति यथोचित राखी संसद् र न्याय प्रणालीलाई बलियो बनाउन आवश्यक छ। केन्द्रीय संसद् प्रत्यक्ष निर्वाचित १६५ र राष्ट्रिय सभा ५९ सदस्यीय गरी दुई सदनमा २२४ सदस्य संख्या हुनुपर्छ। संविधान तथा ऐनकानुनबाट समानुपातिक समावेशिता, राज्यका हरेक अंगमा समान पहुँच सुनिश्चितता, शैक्षिक हक अधिकार र समान प्रतिस्पर्धाको बाटो सार्वभौम नेपाली सबै जनताका लागि खुला गरिनुपर्छ। संघीय प्रतिनिधिसभालाई प्रत्यक्ष निर्वाचन छनोटमा आधारित गर्नु उचित हुन्छ। राजधानी, सहरी क्षेत्र, उपत्यका तथा बाक्लो बस्तीका तराई वा मधेस क्षेत्रमा सुगमता र भूगोलको क्षेत्र पनि न्यून हुने स्थान र विकट पहाडी क्षेत्र तथा यातायात सुविधा, बसोवास स्थिति, जनसंख्या चापको न्यूनता र शिक्षा, स्वास्थ्य र जीवनस्तर कमजोर रहेका तराई वा मधेस क्षेत्रमा कम्तीमा तीन लाखमाथि जनसंख्या र कम्तीमा २५ हजारमाथि एक लाख नपुग्ने अवस्थामा पनि केन्द्रीय एक र प्रादेशिक दुई निर्वाचन क्षेत्र तोकिनु न्यायपूर्ण हुनेछ। संघीय तथा प्रादेशिक तहमा हालको विकृत समानुपातिक प्रतिनिधित्व छनोट पद्धति हटाउनुपर्छ। कायम राखेमा नेपाललाई एक निर्वाचन क्षेत्र नबनाई केन्द्र तथा प्रदेश दुवैमा प्रदेशअनुसारको निर्वाचन क्षेत्र र समानुपातिक प्रतिनिधि छनोटको व्यवस्था गरी मतदान गर्ने अधिकार हुनुपर्छ। राष्ट्रियसभामा निर्वाचनबाट आउने ५६ सांसदमध्ये जनसंख्या र भूगोलका आधारमा न्यूनतम चार लाख र अधिकतम ६ लाख जनताको प्रतिनिधित्व हुने गरी सबै प्रदेशबाट न्यूनतम ६ र अधिकतम १० जना चयन गर्ने व्यवस्था न्यायोचित हुन्छ। राष्टियसभाका अध्यक्ष र उपराष्ट्रपति एउटै हुने व्यवस्था कम खर्चिलो हुनुका साथै बढी प्रभावकारी हुन्छ। सबै समूह र पक्षको संवेदनशीलता र साझा जवाफदेहितामा लोकतान्त्रिक विधि चल्ने भएकाले जनदबाबलाई सकारात्मक ऊर्जाका रूपमा लिनु राज्य पद्धतिका लागि फलदायी हुन्छ। प्रदेश तहमा ५ देखि ७ वटा मात्र मन्त्रालय राख्नुपर्छ। प्रत्यक्ष निर्वाचित सांसदमध्येबाटै छानिएका १० देखि १५ प्रतिशतसम्म सदस्य रहेको मन्त्रिपरिषद् गठन उपयुक्त हुन्छ। मुख्यमन्त्रीले आफूखुसी स्वतन्त्र राजनीतिज्ञ, विषयविज्ञसम्मिलित मन्त्रिपरिषद्लाई प्रदेश संसद्बाट अनुमोदन हुनुपर्ने व्यवस्था गर्नु उचित हुन्छ। प्रदेश सरकारमातहत नै जिल्लाका सबै कार्यालयको पुनरावलोकन गरी केन्द्रीय निर्वाचन क्षेत्र १६५ स्थानमा शान्तिसुरक्षा तथा विषयगत सेवा प्रवाह गर्ने कार्यालयको व्यवस्था गरिनुपर्छ। केन्द्रको सचिव प्रदेशमा प्रमुख सचिव र प्रदेश सेवाको सचिव, सहसचिव, उपसचिव वा शाखा अधिकृत स्थानीय तहको प्रशासकीय प्रमुख हुने र स्थानीय तहको समन्वय प्रदेश सरकारले गर्ने हुनुपर्छ। प्रदेश तहमा प्रत्यक्ष निर्वाचित ३३० कोटा यथावत् राखी समावेशी चरित्रको प्रतिनिधित्वको सुनिश्चितता गरी समानुपातिक निर्वाचन प्रणालीबाट सांसद चुन्ने पद्धति खारेज गरिनु उचित हुन्छ। साथै, जिल्ला निर्वाचन क्षेत्र खारेज गरी प्रदेशको भूगोल, जनसंख्याको प्रतिनिधित्व मिलाउने गरी केन्द्र र प्रदेशको निर्वाचन क्षेत्र कायम हुनु न्यायसंगत हुन्छ। स्थानीय तह महानगर, उपमहानगर, नगरपालिका र गाउँपालिकाहरूका संगठनमा जनसंख्या, भूगोल र विशिष्टीकृत कार्यचापका आधारमा नयाँ वर्गीकरण हुनुपर्छ। गाउँपालिका ५ देखि ११ वडा, नगरपालिका १२ देखि ३२ वडा स्पष्ट पार्नु उचित हुन्छ। स्थानीय सरकारका प्रतिनिधि प्रमुख र उपप्रमुखको कार्यक्षेत्र स्पष्ट दुई भागमा हुनु पद्धतिसंगत हुन्छ। प्रमुखको नेतृत्वमा स्थानीय तहको वर्गीकरणअनुसार सानो तहमा कम्तीमा ५ सदस्यीय र अति ठूलो तहमा १५ सदस्यीय कार्यपालिका वा कार्यकारिणी विभाग हुनुपर्छ। उपप्रमुखको अध्यक्षतामा न्यायिक समिति, विधायन समिति र स्थानीय तहका सबै समितिबाट कानुन पास गर्ने व्यवस्था प्रभावकारी हुनेछ। वडाध्यक्षहरूको नेतृत्वमा विषयगत मूल समिति गठन हुने र कार्यकारिणी र व्यस्थापकीय समितिमा प्रस्ताव गर्ने व्यवस्था गरिनु उचित हुन्छ। सबै स्थानीय तहमा वर्गीकरणअनुरूप कार्यचाप तथा विषयगत कार्यक्षेत्रका आधारमा बढीमा तीनवटा विभाग, महाशाखा, शाखा गरी क्रमशः १० वटा महाशाखा, शाखा, एकाइ र फाँटहरूको व्यवस्था हुनु उचित हुन्छ। स्थानीय तहलाई पूर्ण सरकारको आकार र अभ्यासमा लैजानुपर्छ। जिल्ला समन्वय समिति आवश्यक छैन र खारेज गरिनुपर्छ। प्रधानमन्त्रीको चुनाव प्रत्यक्ष गर्ने वा सबै वडाध्यक्षहरू, ७५३ स्थानीय तहका प्रमुख, उपप्रमुख, प्रदेश सांसदहरू, केन्द्रीय दुवै सदनका सांसदहरूको तह र हैसियतअनुसार अधिकतम ४ मत भार र न्यूनतम १ मत भार हुने गरी निर्वाचकमण्डलबाट चयन गर्ने पद्धति पनि अपनाउन सकिन्छ। राष्ट्रपति, उपराष्ट्रपति तथा राष्ट्रियसभाका माननीय सदस्यको चुनावमा सहभागी हुने स्थानीय तहको वर्गीकरणअनुसार न्यूनतम एक मतभार तथा अधिकतम ४ कायम हुने व्यवस्थाले सबैलाई न्याय गर्ने हुन सक्छ। पाँच वर्षको कार्यकालमा दुई वर्षको मूल्यांकनका आधारमा केन्द्रीय संसद्, प्रदेश संसद्, स्थानीय तहका वडाध्यक्षसहितका २५ प्रतिशत सदस्यहरूले क्रमशः प्रधानमन्त्री, मुख्यमन्त्री र स्थानीय तह प्रमुख, उपप्रमुखलाई अविश्वास दर्ता गरेमा ती तहका सभाको दुईतिहाइ प्रत्यक्ष जनिने मतले गरेको निर्णयानुसार पदीय नेतृत्वले निरन्तरता पाउने वा पदमुक्त हुने व्यवस्था बढी लोकतान्त्रिक र सुशासनका लागि प्रभावकारी हुनेछ। यी सबै विषयमा राज्यतर्फबाट गहन छलफल र संवाद थालिएमा संविधानका केही भाग वा पक्षमा संशोधन हुनुपर्ने माग राख्दै आएका मधेसवादी दल, मोहन वैद्य र विप्लव समूहलाई सर्वस्वीकार्य बाटोमा ल्याउने गरी संविधान संशोधन गर्न सके लोकतान्त्रिक गणतन्त्र फस्टाएर सुखी नेपाली समृद्ध नेपालको लक्ष्यमा पुग्न सम्भव छ।"
आत्मीयता घट्दो समाज,"मानव जीवन अजम्बरी छैन। एक दिन त सबैले यो संसार छाडेर माटोमा विलिन हुनु नै छ। तर पनि कहिल्यै मरिँदैन जस्तो गरी रिस, राग, घमण्ड र आरिसमा आफ्नो जीवन सिध्याइरहेका छन्। हो, हिजोका दिनजस्तो आज छैन। समयसँगै धेरै विषय बदलिरहेका छन्। हिजोका दिन जीवन जिउने कला, जीवन निर्वाहका लागि गर्नुपरेका दुःख सबै परिमार्जन भएका छन्। नकारात्मक विषयमा पनि परिवर्तन आएको छ। हजुरआमाहरूले जुन जीवन जिउनुभयो, त्यो आमाहरूले जिउनुभएन। त्यस्तै जुन जीवन हामी जिइरहेका छौं, त्यो अबका पुस्ताले जिउँदैन। यसमा कुनै शंका छैन। तर, घोत्लिएर विचार गर्नुस् त, हिजोजस्तै मानिसबीच आत्मीयता र सरसहयोग छ त ? तपाईंलाई लाग्दैन कि एउटा झुण्डमा रहेर पनि एक्लो बन्दै गएको छ मानिस। बा, हजुरबाका पालाको गाउँले समाज अनि त्यसबीचको आत्मीयता अहिले कतै छ त ? टर्चलाइट बालेर खोज्दै हिँडे पनि भेटिन्न। हजुरबुवा सुनाउनुहुन्थ्यो  उहाँका पालामा गाउँमा कसैकहाँ केही अप्ठेरो पर्नेबित्तिकै सबै एकजुट भइहाल्ने रे ! खेतीपाती लगाउँदा पूरै गाउँ गएर सहयोग गर्ने रे ! त्यस्तै एकअर्काका घरमा यत्तिकै जाँदा पनि चिया, नास्ता सोधीखोजी गर्ने रे ! केही नभए पानी भए पनि खुवाएर पठाउने रे ! त्यो प्राचीन समाजको जस्तो आत्मीयता समाजमा छैन। यहाँ एउटै घरका सदस्यबीच कसले के गर्दै छ भन्ने थाहा हुँदैन। छरछिमेक अनि अन्यका बारेमा भेउ पाउने कुरै भएन। हो, अर्काको चियोचर्चो र अनावश्यक टीकाटिप्पणी गर्नुभएन। तर आफ्नो समाजमा के हुँदै छ, छरछिमेकमा परेको अप्ठेराको हेक्का भने हुनुपर्छ। हजुरबुवाका पालामा जस्तो ऐंचोपैंचो, सरसापट त अब एकादेशको कथा भइसक्यो। बरु एक छाक नखाएरै बस्ने तर अरूसँग सहयोग नलिने भन्दै एकलकाँटे जीवन जिउँदै छ मान्छे। केही सोधिहाल्यो, मागिहाल्यो भने सानो भइन्छ कि भन्ने सोच छ मानिसमा। एउटा दृष्टिविहीन बाटो काट्दै गर्दा कसरी बाटो काट्दो रहेछ भनेर ठिंङ उभिएर हेरिरहन्छ मान्छे। बसमा गर्भवती, असहाय र वृद्धवृद्धा उभिरहँदा लाज पचाएर सिटमा प्रेमीप्रेमिकासँग गफ हाँकिरहन्छ युवा पुस्ता। सरकारीदेखि निजी अस्पतालमा पालो कुरेरै सेवा लिनुको सट्टा बल मिच्चाइँ गरेर आफू अघि घुस्न पाए बहादुरी सम्झिन्छ मान्छे। बस तथा ट्याक्सीमा दुईचार पैसा बढी कुम्ल्याउन पाए ठूलो उपलब्धि ठान्छ मान्छे। गरिब, सोझा र असहायसँग फाइदा उठाएर आफूलाई मानव कहलाउन उद्यत् छ मान्छे। तर पुराना पुस्ताले अंगीकार गरेको संस्कार र आत्मीयता नयाँ पुस्तामा हस्तान्तरण नभएसम्म र पुरानाले नयाँलाई नसिकाएसम्म समाज बदलिने देखिँदैन। हिजोआज मानिस भर्चुअल दुनियाँ जस्तो  मोबाइल र सामाजिक सञ्जालमै जिइरहेको छ। एकअर्कामा मुखामुख गरेर उनीहरूको दुःखसुख साटेको पाइँदैन। बरु फेसबुक र अन्य सामाजिक सञ्जालमा आफ्ना संवेग र आवेगहरू प्रशस्तै पोखिरहेका भेटिन्छन् मान्छे। यस्तो लाग्छ, मानिसका प्रत्यक्षको साथभन्दा बरु फेसबुकमा आएका सान्त्वनाका कमेन्ट र म्यासेजमै बढी रमाइरहेको छ मान्छे। एउटै धाराको पानी खाने छरछिमेकी पनि एकअर्कामा अन्जान छन्। यसरी सामाजिक रूपमा संगठित भएर बसेजस्तो देखिए पनि भित्रभित्रै सबैजना एक्लो जिन्दगीमा जिइरहेजस्तो देखिन्छ। बाहिर बोक्रो, भित्र खोक्रो भने झैं भित्रभित्र खोक्रिँदै छ नेपाली समाज। समवेदनाका दुई शब्द फेसबुकमा लेखिदिएर आफ्नो कर्तव्य र जिम्मेवारी पूरा भएजस्तो ठान्छ मान्छे। हिजोआज आत्महत्याका घटना दिनानुदिन बढ्दै गएको छ। जब चारैतिरको ढोका बन्द हुन्छ अनि आफूलाई अति कमजोर अवस्थामा भेट्छ र आफूसामु आफैंलाई हत्या गर्नेभन्दा अर्को विकल्प देख्दैन अनि रोज्छ आत्महत्याको बाटो। आफूले आफैंलाई सकाउँदासम्म पनि सुख पाउँदैन मान्छे। किनकि, मरेपछि पनि सान्त्वनाका शब्दभन्दा पक्कै केही गलत गरेको थियो होला अनि मत्यो नि भनेर यही समाज अनि व्यक्तिको लाञ्छना सहनुपर्छ। पहिला पहिला एसएलसीमा फेल भएका, नपढेका र नबुझेका मान्छेले मात्रै आत्महत्या गरेको सुनिन्थ्यो। तर, हिजोआज पढेका, बुझेका, विभिन्न पेसामा नाम कमाएका डाक्टर, इन्जिनियर, पत्रकारहरूले पनि आफ्नो जीवनलीला समाप्त पारेका घटना छन्। आखिर किन त ? किनभने, मनको गाँठो मनमै रह्यो। न उनीहरूले फुकाउन सके, न गाँठो फुकाउन अरूलाई गुहार्न सके। सूक्ष्मरूपमा हेर्र्ने हो भने, यो सबको कारण हाम्रो समाज, समाजमा बस्ने मानिस र उनीहरूका व्यवहार पनि एउटा जिम्मेवार पक्ष हो। यसबारेमा सोच्ने कसलाई फुर्सद र यहाँ ? जसले मानव जीवन समाप्त पार्न भूमिका खेलिरहेको छ। मान्छे मर्दा पनि समवेदनाले छुन छाडिसक्यो हिजोआज मानिसलाई। समवेदनाका दुई शब्द फेसबुकमा लेखिदिएर आफ्नो कर्तव्य र जिम्मेवारी पूरा भएजस्तो ठान्छ मान्छे। सशरीर उपस्थित भएर दिइने ढाडस र माया अब बिरानोजस्तै हुन थालेका छन्। एउटा जीवन मरेर जाँदा उसको जीवन मात्रै मर्दैन। त्यो जीवनसँग धेरै जीवन बर्बाद हुन्छन्। आ िश्रत परिवारको आधार टुट्छ। छोराछोरीको सपना तुहिन्छ। जीवनसाथीको अधुरो साथ अनि बुढेसकालको लौरो भाँचिन्छ। यो सबै विनाशको कारक बदलिँदै गएको नेपाली समाज र समाजभित्रको घट्दो आत्मीयता हो।"
सीपीएलमा सन्दीप : ब्याटिङमा पनि राम्रो प्रदर्शन,जमैका : क्याराबिन प्रिमियर लिग(सीपीएल) अन्तर्गत आइतबारको खेलमा सन्दीप लामिछानेले ब्याटिङ राम्रो र बलिङ समान्य प्रदर्शन गरेका छन् । आइतबार राति(नेपाली समय सोमबार बिहान) सन्दीप आवद्ध टोली बार्बाडोज ट्रिडेन्सले जमैका टेलवाशसँग प्रतिस्पर्धा गरेको थियो । बलिङमा केही महंगो सावित भए पनि एक मेडनसहित एक विकेट लिन सफल भए। यस खेलमा सन्दीपले ब्याटिङमा पनि आफ्नो क्षमता देखाए। ५औं ओभरमा बलिङ सुरुवात गरेका सन्दीपले १ चौकासहित ८ रन दिए। १०औं ओभर सन्दीपका लागि सबैभन्दा महंगो बन्यो । २ छक्कासहित १५ रन दिए। १३औं ओभरमा पनि उनले २ छक्कासहित १३ रन दिए तर १२ बलमा २७ रन बनाएर आक्रामक ब्याटिङ गरिरहेका जाभेल ग्लेनलाई क्याचआउट गराए । १५औं ओभरमा भने सन्दीपले कुनै रन नदिई मेडन गरे। अघिल्लो खेलमा सन्दीप ३ विकेट लिँदै म्यान अफ दी म्याच बनेका थिए। ११औं नम्बरमा ब्याटिङमा आएका सन्दीपले ८ बलमा एक चौकासहित १० रन बनाएर नट आउट रहे। १८औं ओभरको अन्तिम बलमा ९औं विकेट गुमेपछि क्रिजमा आएका सन्दीपले १२ बलमा ओभरमा जोस लारोरसँग मिलेर १६ रको साझेदारी गरी टोलीका लागि सम्मानजनक स्कोर बनाउन महत्वपूर्ण योगदान गरे । खेल जमैका टेलवाशले ४ विकेटले जित्यो । जमैकाले टस जितर पहिले बलिङ रोजेपछि ब्याटिङमा उत्रिएको बार्बाडोजले २० ओभरमा ९ विकेट गुमाएर १४० रन बनाएको थियो । जमैकाले १८३ ओभरमा ६ विकेट गुमाएर १४५ रन बनाउँदै जित निकाल्यो। ५ खेल खेल्दा आक्रामक ब्याट्समयान क्रिस गेलसहित रहेको टोली जमैकाले पहिलो जित निकालेको छ। ३ खेल खेलेको बार्बाडोजले २ हार व्यहोरेको छ । एकमा जितेको छ।
नेपाल क्रिकेट संघको निर्वाचन असोज दोस्रो साता,"काठमाडौं : नेपाल क्रिकेट संघ (क्यान) को केन्द्रीय निर्वाचन आगामी असोज १० र ११ गते काठमाडौंमा हुने भएको छ। राष्ट्रिय खेलकुद परिषद् (राखेप), आईसीसी र आईसीसीद्वारा गठित स्वतन्त्र समितिका पदाधिकारीहरूबीच सोमबार सम्पन्न छलफलपछि सबैको सहमतिमा क्यान निर्वाचनको नयाँ मिति घोषणा गरिएको हो। छलफलमा राखेपका सदस्यसचिव रमेशकुमार सिलवाल, आईसीसीका प्रतिनिधि इमराख ख्वाजा र अमर शेखसँगै स्वतन्त्र समितिका पदाधिकारीको उपस्थिति रहेको थियो। छलफलपछि असोज १० र ११ गते निष्पक्ष र पारदर्शी रूपमा क्यानको निर्वाचन सम्पन्न गर्ने सहमति भएको जानकारी छलफलमा उपस्थित स्वतन्त्र समितिका कानुनी परामर्शदाता राजेश्वर श्रेष्ठले दिए। सम्बद्ध पक्षहरूबीचको यस्तो सहमतिसँगै लामो समयदेखि घरेलु क्रिकेटमा देखिएको विवाद छिट्टै समाधान हुने सम्भावना बढेको छ। तीन वर्षभन्दा लामो समयदेखि घरेलु क्रिकेटको नेतृत्वदायी निकाय क्यान आईसीसीको निलम्बनमा रहँदै आएको छ। यसअघि विवाद समाधान र निष्पक्ष निर्वाचन गराउन गठित स्वतन्त्र समितिले क्यानको निर्वाचनका लागि असोज ३ र ४ गतेको मिति घोषणा गरेको थियो। तर, सदस्यसचिव सिलवालले स्वतन्त्र समितिले निर्वाचनका लागि राखेपसँग स्वीकृति नलिएको, २१ दिने सार्वजनिक सूचना जारी नगरेको र निर्वाचन समिति राखेपले नै बनाउनुपर्ने दाबी गर्दै असोज ३ र ४ गते हुने भनिएको निर्वाचन रोक्न मौखिक निर्देशन दिएका थिए। त्यसपछि क्यानको निर्वाचन स्थगित भएको थियो। क्यान राखेपमा दर्ता रहेको खेल संघ हो। निर्वाचनको विषयमा स्वतन्त्र समिति र राखेपबीच विवाद देखिएपछि त्यसैको समाधानका लागि आईसीसीका प्रतिनिधि इमरान ख्वाजा र अमर शेख आइतबार नेपाल आएका थिए। छलफल सकारात्मक रूपमा सम्पन्न भयो। सबैको सहमतिमै निर्वाचनको नयाँ मिति घोषणा गरिएको हो, कानुनी परामर्शदाता श्रेष्ठले अन्नपूर्ण पोस्ट्सँग भने, अब छिट्टै निर्वाचनका लागि सार्वजनिक सूचना जारी गरिनेछ। उनले यतिबेला संक्रमणकालीन अवस्था रहेकाले २१ दिनको सूचना जारी गर्न सम्भव नहुने बताए। निर्वाचनका लागि २१ दिने सूचना सामान्य अवस्थाको प्रक्रिया हो। तर, अहिले संक्रमणकालीन अवस्था रहेकाले क्यानको नयाँ विधानअनुसार नै सात दिनको सूचना जारी गर्न सकिन्छ, श्रेष्ठले भने। निर्वाचन समिति बनाउने विषयमा पनि कुनै विवाद नरहेको उनले बताए। क्यानको केन्द्रीय निर्वाचनका लागि ३९ जिल्ला र ६ प्रदेशको निर्वाचन यसअघि नै सम्पन्न भइसकेको छ। क्यानको केन्द्रीय निर्वाचन सम्पन्न भएपछि स्वतन्त्र समितिले त्यसको प्रतिवेदन आईसीसीमा पठाउनेछ। त्यसपछि क्यानमाथि लगाइएको निलम्बन फुकुवाको प्रस्तावलाई आईसीसीको बोर्ड बैठकको एजेन्डमा समावेश गरिनेछ। आईसीसीको आगामी बोर्ड बैठक असोज २६ गते बस्दैछ। सोही बैठकले क्यानमाथि लगाइएको निलम्बन फुकुवा गर्ने सम्भावना छ। बैठकको एजेन्डा भने असोज १५ गते नै तय हुनेछ। त्यसैले त्यसअघि नै क्यानको निर्वाचन सम्पन्न गरी त्यसको प्रतिवेदन आईसीसीमा पठाउनुपर्ने हुन्छ। यसअघि आईसीसीले सल्लाहकार समिति गठन गरेर क्यानको नयाँ विधान बनाएको थियो। सो विधानलाई राखेपले पनि हुबहु पारित गरेको थियो। विधान पारित भएपछि आईसीसीले क्यानको जिल्ला, क्षेत्रीय र केन्द्रीय निर्वाचन सम्पन्न गर्न राखेपको समेत प्रतिनिधि राखी स्वतन्त्र समिति गठन गरेको थियो। सोही समितिले नै अहिले क्यानको निर्वाचन गराउन लागेको हो। यसरी सुरु भएको थियो क्यान विवाद अन्तर्राष्ट्रिय खेलवृत्तमा नेपालका लागि क्रिकेट नतिजामूलक खेल हो। नेपाली क्रिकेटले छोटो समयमै अन्तर्राष्ट्रिय क्रिकेटमा थुप्रै महत्वपूर्ण सफलता हात पारिसकेको छ। तर, क्यान निलम्बनका कारण पछिल्लो समय नेपाली क्रिकेटको गति सुस्ताएको छ। क्यानको निष्पक्ष निर्वाचन हुन नसकेको, घरेलु क्रिकेटमा आन्तरिक विवाद बढ्दै गएको र सरकारले क्यानमाथि अनावश्यक हस्तक्षेप गरेको कारण देखाउँदै आईसीसीले २०७३ साल वैशाखमा क्यानलाई आफ्नो सदस्यताबाट निलम्बन गरेको थियो। क्यानलाई निलम्बन गरे पनि आईसीसीले नेपाली खेलाडीलाई भने अन्तर्राष्ट्रिय प्रतियोगिता खेल्न रोक नलगाउने निर्णय गरेको थियो। २०७२ साल पुस २ गते क्यानको पुरानो कार्य समितिको कार्यकाल सकिँदै थियो। त्यसअघि नै मंसिर २९ गते रातारात सम्पन्न क्यानको साधारणसभाले चतुरबहादुर चन्दको नेतृत्वमा नयाँ कार्यसमिति चयन गरेको थियो। राखेपले भने त्यो निर्वाचनलाई मान्यता दिन मानेन। आफ्नो निर्देशनविपरीत निर्वाचन गरेको राखेपको तर्क थियो। अर्कोतिर, क्यानका तत्कालीन अध्यक्ष टंक आङ्बुहाङ्ले पनि निर्वाचन रोक्न राखेपलाई गुहारेका थिए। त्यसपछि राखेपले क्यानकी तत्कालीन प्रमुख कार्यकारी अधिकृत भावना घिमिरेलाई नियमित कार्य सञ्चालनको जिम्मा दिएको थियो। त्यसको केही समयपछि राखेपले रमेश सिलवालको संयोजकत्वमा क्यानको १५ सदस्यीय तदर्थ समिति गठन गरेको थियो। सिलवाल हाल राखेपका सदस्यसचिव छन्। राखेपले तदर्थ समिति गठन गरेपछि क्यानको विवादले झनै चर्को रूप लियो। आफ्नो समितिलाई बेवास्ता गर्दै राखेपले तदर्थ समिति गठन गरेको भन्दै चन्दको नेतृत्वमा रहेको क्यानको निर्वाचित समिति कानुनी उपचारका लागि पुस २८ गते रिट निवेदनसहित सर्वोच्च अदालतको शरणमा पुगेको थियो। यिनै घटनाक्रमका कारण घरेलु क्रिकेट विवादित बन्न पुगेपछि आईसीसीले क्यानलाई आफ्नो सदस्यताबाट निलम्बन गर्ने अप्रिय निर्णय लिएको थियो। क्यान निलम्बनको प्रभाव घरेलु क्रिकेटको नेतृत्वदायी निकाय क्यान निलम्बनमा परेपछि हाल देशको समग्र क्रिकेट प्रभावित बन्न पुगेको छ। क्यान निलम्बनले एकातिर खेलाडीमा मनोवैज्ञानिक असर पारेको छ भने अर्कोतिर आईसीसीबाट नेपालले पाउनुपर्ने आर्थिक सहयोगसमेत लामो समयदेखि रोकिएको छ। निलम्बनकै कारण आईसीसीले खेलाडीको पारि श्रमिक पनि लामो समय रोकेको थियो। तर, राखेप र खेलाडीको पहलमा केही समयअघि आईसीसीले खेलाडीको दुई वर्षको पारि श्रमिक निकासा गरेको थियो। केही खेलाडी र प्रशिक्षकले भने अझै तलब पाउन सकेका छैनन्। क्यान निलम्बनमा परेको करिब एक वर्षपछि २०७४ साल चैतमा नेपालले आईसीसीबाट चार वर्षका लागि एकदिवसीय टोलीको मान्यता पाएको थियो। एकदिवसीय मान्यता पाएको करिब एक वर्षपछि नेपालले पहिलो एकदिवसीय शृंखला पनि जित्यो। नेपालले गत वर्षको माघमा यूएईलाई उसैको मैदानमा तीन खेलको शृंखलामा २१ ले हराएको थियो। कठिन संघर्षपछि प्राप्त एकदिवसीय मान्यतालाई दीर्घकालीन रूपमा जोगाइराख्नु, टीट्वेन्टी र एकदिवसीय विश्वकप खेलेर आफूलाई अझ परिमार्जित गर्दै लैजानु, अन्तर्राष्ट्रिय क्रिकेटमा अझ उत्कृष्ट प्रदर्शन गर्दै आईसीसीबाट टेस्ट टोलीको मान्यता प्राप्त गर्नु यतिबेला नेपाली क्रिकेटको सबैभन्दा ठूलो चुनौती हो। क्यान निलम्बनका कारण यी लक्ष्यहरू झनै चुनौतीपूर्ण बनेका छन्। त्यसैले नेपाली क्रिकेटको द्रुत विकासका लागि छिटोभन्दा छिटो क्यानमाथिको प्रतिबन्ध फुकुवा गराउन सम्बन्धित खेल निकायहरूले सक्रिय भएर लाग्नु अत्यावश्यक देखिन्छ।"
४७ वर्षपछि इङ्ल्यान्डअस्ट्रेलियाको टेस्ट बराबरी,लन्डन : इङ्ल्यान्ड र अस्ट्रेलियाबीचको टेस्ट सिरिज ४७ वर्षपछि बराबरीमा सकिएको छ । इङ्ल्यान्डमा भएको एसेज सिरिज अन्तर्गतको ५औं तथा अन्तिम खेलमा इङ्ल्यान्डले अस्ट्रेलियालाई १३५ रनले हराएपछि सिरिज २२ को बराबरीमा सकिएको हो । पहिलो टेस्टमा अस्ट्रेलिया २५१ रनले विजयी भएको थियो। दोस्रो बराबरी भयो। तेस्रोमा इङ्ल्यान्डले १ विकेटको जित निकाल्यो। चौथोमा अस्ट्रेलियाले १८५ रनको जित हात पारेको थियो। समग्र खेलमा अस्ट्रेलियाका खेलाडीको दबदबा रह्यो । ४ खेलको ७ पारीमा अस्ट्रेलियाका स्टीभ स्मिथले ७७४ रन बनाए । आईसीसीको टेस्ट ब्याट्सम्यानतर्फको बरियतामा ५औं स्थानमा रहेका स्मीथ यसै खेलबाट पहिलो स्थानमा उक्लिन सफल भए। स्मीथले यस सिरिजमा ११०५७ औसत रन बनाए । तर उनी अन्तिम खेलमा २३ रनमै आउट हुँदा इङ्ल्यान्डलाई अस्ट्रेलियालाई बराबरीमा रोक्न सहज बन्यो । आउट भएसँगै उनी सिरिज अवधिमा पहिलो पटक अर्धशतक बनाउनबाट चुके । उनलाई पछ्याएका इङ्ल्यान्डका बेन स्टोक्सले ४४१ रन बनाए । स्टोक्सले दुई शतक र ३ अर्धशतक बनाए । उत्कृष्ट ५ खेलाडीभित्र अस्ट्रेलियाका ३ खेलाडी रहन सफल भए । अन्तिम खेलको पहिलो इनिङमा इङ्ल्यान्डले २९४ बनाएको थियो । अस्ट्रेलियाले पहिलो इनिङमा २२५ रन मात्रै बनाउन सक्यो। दोस्रो इनिङमा इङ्ल्यान्डले २२९ रन बनाउँदै अस्ट्रेलियालाई जितका लागि ३९९ रनको लक्ष्य दिएको थियो । दोस्रो इनिङमा अस्ट्रेलियाले २६३ रन बनाउँदा सबै विकेट गुमाई १३५ रनको हार व्यहोयो। अस्ट्रेलियाका लागि म्याथ्यु वाडेले शतकीय इनिङ खेले पनि अन्यले राम्रो साथ नदिँदा नतिजा इङ्ल्यान्डको पक्षमा गयो। लक्ष्य पछ्याउने क्रममा अस्ट्रेलियाका स्मिथ २३ रनमै आउट भएपछि स्टेभेन स्मिथले इनिङ सम्हालेका थिए । उनले ८० रन जोडे । तर यो जितका लागि प्रर्याप्त हुन सकेन । त्यस्तै मार्नुस ल्याबुस्चाग्नीले ४८ रन बनाए । यस इनिङमा इङ्ल्यान्डको जितका लागि स्टुर्ट ब्रोड र ज्याक लिचले ४४ विकेट लिए। बेन स्टोक्स र स्मीथ संयुक्तरुपमा प्लेयर अफ दी सिरिज बने भने जोफ्रा आर्चर म्यान अफ दी म्याच बने। इङ्ल्यान्ड र अस्ट्रेलियाबीचको टेस्ट सिरिज ४७ वर्षपछि बराबरीमा सकिएको हो । यसअघि सन १९७२ मा इङ्ल्याण्डमा भएको टेस्ट सिरिज बराबरीमा टुंगिएको थियो । त्यतिबेला पनि ५ टेस्टको सिरिजमा पहिलो र चौथो खेल इङ्ल्यान्डले जितेको थियो । दोस्रो र पाँचौ खेल अस्ट्रेलियाले जित्दा तेस्रो टेस्ट बराबरी भएको थियो।
वर्षाले रद्द भयो भारतदक्षिण अफ्रिकाको खेल,"धर्मशाला : भारत र दक्षिण अफ्रिकाको पहिलो टी२० खेल वर्षाका कारण रद्द भएको छ। भारतको हिमाञ्चल धर्मशाला रंगशालामा खेल हुनु अगावैदेखि निरन्तर वर्षा भइरहेको थियो। निरन्तर वर्षाका कारण टससमेत हुन नसकेपछि खेल रद्ध भएको हो। ३ खेलको टी२० सिरिज एक अभ्यास खेल र ३ खेलको टेस्ट रिसिज खेल्न दक्षिण अफ्रिकी टोली भारत भ्रमणमा आएको छ। दोस्रो टी२० खेल पञ्जावको मोहली क्रिकेट मैदानमा बुधबारका लागि तय गरिएको छ। २२ सेप्टेम्बरमा बैंग्लोरमा तेस्रो टी२० हुनेछ। पहिलो टेस्ट(विसाखापाटनम) २ अक्टुबरमा , दोस्रो टेस्ट(पुने) १० अक्टुबरमा र तेस्रो टेस्ट (राँची) १९ अक्टुबरमा सुरु हुनेछ। यसबीचमा भारतको बोर्ड प्रेसिडेन्ड ११ टोली र दक्षिण अफ्रिकी टोलीबीच एक अभ्यास टेस्ट खेल २६ सेप्टेम्बर देखि २८ सेप्टेम्बरसम्म हुनेछ।"
बलात्कारको आरोप लागेपछि रोनाल्डोले के गरे ?,"काठमाडौं : विश्वचर्चित फुटबलर क्रिस्टियानो रोनाल्डोले आफूलाई बलात्कारको आरोप लागेपछि लज्जित भएको प्रतिक्रिया दिएका छन् । कथ्रीन मायोर्गाले रोनाल्डोमाथि एक होटलको कोठाभित्र बलात्कार गरेको आरोप लगाएकी थिइन् । जुन घटना १० वर्षअघिको भएको उनको दावी छ । रोनाल्डोले भने पटक पटक उक्त आरोप अस्वीकार गर्दैआएका छन् । रोनाल्डोले उक्त आरोपका कारण आफू र परिवारलाई पारेको असरबारे पहिलो पटक प्रतिक्रिया दिएका हुन् । तिनिहरुले तपाईँको आत्मसम्मानमाथि खेले, यो गाह्रो छ । तपाईँसँग प्रेमिका छ । तपाईँसँग परिवार छ । तपाईँसँग बालबच्चा छन् । जब उनीहरु तपाईँको इमानदारितामाथि खेल्छन्, यो खराब हो, रोनाल्डोले भने । उनले भनेका छन्, म सम्झन्छु, एक दिन म घरमै मेरी प्रेमिकासँग टेलिभिजन हेर्दै थिएँ । टेलिभिजनमा न्युज हेर्दैगर्दा तिनिहरुले क्रिस्टियानो रोनाल्डोबारे बोल्दैथिए । यसो र उसो भन्दैथिए, मैले मेरा बालबच्चा माथिबाट टिभि रुमतिर ओर्लँदै गरेको सुनेँ । मैले च्यानल फेरेँ, किन कि म लज्जित थिएँ । रोनाल्डेले अघि भने, म लज्जित थिएँ, मैले जुनियर क्रिस्टियानोकै लागि टिभि च्यानल फेरेको थिएँ । किन कि, सन्तानले आफ्नै बावुको बारेमा खराब कुरा गरेको देख्न चाहन्नथेँ म । साँच्चै भन्नुपर्दा, यसले मलाई लज्जित बनायो ।"
अल्ट्रा म्याराथनको उपाधि धीरबहादुर र राममायालाई,"सुर्खेत : अन्तराष्ट्रियस्तरको ४९ किलोमिटर जुम्ला रारा अल्ट्राम्याराथनको उपाधि जुम्लाका धीरबहादुर बुढा र राममाया बुढाले जितेका छन् । आइतबार बिहान ७ बजे जुम्ला चन्दननाथ भैरवनाथ मन्दिर अगाडिबाट सुरु भएको म्याराथनमा पुरुष तर्फ धीरबहादुर बुढा र महिलातर्फ राममाया बुढाले उपाधि हात पारेका हुन् । यो म्याराथन देशका पाँच ठूला प्रतियोगीतामध्ये एउटा हो। प्रतियोगीतामा पुरुषतर्फ धीरबहादुर बुढाले पाँच घण्टा १३ मिनेट ३९ सेकेण्ड र महिलातर्फ राममाया बुढाले ६ घण्टा ४६ मिनेट ३५ सेकेण्ड लगाएर ४९ किलोमिटर दुरी पार गरेपछि उपाधि हात पार्न सफल भए । उनीहरु दुबैजना कर्णाली स्पोर्ट क्लब जुम्लामा धावक हरिबहादुर रोकायासँग प्रशिक्षण लिँदै आएका खेलाडी हुन् । उनीहरु दुबैजनालाई सोमबार रारातालमा हुने एक औपचारिक कार्यक्रमबीच उपाधीस्वरुप नगद ७५७५ हजारसहित ट्रफी, मेडल र प्रमाण पत्र दिएर सम्मान गरिने भएको छ । प्रतियोगीतामा नेपालसहित भारत, अमेरीका, नेदरल्याण्ड, इण्डोनेसीया र डेनमार्कका गरी झण्डै एक सय ५० जना खेलाडीले भाग लिएका थिए । प्रतियोगीतामा महिला, पुरुष दुबैतर्फ प्रथम, द्वितीय र तृतीय हुन सफल खेलाडी आगामी अक्टोबरमा पहिलो पटक नेपालमा हुने अन्नपूर्ण गोल्डेन वल्र्ड ट्रेल सिरिजका लागि चयन भएका छन् । यस्तै अन्तराष्ट्रियस्तरको दोस्रो ४९ किलोमिटर जुम्ला रारा अल्ट्राम्याराथन प्रतियोगीतामा पुरुषतर्फ जुम्लाकै धीरेन्द्र भण्डारीले पाँच घण्टा १९ मिनेट ३८ सेकेण्ड लगाएर द्वितीय भएका छन् । भने त्रिभुवन नेपाल आर्मी क्लबका देवराज महताराले पाँच घण्टा २४ मिनेट तीन सेकेण्ड लगाएर तृतीय भएका छन् । त्यस्तै महिलातर्फ ६ घण्टा ४६ मिनेट ४० सेकेण्ड लगाएर कर्णाली स्पोर्ट क्लबकी मञ्जु रावत द्वितीय भएकी छिन् ।त्रिभुवन नेपाल आर्मी क्लबकी रेजीना भण्डारी ६ घण्टा ४६ मिनेट ५७ सेकेण्ड लगाएर तृतीय भएकी छन् । प्रतियोगीतामा सबैभन्दा जेष्ठ उमेरकी ४० वर्षीय उम्मकली बुढाले समेत ४९ किलोमिटर दौडेरै पार गरेकी छिन् । आयोजक संस्था कर्णाली स्पोर्ट क्लब अध्यक्ष सरोज शाहीका अनुसार ५८ जना प्रतियोगी मुगुको रारातालसम्मै दौडेर पुगेका छन् । म्याराथन खेलबाट कर्णालीलाई विश्वसामु चिनाउन र कर्णाली क्षेत्रको पर्यटन विकासका लागि प्रतियोगीता आयोजना गरिएको हो । कर्णालीकै प्रसिद्ध मन्दिर चन्दननाथ भैरवनाथ अगाडीबाट सुरु भएको प्रतियोगीता जुम्ला टुडिखेल, स्वास्थ्य विज्ञान प्रतिष्ठान, खोलिकोट, कर्णाली प्राविधिक शिक्षालय, चेरेचौर, खाली, न्याउरिगाड, काभ्रा, चौथा, भुलभुले र चुचेमारा हुँदै मुगुको रारातालमा पुगेर सम्पन्न भएको हो । प्रतियोगितामा महिला, पुरुष दुबैतर्फ क्रमश प्रथम, द्वितीय र तृतीय हुनेलाई क्रमश ७५, ५० र ३० हजार नगदसहित सोमबार रारामा सम्मान गर्ने कार्यक्रम तय गरिएको खेलाडी रविन्द शाहीले जानकारी दिए ।"
"सेभिल्ला ला लिगाको शीर्ष स्थानमा, बार्सिलोना पाँचौ","स्पेन : ला लिगाको आइतबारको खेलमा जित हात पार्दै सेभिल्ला अंक तालिकाको शीर्ष स्थानमा उक्लिन सफल भएको छ । आइतबारको खेलमा आलाभेजमाथि १० को जित हात पार्दै सेभिल्ला बलिया मानिएका टोलीलाई उछिन्दै शीर्ष स्थानमा उक्लिएको हो। आलाभेजको घरेलु मैदानमा भएको खेलमा सेभिल्लाको जितका लागि ३७औं मिनेटमा जोन जोर्डनले गरेको गोल निर्णायक बन्यो । ४ खेल खेल्दा १० अंक बनाई सेभिल्ला शीर्ष स्थानमा उक्लिएको हो। समान खेल खेलेका रियल मड्रिड ९, एट्लेटिक मड्रिड ८ र एथ्लेतिक बिल्बाओ ८ अंकसहित क्रमशः दोस्रो तेस्रो र चौथो स्थानमा छन् । चारै खेल खेलेको डिफेन्डिङ च्याम्पियन बार्सिलोना ७ अंककासाथ पाँचौं स्थानमा सीमित छ। ला लिगाका आइतबारका अन्य खेलमा ग्रानाडाले सेल्टा भिगोलाई २० र स्पानिओलले एआइबरलाई २१ ले हराए । रियल बेटिसगेटाफे र रियल भाल्लाडोलिडओसासुनाले ११ को बराबरी खेले।"
वर्षाले रद्द भयो भारतदक्षिण अफ्रिकाको खेल,"धर्मशाला : भारत र दक्षिण अफ्रिकाको पहिलो टी२० खेल वर्षाका कारण रद्द भएको छ। भारतको हिमाञ्चल धर्मशाला रंगशालामा खेल हुनु अगावैदेखि निरन्तर वर्षा भइरहेको थियो। निरन्तर वर्षाका कारण टससमेत हुन नसकेपछि खेल रद्ध भएको हो। ३ खेलको टी२० सिरिज एक अभ्यास खेल र ३ खेलको टेस्ट रिसिज खेल्न दक्षिण अफ्रिकी टोली भारत भ्रमणमा आएको छ। दोस्रो टी२० खेल पञ्जावको मोहली क्रिकेट मैदानमा बुधबारका लागि तय गरिएको छ। २२ सेप्टेम्बरमा बैंग्लोरमा तेस्रो टी२० हुनेछ। पहिलो टेस्ट(विसाखापाटनम) २ अक्टुबरमा , दोस्रो टेस्ट(पुने) १० अक्टुबरमा र तेस्रो टेस्ट (राँची) १९ अक्टुबरमा सुरु हुनेछ। यसबीचमा भारतको बोर्ड प्रेसिडेन्ड ११ टोली र दक्षिण अफ्रिकी टोलीबीच एक अभ्यास टेस्ट खेल २६ सेप्टेम्बर देखि २८ सेप्टेम्बरसम्म हुनेछ।"
४७ वर्षपछि इङ्ल्यान्डअस्ट्रेलियाको टेस्ट बराबरी,लन्डन : इङ्ल्यान्ड र अस्ट्रेलियाबीचको टेस्ट सिरिज ४७ वर्षपछि बराबरीमा सकिएको छ । इङ्ल्यान्डमा भएको एसेज सिरिज अन्तर्गतको ५औं तथा अन्तिम खेलमा इङ्ल्यान्डले अस्ट्रेलियालाई १३५ रनले हराएपछि सिरिज २२ को बराबरीमा सकिएको हो । पहिलो टेस्टमा अस्ट्रेलिया २५१ रनले विजयी भएको थियो। दोस्रो बराबरी भयो। तेस्रोमा इङ्ल्यान्डले १ विकेटको जित निकाल्यो। चौथोमा अस्ट्रेलियाले १८५ रनको जित हात पारेको थियो। समग्र खेलमा अस्ट्रेलियाका खेलाडीको दबदबा रह्यो । ४ खेलको ७ पारीमा अस्ट्रेलियाका स्टीभ स्मिथले ७७४ रन बनाए । आईसीसीको टेस्ट ब्याट्सम्यानतर्फको बरियतामा ५औं स्थानमा रहेका स्मीथ यसै खेलबाट पहिलो स्थानमा उक्लिन सफल भए। स्मीथले यस सिरिजमा ११०५७ औसत रन बनाए । तर उनी अन्तिम खेलमा २३ रनमै आउट हुँदा इङ्ल्यान्डलाई अस्ट्रेलियालाई बराबरीमा रोक्न सहज बन्यो । आउट भएसँगै उनी सिरिज अवधिमा पहिलो पटक अर्धशतक बनाउनबाट चुके । उनलाई पछ्याएका इङ्ल्यान्डका बेन स्टोक्सले ४४१ रन बनाए । स्टोक्सले दुई शतक र ३ अर्धशतक बनाए । उत्कृष्ट ५ खेलाडीभित्र अस्ट्रेलियाका ३ खेलाडी रहन सफल भए । अन्तिम खेलको पहिलो इनिङमा इङ्ल्यान्डले २९४ बनाएको थियो । अस्ट्रेलियाले पहिलो इनिङमा २२५ रन मात्रै बनाउन सक्यो। दोस्रो इनिङमा इङ्ल्यान्डले २२९ रन बनाउँदै अस्ट्रेलियालाई जितका लागि ३९९ रनको लक्ष्य दिएको थियो । दोस्रो इनिङमा अस्ट्रेलियाले २६३ रन बनाउँदा सबै विकेट गुमाई १३५ रनको हार व्यहोयो। अस्ट्रेलियाका लागि म्याथ्यु वाडेले शतकीय इनिङ खेले पनि अन्यले राम्रो साथ नदिँदा नतिजा इङ्ल्यान्डको पक्षमा गयो। लक्ष्य पछ्याउने क्रममा अस्ट्रेलियाका स्मिथ २३ रनमै आउट भएपछि स्टेभेन स्मिथले इनिङ सम्हालेका थिए । उनले ८० रन जोडे । तर यो जितका लागि प्रर्याप्त हुन सकेन । त्यस्तै मार्नुस ल्याबुस्चाग्नीले ४८ रन बनाए । यस इनिङमा इङ्ल्यान्डको जितका लागि स्टुर्ट ब्रोड र ज्याक लिचले ४४ विकेट लिए। बेन स्टोक्स र स्मीथ संयुक्तरुपमा प्लेयर अफ दी सिरिज बने भने जोफ्रा आर्चर म्यान अफ दी म्याच बने। इङ्ल्यान्ड र अस्ट्रेलियाबीचको टेस्ट सिरिज ४७ वर्षपछि बराबरीमा सकिएको हो । यसअघि सन १९७२ मा इङ्ल्याण्डमा भएको टेस्ट सिरिज बराबरीमा टुंगिएको थियो । त्यतिबेला पनि ५ टेस्टको सिरिजमा पहिलो र चौथो खेल इङ्ल्यान्डले जितेको थियो । दोस्रो र पाँचौ खेल अस्ट्रेलियाले जित्दा तेस्रो टेस्ट बराबरी भएको थियो।
अल्ट्रा म्याराथनको उपाधि धीरबहादुर र राममायालाई,"सुर्खेत : अन्तराष्ट्रियस्तरको ४९ किलोमिटर जुम्ला रारा अल्ट्राम्याराथनको उपाधि जुम्लाका धीरबहादुर बुढा र राममाया बुढाले जितेका छन् । आइतबार बिहान ७ बजे जुम्ला चन्दननाथ भैरवनाथ मन्दिर अगाडिबाट सुरु भएको म्याराथनमा पुरुष तर्फ धीरबहादुर बुढा र महिलातर्फ राममाया बुढाले उपाधि हात पारेका हुन् । यो म्याराथन देशका पाँच ठूला प्रतियोगीतामध्ये एउटा हो। प्रतियोगीतामा पुरुषतर्फ धीरबहादुर बुढाले पाँच घण्टा १३ मिनेट ३९ सेकेण्ड र महिलातर्फ राममाया बुढाले ६ घण्टा ४६ मिनेट ३५ सेकेण्ड लगाएर ४९ किलोमिटर दुरी पार गरेपछि उपाधि हात पार्न सफल भए । उनीहरु दुबैजना कर्णाली स्पोर्ट क्लब जुम्लामा धावक हरिबहादुर रोकायासँग प्रशिक्षण लिँदै आएका खेलाडी हुन् । उनीहरु दुबैजनालाई सोमबार रारातालमा हुने एक औपचारिक कार्यक्रमबीच उपाधीस्वरुप नगद ७५७५ हजारसहित ट्रफी, मेडल र प्रमाण पत्र दिएर सम्मान गरिने भएको छ । प्रतियोगीतामा नेपालसहित भारत, अमेरीका, नेदरल्याण्ड, इण्डोनेसीया र डेनमार्कका गरी झण्डै एक सय ५० जना खेलाडीले भाग लिएका थिए । प्रतियोगीतामा महिला, पुरुष दुबैतर्फ प्रथम, द्वितीय र तृतीय हुन सफल खेलाडी आगामी अक्टोबरमा पहिलो पटक नेपालमा हुने अन्नपूर्ण गोल्डेन वल्र्ड ट्रेल सिरिजका लागि चयन भएका छन् । यस्तै अन्तराष्ट्रियस्तरको दोस्रो ४९ किलोमिटर जुम्ला रारा अल्ट्राम्याराथन प्रतियोगीतामा पुरुषतर्फ जुम्लाकै धीरेन्द्र भण्डारीले पाँच घण्टा १९ मिनेट ३८ सेकेण्ड लगाएर द्वितीय भएका छन् । भने त्रिभुवन नेपाल आर्मी क्लबका देवराज महताराले पाँच घण्टा २४ मिनेट तीन सेकेण्ड लगाएर तृतीय भएका छन् । त्यस्तै महिलातर्फ ६ घण्टा ४६ मिनेट ४० सेकेण्ड लगाएर कर्णाली स्पोर्ट क्लबकी मञ्जु रावत द्वितीय भएकी छिन् ।त्रिभुवन नेपाल आर्मी क्लबकी रेजीना भण्डारी ६ घण्टा ४६ मिनेट ५७ सेकेण्ड लगाएर तृतीय भएकी छन् । प्रतियोगीतामा सबैभन्दा जेष्ठ उमेरकी ४० वर्षीय उम्मकली बुढाले समेत ४९ किलोमिटर दौडेरै पार गरेकी छिन् । आयोजक संस्था कर्णाली स्पोर्ट क्लब अध्यक्ष सरोज शाहीका अनुसार ५८ जना प्रतियोगी मुगुको रारातालसम्मै दौडेर पुगेका छन् । म्याराथन खेलबाट कर्णालीलाई विश्वसामु चिनाउन र कर्णाली क्षेत्रको पर्यटन विकासका लागि प्रतियोगीता आयोजना गरिएको हो । कर्णालीकै प्रसिद्ध मन्दिर चन्दननाथ भैरवनाथ अगाडीबाट सुरु भएको प्रतियोगीता जुम्ला टुडिखेल, स्वास्थ्य विज्ञान प्रतिष्ठान, खोलिकोट, कर्णाली प्राविधिक शिक्षालय, चेरेचौर, खाली, न्याउरिगाड, काभ्रा, चौथा, भुलभुले र चुचेमारा हुँदै मुगुको रारातालमा पुगेर सम्पन्न भएको हो । प्रतियोगितामा महिला, पुरुष दुबैतर्फ क्रमश प्रथम, द्वितीय र तृतीय हुनेलाई क्रमश ७५, ५० र ३० हजार नगदसहित सोमबार रारामा सम्मान गर्ने कार्यक्रम तय गरिएको खेलाडी रविन्द शाहीले जानकारी दिए ।"
बलात्कारको आरोप लागेपछि रोनाल्डोले के गरे ?,"काठमाडौं : विश्वचर्चित फुटबलर क्रिस्टियानो रोनाल्डोले आफूलाई बलात्कारको आरोप लागेपछि लज्जित भएको प्रतिक्रिया दिएका छन् । कथ्रीन मायोर्गाले रोनाल्डोमाथि एक होटलको कोठाभित्र बलात्कार गरेको आरोप लगाएकी थिइन् । जुन घटना १० वर्षअघिको भएको उनको दावी छ । रोनाल्डोले भने पटक पटक उक्त आरोप अस्वीकार गर्दैआएका छन् । रोनाल्डोले उक्त आरोपका कारण आफू र परिवारलाई पारेको असरबारे पहिलो पटक प्रतिक्रिया दिएका हुन् । तिनिहरुले तपाईँको आत्मसम्मानमाथि खेले, यो गाह्रो छ । तपाईँसँग प्रेमिका छ । तपाईँसँग परिवार छ । तपाईँसँग बालबच्चा छन् । जब उनीहरु तपाईँको इमानदारितामाथि खेल्छन्, यो खराब हो, रोनाल्डोले भने । उनले भनेका छन्, म सम्झन्छु, एक दिन म घरमै मेरी प्रेमिकासँग टेलिभिजन हेर्दै थिएँ । टेलिभिजनमा न्युज हेर्दैगर्दा तिनिहरुले क्रिस्टियानो रोनाल्डोबारे बोल्दैथिए । यसो र उसो भन्दैथिए, मैले मेरा बालबच्चा माथिबाट टिभि रुमतिर ओर्लँदै गरेको सुनेँ । मैले च्यानल फेरेँ, किन कि म लज्जित थिएँ । रोनाल्डेले अघि भने, म लज्जित थिएँ, मैले जुनियर क्रिस्टियानोकै लागि टिभि च्यानल फेरेको थिएँ । किन कि, सन्तानले आफ्नै बावुको बारेमा खराब कुरा गरेको देख्न चाहन्नथेँ म । साँच्चै भन्नुपर्दा, यसले मलाई लज्जित बनायो ।"
"सेभिल्ला ला लिगाको शीर्ष स्थानमा, बार्सिलोना पाँचौ","स्पेन : ला लिगाको आइतबारको खेलमा जित हात पार्दै सेभिल्ला अंक तालिकाको शीर्ष स्थानमा उक्लिन सफल भएको छ । आइतबारको खेलमा आलाभेजमाथि १० को जित हात पार्दै सेभिल्ला बलिया मानिएका टोलीलाई उछिन्दै शीर्ष स्थानमा उक्लिएको हो। आलाभेजको घरेलु मैदानमा भएको खेलमा सेभिल्लाको जितका लागि ३७औं मिनेटमा जोन जोर्डनले गरेको गोल निर्णायक बन्यो । ४ खेल खेल्दा १० अंक बनाई सेभिल्ला शीर्ष स्थानमा उक्लिएको हो। समान खेल खेलेका रियल मड्रिड ९, एट्लेटिक मड्रिड ८ र एथ्लेतिक बिल्बाओ ८ अंकसहित क्रमशः दोस्रो तेस्रो र चौथो स्थानमा छन् । चारै खेल खेलेको डिफेन्डिङ च्याम्पियन बार्सिलोना ७ अंककासाथ पाँचौं स्थानमा सीमित छ। ला लिगाका आइतबारका अन्य खेलमा ग्रानाडाले सेल्टा भिगोलाई २० र स्पानिओलले एआइबरलाई २१ ले हराए । रियल बेटिसगेटाफे र रियल भाल्लाडोलिडओसासुनाले ११ को बराबरी खेले।"
सीपीएलमा सन्दीप : ब्याटिङमा पनि राम्रो प्रदर्शन,जमैका : क्याराबिन प्रिमियर लिग(सीपीएल) अन्तर्गत आइतबारको खेलमा सन्दीप लामिछानेले ब्याटिङ राम्रो र बलिङ समान्य प्रदर्शन गरेका छन् । आइतबार राति(नेपाली समय सोमबार बिहान) सन्दीप आवद्ध टोली बार्बाडोज ट्रिडेन्सले जमैका टेलवाशसँग प्रतिस्पर्धा गरेको थियो । बलिङमा केही महंगो सावित भए पनि एक मेडनसहित एक विकेट लिन सफल भए। यस खेलमा सन्दीपले ब्याटिङमा पनि आफ्नो क्षमता देखाए। ५औं ओभरमा बलिङ सुरुवात गरेका सन्दीपले १ चौकासहित ८ रन दिए। १०औं ओभर सन्दीपका लागि सबैभन्दा महंगो बन्यो । २ छक्कासहित १५ रन दिए। १३औं ओभरमा पनि उनले २ छक्कासहित १३ रन दिए तर १२ बलमा २७ रन बनाएर आक्रामक ब्याटिङ गरिरहेका जाभेल ग्लेनलाई क्याचआउट गराए । १५औं ओभरमा भने सन्दीपले कुनै रन नदिई मेडन गरे। अघिल्लो खेलमा सन्दीप ३ विकेट लिँदै म्यान अफ दी म्याच बनेका थिए। ११औं नम्बरमा ब्याटिङमा आएका सन्दीपले ८ बलमा एक चौकासहित १० रन बनाएर नट आउट रहे। १८औं ओभरको अन्तिम बलमा ९औं विकेट गुमेपछि क्रिजमा आएका सन्दीपले १२ बलमा ओभरमा जोस लारोरसँग मिलेर १६ रको साझेदारी गरी टोलीका लागि सम्मानजनक स्कोर बनाउन महत्वपूर्ण योगदान गरे । खेल जमैका टेलवाशले ४ विकेटले जित्यो । जमैकाले टस जितर पहिले बलिङ रोजेपछि ब्याटिङमा उत्रिएको बार्बाडोजले २० ओभरमा ९ विकेट गुमाएर १४० रन बनाएको थियो । जमैकाले १८३ ओभरमा ६ विकेट गुमाएर १४५ रन बनाउँदै जित निकाल्यो। ५ खेल खेल्दा आक्रामक ब्याट्समयान क्रिस गेलसहित रहेको टोली जमैकाले पहिलो जित निकालेको छ। ३ खेल खेलेको बार्बाडोजले २ हार व्यहोरेको छ । एकमा जितेको छ।
नेपाल क्रिकेट संघको निर्वाचन असोज दोस्रो साता,"काठमाडौं : नेपाल क्रिकेट संघ (क्यान) को केन्द्रीय निर्वाचन आगामी असोज १० र ११ गते काठमाडौंमा हुने भएको छ। राष्ट्रिय खेलकुद परिषद् (राखेप), आईसीसी र आईसीसीद्वारा गठित स्वतन्त्र समितिका पदाधिकारीहरूबीच सोमबार सम्पन्न छलफलपछि सबैको सहमतिमा क्यान निर्वाचनको नयाँ मिति घोषणा गरिएको हो। छलफलमा राखेपका सदस्यसचिव रमेशकुमार सिलवाल, आईसीसीका प्रतिनिधि इमराख ख्वाजा र अमर शेखसँगै स्वतन्त्र समितिका पदाधिकारीको उपस्थिति रहेको थियो। छलफलपछि असोज १० र ११ गते निष्पक्ष र पारदर्शी रूपमा क्यानको निर्वाचन सम्पन्न गर्ने सहमति भएको जानकारी छलफलमा उपस्थित स्वतन्त्र समितिका कानुनी परामर्शदाता राजेश्वर श्रेष्ठले दिए। सम्बद्ध पक्षहरूबीचको यस्तो सहमतिसँगै लामो समयदेखि घरेलु क्रिकेटमा देखिएको विवाद छिट्टै समाधान हुने सम्भावना बढेको छ। तीन वर्षभन्दा लामो समयदेखि घरेलु क्रिकेटको नेतृत्वदायी निकाय क्यान आईसीसीको निलम्बनमा रहँदै आएको छ। यसअघि विवाद समाधान र निष्पक्ष निर्वाचन गराउन गठित स्वतन्त्र समितिले क्यानको निर्वाचनका लागि असोज ३ र ४ गतेको मिति घोषणा गरेको थियो। तर, सदस्यसचिव सिलवालले स्वतन्त्र समितिले निर्वाचनका लागि राखेपसँग स्वीकृति नलिएको, २१ दिने सार्वजनिक सूचना जारी नगरेको र निर्वाचन समिति राखेपले नै बनाउनुपर्ने दाबी गर्दै असोज ३ र ४ गते हुने भनिएको निर्वाचन रोक्न मौखिक निर्देशन दिएका थिए। त्यसपछि क्यानको निर्वाचन स्थगित भएको थियो। क्यान राखेपमा दर्ता रहेको खेल संघ हो। निर्वाचनको विषयमा स्वतन्त्र समिति र राखेपबीच विवाद देखिएपछि त्यसैको समाधानका लागि आईसीसीका प्रतिनिधि इमरान ख्वाजा र अमर शेख आइतबार नेपाल आएका थिए। छलफल सकारात्मक रूपमा सम्पन्न भयो। सबैको सहमतिमै निर्वाचनको नयाँ मिति घोषणा गरिएको हो, कानुनी परामर्शदाता श्रेष्ठले अन्नपूर्ण पोस्ट्सँग भने, अब छिट्टै निर्वाचनका लागि सार्वजनिक सूचना जारी गरिनेछ। उनले यतिबेला संक्रमणकालीन अवस्था रहेकाले २१ दिनको सूचना जारी गर्न सम्भव नहुने बताए। निर्वाचनका लागि २१ दिने सूचना सामान्य अवस्थाको प्रक्रिया हो। तर, अहिले संक्रमणकालीन अवस्था रहेकाले क्यानको नयाँ विधानअनुसार नै सात दिनको सूचना जारी गर्न सकिन्छ, श्रेष्ठले भने। निर्वाचन समिति बनाउने विषयमा पनि कुनै विवाद नरहेको उनले बताए। क्यानको केन्द्रीय निर्वाचनका लागि ३९ जिल्ला र ६ प्रदेशको निर्वाचन यसअघि नै सम्पन्न भइसकेको छ। क्यानको केन्द्रीय निर्वाचन सम्पन्न भएपछि स्वतन्त्र समितिले त्यसको प्रतिवेदन आईसीसीमा पठाउनेछ। त्यसपछि क्यानमाथि लगाइएको निलम्बन फुकुवाको प्रस्तावलाई आईसीसीको बोर्ड बैठकको एजेन्डमा समावेश गरिनेछ। आईसीसीको आगामी बोर्ड बैठक असोज २६ गते बस्दैछ। सोही बैठकले क्यानमाथि लगाइएको निलम्बन फुकुवा गर्ने सम्भावना छ। बैठकको एजेन्डा भने असोज १५ गते नै तय हुनेछ। त्यसैले त्यसअघि नै क्यानको निर्वाचन सम्पन्न गरी त्यसको प्रतिवेदन आईसीसीमा पठाउनुपर्ने हुन्छ। यसअघि आईसीसीले सल्लाहकार समिति गठन गरेर क्यानको नयाँ विधान बनाएको थियो। सो विधानलाई राखेपले पनि हुबहु पारित गरेको थियो। विधान पारित भएपछि आईसीसीले क्यानको जिल्ला, क्षेत्रीय र केन्द्रीय निर्वाचन सम्पन्न गर्न राखेपको समेत प्रतिनिधि राखी स्वतन्त्र समिति गठन गरेको थियो। सोही समितिले नै अहिले क्यानको निर्वाचन गराउन लागेको हो। यसरी सुरु भएको थियो क्यान विवाद अन्तर्राष्ट्रिय खेलवृत्तमा नेपालका लागि क्रिकेट नतिजामूलक खेल हो। नेपाली क्रिकेटले छोटो समयमै अन्तर्राष्ट्रिय क्रिकेटमा थुप्रै महत्वपूर्ण सफलता हात पारिसकेको छ। तर, क्यान निलम्बनका कारण पछिल्लो समय नेपाली क्रिकेटको गति सुस्ताएको छ। क्यानको निष्पक्ष निर्वाचन हुन नसकेको, घरेलु क्रिकेटमा आन्तरिक विवाद बढ्दै गएको र सरकारले क्यानमाथि अनावश्यक हस्तक्षेप गरेको कारण देखाउँदै आईसीसीले २०७३ साल वैशाखमा क्यानलाई आफ्नो सदस्यताबाट निलम्बन गरेको थियो। क्यानलाई निलम्बन गरे पनि आईसीसीले नेपाली खेलाडीलाई भने अन्तर्राष्ट्रिय प्रतियोगिता खेल्न रोक नलगाउने निर्णय गरेको थियो। २०७२ साल पुस २ गते क्यानको पुरानो कार्य समितिको कार्यकाल सकिँदै थियो। त्यसअघि नै मंसिर २९ गते रातारात सम्पन्न क्यानको साधारणसभाले चतुरबहादुर चन्दको नेतृत्वमा नयाँ कार्यसमिति चयन गरेको थियो। राखेपले भने त्यो निर्वाचनलाई मान्यता दिन मानेन। आफ्नो निर्देशनविपरीत निर्वाचन गरेको राखेपको तर्क थियो। अर्कोतिर, क्यानका तत्कालीन अध्यक्ष टंक आङ्बुहाङ्ले पनि निर्वाचन रोक्न राखेपलाई गुहारेका थिए। त्यसपछि राखेपले क्यानकी तत्कालीन प्रमुख कार्यकारी अधिकृत भावना घिमिरेलाई नियमित कार्य सञ्चालनको जिम्मा दिएको थियो। त्यसको केही समयपछि राखेपले रमेश सिलवालको संयोजकत्वमा क्यानको १५ सदस्यीय तदर्थ समिति गठन गरेको थियो। सिलवाल हाल राखेपका सदस्यसचिव छन्। राखेपले तदर्थ समिति गठन गरेपछि क्यानको विवादले झनै चर्को रूप लियो। आफ्नो समितिलाई बेवास्ता गर्दै राखेपले तदर्थ समिति गठन गरेको भन्दै चन्दको नेतृत्वमा रहेको क्यानको निर्वाचित समिति कानुनी उपचारका लागि पुस २८ गते रिट निवेदनसहित सर्वोच्च अदालतको शरणमा पुगेको थियो। यिनै घटनाक्रमका कारण घरेलु क्रिकेट विवादित बन्न पुगेपछि आईसीसीले क्यानलाई आफ्नो सदस्यताबाट निलम्बन गर्ने अप्रिय निर्णय लिएको थियो। क्यान निलम्बनको प्रभाव घरेलु क्रिकेटको नेतृत्वदायी निकाय क्यान निलम्बनमा परेपछि हाल देशको समग्र क्रिकेट प्रभावित बन्न पुगेको छ। क्यान निलम्बनले एकातिर खेलाडीमा मनोवैज्ञानिक असर पारेको छ भने अर्कोतिर आईसीसीबाट नेपालले पाउनुपर्ने आर्थिक सहयोगसमेत लामो समयदेखि रोकिएको छ। निलम्बनकै कारण आईसीसीले खेलाडीको पारि श्रमिक पनि लामो समय रोकेको थियो। तर, राखेप र खेलाडीको पहलमा केही समयअघि आईसीसीले खेलाडीको दुई वर्षको पारि श्रमिक निकासा गरेको थियो। केही खेलाडी र प्रशिक्षकले भने अझै तलब पाउन सकेका छैनन्। क्यान निलम्बनमा परेको करिब एक वर्षपछि २०७४ साल चैतमा नेपालले आईसीसीबाट चार वर्षका लागि एकदिवसीय टोलीको मान्यता पाएको थियो। एकदिवसीय मान्यता पाएको करिब एक वर्षपछि नेपालले पहिलो एकदिवसीय शृंखला पनि जित्यो। नेपालले गत वर्षको माघमा यूएईलाई उसैको मैदानमा तीन खेलको शृंखलामा २१ ले हराएको थियो। कठिन संघर्षपछि प्राप्त एकदिवसीय मान्यतालाई दीर्घकालीन रूपमा जोगाइराख्नु, टीट्वेन्टी र एकदिवसीय विश्वकप खेलेर आफूलाई अझ परिमार्जित गर्दै लैजानु, अन्तर्राष्ट्रिय क्रिकेटमा अझ उत्कृष्ट प्रदर्शन गर्दै आईसीसीबाट टेस्ट टोलीको मान्यता प्राप्त गर्नु यतिबेला नेपाली क्रिकेटको सबैभन्दा ठूलो चुनौती हो। क्यान निलम्बनका कारण यी लक्ष्यहरू झनै चुनौतीपूर्ण बनेका छन्। त्यसैले नेपाली क्रिकेटको द्रुत विकासका लागि छिटोभन्दा छिटो क्यानमाथिको प्रतिबन्ध फुकुवा गराउन सम्बन्धित खेल निकायहरूले सक्रिय भएर लाग्नु अत्यावश्यक देखिन्छ।"

शीर्षक,विवरण
प्रविधिमैत्री शैलीमा नेपाल प्रहरी,"फ्रेन्च अपराधशास्त्री डा एडमन्ड लोकार्डले प्रतिपादन गरेको एभ्री कन्ट्याक्ट लिभ्स अ ट्रेस सिद्धान्तअनुसार कसुरदारले कसुर गर्दा घटनास्थलमा केही न केही प्रमाण छाडेकै हुन्छ। त्यस्ता प्रमाणलाई वैज्ञानिक विधिअनुसार अदालतसम्म सिलसिलेवार रूपमा पुर्याउने पद्धति नै प्रविधि हो। यो कार्य प्राविधिक क्षमता र साधनले मात्र सम्भव छ। विकास र प्रविधिउन्मुख आजको समयमा जसरी मानिसको जीवन सरल, चुस्त र सहज बन्दै गएको छ, त्यही अनुपातमा अपराध गर्ने तत्वहरूले विभिन्न तरिका अपनाई अपराध गर्ने प्रवृत्ति बढेको छ। फलामले फलाम काट्छ भने झैं विभिन्न तरिका र प्रविधि प्रयोग गरेर घटाइएका आपराधिक घटनालाई वैज्ञानिक र प्राविधिक क्षमताको सहायताले मात्र अनुसन्धान सफल बनाउन सकिन्छ। अर्कातर्फ वर्तमान परिवेशमा विकसित फौजदारी न्याय निरूपणको मुख्य मकसद र आधार पनि वस्तुनिष्ठ, वैज्ञानिक र प्रमाणमुखी अनुसन्धान हो। आज मानवअधिकार, कानुनी राज, कसुर प्रमाणित नभएसम्म निर्दोष रहने सिद्धान्त, पक्राउ भएको व्यक्तिलाई शारीरिक र मानसिक यातना दिन नपाइने मान्यताको महत्त्व बढ्दै गएको परिवेशमा वस्तुनिष्ठ र वैज्ञानिक अनुसन्धानको महत्त्व अझ बढेको छ। त्यसैगरी अदालतले निर्णय गर्दाको प्रमुख आधार पनि आफ्नो मनोगत विचारभन्दा संकलित प्रमाणहरूको लेखाजोखा नै हो। परिवर्तित राजनीतिक परिवेशसँगै बनेको संविधान, ऐन, कानुन र फौजदारी संहिताले पनि आम नागरिकलाई स्वच्छ, निष्पक्ष र अनुभूतिजन्य न्याय निरूपण गर्न प्रमाणमुखी र वैज्ञानिक अनुसन्धानलाई आधार मान्न निर्देश गरेको छ। र, अनुसन्धानको प्रमुख जिम्मेवारी नेपाल प्रहरीलाई सुम्पिएको छ। प्रविधिजन्य कानुनी व्यवस्था नेपालमा प्रविधिजन्य अनुसन्धानका लाीग छुट्टै कानुनी व्यवस्था भएको देखिँदैन। फौजदारी कार्यविधि संहिता तथा विभिन्न ऐन, नियम, निर्देशिका आदिमा प्रविधि प्रयोगसम्बन्धी व्यवस्था छन्। प्रहरी ऐन २०१२ मा अपराध रोक्ने र पत्ता लगाउने सुयोग्य साधन बनाई शान्ति र व्यवस्था कायम गर्न आवश्यक देखिएकाले भन्ने व्यवस्थाले अपराध अनुसन्धान गर्न प्रहरीलाई सबै किसिमले सक्षम र योग्य बनाउने उद्देश्य प्रकट भएको देखिन्छ। प्रमाण ऐन २०३१ ले गरेको व्यवस्था हेर्दा प्रविधिसँग सम्बन्धित दफाहरू नभए पनि भौतिक सबुद प्रमाणहरूका यावत् कुरा प्रविधिसँग जोडिन्छन्। अर्थात् प्रमाण ऐनमा उल्लिखित प्रमाणको कानुनी अस्तित्वको मुख्य आधार भनेकै प्रमाणको परीक्षण हो। प्रविधिजन्य कानुनअन्तर्गत प्रत्यक्ष सरोकारको ऐनका रूपमा विद्युतीय कारोबार ऐन २०६३ लाई लिन सकिन्छ। यसले मूलतः विद्युतीय माध्यमबाट हुने अपराध र विद्युतीय प्रमाण सम्बन्धमा विस्तृत व्यवस्था गरेको छ। अपराध अनुसन्धान गर्दा प्रमाणलाई केकसरी पहिचान गर्ने, संरक्षण गर्ने, सुरक्षा गर्ने, परीक्षण गर्न पठाउने, परीक्षण गर्नेलगायतका विषयमा गत साल कार्यान्वयनमा आएको फौजदारी कार्यविधि संहिता २०७४ ले विस्तृत व्यवस्था गरेको छ। विद्युतीय माध्यमबाट पनि सूचना र जाहेरी दिन सकिने नयाँ व्यवस्था छ। त्यसैगरी अपराधको घटनास्थल मुचुल्का गर्दा त्यहाँ भएका हत्केला, औंला, पाइलाका चिह्न, निशाना वा अन्य दशी चीजवस्तु उठाउने, फोटो खिच्ने, आरोपित वा कसुरदारको औंठाछाप लिने विषय उल्लेख छन्। यी कार्य प्राविधिक क्षमता र साधनले मात्र गर्ने विषय हुन्। कार्यविधि संहिताले मेडिको लिगलसँग सम्बन्धित विषयलाई पनि प्रस्टसँग सम्बोधन गरेको छ। शव परीक्षण गर्न चिकित्सककहाँ पठाउने, लास जाँच गरी त्यसमा भएका घाउ, चोट, नीलडाम खुलाउने, कुटपिटजस्ता केशहरूमा घाउजाँच गर्न सम्बन्धित चिकित्सककहाँ पठाउने कुरा उल्लेख छन्। त्यस्तै मृत्युको कारण पत्ता लगाउन लास वा त्यसको कुनै अंश परीक्षण गर्न पठाउने विषयका अतिरिक्त अन्य भौतिक प्रमाण रगत, वीर्य, रौं, शरीरका कुनै अंग, हतियार अथवा चीजवस्तु, डीएनए आदि सम्बन्धित चिकित्सक वा मान्यताप्राप्त प्रयोगशालामा पठाउने व्यवस्था छ। अपराध भएको घटनास्थलमा अपराधको प्रकृति हेरी सम्बन्धित अनुसन्धान अधिकृतले विशेषज्ञलाई साथैमा लिएर जान सक्ने कानुनी व्यवस्था छ। मेडिको लिगलसँग सम्बन्धित सम्पूर्ण कार्य व्यवस्थित गर्न हालै सरकारले मेडिको लिगल सञ्चालन निर्देशिका २०७५ जारी गरी कार्यान्वयनमा ल्याएको छ। अदालतले र अनुसन्धान अधिकृतले भिडियो कन्फरेन्स गरेर पनि साक्षी अभियुक्तसँग सोधपुछ गर्न सकिने नयाँ प्रावधान कार्यविधि संहिता २०७४ मा गरिएको छ। आरोपित व्यक्तिले सत्यअसत्य बोल्दा शरीरका विभिन्न प्रणालीमा हुने परिवर्तनको अध्ययन गरी विश्वसनीयता जाँच गर्ने पोलिग्राफसम्बन्धी कार्य केही वर्षदेखि नेपाल प्रहरीले गर्दै आएकोमा यससम्बन्धी व्यवस्था कुनै कानुनमा नभए पनि भाग्य नारायण बैठाविरुद्ध राकेश चौधरीको जाहेरीले नेपाल सरकार वादी भएको अपहरण तथा शरीर बन्धक मुद्दामा पोलिग्राफलाई सम्मानित अदालतले प्रमाणमा लिनुपर्छ भनेको छ नेकपा २०७५, अंक ३ निर्णय नं ९९८००। सर्वोच्च अदालतको यो निर्णय कानुनसरह मानिन्छ। नेपाल प्रहरीको प्रयास उपरोक्त अनुसारका कानुनी प्रावधानलाई आफ्नो सीमित स्रोतसाधन र क्षमता हुँदाहुँदै पनि नेपाल प्रहरीले कार्यान्वयनमा ल्याइरहेको छ। वर्तमान प्रहरी महानिरीक्षकको सांगठनिक प्राथमिकतामा विधिको शासन सुनिश्चितताका लागि फौजदारी संहिताको कार्यान्वयनमा वस्तुनिष्ठ आधार निर्माण गर्ने उल्लेख भएकाले यसअन्तर्गतका कार्य गर्न नेपाल प्रहरी तल्लीन छ। अनुसन्धानको सुरु चरणअन्तर्गत खबर संकलनका लागि सामाजिक सञ्जाल, विद्युतीय मिडिया, अनलाइन फोरम आदिको प्रयोग गर्न थालेको छ। अपराध भएको स्थानमा घटनास्थल अनुसन्धान गर्न चेन अफ कस्टडी को विधिअनुसार सबुद प्रमाणहरूको पहिचान, संरक्षण, प्याकेजिङ तथा ढुवानीका लागि प्राविधिक र वैज्ञानिक साधन स्रोत प्रयोग गर्न घटनास्थल किटबक्ससहित नेपालभरिका २१० अनुसन्धान एकाइहरूमा घटनास्थल अधिकृत परिचालन गरिएको छ। गत वर्ष मात्रै करिब १२०० जना प्रहरीलाई प्रविधिजन्य तालिम दिएको छ। अनुसन्धानलाई सहज बनाउन धेरै स्थानमा स्थानीयको सहयोगसमेतमा नेपालभरि ५६१५ सीसी क्यामरा जडान भएका छन्। यसले गर्दा त्यसबाट प्राप्त फुटेजमार्फत धेरै घटनाको सफल अनुसन्धान गर्नमा सहयोग पुगेको छ। मेडिको लिगल सेवाअन्तर्गत शव परीक्षण र यससँग सम्बन्धित अन्य चीजवस्तुको परीक्षण कार्य भइरहेका छन्। केन्द्रीय विधिविज्ञान प्रयोगशालालाई समयक्रमसँगै विस्तार र स्तरवृद्धि गर्दै लागूऔषध, औंठाछाप, सेरोलोजी, विवादास्पद प्रलेख, ब्यालेस्टिक, एक्सप्लोसिभ, डीएनएसँग सम्बन्धित परीक्षण कार्य भएका छन्। अभिलेखमा रहेका अभियुक्तको औंठाछापसँग घटनास्थलमा फेला परेको औंठाछाप कम्प्युटर प्रविधिबाट दाँजी अभियुक्त पहिचान गर्ने गरी अटोमेटेड फिंगर प्रिन्ट आइडेन्टिफिकेसन (एएफआई एस) सुरु गरिएको छ। हाल आएर यसको क्षमता एक लाखबाट वृद्धि गरी १० लाखसम्म औंठाछाप भण्डारण हुने व्यवस्था मिलाइएको छ। अनुसन्धानमा कार्य गर्ने प्रहरी कर्मचारी नेपाल प्रहरीमा कम्तीमा १० प्रतिशत हुन आवश्यक छ। २०२६ सालमा स्थापित कुकुर शाखालाई क्रमशः स्तर वृद्धि गर्दै सबै प्रदेश स्तरसम्म विस्तारसमेत गरी मूलतः विस्फोटक पदार्थ खोजी गर्ने, लागूऔषध पत्ता लगाउने, गम्भीर अपराधको अनुसन्धानमा सहयोग गर्ने, विपदमा खोजी तथा उद्धारमा सहयोग गर्ने कार्य गरिआएको छ। यस्ता कार्यमा नेपालभरि ८४ वटा तालिम प्राप्त कुकुर परिचालित छन्। सूचना प्रविधिको बढ्दो प्रयोगसँगै समयक्रमसँगै अनुसन्धानमा देखा परेको जटिलतालाई मध्यनजर गरी डिजिटल प्रमाणको परीक्षण गर्न २०७२ सालदेखि प्रहरी प्रधान कार्यालयमा डिजिटल फरेन्सिक ल्याबको स्थापना भई मोबाइल फोन, सोसल मिडिया, कम्प्युटर, सीसीटीभीसँग सम्बन्धित प्रमाणहरूको परीक्षण गर्ने कार्य गरी आएको छ। त्यसैगरी २०७० सालदेखि सुरु गरिएको पोलिग्राफ सेवा केन्द्र प्रदेश स्तरसम्म जम्मा १७ ठाउँमा विस्तार गरिएको छ। नेपाल प्रहरीको अभिलेख प्रणालीलाई प्रविधिमार्फत अभिलेख अद्यावधिक गर्ने कार्य २०५६ सालदेखि सुरु भई हाल यसको आधारमा व्यक्तिको आपराधिक रेकर्ड जाँच गरी चारित्रिक प्रमाणपत्र प्रदान गर्ने कार्य भइरहेको छ। अपराध अनुसन्धानको सिलसिलामा आवश्यक पर्ने अपरेसनल डेटाहरू सम्मानित अदालतको अनुमतिले टेलिफोन सेवाप्रदायक संस्थाहरूसँग प्राप्त गरी सम्बन्धित मुद्दा हेर्ने प्रहरी एकाइलाई उपलब्ध गराई अनुसन्धानमा सहयोग गर्ने कार्य गरिँदै आएको छ। अनुसन्धानको प्राविधिक क्षेत्रलाई विशिष्टीकृत गर्ने प्रयासस्वरूप बढ्दो साइबर अपराध नियन्त्रण गर्न २०७५ सालमा केन्द्रीय साइबर ब्युरोको स्थापना गरिएको छ र प्रदेश स्तरसम्म यसका स्याटेलाइट युनिट स्थापना भएका छन्। इन्टरपोल महाशाखामार्फत अन्तर्राष्ट्रिय जगत्मा आपराधिक सूचनाको आदनप्रदान गर्नका लागि आईटू २४। समस्या र सुधारका क्षेत्र अपराध अनुसन्धान नेपाल प्रहरीको मुख्य जिम्मेवारी हो। बढ्दो प्रविधिको विकासले यो थप चुनौतीपूर्ण बन्दै गएको छ। अनुसन्धान आफैंमा प्राविधिक विषय पनि हो। हाल नेपाल प्रहरीमा अनुसन्धानलाई प्रविधिमैत्री बनाउने अथक् प्रयास भइरहेको छ। तर पनि नेपाल प्रहरीसामु धेरै समस्या र चुनौती छन्। अनुसन्धानमा कार्य गर्ने प्रहरी कर्मचारी नेपाल प्रहरीमा कम्तीमा १० प्रतिशत हुन आवश्यक छ। तर करिब पाँच प्रतिशत मात्र कार्यरत रहेकाले थप दरबन्दी स्वीकृत गर्न आवश्यक छ। त्यस्तै अनुसन्धानमा काम गर्ने सम्पूर्ण प्रहरी कर्मचारीलाई समयसापेक्ष प्रविधियुक्त तालिम प्रदान गर्न आवश्यक छ। प्रस्ताव गरिएअनुसार बजेट अभाव छ। अपराध अनुसन्धानलाई वस्तुनिष्ठ बनाउन प्रविधि प्रयोग अपरिहार्य हुन्छ। सीसी क्यामेराको थप विस्तार आवश्यक छ। थप परीक्षण गर्ने चीजवस्तु दिनदिनै बढेको सन्दर्भमा थप तालिम र विधिविज्ञान प्रयोगशालाको स्तरवृद्धि र विस्तार हुन आवश्यक छ। सोसल मिडिया, कम्प्युटर, मोबाइल फोनजस्ता डिजिटल सामग्री परीक्षण गर्नुपर्नेको संख्या अत्यधिक बढेको हुँदा कम्तीमा प्रदेश तहसम्म डिजिटल फरेन्सिक ल्याबहरूको विस्तार गर्नुपर्ने देखिन्छ। मेडिको लिगल क्षेत्रलाई अझै सहज, चुस्त र प्रभावकारी बनाएर कम्तीमा प्रत्येक स्थानीय तहमा मेडिको लिगल जाँच गर्न सकिने बनाउनुपर्छ। त्यसैगरी डीएनए परीक्षणको स्तर वृद्धि गरी परीक्षणलाई छिटो र सहज बनाउन आवश्यक छ। अपराध अनुसन्धानका लागि एकीकृत तथ्यांकलाई प्रभावकारी बनाउन नेपाल प्रहरीमा स्थापना भएको केन्द्रीय डाटा सफ्टवेयरको अध्यागमन, यातायात, टेलिफोन सेवाप्रदायक, राष्ट्रिय परिचयपत्र बनाउने निकाय आदिको पहुँच पुर्याउन सकेमा अनुसन्धानलाई समेत प्रभावकारी बनाउन सहयोग पुग्छ। अपराधकर्ताले अपराधको योजना र कार्यान्वयन प्रायः फोनबाटै गर्ने हुँदा यससँग सम्बन्धित विवरण तत्काल प्राप्त हुन नसक्दा अपराधी उम्कने र अनुसन्धान नै असफल हुने समस्या भइरहेकाले यस्ता विषयमा अनुसन्धानकर्ताको सहज पहँच हुने गरी कानुनी व्यवस्था हुन आवश्यक छ। साइबर अपराध अनुसन्धान गर्ने तालिम प्राप्त थप जनशक्ति उत्पादन गर्नुपर्ने देखिन्छ। संहिताले व्यवस्था गरेको भिडियो कन्फरेन्स सेवालाई सबै जिल्लामा विस्तार गर्न सके साधन स्रोत र समयको बचत हुन्छ। साथै अनुसन्धान कार्य आफैंमा चुनौतीपूर्ण र धेरै श्रम र लगनशीलता लाग्ने विषय भएकाले यसमा कार्य गर्ने कर्मचारीलाई इन्सेन्टिभ दिएर थप उत्प्रेरित बनाइरहनु आवश्यक छ। निष्कर्ष विभिन्न समस्या र अभाव हुँदाहुँदै पनि नेपाल प्रहरीले अधिकांश अपराधहरूको अनुसन्धानमा सफलता पाएको छ। यो सफलता भनेको प्रहरीले भएका स्रोत साधनको उच्चतम प्रयोग गर्दै बढीभन्दा बढी म्यानुअल प्रयासबाट प्राप्त गरेको हो। आज विश्वमा नयाँनयाँ खालका प्रविधि विकाससँगै नयाँनयाँ अपराध, अपराध गर्ने तरिका र आपराधिक सञ्जाल पनि विश्वव्यापी भइरहेको सन्दर्भमा नेपाल प्रहरीको अनुसन्धानलाई पनि विकसित राष्ट्रका प्रहरीको मापदण्डमा पुर्याउन आवश्यक छ। यसका लागि सम्बन्धित निकायले गम्भीर भएर नेपाल प्रहरीको स्तरवृद्धिसँग सम्बन्धित थप कार्य गर्न अत्यावश्यक भइसकेको छ। ढकाल प्रहरी वरिष्ठ उपरीक्षक हुन्।"
न्यायको सारथि बन्ने कि अन्यायको ?,"संक्रमणकालीन न्याय प्रक्रियालाई शान्ति सम्झौताअनुसार इमानदारीका साथ टुंगोमा पुर्याउन सके जस सरकारले पाउनेछ, बेइमानी र छलछाम गरे अपजसको भारीले सरकार र नेकपा किचिनेछ। २०१५ सालमा सम्पन्न पहिलो आमनिर्वाचनमा नेपाली कांग्रेसले ७४ अर्थात् दुईतिहाइ सिटमा विजय हासिल गरेपछि बीपी कोइरालाको नेतृत्वमा सरकार गठन भयो। तर, सोही निर्वाचनमा दुई ठाउँमा पराजित सूर्यप्रसाद उपाध्यायलाई गृहमन्त्री बनाउन बीपी बाध्य भएको देखियो। तर, तिनै सूर्यप्रसाद २०१७ सालको घटनापछि बीपी कोइरालाबाट टाढिए। त्यसको ५० वर्षपछि २०६५ सालमा गणतान्त्रिक नेपालको पहिलो निर्वाचित प्रधानमन्त्रीको रूपमा पुष्पकमल दाहाल प्रचण्डको सत्ताभिषेक भयो। तर संविधानसभा सदस्यको निर्वाचनमा पराजित वामदेव गौतमलाई उपप्रधान तथा गृहमन्त्री बनाउन प्रचण्ड बाध्य भएको देखियो। उत्ताउलो अभिव्यक्तिका कारण विवादमा आइरहने वामदेव प्रधानसेनापति बर्खास्तगी निर्णयको सेरोफेरोमा फुत्त सरकारबाट बाहिरिए। प्रारम्भमा वामदेवले माओवादीलाई नउचालेका भए वा गृहमन्त्रीका रूपमा माओवादी कार्यकर्ताका कैयन् उद्दण्डतामाथि नियन्त्रण गर्न सकेका भए कतिपय अप्रिय विवादले जन्म लिने थिएन। यसैगरी अल्पमतमा परिसकेको प्रचण्ड सरकारलाई संसद्मा बहुमत प्रमाणित गर्न चुनौती दिने वा अविश्वास प्रस्ताव पेस गर्नुको साटो राष्ट्रपति गुहार्ने र राष्ट्रपतिले पनि अनधिकृत आग्रहलाई स्वीकार गर्ने कार्यले गणतान्त्रिक नेपालको मर्यादित राष्ट्रपति पद विवादमा पर्दै गयो। दुई ठाउँमा निर्वाचन हारेका माधव नेपाललाई मनोनीतको कोटाबाट संविधानसभासंसद् सदस्य बनाउने अस्वस्थ अभ्यासको अगुवाइ प्रचण्ड नेतृत्वको सरकारले गर्यो। त्यही टेको समातेर माधव नेपाल प्रधानमन्त्री भए अनि निर्वाचनमा पराजित अर्का पात्र सुजाता कोइराला नेपाली कांग्रेसको नेतृत्व गर्दै त्यही सरकारमा उपप्रधानमन्त्री बन्न पुगिन्। क्रान्तिका नाममा हिंसात्मक उग्रताको प्रदर्शन गर्ने जडसूत्रवादी र पुनरुत्थानका नाममा नग्नताको प्रदर्शन गर्ने संकीर्णतावादीको प्रभावबाट नेपाली समाज मुक्त छैन। त्यस्ता जडसूत्रवादी र संकीर्णतावादीबीच केही सामञ्जस्य हुन्छ। जस्तो दुवै लोकतन्त्रको शाश्वत मूल्यको विरोधमा हुन्छन्, त्यसमा पनि निर्वाचित निकाय विशेष गरेर संसद्लाई तिनले आफ्नो लक्ष्य प्राप्तिमा बाधा ठान्छन्। त्यसकारण पनि तिनको निशाना संसद्तिरै हुन्छ। संसदीय विकृति तिनका लागि मल बन्ने हुँदा विकृतिमुक्त संसद् सुनिश्चित गर्नु लोकतन्त्रलाई बलियो बनाउँदै लैजाने अभ्यास हो। तर, नेपालको राजनीतिमा सदैव विभिन्न कोणबाट निर्वाचित संसद्माथि प्रहार हुँदै आएको छ। पहिलो प्रहार २०१७ सालमा तत्कालीन राजा महेन्द्रबाट भयो। त्यसको प्रमुख कारण सत्ताको शाही भोक थियो। महेन्द्रले आफ्नो शासनकालमा कतिपय नराम्रा काम गरे, कतिपय राम्रा काम पनि गरे। तर निर्वाचित संसद् भंग गरेर अलोकतान्त्रिक तवरले सत्ता हत्याएको हुँदा महेन्द्रका राम्रा काम ओझेलमा परे। निर्वाचित संसद्माथि घात गरेको हुँदा इतिहासमा महेन्द्रको मूल पहिचान एक तानाशाहका रूपमा अंकित भयो। २०४६ सालको जनआन्दोलनका कारण पञ्चायत ढल्यो र बहुदलीय व्यवस्था पुनस्र्थापना भयो। पहिलो आमनिर्वाचनको ३३ वर्षपछि २०४८ सालमा सम्पन्न आमनिर्वाचनमा नेपाली कांग्रेसले बहुमत प्राप्त गर्यो र कांग्रेसको एकमना सरकार गठन भयो। तर, प्रधानमन्त्री गिरिजाप्रसाद कोइरालालाई लाग्यो, यतिले पुगेन, त्यसैले प्रतिनिधिसभा विघटनपश्चात् २०५१ सालमा मध्यावधि निर्वाचन भयो। त्यो निर्वाचनमा कांग्रेसले २०४८ मा हाँसिल गरेको बहुमतसमेत गुमायो र दोस्रो दल बन्न पुग्यो। त्यसपछि नेकपा एमालेको नेतृत्वमा सरकार बन्यो। तर, अल्पमतको सरकार ढल्ने भएपछि एमालेको सरकारले फेरि प्रतिनिधिसभा विघटन र मध्यावधि निर्वाचनको सिफारिस गर्न पुग्यो, जुन अदालतको निर्णयबाट रोकियो। घुमिफिरी २०५६ सालको निर्वाचनमा फेरि नेपाली कांग्रेसले बहुमत हासिल गर्यो। तर, तीन वर्ष बित्दानबित्दै तत्कालीन प्रधानमन्त्री शेरबहादुर देउवाले मध्यरातमा प्रतिनिधिसभा विघटनको सिफारिस गर्नुका साथै महत्त्वाकांक्षी राजा ज्ञानेन्द्रको कुटिल चालमा सहयोगी बन्न पुगे। बहुदलीय पद्धतिको प्राण भनेकै जननिर्वाचित संसद् हो। त्यस्तो संसद्को प्रभावशाली उपस्थिति आफ्नो निरंकुश महत्त्वाकांक्षामा तगारो भएको राजामहाराजाको मानसिकता बुझ्न सकिन्छ। तर, त्यही संसद्बाट शक्ति आर्जन गरेका प्रधानमन्त्रीहरूले किन पटकपटक संसद् विघटनको सिफारिस गरे ? आजसम्म नागरिकलाई प्रस्ट पार्न सकेका छैनन्। गणतान्त्रिक व्यवस्थामाथि खतरा छ भनेर कोकोहोलो मच्चाउनुभन्दा आफैंले सिर्जना र संरक्षण गरेको विकृतिंविसंगति अन्त्य गर्न ठोस कदम बेलैमा चाल्न सके यो ओली र प्रचण्डलाई धेरै लाभ हुनेछ। एकातिर विगतका सरकारहरूले संसद्लाई बाधक ठानी बारम्बार विघटनको सिफारिस गरेको देखिन्छ भने अर्कोतिर अनेकौं अस्वस्थ अभ्यास, विकृति, आयाराम गयाराम प्रवृत्ति आदिका कारणले संसद्लाई बद्नाम गर्ने कार्यमा प्रमुख दलहरू संलग्न रहेको पाइन्छ। २०५१ पछि त्यस्तो विकृति झनै चुलिएको थियो। समग्रमा भन्नुपर्दा संसदीय मूल्यमान्यतालाई उँचो राख्न हरसम्भव प्रयास गर्नुपर्नेमा प्रमुख दलहरू बारम्बार चुकेका छन्। संसदीय गरिमामाथि घात हुँदा संसदीय पद्धति विरोधीहरूको मनोबल बढ्ने गर्छ। २०५१ पछि त्यसैको लाभ तत्कालीन माओवादीले लियो। वर्तमानमा संसद् चुक्दै जाने हो भने त्यस्तो लाभ लिन अनेकौं वादीहरू खाल थापेर बसेका छन्। यद्यपि बेलाबखत आफ्नो अनुकूल संसदीय सर्वोच्चताको नारा घन्किने गर्छ। तर, व्यवहारमा संसद्को सर्वोच्चतालाई सरकारले बारम्बार चुनौती दिएको देखिन्छ। वाइडबडी हवाईजहाज खरिद प्रकरणमा भएको अनियमितता सन्दर्भमा संसद्कै एउटा समितिउपसमितिले विषयको उठान गरेको थियो। तर, सरकारले संसद्बाहिर एउटा मामुली समिति बनाएर त्यो प्रकरणलाई दबाउने प्रयास गर्यो जबकि त्यही समितिको म्याद पनि नियुक्तिपत्रसमेत नदिई समाप्त भयो। वाइडबडी जहाज खरिद प्रकरणमा संलग्न मूल दोषीमाथि कारबाही सुनिश्चित गर्न सकेको भए सुशासनको सन्देश प्रवाहित हुने थियो। संसद्बाट उठान भएको विषयलाई संसद्ले नै टुंग्याउन सकेको भए आज सरकार यति बद्नाम हुने थिएन। सरकारसँगै व्यवस्थालाई सराप्नेहरूको स्वर यति ठूलो हुने थिएन। व्यवस्थामाथि खतरा छ भनेर प्रधानमन्त्री ओली र नेकपाका अर्का अध्यक्ष प्रचण्डले कोकोहोलो मच्चाउनुभन्दा उहाँहरू आफैंले सिर्जना र संरक्षण गरेको विकृतिंविसंगति अन्त्य गर्न ठोस कदम बेलैमा चाल्न सके यो व्यवस्थाप्रति उहाँहरूको प्रतिबद्धता देखिनेछ। होइन भने गणतन्त्रका विरोधीका लागि उहाँहरूकै क्रियाकलाप लिस्नो भइरहेको छ। व्यवस्थामाथि खतराको राग अलापेर नेकपा नेतृत्वको सरकारको अक्षमता सधैंभरि ढाकिँदैन। कहिले समाजवाद कहिले वैज्ञानिक समाजवादको नारा जतिसुकै घन्काए पनि नेकपा र नेपाली कांग्रेसका कैयन् नेताहरू अन्धविश्वासी मनोवाद को विकारले ग्रस्त छन्। त्यही अन्धविश्वासी मनोवादको शरीरभित्र पसेर दाहसंस्कार भइसकेको राजतन्त्रको प्रेतले उपस्थिति जनाउन खोजिरहेको छ। लोकतान्त्रिक सरकारको चरित्र भनेको ग्रहणशीलता हो, स्वीकारोक्ति हो। सरकारले कहिलेकाहीं गल्ती गर्न सक्छ तर यो सरकारमा ग्रहणशीलता छैन, स्वीकारोक्ति छैन। लोकतान्त्रिक सरकारले नागरिकको गुनासो सुन्छ तर यो सरकार र यसका हर्ताकर्ता नागरिकमाथि नै आरोप बर्साउँछन्। नागरिकमाथि मात्र होइन, बेलाबेला आफ्नै सहयात्रीसहकर्मीहरूमाथि पनि प्रधानमन्त्री ओली निर्मम तवरले निर्घात प्रहार गर्ने गर्छन्। पहिले नेकपा सचिवालयको बैठकमा प्रवक्ता नारायणकाजी श्रेष्ठ र पछि पूर्वप्रधानमन्त्री माधव नेपालसँग प्रधानमन्त्री ओलीको चर्काचर्की कतिपयलाई बाझाबाझ मात्र लाग्ला तर यसले प्रधानमन्त्रीको मनोदशामनोविज्ञान प्रतिविम्बित गर्छ। सबैको अभिभावक हुनुपर्ने प्रधानमन्त्रीमा झगडालु मानसिकता व्याप्त हुँदै गएको छ, जो कहिले नागरिकमाथि कहिले प्रेस कहिले सामाजिक सञ्जालमाथि अनि आफ्नै प्रवक्ता र सहकर्मीमाथि बर्सिन्छन्, अनाहकमा गर्जिन्छन्। नेकपाका लागि पनि यो शुभसंकेत होइन। सरकार सञ्चालन गर्नेहरूले नागरिकको भाव बुझ्नुपर्छ। बेरोजगारले आक्रान्त युवापुस्ताको पेट समाजवादको पुरानो नाराले भरिँदैन। पटकपटक परीक्षण भइसकेका नेताहरूको उपदेश सुनेर नागरिक सन्तुष्ट हुने अवस्था छैन। नागरिकलाई संकट परेको बेला सहयोगका लागि राज्य छ भन्ने विश्वास पैदा गर्न सकिएन भने अनेकौं अनर्थ जन्मिन सक्छ। एकातिर डेंगुको हाहाकार छ अर्कोतिर अफवाहको भरमार छ। हिजोका सर्वहारा नेताहरूमा आज राजसी ठाँट छ। लोकले जतिसुकै निन्दा गरोस् तर आडम्बरी नेताहरू सुध्रिन तयार छैनन्। त्यसैले नारा सुशासन पारा कुशासन भन्ने उक्ति चरितार्थ हुँदै गएको छ र सरकार हरेक मोर्चामा निरीह बन्दै गएको देखिन्छ। आन्तरिक रूपमा कमजोर हुँदै गएपछि अन्तर्राष्ट्रिय स्तरमा पनि सरकार निरीह हुँदै गएको देखिन्छ। दक्षिण तिरबाट तातो हावा चलेको बेला सरकार झनै चनाखो हुनुपर्ने हो। पश्चिम तिर बादल गर्जिरहेको बेला सरकार झनै सन्तुलित र संयमित बन्नुपर्ने हो तर यो सरकारमा अन्तर्राष्ट्रिय परिस्थितिको सही विश्लेषण गर्ने सामथ्र्य देखिएन। त्यसैले होला, कतिपय घटनाक्रमलाई गिजोल्ने र कतिपय वायु लाई जिस्काउने काम सरकार गर्दै छ। त्यसैको उदाहरण हो, सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोग गठनमा सरकारले अवलम्बन गरेको दृष्टिकोण प्रस्ट छ सरकार पीडकलाई उन्मुक्ति दिन चाहन्छ। त्यसैअनुरूप नेकपाका हनुमान प्रवृत्तिलाई आयोगको नेतृत्वमा अघि सारिरहेको छ। स्पष्ट छ सत्य निरूपण आयोगमा प्रचण्डको आँखा गढेको छ भने बेपत्ता पारिएका व्यक्तिको छानबिन आयोगमा शेरबहादुर देउवाको। जसरी भए पनि पीडकहरूलाई आममाफी दिने नियत दुवैतिर छ र यसका लागि कार्यगत एकता भएजस्तो देखिन्छ। यसरी जिस्काइरहँदा सरकारले अन्तर्राष्ट्रिय जगत्मा ककसलाई बिच्क्याइरहेको छ ? एकपटक ठण्डा दिमागले सरकार र नेकपाले विश्लेषण गर्नु जरुरी छ। संक्रमणकालीन न्याय प्रक्रिया टुंगोमा पुर्याउन पीडितलाई न्याय पीडकलाई सजाय नै मूल धेय हुनुपर्छ। आयोगहरू बन्दा पीडितहरूको प्रतिनिधित्व हुनुपर्नेमा सरकारी नियत हेर्दा पीडकहरूका प्रवक्ताको वर्चस्व हुने देखिन्छ। यो आत्मघाती मार्ग हो। यस्तो आत्मघाती मार्गमा प्रमुख प्रतिपक्ष नेपाली कांग्रेस पनि मतियार बन्नु दुर्भाग्यपूर्ण छ। मानव अधिकारका मूल्यहरूको सम्मान गर्नु कता हो कता, उल्टो मानव अधिकार हननकर्ताहरूको संरक्षकका रूपमा प्रस्तुत हुँदा अन्तर्राष्ट्रिय जगत्मा कुनै न कुनै तवरले अभियुक्तका रूपमा तानिन सक्ने सम्भावनाप्रति बेलैमा सजग हुनु बेस। संक्रमणकालीन न्याय प्रक्रियालाई विस्तृत शान्ति सम्झौताको मर्मअनुरूप इमानदारीका साथ टुंगोमा पुर्याउन सके जस सरकारले पाउनेछ, बेइमानी र छलछाम गरे अपजसको भारीले सरकार र नेकपा किचिनेछ। न्याय र अन्यायमध्ये कसको सारथि बन्ने बल अहिले पनि सरकारको कोर्टमा छ।"
सम्मानको संस्कार बसालौं,"मर्दा पर्दा समाज एकजुट हुनु चेतनशील मानव जातिको प्राकृतिक प्रचलन हो। तर आजको गलत राजनीतिका कारण आफ्नो र अर्को भन्ने मात्र हैन, सकेसम्म भित्तासम्मै पुर्याउने अपहेलना, अपमान र चरम भेदभाव सुरु हुन थालेको छ। यसले नेपाली समाज बिच्किन पुगेको छ। आफ्नै राजनीतिक दलको व्यक्ति होइन भने पुरेत नमान्ने, पर्म नचल्नेजस्ता क्रियाकलाप गाउँघरतिर भेटियो। भेदभाव, विचलन, विकृति आदि सदैव खराब विषय हुन्। यी तत्व राज्यका हरेक निकायका व्यक्तिमा हावी भयो भने राज्यका अंगअंग नराम्रोसँग प्रभावित हुन्छन्। अमेरिकाजस्तो मुलुकमा पनि रिपब्लिकन र डेमोक्र्याटिक पार्टीबीचको निर्वाचनका क्रममा प्रतिस्पर्धा त हुन्छ। तर फरक पार्टी भएकै कारण नकारात्मक प्रकारको आलोचना गरेर उनीहरू थाक्दैनन्। सक्ने भए उनीहरू महाभियोगको अस्त्रसमेत प्रयोग गर्न पछि पर्दैनन्। हारपछि रुवाबासी चल्छ। चुनावमा धाँधली भयो भनेर कराउन र चिच्याउन थाल्छन्। खासगरी मध्ययुगदेखि नै लिब्रलिज्महरूले राजा थुन्ने, लखेट्ने र काट्ने गतिविधिलाई प्रोत्साहन दिने कार्य गरे। सत्रौं शताब्दीतिर कन्जरभेटिज्म अवधारणा आयो। कन्जरभेटिज्मले परिवर्तनलाई स्वीकार गरेको छ। आफ्नो परिचय जोगाएर संसारका कतिपय मुलुकहरू स्वतन्त्र रूपले बाँचिरहेको पाइन्छ। कतिपय राष्ट्रहरू परिवर्तनसँगै बढारिएका छन् भने कतिपय कसैको अधीन र पराधीन भएर बाँचिरहेका छन्। नेपाललाई अन्तर्राष्ट्रिय स्टेजमा राष्ट्रिय झण्डा फहराउन र राष्ट्रिय धुन बजाउन स्वतन्त्रता छैन। जो जस्तो परफेक्ट एक्सपर्ट व्यक्तित्व भए पनि आफ्नो दलको भएन भने त्यो व्यक्ति वा खेलाडीलाई एक्लो मात्र बनाइँदैन, तिरष्कृत गरी अपमान र अपहेलनाको पात्र बनाइन्छ। राजनीतिमा साम, दाम, दण्ड, भेदको प्रयोग गर्नुपर्छ भन्ने मान्यता राखेकै कारण हिजोआज राजनीति भनेको फोहोरी खेल हो भन्ने अवधारणा विकास भएको छ। अब पनि हामी आफ्नो र अर्को हो भन्ने दृष्टिकोण राख्ने, दक्ष र सक्षम व्यक्तित्वलाई भेदभाव, अवहेलना र भेदभाव गर्ने गरिरह्यौं भने मुलुकमा कहिल्यै सुख, शान्ति र समृद्धि प्राप्त हुन सक्दैन। राजनीतिबाहेक अन्य क्षेत्रका व्यक्ति र पेसाकर्मीहरू पनि राजनीति गर्न थाले। राजनीतिका नाममा भाँडभैलो मच्चाएर व्यक्तिगत फाइदा लिने प्रवृत्ति तिनमा बढ्दै गयो। अहिले त कसरी हुन्छ, कमाऊ, आफ्नो प्रभुत्व जमाऊ र सकिन्छ भने रातारात आफ्नो स्वार्थ पूरा गर भन्ने गलत संस्कृति हावी भएको छ। यसले राजनीति फोहोरी खेल हो भन्ने सन्देश सर्वसाधारणमा विकास गराएको छ। अब पनि हामी आफ्नो र अर्को हो भन्ने दृष्टिकोण राख्ने, दक्ष र सक्षम व्यक्तित्वलाई भेदभाव, अवहेलना र भेदभाव गर्ने गरिरह्यौं भने प्रधानमन्त्री केपी ओलीले भनेजस्तो मुलुकमा कहिल्यै पनि सुख, शान्ति र समृद्धि प्राप्त हुन सक्दैन। नेपालीलाई त्यस्तो सफलता कहिल्यै प्राप्त हुँँदैन। सभ्य भएर बाँच्न र सभ्यताको पहिचान दिन भेदभावरहित समाज आवश्यक हुन्छ। प्रधानमन्त्री केपी शर्मा ओली सिंगापुरमा स्वास्थ्योपचार गराएर आजै फर्कंदैछन्। उनले गरेका सम्पूर्ण कर्मको फल उनैले पाउँछन्, हामीले पाउँदैनौं। राजनीतिक आस्थाका आधारमा उनी जेसुकै भए पनि उनी अहिले मुलुकको कार्यकारी प्रधानमन्त्री हुन्। हामी सबैले तमाम भेदभाव त्यागेर प्रधानमन्त्री ओलीको स्वास्थ्यलाभको कामना गर्नैपर्छ। भेदभाव गर्ने परम्परा अन्त्य हुनुपर्छ। प्रधानमन्त्री ओलीले पनि म अहिले राष्ट्रको प्रधानमन्त्री हुँ, एमालेका नेता होइन भन्ने भाव राखेर अगाडि बढनुपर्छ। अरू दलका नेताहरूले पनि प्रधानमन्त्रीलाई एमालेका नेताका रूपमा लिनु हुँदैन। यस्तो भेद हटाउन सक्यौं भने भोलिका दिनमा पनि नेतृत्वमा जो रहे पनि उसलाई सम्मान गर्ने संस्कार बस्नेछ।"
नेपालश्रीलंकाको खेल ४२ ओभरमा झारियो,"काठमाडौं : एसीसी यू१९ एसिया कप क्रिकेट प्रतियोगिताको पहिलो खेलमा नेपाल श्रीलंकासँग प्रतिस्पर्धा गर्दैछ। नेपालले टस जितेर पहिले श्रीलंकाविरुद्ध ब्याटिङ गरिरहेको छ। खेल कोलम्बोस्थित आर। प्रेमादास क्रिकेट मैदान भइरहेको नेपाल र श्रीलंकाको खेल वर्षाले केही बेरे रोकिएर सुरु भएको छ । खेल ५० ओभरबाट ४२ ओभरमा झारिएको छ । नेपालले ९ ओभरमा २ विकेट गुमाएर ४३ रन बनाएको अवस्थामा खेल रोकिएको थियो । २१ ओभरको खेल सकिँदा नेपालले २ विकेट गुमाएर ८६ रन बनाएको छ । ओपनर पवर सर्राफ ४ बन बनाएर आउट हुँदा तेस्रो नम्बरमा आएका आसिफ शेख ७ मा आउट भए। रित गौत ४२ र कप्तान रोहित पौडेल २२ रन बनाएर खेलिरहेका छन्। नेपालको समूहमा आयोजक श्रीलंका, बंगलादेश र यूएई छन्। भदौ २८ गतेसम्म सञ्चालन हुने प्रतियोगितामा नेपालले समूह चरणको दोस्रो खेल भदौ २२ गते बंगलादेश र अन्तिम खेल यूएईसँग भदौ २४ गते खेल्नेछ। राउन्ड रोविन लिगका आधारमा खेलिने खेलमा समूहका शीर्ष दुई टोली सेमिफाइनल पुग्नेछन्। अघिल्लो संस्करणमा नेपाल सेमिफाइनलमा पुगेको थियो।"
"नेपालश्रीलंकाको खेल वर्षाले रोकियो, नेपालको मध्यम सुरुवात","काठमाडौं : एसीसी यू१९ एसिया कप क्रिकेट प्रतियोगिताको पहिलो खेलमा नेपाल श्रीलंकासँग प्रतिस्पर्धा गर्दैछ। नेपालले टस जितेर पहिले श्रीलंकाविरुद्ध ब्याटिङ गरिरहेको छ। खेल कोलम्बोस्थित आर प्रेमादास क्रिकेट मैदान भइरहेको नेपाल र श्रीलंकाको खेल वर्षाले रोकिएको छ। नेपालले मध्यम सुरुवात गरेको छ। ९ ओभरको खेल सकिँदा नेपाली यू१९ टोलीले २ विकेट गुमाएर ४३ रन बनाएको छ। ओपनर पवर सर्राफ ४ बन बनाएर आउट हुँदा तेस्रो नम्बरमा आएका आसिफ शेख ७ मा आउट भए। रित गौत २१ र कप्तान रोहित पौडेल २ रन बनाएर खेलिरहेका छन्। नेपालको समूहमा आयोजक श्रीलंका, बंगलादेश र यूएई छन्। भदौ २८ गतेसम्म सञ्चालन हुने प्रतियोगितामा नेपालले समूह चरणको दोस्रो खेल भदौ २२ गते बंगलादेश र अन्तिम खेल यूएईसँग भदौ २४ गते खेल्नेछ। राउन्ड रोविन लिगका आधारमा खेलिने खेलमा समूहका शीर्ष दुई टोली सेमिफाइनल पुग्नेछन्। अघिल्लो संस्करणमा नेपाल सेमिफाइनलमा पुगेको थियो।"
श्रीलंकालाई नेपालले दियो १६० रनको चुनौती,काठमाडौं : एसीसी यू१९ एसिया कप क्रिकेट प्रतियोगिताको पहिलो खेलमा नेपालले श्रीलंकालाई १६० रनको चुनौती दिएको छ। नेपालले ४२ ओभरमा ९ विकेट गुमाएर १५९ रन जोडेको हो। पानी परेपछि ४२ ओभरमा छोट्याइएको खेलमा नेपालले टस जितेर पहिले ब्याटिङ गरेको थियो। नेपालका लागि ओपनर रित गौतमले सर्वाधिक ५४ रनको योगदान गरे। उनले ८५ बलमा ४ चौका हिर्काए। ओपनर पवन सर्राफ ४ रनमा आउट हुँदा तेस्रो नम्बरमा आएका आसिफ शेख पनि ७ रनमै आउट भए। त्यसपछि आएका कप्तान रोहित पौडेल र रित गौतमले नेपालको इनिङ सम्हाले। रोहित अर्धशतक बनाउन ३ रनले चुके। उनी आशियन डानिएलको बलमा क्याच आउट भए। त्यसपछिका ब्याट्स्म्यान भने क्रिजमा टिक्न सकेनन्। आशा गरिएका खेलाडी हरिबहादुर चौहान १२ रन बनाउँदा रनआउट हुन पुगे। रशिद खान १५ रनमा नटआउट रहे। नेपालका लागि कुशल मल्ल र कमलसिंह ऐरीले २२ रनको योगदान गरे। अन्य खेलाडी भने मात्र खाता खोलेर आउट भए। श्रीलंका लागि दिल्शन मदुशंका र नाभोद परनाभिथनाले ३३ विकेट लिए। त्यस्तै रोहन सन्जय र आशियन डानिएलले ११ विकेट लिए।
श्रीलंकाविरुद्ध रित गौतमको अर्धशतक,काठमाडौं : एसीसी यू१९ एसिया कप क्रिकेट प्रतियोगिताको पहिलो खेलमा नेपाल श्रीलंकासँग प्रतिस्पर्धा गर्दैछ। नेपालले टस जितेर पहिले श्रीलंकाविरुद्ध ब्याटिङ गरिरहेको छ। नेपालका लागि ओपनर रित गौतमले अर्धशतक पूरा गरेका छन्। गौतमले ७३ बलमा ४ चौकाको मद्दतमा अर्धशतक बनाएको हुन्। नेपालले २७ ओभरको समाप्तिमा २ विकेट गुमाएर १०९ रन बनाएको छ। खेल कोलम्बोस्थित आर। प्रेमादास क्रिकेट मैदान भइरहेको नेपाल र श्रीलंकाको खेल वर्षाले केही बेरे रोकिएर सुरु भएको हो। खेल ५० ओभरबाट ४२ ओभरमा झारिएको छ। नेपालले ९ ओभरमा २ विकेट गुमाएर ४३ रन बनाएको अवस्थामा खेल रोकिएको थियो। ओपनर पवर सर्राफ ४ बन बनाएर आउट हुँदा तेस्रो नम्बरमा आएका आसिफ शेख ७ मा आउट भए। रित गौत ५२ र कप्तान रोहित पौडेल ३५ रन बनाएर खेलिरहेका छन्। अर्को खेलमा युएइले बंगलादेशलाई १२८ रनको लक्ष्य प्रस्तुत गरेको छ। बंगलादेशले टस जिती युएइलाई ब्याटिङको निम्तो दिएको थियो। पानी परेर ४५ ओभरमा छोट्याइएको खेलमा २८ ओभरमा सबै विकेट गुमाएर युएइले १२७ रन जोडेको हो।
एसीसी यू१९ एसिया कप क्रिकेट : श्रीलंकासँग नेपाल स्तब्ध,"काठमाडौं : एसीसी यू १९ एसिया कप क्रिकेट प्रतियोगितामा नेपालले खराब सुरुआत गरेको छ । बिहीबार टेस्ट मान्यता प्राप्त श्रीलंकासँग डकवर्थ एन्ड लेविस नियमका आधारमा पाँच विकेटले पराजित भयो । टस जितेर पहिले ब्याटिङ गरेको नेपालले निर्धारित ४२ ओभरमा नौ विकेट गुमाएर एक सय ५९ रन बनाएको थियो । नेपालका लागि ओपनर रीत गौतमले अर्धशतकीय पाली खेले । उनले ८५ बलको सामना गरी चार चौकाको मद्दतमा ५४ रन बनाए । अर्का ओपनर पवन सर्राफ भने चार रनको व्यक्तिगत स्कोरमै पेभेलियन फर्किएका थिए । तेस्रो नम्बरमा क्रिज समाल्न आएका आसिफ शेख पनि लामो समय क्रिजमा टिक्न सकेनन् । उनी १२ बलको सामना गरी एक चौकाको मद्दतले सात रन बनाउँदै आउट भए । नेपालले २४ रनको कुल स्कोरमै दुई विकेट गुमाएको थियो । त्यसपछि रीत र कप्तान रोहितकुमार पौडेलले टोलीको स्कोरलाई एक सय १५ रनसम्म डोर्याएका थिए। श्रीलंकालाई नेपालले दियो १६० रनको चुनौती तस्बिरमा श्रीलंकाविरुद्ध नेपालको ब्याटिङ रीत र रोहितले टोलीका लागि ९१ रनको साझेदारी गरे । कप्तान रोहितले ८० बलको सामना गरी एक चौकाको मद्दतले ४७ रन थपे । हरि चौहानले १२ रन बनाए भने भीम सार्की एक रनको व्यक्तिगत स्कोरमै पेभेलियन फर्किए । कुशल मल्ल पनि दुई रनभन्दा अगाडि बढ्न सकेनन् । रसिद खान १५ रनमा अविजित रहे । उनले २२ बलको सामना गरी एक छक्का प्रहार गरे । यसैगरी कमलसिंह ऐरीले दुई, सागर ढकालले एक र सूर्य तामाङले पनि अविजित एक रन बनाए । नेपालले अतिरिक्त रूपमा १३ रन पाएको थियो । श्रीलंकाली टोलीका बलर दिल्सान मदुसन्का र नभोद पारनाभिथनाले तीनतीन विकेट लिए । वर्षाका कारण खेल ५० बाट घटाएर ४२ ओभरमा झारिएको थियो । जवाफी ब्याटिङमा ओर्लिएको घरेलु टोली श्रीलंकाले ३३४ ओभरमा पाँच विकेट गुमाएर लक्ष्य भेट्टायो । श्रीलंकाका लागि ओपनर ब्याट्सम्यान कामिल मि श्राले ५५ रनको योगदान गरे । विकेटकिपर ब्याट्सम्यान मि श्राले ६२ बलको सामना गरी दुई छक्का र तीन चौका हिर्काए । अहान विक्रमासिंघेले पनि टोलीको जितमा ३० रनको योगदान गरे । उनले ३६ बलको सामना गरी दुई चौका प्रहार गरे । यस्तै अभिस्का धारिन्दुले २५, निपुन धनञ्जयले १८, ओपनर नभोद पारनाभिथना १२ र रासन्था डा सिल्भाले १५ रन जोडे । नेपालका रसिद खानले दुई विकेट लिए । यस्तै पवन सर्राफ, कमलसिंह ऐरी र सागर ढकालले एकएक विकेट हात पारे । नेपालले समूह चरणको दोस्रो खेलमा आइतबार बंगलादेशको सामना गर्नेछ ।"
ओलम्पिक कमिटी निर्वाचन स्थगित,"काठमाडौं : नेपाल ओलम्पिक कमिटी (एनओसी) को शुक्रबारका लागि तय भएको निर्वाचन स्थगित गरिएको छ । गत मंगलबार निर्वाचन नगर्न सर्वोच्च अदालतले अन्तरिम आदेश जारी गरेका कारण एनओसीको निर्वाचन तत्कालका लागि स्थगित गरिएको हो । एनओसी निर्वाचन समितिका संयोजक लोकभक्त राणा र एनओसीका अध्यक्ष जीवनराम श्रेष्ठले बिहीबार छुट्टाछुट्टै विज्ञप्ति जारी गर्दै अदालतको आदेशबमोजिम निर्वाचन स्थगित गरिएको उल्लेख गरेका छन् । राष्ट्रिय मान्यता प्राप्त एनओसीका सदस्य कमलबहादुर चित्रकारले अन्तर्राष्ट्रिय मान्यता प्राप्त ओलम्पिक कमिटीको निर्वाचन रोक्न माग गर्दै गत आइतबार रिट दायर गरेका थिए । उक्त रिटमाथि सुनुवाइ गर्दै सर्वोच्चका न्यायाधीश टंकबहादुर मोक्तानको एकल इजलासले अन्तरिम आदेश जारी गरेको थियो । नेपाल टेबुलटेनिस संघका पूर्वमहासचिवसमेत रहेका चित्रकारले सरोकारवाला १२ जना व्यक्ति र संस्थालाई विपक्षी बनाउँदै रिट दायर गरेका थिए । सर्वोच्चले निवेदनको गाम्र्भीयता हेर्दा दुवै पक्ष राखेर छलफल गरी उचित निष्कर्षमा पुग्नु भन्दै भदौ २२ गतेको पेसी तोकेको छ । एनओसीको निर्वाचनका लागि उम्मेदवारी दर्तालगायत प्रक्रिया पूरा भइसकेको छ । अध्यक्ष पदका लागि वर्तमान अध्यक्ष जीवनराम श्रेष्ठ र पूर्वउपाध्यक्ष उमेशलाल श्रेष्ठले उम्मेदवारी दिएका थिए । यसैगरी कोषाध्यक्षमा रतन टन्डन र उपमहासचिवमा पीताम्बर तिमल्सिना निर्विरोध निर्वाचित भएका छन् । यसैगरी पाँच उपाध्यक्ष पदका लागि आठ, एक महासचिवका लागि दुई, तीन सचिवका लागि चार र सात सदस्यका लागि आठ जनाले उम्मेदवारी दिएका छन् । एनओसीको नयाँ विधानअनुसार १९ सदस्यीय कार्यसमितिका लागि निर्वाचन हुनेछ । निर्वाचनमा विभिन्न २७ वटा राष्ट्रिय संघका प्रतिनिधिले मतदान गर्ने व्यवस्था छ ।"
"स्मीथको दोहोरो शतक, चार खेल खेल्दा पाँचबाट एक नम्बरमा","इङ्ल्याण्ड : अस्ट्रेलियाका पूर्व कप्तान स्टेभेन स्मीथले ३ टेस्टको ४ पाली खेल्दा आफ्नो गुमेको स्थान प्राप्त गर्न सफल भएका छन्। उनी आईसीसी बरियतामा टेस्टको ब्याट्म्यानतर्फ पहिलो नम्बरमा रहेका बेला एक वर्षे प्रतिबन्ध लागेको थियो। २०१८ मार्चमा दक्षिण अफ्रिकाविरुद्धको टेस्टमा अस्ट्रेलियाका खेलाडी क्यामरुन ब्यानक्रफ्टले बल टेम्परिङ(बल बिगारेको) प्रमाणित भएपछि कप्तान रहेका स्मीथ पनि प्रतिबन्धमा परेका थिए। प्रतिबन्धका कारण १६ महिनापछि टेस्ट क्रिकेटमा फर्किएका स्मीथ आइसीसी बरियताको ५औं नम्बरमा थिए। इङ्ल्याण्डविरुद्धको चार टेस्टमध्ये ३ टेस्टको ४ इनिङमा ब्याटिङ गर्दा उनी बरियताको पहिलो नम्बरमा उक्लिन सफल भएका हुन्। इङ्ल्याण्डविरुद्धको चौथो टेस्टमा स्मीथले दोहोरो शतक बनाए। ७औं ओभरमा २ विकेट गुमेको अवस्थामा चौथो नम्बरमा क्रिजमा आएका स्मीथ अस्ट्रेलियाको ४३८ रन हुँदा २११ रन बनाएर आठौं विकेटकारुपमा रुटको बलमा क्याचआउट भए। ३१९ बलको सामना गरेका उनले २४ चौका र २ छक्का प्रहार गरे। इङ्ल्याण्डविरुद्धको पहिलो टेस्टको पहिलो पालीमा १४४ रन, दोस्रो पालिमा १४२ रन बनाएका स्मीथले दोस्रोको पहिलो पालीमा ९२ रन बनाए। यसै खेलमा उनी इङ्ल्याण्डका बलर जोफ्रा आर्चरले फालेको बल लागेर घाइते भएका थिए। उनले दोस्रो पालीमा ब्याटिङ गरेनन्। घाइते भएका कारण उनी तेस्रो टेस्टमा समेटिएनन्। इङ्ल्याण्डविरुद्धको जारी टेस्टमा मात्रै उनले ५८९ रन बनाए। दुई शतक एक अर्धशतक र एक दोहोरो शतक बनाए। चौथो टेस्टको दोस्रो दिन अस्ट्रेलियाले ८ विकेट गुमाएर ४९७ रन बनाई इङिन समाप्त गयो। इङ्ल्याण्डले १ विकेट गुमाएर २३ रन बनाएको छ।"
विश्वकप छनोट : कुवेतसँग नेपालको फराकिलो हार,"काठमाडौं : सन् २०२२ मा कतारमा आयोजना हुने फिफा विश्वकपअन्तर्गत एसियाली राष्ट्रको दोस्रो चरण छनोटको पहिलो खेलमा नेपालले लज्जास्पद हार व्यहोरेको छ। बिहीबार राति भएको खेलमा कुवेतसँग भएको समूह चरणको पहिलो खेलमा नेपालले ७० को हार व्यहोरेको हो । नेपालविरुद्ध आक्रामकरुपमा प्रस्तुत भएको कुवेतले पहिलो हाफमा २ र दोस्रो हाफमा ५ गोल गरेको हो । ६ मिनेटमै कुवेतले अग्रता बनाएको थियो । १३औं मिनेटमा दोस्रो गोल खाई २० ले पछि परेको नेपालले कुवेतका धेरै प्रहार विफल बनाए पनि खेलमा फर्कन सकेन । कुवेतले त्यसपछि ५०औं, ५९औं, ६७औं मिनेटमा गोल गयो । ९० मिनेटपछि थपिएको चौथो र ७औं मिनेटमा पनि नेपालले गोल खायो । नेपालले अर्को खेल मंगलबार चाइनिज ताइपेइसँग खेल्नेछ । लामो तयारी गरी कुवेत गएको नेपालले पहिलो खेलमा नै निराशाजनक प्रदर्शन गर्यो । बलियो कुवेतलाई कम्तिमा बराबरीमा रोक्ने नेपालको लक्ष्य सफल हुन सकेन् । नेपाल र कुबेतबीच यसअघि ६ पटक भिडन्त भएको थियो। कुबेत पाँच खेलमा विजयी भएको छ। एक खेल बराबरीमा सकिएको छ। दुई टोलीबीच पछिल्लो पटक गत मार्चमा मैत्रीपूर्ण खेल भएको थियो। उक्त खेलमा नेपाल १० गोलले पराजित भएको थियो। फिफा वरीयतामा पनि कुबेत केही बलियो छ। कुबेत १५६औं र नेपाल १६६औं स्थानमा छ।"
यू१९ एसिया कप : टस जितेर श्रीलंकाविरुद्ध ब्याटिङ गर्दै नेपाल,"काठमाडौं : एसीसी यू१९ एसिया कप क्रिकेट प्रतियोगिताको पहिलो खेलमा नेपाल श्रीलंकासँग प्रतिस्पर्धा गर्दैछ। नेपालले टस जितेर पहिले श्रीलंकाविरुद्ध ब्याटिङ गर्ने निर्णय गरेको छ । खेल कोलम्बोस्थित आर प्रेमादास क्रिकेट मैदान भइरहेको छ । नेपालको समूहमा आयोजक श्रीलंका, बंगलादेश र यूएई छन्। भदौ २८ गतेसम्म सञ्चालन हुने प्रतियोगितामा नेपालले समूह चरणको दोस्रो खेल भदौ २२ गते बंगलादेश र अन्तिम खेल यूएईसँग भदौ २४ गते खेल्नेछ। राउन्ड रोविन लिगका आधारमा खेलिने खेलमा समूहका शीर्ष दुई टोली सेमिफाइनल पुग्नेछन्। अघिल्लो संस्करणमा नेपाल सेमिफाइनलमा पुगेको थियो। श्रीलंकाविरुद्ध नेपालको टोली । स्रोत : एसीसी"
यू१९ एसिया कप : नेपाल र श्रीलंका भिड्दै,"काठमाडौं : एसीसी यू१९ एसिया कप क्रिकेट प्रतियोगिता बिहीबारदेखि श्रीलंकामा सुरु भएको छ। प्रतियोगितामा नेपालले शुक्रबार आयोजक श्रीलंकासँग प्रतिस्पर्धा गर्दैछ। टेस्ट मान्यता प्राप्त श्रीलंका नेपालका लागि बलियो प्रतिद्वन्द्वी हो। कीर्तिपुर मैदान हिलोका कारण तयारीमा समेत बाधा परेको नेपाली टोली छोटो तयारी गरेर श्रीलंका गएको थियो। नेपालले श्रीलंकामा स्थानीय टोलीसँग तीनवटा अभ्यास खेल खेलेको थियो। नेपालले स्थानीय टोलीसँग दुई खेलमा हार र एक खेलमा जित निकालेको थियो। प्रतियोगितामा नेपाल समूह बी मा परेको छ। नेपालको समूहमा आयोजक श्रीलंका, बंगलादेश र यूएई छन्। भदौ २८ गतेसम्म सञ्चालन हुने प्रतियोगितामा नेपालले समूह चरणको दोस्रो खेल भदौ २२ गते बंगलादेश र अन्तिम खेल यूएईसँग भदौ २४ गते खेल्नेछ। विनोद दासको प्रशिक्षणमा रहेको नेपाली यू१९ टोलीको कप्तानी अल राउन्डर रोहितकुमार पौडेलले गरेका छन्। अन्य खेलाडीमा रीत गौतम, पवन सर्राफ, आसिफ शेख (विकेटकिपर), सन्दीप जोरा, भीम सार्की, हरिबहादुर चौहान, कुशल मल्ल, रासिद खान, कमल सिंह ऐरी, सागर ढकाल, खडक बोहरा, सूर्य तामाङ, लोकेश बम र प्रतिश जीसी छन्। नेपाली टोलीको ब्याटिङ कन्सल्टेन्टमा अपुर्भ देसाई, व्यवस्थापकमा राजु खड्का, फिजियोमा विक्रम न्यौपाने र फिटनेस ट्रेनरमा सुवास पात्रो छन्। अघिल्लो संस्करणमा नेपाल सेमिफाइनलमा पुगेको थियो। राउन्ड रोविन लिगका आधारमा खेलिने खेलमा समूहका शीर्ष दुई टोली सेमिफाइनल पुग्नेछन्। आठ टोली सम्मिलित प्रतियोगिताको समूह ए मा भारत, पाकिस्तान, अफगानिस्तान र कुवेत रहेका छन्। बिहीबार भएको समूह ए को पहिलो खेलमा अफगानिस्तानले पाकिस्तानलाई ८५ रनले हराएको छ। टस हारेर पहिले ब्याटिङ गरेको अफगानिस्तानले ४६ ओभरमा नौ विकेटको क्षतिमा एक सय ६२ रन बनाएको थियो। वर्षाका कारण चार ओभर घटाइएको खेलमा एक सय ६४ रनको विजय लक्ष्य पछ्याएको पाकिस्तान १९४ ओभरमा सबै विकेट गुमाएर ७८ रनमा समेटिएको थियो। अर्को खेलमा भारतले कुवेतलाई सात विकेटले पराजित गरेको छ। टस हारेर पहिले ब्याटिङको निम्तो पाएको कुवेतले निर्धारित २३ ओभरमा सात विकेटको क्षतिमा एक सय १० रन बनाएको थियो। वर्षाका कारण २३ ओभरमा झारिएको खेलमा एक सय ११ रनको विजय लक्ष्य पछ्याएको भारतले १९१ ओभरमा तीन विकेटको क्षतिमा एक सय १४ रन बनाएको थियो। यस प्रतियोगितामा भारत तुलनात्मक रूपमा बलियो टोली हो। सन् १९८९ मा बंगलादेशमा सुरु भएको प्रतियोगिताको पहिलो संस्करण भारतले जितेको थियो। आठौं संस्करणसम्म आइपुग्दा भारतले ६ पटक उपाधि जितेको छ। तेस्रो संस्करणमा भारत र पाकिस्तानबीच बराबरी भएपछि दुवै टोली संयुक्त विजेता बनेका थिए। छैटौं संस्करण अफगानिस्तानले जितेको थियो। श्रीलंकाले दोस्रो पटक यो प्रतियोगिता आयोजना गरेको हो। यसअघि २०१६ मा पनि श्रीलंकाले प्रतियोगिता आयोजना गरेको थियो। एसीसीले यू१९ उमेरसमूहको प्रिमियर लिग पनि आयोजना गर्ने गरेको छ। प्रिमियर लिगमा नेपाल सन् २०१४ र सन् २०१५ मा फाइनलमा अफगानिस्तानसँग पराजित भएको थियो। एसीसीले यू१९ कै एलिट कप पनि सन् १९९७ देखि सञ्चालन गर्दै आएको छ। एलिट कपले १२औं संस्करण पूरा गर्दा नेपालले चार पटक उपाधि जितेको छ। नेपालले सन् २००१, २००३, २००५ र २००७ मा उपाधि जितेको थियो। नेपाल सन्, १९९९, २०११, २०१४, २०१७ र २०१९ गरी पाँच पटक उपविजेता बनेको छ। यू१९ उमेरसमूहमा नेपाली टोलीको प्रदर्शन त्यति खराब छैन। सन् २००३ मा नेपालले माल्दिभ्सविरुद्ध निर्धारित ५० ओभरमा चार विकेटको क्षतिमा तीन सय ९१ रन बनाएको थियो। यो उमेर समूहमा दोस्रो सर्वाधिक स्कोर हो। सन् २०१३ मा अफगानिस्तानले थाइल्यान्डविरुद्ध ५० ओभरमा सात विकेटको क्षतिमा चार सय २१ रन बनाएर शीर्ष स्थान कब्जा गरेको छ। नेपालले सन् २०११ मा ओमनविरुद्ध पनि ५० ओभरमा चार विकेटको क्षतिमा तीन सय ९१ रन बनाएको थियो। यसैगरी यू१९ उमेर समूहमा सर्वाधिक विकेट लिने खेलाडीको तेस्रो र पाँचौं सूचीमा नेपालका खेलाडी छन्। सन् २०११ मा राहुल विश्वकर्माले थाइल्यान्डविरुद्ध ६५ ओभरमा १५ रन खर्चिएर आठ विकेट लिएका थिए। सन् २०१३ मा नेपालका अविनाश कर्णले बहराइनविरुद्ध आठ ओभरमा २४ रन खर्चिएर आठ नै विकेट लिएका थिए। सर्वाधिक विकेट लिने खेलाडीको शीर्ष सूचीमा भने अफ्ताब आलम छन्। आलमले सन् २०११ मा ओमनविरुद्ध १० ओभरमा १२ रन खर्चिएर आठ विकेट लिएका थिए।"
तस्बिरमा श्रीलंकाविरुद्ध नेपालको ब्याटिङ,काठमाडौं : एसीसी यू१९ एसिया कप क्रिकेट प्रतियोगिताको पहिलो खेलमा नेपालले श्रीलंकालाई १६० रनको चुनौती दिएको छ। नेपालले ४२ ओभरमा ९ विकेट गुमाएर १५९ रन जोडेको हो। पानी परेपछि ४२ ओभरमा छोट्याइएको खेलमा नेपालले टस जितेर पहिले ब्याटिङ गरेको थियो। नेपालका लागि ओपनर रित गौतमले सर्वाधिक ५४ रनको योगदान गरे। उनले ८५ बलमा ४ चौका हिर्काए। ओपनर पवन सर्राफ ४ रनमा आउट हुँदा तेस्रो नम्बरमा आएका आसिफ शेख पनि ७ रनमै आउट भए। त्यसपछि आएका कप्तान रोहित पौडेल र रित गौतमले नेपालको इनिङ सम्हाले। रोहित अर्धशतक बनाउन ३ रनले चुके। उनी आशियन डानिएलको बलमा क्याच आउट भए। त्यसपछिका ब्याट्स्म्यान भने क्रिजमा टिक्न सकेनन्। आशा गरिएका खेलाडी हरिबहादुर चौहान १२ रन बनाउँदा रनआउट हुन पुगे। रशिद खान १५ रनमा नटआउट रहे। नेपालका लागि कुशल मल्ल र कमलसिंह ऐरीले २२ रनको योगदान गरे। अन्य खेलाडी भने मात्र खाता खोलेर आउट भए। श्रीलंका लागि दिल्शन मदुशंका र नाभोद परनाभिथनाले ३३ विकेट लिए। त्यस्तै रोहन सन्जय र आशियन डानिएलले ११ विकेट लिए। श्रीलंका अहिले नेपालले दिएको लक्ष्य पछ्याइरहेको छ । उसले १३ ओभर खेल्दा दुई विकेटको क्षतिमा ७९ रन बनाएको छ ।

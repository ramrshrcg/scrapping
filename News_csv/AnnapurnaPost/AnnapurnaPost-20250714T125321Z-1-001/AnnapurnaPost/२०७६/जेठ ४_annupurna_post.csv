शीर्षक,विवरण
वडाबाट सिंहदरबार सम्झिँदा,"संघीयताको प्रभावकारी कार्यान्वयनमार्फत आफ्ना जिम्मेवारी पूरा गराउन आवश्यक सहयोग जुट्ला भन्ने आशामा गाउँपालिका र वडाध्यक्षहरू सिंहदरबार चियाइरहेका छन्। जीवनको उर्वर समयको बीसभन्दा बढी वर्ष गच्छेअनुसार विकेन्द्रीकरणको वकालतमा खर्च गरियो। उच्च प्रशासक, प्राविधिक र राजनीतिक नेतृत्वमध्ये त्यस्तो वकालत कमैका लागि कर्णप्रिय थियो। व्यवहारमा रूपान्तरण त अप्रिय नै। मुलुक संघीयतामा गएपछि नेपालको संविधानबमोजिम नयाँ प्रणाली आरम्भ गर्ने अवसरको उपयोग गर्दै मुलुकका लागि जतिसुकै तीता बोल्नुपरे पनि जुनसुकै हैसियतवालासँग पनि व्यावसायिक मर्यादाभित्र रहेर संवाद, प्रतिवाद र वादविवाद गरियो। मन नपर्ने शक्तिशाली व्यक्तिका लागि सायद यो पौंठेजोरी थियो। नेपालको संविधानको संक्रमणकालीन व्यवस्थाअन्तर्गत गाउँपालिका र नगरपालिकाको संख्या र सीमा निर्धारण गर्ने आयोग गठनको सिलसिलामा प्राविधिक तथ्य बिकाउनस्वीकार्य गराउन सहज होस् भनी आयोगको सहजीकरणका लागि सहजीकरण समिति आवश्यक देखी सुझाव गर्दा स्वीकृत भयो। उक्त समितिमा आफू पनि सदस्य हुन पुगियो। आयोगलाई नीतिगत, कार्यगत र समन्वयमा कुनै कसर नराखी सहयोग गर्न प्रयत्नशील भएको स्मरण गर्दा आनन्दानुभूति नै हुन्छ। लामो समयदेखि स्थानीय तह सबल आर्थिक एकाइ हुन ठूलै हुनुपर्ने मान्यतामा काम गरिएकाले स्थानीय निकाय पुनर्संरचना भई स्थानीय तहमा गाउँपालिका र नगरपालिका क्रियाशील हुन भूगोल, स्रोत र जनसंख्या पर्याप्त हुन गएकोमा विकेन्द्रीकरण र संघीयताको विद्यार्थीका रूपमा थप अध्ययनको जीजीविषा जागिरह्यो। हिजो सिंहदरबारबाट वडा सम्झेर काम गर्दाको अनुभव र अहिले वडास्तरबाट सिंहदरबार सम्झिँदा एउटै विषय तथा आयाममा केन्द्रित हुँदा यो लेखन तयार हुन गएको छ। संविधान जारी भएपछि अनुसूची ५ देखि ९ सम्मका अधिकारका सूचीलाई विस्तृतीकरण गरी १७९५ कार्यलाई तीन तहमा विभाजन गर्ने कार्यमा विषयको निरन्तर विद्यार्थी, अनुभव र पदीय दृष्टिले नेतृत्व गरी प्रतिवेदन तयार गरियो। नेपाल सरकारले स्वीकृत गर्यो। स्थानीय सरकार सञ्चालन ऐन २०७४ मा अधिकांश कार्यहरू समावेश भएर ती कार्यमा नगरपालिका र गाउँपालिकाले अभ्यास गरिरहेका छन्। सम्भवतः संघीयताअन्तर्गत संविधान र कानुनले स्थानीय सरकारलाई धेरै अधिकार दिने देशमा नेपाल अग्रपंक्तिमा पर्छ। हाल नेपालमा चार सय ६० गाउँपालिका, २७६ नगरपालिका, ११ उपमहानगरपालिका, ६ महानगरपालिका गरी कूल सात सय ५३ वटा स्थानीय सरकार छन्। नगरपालिकामा ३२२९ र गाउँपालिकामा ३२०१ वडा कायम गरिएको छ। स्थानीय सरकारलाई सक्षम, जिम्मेवार, अनुशासित, पारदर्शी, जवाफदेही र क्रियाशील बनाउन सकेमा त्यहाँका निर्वाचित जनप्रतिनिधिहरू लोकतन्त्रका खम्बा, संविधानको कार्यान्वयनकर्ता, राजनीतिक दलका सच्चा सारथि र संघीयताको प्रतिफल संवाहक हुन सक्नेछन्। स्थानीय निकाय पुनर्संरचना गर्दा संख्या सकेसम्म कम गराउने र वडाको संख्या पनि सबैमा बराबर नगर्ने तर्क राख्दा राजनीतिक तहबाट संख्या बढाउने सोच अभिव्यक्त हुन्थ्यो। त्यसबखत वडाले साविकमा गाउँ विकास समितिले दिएका सेवाहरू न्यूनतम रूपमा दिने गरी अधिकार, जनशक्ति र स्रोत वडा तहमा पुर्याउनुपर्छ भनी जिकिरसहित सुझाव दिइएको थियो। अहिले अधिकार गाउँपालिका तहमा पर्याप्त छ भने वडा तहमा अझै प्रस्ट हुन सकेको छैन। तर जनशक्ति व्यवस्थापन वडालाई सुम्पिएको जिम्मेवारीअनुरूप हुन सकेको पाइँदैन। यस्तो अवस्थामा वडा तहमा निर्वाचित वडाध्यक्षसहितका प्रतिनिधिले जनताको सबैभन्दा नजिकको सरकार हाँकेका छन्। १ सन्दर्भ गाउँपालिकाका वडाको संघीयता आएपछि समस्या होइन अवसर बढ्छन्। दिगो शान्ति, सुशासन र समृद्धि आउँछ। जनताको नजिक अर्थात् घरदैलोमा सिंहरदरबार आउँछ। आधारभूत सेवा व्यवस्थापन र विकास निर्माण सन्निकटताको सिद्धान्तबमोजिम जनताको नजिकको विन्दुमा पुग्छ भनेको १२ वर्ष नाघ्यो। स्थानीय तहलाई एकल र साझा अधिकार प्रदान गरेको नेपालको संविधान जारी भएको चार वर्ष पुग्न लाग्यो। सक्षम स्थानीय तहले आधारभूत सेवा व्यवस्थापानका कतिपय कार्य गर्नगराउन सक्ने अवस्था सिर्जना भयो। साविकका अधिकांश गाउँ विकास समिति गाउँपालिकाका वडामा रूपान्तरण हुन गए। अधिकार स्रोत र जिम्मेवारीमा संवैधानिक सुनिश्चितताका साथ व्यापक वृद्धि भयो। तापनि स्रोत र जनशक्ति व्यवस्थामा सिंहदरबारकै मुख ताक्नुपर्ने स्थिति कायमै देखिन्छ। हाम्रो गाउँपालिकाका वडाहरू संघीय शासनको जगको रूपमा स्थापित भई क्रियाशील छन्। यहाँका जनप्रतिनिधि र राष्ट्रसेवक कर्मचारीको व्यवहारबाट शासन प्रणालीको अवस्था र सरकारको प्रतिबिम्बको अनुभूत आम नगारिकले गर्छन्। अब यी वडा सेवा प्रवाहको विन्दु, विकासको संवाहक, जनताका आवश्यकता पहिचानको उद्गमस्थल, समुदाय र शासन व्यवस्थाको सेतु, तथ्यांकको आधार, राज्यका समग्र क्रियाकलापको नतिजा मापन गर्ने ठाउँ, वडा तहदेखि सिंहदरबारसम्मको शृंखलाबद्ध समन्वयको केन्द्र, सरकारहरूले जारी गरेका नीति, कार्यक्रमहरू कार्यान्वयन हुने क्षेत्र र अनुगमन मूल्यांकन गरी जनतासँगै बसेर विकास गर्ने साझा चौतारी हुन्। चौतारीमा वरपीपलले दिने प्रचुर अक्सिजनसहितको शीतल छायाजस्तै गुणस्तरीय सेवा र विकास निर्माणबाट जनजीवन निर्वाह एव स्तरोन्नतिमा टेवा पुर्याउनु वडाहरूको कर्तव्य हो। २ विद्यमान अवस्था र सम्भावना हाम्रा ग्रामीण बस्तीहरू बसाइँसराइ र वैदेशिक रोजगारको बाध्यात्मक आकर्षणले आक्रान्त छन्। हिजो अन्नपात सहरछेउछाउमा ल्याएर नुनतेल वडापैरी गरिन्थ्यो। आज सहरबाट गाउँबस्तीमा सवारी साधनले खाद्यवस्तु खेपिरहेका छन्। काठमाडौं र अन्य सहरी क्षेत्रमा बसोवास गर्ने ठालुहरूले आफू हुर्कंदा जुन खेतबारीको उत्पदान खाएर हुर्के, कतिपय त्यस्ता जग्गा बाँझो जमिनमा परिणत हुन गएका छन्। उत्पादन घट्दो छ। समथर जमिनमा बस्ती बढिरहेको छ। स्निग्ध, सुन्दर, शान्त र वातानुकूलित बस्ती रित्तिँदै गएका छन्। ेविगतमा सहरबाट निर्देशित ग्रामीण विकास प्रयास गरिए पनि ग्रामीण क्षेत्र आकर्षित स्थल हुन सकेनन्। ग्रामीण विकास, एकीकृत ग्रामीण विकास, ग्रामीण पूर्वाधार र विकास, कृषि सडक, सामाजिक परिचालन र सशक्तीकरण, कृषि विकासजस्ता कार्यक्रम सञ्चालन गरिएका थिए। ती कार्यक्रमबाट बढाइएको सामाजिक पुँजीको ठूलो हिस्सा बाहिरिएर अव्यवस्थित सहरी विकासलाई टेवा दिन पुग्यो। कतिपय ठाउँमा सडक पुर्याएर पनि रोजगार सिर्जना, आयआर्जन, बस्ती विकास र जनसंख्याको स्थिरतामा योगदान होइन बसाइँसराइलाई सहयोग पुगेको प्रतीत हुन्छ। विगतमा आजको जस्तो पूर्वाधार थिएन, जाँगर थियो। आज पूर्वाधार पुगेका ठाउँमा जागर हराउँदै गएको छ। गाउँपालिकाका निर्वाचित नेतृत्वले उद्यमशील जाँगर, उत्पादन वृद्धि, बजार व्यवस्थापन र कृषि वनजन्य उद्योगमा जोड दिनु अत्यावश्यक छ। युवाहरूले गाउँ छाड्ने क्रम रोकिएको छैन। सहरमा पनि रोजगारको अवसर बढाउन सकिएको छैन। यस्तो अवस्थामा सेवा प्रवाह र विकास निर्माणको जिम्मेवारी निर्वाह गर्न थुप्रै चुनौतीको सामना गर्नुपर्ने देखिन्छ। माथिल्ला तहका सरकारका नीति कार्यक्रम र व्यवहार यसतर्फ सहयोगी र मार्गनिर्देशक हुन सके सुनमा सुगन्ध हुने थियो। अवसर र चुनौतीको माझमा ग्रामीण क्षेत्रलाई विकसित बनाउँदै पुनर्जीवन दिनु राष्ट्रको प्रमुख दायित्व निर्वाहमा स्थानीय जनप्रतिनिधिहरूको अहं भूमिका अपेक्षित छ। केही गाउँपालिका र वडाका काम तथा कार्य अवस्थाबारेमा छलफल तथा अन्तरक्रिया गर्ने अवसर अघिल्लो महिनामा मिलेको थियो। कानुन, भौतिक पूर्वाधार, जनशक्तिको कमी र सेवा प्रवाह एवं विकासका प्राथमिकताको अलमल मुख्य समस्याका रूपमा देखिए। माथिल्ला तहका सरकारबाट अपेक्षित सहयोग र समन्वय हुन नसकेका गुनासाको कमी देखिएन। संविधान र कानुनले दिएको अधिकार तथा जिम्मेवारी पूरा गर्नगराउन जनशक्ति र वित्तीय स्रोत अपरिहार्य हुन्छन्। वित्तीय स्रोतभन्दा पनि जनशक्ति व्यवस्थापनले गाउँपालिका खासगरी वडा कार्यालयलाई बढी पिरोलेको रहेछ। कर्मचारी पुग्दै नपुग्ने, पुगे पनि राख्न नसकिने समस्या चर्कै रूपमा देखियो। निर्वाचित जनप्रतिनिधिहरू पहिलो वर्ष अलमलिए पनि अब अघि बढ्ने उत्साह उनीहरूमा देखियो। कतिपय पदाधिकारी निकै उत्साहित, जिम्मेवार, प्रतिबद्ध र भविष्यप्रति आशावान् देखिए। सिंहदरबारमा दुई सयभन्दा बढी मन्त्रीहरूसँग प्रत्यक्षपरोक्ष काम गरियो होला। राजनीतिक अस्थिरताले होला, अधिकांश उत्साहीभन्दा पनि अस्तव्यस्त, कार्यान्वयनभन्दा नीतिमुखी, समग्र सोचभन्दा निर्वाचन क्षेत्रमुखी र भीडभाडमा समय व्यतीत गरेजस्तो लाग्थ्यो। अहिले स्थानीय तहको उत्साहलाई सेवा प्रवाह र विकास निर्माणमा प्रोत्साहित गर्नुगराउनु सम्बद्ध सबैको कर्तव्य हो। सरकारका सबै तहको स्थिरतालाई नतिजाको अवसरमा रूपान्तर गरी उपयोग गर्नु सबैको साझा दायित्व हो। कतिपय कार्यहरू सुन्दा महŒवाकांक्षी, लोकप्रिय र फराकिलो दायराका हुन गएको पाइयो। केन्द्रीय र प्रादेशिक योजनासँगको समन्वयलाई कसरी प्रभावकारी तथा नतिजामुखी बनाउन सकिन्छ ? जिम्मेवार तहबाट सोच्नुपर्ने अवस्था पाइयो। स्थानीय आवश्यकता, प्राथमिकता, स्रोतसाधन, सीपको प्रयोग र दिगो विकासमा जनप्रतिनिधिलाई सक्षम बनाई माथिल्लो तहबाट सहयोगात्मक वातावरण र सहकार्यको प्रत्याभूति हुनुपर्ने सर्वस्वीकार्य विषय बन्यो। संघका विषयगत कार्यालयसँगको समन्वयको कमी सबैले महसुस गरेको र त्यस्ता कार्यालयमा स्थानीय तहको सुनवाइमा समस्या रहेको बताइयो। संविधानका अनुसूचीको विस्तृतीकरणअनुसार ३५५ वटा कार्य स्थानीय तहका सरकारले गर्नुपर्छ। यसको अर्थ वडा कार्यालयले पनि सकेदेखि कुनै न कुनै रूपमा ती कार्य गर्नुपर्छ र गर्ने चाहना हुनु स्वाभाविकै हो। तर अधिकार मात्र दिएर पुग्दैन, सिंहदरबारका मन्त्रालयले आफ्नो जिम्मेवारीभित्रको संविधानले तोकेको र स्थानीय सरकार सञ्चालन ऐनका कार्यहरू गराउन सहयोग गर्ने तथा दोहोरो नपर्ने गरी ती कार्य छुट्ट्याउनेतर्प कति ध्यान दिन सकेका छन् ? यक्षप्रश्न छन्। तोकिएका कार्यहरूलाई प्राथमिकताका साथ गर्न ज्ञान, जनशक्ति, अनुभवको कमी र स्थानीय आवश्यकताले गाउँपालिका र वडा कार्यालयलाई समस्या देखिन्छ। माथिल्लो तहका सरकारले गर्ने कार्यको न्यूनता पूर्तिको बोझ एकातिर छ भने कानुनले तोकेकानतोकेका सिफारिस माग सुन्दा वडा कार्यालयले नगर्ने काम त केही पनि रहेनछ। यस्तो बोझलाई व्यवस्थापन गरी गुणस्तरीय सेवा प्रवाह गराउन सक्नु संघीय शासन प्रणालीको मुख्य चुनौती हो। सेवा प्रवाह र जनताको सहज पहुँचको सरकार भनेको वडा तह हो। वडालाई सक्षम, प्रभावकारी र उत्तरदायी बनाउनु सिंहदरबार र प्रदेशको कर्तव्य एवं दायित्व हो। संविधानले दिएको स्थानीय तहको अधिकारको प्रयोग गर्न क्षमता र इमानदारी सर्वाधिक महŒवका पक्ष हुन्। कानुनी जटिलता, नीतिगत अस्पष्टता र कामको दोहोरोपना हटाई काममा चुस्तता ल्याउने चाहना, उत्साह, दायित्वबोध र जाँगर भए पनि वडाध्यक्ष एवं वडा कार्यालयलाई सहयोग पुगेको छैन। वडा सचिव नहुनु, प्राविधिक जनशक्ति नपुग्नु र गाउँपालिकाले पनि वडालाई अधिकार दिई कार्यालयका न्यूनतम भौतिक सामग्री उपलब्ध गराउन अलमल हुनुले कार्य सम्पादनमा सहज हुन नसकेको गुनासो वडाध्यक्षहरूको छ। संघीयताको प्रभावकारी कार्यान्वयनबाट आफ्ना जिम्मेवारी पूरा गराउन आवश्यक सहयोग जुट्ला भन्ने आशामा गाउँपालिका र वडाध्यक्षहरू सिंहदरबार चियाइरहेका छन्। आफ्नो कर्तव्य पूरा गर्नमा अब्बल हुन सके राजनीतिक नेतृत्वको शृंखला चढ्दै सिंहदरबार आउने सपना साँचेका गाउँपालिकाका निर्वाचित पदाधिकारी पनि होलान्। स्थानीय तहका निर्वाचित प्रतिनिधिहरूलाई सिकाउने, क्षमता बढाउने, इमान टिकाउने दायित्व हाल सिंहदरबारकै हो। आफ्ना मतदाताप्रति जवाफदेही हुनुपर्ने लोकतन्त्रको मूलभूत मान्यता सम्झेर राष्ट्रिय सभाले पनि स्थानीय तहलाई कार्यमूलक बनाउन ध्यान दिनु उचित हुनेछ। स्थानीय सरकारलाई सक्षम, जिम्मेवार, अनुशासित, पारदर्शी, जवाफदेही र क्रियाशील बनाउन सकेमा त्यहाँका निर्वाचित जनप्रतिनिधिहरू लोकतन्त्रका खम्बा, संविधानको कार्यान्वयनकर्ता, राजनीतिक दलका सच्चा सारथि र संघीयताको प्रतिफल संवाहक हुन सक्नेछन्। दिएका अधिकार, स्रोत र अवसरलाई निष्पक्ष प्रयोग, नियन्त्रण, सन्तुलन, पारदर्शी र जवाफदेही ढंगबाट उपयोग गर्नगराउन सकिएन भने संस्थागत एवं वित्तीय अराजकताको जोखिम रहिरहनेछ। तापनि आफ्नै काम हाँसीखुसीले गर्दै छु भन्ने अभिप्रायको जराधार तहका प्रतिनिधिको मुस्कानमा सुन्दर स्थानीय तह निर्माणका लागि सक्रियता, इमान, निष्पक्षता, कर्तव्यनिष्ठता र जवाफदेहीले साथ दिएमा मुलुकले समृद्धिको बलियो जग बनाउने सक्ने अपेक्षा राख्न सकिन्छ।"
गुमनाम यो लुम्बिनी का परिकल्पनाकार,"सिंगो भूगोल आकर्षित गर्ने सामथ्र्य राख्ने ठाउँ हो लुम्बिनी। लुम्बिनीसँगै धेरैले उच्चारण गर्ने नाम हो प्रा केन्जो टाँगे। अर्थात् जापानी वास्तुकलाविद्। सन् १९७८ मा उनै टाँगेले ६ वर्ष लगाएर तयार पारेका थिए लुम्बिनी गुरुयोजना। हरेक पुरुषको सफलतामा नारीको भूमिका अहं हुन्छ भन्ने भनाइ जोड्ने हो भने टाँगेसँग जोडिएको एउटा महत्वपूर्ण व्यक्तित्व हो गजेन्द्रराज देवकोटा। यी उनै व्यक्तित्व हुन्, जसले गुरुयोजना बन्नुअघि र बनेपछि लुम्बिनीलाई लुम्बिनी बनाउन भगीरथ प्रयत्न गरेका थिए। तर देवकोटा बत्तीमुनिको अँध्यारो जस्तो सधैं गुमनाम रहे। गौतम बुद्धको जन्मस्थल लुम्बिनीलाई विश्वसामु चिनाउनुपर्छ भन्ने विचार, चिन्तन र सोच राखी देशविदेशमा पुगेर भेटेजति सबैलाई घच्घच्याउने एक मात्र व्यक्ति गजेन्द्रराज देवकोटा थिए भन्दा अतिशयोक्ति हुन्न, प्रताप खत्रीले बुबा ! कृतिभित्र ओझेलभित्र कर्मयोगी गजेन्द्र शीर्षकमा लेखेका छन्। चार दशकअघिको त्यो सपना सपनामै सीमित छ। उक्त गुरुयोजना चार दशक बितिसक्दा पनि पूरा हुन सकेको छैन। सरकार र लुम्बिनी विकास कोषले पटकपटक अब दुईचार वर्षमा सम्पन्न हुन्छ भने पनि अझै ६ अर्ब रुपैयाँ लाग्ने देखिएको छ। तर अहिलेसम्म गुरुयोजनाको काम मात्र ८० प्रतिशत सकिएको छ। त्यसबेला लुम्बिनी रूपन्देही माझखण्ड तप्पाअन्तर्गत थियो। त्यहाँ टाँगे त पछि आएका हुन्। टाँगेको गुरुयोजनाको जग उनै गजेन्द्रले बसाएका थिए। ५४ वर्षको उमेरमा २०२६ साल माघमा गजेन्द्रको निधन भयो। उनको निधनको झन्डै डेढ दशकपछि २०४२ सालमा लुम्बिनी विकास कोष ऐन बनेको हो। लुम्बिनी गुरुयोजनालाई कार्यान्वयन गर्ने हेतुले प्राविधिज्ञ टाँगेलाई नियुक्त गरिएको थियो। गुरुयोजना प्रस्ताव श्री ५ को सरकारबाट सन् १९७८ मा स्वीकृत गरेको सन्दर्भ सम्झँदा स्वर्गीय गजेन्द्रराजले चिन्तन गरी प्रारम्भ गरेका कार्यहरूले बल्ल गति पाउन प्रारम्भ गर्यो भन्ने लाग्दैछ, खत्रीले लेखेका छन्। इतिहासविद् ज्ञानमणि नेपालले सुब्बा गजेन्द्रराज देवकोटाले त्यसबेला लुम्बिनी क्षेत्रको विकासका लागि सहरबजार बस्ती बसाइ स्तूप र चैत्य विहार बनाउने प्रयत्न गरेर गुरुयोजना बनाई राजाप्रजामा आह्वान गरेको उल्लेख गरेका छन्। सुब्बा गजेन्द्रको गुरुयोजना यस्तो थियो, लुम्बिनी सुधारलाई देशविदेशबाट चन्दा संकलन गर्नुपर्छ, धर्मशाला यात्रु र बौद्धधर्मीका लागि विहार निर्माण गर्नुपर्छ। लुम्बिनी विहार स्तूप र तलाउ अशोक विहार शुद्धोधन विहार निर्माण गर्नुपर्छ, नेपाल लेख्छन्, वैशाख शुक्ल पूर्णिमामा बुद्ध जन्म दिन विशाल मेला, नाचगान र भजनकीर्तनले आगन्तुकलाई मनोरञ्जन गराउनुपर्छ। अन्तर्राष्ट्रिय स्तरमा चर्चा कमाएको लुम्बिनीलाई लुम्बिनी बनाउन जीवनका ऊर्जा खर्चिएका गजेन्द्रको नाम भने गुमनाम छ। गोरखाका गजेन्द्रराज देवकोटा लुम्बिनीको प्रथम परिकल्पनाकार हुन पुग्नुमा तत्कालीन राणा प्रधानमन्त्री श्री ३ मोहन शमशेरसँगको निकटता देखिन्छ। नेता पशुपति शमशेर राणाले यसको पुष्टि गरेका छन्। छोरा चैतन्यराज देवकोटाले तयार पारेको कृति बुबा ! मा उनै राणाले शुभकामनामा लेखेका छन्, गजेन्द्रले लुम्बिनीको विकास, भैरहवामा नयाँ हवाई मैदान निर्माण गर्ने साथै नयाँ नगरहरू आबाद गुल्जार गर्नेजस्ता रचनात्मक कार्य गरेका अभिलेखहरू देखियो। त्यो लुम्बिनी मा मानव बस्ती नहुँदै यो लुम्बिनी को परिकल्पना गर्ने गजेन्द्रलाई दार्शनिक मान्न सकिन्छ। प्राडा विष्णुराज आत्रेयले देवकोटालाई लुम्बिनी विकास अभियानका पहिलो अगुवा को संज्ञा दिएका छन्। आफू ७८ वर्षको हुँदाको अवस्था स्मरण गर्दै उनी भन्छन्, अन्तर्राष्ट्रिय महत्वको आफ्नै देशको गौरव थलो त्यस लुम्बिनीमा स्याल कराउने र मानव बस्ती नभएकाले एक्लै हिँड्न पनि डरलाग्दो देख्दा तात्कालिक नेपाल सरकार बुटवलभैरवा (भैरहवा) बजार अड्डाका हाकिम सुब्बा गजेन्द्रलाई साह्रै दुःख लाग्यो। उनको हृदय चिरियो। ऐतिहासिक तथा पुरातात्विक क्षेत्र उपेक्षामा परेको देखेर उनी छट्पटिए। उनका अनुसार, त्यस ठाउँलाई उजागर गर्न गजेन्द्रले तीनवटा प्राथमिक अभियान चालेका थिए मन्दिरपरिसरबाहिर सर्वसाधारणलाई घरघडेरी दिने, घर बनाउन निःशुल्क लकडी सुविधा दिएर बस्ती बसाउने। नेपाल र भारतका व्यापारीलाई सरसुविधा दिन्छु भनी मनाई सहर बसाउने र बुद्ध (चण्डी) पूर्णिमाका दिन बुद्ध जयन्ती मनाउन ठूलो मेला आयोजना गर्ने साथै बुद्ध जन्मभूमिको प्रचारप्रसार राष्ट्रिय एवं अन्तर्राष्ट्रिय स्तरमा गराउने। हिन्दु धर्ममा भगवान्का मुख्य १० अवतारमध्ये नवम अवतार भगवान् बुद्ध मानिएका छन्। यसबेला बुद्धावतारको पालो छ, योगी नरहरि नाथले भनेका थिए, ब्रह्माले सृष्टि गर्छन्, विष्णुले पालन गर्छन् र रुद्रले संहार गर्छन्। विष्णु भगवान्का नवम अवतार बुद्ध हुन्। हिन्दु संस्कृतिका मूल संस्कृत वाङमयका मुख्य अमर कोषमा पनि ब्रह्मा, विष्णु, शिवभन्दा प्रथम बुद्धका नाम छन्। योगी नरहरिनाथले भगवान् बुद्धलाई हिन्दुराष्ट्र नेपालका नेपाली हिन्दु भनेका थिए। लुम्बिनी चिनाउने उनै गौतम बुद्धको २५६३औं जन्मजयन्ती मनाइरहेका छौं। गजेन्द्रका छोरा चैतन्य ११ वर्षको उमेरमा बुवा गजेन्द्रसँग लुम्बिनी पुगेको स्मरण गर्छन्। उनका अनुसार २००९ सालको वैशाख पूर्णिमामा बुद्धजयन्तीमा पहिलोपटक लुम्बिनीमा सात दिन मेला लगाएर सो मेलामा सर्कस र नौटंकी समेत देखाउने व्यवस्था गराएको थियो। त्यसैबेला लुम्बिनी क्षेत्रलाई बुद्धको स्थल भनेर चिनाउन गजेन्द्र मरिमेटेर किन लागिपरे भन्नेमा धार्मिक भावनासँगै मुख्य प्रेरणास्रोत कान्छी श्रीमती प्रमुख थिइन्। जेठो छोरो युवराज (बद्री) बितेपछि गजेन्द्र बिरक्तिएर काठमाडौं पुगेका थिए। अर्का छोरा चैतन्य भन्छन्, बुवाको डेरानजिकै नघलको कीर्ति विहार थियो। नघलनिवासी चिनियाँदेवी शाक्य भिक्षु बारम्बार कीर्ति विहार जाँदा उनी बुबालाई खरदार बाजे भन्दै लैजाने गर्थिन्। त्यहाँ बुद्ध धर्मबारे बुवाले गहन अध्ययन गर्ने मौका पाउनुभयो र पछि चिनियाँदेवीले नै बुवालाई लुम्बिनी र चार धामको भ्रमण गराएकी थिइन्। बुवा त रामभक्त हुनुहुन्थ्यो, चिनियाँदेवीको प्रभाव र प्रेरणाले मोडिनुभएको हो। पछि बुवाले चिनियाँदेवीलाई नै कान्छी स्वास्नी बनाउनुभयो, चैतन्य भन्छन्। रोपेजस्तो फुल्दैन, फुलेजस्तो फल्दैन भन्दै गजेन्द्रले चिताएका सबै काम शतप्रतिशत हुन नसकेको सरोकारवालाहरू टिप्पणी गर्छन्। अन्तर्राष्ट्रिय स्तरमा चर्चा कमाएको लुम्बिनीलाई लुम्बिनी बनाउन जीवनका ऊर्जा खर्चिएका गजेन्द्रको नाम भने गुमनाम छ। यद्यपि बुवाको सपना पूरा हुँदै छ भन्छु म, चैतन्य थप्छन्, आज हामी लुम्बिनीको सपना देख्दै छौं, त्यो सुब्बा गजेन्द्रकै श्रम, साधना र कर्मठताको परिणाम थियो। त्यतिबेलै यतिबेलाको लुम्बिनी र यसको भविष्य देखेर परिकल्पना गर्ने गजेन्द्रको सालिकसम्म लुम्बिनीको बृहत गुरुयोजनाको कुनै कुनामा पनि कहींकतै नअटाउनु बिडम्बनाकै विषय हो। धार्मिक एवं सांस्कृतिक पर्यटनका दृष्टिले अब्बल लुम्बिनी सन् १९९७ मै विश्व सम्पदा सूचीमा सूचीकृत भइसकेको छ। ईशापूर्व तेस्रो शताब्दीदेखि अवलोकनका लागि मानिसहरू लुम्बिनी पुग्न थालेको अभिलेखमा उल्लेख छ। बर्सेनि लाखौं देशीविदेशी आउने लुम्बिनीको ४० वर्षअघिकै गुरुयोजना पूरा गर्न अझै ६ अर्ब र तीन वर्ष लाग्ने प्रक्षेपण गरिएको छ। तर सरकारले केवल ५३ करोड छुट्याएको छ। ११ सय ५० बिघामा फैलिएको लुम्बिनीको लागि त्यतिबेला जग्गा अधिग्रहण गर्दा आसपासका सात गाउँ विस्थापित भएका थिए। कोषका अनुसार गुरुयोजनाअन्तर्गत अझै १६ प्रकारका काम हुनै बाँकी छन्। यस्तो अवस्थामा गजेन्द्रराज देवकोटा र केन्जो टाँगेका सपना पूरा होलान् त ?"
"कोष छ, काम छैन","ज्येष्ठ नागरिक, अपांगता भएका, एकल महिला, विपन्न, अशक्त, रोगीहरुका नाममा खडा गरिएका कल्याणकारी कोषहरु पार्टी कार्यकर्ता पाल्ने अखडामा परिणत भएका छन्। ज्येष्ठ नागरिक, अपांग, बेचबिखनमा परेका, रोगी, अशक्त, एकल महिला आदिको कल्याणकारी काम गर्न सरकारले छुट्टाछुट्टै कोष खडा गरेको छ। महिला, बालबालिका तथा ज्येष्ठ नागरिक मन्त्रालयमै त्यस्ता खालका पाँचवटा कोष छन्। ती कोषमा १५ करोड ९५ लाख ७४ हजार रुपैयाँ छ। तर ती रकम खर्च हुँदैनन्। समाज कल्याण परिषदन्तर्गत तीनवटा कोषहरूको छुट्टाछुट्टै कार्यालय छन्। एउटा कोषमा पैसा छैन भने बाँकी दुईवटा कोषमा जम्मा एक करोड ७३ लाख रुपैयाँ छ। अपांग, ज्येष्ठ नागरिक, विपन्न र असहाय वर्गका नाममा निकासा भई करोडौं खर्च भए पनि कल्याणकारी कार्यक्रमहरू परिणाममुखी बन्न सकेका छैनन्। कोष खडा गर्ने र जिम्मेवारीबाट उम्किने सरकारी प्रवृत्तिले उनीहरूको जीवनयापन सहज बन्न सकेको छैन। राज्यका संयन्त्रहरू भने पर्याप्त कार्यक्रम सञ्चालन भइरहेको दाबी गर्छन्। भृकुटीमण्डपस्थित समाज कल्याण परिषद्कै एउटा भवन छ। त्यसको माथिल्लो तलामा राष्ट्रिय ज्येष्ठ नागरिक कोषको कार्यालय छ। तपाईं ज्येष्ठ नागरिक हुनुहुन्छ, सहायताको खोजीमा कोषमा पुग्नुभयो भने तपाईंले रित्तो हात फर्कनुपर्नेछ। किनभने उसको ढुकुटी रित्तै छ। दैनिक पाँचसातजना ज्येष्ठ नागरिक स्वास्थ्य समस्या या अन्य कठिनाइ परेर सहायता माग्न कोषमा आउँछन्। तर उनीहरूलाई रित्तै फकाईरहेका छौं, कोषका सभापति रामकृष्ण कर्माचार्य बताउँछन्। ज्येष्ठ नागरिकको संरक्षण, स्याहार, आर्थिक अभावका कारण जीवन कष्टकर छ। स्वास्थ्योपचार, सामाजिक सुरक्षा, आवास, खानपान, मनोरञ्जनका साथै कानुनमा उपलब्ध अधिकार दिलाउन सहजीकरण गर्नु कोषको मुख्य काम हो। दिवा स्याहार तथा आ श्रमहरू खोल्न सक्नेसम्मको अधिकार कोषलाई छ। समाज कल्याण परिषद् ऐन २०४९ को धारा १७ बमोजिम २०७२ मा यो कोष स्थापना भएको हो। नेपालको संविधान ०७२ को भाग ३ धारा ४१ मा ज्येष्ठ नागरिकसम्बन्धी राज्यबाट विशेष संरक्षण तथा सामाजिक सुरक्षाको हक हुनेछ भनिएको छ। संविधानको सोही मर्म र भावनाअनुसार उनीहरूनिम्ति थोरै नीति कार्यक्रम बनेका छन् तर छुट्टै संयन्त्र भने बनेको छैन। बनेका संरचना उनीहरूसम्म पुग्न सकेको छैन। ज्येष्ठ नागरिकहरू राज्यको संरक्षण, सहयोग र आत्मसम्मानको खोजीमा छन्। उनीहरू सिंगो जीवन परिवार, समाज र राष्ट्रलाई समर्पित गरेपछि उत्तराद्र्धमा आत्मसम्मानपूर्वक र सहज जीवनको खोजीमा छन्। कोषले उनीहरूलाई न सानोतिनो सहायता दिन सकेको छ न त आउनेहरूलाई स्वास्थ्योपचार, हेरचाह, जीवनयापन सहज पार्ने कुनै गतिविधि गर्न सकेको छ। गाडी भाडा नभएर गन्तव्यमा जान समस्या परेको भन्दै आउने ज्येष्ठ नागरिकलाई रित्तै पठाउनुपरेको छ। यसबेला मन दुख्छ, कोषका सभापति रामकृष्ण कर्माचार्य भन्छन्। कोषले सम्बन्धित महिला, बालबालिका तथा ज्येष्ठ नागरिक मन्त्रालयमा सिफारिस पठाउनेबाहेक केही गर्न सकेको छैन। हामीले कोषलाई यस्तो निरीह अवस्थामा नराख्न र गतिविधि अगाडि बढाउन पहल गर्न भन्यौं, तर मन्त्रीबाट वास्तै भएन। मन्त्रालयकै लाचारीपनले कोष यस्तो अवस्थामा पुगेको हो, सभापति कर्माचार्य दुखेसो पोख्छन्। कोषमा ६ जना पदाधिकारी छन्। सभापति कर्माचार्य र सचिव जयप्रकाश केरुङ तलबी हुन्। सहसचिवसरहको तलब खाए पनि उनीहरूले केही काम गर्न सकेका छैनन्। दुई वर्षसम्म त परिषद्का अध्यक्ष गाडी चढ्थे। चालक र इन्धन खर्चसमेत कटौती भएपछि गाडी कार्यालयमै थन्किएको छ। प्रशासनिक खर्च गर्न परिषद्ले कोषलाई वार्षिक १० लाख रुपैयाँ दिइरहेको छ। स्रोत जुटाएर आफ्ना गतिविधि गर्न नीतिगत समस्या परेको सभापति कर्मचार्यको भनाइ छ। परिषद्को नियमावली संशोधन गरी अन्य संघसंस्थाबाट सहयोग लिन कोषलाई बन्देज लगाएकाले यस्तो अवस्था आएको हो, उनले भने। पैसा नभएको कोषको नेतृत्व लिँदा आफैंलाई ग्लानि भएको उनले सुनाए। उनका अनुसार समाजमा अहिले ज्येष्ठ नागरिकलाई सहयोग र संरक्षणको खाँचो छ। तर हामीले केही सहयोग दिन नै सकेनौं। ज्येष्ठ नागरिक महासंघका अध्यक्ष मदनदास श्रेष्ठ कोष राजनीतिक भर्ती केन्द्रको रूपमा विकास भएपछि ठोस काम गर्न नसकिउको बताउँछन्। भत्ता पाउनेलाई अन्य सहयोग र सहारा चाहिएको छ र नपाउनेहरू अझ पीडित छन्। उनीहरूको जीवनयापन कसरी सहज पार्ने भन्ने विषयमा कोषले काम गर्नुपर्ने थियो। कोष यस्तो संवदेनशील विषयमा निदाएको छ, अध्यक्ष श्रेष्ठ भन्छन्। परिषद्ले अशक्त, एकल महिला, पिछडिएका वर्ग, क्षेत्र, लिंग, जाति र ज्येष्ठ नागरिकका लागि राज्यको पहुँचभन्दा टाढा रहेका विशेष सेवासुविधा प्रदान गर्न कोष खडा भएको बताएको छ। ती कोष केवल पार्टीका कार्यकर्ता जागिर खाने ठाउँ बनेका छन्। लक्षित वर्ग आशैआशमा बस्न बाध्य छन्। त्यसको अर्काे नमुना राष्ट्रिय अपांग कोष। २०३९ सालमा खडा भएको यो संस्थाले सुरुमा केही राम्रा काम पनि गर्यो। कोषमा मन्त्रिपरिषद्बाटै पदाधिकारी नियुक्त गर्ने प्रावधान छ। कोषहरूमा राजनीतिक कार्यकर्ता नै धमाधम नियुक्त भइरहेका छन्। त्यहीकारण ०६५ यता कोषले ठोस काम गर्न सकेको छैन। १० जना पदाधिकारीहरू भए पनि स्रोत केही नभएको भन्दै कोषको गतिविधि अगाडि बढ्न सकेको छैन। असहाय र अपांगता भएकाको पालनपोषण गर्न स्थापित संस्थालाई आर्थिक सहयोग दिनु, शिक्षा र तालिमको व्यवस्था गर्नु, छात्रवृत्ति दिनु, अपांगता भएकाको शारीरिक, मानसिक एवं बौद्धिक विकास तथा पुनः स्थापना योजना निर्माण कार्यान्वयन र कल्याणकारी कार्य गर्ने विभिन्न संघसंस्थालाई सहयोग गर्नु कोषका कार्य हुन्। अपांगता भएका व्यक्तिलाई आवश्यक पर्ने कृत्रिम सहायक सामग्री दिनुबाहेक कोषले केही गरेको छैन। कोषमा एक करोड २० लाख रुपैयाँ छ। रकमबाट आउने ब्याजले पनि त्यस्तो ठूलो कार्यक्रम सञ्चालन गर्न सकिएको छैन। समाजमा राम्रा काम गरिरहेका प्रतिभावान् नागरिकलाई हौसला दिन प्रत्येक वर्ष नगद पुरस्कार दिने गरिएको अध्यक्ष भण्डारीले बताए। हरेक वर्ष कोषलाई परिषद्ले १० लाख, महिला, बालबालिका तथा ज्येष्ठ नागरिक मन्त्रालयले २५ लाख, युवा परिषद्ले २० लाख, स्वास्थ्य सेवा विभागले ४० लाख रुपैयाँ दिँदै आएका छन्। हेन्डिक्राफ्ट इन्टरनेसनलको सहयोगमा अपांगता भएका व्यक्तिलाई १०७ किसिमका सहायक सामग्री उत्पादन गर्छ। १० वर्षयता उक्त अन्तर्राष्ट्रिय गैरसरकारी संस्थाको सहयोगमा उत्पादन हुने सामग्रीसमेत कोषले पैसा लिएर मात्रै अपांगता भएकालाई उपलब्ध गराउँदै आएको छ। विभिन्न प्राकृतिक विपत्ति तथा दुर्घटना तथा अन्य कारणले अपांगता भएका व्यक्तिको संख्या बढ्दो छ। ती व्यक्तिका लागि कृत्रिम सहायक सामग्रीको माग उत्तिकै बढिरहेको छ। देशभरबाट त्यसका लागि कोषमा आउनेले सामग्री पाउन अनेक सास्ती पाइरहेका छन्। सामग्री पर्याप्त उत्पादन गर्न नसक्दा आएकाहरू रित्तै फर्किनुपरेको छ कोषका अध्यक्ष गोपालबहादुर भण्डारी भन्छन्। राष्ट्रिय अपांग महासंघका अध्यक्ष सुदर्शन सुवेदी कोषले विगतमा अपांगहरूको सीप विकास गरी रोजगार दिने काम गरे पनि अहिले कृत्रिम सहायता सामग्रीमा मात्रै सीमित बनेको बताउँछन्। स्रोत अभावको कारण देखाउँदै कृत्रिम सहायक सामग्री पनि पर्याप्त उत्पादन नहुँदा आउनेहरू फर्किरहेका छन्। उनीहरूको जीवनयापन कष्टकर छ सुवेदीले भने। कोषमा राजनीतिक व्यक्ति नियुक्त हुने कारण अपांगहरूको समस्या र संवेदनशीलता बुझ्न नसकेको उनको आरोप छ। उक्त संस्थाले सहयोग गर्न यो वर्षदेखि छाडेकाले आगामी दिनमा यी काम कसरी अगाडि बढाउने भन्नेमा कोष अन्योलमा परिसकेको छ। स्थानीय र प्रदेश सरकारसँग मिलेर ती सामग्री तहसम्म पुर्याउने हामीले योजना बनाएका छौं, तर सहयोग पाइएला भन्नेमा विश्वस्त भने छैनौं, अध्यक्ष भण्डारीले भने । त्यही योजनाका लागि प्रदेश ३ सरकारले ५० लाख दिने निर्णय गरेको उनले बताए। सहायताका लागि द्वन्द्वपीडित र अपांगता भएकाहरू देशभरबाट आइरहेका छन्। रित्तै फर्कन मान्दैनन्। उल्टै झगडाहरूको जवाफ हुन्छ, अध्यक्ष भण्डारीले भने। कोषमा आठजना व्यक्ति करारमा नियुक्त गरिएको थियो। तलब खुवाउनै गाह्रो भएपछि उनीहरूलाई बिदासमेत गरेको भण्डारीले बताए। दसजना पदाधिकारीमा अध्यक्ष र सचिवले जनही ३५ हजार तलब बुझ्छन्। कोषले गत वर्ष जम्मा एक हजार ७५ अपांगता भएका व्यक्तिलाई कृत्रिम सहायता सामग्री प्रदान गरेको छ। जम्मा १५ जनालाई मात्रै आर्थिक सहयोग वितरण गरेको छ। छात्रवृत्ति बढेकै छैन। कोषले विभिन्न संघसंस्थाबाट तीन करोड ४९ लाख रकम आम्दानी गरेको देखिन्छ। तर सबै खर्च भएको छ। कोषको आर्थिक वृद्धि गरी लक्ष्यित वर्गसम्म कार्यक्रम पुर्याउन पदाधिकारीले ठोस केही काम गरेका छैनन्। कोषमा सहयोग जुटाउन र प्रभावकारी बनाउन नसक्नुमा हाम्रै कमजोरी छ। मन्त्रालयलाई हामीले पटकपटक सहयोग गर्न भने पनि कुरा सुनेन। हामीले काम गर्न सकेनौं, अध्यक्ष भण्डारीले स्वीकार गरे। स्रोत जुटाएर काम गर्नका लागि नै कोषमा पदाधिकारी नियुक्त भएको हो। तर त्यो काम नै उनीहरूबाट भएन, समाज कल्याण परिषद्का उपनिर्देशक दुर्गाप्रसाद भट्टराईले अन्नपूर्णसँग भने। मन्त्रालयले राष्ट्रिय अपांग कोषलाई घुँडासम्म र सोभन्दा माथिको कृत्रिम खुट्टा, कुहिनासम्म र सोभन्दा माथिको कृत्रिम हात, घुँडा गोलीगाँठाको अर्थोसिसलगायतका सामग्री खरिद गरी वितरण गर्न २५ लाख र सहायक सामग्री वितरण गर्न १० लाखसमेत गरी जम्मा ३५ लाख अनुदान दिएको थियो। सामान खरिद तथा वितरण गरको विवरण तथा खर्च पुष्ट्याइँ गर्ने प्रमाणसहित आर्थिक वर्ष समाप्त भएको १५ दिनभित्र प्रगति प्रतिवेदन पेस गर्नुपर्ने सर्तसहितको सम्झौता गरेकोमा दोस्रो र अन्तिम किस्ता निकास दिँदा खरिद गरेको विवरण र पारदर्शिता पुष्टि हुने कागजात पेस नगरेको भन्दै पारदर्शितामा महालेखाले प्रश्न उठाएको छ। मन्त्रालय, समाजकल्याण परिषद्, युवा खेलकुद मन्त्रालयबाट गरी ७० लाख अर्थात् कुल आयको ३५ प्रतिशत अनुदान सरकारी क्षेत्रबाट योगदान हुने संस्थाले अवलम्बन गरेको खरिद विधि तथा सहायक सामग्री वितरण कार्यको अनुगमन गरेको छैन। अनुगमन गरी खर्च तथा वितरण व्यवस्था पारदर्शी र कम खर्चिलो बनाउन महालेखाले निर्देशन दिएको छ। विपन्न वर्गका व्यक्तिको र विशेषगरी महिला स्वास्थ्योपचार कार्यक्रम सञ्चालन गर्ने र समन्वय र मध्यस्थ भूमिका निर्वाह गर्ने, असहाय व्यक्तिहरूलाई स्वास्थ्योपचार सहयोग उपलब्ध गराउनका लागि निजी अस्पताल र नर्सिङ होमसँग समन्वय गर्ने, स्वास्थ्य सुधारका लागि विपन्न समुदायका लागि नमुना कार्यक्रम चलाउने, आवश्यकताअनुसार जिल्लास्तरमै राष्ट्रिय कोष गठन गरी कार्यान्वयनमा ल्याउनेजस्ता काम स्वास्थ्य कोषको हो। त्यस्तै सरकारको नीतिअनुरूप विपन्नहरूलाई सेवा उपलब्ध गराउन आवश्यक स्रोत र साधनको खोजी एवं परिचालन गर्ने जिम्मेवारी पनि स्वास्थ्य कोषको हो। यो कोषको हालत पनि उस्तै छ। केही संस्थासँग मिलेर स्वास्थ्य शिविर चलाउनेबाहेक कोषले केही गर्न सकेको छैन। वर्षमा जम्मा पाँचछवटा शिविर चल्ने गरेको छ। ती शिविरमा बिरामीलाई सहुलियत दिन अस्पताललाई सिफारिस गर्र्नेबाहेक कोषले केही गरेको छैन। २०४९ सालमा खडा भएको कोषमा सातजना पदाधिकारी छन्। कोषमा ५३ लाख रुपैयाँ बचत छ। कोषको रकम वृद्धि गरेर मात्रै कार्यक्रम गर्नुपर्ने हुन्छ। तर पदाधिकारीले जम्मा एक लाख रुपैयाँ मात्रै कोषमा थपेका छन्। कोषलाई भारतीय दूतावासबाट एउटा एम्बुलेन्स पाएको थियो। त्यो पनि सञ्चालन गर्न सकेन। एम्बुलेन्स अरूलाई नै मासिक जम्मा १५ हजारमा भाडामा लगाएको छ कार्यालय चलाउन आवश्यक पर्ने सामानसमेत कोषलाई विभिन्न परियोजनामार्फत जोडेको छ। हामीले आर्थिक सहायता लिन आउने र अस्पतालमा सहुलियत रूपमा उपचार गर्न सिफारिस गर्नेबाहेक अरू काम गर्न सकेका छैनौं। परिषद् हेर्ने मन्त्रालयले पनि समन्वय नगर्दा कोष यो अवस्थामा पुग्यो, अध्यक्ष डा हुमबहादुर थापा बताउँछन्। परिषद्का उपनिर्देशक दुर्गा भट्टराई परिषद्को कल्याणकारी कार्यक्रम प्रभावकारी नभएको बताउँछन्। पहिले यी कोष ठूला थिए। तर अहिले खुम्चिए, उनले भने। परिषदन्तर्गत उपकार कोष, बालकोष पनि क्रियाशील थिए। उपकार कोषमा रहेको ११ करोड र बालकोषको ३८ लाख रुपैयाँ परिषद्मै गाभियो। बहुदलीय व्यवस्थापछि एनजीओ र आईएनजीओले परियोजना सञ्चालन गर्ने मान्यता बन्यो। परिषद्का सामाजिक र कल्याणकारी परियोजनाहरू त्यसै ओझेलमा पर्न पुगे। ज्येष्ठ नागरिक र अपांगता भएका व्यक्तिलाई लक्षित गरी कल्याणकारी कार्यक्रम सञ्चालन गर्ने संघसंस्था छैनन्। अपांगता भएका क्षेत्रमा काम गर्ने एनजीओ र आईएनजीओका कार्यक्रम उनीहरूको वास्तविक आवश्यकताभन्दा अन्यमा केन्द्रित छन्। सरकारी संरचनाहरू तल्लो तहसम्म पुगेर काम गर्न सकिरहेका छैनन्। त्यही कारण पनि ज्येष्ठ नागरिक र अपांगता भएकाहरूको अवस्थामा सुधार आउन सकेको छैन। खर्च नै हुँदैन ज्येष्ठ नागरिकलाई औषधोपचार, कानुनी सहायता, मनोविमर्श र पुनः स्थापना सेवा दिन खडा भएको ज्येष्ठ नागरिक कल्याण कोष प्रयोगमा आउन सकेको छैन।तीन वर्षअगाडि खडा गरिएको उक्त कोषमा ४५ लाख रुपैयाँ सरकारले जम्मा गरेको थियो। प्रत्येक वर्ष रकम बढाउँदै लगेको छ, तर त्यो रकम मन्त्रालयले खर्च गर्न नसकेको हो। ज्येष्ठ नागरिकका लागि यस्ता सेवा मन्त्रालयले उपलब्ध गराउँछ भन्नेबारे जानकारी नहुँदा कोष परिचालन हुन नसकेको हो। सहायताका लागि एउटा पनि निवेदन परेका छैनन्। ज्येष्ठ नागरिकसम्बन्धी ऐन ०६३ को दफा १७ ले ज्येष्ठ नागरिक सामाजिक सुरक्षा र संरक्षण प्रयोजनका लागि ज्येष्ठ नागरिक कल्याण कोषसम्बन्धी व्यवस्था गरेको हो। मन्त्रालयले ज्येष्ठ नागरिक कल्याण कोषको रकम खर्च गर्नेसम्बन्धी प्रक्रिया तथा मापदण्ड ०७२ पनि तयार गरेको छ। उक्त मापदण्डमा ज्येष्ठ नागरिक कल्याण समिति र जिल्ला ज्येष्ठ नागरिक कल्याण समितिको निर्णय गरी मन्त्रालयले कल्याण कोषको रकम महिला तथा बालबालिका कार्यालयलाई आवश्यकताअनुसार रकम उपलब्ध गराउन सक्नेछ। बेवारिसे ज्येष्ठ नागरिकलाई तत्काल उद्धार गर्नुपर्ने भएमा एक उद्धारकर्ता, सवारी साधनमा यात्रा गर्दा भाडा खर्चवापत प्रतिव्यक्ति प्रति दिन चार सय रुपैयाँ र वास बस्नुपर्ने भएमा प्रतिव्यक्ति पाँच सय रुपैयाँ उपलब्ध गराउनेछ। त्यस्तै ज्येष्ठ नागरिक अस्पताल भर्ना गर्नुपर्ने भएमा अस्पताल लैजाँदा सवारी साधन प्रयोग गर्दा एक उद्धारकर्तासमेतको भाडा र खाना खर्चवापत प्रतिदिन चार सय रुपैयाँ, वास बस्नुपर्ने भए प्रतिदिन तीन दिनसम्मको दुई सयको दरले र उपचारका लागि बिलबमोजिम पाँच हजारसम्म रकम उपलब्ध गराउन सक्छ। त्यस्तै कानुनी र मनोवैज्ञानिक उपचारका लागि पाँच हजार रुपैयाँ र अस्पतालको खर्च बिलबमोजिम व्यहोर्नेछ। उद्धार गरिएका ज्येष्ठ नागरिकलाई घरपरिवार तथा संरक्षकमा नभएको भएमा वृद्धा श्रममा राख्ने व्यवस्था मिलाउनेछ। आ श्रय दिने उक्त वृद्धा श्रमलाई तत्काल पाँच हजार रुपैयाँ उपलब्ध गराउने प्रावधान राखिएको छ। जिल्लामा महिला तथा बालबालिकाको कार्यालय खारेजमा परेको र स्थानीय तहसम्म त्यो कोषको बारेमा जानकारी नहुँदा सेवाग्राहीले लाभ लिन नसकेको महिला, बालबालिका तथा ज्येष्ठ नागरिक मन्त्रालयले जनाएको छ। मन्त्रालयका सहसचिव वीरबहादुर राईले अन्नपूर्णसँग भने, अहिलेसम्म त्यस्तो आपत्कालीन राहत तथा उद्धार चाहियो भनेर मन्त्रालयमा निवेदन आएको छैन। धेरैलाई मन्त्रालयले त्यस्तो अवस्थामा कल्याणकारी कार्य गर्छ भन्ने थाहा नभएर पनि हुन सक्छ उनले अन्नपूर्णसँग भने। धेरैजसो ज्येष्ठ नागरिक विभिन्न कारणले औषधोपचारका लागि राहत, उद्धार र पुनः स्थापनाको पर्खाइमा छन्। तर सेवासुविधा केके पाइन्छ भन्ने थाहा नहुँदा पनि त्यस्ता लाभ लिन सकिरहेका छैनन्। मन्त्रालयले पनि लाभ दिने विषयमा संवेदनशीलता नदेखाएको सरोकारवालाको भनाइ छ। राष्ट्रिय ज्येष्ठ नागरिक महासंघका अध्यक्ष मदनदास श्रेष्ठले ज्येष्ठ नागरिक नामक कोषमा पैसा हुने तर वास्तविक पीडितहरू समस्यामा मलम लगाउन नसक्नु राज्य संयन्त्रकै बदमासी भएको बताउँछन्। मन्त्रालयले यसरी रकम खर्च गर्न नसकेपछि स्थानीय तहलाई त्यस्तो निवेदन लिन सक्ने र त्यस्ता खालका ज्येष्ठ नागरिकलाई कल्याणकारी कोषको रकम खर्च गर्न सक्ने व्यवस्था गर्न लागेको सहसचिव राईले बताए। कार्य सञ्चालन कोष पनि उस्तै मन्त्रालयमा रहेका मानव बेचबिखन पीडित पुनः स्थापना कोषमा एक करोड ९२ लाख ८१ हजार, लैंगिक हिंसा निवारण काष्ोमा पाँच करोड ६५ लाख ३२ हजार र एकल महिला कोषमा ४ करोड १६ लाख १८ हजारसमेत ११ करोड ७४ लाख ३१ हजार मौज्दात छ। मन्त्रालयको नाममा एभरेस्ट बैंक लिमिटेड, सिहंदरबारमा रहेको कोषमा आर्थिक वर्षको अन्त्यमा करोड ५१ लाख एक हजार मौज्दात रहेको देखिन्छ। मन्त्रालयको नाममा दुई फरकफरक प्रकृतिका कार्य सञ्चालन कोष रहेको तथा एकल खाता प्रणाली लागू भइसक्दासमेत छुट्टै बैंकमा कोष खाता कायम भई मौज्दातसमेत रहेको देखिएको छ। छट्टै रूपमा रहेको कोष खाताहरू एकीकृत गरी सञ्चालन निर्देशन दिएको महालेखाले प्रतिवेदनमा छ। महिला तथा बालबालिका विभागअन्तर्गत साविकका ७५ महिला तथा बालबालिका कार्यालयको नाममा रहेको लैंगिक हिंसा निवारण, एकल महिला सुरक्षा, आपत्कालीन बालउद्धार, मानव बचेबिखन पुनः स्थापना, ज्येष्ठ नागरिक र अन्य कोषमा चार करोड ९६ लाख ९३ हजार मौज्दात छ। महिला तथा बालबालिका कार्यालयहरू स्थानीय तहमा हस्तान्तरण भइसककाले उक्त कोषमा मौज्दातको रकम सम्बन्धमा आवश्यक निर्णय गर्नुपर्नेसमेत महालेखाले मन्त्रालयलाई निर्देशन दिएको छ। टिप्पणी आउने दिनमा कोष व्यवस्थित गर्दछौं शिवकुमार बस्नेत, प्रवक्ता समाज कल्याण परिषद  समाज कल्याण परिषदन्तर्गत सामाजिक र कल्याणकारी कार्य गर्न तीनवटा कोष खडा छन्, ती कोषका कामकारबाही केकस्ता छन्? ज्येष्ठ नागरिक कोष खडा भएको तीन वर्ष मात्रै भयो। स्वास्थ्य कोष र अपांग कोष धेरै पुराना कोष हुन्। यी कोषलाई परिषद्को बजेट नै कम भएकाले निकै न्यून खर्च त दिएको छ। तर जसोतसो चलेका छन्। देशभर नै बृहत् रूपमा जान भने सकेनन्। ससाना कार्यक्रममै सीमित छन्। यी कोषमा स्रोतकै मुख्य समस्या देखिन्छ। अपांग कोषले चाहिँ अपांगता भएकाका लागि कृत्रिम सहायक सामग्री उत्पादन गरेको छ। मन्त्रालयले पनि त्यसमा सहयोग गरेको छ। तर माग उच्च हुँदा अनेक सास्ती भोग्नुपरेको छ। कोषहरूलाई यस्तै अवस्थामा कहिलेसम्म राख्ने त ? अहिले समाज कल्याण परिषद्को नयाँ ऐन आएको पनि छैन। यी कोष अब कसरी व्यवस्थित गर्ने र कुन रूपमा लैजाने भन्ने कुरा ऐनले नै स्पष्ट गर्ने छ। संघीय मोडलअनुरूप परिषद्को स्पष्ट खाका बन्नेछ। नयाँ व्यवस्थापन पनि नआएको र ऐन पनि नआइसकेकाले कोषहरू सक्रिय बन्न नसकेको हो। नाम मात्रैका कोष कहिलेसम्म राख्ने ? यी कोषहरूको औचित्य सकिएको छैन। व्यवस्थित र परिणामुखी रूपमा सञ्चालन गर्नेबारेमा परिषद्ले सोचिरहेको छ। परिषद्को मुख्य नारा नै मन, वचन र कर्मले सेवा गरौं भन्ने छ, तर सामाजिक र कल्याणकारी कार्यमा उदासीन देखियो नि त ? यी कोषमार्फत हिजो पनि सामाजिक कार्य भएका थिए। कोष निकै सक्रिय पनि थिए। पछिल्लो समय अफिस मात्रै सञ्चालन गरिबसेका छन्। अपांगता भएका ज्येष्ठ नागरिकको क्षेत्रमा गैरसरकारी संस्थाले पनि काम गरिरहेका छैनन्। ती वर्गलाई राज्यले कल्याणकारी कार्यक्रम सञ्चालन गर्नुपर्ने आवश्यकता छ। परिषद्ले आउने दिनमा यी कोषमार्फत कल्याणकारी र सामाजिक कार्यलाई तीव्रता दिन्छ। कोषलाई तहसम्म लगिने छ राजेन्द्रकुमार पौड्याल, सहसचिव, महिला, बालबालिका तथा ज्येष्ठ नागरिक मन्त्रालय समाज कल्याण परिषद्अन्तर्गतका ज्येष्ठ नागरिक कोष, अपांग कोष, स्वास्थ्य कोषका काम परिणामुखी देखिएन नि किन ? परिषद्अन्तर्गतका कोषहरू पहिल्यैदेखि राजनीतिक नियुक्ति भयो । त्यो संस्कार नै बन्न पुग्यो । त्यो हटाउन कुनै ऐन वा कानुन पनि बन्न सकेन । कोषका पदाधिकारी राजनीतिक व्यक्ति आउने र परिषद्ले कामकारबाहीबारे चासो नलिँदा यो अवस्था उत्पन्न भएको हो । पदाधिकारी पनि मन खोलेर कोषमार्फत सामाजिक कार्य गर्नेभन्दा जागिर खाने प्रवृत्ति रह्यो । कोषका काम उत्साहजनक नपाएपछि परिषद्ले पनि कोषबाट आशा गर्न छाड्यो । मन्त्रालयअन्तर्गतका पाँचवटा कोषहरू पनि परिचालन भएनन् नि ? महिला र बेचबिखन र उद्धारका लागि मानव बेचबिखन पुनः स्थापना कोषमार्फत काम भएको छ । बेचबिखनमा परेकाको उद्धार र राहतमा दूतावाससम्म पनि यो पैसा खर्च भइरहेको छ । लैंगिक हिंसा निवारण कोषमार्फत मन्त्रालयले केही काम गरेको छ, अरू कोषहरू संघीय संरचनामा कसरी तत्लो तहसम्म लैजाने भन्नेबारे मन्त्रालयले आवश्यक कार्यविधि तय गर्दै छ । चालु कोषमा १४ करोड रकम छ । त्यो रकम पनि महिला सहकारी समूहलाई क्रण उपलब्ध गराउन खडा भएको हो । खासै परिचलान हुन सकेको छैन । अन्य कोषका रकम पनि खर्च भएकै छैन । खासमा अपांगता भएका र ज्येष्ठ नागरिकका लागि कल्याणकारी काम कसरी सञ्चालन गर्ने योजनामा मन्त्रालय छ ? हिजो केन्द्रमा कोष खडा भए पनि संघीय ढाँचामा देश गयो । तीन तहसम्म तीन कोषहरू कसरी प्रभावकारी बनाउने भन्नेमा मन्त्रालयले आवश्यक योजना बनाउँदै छ । हिजो मन्त्रालयको नेटर्वकको रूपमा रहेको महिला कार्यालयसमेत साउनदेखि खारेज भएपछि कार्यक्रम कसरी सञ्चालन गर्ने भन्नेमा मन्त्रालय अन्योलमा छ । तहसम्म समन्वय गर्न बाँकी नै छ । ०६५ सालपछि बनेका यी कोषलाई अझ ठूलो रकम थप गरी सबै स्थानीय तहसम्म पुयाउने मन्त्रालयको योजना छ ।"
आदरणीय हजुरआमा साष्टांग दण्डवत् !,"एक सय १७ वर्ष पुगिसकेकी हाम्री आदरणीया हजुरआमा बाटुली लामिछाने नुवाकोटको धानसिङमा हुनुहुन्छ। अस्ति (२९ वैशाख २०७६) मा यसै दैनिकमा उहाँको विषयमा पढ्न पाउँदा हामी गौरवान्वित हुन पायौं। हाम्रा पुस्तक र पत्रपत्रिकामा सय वर्ष नाघेका शताब्दी पुरुषहरू राष्ट्रकवि माधवप्रसाद घिमिरे तथा सत्यमोहन जोशीजस्ता विशिष्ट व्यक्तिहरूका विषयमा लेख तथा समाचार पढ्न पाउँदा गौरवान्वित हुँदै आएका छौं। तर हाम्रा नारीका विषयमा भने उति चासो राखिएको नदेख्ता हामी औधि चिन्तित थियौं। यस्तैमा हाम्रो हृदय नै द्रवीभूत तुल्याउँदै अन्नपूर्ण पोस्ट्ले यसपाला श्रद्धेया माता बाटुली लामिछानेको आकर्षक र प्रेरणाप्रद तस्बिर प्रकाशित गरेर हाम्रो हृदय द्रवीभूत तुल्याएको छ। एकातिर हाम्रा माताहरूप्रति उच्च भावना र स्नेहको अविरल धारा बगाउँदै यस लेखले हामीलाई प्रेरणा, स्नेह र आस्थाको अविरल आशीर्वाद दिइरहने हाम्री हजुआमाको परिचय दिएको छ भने अर्कातिर मनुष्य जीवनको सदा बगिरहने उत्साह, उमंग र सत्स्नेहको कञ्चन भावनाको पनि ज्योति फिँजाएको छ। हाम्री हजुरआमा बाटुली मेरा पुर्खाहरूले सधैं उल्लेख गर्ने नुवाकोटको थानसिङमा हुनुहुँदो रहेछ। घुम्दैघुम्दै कुनै दिन त्यहाँ पुगेको पनि छु र त्यो अति सुन्दर पहाडी क्षेत्रको अवलोकन पनि गरिसकेको छु। तर जतिबेला म त्यहाँ पुगेको थिएँ मेरी श्रद्धेय हजुरआमाको परिचय मलाई थिएन, खालि पहाडी सौन्दर्य र हरियाली वातावरणले ढकमक्क त्यस स्थलको सौन्दर्यले म द्रविभूत भएको थिएँ। त्यति मात्र होइन, त्यहाँ हाम्रा पुर्खामध्ये कतिजना पुगेका र त्यहाँ रमाएका कुरा मैले मेरा पुर्खाहरूको स्थल दोलखाको सुकाठोकर तथा इलामको मेरो जन्मस्थल वरबोटेमै पनि पटकपटक सुनेको थिएँ। आज त्यस पवित्र रमणीय र आकर्षक क्षेत्रमै मेरी हजुरआमा बाटुली नै हुनुहुँदो रहेछ भनेको वर्णन सुन्न र पढ्न पाउँदा म पुलकित भएको छु। मेरा प्यारा भाइ नरेन्द्रराज प्रसाईंले आफ्नी जीवनसँगिनी इन्दिरा प्रसाईं (अर्थात् नइ) सँग मिली हाम्रा शताब्दी पुरुष सत्यमोहन जोशीज्यूको जन्मोत्सवको महोत्सवमा नइ प्रकाशन को आकर्षक उत्सव मनाएका बेला मैले आदरणीय सत्यमोहन जोशीज्यूसँगको वार्तालापको शुभअवसरसमेत प्राप्त गरेको बेला अर्थात् नइको साहित्यिक उत्सव मा सत्यमोहन जोशीज्यूसँग निकैबेर वार्तालाप गर्ने र प्रेरणा प्राप्त गर्ने अवसर पाएँ। त्यसैबेला मलाई हाम्रा पुजनीय पुर्खाहरू कमलमणि दीक्षित, मदनमणि दीक्षित र अरू निकै साहित्य स्रष्टाहरूको सम्झना भयो। हाम्रो मातृभूमि यस्ता महान् सर्जकहरूको कृतिकारिताले सिँगारिएकोमा म आफूलाई भाग्यमानी ठान्दै श्रद्धेय हजुरआमा बाटुलीदेवीको दीर्घायुप्रति श्रद्धावान् हुँदै नेपाली हुन पाएकोमा मक्ख पर्छु। जन नेपाली भाषा र नेपाली साहित्य !! हो, म अहिले ८४ वर्ष पार गरेर ८५ मा टेक्न पुगेको मात्र छु र हजुरआमाको एक सय १७ वर्षको उमेरमा पुग्न मैले धेरै लेख्नुपर्छ, ग्रन्थहरूको सिर्जनमा लागिरहनुपर्छ, तर हजुरआमाको यो उच्चकोटिको प्रेरणा भने मेरो जीवनको ठूलो उपलब्धि हुनेछ !"
पाकिस्तानलाई ह्विलचेयर क्रिकेटको उपाधि,"काठमाडौं : पाकिस्तानले एसिया कप ह्विलचेयर टीट्वेन्टी एसिया कप क्रिकेट प्रतियोगिताको उपाधि जितेको छ। शनिबार भएको फाइनलमा भारतलाई पाँच विकेटले पराजित गर्दै पाकिस्तानले उपाधि जितेको हो। कीर्तिपुरस्थित त्रिवि मैदानमा भारतले दिएको दुई सय ११ रनको लक्ष्य पाकिस्तानले १९३ ओभरमा पाँच विकेट गुमाएर पूरा गर्यो। पाकिस्तानको जितमा मोहमद लतिफले अविजित एक सय ५६ रनको शतकीय पालि खेले। यस्तै मोहमद फियाज र सैयद अहमदले समान १५ रन बनाए। भारतका सौरभ मल्लिकले दुई तथा पर्शुराम देस र विश्वनाथ गौरवले एकएक विकेट लिए। यसअघि टस जितेर पहिले ब्याटिङ गरेको भारतले निर्धारित २० ओभरमा दुई विकेट गुमाएर दुई सय १० रन बनाएको थियो। भारतका सौरभ मलिकले अविजित एक सय चार रन बनाए। यस्तै निकुल प्रजापतिले पनि अविजित ६३ रन जोडे। पाकिस्तानका एड्नान नासिर र सैयद अहमदले एकएक विकेट लिए। उपाधिसँगै पाकिस्तानले ६० हजार नगद प्राप्त गर्यो। उपविजेता भारतले ३० हजार पायो। नेपाल ह्विलचेयर क्रिकेट संघको आयोजनामा भएको प्रतियोगितामा पाकिस्तानका मोहमद लतिफ उत्कृष्ट खेलाडी घोषित भए। उनले पाँच हजार नगद पुरस्कार प्राप्त गरे। लतिफले उत्कृष्ट ब्याट्सम्यानको उपाधि पनि जिते। भारतका सौरभ मलिक उत्कृष्ट बलर घोषित भए। प्रतियोगितामा नेपालसहित पाकिस्तान, भारत र बंगलादेशले प्रतिस्पर्धा गरेका थिए। लिग चरणमा भारत शीर्ष र पाकिस्तान दोस्रो हुँदै फाइनलमा पुगेका थिए।"
सम्पूर्ण महिला फुटसलमा कोटिभिटी च्याम्पियन (फोटो),"काठमाडौं : अन्नपूर्ण सम्पूर्ण कर्पोरेट महिला फुटसलको उपाधि कोटिभिटीले जितेको छ। काठमाडौंको भोटेबहाल फुटसल सेन्टरमा शनिबार भएको एकदिने प्रतियोगिताको फाइनलमा कोटिभिटीले क्लाउड फ्याक्ट्रीलाई १० गोलले हरायो। २० मिनेटको प्रतियोगितामा कोटिभिटीको जितमा रश्मि महर्जनले निर्णायक गोल गरिन्। प्रतिस्पर्धात्मक खेलमा रश्मिले खेल सकिनु दुई मिनेटअघि गोल गर्दै कोटिभिटीलाई च्याम्पियन बनाएकी थिइन्। उपाधिसँगै कोटिभिटीले ट्रफी र आकर्षक उपहार प्राप्त गर्यो। प्रतियोगितामा क्लाउडी फ्याक्ट्रीकी रुमिना शाक्यले सर्वाधिक गोलकर्ताको पुरस्कार पाइन्। कोटिभिटीकी श्रेया श्रेष्ठ सर्वोत्कृष्ट खेलाडी घोषित भइन्। सर्वाधिक गोलकर्ता र सर्वोत्कृष्ट खेलाडीले ट्रफीसहित भोटो नेपालबाट आकर्षक उपहार पाए। अन्नपूर्ण मिडिया नेटवर्कको साप्ताहिक प्रकाशन सम्पूर्ण र युथ लेजेन्टले कर्पोरेट महिला फुटसल प्रतियोगिता आयोजना गरेका हुन्। दोस्रो पटक आयोजित प्रतियोगितामा विभिन्न नौवटा कर्पोरेट हाउसको सहभागिता थियो। सहभागी टोलीलाई तीन समूहमा विभाजन गरिएको थियो। लिगकम नकआउटका आधारमा सञ्चालित प्रतियोगितामा समूह एबाट क्लाउड फ्याक्ट्री, अन्नपूर्ण मिडिया नेटवर्क र हुवाईले प्रतिस्पर्धा गरेका थिए। समूह बीबाट जनता बैंक, एनएमबी बैंक र ग्लोबल पिस फाउन्डेसन सहभागी थिए। समूह सीबाट लिपफ्रोग, कोटिभिटी र एनआईबीएल सहभागी थिए। समूहको शीर्ष टोली र एक उत्कृष्ट उपविजेता टोलीबीच सेमिफाइनलमा प्रतिस्पर्धा गराइएको प्रतियोगिताका प्राविधिक संयोजक मोहन घिमिरेले जानकारी दिए। कर्पोरेट हाउसमा कार्यरत महिलालाई खेलकुदमा सक्रिय बनाउन फुटसल प्रतियोगिता आयोजना गरिएको आयोजक संस्थाले जनाएको छ। प्रतियोगिताका सहभागी सबै टोली र खेलाडीलाई प्रमाणपत्र र भोटो नेपालबाट आकर्षक उपहार प्रदान गरिएको थियो। प्रतियोगितालाई अन्नपूर्ण सम्पूर्ण, अपच्र्युुनिटी नेपाल, भोटो नेपाल र मेडिसिटी अस्पतालले सहयोग गरेका थिए।"

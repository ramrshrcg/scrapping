शीर्षक,विवरण
कानुन व्यवसायीको आचरण विवाद,"हुल संस्कृतिको विकास भयो भने त्यसभन्दा बाहिर कानुन व्यवसाय पेसा फस्टाउन सक्दैन कानुन व्यवसायीलाई सामाजिक अभियन्ता अथवा सोसल इन्जिनियर भन्ने गरिन्छ। एउटा कार्यालय त्यसमा धेरै पुस्तक, तार्किक मस्तिष्क, शिष्टाचारसहितको बहस र उच्च विचारका धनी हुन्छन्। कानुन व्यवसायी एक समयको अवधारणा थियो। आजभोलि प्रशस्त आर्जन गर्ने अन्य व्यवसायसरह यसलाई पनि एक व्यवसायका रूपमा स्वयं कानुन व्यवसायीले लिन थालेका छन्। नेपालमै पनि कतिपय कानुन व्यवसायीले हाम्रो पनि अन्य व्यवसाय झैं कमाउ पेसा हो, हामी धर्म गर्न धर्मशाला खोलेर बसेका होइनौं भन्ने गरेको सुनिन्छ। तथापि कानुन व्यवसायीको आचरण र व्यवहार पनि विविध प्रकृतिका देखिएका छन्। कोही विशुद्ध पेसेवर वकिल हुन्छन्, जसलाई वकालत गर्ने र पैसा कमाउनेबाहेक अन्य विषयसँग सरोकार हुँदैन। कसैले सामाजिक अभियन्ताका रूपमा काम गरेका छन् अथवा समाजसेवा वा मानव अधिकारका निम्ति लड्ने गरेका छन्। कोही पेसालाई एउटा भ्रष्टाचारको जरिया बनाएर भजाइरहेका पनि छन्। कतिपयका हकमा व्यवहारमा देखाउने दाँत एउटा र चपाउने दाँत अर्कै हुन्छ। कानुन व्यवसायी पेसामा पक्षको मुद्दा हेरेकै भरमा कुवेर हुन सम्भव पनि छैन। यो पेसामा प्रवेश पाउनेबित्तिकै चैत महिनामा झरेका सुकेका पातसरह पैसा झर्दैन। अनुभवी नै हुँदा पनि कमाउने बाटोतर्फ लक्ष्य नलिएसम्म आर्जन हुँदैन। सामान्यतः पक्षहरूको मुद्दाको वकालतबाट प्राप्त हुने गरेको रकमले धनाढ्य हुन सम्भव पनि छैन। धनार्जनका निम्ति अन्य उपाय र जुक्ति दाउपेच चलाउनेले आर्जन गरेका हुन सक्छन्। तर, संसारभरि कानुन व्यवसायीका सन्दर्भमा अनिवार्य हुनुपर्ने केही महत्त्वपूर्ण नीति र नैतिकताका विषय छन्। प्रथमतः पक्षप्रतिको दायित्वको बोध हुनु, निष्ठा राख्नु, भलो चाहनु। उसको मौलिक र कानुनी हक बहालीको निम्ति प्रयत्नरत हुनु। त्यस्तै पक्षको इच्छाको संरक्षणतर्फ प्रयास गर्नु वा सेवामा यो वा ऊ भनी विभेद नगर्नु। कानुन व्यवसायीका केही कर्तव्य पनि हुन्छन्। सेवाग्राहीलाई सल्लाह प्रदान र उसको प्रतिनिधित्व अड्डाअदालत र सरकारी निकायमा गर्नु। मुद्दामा सम्मिलित व्यक्ति र न्यायाधीशसँग मुद्दाबारेमा प्रस्टसँग संवाद र छलफल गर्नु। मुद्दाका बारेमा व्यापक अध्ययन, अनुसन्धान र विश्लेषण गर्नु। कानुन, नियम र विनियमको मुद्दाको विवाद सन्दर्भमा व्याख्या गर्नु। प्रत्येक मुलुकका अदालतमा कानुन व्यवसायीका बार संगठनका एकाइहरू हुन्छन् र बार संगठनले व्यवसायी सदस्यहरूको आचरणको नियमन गर्नलाई आचरण संहिता बनाएको हुन्छ। भारतमा सन् १९६१ मा कानुन व्यवसायी विधिको निर्माण भएको हो। यसअनुसार त्यहाँको कानुन व्यवसायी परिषद्ले कानुन व्यवसायी अधिवक्ताहरूका दर्ता, व्यवसायका नियमननिम्ति नीति र आचरणसम्बन्धी नियम अथवा अनुशासन भंग गर्नेहरूविरुद्ध कारबाही गर्ने गर्छ। अमेरिकामा प्रत्येक राज्यका सर्वोच्च अदालतका बारको आआफ्नो आचरणसम्बन्धी नियम छन् भने अस्ट्रेलियामा क्षेत्रक्षेत्रअन्तर्गतका अदालतका बारका आफ्ना नियम छन्। यस आधारमा कानुन व्यवसायीका नाम दर्ता, नियमन र बारसम्बन्धी नियम उल्लंघन भएमा कारबाही हुने गर्छ। नेपालमा नेपाल कानुन व्यवसायी आचरण संहिता २०५१ बनेको छ, जसको दफा ३ को देहाय (१) क देखि व सम्म र देहायको (२) को क, ख सम्म विविध आचरणबारेमा उल्लेख छ। ऐन, कानुन, नियम र संहितामा उल्लिखित उपरोक्त दफाविपरीत कुनै कानुन व्यवसायीबाट कार्य भएको अवस्थामा नेपाल कानुन व्यवसायी परिषद् ऐन २०५० को दफा ११ अनुसार गठित अनुशासन समितिबाट अनुसन्धान र सजाय हुन सक्छ। जस्तो कुनै कानुन व्यवसायीले यो ऐन वा यस ऐनअन्तर्गत बनेका नियम वा आचार संहिताविरुद्ध कुनै काम गरेको छ भनी परिषद्मा उजुरी परेमा वा जानकारी हुन आएमा सोउपर छानबिन गरी आवश्यक कारबाही गर्न परिषद्ले एकजना पार्षद्को अध्यक्षतामा अनुशासन समिति गठन गर्न सक्ने छ। यसमा अनुशासन समितिलाई समाह्वान जारी गर्ने र साक्षी प्रमाण बुझ्ने सम्बन्धमा अदालतलाई भएसरहको अधिकार हुनेछ। अनुशासन समितिले दोषी देखिएका कानुन व्यवसायीलाई देहायबमोजिम गर्ने गरी नेपाल कानुन व्यवसायी परिषद् ऐन २०५० को दफा ११ को उपदफा (३) मा (क) नसिहत दिने, (ख) कुनै खास अवधिका लागि कानुन व्यवसाय गर्न नपाउने गर्ने र (ग) कानुन व्यवसायीको प्रमाणपत्र रद्द गर्ने र उपदफा (४) मा उपदफा (३) बमोजिमको कारबाही गर्दा सम्बन्धित कानुन व्यवसायीलाई सफाइ पेस गर्ने उचित मौका दिनुपर्ने छ भनिएको छ। उपदफा (५) मा अनुशासन समितिको निर्णयमा चित्त नबुझ्ने कानुन व्यवसायीले निर्णयको जानकारी पाएको मितिले ३५ दिनभित्र सर्वाेच्च अदालतमा पुनरावेदन गर्न सक्नेछ भन्ने व्यवस्था छ। नेपाल कानुन व्यवसायी आचरण संहिता २०५१ द्वारा उपरोक्त आचरणका बुँदा उल्लेख नगरी कानुन व्यवसायीको पेसालाई सम्मानित र मर्यादित बनाउने प्रयास गरेको पाइन्छ। यो संहिताको निर्माण अन्य मुलुकमा अपनाइएको आचरणसम्बन्धी पद्धतिलाई अध्ययन गरी बनाइएको पनि हो। कानुन व्यवसायीको पेसालाई संविधानको धारा २० को उपधारा (२) मा भएको व्यवस्थाले पक्राउ परेका व्यक्तिलाई पक्राउ परेको समयदेखि नै आफूले रोजेको कानुन व्यवसायीसँग सल्लाह लिन पाउने तथा कानुन व्यवसायीद्वारा पुर्पक्ष गर्ने हक हुनेछ। त्यस्तो व्यक्तिले आफ्नो कानुन व्यवसायीसँग गरेको परामर्श र निजले दिएको सल्लाह गोप्य रहनेछ। यो संवैधानिक व्यवस्थाले एक प्रकार कानुन व्यवसायीलाई ठूलो स्वतन्त्रता प्रदान गरेको देखिन्छ। कानुन व्यवसायीले आफ्नो पक्षसँग के संवाद र सरसल्लाह गरेको थियो र केके उपचारको मार्ग प्रदान गरियो भन्ने कहींकतै खुलाउन बाध्य हुनु पर्दैन। चाहे पक्षले कानुन व्यवसायीसँग अपराध गरेको खुलासा गरेको नै किन नहोस्, त्यस कुरालाई कहींकतै खुलाउन बाध्य हुनु पर्दैन। कानुन व्यवसायीलाई अफिसर अफ द कोर्ट पनि भनिन्छ र जति कानुन र व्यवहारबाट मर्यादित यो पेसालाई बनाइएको छ त्यति नै कानुन व्यवसायीले पनि स्वयम् आफूले पेसाको मर्यादा आफ्नो पक्षबाट पनि कायम गर्न सक्नुपर्छ। यतिखेर नेपालको न्याय जगत्मा केकस्ता मुद्दामा कस्ता कानुन व्यवसायीले बहस पैरवी गर्न मिल्ने वा नमिल्ने सम्बन्धमा व्यापक छलफलको विषय बनेको छ। यस सन्दर्भमा लेख प्रकाशित भएका छन् र सञ्चारमाध्यममा कानुनविद्को बहस चलाइएको छ। अधिवक्ता ओमप्रकाश अर्यालले २०७६ मंसिर ८ गते बाह्रखरीलाई दिएको अन्तरवार्तामा भनेका छन्, सामाजिक अभियन्ताको छवि बनाएका व्यक्तिहरूले जोकोही बदनाम मानिसको हाइप्रोफाइल मुद्दा खेप्दा आमजनताबाट आलोचित हुनु स्वाभाविक हो। केही कानुन व्यवसायीमा डबल स्ट्यान्डर पनि देखिन्छ। यसले एकातिर सामाजिक प्रतिष्ठाको दाबी पनि गर्ने र अर्कातिर असहाय वर्गको प्रतिरक्षा गर्न चासो नदेखाउने बरु राज्यविरुद्धको, मानव अधिकारविरुद्धको विवादमा शक्तिशाली आरोपित पक्षका तर्फबाट बहस गरी प्रशस्त धनार्जन पनि गर्ने गर्छन्। उनको भनाइअनुसार वकालत क्षेत्रमा अब सिन्डिकेट र कार्टेलिङ देखिन थालेको छ। यसै सन्दर्भमा पूर्वप्रधानन्यायाधीश तथा वर्तमान मानव अधिकार आयोगका अध्यक्ष अनुपराज शर्माको इमेज खबरमा आएको हालैको अन्तरवार्तामा उहाँले भन्नुभएको छ, हाइप्रोफाइलका चर्चित मुद्दा लिएर बहस गर्ने कि नगर्ने भन्ने कुरा अमूक वकिलमाथि नै निर्भर हुने कुरा हो। त्यस्ता मुद्दा लिँदा स्वाभाविक रूपमा समाजबाट आलोचना आउने गर्दछन्। तसर्थ वकिलले कस्तो प्रकृतिको वकालत गर्ने हो, सो उसैले विचार गर्ने हो। तर मैले मेरो वकालतका क्रममा हाइप्रोफाइलका विवादित मुद्दा लिइनँ, किनकि यसले विवादमा ल्याउँछ भन्ने मलाई लागेको थियो। कारण समाजको सोचाइ वास्तवमा फरक हुन्छ। कानुनविद् वरिष्ठ अधिवक्ता विपिन अधिकारीले हालै नेपाल लाइभ डट कमको समय संवादमा दिएको अन्तर्वार्तामा भनेका छन्, संविधानले कानुन व्यवसायीलाई पक्षका हकमा प्रतिरक्षा गर्ने अधिकार दिएको छ। पक्षले कानुन व्यवसायी रोज्न पनि पाउँछन्। पक्षको तर्फबाट बहस गर्ने काम कानुन व्यवसायीको हो तर मुद्दाको निर्णय गर्ने काम भने कानुन ज्ञाता न्यायाधीशकै हो। प्रत्येक कानुन व्यवसायीले एक किसिमको मुद्दामा एउटै तर्क दिन सक्नुपर्छ आज एउटा मुद्दामा एउटा तर्क दिने र भोलि अर्को मुद्दामा विपरीत तर्क दिने काम गर्नु हुन्न। प्रत्येक मुद्दामा फरकफरक तर्क र फरकफरक व्याख्या गरिएमा कानुन व्यवसायी समाजमा विवादित बन्न सक्छन्। कानुन व्यवसायीले हाइप्रोफाइल मुद्दाका नाममा जुनसुकै असामजिक तत्व राज्यविरुद्धको गम्भीर अपराधका मुद्दा वा गम्भीर रूपमा मानव अधिकारको हनन भएको विवाद लिएर पेसा व्यवसायका नाममा पैसा आर्जनका निम्ति पैरवी गर्न मिल्ने कि नमिल्ने भन्ने सन्दर्भमा भारतको न्याय जगत्मा पनि बेलाबखतमा चर्चा चल्ने गरेको देखिन्छ। फौजदारी अपराध सम्बन्धका प्रख्यात भारतीय कानुनविद् राम भुलचन्द जेठमलानी जो हालसालै ८ सेप्टेम्बर २०१९ मा ९५ वर्षको उमेरमा स्वर्गे भएका छन्। उनी कानुन व्यवसायी मात्र होइनन्, राजनीतिमा पनि सक्रिय थिए, बार काउन्सिलका अध्यक्ष पनि भए। उनी अटल विहारी वाजपेयीको सरकार हुँदा राष्ट्रिय जनता दलको तर्फबाट कानुन तथा न्यायमन्त्री र विकासमन्त्री पनि भएका हुन्। उनले आफ्नो अधिक समय वकालतमा बिताए। निकटतम कानुन व्यवसायीबाट सहयोग लिने वा सर्वदलीय कानुन व्यवसायीको प्रतिनिधित्व गर्दै न्यायालयमा प्रभाव जमाउन गरिने जुन किसिमको प्रवृत्ति बढ्दो छ, त्यो सिन्डिकेट वा कार्टेलिङजस्तै देखियो। बहुचर्चित हाइप्रोफाइलका प्रशस्त मुद्दामा बहस गरेका थिए उनले। मुम्बईका कुख्यात अन्डरवर्ड डन हाजी मस्तान, इन्दिरा गान्धी हत्याका आरोपी सतवन्त सिंह र केहर सिंह, राजीव गान्धी हत्याका आरोपी भी श्रीहरण, चारा घोटालाका आरोपी लालुप्रसाद यादव, बलात्कारका आरोपी आशाराम बापु, स्टक मार्केट स्क्यामका आरोपी हर्षद मेहता, हवाला स्क्यामका आरोपी लालकृष्ण आडवाणी, सम्पत्ति शुद्धीकरणका आरोपी ललित मोदीलगायत दर्जनौं विवादास्पद मुद्दामा प्रतिवादीको तर्फबाट उनले बहस गरेका छन्। जेसीका लालको हत्यामा संलग्न हत्यारा भनिएका मनु शर्माका तर्फबाट मुद्दाको प्रतिरक्षा गर्दा उनलाई पत्रकारले प्रश्न सोधेका थिए। उनले जवाफ दिएका थिए, मेरो कर्तव्य न्यायालयलाई सहयोग गर्नु हो। मनु शर्मा जसलाई पत्रकारले गलत लेख र समाचारका माध्यमबाट अपराधी कायम गर्ने काम गरेको छ मेरो कर्तव्य पनि हो र म उसको मानव अधिकारको रक्षार्थ लडेको हुँ। यथार्थमा हाम्रो जुन बृहत् समाज छ, त्यो वास्तवमा अर्को न्यायालय हो। त्यहाँ न्यायपालिकाको जस्तो अवधारणा राखी व्यक्तिका बारेमा मूल्यांकन हुँदैन। कुनै हत्याराका पक्षमा कोही लड्छ भने समाजले तिनलाई पनि हत्याराको मतियार मानिदिन सक्छन्। पैसामा विकेको भनेर हत्याराका पक्षमा लागेको देख्दा दुःखी हुन पुग्छन्। अदालतले कानुनको व्याख्या गर्ने पद्धति बेग्लै छ। कानुन व्यवसायीलाई जसको मुद्दामा पनि बहस गर्न कानुनले छुट दिएको छ। कतिपय कानुन व्यवसायीका हकमा यो मुद्दा गर्ने र यो नगर्ने भन्न पनि कठिन छ। आएको मुद्दा नगरेर के गर्ने। अर्कातर्फ पक्षलाई सहयोग गर्नु कानुन व्यवसायीको धर्म पनि हो। पक्षले कानुन व्यवसायी नियुक्त गर्नु भनेको आफ्ना कुरा बेन्चसमक्ष सविस्तार प्रकट गर्नका लागि हो। किनकि कानुन व्यवसायीले पक्षका तर्फबाट कानुन नजिरको सहायताबाट सिलसिलेवर रूपमा कुरा राख्छन्। तथापि वकालतका दुई पक्ष छन् एउटा सामाजिक प्रतिष्ठा कायम गर्ने पक्ष र अर्को अन्य व्यवसायसरह पेसाका रूपमा चलाउने पक्ष। कुन पक्षमा जाने हो त्यो रोज्ने कानुन व्यवसायीको इच्छामा निर्भर गर्छ। नेपालमा चाहे २०४६ को आन्दोलन होस् वा २०६३ को होस्, कानुन व्यवसायीको ठूलो सहभागिता र सहयोग थियो। आन्दोलनपछि कतिपय व्यवसायी वकालत छाडी राजनीतितर्फ गएका पनि हुन्। कतिपय राजनीतितर्फ नगई वकालतमा जमेकै पनि छन्। २०६३ सालपछि जसरी राजनीतिमा दलहरूको राष्ट्रिय सहमतिका कुरा सुरु भए, त्यो राजनीतिमा मात्र सीमित नरही प्रत्येक कमाउने धन्दामा दलीय सहमति हुन थालेको पाइन्छ। चाहे हामी त्यसलाई सिन्डिकेट भनौं वा कार्टेलिङ, त्यो जताततै देखिएको छ। पार्टीको भक्त हुने पार्टीको नाम बेचेर मुद्दा बटुल्ने पार्टीको सहयोगमा यत्रतत्र संस्थानहरूमा सल्लाहकार बन्ने, परे बेलाबखतमा ठूलाठूला आयोगमा नेता रिझाएर अध्यक्ष भएर बस्ने अनि वकालत मेरो व्यापार व्यवसाय पो हो भन्न पनि पछि नपर्ने ? दलहरूले पनि के कुरामा विचार गर्नुपर्छ भने कानुन व्यवसायीहरू जोकोहीसँग सल्लाह लिन पाइन्छ। तर कानुन व्यवसायीलाई पार्टीका कार्यकर्ता बनाउने र भएसम्म कानुनी सल्लाहकारको सुविधा पनि तिनैलाई प्रदान गर्ने। न्यायपालिकाको गतिविधि पनि तिनैबाट बुझेर न्यायालयप्रति अवधारणा बनाउने। दलसँग आबद्ध कुनै व्यक्तिका मुद्दामा पनि तिनैबाट पैरवी गराउने र यथासम्भव कुन दलको सरकार छ त्यसैको निकटतम कानुन व्यवसायीबाट सहयोग लिने वा सर्वदलीय कानुन व्यवसायीको प्रतिनिधित्व गर्दै न्यायालयमा प्रभाव जमाउन गरिने जुन किसिमको प्रवृत्ति बढ्दो छ, त्यो सिन्डिकेट वा कार्टेलिङजस्तै देखियो। यस प्रवृत्तिबाट अन्य नवोदित कानुन व्यवसायीले कहिले पालो पाउनु, कहिले सक्षम हुन पाउनु र कहिले संविधानको अवधारणाअनुसार पक्षले तिनलाई कानुन व्यवसायी रोज्नु ? किनकि जब एउटा हुल संस्कृतिको विकास हुन्छ भने त्यो हुलभन्दा बाहिर पेसा फस्टाउन सम्भव हुँदैन। यस अर्थमा जुन किसिमको दलीय अवधारणा छ, आफ्ना दलका झण्डा बोक्नेलाई कानुन व्यवसायमा स्थापित गर्ने चाहे त्यो विद्वान् होस् वा नहोस्, त्यसो हो भने अरू पढेलेखेका के एलएलएमको प्रमाणपत्र बोकेर अरबमा बालुवा चाल्नुबाहेक अरू के उपाय हुनसक्छ र ?"
साग क्रिकेट : भुटानलाई नेपालले दियो २ सय ३७ रनको लक्ष्य,काठमाडौं : १३ औं साग अन्तरगत नेपाल र भुटानबीच जारी क्रिकेट खेलमा नेपालले २३७ रनको लक्ष्य प्रस्तुत गरेको छ। बिहीबार बिहान कीर्तिपुरस्थित त्रिवि क्रिकेट मैदानमा पहिले ब्याटिङ गरेको नेपालले निर्धारित २० ओभरमा ३ विकेट गुमाएर २ सय ३६ रन बनायो। टि२० अन्तर्राष्ट्रियमा नेपालको सर्वाधिक ठूलो अंक हो। कप्तान ज्ञानेन्द्र मल्लले शतकीय इनिङ्स खेलेर कीर्तिमानी राखेका छन्। अन्तर्राष्ट्रिय टि२० मा यो उनको पहिलो शतक हो। यस अघि टि२० अन्तराष्ट्रियमा निवर्तमान कप्तान पारस खड्काले मात्र शतक बनाएका थिए। कमजोर प्रतिद्वन्दी भुटानविरुद्ध अंक जोड्दै नेपाल फाइनल पुग्ने आशा जिवित राखेको छ। यस अगाडि भएको पुरुष क्रिकेटको पहिलो खेलमा नेपाल श्रीलंकासँग पराजित भएको थियो। मंगलबार भएको खेलमा नेपाल ६ विकेटले पराजित भएको थियो।
साग एकल पौडीमा गौरीकाले जितिन् ऐतिहासिक स्वर्ण,काठमाडौं : १३ औं दक्षिण एसियाली खेलकुद (साग) अन्तर्गत बिहीबार पौडीमा नेपालकी गौरीका सिंहले ऐतिहासिक स्वर्ण जितेकी छन्। सातदोबाटोस्थित पौडी पोखरीमा दुई सय मिटर प्रिस्टाइल एकल पौडीमा गौरीकाले भारतीय खेलाडीलाई पछि पार्दै ऐतिहासिक जित हात पारेकी हुन्। साग खेलकुदको अहिलेसम्मको इतिहासमा गौरीकाले हात पारेको यो स्वर्ण एकल पौडीतर्फको पहिलो हो। उनले भारतकी सुभांगी शर्मालाई पछि पार्दै नेपाललाई एतिहासिक स्वर्ण दिलाएकी हुन्। यसअघि नेपालले सागमै टिमको तर्फबाट स्वर्ण जिते पनि एकल पौडीमा स्वर्ण जितेको थिएन्। ऐतिहासिक रेकर्ड बनाउँदै गौरीकाले स्वर्ण जित्दा सुभांगीले रजत चित्त बुझाइन्।
बिहीबार नेपाललाई सात स्वर्ण : गौरिका र सञ्जुले रचे इतिहास,"तस्बिर : विकास कार्की, दिपेन श्रेष्ट, कृष्णमणि बराल र सुनिता डंगोल काठमाडौं : दक्षिण एसियाली खेलकुद (साग) अन्तर्गत बिहीबार नेपालले सात वटा स्वर्ण पदक जितेको छ। यो सँगै नेपालले स्वर्ण पदक संख्या ३६ पुर्याएको छ। बुधबारसम्म २९ स्वर्ण जितेको नेपालले बिहीबार थप सात स्वर्ण थपेको हो । भारत भने ६२ स्वर्ण जित्दै शीर्ष स्थानमा रहेको छ । बिहीबार नेपालले साइक्लिङ, उसु, तेक्वान्दो, भारत्तोलन र स्विमिङ्गमा स्वर्ण पदक जितेको हो। तेक्वान्दो, भारत्तोलन, स्वीमिङ एकएक, उसु र साइक्लिङमा दुई दुई गरी नेपालले बिहीबार सात स्वर्ण जितेको हो। पोखरामा भएको भारत्तोलन प्रतियोगितामा सञ्जु चौधरीले स्वर्ण पदक दिलाइन्। चौधरीले स्वर्ण पदक जित्दै इतिहास रचेकी हुन्। महिला ५९ केजी तौल समूहमा सञ्जुले श्रीलंकाका खेलाडीलाई पछि पार्दै स्वर्णको इतिहास रचेकी हुन्। पोखरा माटेपानीस्थित एसआर केसी बैंक्युटमा बिहीबारदेखि सुरु प्रतियोगितामा सञ्जुले स्न्याचमा ७४ र क्लीन एण्ड जर्कमा ९७ सहित १७१ केजी भार बहन गर्दै राष्ट्रिय कीर्तिमान (स्न्याच, क्लीन एण्ड जर्क तथा टोललतर्फ) का साथ साग भारोत्तोलनमा महिलातर्फ पहिलो स्वर्ण जित्न सफल भएकी हुन्। सँगै बिहीबार उसुमा निमा घर्तीमगर र जुनी राईले स्वर्ण पदक लगाए। बिहीबार दुई पदक जितेसँगै नेपालले उसुमा स्वर्णको संख्या चार पुर्याएको छ। उसुमा निमा र जुनीले लगनखेलस्थित आर्मी कभर्ड हलमा स्वर्ण जितेका हुन्। निमाले बंगलादेशकी मोर्जिना अख्तरलाई हराउँदै पदक उचालिन्। सँगै उसुको सान्डा सान्सोमा जुनीले स्वर्ण जितेकी हुन्। त्यसैगरी साइक्लिङमा नेपालले बिहीबार स्वर्ण जितेको छ। बिहीबार क्रसकन्ट्री साइक्लिङमा नेपालकी लक्ष्मी मगरले स्वर्ण पदक जितेकी हुन्। लक्ष्मी मगरले १ घण्टा २० मिनेट २० सेकेन्डमा लक्ष्य पूरा गरिन्। गोकर्णमा भएको प्रतियोगितामा नेपालकै उषा खनालले सोही खेलमा रजत जितेकी छिन्। उनले १ घण्टा ३५ मिनेट ५२ सेकेण्डमा लक्ष्य पूरा गरिन्। कास्य पदक भारतकी खेलाडीले जितिन्। योसँगै नेपालले साइक्लिङमा ३ स्वर्ण जितेको छ। यसअघि साइक्लिङको डाउनहिलतर्फ पुरुषमा राजेश मगर र महिलामा निस्मा श्रेष्ठले स्वर्ण उचालेका थिए। बिहीबार साइक्लिङमा नेपालले दुई पदक जित्यो । साइक्लिङमा नेपालले जितेको स्वर्ण पदक संख्या चार पुगेको छ । यसअघि बुधबार नेपालले दुई स्वर्ण हात पारेको थियो । गोकर्णस्थित सहिद पार्कमा बिहीबार भएको पुरुष क्रसकन्ट्री स्पर्धाको २० किलोमिटर दूरीमा नेपालका बुद्धिबहादुर तामाङले स्वर्ण पदक जितेका हुन् । उनले निर्धारित दूरी एक घन्टा १९ मिनेट आठ सेकेन्डमा पूरा गर्दै पहिलो स्थान हासिल गरे । उक्त स्पर्धामा नेपाली खेलाडीको दबदबा रह्यो । रजत र कांस्य पदक पनि नेपाली खेलाडीले नै जिते । सँगै बिहीबार तेक्वान्दोमा भुपेन श्रेष्ठले स्वर्ण जिते। सातदोबाटोस्थित एन्फा कप्लेक्समा भुपेनले तेक्वान्दोतर्फ नेपालका लागि १२ औं स्वर्ण दिलाएका हुन्। भूपेनले भारतीय खेलाडी अक्ष हुडालाई पराजित गर्दै स्वर्ण जितेका हुन्। भूपेनले स्वर्ण जितेसँगै १३ औं साग अन्तर्गत तेक्वान्दोका सबै इभेन्ट सकिएका छन्। यो नेपालले सागको यो सिजनमा जितेको १२ औं स्वर्ण हो। सँगै बिहीबार पौडीकी गौरीका सिंहले स्वर्ण जितेकी छन्। सिंहले ऐतिहासिक स्वर्ण जितेकी हुन्। सातदोबाटोस्थित पौडी पोखरीमा दुई सय मिटर प्रिस्टाइल एकल पौडीमा गौरीकाले भारतीय खेलाडीलाई पछि पार्दै ऐतिहासिक जित हात पारेकी हुन्। साग खेलकुदको अहिलेसम्मको इतिहासमा गौरीकाले हात पारेको यो स्वर्ण एकल पौडीतर्फको पहिलो हो। उनले भारतकी सुभांगी शर्मालाई पछि पार्दै नेपाललाई एतिहासिक स्वर्ण दिलाएकी हुन्। यसअघि नेपालले सागमै टिमको तर्फबाट स्वर्ण जिते पनि एकल पौडीमा स्वर्ण जितेको थिएन्। ऐतिहासिक रेकर्ड बनाउँदै गौरीकाले स्वर्ण जित्दा सुभांगीले रजत चित्त बुझाइन्। रियो ओलम्पिकमा सहभागी हुने सबैभन्दा कान्छी खेलाडी गौरिकाले यसअघि पनि दर्जनौ कीर्तिमान बनाइसकेकी छन्।"
अनुपमाले स्वर्गीय आमालाई समर्पण गरिन् स्वर्ण,"काठमाडौं : साग कराँतेको अन्तिम दिन बुधबार नेपालकी अनुपमा मगरले स्वर्ण जितेकी छन्। अनुपमाले महिला ६८ किलोभन्दा माथिको तौलसमूहमा स्वर्ण जितेकी हुन्। फाइनलमा उनले पाकिस्तानकी नर्गिसलाई ६३ ले हराइन्। यस स्पर्धामा बंगलादेशका अबिदब सुल्ताना र श्रीलंकाकी कुल्थुंगा विजयनले कांस्य पदक जिते। कराँतेमा नेपाललाई स्वर्ण जिताउन पाउँदा निकै खुसी छु, उनले भनिन् म यो स्वर्ण मेरी स्वर्गीय आमाप्रति समर्पण गर्न चाहन्छु। जीवनमा धेरै दुःखका क्षण आए। छैटौं राष्ट्रिय खेलकुदमा पीएसएबाट खेल्दा कांस्य जितेको थिए। त्यसपछि नेपाल पुलिस क्लबका करारमा खेलाडीका रूपमा आबद्ध भए। सातौंमा नेपाल पुलिस क्लबबाट रजत र आठौंका स्वर्ण जितेपछि केही गर्न सक्छु भन्ने सोचेको थिएँ। मेहनत गरिरहेको छु। आजको स्वर्णले मलाई अझै केही गरेर देखाउने आँट आएको छ, अनुपमाले भनिन्। यसैगरी कराँतेको अन्तिम दिन पाकिस्तानको दबदबा रह्यो। चार स्वर्णका लागि भएको प्रतिस्पर्धामा पाकिस्तानले तीन स्वर्ण जित्यो। कुमुतेको पुरुष ५० किलो तौलसमूहको फाइनलमा पाकिस्तानका नोमार्नन अहकमदले श्रीलंकाका थाल्पीवाला कान्कानमागेंलाई ६५ ले हराउँदै स्वर्ण जिते। सो स्पर्धामा बंगलादेशका मोहम्मद सोबाज मिया र नेपालका सोनाम लामाले कांस्य जिते। महिला टिम कुमुतेमा पाकिस्तानले बंगलादेशलाई ६४, ३७, १४४ ले हराउदै स्वर्ण जित्यो। पाकिस्तानको टोलीमा कुल्सुम, साना, नर्गिस र साब्रा समावेश थिए। बंगलादेश टोलीमा सिफा, प्रिया बोरेना र नाउमा थिए। नेपाल र श्रीलंकाले कांस्य जिते। नेपाली टोलीमा सनी तामाङ, एस्टर राई, रीता कार्की र सुिस्मता तामाङ समावेश थिए। श्रीलंकन टोलीमा समनमाली, बन्डारा, अरुणी र अञ्जली थिए। पुरुष टिम कातामा श्रीलंकालाई २२, ९५,५२ ले हराउँदै पाकिस्तानले स्वर्ण जित्यो। पाकिस्तानी टोलीमा सादी अब्बास, नासेर अहमद, रहेम तुल्लाह, सहबाज खान, वाज मोहम्मद, अवाइस मोहम्मद र अवाइस मोहम्मद थिए। श्रीलंकाको टोलीमा जयकोसी, धनुष्का, मेन्डिस, सानवेरन, प्रियवर्षना, बन्डारा र थुरुसिंगे थिए। नेपाल र बंगलादेशले कांस्य पदक जिते। नेपाली टोलीमा मुकुन्द्र महर्जन, राजकुमार रसाइली, सुशील पौडेल, अर्जुन बागचन, लेखनाथ मैनाली, विनोद शाक्य र दिगम्बर पन्त थिए। बंगलादेश टोलीमा मोहम्मद अलामिना, मोहम्मद रामजान, मोहम्मद, अफिई रुहमेन, मोहम्मद हफिजुर रहमान, लोकमान हुसेन, हसन खान र मोहम्मद फेन्डुरेइस समावेश थिए। कराँतेका कुल १९ स्वर्णका लागि भएको प्रतिस्पर्धामा नेपालले १० पाकिस्तानले ६ र बंगलादेशले तीन स्वर्ण पदक जितेको छ।"
उसुमा नेपालकी निमाले दिलाइन् स्वर्ण,काठमाडौं : १३ औं दक्षिण एसियाली खेलकुद (साग) अन्तर्गत उसुमा नेपालकी निमा घर्तिमगरले स्वर्ण पदक जितेकी छिन्। बिहीबार लगनखेलस्थित आर्मीको कभर्डहलमा उसु थाउलो अन्तर्गत महिला नानदावमा १८९१ अंक ल्याएर स्वर्ण जितेकी हुन्। यस स्पर्धामा बंगलादेशले रजत र श्रीलंकाले कास्य जितेको छ। बंगलादेशकी मोर्जिना अख्तर १६३० अंक र श्रीलंकाकी एमएस् सञ्जुकुमारीले १४७४ अंक ल्याइन्। यता उस्सुको पुरुषतर्फ नेपालका विश्व बुडामगरले रजत पदक जितेका छन्। उनले १९१३ अंक प्राप्त गरेका छन्। यस स्पर्धामा भारतका सुरज सिंहले १९२२ अंक ल्याउँदै स्वर्ण जितेका हुन्। बंगलादेशको रशेन हुसेन १८६८ अंक ल्याएर कास्य पदक पाएका छन्।
साग महिला ह्याण्डबल : नेपाल सेमिफाइनलमा,"पोखरा : १३ औं दक्षिण एसियाली खेलकुद अन्तरगत नेपाल महिला ह्याण्डबलको सेमिफाइनलमा प्रवेश गरेको छ। समूह बी मा रहेको नेपालले लगातार २ खेल जित्दै सेमिफाइनलमा प्रवेश गरेको हो। समुह ए मा भारत, पाकिस्तन र माल्दिभ्स रहेका छन्। पोखरा रंगशालास्थित बहुउद्देश्यीय कभर्डहलमा भएको दोस्रो खेलमा नेपालले बंगलादेशलाई २६२४ ले गोल गर्दै जित हात पार्यो। नेपालको लागि उमा राईले सर्वाधिक ८ गोलको योगदान दिइन्। जसमध्ये उमाले ७ गोल पेनाल्टीबाट गरेकी हुन्। नेपालले आफ्नो पहिलो खेलमा श्रीलंकालाई २९१९ ले जित हात पारेको थियो।"
साग पुरुष फुटबल रोचक खेलमा भुटानसँग माल्दिभ्स पराजित,काठमाडौं : १३ औं दक्षिण एसियाली खेलकुद (साग) अन्तर्गत बिहीबारको खेलमा भाल्दिभ्स भुटानसँग पराजित भएको छ। त्रिपुरेश्वरस्थित दशरथ रंगशालामा भएको खेलमा माल्दिभ्स भुटानसँग २१ ले पराजित भएको हो। २ शून्यले पछाडि परेको माल्दिभ्सले खेलको ९० औं मिनेटमा गोल फर्काउँदै गोल अन्तर घटाएको हो। यो जितसँगै भुटानले तीन खेल खेल्दा ६ अंक बनाएको छ। भुटान एक खेलमा पराजित भयो भने दुई खेलमा विजयही भयो। भुटानलाई नेपालले पहिलो खेलमा ४० ले पराजित गरेको थियो। तीन खेल खेलेको माल्दिभ्सको दुई अंक छ। दुई खेलमध्ये एकमा बराबरी र एक खेलमा विजयी भएको नेपालको चार अंक छ। श्रीलंकाको दुई अंक रहेको छ भने बंगलादेश एक अंकसहित अन्तिममा छ। बिहीबार (आज) साँझ ५ बजे श्रीलंका र बंगलादेशबीचको खेल हुँदैछ। राउन्ड रोविन लिगका आधारमा सञ्चालित खेलमा नेपाल शीर्ष स्थानमा छ।
क्रसकन्ट्री साइक्लिङमा लक्ष्मी मगरले दिलाइन् स्वर्ण,काठमाडौं : १३ औं दक्षिण एसियाली खेलकुद (साग) अन्तर्गत क्रसकन्ट्री साइक्लिङमा नेपालकी लक्ष्मी मगरले स्वर्ण पदक जितेकी छिन्।लक्ष्मी मगरले १ घण्टा २० मिनेट २० सेकेन्डमा लक्ष्य पूरा गरिन्। बिहीबार गोकर्णमा भएको प्रतियोगितामा नेपालकै उषा खनालले सोही खेलमा रजत जितेकी छिन्। उनले १ घण्टा ३५ मिनेट ५२ सेकेण्डमा लक्ष्य पूरा गरिन्। कास्य पदक भारतकी खेलाडीले जितिन्। योसँगै नेपालले साइक्लिङमा ३ स्वर्ण बटुलेकको छ। यसअघि साइक्लिङको डाउनहिल तर्फ पुरुषमा राजेश मगर र महिलामा निस्मा श्रेष्ठले स्वर्ण दिलाएका थिए।
साग क्रिकेट : भुटानविरुद्ध नेपालको शानदार जित,"काठमाडौं : १३ औं दक्षिण एसियाली खेलकुद (साग) अन्तर्गत पुरुष क्रिकेटमा नेपालले शानदार जित हात पारेको छ । बिहीबार बिहान कीर्तिपुरस्थित त्रिवि क्रिकेट मैदानमा भएको खेलमा भुटानलाई १ सय ४१ रनको विशाल अन्तरले पराजित गरेको हो । टीट्वान्टी अन्तराष्ट्रिय क्रिकेटमा नेपालको यो अहिलेसम्मकै फराकिलो जित हो। नेपालले दिएको २३७ रनको लक्ष्य पछ्याएको भुटानले ६ विकेट गुमाएर ९५ रन मात्र बनायो । नेपालका पारस खड्काले २, करन केसी, ललित राजबंशी र पवन सर्राफले ११ विकेट लिए । टस हारेर पहिला ब्याटिङ गरेको नेपालले तीन विकेटको क्षतिमा २ सय ३६ रन बनाएको थियो । सुरुदेखि नै नेपालले आक्रामक ब्याटिङ गरेको थियो । कप्तान ज्ञानेन्द्र मल्लले शतकीय इनिङ्स खेलेर कीर्तिमानी राखेका छन्। अन्तर्राष्ट्रिय टीट्वान्टीमा यो उनको पहिलो शतक हो। यस अघि टीट्वान्टी अन्तराष्ट्रियमा निवर्तमान कप्तान पारस खड्काले मात्र शतक बनाएका थिए। ५५ बलको सामना गरेका मल्लले ९ छक्का र ५ चौकाको मद्दतले १ सय ७ रन बनाउन सफल भएका थिए।"
साग क्रिकेट : नेपाल र भुटानको खेल जारी,"काठमाडौं : १३ औं दक्षिण एसियाली खेलकुद (साग) पुरुष टि ट्वान्टी क्रिकेटमा नेपालले भुटानविरुद्ध पहिला ब्याटिङ गर्ने भएको छ । बिहीबार बिहान कीर्तिपुरस्थित त्रिवि क्रिकेट मैदानमा भएको खेलमा टस जितेर भुटानले पहिला फिल्डिङ रोजेको हो । भुटानविरुद्धको खेल नेपालको लागि पहिलो घरेलु टीट्वान्टी अन्तराष्ट्रिय खेल हो । अहिले ज्ञानेन्द्र मल्ल (कप्तान) र दीपेन्द्र सिंह ऐरीले ब्याटिङ गरिरहेका छन् । यो समाचार तयार पार्दासम्म नेपालले दुई विकेट गुमाएर १८२ रन पुगेको छ। खेलमा पारस खड्का र रोहित कुमार पौडेल आउट भएका छन्। यस अगाडि भएको पुरुष क्रिकेटको पहिलो खेलमा नेपाल श्रीलंकासँग पराजित भएको थियो । मंगलबार भएको खेलमा नेपाल ६ विकेटले पराजित भएको हो । खेलमा नेपालका कोको खेलाडी समावेश छन् ? ज्ञानेन्द्र मल्ल (कप्तान), पारस खड्का, आरिफ शेख, दीपेन्द्र सिंह ऐरी, विनोद भण्डारी (विकेटकीपर), पवन सरार्फ, ललित नारायाण राजवंशी, करण केसी, राशिद खानसुसन भारी र रोहित कुमार पौडेल ।"
उसुमा मिनाले दिलाइन् रजत पदक,काठमाडौं : १३ औं दक्षिण एसियाली खेलकुद (साग) अन्तर्गत उसुको थाउलोतर्फको महिला तान्जेन इभेन्टमा नेपालकी मिना ग्लानले रजत पदक जितेकी छिन्। बिहीबार लगनखेलस्थित आर्मीको कभर्डहलमा भएको स्पर्धामा उनले १८४४ अंक पाएकी हुन् । रजतमा चित्त बुझाउनुपरेपछी उनी भावुक बनेकी थिइन् । उनलाई पछि पार्दै श्रीलकंका एमएलडिटीएस गुण शेकराले स्वर्ण पदक पाएकी छिन् । उनले १८६६ अंक प्राप्त गरेकी हुन् । प्रतियोगितामा बंगलादेशकी दिप्ति दासले १६६५ अंक ल्याउँदै कास्य पदक पाइन् ।
१३ औं साग : तेक्वान्दोमा भुपेन श्रेष्ठले जिते स्वर्ण,काठमाडौं : १३ औं दक्षिण एसियाली खेलकुद (साग)मा नेपालका भुपेन श्रेष्ठले स्वर्ण जितेका छन् । सातदोबाटोस्थित एन्फा कप्लेक्समा भुपेनले तेक्वान्दोतर्फ नेपालका लागि १२ औं स्वर्ण दिलाएका हुन् । भूपेनले भारतीय खेलाडी अक्ष हुडालाई पराजित गर्दै स्वर्ण जितेका हुन् । भूपेनले स्वर्ण जितेसँगै १३ औं साग अन्तर्गत तेक्वान्दोका सबै इभेन्ट सकिएका छन् । यो नेपालले सागको यो सिजनमा जितेको १२ औं स्वर्ण हो ।
भारोत्तोलनमा नेपाललाई स्वर्ण पदक : सञ्जुले रचिन् इतिहास,"पोखरा : १३ औं दक्षिण एशियाली खेलकुद (साग) अन्तर्गत भारोत्तोलन प्रतियोगितामा नेपालकी सञ्जु चौधरीले स्वर्ण पदक जित्दै इतिहास रचेकी छन्। महिला ५९ केजी तौल समूहमा सञ्जुले श्रीलंकाका खेलाडीलाई पछि पार्दै स्वर्ण इतिस रचेकी हुन्। पोखरा माटेपानीस्थित एसआर केसी बैंक्युटमा बिहीबारदेखि सुरु प्रतियोगितामा सञ्जुले स्न्याचमा ७४ र क्लीन एण्ड जर्कमा ९७ सहित १७१ केजी भार बहन गर्दै राष्ट्रिय कीर्तिमान (स्न्याच, क्लीन एण्ड जर्क तथा टोललतर्फ) का साथ साग भारोत्तोलनमा महिलातर्फ पहिलो स्वर्ण जित्न सफल भएकी हुन्। प्रतियोगितामा श्रीलंकन खेलाडी आरएमएनएस राजापाक्षाले स्न्याचतर्फ ७० र क्लीन एण्ड जर्कमा ९१ गरी १६१ केजीका साथ रजतमा चित्त बुझाए। बंगलादेशकी फायमा अख्तरले स्न्याचमा ७० र क्लीन एण्ड जर्कमा १६० केजी भार बहन गर्दै कास्य जितिन्। प्रतियोगितामा पाकिस्तानसहति चार देशको सहभागीता रहेको थियो। गत वर्ष नेपाल पुलिसमा छिरेकी सञ्जुले सागको पहिलो सहभागितामै सिनियरतर्फ स्वर्ण जितेपछि यसको श्रेय प्रशिक्षकसहित घरपरिवारका सदस्यलाई दिइन्। उनले आफूलाई निकै खुसी लागेको र सोचेजस्तो लिफ्ट लिन सकेको प्रतिक्रिया दिइन्। साग भारोत्तोलनमा गत वर्षबाट मात्र नेपालले महिला तर्फ सहभागिता जनाएको हो। १० औं संस्करणका सागमा नेपालका कमलबहादुर अधिकारीको नाममा पहिलो स्वर्ण छ। यस्तै, महिला ५५ केजी तौल समूहमा भारतले स्वर्ण जित्यो। त्यस्तै बंगलादेश र पाकिस्तानले क्रमशः रजत र कास्य जित्न सफल भए। भारतकी विन्ध्यारानी देवीले स्न्याचमा ७६ र क्लीन एण्ड जर्कमा एक सयक ५ सहित एक ८१ केजी भार बहन गर्दै स्वर्ण जितेकी हुन्। बंगलादेशकी फूलपोटी चक्माले १४८ र पाकिस्तानकी साइमा सहजादले १३५ केजी भार बहन गरेका हुन्। बंगलादेशबाट स्न्याचमा ६३ र क्लीन एण्ड जर्कमा ८५ तथा पाकिस्तानकी खेलाडीबाट स्न्याचमा ६१ र क्लीन एण्ड जर्कमा ७४ भार बहन गरिएको थियो। तुलाराम जिते कास्य साग अन्र्तगत भारोत्तोलन प्रतियोगितामा नेपाल आर्मीका तुलाराम महतोले कास्य जितेका छन्। पोखरामा बिहीबार भएको ५५ केजी तौल समूहमा उनी कास्यमा सीमित भएका हुन्। उनीबाट कम्तीमा रजत आशा गरिएको थियो। सागको यो पहिलो सहभागितामा उनले स्न्याचमा ८० र क्लीन एण्ड जर्कमा ९८ गरी कुल १७८ भार बहन गरेका हुन्। नेपाल सहित श्रीलंका र बंगलादेशले मात्र भाग लिएको ५५ केजी तौल समूहमा श्रीलंकाका वाईडीआई कुमाराले स्वर्ण र बंगलादेशका राजकुमार रायले रजत पदक जित्न सफल भए। कुमाराले स्न्याचमा १०५ र क्लीन एण्ड जर्कमा १३० गरी २३५ किलो भार बहन गर्दै स्वर्ण जितेका हुन् भने रायले स्न्याचमा ८० र क्लीन एण्ड जर्कमा १०४ गरी कुल १०४ बहन गरेका हुन्। रायले नेपाली खेलाडीलाई क्लीन एण्ड जर्कमा मात्र ६ किलोले पछि पारेका थिए। महतो र रायको स्न्याचमा समान ८० किलो भार बहन थियो। यस्तै, ६१ केजी तौल समूहमा भारतीय खेलाडीले स्वर्णमा आफ्नो नाम लेखाए। सिद्धान्त गोगोईले स्न्याचमा ११५ र क्लीन एण्ड जर्कमा १४९ गरी २६४ भार बहन गर्दै मात्र १ किलो तौल समूहले श्रीलंकन खेलाडीलाई पछि पारेका हुन्। श्रीलंकाका पालुगासिंघेले स्क्याचमा ११८ र क्लीन एण्ड जर्कमा १४५ सहित कुल १६३ भार बहन गरेका थिए। बंगलादेशका मोस्टाइन बेलाले कुल २३५ केजी लिफ्ट लिँदै कास्य जिते। उनले स्न्याचमा १०५ र क्लीन एण्ड जर्कमा १३० केजी भार बहन गरेका थिए। संगीताको नयाँ राष्ट्रिय कीर्तिमान १३ औं दक्षिण एशियाली खेलकुद (साग) अन्तर्गत भारोत्तोलन प्रतियोगितामा नेपालकी संगीता राईले कास्य पदक जित्दै राष्ट्रिय कीर्तिमान कायम गरेकी छन्। पोखरामा बिहीबारदेखि सुरु प्रतियोगितामा उनले ४५ केजी तौल समूहमा १२७ केजी भार बहन गर्दै करिना चौधरीको नाममा रहेको रेकर्ड भंग गर्दै आफ्नो नाम लेखाएकी हुन्। २६ वर्षीया राईले स्न्याचमा ५७ र क्लीन एण्ड जर्कमा ७० गरी कुल १२७ केजी भार बहन गरेकी हुन्। यसअघि छनोट चरणमा चौधरीको नाममा स्न्याचमा ४७ र क्लीन एण्ड जर्कमा ६५ सहित ११२ केजीको रेकर्ड रहेको भारोत्तोलनका लागि नेपालका प्रशिक्षक दिनेश भुजेलले जानकारी दिए। सो इभेन्टमा भारतकी झिली डालाबेराले स्न्याचमा ६६ र क्लीन एण्ड जर्कमा ८५ गरी १५१ भार बहन गर्दै स्वर्ण जितिन् भने श्रीलंकाकी सीमारी सामाराकुलले १ सय ३९ भार गर्दै रजत जितिन्। श्रीलंकन खेलाडीले स्न्याचमा ५८ र क्लीन एण्ड जर्कमा ८१ केजी भार बहन गरेकी हुन्। यसैगरी, ४९ केजी महिलातर्फ भारतले स्वर्ण जित्यो। प्रतियोगितामा श्रीलंकाले रजत र बंगलादेशले कास्य जितेको छ। भारतकी स्नेहा सोरेनले स्न्याचमा ६८ र क्लीन एण्ड जर्कमा ८९ गरी कुल १५७ केजी भार बहन गर्दै श्रीलंकन खेलाडी हसानीलाई पछि पारिन्। हसानीले स्न्याचमा ७१ र क्लीन एण्ड जर्कमा ८४ गरी कुल १५५ केजी भार बहन गर्दै रजतमा सीमित भइन्। बंगलादेशकी मोला सविराले १३० केजी भार बहन गर्दै कास्यमा चित्त बुझाइन्। उनले स्न्याचमा ५५ र क्लीन एण्ड जर्कमा ७५ केजी भार बहन गरेकी हुन्। विजयीलाई बिहीबार नै पदक हस्तान्तरण गरिएको छ। चार दिनसम्म चल्ने प्रतियोगितामा माल्दिम्भबाहेक सबै देशको सहभागिता छ। भुटानको यो पहिलो सहभागिता हो। महिला र पुरुषतर्फ दश दश तौल समूहमा प्रतिष्पर्धा हुनेछ। बिहीबार नै पुरुषतर्फ ५५, ६१ केजी तथा महिलातर्फ ५५, ५९ केजी तौल समूहमा प्रतिस्पर्धा हुनेछ।"
सावित्राको कीर्तिमानी गोलसँगै नेपाल फाइनलमा,पोखरा : १३ औं दक्षिण एसियाली खेलकुद (साग)मा सावित्रा भण्डारीले सर्वाधिक गोलकर्ताको कीर्तिमान सँगै माल्दिभ्सविरुद्ध ह्याट्रिक गर्दा नेपाल महिला फुटबल प्रतियोगितामा एक खेल अगाडि नै फाइनलमा पुगेको छ। भण्डारीको ह्याट्रिक गोलको मद्यतले बिहीबार पोखरा रंगशालाको फुटबल मैदानमा नेपालले माल्दिभ्सलाई ३० गोल अन्तरले हराउँदै फाइनल पुगेको हो। फाइनलमा स्वर्ण पदकका लागि भारतसँग भिड्नेछ। यस अघि श्रीलंकालाई १० गोल अन्तरले हराउँदै तीन अंक जोडेको नेपाल माल्दिभ्सलाई हराएर ६ अंक जोडदै फाइनलमा प्रवेश गरेको हो। भण्डारीले खेलको १६ औं मिनेटमा पहिलो गोल गर्दै नेपाली टोलीलाई जितको बाटो देखाएकी थिइन्। यो संगै सावित्रा ३६ गोल गर्दै नेपालका लागि सर्वाधिक गोल गर्ने खेलाडी बनिन्। सावित्राले पूर्वकप्तान अनु लामाको नाममा रहेको ३५ गोलको कीर्तिमान भंग गरेकी हुन्। यस्तै खेलको २१ औं मिनेटमा सवित्राले व्यक्तिगन दोस्रो गाले गर्दै २० को अग्रता दिलाएकी थिइन्। खेलको इन्जुरी समयमा पेनाल्टीमा गोल गर्दै सावित्राले नेपाललाई ३० को गोल दिलाएकी हुन्। जितसंगै नेपाल एक खेल अघि नै फाइनलमा पुगेको हो। अब नेपालले लिग चरणको अन्तिम खेल शनिबार भारतसँग खेल्नेछ। भारतले बिहीबार श्रीलंकालाई ६० गोल अन्तरले हराएको थियो। राउण्ड रोबिनको आधारमा महिला फुटबलको शीर्ष दुई टिम उपाधिका लागि भिड्ने छन्।
नेपाललाई ब्याडमिन्टनमा कांस्य पक्का,"काठमाडौं : १३औं दक्षिण एसियाली खेलकुद (साग) अन्तर्गत ब्याडमिन्टनमा नेपालले पुरुष सिंगल, डबल्स र मिक्स डबल्स स्पर्धामा कम्तीमा कांस्य पदक जित्ने निश्चित भएको छ। पोखरा रंगशालास्थित ब्याडमिन्टन हलमा बुधबार भएको खेलमा पुरुष सिंगलतर्फ नेपालका रत्नजित तामाङ, पुरुष डबल्समा प्रिन्स दाहाल र प्रफुल्ल महर्जनको जोडी तथा मिक्स डबल्समा विकास श्रेष्ठ र अनुमाया राईको जोडीले सेमिफाइनलको यात्रा तय गरेका छन्। रत्नजितले बंगलादेशका सिग्बत उल्लाहलाई २११३, २३२१ अंकले हराए। पुरुष डबल्समा नेपालका प्रिन्स र प्रफुल्लको जोडीले भुटानका कर्मा छेन्द्रु र अनिश गुरुङको जोडीलाई २११४, २११२ को सोझो सेटमा पराजित गर्यो। मिक्स डबल्सतर्फ विकास र अनुमायाको जोडीले भुटानका अनिश गुरुङ र सम्झना गुरुङको जोडीबाट वाकओभर पायो। महिला डबल्सतर्फ नेपालका जेशिका गुरुङ र रसिला महर्जनको जोडी श्रीलंकाका प्रमोदिका हेन्डेहवा र के सिरिमाङ्गेको जोडीसँग २१८, २१७ ले पराजित भयो। पुरुष डबल्सतर्फ नेपालका दीपेश धामी र रत्नजित तामाङ्को जोडी भारतका कृष्णप्रसाद गर्ग र ध्रुव कपिलाको जोडीसँग २११६, २११३ ले पराजित भयो। मिक्स डबल्सतर्फ नेपालका नवीन श्रेष्ठ र नङ्साल तामाङको जोडी बंगलादेशका मोहम्मद सलमान खान र उर्मी अख्तरको जोडीसँग २११३, २११७ ले हार्यो। पुरुष सिंगलतर्फ भारतका श्रील बर्मा, श्रीलंकाका दिनुका निशान परेरा र भारतका आर्यमान टण्डन विजयी भए। महिला सिंगलतर्फ श्रीलंकाकी दिल्मी दियास, श्रीलंकाकी रत्नसिरी कपुरु, भारतकी गायत्री गोपीचन्द र भारतकी अस्मिता चलिहा विजयी भए। पुरुष डबल्सतर्फ श्रीलंकाका दियास अन्गोडा र थरिन्दु डुलेउको जोडी तथा पाकिस्तानका मोहम्मद अतिक र राजा मोहम्मद हुसेनको जोडी विजयी भए। महिला डबल्सतर्फ भारतकी कुहु गर्ग र अनुष्का पारिखको जोडी, भारतकै एम जकम्पुदी र एस नेलाकुर्थिको जोडी तथा श्रीलंकाका रत्नसिरी कपुरु र यूको जोडीले जित हात पारे। मिक्स डबल्सतर्फ श्रीलंकाका डायस अन्गोडा टी प्रमोदिकाको जोडी तथा भारतका ध्रुव कपिला र मेघना जकम्पुदीको जोडी विजयी भए। बुधबारका खेलमा विजयी भएका सबै खेलाडीले सेमिफाइनलमा स्थान पक्का गरे। बिहीबारदेखि सेमिफाइनल खेल सुरु हुने जानकारी प्रतियोगिताका प्राविधिक संयोजक नरबहादुर गुरुङले दिए।"
सागमा स्वर्णको शतक,"काठमाडौं : दक्षिण एसियाली खेलकुद (साग) मा नेपालले बुधबार अर्को कोसेढुंगा पार गरेको छ। सागको इतिहासमा नेपालले जितेको कुल स्वर्ण पदक संख्या एक सय पुगेको छ। नेपालका लागि दक्षिण एसियाली खेलकुदमा एक सयौं स्वर्ण पदक जित्ने अवसर घरेलु मैदानमै जुर्नु अर्को संयोग हो। हाल नेपालमा सागको १३औं संस्करण जारी छ। पहिलो संस्करण सम्पन्न भएको ३५ वर्षपछि नेपालले यस्तो उपलब्धि हासिल गरेको हो। नेपालका लागि एक सयौं स्वर्ण जित्ने सौभाग्य तेक्वान्दो खेलाडी सक्षम कार्कीलाई जुर्यो। सक्षमले सातदोबाटोस्थित तेक्वान्दो हलमा भएको पुरुष ८७ केजीमाथिको तौल समूहमा स्वर्ण पदक जितेका हुन्। उनले फाइनलमा पाकिस्तानी खेलाडी वकार अली खानलाई पराजित गरे। सक्षमको स्वर्णसँग १३औं सागमा नेपालले जितेको स्वर्ण पदक संख्या २९ पुगेको छ।नेपाल दक्षिण एसियाली खेलकुदको अवधारणाकार र पहिलो संस्करणको आयोजक हो। सन् १९८४ मा काठमाडौंमा सम्पन्न पहिलो दक्षिण एसियाली महासंघीय खेलकुद (साफ) मा नेपालले चार स्वर्ण, १२ रजत र आठ कांस्य जितेको थियो। सन् २००४ पछि मात्र साफको नाम परिवर्तन गरी दक्षिण एसियाली खेलकुद (साग) राखिएको हो। सन् १९८५ मा बंगलादेशको ढाकामा सम्पन्न दोस्रो संस्करणमा नेपालले एक स्वर्ण जितेको थियो भने सन् १९८७ मा भारतको कोलकातामा सम्पन्न तेस्रो साफमा दुई स्वर्ण हात पारेको थियो। सन् १९८९ मा पाकिस्तानको इस्लामाबादमा सम्पन्न चौथो साफमा एक स्वर्ण हात पारेको नेपालले सन् १९९१ मा श्रीलंकाको कोलम्बोमा भएको पाँचौं संस्करणमा दुई स्वर्ण चुमेको थियो। करातेमा नेपाललाई थप स्वर्ण १० हजार मिटर दौडमा सन्तोषीले जितिन् स्वर्ण डुवाथोलनमा नेपाललाई स्वर्ण सुनिताले स्वर्ण जित्दा बुवाका आँखामा आँसु (फाेटोफिचर) नेपाललाई मंगलबार आठ स्वर्ण : कुन खेलमा कति ? (फोटो फिचर) नेपाललाई करातेमा अनुपमाले दिलाइन् थप स्वर्ण उसुमा दीपक हमालले जिते स्वर्ण नेपाललाई साइक्लिङमा दुई स्वर्ण साग खेलकुद : ट्रायथलनमा नेपाललाई २ स्वर्ण, ३ रजत र १ कास्य तेक्वान्दोमा सङ्गीताले जितिन् स्वर्ण यसैगरी नेपालले सन् १९९३ मा ढाकामा सम्पन्न छैटौं संस्करणमा एक, सन् १९९५ मा भारतको मद्रासमा सम्पन्न सातौं संस्करणमा चार र सन् १९९९ मा काठमाडौंमा सम्पन्न आठौं साफमा ३१ स्वर्ण पदक जितेको थियो। नेपालले सन् २००४ मा इस्लामाबादमा सम्पन्न नवौं सागमा सात र सन् २००६ मा कोलम्बोमा सम्पन्न १०औं सागमा सात स्वर्ण पदक हात पारेको थियो। नेपालले सन् २०१० मा ढाकामा सम्पन्न ११औं सागमा आठ स्वर्ण जितेको थियो। भारतको गुवाहाटी र सिलोङमा सम्पन्न १२औं सागमा भने नेपालले तीनवटा स्वर्ण चुमेको थियो। १२औं सागसम्म नेपालले जितेको स्वर्ण पदक संख्या ७१ थियो। नेपाललाई एक सय स्वर्ण पदक जित्न २९ स्वर्ण आवश्यक थियो। बुधबार यो उपलब्धि पनि पूरा भएको छ। १३औं सागमा हालसम्म नेपालले तेक्वान्दोमा ११, कराँतेमा १०, उसुमा तीन, ट्रायथलनमा दुई, साइक्लिङमा दुई र एथलेटिक्समा एक स्वर्ण पदक जितिसकेको छ। प्रतियोगिताको चौथो दिन बुधबार नेपालले तेक्वान्दो र साइक्लिङमा दुईदुई तथा कराँते र उसुमा एकएक स्वर्ण जितेको हो।"
उसुमा नेपालका दीपक हमाल पहिलो,"काठमाडौं : १३औं दक्षिण एसियाली खेलकुद (साग) अन्तर्गत उसुमा नेपालले बुधबार थप एक स्वर्ण जितेको छ। लगनखेलस्थित सैनिक तालिम तथा शारीरिक केन्द्रमा भएको प्रतिस्पर्धामा नेपालका दीपक हमालले स्वर्ण पदक जितेका हुन्। दीपकले पुरुष थाउलोको नानछ्वान अलराउन्डरमा १९३२ अंक बटुल्दै स्वर्ण जितेका हुन्। यसअघि पुरुष थाउलोको चवाङक्वाङमा विजय सिञ्जाली र महिला थाउलोको चवाङक्वाङमा सुस्मिता तामाङले नेपाललाई स्वर्ण दिलाएका थिए। यस स्पर्धामा भारतका साजन लामाले १९१२ अंक बटुल्दै रजत जित्दा बंगलादेशका मोहमद अमिर हुसेनले १७१७ अंकका साथ कांस्यमा चित्त बुझाए। बुधबार नै भएको थाइचिछ्वान अलराउन्डरमा भने श्रीलंकाका थारिदु नमल अनुरथले स्वर्ण जिते। उनले १८९० अंक जोडे। यसैगरी भारतका ज्ञानदास सिंहले १८७४ अंकका साथ रजत र नेपालका हरिप्रसाद गोलेले १८४९ अंकका साथ कांस्य पदक पाए। बुधबार नै भएको पुरुष थाउलोको ताउसुमा भारतका सुरज सिंहले ९६६ अंक जोड्दै शीर्ष स्थान कब्जा गरेका छन्। नेपालका विश्व बुढामगरले ९५५ अंकका साथ सिंहलाई पछ्याइरहेका छन्। यस स्पर्धामा बंगलादेशका मोहमद रसेल हुसेनले ९३९ र श्रीलंकाका हसिका चमिरा बन्दाराले ९०७ अंक जोडेका छन्। नेपालका अलिना र जुनी फाइनलमा उसुको सान्डामा नेपालका अलिना चौधरी र जुनी राई फाइनलमा पुगेका छन्। महिलाको ५२ केजी तौलसमूहमा एलिनाले पाकिस्तानकी फतिमा र महिलाकै ५६ केजीमा जुनीले भारतकी विद्यापति चानुलाई अंकका आधारमा पराजित गर्र्दै उपाधि नजिक पुगेका हुन्। महिलाकै ५२ केजी तौलसमूहमा भारतकी सनथोई देवीले श्रीलंकाकी दिलहानीलाई पराजित गर्दै अलिनासँगको उपाधि भिडन्त पक्का गरिन्। ५६ केजीमा श्रीलंकाकी मधुमलीले बंगलादेशकी सकी अख्तरलाई पराजित गरिन्। महिलाको ५२ केजीमा फतिमा र विद्यापति तथा ५६ केजीमा दिलहानी र सकीले कांस्यमा चित्त बुझाए। महिलाको ६० केजीको राउन्ड रोबिनमा पाकिस्तानकी माइरा करामतले बंगलादेशकी रीताविश्वास पूजालाई पराजित गरिन्। महिलाकै ७० केजीको राउन्ड रोबिन लिगमा भारतकी दीपिकाले बंगलादेशकी बासुना खन्डोकरलाई स्तब्ध बनाइन्। पुरुषको ५२ केजी तौलसमूहमा भारतका सुनील सिंहले नेपालका अशोक खालिङलाई अंकका आधारमा पराजित गर्दै फाइनलमा स्थान बनाए। यस स्पर्धाको अर्को खेलमा पाकिस्तानका फरहान अलीले श्रीलंकाका जीएम चण्डिकालाई नकआउट गर्दै स्वर्ण पदक नजिक पुगे। अशोक र जीएम चण्डिकाले कांस्य जिते। पुरुषकै ५६ केजीमा भारतका उचित सिंह र बंगलादेशका सोजिव हुसेन उपाधि नजिक पुगे। सेमिफाइनल भिडन्तमा उचितले पाकिस्तानका अब्दुल खालिक र सोजिवले श्रीलंकाका एसआर कुमारालाई पराजित गरे। अब्दुल र एसआर कुमाराले कांस्य पाए। पुरुषको ६० केजीमा भारतका विक्रान्त बालियान र नेपालका मंगल थारू फाइनलमा पुगे। विक्रान्तले श्रीलंकाका पीएन बलवारदना र मंगलले बंगलादेशका मोहमद मिलोन अलीलाई पाखा लगाए। पुरुषको ६५ केजीमा भारतका रवि पन्चाल र श्रीलंकाका निपुन सनिका उपाधि नजिक पुगे। पन्चालले पाकिस्तानका सद्दाम हुसेन र निपुनले बंगलादेशका मोहमद रकिब हुसेनलाई पराजित गरे। सद्दाम र निपुनले कांस्य जिते। पुरुषको ७० केजी तौलसमूहको सेमिफाइनलमा पाकिस्तानका सहजैब खैर र भारतका सुरज यादव फाइनलमा पुगेका। सहजैबले बंगलादेशका श्रीलंकाका एसजीआर रुमेश र सुरजले नेपालका चित्रसिंह ठकुरीलाई पाखा लगाए। सहजैब खैर चित्रसिंह ठकुरीले कांस्यमा चित्त बुझाए। पुरुषको ७५ केजीमा श्रीलंकाका पुष्प कुमारा र पाकिस्तानका माज खानले स्वर्ण भिडन्त पक्का गर्दा बंगलादेशका सलिम अहमद र भारतका प्रभातकुमार जोगीनाथले कांस्यमा चित्त बुझाए। पुरुषको ८० केजीको सेमिफाइनलमा भारतका नभिनले बंगलादेशका मोहमद रुबल खानलाई हराए। यही तौल समूहमा पाकिस्तानका साजिद हुसेनले नेपालका निकेश श्रेष्ठलाई पराजित गरे। सेमिफाइनलमा पराजित मोहमद रुबेल खान र निकेश श्रेष्ठले कांस्यमा चित्त बुझाए। पुरुष ८५ केजीको राउन्ड रोबिनमा पाकिस्तनका मोहमद अम्जद इक्वालले श्रीलंकाका मधुशंकालाई पराजित गरे। सान्डामा बुधबार नेपालले दुई कांस्य जित्यो। यस्तै बंगलादेशले ५, श्रीलंकाले ४ र भारतले दुई कांस्य पदक प्राप्त गर्यो। बिहीबार थाउलोमा तीन र सान्डामा १४ गरी १७ स्वर्ण पदकको टुंगो लाग्नेछ।"
एथलेटिक्समा भारतको दबदबा,"काठमाडौं : १३औं दक्षिण एसियाली खेलकुद (साग) को एथलेटिक्समा दोस्रो दिन बुधबार पनि भारतले आफ्नो दबदबा कायमै राखेको छ। दोस्रो दिन सात स्वर्ण पदकका लागि भएको प्रतिस्पर्धामा भारत एक्लैले पाँच स्वर्ण जित्यो। पाकिस्तान र श्रीलंकाले एकएक स्वर्ण हात पारे। भारतले पुरुषतर्फको लङ्जम्प, पुरुष १० हजार मिटर दौड, महिला दुई सय मिटर दौड तथा महिला र पुरुष डिस्कस थ्रोमा स्वर्ण जितेको हो। पुरुष १० हजार मिटर दौडमा भारतका सुरेश कुमारले निर्धारित दूरी २९३३६१ सेकेन्डमा पूरा गरे। उक्त स्पर्धामा श्रीलंकाका सानमुगेश्वरनले ३०४९३० सेकेन्डसहित रजत र नेपालका दीपक अधिकारीले ३०४९३० सेकेन्डसहित कांस्य पदक जिते। महिला दुई सय मिटर दौडमा भारतकी अर्चना सुरिन्थले निर्धारित दूरी २३६६ सेकेन्डमा पूरा गर्दै स्वर्ण पदक जितिन्। उक्त स्पर्धामा पाकिस्तानी खेलाडी नज्मा प्रबिनले रजत र भारतकै चन्द्रा लेखाएनले कांस्य जितिन्। स्वर्ण जित्ने भारतीय खेलाडी अर्चनासँग पाकिस्तानी खेलाडी नज्मा केवल तीन सेकेन्डले पछाडि परेकी थिइन्। उक्त स्पर्धामा नेपालकी सरस्वती चौधरी र कृष्णा चौधरी भने हिट चरणबाटै बाहिरिएका थिए। सरस्वतीले निर्धारित दूरी २६०४ सेकेन्ड र कृष्णाले निर्धारित दूरी २६०४ सेकेन्डमा पूरा गरे। पुरुष दुई सय मिटर दौडमा पाकिस्तानका उजिर रहमानले निर्धारित दूरी २११५ सेकेन्डमा पार गर्दै स्वर्ण जिते। उक्त स्पर्धामा श्रीलंकाका भिनोज सुर्यानाले २११९ सेकेन्डसहित रजत र माल्दिभ्सका साहिद हसनले २१२२ सेकेन्डसहित कांस्य हात पारे। पुरुष लङ्जम्पमा भारतका लोकेश सत्यानाले ७८७ मिटरको दूरीका साथ स्वर्ण पदक जिते। उक्त स्पर्धामा भारतकै स्वामिनाथन यादव ७७७ मिटरसहित दोस्रो र बंगलादेशका अलअमिन ७६० मिटरसहित तेस्रो भए। महिला लङ्जम्पमा श्रीलंकाकी लक्क्षिनी सारंगले ६३८ मिटरको प्रदर्शनसहित स्वर्ण पदक जितिन्। उक्त स्पर्धामा श्रीलंकाकै अञ्जनी उथ्पालाले ६११ मिटरसहित रजत र भारतकी सान्द्रा बाबुले ६०२ मिटरसहित कांस्य हात पारे। महिला डिस्कस थ्रोमा भारतकी नवजित कौरले ४९८५ मिटरको प्रदर्शनसहित स्वर्ण जितिन्। पुरुष डिस्कस थ्रोमा भारतका कृष्ण सिंहले स्वर्ण र गगनदीप सिंहले रजत जिते।"

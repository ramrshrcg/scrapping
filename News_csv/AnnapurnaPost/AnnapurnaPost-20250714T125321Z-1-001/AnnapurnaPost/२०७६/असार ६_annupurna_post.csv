शीर्षक,विवरण
यस्तो होस् न्यायपालिका,"अदालतको संकटापन्न साख जोगाउन र यसप्रतिको जनविश्वास सिर्जना गर्न पनि गुणात्मक न्याय अपरिहार्य भएको छ। नेपाली न्यायपालिकाले आर्थिक वर्ष २०६१०६२ मा पहिलो पञ्चवर्षीय रणनीतिक योजना कार्यान्वयनमा ल्याएको हो। चालु आर्थिक वर्ष ०७५७६ को अन्त्यसँगै न्यायपालिकाको तेस्रो पञ्चवर्षीय रणनीतिक योजनाको कार्यान्वयन अवधि पूरा हुँदैछ। मुद्दा मामिलासम्बन्धी परम्परागत कामलाई पनि लक्ष्य निर्धारण र उपलब्धि मापनको विकासवादी आधुनिक प्रक्रियाबाट अगाडि बढाउन सकिन्छ भन्ने मान्यता आत्मसात् गर्नु र संस्थागत रूप दिनु आफैंमा नयाँ थालनी थियो। परिवर्तन प्रतिरोधी परिवेश एवं पूर्वानुभवको अभावद्वारा सिर्जित अविश्वास र अनिश्चयको वातावरणमा यो प्रयास प्रारम्भ भएको थियो। तथापि योजनावद्ध कार्यसम्पादनका यी पछिल्ला पन्ध्र वर्षमा केही सकारात्मक परिणाम टड्कारो देखिएका छन् भने योजनाका कमीकमजोरी समेत औंल्याइएका छन्। सर्वोच्च अदालतलाई अपवादको रूपमा राख्दा जिल्ला अदालत र तत्कालीन पुनरावेदन अदालत हालको उच्च अदालतको हकमा मुद्दाको प्रशोधन गतिले तीव्रता पाएको छ। मुद्दाको औसत आयु छोटिएको छ। मुद्दा चाँडो फैसला भएका छन्। अदालती कामकारबाहीमा सूचना प्रविधिलाई प्रवेश गराइएको छ। मुद्दाका तथ्यांक र कारबाहीको अवस्थासम्बन्धी सूचना अपेक्षाकृत सरल ढंगले पाउन सकिने भएको छ। प्रत्येक अदालतमा वार्षिक कार्ययोजना निर्माण, कार्यान्वयन र मूल्यांकन तथा प्रतिवेदन क्षमता विस्तार भएको छ। परम्परागत रूपमा चलिआएको मुद्दा मामिलाको अदालती कामलाई लक्ष्य निर्धारणसहित आवधिक योजनामा ढाल्ने, आवधिक कार्ययोजना अनुसार कार्यसम्पादन गर्ने र सम्पादित कार्यलाई योजनाको निर्धारित परिसूचकहरूको आधारमा मूल्यांकन गर्ने सीप विकास भएको छ। यस अर्थमा नेपालको न्यायपालिकाले यस क्षेत्रमा क्षेत्रीय तहमा नै नेतृत्व गरेको छ भनी गर्व गर्न सकिने अवस्था छ। केही कमजोरी नदेखिएका पनि होइनन्। योजनाले अदालतलाई न्यायमुखी भन्दा लगतमुखी बनायो। इन्साफ गर्ने भन्दा लगतकट्टा गर्ने तर्फ अदालतको झुकाव बढ्यो। प्रमाण बुझ्ने र इन्साफ खोज्ने भन्दा पनि फस्र्यौट गर्ने तर्फ जोड दिइयो। लगत कट्टा भयो, प्रतिवेदन गरियो तर पक्षले वर्षौंसम्म पनि फैसला पाउन सकेन। सूचना प्रविधिमा खर्च त निकै भयो तर पक्षसँग यसको उपादेयता स्थापित गर्न सकिएन। न्यायिक उत्तरदायित्व अनुभूत हुन सकेन। न्याय क्षेत्रको भ्रष्टाचार हटेको होइन घटेकोसम्म पनि महसुस हुन सकेन। अदालती बेरुजुको बढ्दो आयतनले न्यायिक सुशासन र भ्रष्टाचारप्रतिको शून्य सहनशीलतालाई व्यंग्य गरिरहे। आदि इत्यादि गुनासा चिर्ने कुनै आधार प्रस्तुत हुन सकेन। चौथो योजना निर्माणको सन्दर्भ आफ्नो तेस्रो पञ्चवर्षीय रणनीतिक योजनाको अवधि सकिन लागेको घडीमा न्यायपालिकाले चौथो रणनीतिक योजना तर्जुमाको कार्य अगाडि बढाएको जानकारी सार्वजनिक भएको छ। यसक्रममा पहिलेका योजनाको समीक्षा गर्ने, उपलब्धिको लेखाजोखा गर्ने, पूरा हुन नसकेका क्रियाकलापको कारण पहिचान गर्ने, नयाँ लक्ष्य र लक्ष्य प्राप्तिका रणनीति पहिचान गर्ने, विज्ञहरूसँग परामर्श गर्ने, सरोकारवालाको राय बुझ्ने जस्ता कार्ययोजना तर्जुमाको क्रममा समेटिने विषय हुन्। योजना तर्जुमा कार्यदलले चौथो योजना निर्माणको सिलसिलामा यस्ता नियमित प्रक्रिया अवलम्बन गर्ने कुरा स्वाभाविक छ। अबको आवश्यकता भनेको संख्यात्मक फरफारक मात्र नभएर गुणात्मक न्याय सम्पादनको हो। गुणात्मक न्याय सम्पादनबिनाको संख्यात्मक फरफारकको प्रस्तुति आम रुचिको विषय बन्न नसक्ने छर्लंग छ। आवधिक योजनाको चुरो कुरो यसको मूल लक्ष्य नै हो। चौथो योजनाको मूल लक्ष्य के हो र योजना अवधिको समाप्ति अर्थात आजको पाँच वर्षपछि अर्थात् योजनाबद्ध कार्य सञ्चालनको बीस वर्षपछि नेपालको न्यायपालिका कस्तो बन्ने छ भन्ने मूल लक्ष्यले निर्धारित गर्ने कुरा हो। यसको सफलताका लागि नेतृत्वको अहं भूमिका रहन्छ। सुखद् पक्ष के रहेको छ भने न्यायपालिकाको वर्तमान नेतृत्व चौथो योजना अवधिका आधाभन्दा बढी अवधिसम्म कायम रहने अवस्था छ। वर्तमान नेतृत्वले नै चौथो योजनाको मूल लक्ष्य निर्धारण र यसको सफल कार्यान्वयनमा नेतृत्वदायी भूमिका निर्वाह गर्न सक्ने अवस्था छ। नेतृत्वको अस्थायीपनबाट आजित भएको पूर्व योजनाको अनुभव वा पीडा कम गर्न र योजनाप्रतिको स्वामित्वभाव एवं पूर्ण प्रतिवद्धतासहितको कार्यान्वयनका लागि न्यायिक नेतृत्वको यसप्रतिको स्पष्टता र सक्रियता योजना तर्जुमा चरणदेखि नै उपलब्ध हुने विश्वास गर्न सकिन्छ। पहिलो योजनाले तोकिएको अवधिभित्र मुद्दा फैसला गर्ने (कुनै हालतमा पनि दुई वर्ष नाघ्न नदिने), सुपरीवेक्षण र अनुगमन प्रणालीलाई प्रभावकारी बनाउने, अदालत व्यवस्थापनमा सुधार ल्याउने कुरालाई मुख्य लक्ष्य वा मूल कार्य मानेको थियो। दोस्रो योजनाले न्याय निरूपण, फैसला कार्यान्वयन र निरीक्षण तथा अनुगमन कार्यलाई मूल कार्यको रूपमा लक्षित गरेको थियो। तेस्रो योजनाले न्याय सम्पादनको कार्यलाई छिटोछरितो तुल्याउने (सबै मुद्दा १८ महिनाभित्र फैसला गर्ने), न्यायिक प्रक्रियालाई अनुमानयोग्य बनाउने, न्याय प्रणालीलाई पहुँचयोग्य बनाउने र न्यायपालिकाप्रति आस्था र विश्वास अभिवृद्धि गर्ने गरी मुख्य चारवटा लक्ष्य निर्धारण गरेको थियो। विगत तीनवटै योजनाको मूल लक्ष्यलाई हेर्ने हो भने सबै योजनाले न्याय निरूपणको कार्य अर्थात मुद्दा फैसला गर्ने कार्यलाई पहिलो प्राथमिकतामा राखेको पाइन्छ। न्यायपालिकाको समस्टिगत जिम्मेवारी र संवैधानिक दायित्वको सन्दर्भमा यो प्राथमिकतालाई अन्यथा भन्नुपर्ने हुँदैन। तेस्रो योजनाको मध्यावधि मूल्यांकन गरिँदा जिल्ला अदालतमा ८० प्रतिशत र उच्च अदालतमा ८७ प्रतिशत मुद्दा १८ महिनाभित्रै किनारा भएको देखिएको छ। तर सर्वोच्च अदालतमा भने यो गति निकै सुस्त छ। सर्वोच्च अदालतमा कुल लगतको २४ प्रतिशत मुद्दामात्र फस्र्याैट भएकोमा ती मध्ये ४३७५ प्रतिशत मात्र १८ महिनाभित्र किनारा लागेको पाइन्छ। मुद्दा फैसलाको संख्यात्मक र आवधिक दुवै मापनमा जिल्ला र उच्च अदालतको मुद्दा फरफारकको गति उत्साहजनक रहेको देखिन्छ। सर्वोच्च अदालत भने सबै परिसूचकमा पछाडि परेको छ। मुद्दा फैसलाको अतिरिक्त तेस्रो योजनाले न्यायिक प्रक्रियालाई अनुमानयोग्य बनाउने, न्याय प्रणालीलाई सर्वसाधारणको पहुँचयोग्य बनाउने र न्यायपालिकाप्रति आस्था र विश्वास अभिवृद्धि गर्ने भन्ने लक्ष्य राखेको थियो। यी लक्ष्यहरू आफैंमा महत्वपूर्ण थिए। तथापि योजना अवधिमा यी क्षेत्रमा महसुसयोग्य परिवर्तन भएको भन्ने देखिएको छैन। न्यायाधीशको नियुक्ति, आचरण, व्यवहार, अभिव्यक्ति, अन्तरिम आदेश र फैसलालगायतका कतिपय कारणले पछिल्लो कालखण्डमा न्यायपालिकाले आफ्नो साख बढाउने होइन बचाउनै नसकेको अवस्था देखापरेको छ। यो कटू सत्यलाई स्वीकार नगर्दासम्म चौथो योजनाप्रतिको संस्थागत अभिव्यक्ति फोस्रो धाक देखिने जोखिम स्पष्ट छ। अबको आवश्यकता तीनवटै योजनाले मुद्दा फस्र्याैटको संख्यालाई केन्द्र बिन्दुमा राखेर अदालत व्यवस्थापन, मुद्दा प्रवाह व्यवस्थापन र पूर्वाधार व्यवस्थापनको वरिपरि क्रियाकलाप घुमाउन चाहेको भन्ने देखाएका छन्। जिल्ला र उच्च अदालतको हकमा मुद्दा फैसलाको सन्दर्भमा समय र संख्याको आधारमा मुद्दाको प्रशोधन र निरूपणको हालको गतिलाई कायम राख्ने गरी चौथो योजनामा निरन्तरता दिनु पर्याप्त हुनसक्छ। सर्वोच्च अदालतको हालसम्मको तथ्यांकले भने मुद्दाको कारबाहीमा विशेष रणनीतिक अख्तियारीको अनिवार्यता देखाएको छ। अबको आवश्यकता भनेको संख्यात्मक फरफारक मात्र नभएर गुणात्मक न्याय सम्पादनको हो। गुणात्मक न्याय सम्पादनबिनाको संख्यात्मक फरफारकको प्रस्तुति आम रुचीको विषय बन्न नसक्ने छर्लंग छ। अदालतको संकटापन्न साख जोगाउन र यसप्रतिको जनविश्वास सिर्जना गर्न पनि गुणात्मक न्याय अपरिहार्य भएको छ। देशले एकात्मक राज्य प्रणाली परित्याग गरी संघीय राज्य प्रणाली अवलम्बन गरेको छ। राज्यको कार्यकारिणी र विधायकी अधिकार स्थानीय तहसम्म प्रक्षेपित भएको छ। तर देशको न्याय प्रणाली भने एकीकृत वा केन्द्रिकृत नै छ। संविधानले स्थानीय तहमा ससाना विवाद निरूपणका लागि न्यायिक समितिको संरचना कायम गरेको छ। समितिमार्फत सहज न्याय पाउने जनचाहना घनिभूत छ। तथापि जिल्ला अदालतभन्दा तल्लो तहको न्यायिक निकायको रूपमा न्यायिक समितिको कार्य क्षेत्र र कार्य प्रक्रियाको बारेमा धेरै कुरा स्पष्ट हुन बाँकी छ। यो पृष्ठभूमिमा देशको न्याय प्रणालीमा न्यायिक संरचनाको स्पष्ट स्वरूप निर्धारण हुन आवश्यक छ। स्थानीय तहमा दलगत राजनीतिक निर्वाचन प्रक्रियाअन्तर्गत निश्चित अवधिका लागि निर्वाचित भएर आउने व्यक्तिहरूको समितिमार्फत् सम्पादन गरिने न्यायिक कार्यको सन्दर्भमा प्रक्रिया र परिणाम दुवैमा न्यायिक मूल्य र मान्यता प्रत्याभूत गरिनु अनिवार्य छ। यसका लागि न्यायपालिकाको सर्वोच्च तहबाट प्रभावकारी र दुरुस्त भूमिका निर्वहन हुन आवश्यक भएको छ। आम नेपालीको न्यायपालिकासँग भेट हुने भनेको तल्लो तहको अदालत वा न्यायिक निकायसँग नै हो। वर्तमान सन्दर्भमा जिल्ला अदालत र स्थानीय न्यायिक समिति नै यस्ता निकायहरू हुन्। जिल्ला अदालतले पुनरावेदन सुन्ने, निरीक्षण एवं सुपरिवेक्षण गर्ने र आवश्यक निर्देशन दिन सक्ने संवैधानिक प्रावधानअन्तर्गत निर्माण भएका न्यायिक समितिहरूको न्यायिक कार्यसम्पादनको विषयलाई देशको न्याय प्रणालीसँग समाहित गर्न समितिका पदाधिकारीहरूको न्यायिक कार्यसम्पादनको न्यूनतम मापदण्ड निर्धारण, क्षमता विकास, पूर्वाधारमा पहुँच, अभिलेख संरक्षण, सुरक्षा, सुविधा र कानुनी जनशक्तिको उपलब्धता लगायतका विषयमा न्यायपालिकाले संरक्षकत्व प्रदान गर्ने मात्र नभई स्पष्ट दिशानिर्देश गर्नु विधिको शासन सबलीकरणका लागि न्यायपालिकाको प्राथमिकता बन्नुपर्ने हुन्छ। संघीय, प्रदेश वा स्थानीय कानुन संविधानसँग बाझिएको, प्रदेश वा स्थानीय कानुन संघीय कानुनसँग बाझिएको, स्थानीय कानुन प्रदेश कानुनसँग बाझिएको भन्ने विवाद सर्वोच्च अदालतको संवैधानिक इजलासबाट निरूपण हुने संवैधानिक व्यवस्था छ। यो व्यवस्थाले एकातिर कानुनको वैधानिकताको परीक्षण संवैधानिक इजालासबाट अनावश्यक ढिलाइको कुनै सम्भावना नरहने गरी शीघ्रातिशीघ्र गरिनुपर्ने देखिएको छ भने अर्कोतिर संवैधानिक इजलासबाट बदर हुने आशंकाले प्रदेश वा स्थानीय निकायहरूले आफूलाई चाहिने कानुन बनाउने हिम्मत नै गर्न नसक्ने सन्तस्त्र अवस्था सिर्जना हुन नदिनेतर्फ पनि सजगता अपेक्षित छ। संघीयताको सफल कार्यान्वयनका लागि राज्य संयन्त्रका सबै अवयवहरू समन्वयात्मक ढंगले सहअस्तित्व र सहकारितामा अगाडि बढ्ने संवैधानिक उद्देश्य प्राप्तिका लागि पनि संवैधानिक इजलासको प्रभावकारिता सुनिश्चित हुनुपर्ने हुन्छ। यस सन्दर्भमा संवैधानिक इजलासको प्रभावकारिता अभिवृद्धि योजनाको मूलभूत उद्देश्य र आवधिक कार्ययोजनाभित्र समेटिनु आवश्यक छ। महिनौंसम्म फैसला तयार नहुने, आफूले निर्णय सुनाएका मुद्दाको फैसला तयार नगरी सम्बन्धित न्यायाधीश सेवानिवृत्त भई जाने र पक्षहरूले वर्षौं वर्षसम्म फैसला पर्खेर बस्नुपर्ने, अदालतको बेरुजु रकम प्रत्येक वर्ष अकासिँदै जाने, अदलतका परिसर पुराना सवारी साधनले खचाखच रहने, व्यक्तिले फिर्ता पाउने वा सरकार लाग्ने जुनसुकै अवस्थाको भएपनि मुद्दासँग जोडिएर अदालतको जिम्मामा रहेको सामान अन्तिम निर्णय हुँदासम्म पहिचानयोग्यसम्म नरहने, न्यायिक समय न्यायेत्तर बन्दोबस्तीय कुरामा बिताइने जस्ता दृश्यले न्यायिक उत्तरदायित्वप्रतिको प्रतिवद्धतालाई जिस्क्याइरहेका छन्। योजनाले न्यायिक उत्तरदायित्वप्रतिको व्यक्तिगत र संस्थागत प्रतिवद्धता सुनिश्चित गर्ने कार्ययोजनालाई समेट्न सक्नुपर्छ। न्यायपालिकामा मानव संशाधन विकासको विषयलाई पहिलो योजनादेखि नै प्रासंगिक रूपमा उल्लेख गरिँदै आएको भए पनि यसलाई खास महत्व दिइएको पाइँदैन। आजको न्यायपालिका परम्परागत मुद्दामा मात्र आफूलाई सीमित राख्न सक्ने अवस्थामा छैन। अन्तर्राष्ट्रिय व्यापार, ठूला आयोजना निर्माण, बृहत् व्यावसायिक प्रतिष्ठानको संस्थापना र सञ्चालन, वातावरण संरक्षण, सम्पत्ति शुद्धीकरण, संगठित अपराध, बौद्धिक सम्पत्ति संरक्षण, अन्तर्राष्ट्रिय बैंकिङ र बीमा व्यवसाय, सूचना र प्रविधिसमेतका कतिपय नयाँ क्षेत्रका विवाद निरूपणमा समेत न्यायपालिकाले आफूलाई प्रभावकारी र विश्वसनीय देखाउन सक्नु परेको छ। यसका लागि दक्ष न्यायिक जनशक्ति उत्पादन, विकास र आपूर्ति गर्ने गराउने तर्फ विगतका योजनाले कुनै स्पष्ट कार्ययोजना बनाएको अवस्था छैन। अबको योजनामा यो विषय छुट्ने छैन भन्ने आशा गर्न सकिन्छ। न्यायिक जनशक्तिको क्षमता विकास र मनोबल अभिवृद्धि आगामी योजनाको प्राथमिकतामा पर्नुपर्ने अर्को विषय बनेको छ। बजारमा उपलब्धमध्ये योग्यतमलाई प्रणालीमा भित्र्याउन तथा दक्ष, विज्ञ र निष्ठावानलाई सेवामा टिकाइराख्न समेत न्याय सेवाका केही निश्चित पूर्वसर्त सुनिश्चित हुनु अनिवार्य छ। आकर्षक पारि श्रमिक, सहज आवास प्रबन्ध, पदोन्नति र पदस्थापनको निश्चित मापदण्ड र विश्वसनीय परिपालना, अवसरको समान वितरण, कार्यसम्पादनको यथार्थ मूल्यांकनको प्रत्याभूति आदि पक्षमा संस्थागत प्रतिवद्धता, कार्यान्वयनको पारदर्शिता, सुपरीवेक्षण र अनुगमन प्रणालीको प्रभावकारिता योजनामा समाहित हुनुपर्छ। न्यायाधीश र कर्मचारीबीचको सुविधाजन्य दूरी घटाउन कर्मचारी आवास, परिवहन सुविधा, शिक्षा र स्वास्थ्य सेवामा सहज पहुँच, व्यावसायिक क्षमता विकास जस्ता विषयलाई योजनाबद्ध तवरले समन्यायिक वितरण र सहजप्राप्तिको प्रत्याभूति संस्थागत बनाइनुपर्छ। न्यायिक स्वतन्त्रता न्यायिक एकान्तबास होइन। न्यायिक सुशासन स्थापनाको यात्रामा न्यायपालिका एकल यात्री हुन सक्दैन। न्यायिक सुधारको राष्ट्रिय अभियानको रूपमा न्यायपालिकाले पन्ध्र वर्षअगाडि प्रारम्भ गरेको रणनीतिक योजनाको सफल कार्यान्वयन र अनुभूतयोग्य न्यायसम्पादनको लागि अन्य सरोकारवाला निकायहरूसँगको समन्वय र सहकार्य अत्यावश्यक रहेको तथ्य निर्विवाद छ। यसै बीचमा न्याय प्रणालीका सरोकारवाला अवयवहरूमध्ये नेपाल प्रहरी र महान्यायाधिवक्ताको कार्यालयले पनि संस्थागत सुधारलाई योजनाबद्ध तवरले अगाडि सारेको अवस्था छ। संस्थागत जवाफदेहिताअन्तर्गत न्याय प्रशासनसँग सम्बन्धित कतिपय विषय साझा सरोकारका रहेका छन्। साझा सरोकारका क्षेत्रमा समन्वयात्मक र प्रभावकारी तवरले अगाडि बढेर विधिको शासन स्थापनाको मूलभूत लक्ष्य प्राप्तिका लागि न्याय क्षेत्रका सरोकारवालाको साझा रणनीति बनाइनु र प्रभावकारी तवरले कार्यान्वयन गरिनु अर्को आवश्यकता छ। यस्तो साझा रणनीति निर्माण, कार्यान्वयन र अगुमनमा न्यायपालिकाले नेतृत्व लिनुपर्ने हुन्छ। यसलाई न्यायपालिकाको चौथो योजनामा छुटाइनु हुँदैन।।"
समाजवादको उल्टो यात्रा,"नेपालको संविधान २०७२ अनुसार हामी सार्वभौमसत्ता सम्पन्न नेपाली जनता संविधानको प्रस्तावनाकै एक अंशमा भनिएको छ, जनताको प्रतिस्पर्धात्मक बहुदलीय लोकतान्त्रिक शासन प्रणाली, नागरिक स्वतन्त्रता मौलिक अधिकार, मानव अधिकार, बालिग मताधिकार, आवधिक निर्वाचन, पूर्ण प्रेस स्वतन्त्रता तथा स्वतन्त्र निष्पक्ष र सक्षम न्यायपालिका र कानुनी राज्यको अवधारणालगायत लोकतान्त्रिक मूल्य र मान्यतामा आधारित समाजवादप्रति प्रतिवद्घ रही समृद्घ राष्ट्र निर्माण गर्ने र मुलुकलाई समाजवादी राष्ट्र बनाउने। संविधानले परिकल्पना गरेको समाजवादको कुरा मानवको उत्पत्तिदेखि मानव सभ्यता, संस्कृति, विभिन्न संघर्षका चरणका बारेमा भएका सुक्ष्म अध्ययन तथा विश्लेषणसँग जोडिन जान्छ। मानवको उत्पत्तिकालदेखि नै अरू जनावरभन्दा उच्च हुनुको मुख्य कारणमध्ये मेरुदण्ड टाउकोको पछिल्लो भागमा रहेको दिमागको एउटा अंंश सेराबेलममा गएर जोडिनु हो भनेर वैज्ञानिकले भनेका छन्। मानव चेतनशील प्राणी हो। उसको अनगिन्ती इच्छा र चाहना सीमित कुरामा सन्तुष्टि नहुनुको प्रतिफल आज मंगल ग्रहमा बस्ति बसाल्न सोच्दैछ। मानव कल्पना र भविष्यप्रति चिन्तन वा चिन्तित नभएको भए अहिलेको विश्व हुने थिएन, मानव जंगली युगमा नै हुन्थ्यो। समाज परिवर्तनका विश्वव्यापी क्रान्तिलाई हेर्न हो भने फ्रान्सको राज्य क्रान्ति, अमेरिकी स्वतन्त्रता संग्राम, बेलायतको आन्दोलन, रुसको जार समाप्त, ग्रीस, मेसोपोटामिया, एथेन्स, आर्य मंगोल मि श्र, सिन्धुघाटी यी सबै मानिसको स्वतन्त्रताप्रतिको लडाईं र एकदलीय तानाशाहविरुद्धको लडाईं थिए। यी लडार्इंबाट मानवमा सामाजिक, आर्थिक, राजनीतिक, सांस्कृतिक विषयमा परिवर्तन ल्यायो भने विभिन्न वादको जन्म हुनुका साथै नयाँ नयाँ सिद्धान्तको प्रतिपादन र स्वतन्त्र राज्यहरूको स्थापना भयो। नेपाली कांग्रेसले विरोधको नाममा विरोध होइन ६ करोड नलिने घोषणा गरोस् तब बन्छ नयाँ नेपाल। फेन्च राज्य क्रान्ति १४ जुलाइ १७८९ मा सुरु भएको थियो भने सन् १७९९ मा अन्त्य भयो। करिब १० वर्ष चलेको जेल तोडको नामले सुरु अन्दोलनको प्रमुख कारण निरंकुश राजा लुईस सोह्रौैंले वृद्धि गरको कर, आर्थिक मन्दी र फ्रान्सको सहभागितामा अमेरिकी क्रान्ति थिए। यस्ता अनेकन बाह्य र आन्तरिक कारणबाट भएको क्रान्तिले नेपोलियन बोनापार्ट जन्मायो। अमेरिकी क्रान्ति १७६५१७८३ सम्म चेलेको थियो। अमेरिकन क्रान्तिका पछाडि उपनिवेश वा दासत्वबाट मुक्त हुनु, बढी कर, फ्रेन्च वार, सहन नसक्ने कानुन, बोस्टनमा नाकाबन्दी, बेस्टनमै ठूलो विरोध आदि प्रमुख कारण थिए। त्यसक्रममा ब्रिटिसको विरुद्धमा लड्न फ्रान्सले पनि ठूलो सहयोग गरेको थियो। यो संग्राम १७८३ भएको थियो। त्यसैगरी अमेरिकी क्रान्ति १३ राज्यले गरेका थिए भने सत्रौं शताब्दीमा ब्रिटिसले उत्तर अमेरिका भनेर नामकरण गरेका थियो। उक्त देशका प्रमुख राज्य न्युयोर्क, ह्याम्सपायर, मेरिल्यान्ड, भर्जेनिया आदि १३ राज्य अठारौं शताब्दीको पूर्वाद्धमा स्वतन्त्र भएका थिए। बेलायती इतिहास हेर्ने हो भने सन् १२१५ बेलायतका दिग्गज राजा जोनद्वारा प्रकाशित म्याग्नाकार्टामा बेलायती जनताका आधारभूत अधिकार, संवैधानिक अधिकार र मानव अधिकारका कुरा सम्पूर्ण व्याख्या गरिएको छ। त्यसकारण पनि बेलायतमा कहिले राज्यक्रान्ति भएन। तर सन् १६०० देखि १६४९ को बीचमा भने बेलायत, स्कटल्यान्ड र आयरल्यान्डका राजा हटाइएका थिए र धेरै राजाले युद्घमा ज्यान गुमाएका थिए। सोभियत गणराज्यको इतिहास हेर्ने हो भने सन् १९१७ नोभेम्बर ६ र ७ जसलाई जुलिएन क्यालेन्डरअनुसार अक्टोबर क्रान्ति पनि भनिन्छ। डुमाहरूको सरकार हटाएर बोल्सेभिकहरूद्वारा रक्तपातविहीन आन्दोलन गरे जसको नेतृत्व बोल्सेभिक पार्टीका नेता भ्यादिमिर लेनिनले गरेका थिए। जसमा उनले घोषणा गरे अब सरकार सिपाही, मजदुर र किसानको प्रत्यक्ष नेतृत्वमा सोभियत शासन चल्ने छ जुन संसारको पहिलो कम्युनिस्ट राज्य भयो। त्यसैगरी सोभियत जनविद्रोहमा लेनिनको बोल्सेभिक सरकारलाई रेड आर्मीले साथ दियो भने केही समूहको पक्षमा सेतो आर्मी लडेको थियो र सन् १९२३ मा रेड आर्मीले जनयुद्ध जितेको घोषणा गयो त्यसपश्चात सोभियत युनियन गठन भयो। उक्त जनयुद्धका बेलामा लेनिनले भनेका थिए हे सर्वहाराहरू हो हार्दा केही जाँदैन, जित्दा संसार जितिन्छ। समाजवादका एक ध्रुव माओले सांस्कृतिक क्रान्तिद्वारा सत्ता हातमा लिए भने जनसंघर्षद्वारा दोस्रो धु्रवमा युरोपबाट उत्पत्ति भई बेलायत, फ्रान्स, स्विडेन आदि देश रहे जहाँ आर्थिक, राजनीतिक र सामाजिक विषयमा बहस हुन थाल्यो, जुन दुई धारमा राजनीतिक व्यवस्था धु्रवीकृत भयो। प्रजातान्त्रिक समाजवाद साम्यवाद। प्रजातान्त्रिक सामाजवाद हालको विश्व हो र साथै परिकल्पना हो साम्यवाद। यसका चरण छन्। १ आदिम साम्यवाद जुन पुरातन युगलाई लिन सकिन्छ। २ इतिहासको भौतिक व्याख्याचेतना र पदार्थको व्याख्या,समाजवादी भन्छन् पहिले पदार्थको विकास भयो त्यसपश्चात मात्र चेतनाको तर साम्यवादी चेतना नभई पदार्थ हुनै सक्दैन भन्छन्। कार्ल माक्र्सले प्रतिपादन गरेको यस सिद्धान्तलाई माओले अझ व्याख्या गरे जुन हालसम्म पनि बहसमा छँदैछ। ३ अतिरिक्त मूल्यको सिद्धान्तजहाँ बीचको फाइदाको बारेमा कुरा गरिन्छ। ४ वर्ग संघर्ष  धनी र गरिब तर मध्यम वर्गको बारेमा कुरा गरिँदैनजहाँ सर्वहाराको जित र सर्वहाराको राज्य स्थापना हुन्छ। ५ साम्यवाद  राज्यविहीन, वर्गविहीन समाजको निर्माण समाजवाद त्यस्तो हुनुपर्छ जहाँ कसैले हार्दैन सबैले न्याय पाउँछ, मानव अधिकारको ग्यारेन्टी हुन्छ। न्याय, शान्ति सुरक्षामा सबैको पहुँच पुग्छ, राज्यविहीन कोही हुँदैन सबैलाई समानता होइन समता हुनुपर्छ। चीन उत्तर कोरिया आदि देशमा बहुदलीय व्यवस्था हटाएर बहुलवादी व्यवस्था राख्नुस पूर्ण प्रजातान्त्रिक भइहाल्छ। लोकतान्त्रिक गणराज्यमा लोकतन्त्र हटाएर गणतन्त्रमात्र राख्नुस् उत्तर कोरिया जस्तै भइहाल्छ। समाजवाद मात्र राख्नुस्, साम्यवाद भइहाल्छ, लोकतान्त्रिक समाजवाद राख्नुस् वर्तमान विश्वको प्रजातान्त्रिक व्यवस्था भइहाल्छ। विश्वमा परिवर्तनको लहर आउँदा नेपाल अछुतो हुन सकेन र २०६२०६३को आन्दोलनले ल्यएको परिवर्तन क्रमभंगताको परिणाम हो। तर हाल शासन व्यवस्था परिवर्तन होइन सरकार परिवर्तनको मात्र भान भइराखेको छ। साँच्चिकै संवैधानिक सर्वोच्चता कायम राख्ने हो भने राष्ट्रपति प्रधानमन्त्री देश विदेशको भ्रमणमा जाँदा भीभीआईपी संस्कृति त्याग्नुपर्छ जनतालाई दुःख दिने होइन। यदि तपाईंहरू समाजवादउन्मुख हो भने सहर होइन गाउँ हेर्नुस्। काठमाडौंमा आठ लेनको बाटो बन्दा, लुम्बिनीमा अन्तर्राष्ट्रिय विमानस्थल बन्दा, वायुमण्डलमा भूउपग्रह पठाउँदा, काठमाडौंमा अत्याधुनिक अस्पताल बन्दा यी अनेकौं क्षेत्रमा कर्णालीका जनता कहाँ अटाउँछन् त्यो हेर्नुस। तपाईंहरूसँग मुलुकलाई कायापलट गर्ने म्यान्डेट छ जनताले दिएका छन् तीनै तहमा। मुलुकको कायापलट गर्ने वा प्रतिविम्ब हेर्ने ठाउँ भनेको सरकारले प्रस्तुत गर्ने बजेट नै हो। यो बजेट कस्तो छ भन्दा कम्युनिस्टले ल्याएको कांग्रेसले नराम्रो भन्नैपर्ने विगतमा कांग्रेसले ल्याउँदा कम्युनिस्टले विरोध गरे जस्तै र बजेट राम्रा नराम्रा दुवै पक्ष छन्। विकासनिम्ति वैदेशिक ऋणमा बनाउनुपर्ने बजेट कनिका छराइले काम गर्दैन। करिब ९० प्रतिशत व्यापार घाटा भएको देश संसारमा असफल राष्ट्रको सूचीमा पर्दछ। बजेटमा अर्जुनदृष्टि होस् जसले व्यापार घाटा अन्त्य गरोस्। सम्पन्न र स्वाभिमानी राष्ट्रको रूपमा मूलुकलाई दर्ता गरौं अरू केही चाहिँदैन। मात्र इच्छाशक्ति र इमान्दारिता हुनु जरुरी छ। मुलुकको सम्पूर्ण बजेट शिक्षा, स्वास्थ्य, जलविद्युत् र पर्यटनमा मात्र लगाऔं। दश वर्षभित्र बीस हजार मेघावाट बिजुली निकालौं। प्रचण्ड ४८ डिग्री गर्मीको बेलामा स्विच हातमा लिएर बसौं तब कतारमा जस्तै जनताको खातामा सरकारले कतिबेला पैसा हालिदिन्छ पत्तै हुँदैन। आगामी ३० वर्षभित्र यो सम्भव छ। कतारका जनता भारतीयहरूसित चामल लिएर मोतीको व्यापार गर्थे। पर्यटन प्रकृतिको उपहार हामीसँग छ। संविधानमा समाजवादको परिकल्पना गरिएको छ, बजेटमा छैन। प्रत्येक सांसदलाई ६ करोड विकास खर्च होइन चुनाव खर्च दिइएको भन्ने जनताले बुझेका छन्। समाजवादमा मेल नखाने काठमाडांैका १० सांसदलाई ६० करोड तर खर्च गर्ने ठाउँ छैन। कर्णाली प्रदेशमा १० वटा जिल्लामा ६० करोड, विचार गरांै कहाँ समानता छ , विकास कहाँ चाहिएको छ। राम्रो कामको सुरुवात तुरुन्त गरौं। दुईतिहाइ बहुमत यहाँ देखाऔं। ६ करोड हटाऔैं। नेपाली कांग्रेसले विरोधको नाममा विरोध होइन ६ करोड नलिने घोषणा गरोस् तब बन्छ नयाँ नेपाल। केसी राप्रपाका केन्द्रीय सदस्य हुन्।"
ग्लोबल टीट्वेन्टीमा नेपालका दुई क्रिकेटर : सन्दीपलाई ६० र सोमपाललाई तीन हजार डलर,"काठमाडौं : ग्लोबल टीट्वेन्टी क्यानडा क्रिकेटको दोस्रो संस्करणमा दुईजना नेपाली खेलाडीले सहभागिता जनाउने भएका छन्। विश्वका थुप्रै फ्रेन्चाइज क्रिकेट प्रतियोगिता खेलिसकेका चर्चित लेगस्पिनर सन्दीप लामिछानेसँगै अर्का नेपाली खेलाडी सोमपाल कामीले पनि उक्त प्रतियोगितामा भाग लिनेछन्। प्रतियोगिता आगामी जुलाई २५ देखि अगस्त ११ तारिखसम्म चल्नेछ। सन्दीपले उक्त प्रतियोगिताको पहिलो संस्करणमा पनि सहभागिता जनाएका थिए। यसपटक सन्दीपले टोरन्टो नेसनल्सबाट खेल्नेछन्। टोरन्टो नेसनल्सले १८ वर्षीय सन्दीपलाई ६० हजार अमेरिकी डलर (६६ लाख ५० हजारभन्दा बढी नेपाली रुपैयाँ) मा आबद्ध गरेको हो। सन्दीपले अघिल्लो वर्ष मोन्ट्रियल टाइगर्सबाट खेलेका थिए। त्यतिबेला मोन्ट्रियल टाइगर्सले सन्दीपलाई ४० हजार अमेरिकी डलरमा आबद्ध गरेको थियो। सन्दीपले इन्डियन प्रिमियर लिग, क्यारेबियन प्रिमियर लिग, अफगानिस्तान प्रिमियर लिग, अस्ट्रेलियन बिग बास लिग, बंगलादेश प्रिमियर लिग, पाकिस्तान सुपर लिगलगायतका फ्रेन्चाइज क्रिकेट प्रतियोगिता खेलिसकेका छन्। आफुसँगै सोमपालले पनि ग्लोबल टीट्वेन्टी खेल्ने अवसर पाएकोमा निकै खुसी लागेको बताए। मसँगै अरु नेपाली खेलाडीले पनि अवसर पाउनु पर्छ भन्ने मेरो चाहना थियो, मेरो त्यो चाहना पुरा भएको छ। आगामी दिनमा अझ धेरै नेपाली खेलाडीले यस्तो अवसर पाउनु पर्छ, सन्दीप भन्छन्। यसैगरी सोमपालले विनिपेग हक्स क्लबबाट खेल्नेछन्। उक्त क्लबले सोमपाललाई तीन हजार अमेरिकी डलर (तीन लाख ३३ हजार नेपाली रुपैयाँ) मा आबद्ध गरेको हो। नेपाली राष्ट्रिय टोलीका अलराउन्डर सोमपालले कुनै पनि विदेशी फ्रेन्चाइज क्रिकेट प्रतियोगिता खेल्न लागेको यो पहिलो पटक हो। २३ वर्षीय सोमपाल दायाँहाते मध्यमतेज गतिका बलर हुन्। सन्दीपको टोली टोरन्टो नेसनल्सबाट न्युजिल्यान्डका ट्रेन्ट बल्ट र ब्रेन्डन म्याककलम, वेस्ट इन्डिजका काइरन पोलार्ड, भारतका युवराज सिंहजस्ता चर्चित खेलाडीले पनि खेल्दैछन्। सोमपालको टोली विनिपेग हक्समा पनि पाकिस्तानका उमर अकमल, वेस्ट इन्डिजका ड्वेन ब्राभो र ड्वेन स्मिथ, दक्षिण अफ्रिकाका जेपी डुमनी, अस्ट्रेलियाका क्रिस लिनजस्ता चर्चित खेलाडी सहभागी छन्। सोमपालले ग्लोबल टीट्वेन्टी खेल्ने अवसर पाउँदा निकै खुसी लागेको बताए। उनले प्रतियोगिताका क्रममा आफू अन्तिम ११ टोलीमा पर्ने विश्वास पनि व्यक्त गरे। मैले अन्तर्राष्ट्रिय लिग खेल्ने अवसर पाउँदा सबै खुसी हुनुहुन्छ। मेरो लागि पनि यो निकै ठूलो उपलब्धि हो। मलाई विश्वास छ कुनै दिन आईपीएल खेल्ने अवसर पनि पाउने छु, सोमपाल भन्छन्। सन्दीपले आफ्नो न्यूनतम मूल्य ६० हजार र सोमपालले तीन हजार अमेरिकी डलर तोकेका थिए। प्रतियोगितामा सहभागी हुन १२ जना खेलाडीले आफ्नो नाम दर्ता गराएका थिए। अन्य १० खेलाडीले भने कुनै पनि क्लबमा आबद्ध हुने अवसर पाएनन्। प्रतियोगितामा ६ वटा टोली सहभागी छन्। प्रतियोगितामा सहभागी हुन ४० देशका एक हजारभन्दा बढी खेलाडीले आवेदन दर्ता गराएका थिए। ग्लोबल टीट्वेन्टी जुलाई २५ तारिखमा सुरु हुने भए पनि सन्दीप र सोमपाल भने केही समयपछि मात्र क्यानडा पुग्नेछन्। सन्दीप र सोमपाल नेपाली राष्ट्रिय टोलीका सदस्य हुन्। नेपालले आगामी जुलाई २८ तारिखसम्म आईसीसी टीट्वेन्टी विश्वकपको एसियाली क्षेत्रको अन्तिम चरणको प्रतियोगिता खेल्ने भएकाले सन्दीप र सोमपाल पनि केही समय त्यसमा ब्यस्त हुनेछन्।"
अप्ठ्यारोमा अर्जेन्टिना,"रियो दी जेनेरियो : पहिलो खेलमा पराजित र दोस्रो खेलमा बराबरीमा रोकिएपछि कोपा अमेरिका फुटबलमा अर्जेन्टिनाको क्वार्टरफाइनल यात्रा संकटमा परेको छ। बिहीबार बिहान खेलिएको समूह बी अन्तर्गतको खेलमा अर्जेन्टिनालाई पाराग्वेले ११ गोलको बराबरीमा रोक्यो। खेल सुरु भएको ३७औं मिनेटमा पाराग्वेका लागि रिचर्ड सान्चेजले पहिलो गोल गरेका थिए। सोही गोलका कारण पहिलो हाफमा पाराग्वे अगाडि रह्यो। प्रतिस्पर्धात्मक खेलको ५७औं मिनेटमा लियोनल मेसीले पेनाल्टीमार्फत बराबरी गोल फर्काएका थिए। खेलको ६२औं मिनेटमा पाराग्वेका डेर्लिस गोन्जालेजले पेनाल्टीमा गोल गर्न नसकेपछि अर्जेन्टिना सम्भावित पराजयबाट जोगिएको थियो। गोन्जालेजको प्रहारलाई अर्जेन्टिनाका गोलरक्षक फ्रान्को अर्मानीले विफल पारेका थिए। अर्जेन्टिना आफ्नो पहिलो खेलमा कोलम्बियासँग ०२ गोलले पराजित भएको थियो। समूह बी मा चारवटै टोलीले दुईदुई खेल खेलिसक्दा कोलम्बिया ६ अंकसहित तालिकाको पहिलो स्थानमा आसीन छ। कोलम्बिया प्रतियोगिताको क्वार्टरफाइनलमा पनि पुगिसकेको छ। दुई अंकसहित पाराग्वे दोस्रो, एक अंकसहित कतार तेस्रो र एक अंकसहित अर्जेन्टिना चौथो स्थानमा छन्। कतार र अर्जेन्टिनाको एकएक अंक भए पनि गोलअन्तरका आधारमा अर्जेन्टिना पछाडि छ। अर्जेन्टिनाले आगामी आइतबार लिग चरणको आफ्नो अन्तिम खेल कतारसँग खेल्नेछ। प्रतियोगिताको क्वार्टरफाइनलमा पुग्ने सम्भावना जीवित राख्न अर्जेन्टिनासँग उक्त खेल जित्नुको विकल्प छैन। सोही दिन अर्को खेलमा कोलम्बियाले पाराग्वेको सामना गर्नेछ। बिहीबार बिहान भएको अर्को खेलमा कोलम्बियाले एसियाली टोली कतारलाई १० गोलले हरायो। उक्त खेलमा कोलम्बियाका लागि ८६औं मिनेटमा डुभान जापटाले निर्णायक गोल गरेका थिए। यसपटकको कोपा अमेरिकामा एसियाबाट कतार र जापान गरी दुई टोली सहभागी छन्। कतारलाई सन् २०२२ को विश्वकप आयोजकको नाताले प्रतियोगितामा सहभागी गराइएको हो। तर, दुवै एसियाली टोलीले प्रतियोगितामा गतिलो प्रदर्शन गर्न सकेका छैनन्। आजको खेलमा हामीलाई भाग्यले साथ दियो, त्यसैले हाम्रो अगाडि बढ्ने सम्भावना अझै कायम छ, खेलपछि अर्जेन्टिनाका प्रशिक्षक लियोनल स्कालोनीले भने। उनले पहिलो हाफमा आफ्नो टोलीले स्तरीय प्रदर्शन गर्न नसके पनि दोस्रो हाफमा भने सुधारिएको खेल पस्किएको दाबी पनि गरे।"
अस्ट्रेलियालाई बंगलादेशको कडा टक्कर,"लन्डन : प्रारम्भिक ब्याट्सम्यान डेभिड वार्नरले १६६ रनको शतकीय पाली खेलेपछि अस्ट्रेलियाले आईसीसी एकदिवसीय विश्वकप क्रिकेटअन्तर्गत बिहीबार भएको खेलमा बंगलादेशलाई ४८ रनले पराजित गरेको छ। अस्ट्रेलियाले दिएको ३८२ रनको विशाल योगफल पछ्याएको बंगलादेशले पूरै ५० ओभर खेल्दै आठ विकेट गुमाएर ३३३ रन मात्र बनाउन सक्यो। बंगलादेशका मुस्फिकुर रहिमले शतकीय पाली खेले। उनले ९६ बलमा एक छक्का र नौ चौकाको मद्दतमा १०२ रन बनाए। यसैगरी, महमोदुल्लाह महमोदुल्लाहले ६९, तमिम इक्वालले ६२, सकिब अल हसनले ४१, लिटन दासले २० र सौम्य सरकारले १० रन बनाए। अस्ट्रेलियाका नाथन कल्टर नाइल, मिचेल स्टार्क र मार्कस स्टोइनिक्सले दुई विकेट लिए। यस विश्वकपमा बंगलादेशले बलिया मानिएका टोलीलालाई कडा टक्कर दिँदै आएको छ । अस्ट्रेलियाविरुद्ध पनि उत्कृष्ट ब्याटिङ गरे पनि अस्ट्रेलियालाई कम स्कोरमा रोक्न नसक्दा जित निकाल्न भने सकेन । यसअघि नटिङ्घमस्थित ट्रेन्ट ब्रिजमा टस जितेर पहिले ब्याटिङ गरेको अस्ट्रेलियाले निर्धारित ५० ओभरमा पाँच विकेट गुमाएर ३८१ रनको विशाल योगफल खडा गरेको थियो। अस्ट्रेलियाका लागि प्रारम्भिक ब्याट्सम्यान डेभिड वार्नरले शतकीय पाली खेले। उनले १६६ रन बनाए। सौम्य सरकारको बलमा क्याच आउट हुनुअघि उनले १४७ बलमा पाँच छक्का र १४ चौका हिर्काए। यसैगरी उस्मान ख्वाजा र कप्तान एरोन फिन्चले पनि अर्धशतकीय पाली खेले। ख्वाजाले ७२ बलमा १० चौकाको मद्दतमा ८९ र फिन्चले ५१ बलमा दुई छक्का र पाँच चौकाको मद्दतमा ५३ रन बनाए। यस्तै ग्लेन म्याक्सवेलले ३२, मार्कस स्टोइनिक्सले १७ र एलेक्स क्यारीले ११ रन बनाए। बंगलादेशका सौम्य सरकारले तीन विकेट लिए। यस्तै मुस्ताफिजुर रहमानले एक विकेट हात पारे। आफूले खेलेका ६ खेलमध्ये अस्ट्रेलिया एक खेलमा मात्र पराजित भएको छ। अस्ट्रेलियालाई भारतले ३६ रनले हराएको थियो। अस्ट्रेलियाले अफगानिस्तान, वेस्ट इन्डिज, पाकिस्तान र श्रीलंकालाई पराजित गरेको थियो। बंगलादेशले भने अघिल्ला पाँचमध्ये दुई खेलमा जित हात पारेको छ। दुई खेलमा पराजय भोगेको बंगलादेशको एउटा खेल भने वर्षाका कारण रद्द भएको थियो। बंगलादेशले दक्षिण अफ्रिका र वेस्ट इन्डिजलाई हराएको थियो भने न्युजिल्यान्ड र आयोजक इङ्ल्यान्डसँग हार भोगेको थियो। बंगलादेश र श्रीलंकाबीचको खेल वर्षाका कारण रद्द भएको थियो।"
पुराना प्रतिद्वन्द्वीबीच भिडन्त,"लिड्स : आयोजक इङ्ल्यान्ड र दक्षिण एसियाली टोली श्रीलंका विश्वकप क्रिकेटको शुक्रबार हुने खेलमा आपसमा भिड्दै छन्। यी दुवै पहिलो संस्करणदेखि नै विश्वकपमा सहभागी हुँदै आएका टोली हुन्। श्रीलंका सन् १९९६ को विश्वकप विजेता टोली हो भने इङ्ल्यान्डले हालसम्म पनि विश्वकपको उपाधि चुम्न सकेको छैन। विश्वकपमा सधैं अभागी टोलीको अपजस झेल्दै आएको इङ्ल्यान्ड सन् १९७९, सन् १९८७ र सन् १९९२ गरी तीन पटक फाइनलमा पराजित भएको थियो। श्रीलंका पनि सन् २००७ र सन् २०११ को विश्वकपमा फाइनलसम्म पुगेर उपाधिबाट विमुख भएको थियो। यी दुवै टोली अन्तर्राष्ट्रिय क्रिकेटमा पनि एकअर्कासँग राम्ररी परिचित प्रतिद्वन्द्वी हुन्। जारी विश्वकपमा पनि यी दुवै टोलीले पाँचपाँच खेल खेलिसकेका छन्। इङ्ल्यान्डले चार जित र एक हारबाट आठ अंक बटुलेको छ भने श्रीलंकाले पाँच खेलबाट चार अंक जोडेको छ। यो विश्वकपमा मौसमले पनि श्रीलंकालाई साथ दिएको छैन। श्रीलंकाको दुई खेल वर्षाका कारण रद्द भएको थियो। एक खेलमा जित हात पारेको श्रीलंका दुई खेलमा भने पराजित भएको थियो। दक्षिण अफ्रिका, बंगलादेश, वेस्ट इन्डिज र अफगानिस्तानलाई हराएको इङ्ल्यान्ड पाकिस्तानी टोलीसँग भने अप्रत्याशित रूपमा १४ रनले पराजित भएको थियो। श्रीलंकाले भने तुलनात्मक रूपमा कमजोर प्रतिद्वन्द्वी अफगानिस्तानलाई हराएको थियो। न्युजिल्यान्ड र अस्ट्रेलियासँग पराजित भएको श्रीलंकाले वर्षाका कारण पाकिस्तान र बंगलादेशसँग अंक बाँड्नु परेको थियो। त्यसैले शुक्रबारको खेलमा जित हात पार्दै इङ्ल्यान्ड सेमिफाइनल प्रवेशको यात्रालाई सहज बनाउन चाहन्छ। अर्कोतिर दुई खेल वर्षाबाट बिथोलिएपछि दबाबमा परेको श्रीलंका पनि बलियो प्रतिद्वन्द्वी इङ्ल्यान्डलाई पराजित गर्दै सेमिफाइनल प्रवेशको सम्भावना जीवितै राख्ने धुनमा देखिन्छ। इङ्ल्यान्डसँग पराजित भए श्रीलंकाली टोलीको सेमिफाइनल यात्रा संकेटमा पर्ने प्रबल सम्भावना छ। अन्तर्राष्ट्रिय एकदिवसीय क्रिकेटमा हालसम्म खेलिएका खेलको नतिजाले भने यी दुवै टोलीलाई समान स्तरमा उभ्याउँछ। यी दुई टोलीबीच हालसम्म कुल ७४ वटा खेल भएको छ। ३६ खेलमा इङ्ल्यान्ड विजयी भएको छ भने ३५ खेलको नतिजालाई श्रीलंकाले आफ्नो पक्षमा पारेको छ। यी दुई टोलीबीच पछिल्लो पटक सन् २०१८ को अक्टोबरमा कोलम्बोमा खेलिएको खेलमा श्रीलंका श्रीलंका दुई सय १९ रनले विजयी भएको थियो। यसअघि यी दुई टोलीबीच विश्वकपमा खेलिएको खेलको नतिजाले भने श्रीलंकाको तुलनामा इङ्ल्यान्डलाई बलियो देखाउँछ। यसअघिको विश्वकपमा यी दुई टोलीबीच १० पटक आपसमा भिडन्त भएको छ। ६ खेलमा इङ्ल्यान्डले जित हात पारेको छ भने चार खेलमा श्रीलंका विजयी भएको छ। सन् १९८३ र सन् १९८७ को विश्वकपमा इङ्ल्यान्डले श्रीलंकालाई दुईदुई पटक हराएको थियो। सन् १९९२ र सन् १९९९ को विश्वकपमा पनि इङ्ल्यान्ड विजयी भएको थियो। श्रीलंकाले भने सन् १९९६, सन् २००७, सन् २०११ र सन् २०१५ को विश्वकपमा इङ्ल्यान्डलाई हराएको थियो। इङ्ल्यान्डको भूमिमा भने हालसम्म यी दुई टोलीबीच २६ एकदिवसीय खेल भएको छ। इङ्ल्यान्डमा यी दुवै टोलीले १३१३ खेल जितेका छन्। जारी विश्वकपमा इङ्ल्यान्डको ब्याटिङ निकै उपल्लो स्तरको देखिएको छ। आफूले खेलेको हरेक खेलमा इङ्ल्यान्डले तीन सयभन्दा बढी रन बनाएको छ। अफगानिस्तानविरुद्ध इङ्ल्यान्डले ६ विकेट गुमाएर तीन सय ९७ रन बनाएको थियो। जारी विश्वकपको यो सबैभन्दा ठूलो स्कोर पनि हो। इङ्ल्यान्डको बलिङमा पनि खासै खोट लगाउने ठाउँ छैन। अर्कोतिर जारी विश्वकपमा श्रीलंकाको ब्याटिङ र बलिङ दुवै प्रभावकारी देखिएको छैन। न्युजिल्यान्डविरुद्धको खेलमा एक सय ३६ रनमै अलआउट भएको श्रीलंकाले कुनै पनि खेलमा दुई सय ५० रन कटाउन सकेको छैन। अफगानिस्तानविरुद्ध भने थोरै स्कोर बनाएर पनि श्रीलंकाले उत्कृष्ट बलिङका कारण खेल जितेको थियो। आजको खेल इङ्ल्यान्डविरुद्ध श्रीलंका हेडिङ्ली (दिउँसो ३ः१५ बजे) एकदिवसीयमा दुई टोली कुल : ७४ खेल इङ्ल्यान्ड विजयी : ३६ खेल श्रीलंका विजयी : ३५ खेल बराबरी : १ खेल अनिर्णित : २ खेल विश्वकपमा दुई टोली कुल : १० खेल इङ्ल्यान्ड विजयी : ६ खेल श्रीलंका विजयी : ४ खेल"
विश्वकपमा गेल र सामुएल्सको कीर्तिमानी साझेदारी,विश्वकप क्रिकेटको इतिहासमा दुई ब्याट्सम्यानबीच हालसम्मको सबैभन्दा ठूलो साझेदारी वेस्ट इन्डिजका क्रिस गेल र मार्लोन सामुएल्सको नाममा छ। सन् २०१५ को विश्वकपमा गेल र सामुएल्सले तीन सय ७२ रनको साझेदारी गरेका थिए। उनीहरूले जिम्बाबेविरुद्घको खेलमा दोस्रो विकेटका लागि उक्त साझेदारी गरेका थिए। वेस्ट इन्डिजका ओपनर ब्याट्सम्यान ड्वेन स्मिथ टोलीको खाता खुल्नुअघि नै पेभेलियन फर्किएपछि अर्का ओपनर गेल र तेस्रो नम्बरका ब्याट्सम्यान सामुएल्सले पूरै ओभर खेलेर तीन सय ७२ रन बनाएका थिए। उक्त खेलमा गेलले एक सय ४७ बलको सामना गरी १६ छक्का र १० चौकाको मद्दतले दुई सय १५ तथा सामुएल्सले एक सय ५६ बलको सामना गरी तीन छक्का र ११ चौकाको मद्दतले अविजित एक सय ३३ रन बनाएका थिए। उक्त खेलमा वेस्ट इन्डिज विजयी भएको थियो। त्यसअघि सबैभन्दा ठूलो साझेदारीको कीर्तिमान भारतका सौरभ गांगुली र राहुल द्रभिडको नाममा थियो। गांगुली (१८३ रन) र द्रभिड (१४५ रन) ले सन् १९९९ को विश्वकपमा श्रीलंकाविरुद्घ दोस्रो विकेटका लागि तीन सय १८ रनको साझेदारी गरेका थिए।
ग्लोबल टीट्वेन्टीमा नेपालका दुई क्रिकेटर : सन्दीपलाई ६० र सोमपाललाई तीन हजार डलर,"काठमाडौं : ग्लोबल टीट्वेन्टी क्यानडा क्रिकेटको दोस्रो संस्करणमा दुईजना नेपाली खेलाडीले सहभागिता जनाउने भएका छन्। विश्वका थुप्रै फ्रेन्चाइज क्रिकेट प्रतियोगिता खेलिसकेका चर्चित लेगस्पिनर सन्दीप लामिछानेसँगै अर्का नेपाली खेलाडी सोमपाल कामीले पनि उक्त प्रतियोगितामा भाग लिनेछन्। प्रतियोगिता आगामी जुलाई २५ देखि अगस्त ११ तारिखसम्म चल्नेछ। सन्दीपले उक्त प्रतियोगिताको पहिलो संस्करणमा पनि सहभागिता जनाएका थिए। यसपटक सन्दीपले टोरन्टो नेसनल्सबाट खेल्नेछन्। टोरन्टो नेसनल्सले १८ वर्षीय सन्दीपलाई ६० हजार अमेरिकी डलर (६६ लाख ५० हजारभन्दा बढी नेपाली रुपैयाँ) मा आबद्ध गरेको हो। सन्दीपले अघिल्लो वर्ष मोन्ट्रियल टाइगर्सबाट खेलेका थिए। त्यतिबेला मोन्ट्रियल टाइगर्सले सन्दीपलाई ४० हजार अमेरिकी डलरमा आबद्ध गरेको थियो। सन्दीपले इन्डियन प्रिमियर लिग, क्यारेबियन प्रिमियर लिग, अफगानिस्तान प्रिमियर लिग, अस्ट्रेलियन बिग बास लिग, बंगलादेश प्रिमियर लिग, पाकिस्तान सुपर लिगलगायतका फ्रेन्चाइज क्रिकेट प्रतियोगिता खेलिसकेका छन्। आफुसँगै सोमपालले पनि ग्लोबल टीट्वेन्टी खेल्ने अवसर पाएकोमा निकै खुसी लागेको बताए। मसँगै अरु नेपाली खेलाडीले पनि अवसर पाउनु पर्छ भन्ने मेरो चाहना थियो, मेरो त्यो चाहना पुरा भएको छ। आगामी दिनमा अझ धेरै नेपाली खेलाडीले यस्तो अवसर पाउनु पर्छ, सन्दीप भन्छन्। यसैगरी सोमपालले विनिपेग हक्स क्लबबाट खेल्नेछन्। उक्त क्लबले सोमपाललाई तीन हजार अमेरिकी डलर (तीन लाख ३३ हजार नेपाली रुपैयाँ) मा आबद्ध गरेको हो। नेपाली राष्ट्रिय टोलीका अलराउन्डर सोमपालले कुनै पनि विदेशी फ्रेन्चाइज क्रिकेट प्रतियोगिता खेल्न लागेको यो पहिलो पटक हो। २३ वर्षीय सोमपाल दायाँहाते मध्यमतेज गतिका बलर हुन्। सन्दीपको टोली टोरन्टो नेसनल्सबाट न्युजिल्यान्डका ट्रेन्ट बल्ट र ब्रेन्डन म्याककलम, वेस्ट इन्डिजका काइरन पोलार्ड, भारतका युवराज सिंहजस्ता चर्चित खेलाडीले पनि खेल्दैछन्। सोमपालको टोली विनिपेग हक्समा पनि पाकिस्तानका उमर अकमल, वेस्ट इन्डिजका ड्वेन ब्राभो र ड्वेन स्मिथ, दक्षिण अफ्रिकाका जेपी डुमनी, अस्ट्रेलियाका क्रिस लिनजस्ता चर्चित खेलाडी सहभागी छन्। सोमपालले ग्लोबल टीट्वेन्टी खेल्ने अवसर पाउँदा निकै खुसी लागेको बताए। उनले प्रतियोगिताका क्रममा आफू अन्तिम ११ टोलीमा पर्ने विश्वास पनि व्यक्त गरे। मैले अन्तर्राष्ट्रिय लिग खेल्ने अवसर पाउँदा सबै खुसी हुनुहुन्छ। मेरो लागि पनि यो निकै ठूलो उपलब्धि हो। मलाई विश्वास छ कुनै दिन आईपीएल खेल्ने अवसर पनि पाउने छु, सोमपाल भन्छन्। सन्दीपले आफ्नो न्यूनतम मूल्य ६० हजार र सोमपालले तीन हजार अमेरिकी डलर तोकेका थिए। प्रतियोगितामा सहभागी हुन १२ जना खेलाडीले आफ्नो नाम दर्ता गराएका थिए। अन्य १० खेलाडीले भने कुनै पनि क्लबमा आबद्ध हुने अवसर पाएनन्। प्रतियोगितामा ६ वटा टोली सहभागी छन्। प्रतियोगितामा सहभागी हुन ४० देशका एक हजारभन्दा बढी खेलाडीले आवेदन दर्ता गराएका थिए। ग्लोबल टीट्वेन्टी जुलाई २५ तारिखमा सुरु हुने भए पनि सन्दीप र सोमपाल भने केही समयपछि मात्र क्यानडा पुग्नेछन्। सन्दीप र सोमपाल नेपाली राष्ट्रिय टोलीका सदस्य हुन्। नेपालले आगामी जुलाई २८ तारिखसम्म आईसीसी टीट्वेन्टी विश्वकपको एसियाली क्षेत्रको अन्तिम चरणको प्रतियोगिता खेल्ने भएकाले सन्दीप र सोमपाल पनि केही समय त्यसमा ब्यस्त हुनेछन्।"
अस्ट्रेलियालाई बंगलादेशको कडा टक्कर,"लन्डन : प्रारम्भिक ब्याट्सम्यान डेभिड वार्नरले १६६ रनको शतकीय पाली खेलेपछि अस्ट्रेलियाले आईसीसी एकदिवसीय विश्वकप क्रिकेटअन्तर्गत बिहीबार भएको खेलमा बंगलादेशलाई ४८ रनले पराजित गरेको छ। अस्ट्रेलियाले दिएको ३८२ रनको विशाल योगफल पछ्याएको बंगलादेशले पूरै ५० ओभर खेल्दै आठ विकेट गुमाएर ३३३ रन मात्र बनाउन सक्यो। बंगलादेशका मुस्फिकुर रहिमले शतकीय पाली खेले। उनले ९६ बलमा एक छक्का र नौ चौकाको मद्दतमा १०२ रन बनाए। यसैगरी, महमोदुल्लाह महमोदुल्लाहले ६९, तमिम इक्वालले ६२, सकिब अल हसनले ४१, लिटन दासले २० र सौम्य सरकारले १० रन बनाए। अस्ट्रेलियाका नाथन कल्टर नाइल, मिचेल स्टार्क र मार्कस स्टोइनिक्सले दुई विकेट लिए। यस विश्वकपमा बंगलादेशले बलिया मानिएका टोलीलालाई कडा टक्कर दिँदै आएको छ । अस्ट्रेलियाविरुद्ध पनि उत्कृष्ट ब्याटिङ गरे पनि अस्ट्रेलियालाई कम स्कोरमा रोक्न नसक्दा जित निकाल्न भने सकेन । यसअघि नटिङ्घमस्थित ट्रेन्ट ब्रिजमा टस जितेर पहिले ब्याटिङ गरेको अस्ट्रेलियाले निर्धारित ५० ओभरमा पाँच विकेट गुमाएर ३८१ रनको विशाल योगफल खडा गरेको थियो। अस्ट्रेलियाका लागि प्रारम्भिक ब्याट्सम्यान डेभिड वार्नरले शतकीय पाली खेले। उनले १६६ रन बनाए। सौम्य सरकारको बलमा क्याच आउट हुनुअघि उनले १४७ बलमा पाँच छक्का र १४ चौका हिर्काए। यसैगरी उस्मान ख्वाजा र कप्तान एरोन फिन्चले पनि अर्धशतकीय पाली खेले। ख्वाजाले ७२ बलमा १० चौकाको मद्दतमा ८९ र फिन्चले ५१ बलमा दुई छक्का र पाँच चौकाको मद्दतमा ५३ रन बनाए। यस्तै ग्लेन म्याक्सवेलले ३२, मार्कस स्टोइनिक्सले १७ र एलेक्स क्यारीले ११ रन बनाए। बंगलादेशका सौम्य सरकारले तीन विकेट लिए। यस्तै मुस्ताफिजुर रहमानले एक विकेट हात पारे। आफूले खेलेका ६ खेलमध्ये अस्ट्रेलिया एक खेलमा मात्र पराजित भएको छ। अस्ट्रेलियालाई भारतले ३६ रनले हराएको थियो। अस्ट्रेलियाले अफगानिस्तान, वेस्ट इन्डिज, पाकिस्तान र श्रीलंकालाई पराजित गरेको थियो। बंगलादेशले भने अघिल्ला पाँचमध्ये दुई खेलमा जित हात पारेको छ। दुई खेलमा पराजय भोगेको बंगलादेशको एउटा खेल भने वर्षाका कारण रद्द भएको थियो। बंगलादेशले दक्षिण अफ्रिका र वेस्ट इन्डिजलाई हराएको थियो भने न्युजिल्यान्ड र आयोजक इङ्ल्यान्डसँग हार भोगेको थियो। बंगलादेश र श्रीलंकाबीचको खेल वर्षाका कारण रद्द भएको थियो।"
विश्वकपमा गेल र सामुएल्सको कीर्तिमानी साझेदारी,विश्वकप क्रिकेटको इतिहासमा दुई ब्याट्सम्यानबीच हालसम्मको सबैभन्दा ठूलो साझेदारी वेस्ट इन्डिजका क्रिस गेल र मार्लोन सामुएल्सको नाममा छ। सन् २०१५ को विश्वकपमा गेल र सामुएल्सले तीन सय ७२ रनको साझेदारी गरेका थिए। उनीहरूले जिम्बाबेविरुद्घको खेलमा दोस्रो विकेटका लागि उक्त साझेदारी गरेका थिए। वेस्ट इन्डिजका ओपनर ब्याट्सम्यान ड्वेन स्मिथ टोलीको खाता खुल्नुअघि नै पेभेलियन फर्किएपछि अर्का ओपनर गेल र तेस्रो नम्बरका ब्याट्सम्यान सामुएल्सले पूरै ओभर खेलेर तीन सय ७२ रन बनाएका थिए। उक्त खेलमा गेलले एक सय ४७ बलको सामना गरी १६ छक्का र १० चौकाको मद्दतले दुई सय १५ तथा सामुएल्सले एक सय ५६ बलको सामना गरी तीन छक्का र ११ चौकाको मद्दतले अविजित एक सय ३३ रन बनाएका थिए। उक्त खेलमा वेस्ट इन्डिज विजयी भएको थियो। त्यसअघि सबैभन्दा ठूलो साझेदारीको कीर्तिमान भारतका सौरभ गांगुली र राहुल द्रभिडको नाममा थियो। गांगुली (१८३ रन) र द्रभिड (१४५ रन) ले सन् १९९९ को विश्वकपमा श्रीलंकाविरुद्घ दोस्रो विकेटका लागि तीन सय १८ रनको साझेदारी गरेका थिए।
पुराना प्रतिद्वन्द्वीबीच भिडन्त,"लिड्स : आयोजक इङ्ल्यान्ड र दक्षिण एसियाली टोली श्रीलंका विश्वकप क्रिकेटको शुक्रबार हुने खेलमा आपसमा भिड्दै छन्। यी दुवै पहिलो संस्करणदेखि नै विश्वकपमा सहभागी हुँदै आएका टोली हुन्। श्रीलंका सन् १९९६ को विश्वकप विजेता टोली हो भने इङ्ल्यान्डले हालसम्म पनि विश्वकपको उपाधि चुम्न सकेको छैन। विश्वकपमा सधैं अभागी टोलीको अपजस झेल्दै आएको इङ्ल्यान्ड सन् १९७९, सन् १९८७ र सन् १९९२ गरी तीन पटक फाइनलमा पराजित भएको थियो। श्रीलंका पनि सन् २००७ र सन् २०११ को विश्वकपमा फाइनलसम्म पुगेर उपाधिबाट विमुख भएको थियो। यी दुवै टोली अन्तर्राष्ट्रिय क्रिकेटमा पनि एकअर्कासँग राम्ररी परिचित प्रतिद्वन्द्वी हुन्। जारी विश्वकपमा पनि यी दुवै टोलीले पाँचपाँच खेल खेलिसकेका छन्। इङ्ल्यान्डले चार जित र एक हारबाट आठ अंक बटुलेको छ भने श्रीलंकाले पाँच खेलबाट चार अंक जोडेको छ। यो विश्वकपमा मौसमले पनि श्रीलंकालाई साथ दिएको छैन। श्रीलंकाको दुई खेल वर्षाका कारण रद्द भएको थियो। एक खेलमा जित हात पारेको श्रीलंका दुई खेलमा भने पराजित भएको थियो। दक्षिण अफ्रिका, बंगलादेश, वेस्ट इन्डिज र अफगानिस्तानलाई हराएको इङ्ल्यान्ड पाकिस्तानी टोलीसँग भने अप्रत्याशित रूपमा १४ रनले पराजित भएको थियो। श्रीलंकाले भने तुलनात्मक रूपमा कमजोर प्रतिद्वन्द्वी अफगानिस्तानलाई हराएको थियो। न्युजिल्यान्ड र अस्ट्रेलियासँग पराजित भएको श्रीलंकाले वर्षाका कारण पाकिस्तान र बंगलादेशसँग अंक बाँड्नु परेको थियो। त्यसैले शुक्रबारको खेलमा जित हात पार्दै इङ्ल्यान्ड सेमिफाइनल प्रवेशको यात्रालाई सहज बनाउन चाहन्छ। अर्कोतिर दुई खेल वर्षाबाट बिथोलिएपछि दबाबमा परेको श्रीलंका पनि बलियो प्रतिद्वन्द्वी इङ्ल्यान्डलाई पराजित गर्दै सेमिफाइनल प्रवेशको सम्भावना जीवितै राख्ने धुनमा देखिन्छ। इङ्ल्यान्डसँग पराजित भए श्रीलंकाली टोलीको सेमिफाइनल यात्रा संकेटमा पर्ने प्रबल सम्भावना छ। अन्तर्राष्ट्रिय एकदिवसीय क्रिकेटमा हालसम्म खेलिएका खेलको नतिजाले भने यी दुवै टोलीलाई समान स्तरमा उभ्याउँछ। यी दुई टोलीबीच हालसम्म कुल ७४ वटा खेल भएको छ। ३६ खेलमा इङ्ल्यान्ड विजयी भएको छ भने ३५ खेलको नतिजालाई श्रीलंकाले आफ्नो पक्षमा पारेको छ। यी दुई टोलीबीच पछिल्लो पटक सन् २०१८ को अक्टोबरमा कोलम्बोमा खेलिएको खेलमा श्रीलंका श्रीलंका दुई सय १९ रनले विजयी भएको थियो। यसअघि यी दुई टोलीबीच विश्वकपमा खेलिएको खेलको नतिजाले भने श्रीलंकाको तुलनामा इङ्ल्यान्डलाई बलियो देखाउँछ। यसअघिको विश्वकपमा यी दुई टोलीबीच १० पटक आपसमा भिडन्त भएको छ। ६ खेलमा इङ्ल्यान्डले जित हात पारेको छ भने चार खेलमा श्रीलंका विजयी भएको छ। सन् १९८३ र सन् १९८७ को विश्वकपमा इङ्ल्यान्डले श्रीलंकालाई दुईदुई पटक हराएको थियो। सन् १९९२ र सन् १९९९ को विश्वकपमा पनि इङ्ल्यान्ड विजयी भएको थियो। श्रीलंकाले भने सन् १९९६, सन् २००७, सन् २०११ र सन् २०१५ को विश्वकपमा इङ्ल्यान्डलाई हराएको थियो। इङ्ल्यान्डको भूमिमा भने हालसम्म यी दुई टोलीबीच २६ एकदिवसीय खेल भएको छ। इङ्ल्यान्डमा यी दुवै टोलीले १३१३ खेल जितेका छन्। जारी विश्वकपमा इङ्ल्यान्डको ब्याटिङ निकै उपल्लो स्तरको देखिएको छ। आफूले खेलेको हरेक खेलमा इङ्ल्यान्डले तीन सयभन्दा बढी रन बनाएको छ। अफगानिस्तानविरुद्ध इङ्ल्यान्डले ६ विकेट गुमाएर तीन सय ९७ रन बनाएको थियो। जारी विश्वकपको यो सबैभन्दा ठूलो स्कोर पनि हो। इङ्ल्यान्डको बलिङमा पनि खासै खोट लगाउने ठाउँ छैन। अर्कोतिर जारी विश्वकपमा श्रीलंकाको ब्याटिङ र बलिङ दुवै प्रभावकारी देखिएको छैन। न्युजिल्यान्डविरुद्धको खेलमा एक सय ३६ रनमै अलआउट भएको श्रीलंकाले कुनै पनि खेलमा दुई सय ५० रन कटाउन सकेको छैन। अफगानिस्तानविरुद्ध भने थोरै स्कोर बनाएर पनि श्रीलंकाले उत्कृष्ट बलिङका कारण खेल जितेको थियो। आजको खेल इङ्ल्यान्डविरुद्ध श्रीलंका हेडिङ्ली (दिउँसो ३ः१५ बजे) एकदिवसीयमा दुई टोली कुल : ७४ खेल इङ्ल्यान्ड विजयी : ३६ खेल श्रीलंका विजयी : ३५ खेल बराबरी : १ खेल अनिर्णित : २ खेल विश्वकपमा दुई टोली कुल : १० खेल इङ्ल्यान्ड विजयी : ६ खेल श्रीलंका विजयी : ४ खेल"
अप्ठ्यारोमा अर्जेन्टिना,"रियो दी जेनेरियो : पहिलो खेलमा पराजित र दोस्रो खेलमा बराबरीमा रोकिएपछि कोपा अमेरिका फुटबलमा अर्जेन्टिनाको क्वार्टरफाइनल यात्रा संकटमा परेको छ। बिहीबार बिहान खेलिएको समूह बी अन्तर्गतको खेलमा अर्जेन्टिनालाई पाराग्वेले ११ गोलको बराबरीमा रोक्यो। खेल सुरु भएको ३७औं मिनेटमा पाराग्वेका लागि रिचर्ड सान्चेजले पहिलो गोल गरेका थिए। सोही गोलका कारण पहिलो हाफमा पाराग्वे अगाडि रह्यो। प्रतिस्पर्धात्मक खेलको ५७औं मिनेटमा लियोनल मेसीले पेनाल्टीमार्फत बराबरी गोल फर्काएका थिए। खेलको ६२औं मिनेटमा पाराग्वेका डेर्लिस गोन्जालेजले पेनाल्टीमा गोल गर्न नसकेपछि अर्जेन्टिना सम्भावित पराजयबाट जोगिएको थियो। गोन्जालेजको प्रहारलाई अर्जेन्टिनाका गोलरक्षक फ्रान्को अर्मानीले विफल पारेका थिए। अर्जेन्टिना आफ्नो पहिलो खेलमा कोलम्बियासँग ०२ गोलले पराजित भएको थियो। समूह बी मा चारवटै टोलीले दुईदुई खेल खेलिसक्दा कोलम्बिया ६ अंकसहित तालिकाको पहिलो स्थानमा आसीन छ। कोलम्बिया प्रतियोगिताको क्वार्टरफाइनलमा पनि पुगिसकेको छ। दुई अंकसहित पाराग्वे दोस्रो, एक अंकसहित कतार तेस्रो र एक अंकसहित अर्जेन्टिना चौथो स्थानमा छन्। कतार र अर्जेन्टिनाको एकएक अंक भए पनि गोलअन्तरका आधारमा अर्जेन्टिना पछाडि छ। अर्जेन्टिनाले आगामी आइतबार लिग चरणको आफ्नो अन्तिम खेल कतारसँग खेल्नेछ। प्रतियोगिताको क्वार्टरफाइनलमा पुग्ने सम्भावना जीवित राख्न अर्जेन्टिनासँग उक्त खेल जित्नुको विकल्प छैन। सोही दिन अर्को खेलमा कोलम्बियाले पाराग्वेको सामना गर्नेछ। बिहीबार बिहान भएको अर्को खेलमा कोलम्बियाले एसियाली टोली कतारलाई १० गोलले हरायो। उक्त खेलमा कोलम्बियाका लागि ८६औं मिनेटमा डुभान जापटाले निर्णायक गोल गरेका थिए। यसपटकको कोपा अमेरिकामा एसियाबाट कतार र जापान गरी दुई टोली सहभागी छन्। कतारलाई सन् २०२२ को विश्वकप आयोजकको नाताले प्रतियोगितामा सहभागी गराइएको हो। तर, दुवै एसियाली टोलीले प्रतियोगितामा गतिलो प्रदर्शन गर्न सकेका छैनन्। आजको खेलमा हामीलाई भाग्यले साथ दियो, त्यसैले हाम्रो अगाडि बढ्ने सम्भावना अझै कायम छ, खेलपछि अर्जेन्टिनाका प्रशिक्षक लियोनल स्कालोनीले भने। उनले पहिलो हाफमा आफ्नो टोलीले स्तरीय प्रदर्शन गर्न नसके पनि दोस्रो हाफमा भने सुधारिएको खेल पस्किएको दाबी पनि गरे।"

शीर्षक,विवरण
आखिर कहाँ रहेछौं त हामी महिला ?,"सत्ता र शक्ति पुरुषका हातमा सीमित हुनाले नै आम महिला व्यवहारमा आज पनि दोस्रो दर्जामा नै रहन बाध्य पारिएका छन्। वर्षौंअधि कृष्ण धराबासीले नारी जीवनका रहस्यमयी पाटाहरू देखेर तथा उनीहरूका अदृश्य पीडाबोध गर्दै निबन्ध लेखेका थिए नारीभित्र त्यस्तो के छ हजुर ? उनको त्यो निबन्धले त्यसबेला मलाई यसरी छोएको थियो कि केही दिन त म विचलित भएकी थिएँ। त्यही मानसिक विचलनको सामना म यतिखेर पुनः गरिरहेकी छु। मेरो मनभरि प्रश्नहरू छरपस्टिएका छन् महिला के हो ? मान्छे या त्योभन्दा भिन्न अरू केही ? ऊ मानिस नै हो भने सधैं किन मानिसबाटै लखेटिएकी छे ? उसका लागि यो मानव बस्ती किन सधैँ असुरक्षित छ ? मान्छेसरह उसले पनि बोल्न खोज्दा उसको मुख किन थुनिइन्छ ? केहीगरी बोलिहाले पनि उसलाई बहुलाही साबित गर्न खोजिन्छ किन ? उसले आफूविरुद्धको अन्यायबारे बोल्दा जिब्रो थुतिन्छ, अत्याचारसँग लड्दा हात काटिन्छ, सुन्दर संसार हेर्न खोज्दा आँखा फुटाइन्छ, आफ्नै उचाइमा स्थापित हुन खोज्दा खुट्टा काटिन्छ, प्रकृतिप्रदत्त सौन्दर्यमा फुलेको बेला उसमाथि तेजाब खन्याइन्छ, आखिर किन ? के हो महिला ? केवल यौन अनि वस्तु हो ? अन्यथा किन सदैव महिला यौन हिंसा खेप्न बाध्य पारिन्छन् ? महिलालाई यौन तथा यौनिक आवश्यकता परिपूर्तिको साधनबाहेक अन्य नजरले हेर्नु पुरुषको धर्मविपरीत हुन्छ ? होइन भने किन दुधे बालिकादेखि दाँत फुक्लेकी हजुरआमासम्म यौन हिंसाका सिकार भइरहन्छन् ? माया, सहानुभूति, सहयोगदेखि डर, त्रास, धम्की र बलजफ्तीजस्ता सबै माध्यमबाट महिला किन लुटिइरहेका छन् ? किन महिलालाई यौनतृप्तिको साधन तथा प्रतिशोध लिने माध्यम बनाइन्छ ? महिलाको मातृत्व गुण अर्थात् उसको शरीर संरचना नै उसका लागि अभिशाप भइरहेको देख्दा मलाई धिक्कार्न मन लागिरहेको छ त्यो मातृत्व गुणलाई ! पितृसत्तात्मक सामाजिक संरचनाभित्र गाउँदेखि सहर, सम्पन्नदेखि विपन्न, शिक्षितलेखि अशिक्षित सबैखाले महिलाको निरीह अवस्थालाई नियाल्दै आइरहेकी म संसद् सचिवालयमा कार्यरत एक महिलाले आफूमाथि यौन हिंसाको खुलासा गर्नु र तत्कालै पटकपटक बयान फेरेको घटनाले स्तब्ध हुन्छु। मनमा पुनः प्रश्न उब्जन्छ आखिर कहाँ रहेछौं त हामी महिला ? एक्काइसौं शताब्दीका अनि शिक्षित र आत्मनिर्भर सहरी महिलाको त यस्तो दुरवस्था छ भने दुरदराजका अशिक्षित अनि सीमान्तीकृत महिलाको अवस्था कस्तो होला ? कथाकार माया ठकुरीको गिद्ध कथाको सम्झना हुन्छ। रातको यात्रामा गुण्डाहरूले पतिकै अगाडि पत्नीको बलात्कार गरेर गएपछि पत्नीले प्रहरीमा उजुरी गर्न जाऊँ भन्दा पतिले त्यसो गर्दा समाजमा आफ्नो इज्जत जाने र आफू अर्काले अपवित्र पारेकी पत्नीसँग बस्न पनि नसक्ने भन्दै केही रकम दिएर सम्बन्धविच्छेदको प्रस्ताव अघि सार्छ। पतिबाट माया, स्नेह र साथको अपेक्षा राखेकी पत्नीले उसको व्यवहार देखेर उसले गर्न खोजेको आर्थिक सहयोगलाई वर्ष दिनभरि आफ्नो शरीर भोगेको रकम चुक्ता गर्न खोजेको भन्दै उसका गालामा एक थप्पड लगाउँछे अनि मानसिक रूपमा ती बलात्कारी र उसमा कुनै भिन्नता नभएको भन्छे। ऊ त्यस्तो गिद्दजस्तो पतिलाई पलभरमै त्यागेर हिँडिदिन्छे। अहा ! हाम्रो समाजका महिला पनि यसरी नै बलात्कारी तथा दुराचारीविरुद्ध खुलेर बोल्न सके ? तर बोल्न सजिलो छैन किनभने महिलाको आफ्नो आवाज हँुदैन र उनीहरूले त्यही बोल्नुपर्छ, जे उनीहरूसँग सम्बन्धित पुरुषहरूले बोल्न लगाउँछन् भन्ने पितृसत्तात्मक सामन्ती सोचबाट समाज आजसम्म पनि मुक्त भएको छैन। नारी उत्पीडनका अनेकौं घटनाका क्रममा हालै बाहिरिएको द्वन्द्वपीडित एक महिलाको भोगाइ सुन्दा पनि आङ सिरिंङ हुन्छ। सशस्त्र द्वन्द्व विराम भई शान्तिसम्झौताको एक दशकभन्दा बढी समयपछि ती महिलाले आफ्नो पीडा बोलिन् तर नेपथ्यबाटै। तत्कालीन विद्रोहीलाई साथ दिएको आरोपमा किशोरावस्थाकी उनलाई सेनाले कुकुरद्वारा बलात्कार गराएको उनको कटु भोगाइ यथार्थ हो भने यहाँभन्दा ठूलो अपराध के होला ? कसरी सहेर र लुकाएर बस्न सकिन् उनले त्यो शारीरिक तथा मानसिक हिंसा ? प्रजातन्त्र, लोकतन्त्र हुँदै गणतन्त्रसम्म आइपुगेको हाम्रो राजनीतिक परिवेशमा महिलामाथि यतिसम्म अत्याचारका घटना बाहिरिनु लज्जाको विषय त हो नै, यसबारेमा निष्पक्ष छानबिन गरेर, सो घटना भएकै हो भने दोषी पक्षलाई कानुनी दायरामा ल्याइएन भने महिलाले राज्य तथा कानुनको अनुभूति गर्ने अवस्था रहने छैन। हुन त द्वन्द्वकालका मुद्दा उठाउँदा शान्ति प्रक्रियामा असर पर्ने हुनाले तिनलाई थाँती राख्नुपर्ने भन्ने विचार पनि बेलाबेलामा सुनिँदै आएको छ। यसबाट तत्कालीन विद्रोही तथा सरकार दुवै पक्षलाई फाइदा होला, तर महिलाको सवालमा त्यस अवधिमा सर्वाधिक पीडा उनीहरूले नै खेपेका देखिन्छन्। समाजका चेतनशील वर्गले पितृसत्तात्मक मानसिकताबाट मुक्त भएर महिलालाई केवल वस्तुका रूपमा हेर्ने प्रवृत्तिलाई निरुत्साही गर्दै जानुपर्छ। सामन्तवादी राज्यव्यवस्थाको अन्त्य गरी जनवादी राज्यव्यवस्था स्थापनाका लागि जनक्रान्ति गर्न भन्दै विद्रोही मोर्चामा सामेल गराउन विशेषगरी ग्रामीण क्षेत्र तथा विपन्न वर्गीय महिला तथा किशोरीहरूलाई केही मात्रामा स्वतस्पूर्त रूपमा र धेरैजसो बाध्यात्मक परिवेशमा लगिनु, त्यहाँ पनि उनीहरू अनेकन शारीरिक तथा मानसिक उत्पीडन झेल्न बाध्य हुनु, आम नेपाली महिलामाथि कहिले राज्य पक्षको सहयोग गरेको भन्दै विद्रोही पक्षले यातना दिने त कहिले विद्रोहीलाई सहयोग गरेको भन्दै राज्यपक्षले यातना दिने गरेको यथार्थ बाहिरिइसकेको छ। जुनसुकै पक्षबाट भए पनि द्वन्द्वकालीन अवस्थामा महिलामाथि यौन हिंसा नै भएको पाइन्छ। हिंसापीडित महिलाप्रति समाजको नकारात्मक दृष्टिकोण तथा राज्यको उदासीनताका कारण उनीहरू खुलेर बोल्न सकेको भने देखिँदैन। विश्व परिवेशमा नारीवादी आन्दोलनको एक शताब्दी बित्न लाग्दा अनि हाम्रै परिवेशमा पनि महिला हकहित र अधिकारका लागि महिलाहरू संगठित भएको तीन दशक बितिसक्दा पनि महिलामाथि यस्ता जघन्य हिंसा भइरहनु, उनीहरूले त्यसविरुद्ध आवाज उठाउन नसक्नु, बोलिहाले पनि ती आवाजलाई पितृसत्तात्मक सामाजिक तथा राजनीतिक संस्कृतिले दबाइनुले मुलुकमा राजनीतिक रूपान्तरण भए पनि त्यो केवल पुरुषका लागि मात्र भएको यथार्थबोध गराइरहेको देखिन्छ। सिमोन दि बुभायरले आफ्नो कृति द सेकेन्ड सेक्स (सन् १९४९) मा व्यक्त गरेको समाज तथा राजनीतिक सत्ता सदा पुरुषकै हातमा रहेकाले पुरुषको अधीनता महिलाको नियति बनेको हो भन्ने विचार अहिले पनि उत्तिकै सान्दर्भिक देखिएको छ। सत्ता र शक्ति पुरुषका हातमा सीमित हुनाले नै आम महिला व्यवहारमा आज पनि दोस्रो दर्जामा नै रहन बाध्य पारिएका छन्। पीडित महिलामध्ये अधिकांशले त्यो पीडालाई आफ्नो नियति मानेर चुपचाप बस्छन्। जसले विद्रोह गर्छन्, उनीहरू या त समाजबाट तिरस्कृत हुन्छन् या परिवारबाट त्यागिन्छन्। यौनजन्य हिंसापीडित महिलाले त्यसविरुद्ध आवाज उठाउन नसक्नुको मुख्य कारण नै सामाजिक बहिष्कार र पारिवारिक विखण्डनको त्रास हो। किनभने पितृसत्ताले यौनिकतालाई महिलाको अस्मिता र चरित्रसँग जोडेर उनीहरूको शोषण गर्दै आएको छ। त्यसैले पनि बलात्कार महिलालाई दिइने सबैभन्दा ठूलो र पीडादायी सजाय बनिरहेको छ। यो कटुयथार्थलाई आत्मसात गर्दै आम महिला आफ्नो पृथक् अस्तित्व र पहिचानतर्प अग्रसर हुने हो भने मात्र यस्ता घटनाको न्यूनीकरण सम्भव देखिन्छ। यसका लागि महिला सशक्तीकरण, सामाजिक रूपान्तरण तथा महिलाप्रति उत्तरदायी तथा संवेदनशील राज्य व्यवस्थाको आवश्यकता पर्छ। हाम्रो समाजमा अहिले महिलाको उपस्थिति तीन वर्गमा देखा पर्छ। पहिलो सम्पन्न र सम्भ्रान्त वर्ग जसलाई सबै सुखसुविधा प्राप्त हुन्छ र विभिन्न अवसर प्राप्त गर्न योग्य पनि हुन्छन्। उनीहरूमध्ये अधिकांश अवसरको पर्खाइमा रहेका कारण कि मौन बस्छन् कि पितृसत्ताकै पक्षधर भएर वकालत गर्न पुग्छन्। सीमित संख्यामा रहेको यो वर्गले व्यक्तिगत तहभन्दा माथि उठेर केही गर्न चाहँदैन। दोस्रो मध्यमवर्गीय महिला जो व्यक्तिगत तथा सामाजिक दुवै पक्षमा संघर्षरत देखिन्छन्, यिनीहरू नै परिवर्तनका संवाहक पनि हुन्। महिलाको अर्को ठूलो जमात शिक्षा, राजनीति, चेतना तथा आर्थिक सबै पक्षबाट वञ्चित भएका हुन्छन्। यी निम्नवर्गीय महिलाको अवस्था आज पनि पारिजातको कथा नैकापे सर्किनी की पात्र सर्किनीको जस्तै देखिन्छ। समाज, राजनीति, परिवर्तन आदिदेखि पृथक् केवल एक छाक जुटाउनका लागि दिनभर गिट्टी कुट्नमै व्यस्त ! यस्तै वर्गका किशोरीहरूलाई बलात्कृत हुनबाट जोगाउन नसकेपछि गर्भसम्म नरहोस् भनेर अभिभावकले गर्भनिरोधक सुई लगाइदिने गरेको मार्मिक प्रसंग पनि सञ्चारमाध्यममा आएको थियो। यस्तो विषम परिवेशमा राज्यका सम्बन्धित निकायहरू महिलाका समस्याप्रति गम्भीर भएर सर्वप्रथम उनीहरूको आर्थिक तथा चेतनास्तर उकास्नेतर्प लाग्नुपर्छ। समाजका चेतनशील वर्गले पितृसत्तात्मक मानसिकताबाट मुक्त भएर महिलालाई केवल वस्तुका रूपमा हेर्ने प्रवृत्तिलाई निरुत्साही गर्दै जानुपर्छ। अहिले हरेक दिन सञ्चारमाध्यममा महिला हिंसाका घटनाले स्थान लिइरहेको देख्दा छोरीका आमाहरूको दिनको भोक तथा रातको निद्रा हराउने अवस्था छ। घरपरिवार, विद्यालयविश्वविद्यालय, कार्यक्षेत्र, राजनीतिक परिवेश कहींकतै सुरक्षित छैनन् महिला। त्यसैले अचेल मलाई एउटा प्रश्नले सताइरहने गर्दछ आखिर कुन हो त महिलाको सुरक्षित गन्तव्य ? के अब महिलाले आमूल नारीवादीले भनेजस्तै पुरुषनिषेधित समाजको परिकल्पना गर्दै पुरुषसँगको सहकार्य नै तोड्नुपर्ने हो ? वा महिलाले आफ्नो छुट्टै राज्यसत्ता स्थापनाका लागि पुनः क्रान्ति नै गर्नुपर्ने हो ? अनि बालकृष्ण समको स्वास्नीमान्छे नाटकमा झैं त्यो नारी राज्यमा पनि पुरुषहरूको शल्यक्रियाद्वारा भाव परिवर्तन गर्नुपर्ने हो ? आज हरेक महिला शारीरिक या मानसिक रूपमा कुनै न कुनै हिंसाले पीडित भएकै हुन्छन्। यसको कारण पुरुष तथा पुरुषप्रधान मान्यता नै हुने गर्छ। तर पनि उनीहरूका समस्या सुनुवाइ तथा निराकरणको उपयुक्त वातावरण भने कहींकतै देखिँदैन। आखिर के हो महिला जसले सधैं अनि सबैतिर उत्पीडन मात्र झेल्नुपर्ने ?"
आफ्नै रणनीतिक सुरक्षानिम्ति सीको नेपाल भ्रमण,"गत वर्ष फोब्र्स म्यागजिनद्वारा विश्वको सबैभन्दा शक्तिशाली व्यक्तिका रूपमा घोषणा गरिएका चिनियाँ राष्ट्रपति सी चिनफिङले नेपाल भ्रमण गरेर फर्किएका छन्। भ्रमण सफलतापूर्वक सम्पन्न गरेकोमा सरकार दंग छ, बौद्धिक जगत् अनेकन् बहसमा व्यस्त छ भने आमजनमानसमा केही आशा भने पलाएको छ। सी किन नेपाल आए ? गत मे महिनामा राष्ट्रपति सीले राष्ट्रिय टेलिभिजनमार्फत सम्बोधन गर्दै देशवासीलाई अप्ठेरो परिस्थितिको सामना गर्न तयार रहन आह्वान गरेका थिए। अमेरिकासँग जारी व्यापार युद्ध, साउथचाइना सीमा उसले सञ्चालन गरेको गतिविधिमा अन्तर्राष्ट्रिय समुदायले देखाएको चासो, झिजियाङ प्रान्तमा उइघुर मुस्लिम समुदायमाथि भएका मानवअधिकार हननका घटनाको सर्वत्र विरोध, हङकङमा जारी आन्दोलन र मन्द आर्थिक वृद्धिदर आदिका कारण चीन चौतर्फी दबाबमा छ। आफूलक्ष्यित अमेरिकी गठबन्धनको इन्डोप्यासिफिक रणनीति र भारत, अस्ट्रेलिया, जापान र अमेरिकासम्मिलित क्वाड समूहको गतिविधिको सामारिक र भूराजनीतिक दबाब ऊमाथि छँदैछ। राष्ट्रपति सी भारतको भ्रमण गरेर नेपाल आएका हुन्। सन् २०१७ मा दुई देशबीचको दोक्लाम विवाद मत्थर गर्न २०१८ को अप्रिलमा मोदी र सीबीच चीनको युहानमा पहिलो अनौपचारिक वार्ता भएको थियो। त्यसैको निरन्तरताका रूपमा यसपटक चेन्नईको ममलापुरममा पुनः भेटवार्ता भयो। गत अगस्ट महिनामा भारतले संविधानको धारा ३७० खारेज गरेर भारतप्रशासित कश्मीरको विशेषाधिकार खारेज गरेपश्चात् भारत र पाकिस्तानबीच तनाव बढिरहँदा चीनले पाकिस्तानको पक्ष लियो र लद्दाखलाई केन्द्रप्रशासित क्षेत्र बनाएकोमा आपत्ति पनि जनायो। पाकिस्तानी प्रधानमन्त्री इमरान खानले कश्मीर मुद्दालाई संयुक्त राष्ट्रसंघको ७४ औं महासभामा प्रमुख मुद्दाका रूपमा उठाए। मलेसिया, टर्की र चीनबाहेक कसैले पनि कश्मीरको मुद्दामा बोलेनन्। त्यो भारतका लागि एक हिसाबले कूटनीतिक जित थियो। दुई देशबीचको कूटनीतिक जुहारी चलिरहँदा रसियालगायत अमेरिका र युरोपियन तथा खाडी मुलुकहरूको भारतप्रतिको मौन समर्थनले चीनलाई झस्काएको हुन सक्छ। त्यसैले मतभेदलाई विवादमा परिणत हुन नदिने हिसाबले क्षति न्यूनीकरणका लागि प्रधानमन्त्री मोदी र राष्ट्रपति सीबीच भेटवार्ता भएको हो। दुई कार्यकारी प्रमुखबीच हार्ट टु हार्ट भनिएको वार्तामा विमतिका मुद्दा थाँती राखी सहमति र सहकार्यका विषयमा छलफल भए। व्यापार र लगानीका सम्बन्धमा छलफल गर्न उच्चस्तरीय संयन्त्र निर्माणको सहमतिसँगै भेटवार्ता समापन गरे। संयुक्त राष्ट्रसंघका लागि भारतका स्थायी प्रतिनिधि सइद अकवरुद्दिनले भारतचीनको सम्बन्धलाई फ्रेनेमी अर्थात् मित्रशत्रुको संज्ञा दिन्छन्। यी देश प्रतिस्पर्धात्मक सहकार्य गर्न सक्छन्। आर्थिक र सामरिक हिसाबले चीन भारतभन्दा धेरै अघि छ तर भारतसँगको सहकार्यविना उसलाई महाशक्ति राष्ट्र बन्न कठिन हुनेछ। भारत चीनभन्दा पछि परे पनि उससँग सम्भावना र विकल्प छन्। उससँग पुरानो मित्र रूसदेखि अमेरिका र उसका गठबन्धन राष्ट्र छन्। तसर्थ चीनले भारतको प्रतिद्वन्द्वी पाकिस्तानलाई सहयोग गरेर परोक्ष दबाब दिए पनि प्रत्यक्ष धम्की दिन सक्दैन। भारतले त्यसैको रणनीतिक फाइदा उठाइरहेको छ। भारतको भूराजनीतिक महत्त्वका कारण नै अमेरिकाले इन्डोप्यासिफिक रणनीति अघि सारेको हो। यो रणनीतिलाई राम्ररी बुझेको चीनले भारतलाई बिझाएर पर धकेल्नुभन्दा रिझाएर नजिक राख्ने नीति लिएको स्पष्ट देखिन्छ। गत जुन महिनामा चिनियाँ सरकारमातहतको पत्रिका पिपल डेलीका वरिष्ठ सम्पादक डिङ गाङले सरकारमातहतकै अर्को अंग्रेजी अनलाइन पत्रिका ग्लोबल टाइम्समा नेपाल अमेरिकी चीन रणनीतिको मोहरा होइन शीर्षकमा टिप्पणी प्रकाशित गरेका थिए। उक्त टिप्पण्ीमा डिङ गाङले आफ्नो इन्डोप्यासिफिक रणनीतिमा नेपालतर्फ अमेरिकाले फोकस गरिरहेको चर्चा गर्दै द्रुत गतिको भूमण्डलीकरणको समयमा नेपालजस्तो सीमित क्षमता भएको देशले शक्तिराष्ट्रहरूलाई सन्तुलित तवरले लैजान कठिन हुने हुँदा उसले जो आफू सबैभन्दा महत्त्वपूर्ण हो, त्यसैलाई रोज्नुपर्ने मत व्यक्त गरेका थिए। उनले चिनियाँ विकासले कुनै पनि शक्तिले नेपालमा चिनियाँ प्रभाव कम गर्ने रणनीतिमा नेपाललाई मोहरा बनाउन सक्ने कुरालाई असम्भव बनाइदिएको ठोकुवा गरेका थिए। सरकारको मुखपत्रका रूपमा लिइने यी पत्रिकामा आएको टिप्पणीलाई इन्डोप्यासिफिक रणनीतिमा नेपालको संलग्नताप्रतिको चिनियाँ धारणाका रूपमा लिन सकिन्छ। इन्डोप्यासिफिकले बेल्ट एन्ड रोडलाई किनारा लगाउँछ कि भन्नेतर्फ चीन सजग भएको हुनुपर्छ। तसर्थ राष्ट्रपति सीको भ्रमण नेपालको चाहनाले मात्रै नभई चीनको आफ्नै आवश्यकताले पनि भएको हो। यसलाई जोखिम न्यूनीकरणकै प्रोएक्टिभ कदमका रूपमा लिन सकिन्छ। नेपालमा सम्बोधन विश्वलाई सन्देश राष्ट्रपति सीले भनेझैं नेपाल र चीनबीच समस्या छैन, मित्रतामात्रै छ। उनको भनाइ एक अर्थमा सही हो किनकि चीन शुभचिन्तक मित्रका रूपमा मात्रै थियो तर हालका दिनमा उसको चासो ह्वात्तै बढेको छ। उसले नेपालको विकासमा आर्थिक लगानी र अनुदानसँगै सांस्कृतिक र भाषिक प्रवद्र्धन पनि गरिरहेको छ। चीनले शिक्षकको तलब आफूले व्यहोर्ने सर्तसहित चिनियाँ मेन्डोरिन भाषालाई अनिवार्य विषयका रूपमा अध्यापन गराउन निजी विद्यालयहरूलाई प्रस्ताव गरेको सञ्चारमाध्यममा आएका छन्। राष्ट्रपति सीले भूपरिवेष्ठित देशलाई भूजडित देश बनाउने कुरा गरेका छन् तर यो निःसर्त होइन। त्यसका लागि नेपालचीनबीचको मैत्रीपूर्ण सम्बन्ध रणनीतिक साझेदारमा परिणत हुनुपर्नेछ। राष्ट्रपति सीले आत्मरक्षावाद, एकत्ववाद र प्रभुत्ववादको व्यापकताको कुरा गरेर वासिङटनतिर निशाना मात्र साँधेनन्, चीनलाई टुक््रयाउने गतिविधिमा संलग्न जोकोहीलाई पनि धुलोपिठो पार्ने धम्की दिए। उनको संकेत हङकङका प्रदर्शनकारी र नेपालमा रहेका तिब्बतियनप्रति लक्ष्यित हुन सक्छ। उनको सम्बोधन नेपालीका लागि थियो, तर सन्देशको संकेत विश्वलाई थियो। रेल सपनामा नेपालले संयमता र सजगता पनि अपनाउनुपर्छ नत्र श्रीलंकाको हालत दोहोरिन सक्छ। राष्ट्रपति सी भ्रमणका क्रममा दुई देशबीच सम्पन्न बीसबुँदे सम्झौता समग्रमा बेल्ट एन्ड रोडअन्तर्गतकै ट्रान्स हिमालयन मल्टिडायमेन्सनल कनेक्टिभिटीअन्तर्गतका परियोजना छन् थप नाका खुलाउने, सडक स्तरोन्नति गर्ने तथा विभिन्न भौतिक संरचानाको निर्माण गर्ने। ओली सरकारको महत्त्वाकांक्षी परियोजना केरुङकाठमाडौं रेलमार्गको सम्भाव्यता अध्ययन गर्ने भनिएको छ। सहमति गरिएका सबै योजना कार्यान्वयन भए भने हामी एक ढोकेबाट दुई ढोके घरमा परिणत हुनेछौं। भारतमाथिको एकल निर्भरताको अन्त्य हुनेछ। गत अक्टोबर १७ मा भारतीय पत्रिका स्वराज्यमा जयदीप मजुम्बरले द हिमालयन स्नव शीर्षकमा टिप्पणी प्रकाशन गरेका छन्। उक्त टिप्पणीमा चीनले लामो समयदेखि चाहेको र अपेक्षा गरेको सुपुर्दगी सन्धिका सम्बन्धमा नेपालले सहमति नजनाएको उल्लेख गरेको छ। राष्ट्रिय सुरक्षा विश्वविद्यालय स्थापना, नयाँ संसद् भवन निर्माणको योजना तथा बृहत् सुरक्षा तथा रणनीतिक सम्झौता आदिमा पनि चीनले चासोका साथ प्रस्ताव गरेको छ। यी योजनामा भौतिक संरचनामात्रै नभएर कम्प्युटरको हार्डवेयर सफ्टवेयर सबै उसैले नै जोडिदिने भनेपछि नेपाली पक्ष सहमति गर्न हच्किएको जनाएको छ। राष्ट्रिय स्वार्थमा आँच आउन नदिई चिनियाँ अपेक्षाको व्यवस्थापन गर्नु नेपालका लागि चुनौती हुनेछ। नाफाको विश्व र रेल सपना विश्वका शक्ति राष्ट्रहरू स्वार्थकेन्द्रित छन्। राष्ट्रसंघको ७४औं महासभामा पाकिस्तानी प्रधानमन्त्री इमरान खानले कश्मीर मामलामा भारतले चालेको पछिल्लो कदम सन् १९४८ मा संयुक्त राष्ट्रसंघ सुरक्षा परिषद्ले पास गरेको संकल्प प्रस्ताव र १९७२ मा भारतपाकिस्तानबीच सम्पन्न सिम्ला सम्झौताको विपरीतार्थ छ भनेर अन्तर्राष्ट्रिय समुदायको ध्यानाकर्षण गराए। पाकिस्तानका पक्षमा चीन बोल्यो अमेरिकाले भारतको मौन सर्मथन गर्यो। सीले भारत भ्रमण गर्नुअघि इमरान खानले चीन भ्रमण गरे र भारतसँग कश्मीर सम्बन्धमा कुरा उठाउन अनुरोध गरे। तर सी र मोदीबीचको भेटवार्तामा कश्मीरका विषयमा छलफल नभएको भारतीय विदेश सचिव विजय गोखलेले बताए। कश्मीर मामलामा मौन बसेको अमेरिकाले इमरान खानलाई इरान र साउदी अरबबीचको बढ्दो तनाव कम गर्न ती देशहरूको भ्रमण गरी मध्यस्थता गरिदिन अनुरोध गर्यो। इमरानले सोहीअनुरूप इरानको भ्रमण गरे। शक्ति राष्ट्रको स्वार्थअनुसार उनीहरूको समीकरण र प्राथमिकता बदलिन्छन्। चीन त्यसको परिधिबाहिर छैन। केरुङ काठमाडांै रेलमार्ग निर्माणको सम्भाव्यता अध्ययनका लागि चीन सहमत भएको छ। यसलाई नेपालको सपना र बेल्ट एन्ड रोडको महत्त्वपूर्ण परियोजना हो। दुई खर्ब ७५ अर्ब रुपैयाँको यति ठूलो परियोजना निर्माणको स्रोत कसरी जुटाउने भन्ने प्रश्न अनुत्तरित छ। यति ठूलो रकम चीनले अनुदानका रूपमा दिँदैन र नेपाल एक्लैले जुटाउन पनि सक्दैैन। चीनले चाहेअनुरूप चीन नेपाल र भारतको क्रस बोर्डर कनेक्टिभिटीको अवधारणाअनुसार भारत राजी हुने हो भने उसले धेरै रकम अनुदान दिन सक्छ र नेपालले कम लगानी गरे पनि पुग्छ। तर भारत सुरक्षा संवेदनशीलताका कारण सहमत हुँदैन। सामान आउने रेलमा चिनियाँ सेना आउँदैनन् भन्ने ग्यारेन्टी कसले लिने भन्ने उसको प्रश्न छ। क्रस बोर्डर कनेक्टिभिटीका लागि भारत र चीनलाई सहमत नगराएसम्म रेल सेवाबाट नेपालले पनि चाहेजति लाभ लिन सक्दैन। रेल सपनामा नेपालले संयमता र सजगता पनि अपनाउनुपर्छ नत्र श्रीलंकाको हालत दोहोरिन सक्छ। श्रीलंकाले ३६ करोड डलरमा निर्माण गरेको हवनटोटा बन्दरगाह ऋण तिर्न नसकेर सन् २०१७ मा ९९ सय वर्षका लागि चीनलाई सञ्चालन जिम्मा दियो। २८ करोड डलरको माटाला राजपक्ष अन्तर्राष्ट्रिय विमानस्थलको अपरेसन खर्च धान्न नसकेर हालै भारतलाई जिम्मा लगायो। त्यसैले तत्कालका लागि नेपालले थप नाका सञ्चालन र चीनसँग जोडिने सडकको स्तरोन्नतिमा जोड दिनु राम्रो हुनेछ। अमेरिकी प्रतिक्रिया र भारतीय मौनता अमेरिकी दक्षिण तथा मध्य एसिया मामला हेर्ने सहायक विदेशमन्त्री एलिस जे वेल्सले संसदीय उपसमितिमा पेस गरेको नेपाल, भुटान, भारत, माल्दिभ्स, श्रीलंका, पाकिस्तान र बंगलादेशसम्बन्धी लिखित हालैको रिपोर्टमा नेपालमा चिनियाँ प्रभाव बढेको उल्लेख गरेकी छन्। राष्ट्रपति सीको भ्रमणपश्चात् आएको यो रिपोर्टलाई भ्रमणका सम्बन्धमा अमेरिकाले व्यक्त गरेको प्रतिक्रियाका रूपमा लिन सकिन्छ। सम्भवत इन्डोप्यासिफिक रणनीतिका सम्बन्धमा सी भ्रमणपछिको नेपालको पोजिसनका बारेमा अमेरिकाले चासो राख्न सक्नेछ। दक्षिण छिमेकी भारतले सी भ्रमण र त्यसपछिका गतिविधिलाई चासोका साथ नियालेको छ, तर आधिकारिक प्रतिक्रिया दिएको छैन। मोदीको दोस्रो कार्यकालमा पनि छिमेकी पहिलो नीतिलाई नै प्राथमिकता दिएका छन्। यसपटक उनले कूटनीतिक सम्बन्धका हिसाबले कम्फर्ट जोनमा रहेका देश माल्दिभ्स, श्रीलंका र भुटानको भ्रमण गरेका छन्। माल्दिभ्समा प्रोइन्डियन इब्राहिम मोहम्मद सोलिह राष्ट्रपतीयमा निर्वाचित हुनु र श्रीलंकामा प्रधानमन्त्रीका रूपमा रनिल विक्रमासिंघे नै कायम रहनुले भारतलाई कूटनीतिक लाभ मिलेको छ। नाकाबन्दीपछिको नेपालको परिस्थिति आफूअनुकूल छैन भन्ने उसलाई थाहा छ। भारतले प्रायः सत्ता चलखेलमा खेल्ने गर्छ। हाल त्यो परिस्थिति पनि त्यति सहज छैन र उसले अर्को निर्वाचनसम्म कुर्नुपर्ने हुन्छ। रणनीतिक हिसाबले चीन र भारतका बीचमा जस्तो अवस्था छ, भारत र नेपालका बीचमा पनि त्यस्तै छ। चीनले भारतलाई जति धम्की दियो भारत त्यति नै अमेरिकाको नजिक हुनेछ भने भारतले नेपाललाई जति धम्की दियो त्यति नै नेपाल चीननजिक हुनेछ। जुन उसका लागि नै प्रत्युत्पादक हुनेछ। त्यसैले भारतको अबको नेपाल नीति सन्तुलित हुनेछ। अन्त्यमा, चिनियाँ राष्ट्रपतिको भ्रमणले नेपालका लागि अवसर र चुनौती दुवै सिर्जना गरेको छ। एकातिर हामीसँग ट्रान्स बोर्डर कनेक्टिभिटीमार्फत दुई उदीयमान शक्ति राष्ट्रका रूपमा रहेका छिमेकी राष्ट्रलाई जोडेर आर्थिक लाभ लिन सक्ने सम्भावना छ। अर्कोतिर चीनको बेल्ट एन्ड रोड, अमेरिकी इन्डोप्यासिफिक र भारतको क्षेत्रीय प्रभुत्वको रणनीतिले आपसी भूराजनीतिक घर्षण पनि पैदा गर्नेछ। पिपल डेलीका वरिष्ठ सम्पादक डिङ गाङले भने झैं हामी यो परिस्थितिलाई व्यवस्थापन गर्न असमर्थ हुनेछौं या उनको भनाइलाई गलत सावित गरेर सफल हुनेछांै, त्यसको उत्तर समयले दिनेछ। सी चिनफिङ २४ घण्टा भारतमा, केके छन् कार्यक्रम ? चिनियाँ राष्ट्रपति सी आज आउने, दर्जन सम्झौता तयार वाणिज्य र पारवहन सम्झौताका लागि संयन्त्र शीतल निवासमा चिनियाँ राष्ट्रपति सी र राष्ट्रपति भण्डारीबीच भेटवार्ता नेपाल र चीनबीच मित्रता मात्रै छ : राष्ट्रपति सी चिनियाँ राष्ट्रपति सीको व्यस्त भेटघाट नेपाली जनता केरुङलुम्बिनी रेलमार्ग हेर्न इच्छुक : राष्ट्रपति भण्डारी चिनियाँ राष्ट्रपति सी र नेकपाका शीर्ष नेताबीच भेटवार्ता नेपाल र चीनबीच २० सम्झौतामा हस्ताक्षर (सम्झौतासहित) चिनियाँ राष्ट्रपति सी स्वदेश फिर्ता चिनियाँ राष्ट्रपति सी भ्रमणबारे के भन्छन् नेता नेपालाई चीनले करोडौँको सैन्य सामग्री उपलब्ध गराउने सम्झौता तराईमा सीमित रहेन छठ"
"वरीयतामा नेपालभन्दा पछिका ६ टोली विश्वकपमा, यसरी गुम्यो नेपालको अवसर","अबुधाबी : टी२० विश्वकप छनोटको उपाधि नेदरल्यान्डसले जितेको छ। शनिबार राति भएको फाइनलमा पपुवा न्यूगिनीलाई ७ विकेटले पराजित गर्दै नेदरल्यान्डसले उपाधि कब्जा गरेको हो। यूएईमा अक्टोबर ११ देखि नोभेम्बर २ सम्म भएको छनोटको अन्तिम चरणको खेलबाट ६ टिम सन् २०२० मा अस्टेलियामा हुने विश्वकपका लागि छानिएका छन् । विश्वकपमा छनोट हुनेमा नेदरल्यान्डस् र पपुवा न्यूगिनीसहित, नामिबिया, आयरल्याण्ड, ओमान र युएई छन्। १४ टोली सहभागी प्रतियोगितामा समूहका शीर्षस्थानमा रहेने तीनतीन टोली विश्वकपमा छानिएका हुन्। समूह ए मा सिङ्गापुर पपुवा न्यूगिनी, नेदरल्यान्डस्, नामिबिया, स्कटल्यान्ड, केन्या र बर्मुडा रहेका थिए। त्यस्तै समूह बी मा आयरल्यान्ड, ओमान, यूएई, हङकङ, क्यानडा, जर्सी र नाइजेरिया रहेका थिए । समूह 'ए' बाट पपुवा न्युगिनी, नेदर्ल्याण्डस् र नामिबिया छनोट हुँदा समूह 'बी' बाट आयरल्याण्ड, ओमान र यूएई विश्वकपमा छानिए। गत जुलाईमा भएको एसियाको अन्तिम चरणको छनोट प्रतियोगितामा सिंगापुरसँग पराजित भई नेपालले विश्वकप छनोट खेल्ने मौका गुमाएको थियो । नेपाललाई पराजित गरी विश्वकप छनोट प्रतियोगिता खेलेको सिंगापुरले पनि विश्वकपमा स्थान बनाउन सकेन समूह 'ए' मा रहेको सिंगापुरले ६ खेलमध्ये दुई वटामा मात्र जित निकाली छैठौं स्थानमा रह्यो। यूएईमा भएको टी२० विश्वकप छनोटमा सहभागी सबै टिम नेपालका हाराहारी र नेपालभन्दा कमजोर मानिएका टीम थिए । एसिया छनोटबाट छानिएको खण्डमा नेपाललाई दोस्रो पटक टी२० विश्वकप खेल्ने ठूलो अवसर थियो। हाल विश्वकमा छानिएका ६ वटै टोली टी२० तर्फ आइसीसीको वरीयतामा नेपालभन्दा पछाडि छन्। विश्वकपमा छानिएका ६ वटै टोली नेपालका चीर परिचित प्रतिद्वन्द्वी हुन्। टी२० वरीयतामा पछि भएपनि आयरल्याण्ड टेस्ट मायन्यता पाएको टोली हो । एसिया छनोटमा नेपालभन्दा वरीयतामा निकै पछाडी रहेको टोली सिंगापुरसँग पराजित हुँदा नेपालले महत्वपूर्ण अवसर गुमाउने पुग्यो । यो पनि पढ्नुहोस् : नेपालको लज्जास्पद हार, विश्वकप सपनामा ब्रेक"
विकट गाउँमा तेक्वान्दो प्रशिक्षण,"कुश्मा : पर्वतको विकट गाउँका बालबालिका खेलकुदमा आकर्षिक हुन थालेका छन्। स्थानीय युवाले निःशुल्क रूपमा तेक्वान्दोको प्रशिक्षण सुरु गरेपछि बालबालिका खेलकुदमा आकर्षित हुन थालेका हुन्। दक्षिण पर्वतको बिहादी गाउँपालिका५, उरामपोखरास्थित पर्यटकीय गाउँ गेप्ताङमा स्थानीय युवाले बालबालिकालाई निःशुल्क तेक्वान्दोको प्रशिक्षण सञ्चालन गर्दै आएका छन्। वैदेशिक रोजगारीबाट फर्किएका स्थानीय चित्रबहादुर थापा र पोखरामा स्नातक तह अध्ययन गरिरहेका संगम थापाले बालबालिकालाई अनुशासित बनाउन र खेलकुदमा आकर्षित गर्ने उद्देश्यले निःशुल्क प्रशिक्षण सुरु गरेका हुन्। अहिले हरेक दिन गेप्ताङ तेक्वान्दो डोजाङले प्रशिक्षण सञ्चालन गर्दै आएको छ। तेक्वान्दो खेलप्रति रुचि नभएका बालबालिकालाई सुरुमा सिकाउन कठिनाइ भए पनि अहिले विस्तारै सहज हुन थालेको सञ्चालकको भनाइ छ। पछिल्लो समय अभिभावक पनि सकारात्मक भएपछि सिंगो गाउँका पाँचदेखि १९ वर्षसम्मका अधिकांश बालबालिका नियमित रूपमा तेक्वान्दो प्रशिक्षण गर्न थालेको प्रशिक्षक चित्र थापाले बताए। अहिले २५ जनाले नियमित रूपमा प्रशिक्षण गरिरहेको थापाले जानकारी दिए। स्थानीय लक्ष्मी आधारभूत विद्यालय गेप्ताङ र चन्द्र मावि उरामपोखरामा अध्ययनरत विद्यार्थी प्रशिक्षणमा सहभागी हुँदै आएका छन्। पोखरामा अध्ययन गर्दै आएका संगम थापा स्कुले जीवनमै कुस्माको नमुना आवासीय माविमा पढ्ने बखत नै तेक्वान्दोका राम्रा खेलाडी थिए। अहिले गाउँमा आएर नियमित रूपमा प्रशिक्षण दिन पाउँदा आफूलाई गर्व भएको उनले बताए। गाउँमा नियमित रूपमा तेक्वान्दो प्रशिक्षण लिएपछि विद्यार्थीहरू अनुशासित बन्दै गएको लक्ष्मी आधारभूत विद्यालयका शिक्षक शेरबहादुर थापाले बताए। डोजाङका खेलाडीहरू पर्वत स्टार तेक्वान्दो प्रतियोगिता र जिल्ला खेलकुद विकास समितिले सञ्चालन गरेको राष्ट्रपति रनिङ सिल्डमा पनि सहभागी भइसकेका छन्। अब जिल्ला र छिमेकी जिल्लाका प्रतियोगितामा समेत सहभागी गराएर पदक जिताउने लक्ष्य रहेको प्रशिक्षक संगम थापाले बताए। मगर समुदायको बाहुल्य रहेको उक्त गाउँमा बालबालिकासँगै युवाहरू पनि तेक्वान्दो खेलप्रति आकर्षित हुन थालेका छन्।पर्यटकका लागि होमस्टे सञ्चालनमा आएको उक्त गाउँमा पुग्ने पर्यटकलाई तेक्वान्दो खेलाडीहरूले स्वागतसमेत गर्ने गरेका छन्।"
७ मिनेटमा ३ गोल खाँदा बार्सिलोना निराश,स्पेन : स्पेनिस ला लिगा अन्तर्गत शनिबार भएको खेलमा लिग लिडर बार्सिलोनाले अप्रत्यासित हार व्यहोरेको छ । लेभान्टेसँग ३१ ले पराजित हुँदा बार्सिलोना अंक दूरी बढाउने अवसरबाट बञ्चित भएको हो । लेभान्टेको घरेलु मैदानमा भएको खेलमा ३८औं मिनेटमा कप्तान लियोनल मेसीले पेनाल्टीमार्फत गोल गर्दै बार्सिलोनालाई अग्रता दिलाएका थिए । लेभान्टेका डिफेन्डर जर्ज मिरामोलले बार्सिलोनाका डिफेन्डर निल्सन सेमोडोलाई पेनाल्टी एरियामा फउल गरेपछि बार्सिलोनाले पोनल्टीको अवसर पाएको थियो । पहिलो हाफमा १० ले अग्रता बनाएको बार्सिलोनाका लागि खेलको ६० देखि ७०औं मिनेट बीचका समय निकै दुभाग्यपूर्ण रह्यो । ६१औं मिनेटमा लेभान्टेका जोज क्याम्पानाले गोल गरी खेल बराबरी बनाए । ६३औं मिनेटमा बोर्जा मोयाले गोल गर्दा बार्सिलोना २१ पछि पर्यो । ६८औं मिनेटमा नेमान्जा राडोजाले गोल गरी बार्सिलोनालाई निराश बनाए । ७ मिनेटमा लगातार नीत गोल खाएपछि खेलमा फर्कन गरेको बार्सिलोनाको प्रयास सफल हुन सकेन। खेल अवधिभर लेभान्टेमाथि दवाव बनाइरहेको बार्सिलोना स्तब्ध बन्यो। हारपछि पनि ११ खेलबाट २२ अंक बनाएको बार्सिलोना शीर्ष स्थानमा कायम छ । शनिबार नै भएको खेलमा बार्सिलोनालाई पछ्याइरहेको रियल मड्रिड रियल बेटिससँग गोलरहित बराबरीमा रोकिँदा बार्सिलोनालाई फाइदा पुगेको हो । समान खेलबाट २२ नै अंक रहेको रियल मड्रिड गोलअन्तरमा पछि परी दोस्रो स्थानमा छ। आफ्नै मैदानमा भएको खेलमा बराबरीमा रोकिँदा जितसँगै तीन अंक जोडी शीर्ष स्थानमा उक्लिने अवसर रियलले गुमायो ।
एमसीसीसँग नेपाल ३८ रनले पराजित,काठमाडौं : नेपाल भ्रमणमा रहेको इङ्ल्यान्डको मेरिलेबोन क्रिकेट क्लब (एमसीसी)सँग नेपाली यू१९ क्रिकेट टिम पराजित भएको छ । त्रिवि अन्तर्राष्ट्रिय क्रिकेट मैदान कीर्तिपुरमा आइतबार भएको एक दिवसीय क्रिकेटमा नेपाली यू१९ क्रिकेट टिम ३८ रनले पराजित भएको हो। नेपालले टस जितेर फिल्डिङ गर्ने निर्णय गरेको थियो। त्यसपछि पहिलो ब्याटिङ गरेको एमसीसीले निर्धारित ५० ओभरमा ७ विकेट गुमाउँदै ३३४ रन बनायो। उसका तिन ब्याट्स्म्यानले अर्धशतक बनाए। ओपनर वील रोड्स्ले सर्वाधिक ९३ रन जोडे। उनले ४ छक्का र १३ चौका हिर्काएका थिए। त्यस्तै टोम वेट्लीले र माइल्स हामोन्डले समान ६५ रन बनाए। नेपालका लागि शेर मल्ल र सागर ढकालले समान २२ विकेट लिए भने आकाश चन्द र कुशल मल्लले ११ विकेट हात पारे। त्यस्तै हरि चौहानले क्यालम ज्याक्सनलाई रनआउट गरे। ३३५ रनको लक्ष्य पछ्याएको नेपालले ९ विकेटको नोक्सानीमा २९६ रन जोड्यो। विशाल लक्ष्य पछ्याएको नेपालका लागि हरि चौहानले अर्धशतक बनाए। उनले ६० बलको सामना गर्दै १ छक्का र ५ चौकाको मद्दतमा ५२ रन जोडेका हुन्। त्यस्तै ओपनर रित गौतमले ४५ रनको योगदान गरे। नेपाललाई सम्मानजनक योगफलमा पुर्याउन आकाश चन्द र अरुण ऐरीले समान ३० रन जोडे भने शेर मल्लले नटआउट २८ रन जोडे। मल्लले २४ बलमा ३ चौका हिर्काए। नेपालले ३७ रन एक्स्ट्रा पाएको थियो।
विकट गाउँमा तेक्वान्दो प्रशिक्षण,"कुश्मा : पर्वतको विकट गाउँका बालबालिका खेलकुदमा आकर्षिक हुन थालेका छन्। स्थानीय युवाले निःशुल्क रूपमा तेक्वान्दोको प्रशिक्षण सुरु गरेपछि बालबालिका खेलकुदमा आकर्षित हुन थालेका हुन्। दक्षिण पर्वतको बिहादी गाउँपालिका५, उरामपोखरास्थित पर्यटकीय गाउँ गेप्ताङमा स्थानीय युवाले बालबालिकालाई निःशुल्क तेक्वान्दोको प्रशिक्षण सञ्चालन गर्दै आएका छन्। वैदेशिक रोजगारीबाट फर्किएका स्थानीय चित्रबहादुर थापा र पोखरामा स्नातक तह अध्ययन गरिरहेका संगम थापाले बालबालिकालाई अनुशासित बनाउन र खेलकुदमा आकर्षित गर्ने उद्देश्यले निःशुल्क प्रशिक्षण सुरु गरेका हुन्। अहिले हरेक दिन गेप्ताङ तेक्वान्दो डोजाङले प्रशिक्षण सञ्चालन गर्दै आएको छ। तेक्वान्दो खेलप्रति रुचि नभएका बालबालिकालाई सुरुमा सिकाउन कठिनाइ भए पनि अहिले विस्तारै सहज हुन थालेको सञ्चालकको भनाइ छ। पछिल्लो समय अभिभावक पनि सकारात्मक भएपछि सिंगो गाउँका पाँचदेखि १९ वर्षसम्मका अधिकांश बालबालिका नियमित रूपमा तेक्वान्दो प्रशिक्षण गर्न थालेको प्रशिक्षक चित्र थापाले बताए। अहिले २५ जनाले नियमित रूपमा प्रशिक्षण गरिरहेको थापाले जानकारी दिए। स्थानीय लक्ष्मी आधारभूत विद्यालय गेप्ताङ र चन्द्र मावि उरामपोखरामा अध्ययनरत विद्यार्थी प्रशिक्षणमा सहभागी हुँदै आएका छन्। पोखरामा अध्ययन गर्दै आएका संगम थापा स्कुले जीवनमै कुस्माको नमुना आवासीय माविमा पढ्ने बखत नै तेक्वान्दोका राम्रा खेलाडी थिए। अहिले गाउँमा आएर नियमित रूपमा प्रशिक्षण दिन पाउँदा आफूलाई गर्व भएको उनले बताए। गाउँमा नियमित रूपमा तेक्वान्दो प्रशिक्षण लिएपछि विद्यार्थीहरू अनुशासित बन्दै गएको लक्ष्मी आधारभूत विद्यालयका शिक्षक शेरबहादुर थापाले बताए। डोजाङका खेलाडीहरू पर्वत स्टार तेक्वान्दो प्रतियोगिता र जिल्ला खेलकुद विकास समितिले सञ्चालन गरेको राष्ट्रपति रनिङ सिल्डमा पनि सहभागी भइसकेका छन्। अब जिल्ला र छिमेकी जिल्लाका प्रतियोगितामा समेत सहभागी गराएर पदक जिताउने लक्ष्य रहेको प्रशिक्षक संगम थापाले बताए। मगर समुदायको बाहुल्य रहेको उक्त गाउँमा बालबालिकासँगै युवाहरू पनि तेक्वान्दो खेलप्रति आकर्षित हुन थालेका छन्।पर्यटकका लागि होमस्टे सञ्चालनमा आएको उक्त गाउँमा पुग्ने पर्यटकलाई तेक्वान्दो खेलाडीहरूले स्वागतसमेत गर्ने गरेका छन्।"
एमसीसीसँग नेपाल ३८ रनले पराजित,काठमाडौं : नेपाल भ्रमणमा रहेको इङ्ल्यान्डको मेरिलेबोन क्रिकेट क्लब (एमसीसी)सँग नेपाली यू१९ क्रिकेट टिम पराजित भएको छ । त्रिवि अन्तर्राष्ट्रिय क्रिकेट मैदान कीर्तिपुरमा आइतबार भएको एक दिवसीय क्रिकेटमा नेपाली यू१९ क्रिकेट टिम ३८ रनले पराजित भएको हो। नेपालले टस जितेर फिल्डिङ गर्ने निर्णय गरेको थियो। त्यसपछि पहिलो ब्याटिङ गरेको एमसीसीले निर्धारित ५० ओभरमा ७ विकेट गुमाउँदै ३३४ रन बनायो। उसका तिन ब्याट्स्म्यानले अर्धशतक बनाए। ओपनर वील रोड्स्ले सर्वाधिक ९३ रन जोडे। उनले ४ छक्का र १३ चौका हिर्काएका थिए। त्यस्तै टोम वेट्लीले र माइल्स हामोन्डले समान ६५ रन बनाए। नेपालका लागि शेर मल्ल र सागर ढकालले समान २२ विकेट लिए भने आकाश चन्द र कुशल मल्लले ११ विकेट हात पारे। त्यस्तै हरि चौहानले क्यालम ज्याक्सनलाई रनआउट गरे। ३३५ रनको लक्ष्य पछ्याएको नेपालले ९ विकेटको नोक्सानीमा २९६ रन जोड्यो। विशाल लक्ष्य पछ्याएको नेपालका लागि हरि चौहानले अर्धशतक बनाए। उनले ६० बलको सामना गर्दै १ छक्का र ५ चौकाको मद्दतमा ५२ रन जोडेका हुन्। त्यस्तै ओपनर रित गौतमले ४५ रनको योगदान गरे। नेपाललाई सम्मानजनक योगफलमा पुर्याउन आकाश चन्द र अरुण ऐरीले समान ३० रन जोडे भने शेर मल्लले नटआउट २८ रन जोडे। मल्लले २४ बलमा ३ चौका हिर्काए। नेपालले ३७ रन एक्स्ट्रा पाएको थियो।
"वरीयतामा नेपालभन्दा पछिका ६ टोली विश्वकपमा, यसरी गुम्यो नेपालको अवसर","अबुधाबी : टी२० विश्वकप छनोटको उपाधि नेदरल्यान्डसले जितेको छ। शनिबार राति भएको फाइनलमा पपुवा न्यूगिनीलाई ७ विकेटले पराजित गर्दै नेदरल्यान्डसले उपाधि कब्जा गरेको हो। यूएईमा अक्टोबर ११ देखि नोभेम्बर २ सम्म भएको छनोटको अन्तिम चरणको खेलबाट ६ टिम सन् २०२० मा अस्टेलियामा हुने विश्वकपका लागि छानिएका छन् । विश्वकपमा छनोट हुनेमा नेदरल्यान्डस् र पपुवा न्यूगिनीसहित, नामिबिया, आयरल्याण्ड, ओमान र युएई छन्। १४ टोली सहभागी प्रतियोगितामा समूहका शीर्षस्थानमा रहेने तीनतीन टोली विश्वकपमा छानिएका हुन्। समूह ए मा सिङ्गापुर पपुवा न्यूगिनी, नेदरल्यान्डस्, नामिबिया, स्कटल्यान्ड, केन्या र बर्मुडा रहेका थिए। त्यस्तै समूह बी मा आयरल्यान्ड, ओमान, यूएई, हङकङ, क्यानडा, जर्सी र नाइजेरिया रहेका थिए । समूह 'ए' बाट पपुवा न्युगिनी, नेदर्ल्याण्डस् र नामिबिया छनोट हुँदा समूह 'बी' बाट आयरल्याण्ड, ओमान र यूएई विश्वकपमा छानिए। गत जुलाईमा भएको एसियाको अन्तिम चरणको छनोट प्रतियोगितामा सिंगापुरसँग पराजित भई नेपालले विश्वकप छनोट खेल्ने मौका गुमाएको थियो । नेपाललाई पराजित गरी विश्वकप छनोट प्रतियोगिता खेलेको सिंगापुरले पनि विश्वकपमा स्थान बनाउन सकेन समूह 'ए' मा रहेको सिंगापुरले ६ खेलमध्ये दुई वटामा मात्र जित निकाली छैठौं स्थानमा रह्यो। यूएईमा भएको टी२० विश्वकप छनोटमा सहभागी सबै टिम नेपालका हाराहारी र नेपालभन्दा कमजोर मानिएका टीम थिए । एसिया छनोटबाट छानिएको खण्डमा नेपाललाई दोस्रो पटक टी२० विश्वकप खेल्ने ठूलो अवसर थियो। हाल विश्वकमा छानिएका ६ वटै टोली टी२० तर्फ आइसीसीको वरीयतामा नेपालभन्दा पछाडि छन्। विश्वकपमा छानिएका ६ वटै टोली नेपालका चीर परिचित प्रतिद्वन्द्वी हुन्। टी२० वरीयतामा पछि भएपनि आयरल्याण्ड टेस्ट मायन्यता पाएको टोली हो । एसिया छनोटमा नेपालभन्दा वरीयतामा निकै पछाडी रहेको टोली सिंगापुरसँग पराजित हुँदा नेपालले महत्वपूर्ण अवसर गुमाउने पुग्यो । यो पनि पढ्नुहोस् : नेपालको लज्जास्पद हार, विश्वकप सपनामा ब्रेक"
७ मिनेटमा ३ गोल खाँदा बार्सिलोना निराश,स्पेन : स्पेनिस ला लिगा अन्तर्गत शनिबार भएको खेलमा लिग लिडर बार्सिलोनाले अप्रत्यासित हार व्यहोरेको छ । लेभान्टेसँग ३१ ले पराजित हुँदा बार्सिलोना अंक दूरी बढाउने अवसरबाट बञ्चित भएको हो । लेभान्टेको घरेलु मैदानमा भएको खेलमा ३८औं मिनेटमा कप्तान लियोनल मेसीले पेनाल्टीमार्फत गोल गर्दै बार्सिलोनालाई अग्रता दिलाएका थिए । लेभान्टेका डिफेन्डर जर्ज मिरामोलले बार्सिलोनाका डिफेन्डर निल्सन सेमोडोलाई पेनाल्टी एरियामा फउल गरेपछि बार्सिलोनाले पोनल्टीको अवसर पाएको थियो । पहिलो हाफमा १० ले अग्रता बनाएको बार्सिलोनाका लागि खेलको ६० देखि ७०औं मिनेट बीचका समय निकै दुभाग्यपूर्ण रह्यो । ६१औं मिनेटमा लेभान्टेका जोज क्याम्पानाले गोल गरी खेल बराबरी बनाए । ६३औं मिनेटमा बोर्जा मोयाले गोल गर्दा बार्सिलोना २१ पछि पर्यो । ६८औं मिनेटमा नेमान्जा राडोजाले गोल गरी बार्सिलोनालाई निराश बनाए । ७ मिनेटमा लगातार नीत गोल खाएपछि खेलमा फर्कन गरेको बार्सिलोनाको प्रयास सफल हुन सकेन। खेल अवधिभर लेभान्टेमाथि दवाव बनाइरहेको बार्सिलोना स्तब्ध बन्यो। हारपछि पनि ११ खेलबाट २२ अंक बनाएको बार्सिलोना शीर्ष स्थानमा कायम छ । शनिबार नै भएको खेलमा बार्सिलोनालाई पछ्याइरहेको रियल मड्रिड रियल बेटिससँग गोलरहित बराबरीमा रोकिँदा बार्सिलोनालाई फाइदा पुगेको हो । समान खेलबाट २२ नै अंक रहेको रियल मड्रिड गोलअन्तरमा पछि परी दोस्रो स्थानमा छ। आफ्नै मैदानमा भएको खेलमा बराबरीमा रोकिँदा जितसँगै तीन अंक जोडी शीर्ष स्थानमा उक्लिने अवसर रियलले गुमायो ।

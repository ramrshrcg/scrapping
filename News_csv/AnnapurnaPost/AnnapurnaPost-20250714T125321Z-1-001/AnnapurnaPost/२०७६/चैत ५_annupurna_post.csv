शीर्षक,विवरण
प्रधानमन्त्रीलाई कालोबजारियाको पत्र,"सामान जति अभाव भयो जनता उति चलाख हुन्छन्, त्यसैले त जनता सपार्ने तपाईंको जिम्मेवारी पनि हामीले आफ्नै टाउकामा ल्याएका छौं सम्माननीय प्रधानमन्त्रीज्यू, नमस्कार एवं सुस्त स्वास्थ्यलाभको कामना। मन त शीघ्र स्वास्थ्यलाभकै कामना गर्नु थियो। तर, अलि डर लाग्यो। तपाईं छिटै सक्रिय हुनुभयो भने हामीले निस्क्रिय हुनुपर्ने हो कि भन्ने चिन्ता लाग्यो। तपाईं ओछ्यानमा हुनुहुन्छ, बजारमा हाम्रो एकलौटी फस्टाएको छ। तपाईं बजारमा निस्कनुभयो भने हामी ओछ्यानमा पुग्नुपर्ने हुन सक्छ। त्यसैले कोरोनाको त्रास रहुन्जेल तपाईंले आराम गरेकै जाती भन्ने हाम्रो अन्तर्मनको सुझाव छ। जुनसुकै संक्रमणबाट जोगिनुपर्ने अवस्था छ, हुलमुलमा कोरोना सल्किन सक्छ। बरु ढोका थुनेरै बस्नुहोस्। तपाईंहामी सबैको हित यसमै छ। जसरी कोरोना संक्रमण व्याप्त हुन उपयुक्त वातावरण चाहिन्छ, हाम्रो पेसा फस्टाउन पनि उचित वातावरणै चाहिँदो रहेछ। हामीलाई अहिले साँच्चै राम्रो वातावरण मिलेको छ। त्यही भएर त तीव्र संक्रमण गर्दै लगेका छौं। पहिलो गाँसमा ग्यास लुकाइसक्यौं। तपाईंका मन्त्रीले पहिलाभन्दा थप गरेर पठाएको भनेको सुनिरहनुभएकै होला। सत्य त्यही हो। ढुक्कले बस्नुहोस्। मन्त्रीका कुरा सुन्नुहोस्। अरूका प्यारप्यार सुनेर बिरामी मान्छे टाउको किन दुखाउनुहुन्छ ? जनताले त यो पनि पाइएन, ऊ पनि पाइएन भनिहाल्छन्। साह्रै असन्तोकी प्राणी हो जनता भनेको। तिनको चित्त बुझाउन तपाईंको कुर्सीमा जस्तै माइकालाल पुगे पनि सक्दैन। मन्त्रीले धन्न तरकारीदेखि दालचामलको मूल्य बढिरहेको, खाद्य वस्तु बजारबाटै गायब भएको जस्ता खबर भनेकै छैनन्। साह्रै ज्ञानी छन् तपाईंका टिमका मान्छे। बजारको यथार्थ बुझेर उनीहरू कडा भई ननिस्किऊन् भन्ने हाम्रो कामना छ। त्यो पूरा भइरहेकै छ। भइरहने छ भन्नेमा ढुक्क छौं। कथंकदाचित हामीमाथि धरपकड भयो भने वा ऐनकानुन लगाएर धपाइयो भने सर्वनासै हुन्छ, प्रधानमन्त्रीज्यू। हरेक बिहान पशुपति गएर हामी त्यही कामना गर्छौं, निस्फिक्री चल्न पाऊँ, प्रभु। महादेवका कानमा हाम्रो स्तुति पुगेकै छ अहिलेसम्म। प्रधानमन्त्रीज्यू, हामीलाई साँच्चै मन पर्ने ठाउँ भान्सा हो। त्यसैले पहिलो चरणमा ग्यास खायौं। अब नुनतेल धमाधम उठाउँदैछौं। धेरैतिर संकट बनाइसक्यौं। दुईचार दिनमा नुन पाउन पक्कै हम्मे पर्नेछ। ढुक्क हुनुहोस् हामी तपाईंका मतदातालाई अलिनो खान बाध्य पार्न चाहन्नौं। मात्र दोब्बर बढी तिर्नुपर्ने हुन सक्छ। यसो सेटिङउटिङ मिलायो भने सजिलै पाउन पक्कै सक्लान्। त्यसैका लागि न हो यत्रो दुःख गरीगरी हामीले लुकाएको। त्यो थोडे हामीले खान लुकाएको हो र ? जाने जनतामै हो। अनिकालमा बीउ जोगाउनु भनेको यही हो, प्रधानमन्त्रीज्यू। अँ, पेट्रोल पम्पमा गाडीको लाइन देख्नुभएकै होला। हैट, तपाईं त आराममा पो हुनुहुन्छ। कहाँबाट देख्नु ? र, नदेखेकै राम्रो। पेट्रोलकै अभाव हुनुपर्ने स्थिति छ होला त देशमा ? छन त थिएन। तर, हामीले बनायौं। कारण उही हो हाम्रो तागत। कस्तो तागत ? सोध्नुहोला। हाम्रो अनुसन्धानले भन्छ पेट्रोलडिजेल हाल्न जाने मान्छे साह्रै व्यस्त हुन्छन्। तिनलाई पम्पसम्म पुग्न फुर्सद मिल्दैन। त्यही भएर केही दिनपछिदेखि हामी पानीका बोतलमा चोकचोक र गल्लीमै इन्धन उपलब्ध गराउने छौं। त्यसकै पूर्वाधार निर्माणमा अहिले खटिएका छौं। त्यही भएर पेट्रोल पम्पमा भीडभाड बढेको हो। यसलाई अन्यथा नठान्नु होला। अभाव सिर्जना गर्न होइन, सुविधा बढाउन यो सबै भइरहेको छ। यस्तो सेवा दिन सरकारले सक्दैन, हामीले नगरे कसले गर्ने ? नत्र कुनचाहिँ प्रधानमन्त्रीले सक्यो हामीलाई थला बसाउन ? कालोबजार निमिट्यान्न पार्न कसले सक्यो ? आमा कसम, हामीलाई अलि बढी डर तपाईंसँगै थियो। तर, जब कोरोना आयो, हामी जुर्मुरायौं, तपाईं पनि अस्पताल छिर्नुभयो। क्या मज्जा आयो। हाम्रो अर्को सर्वेक्षणले भन्छ खासमा निम्न वर्गीय नेपाली जनताको बानी बिग्रिँदै गएको छ। फुर्सद छ तर ती सौखिन भए। सजिलै पाउने भएपछि जहिले पायो तहिले जे पायो त्यही किनिहाल्छन्। यस्तै अवस्था रहे बाउआमासमेत किन्न अघि सर्लान्। त्यही भएर हरेक सामानलाई खोज्न गाह्रो पर्ने, पाउन साह्रो पर्ने र किन्न गतिलै भाउ चुकाउनुपर्ने बनाउन चाहेका हौं। तपाईंको साथ पायौं भने यसलाई हामी निकै कालसम्म तन्काइदिने छौं। बिन्ती छ जनतालाई दुःख गर्नबाट वञ्चित नगरिदिनुहोस्। सामानको जति अभाव भयो, जनता उति चलाख हुन्छन्। जनता सपार्ने तपाईंको जिम्मेवारी पनि हामीले आफ्नै टाउकामा ल्याएका छौं। सहर्ष स्वागत गर्नुस् यसलाई। हामी चाहन्छौं कोरोना नेपाल छिरोस्। सर्वत्र हाहाकार होस्। नत्र हल्ला पिटाएर भए पनि हाहाकार बनाउन हामीले जान्या छ। अभावै अभावको कृत्रिम वातावरण बनाएरै किन नहोस्, हामी कम्तीमा दोब्बरमा सामान बेच्न चाहन्छौं। त्यस दिनको व्यग्र प्रतीक्षामा छौं। नाकाबन्दीपछि हामीलाई भाग्यले जुराइदिएको अवसर हो यो। कृपया, यसमा भिलेन बनेर नछिर्नुहोला। फेरि हामी पनि भिलेनै बनेर निस्किनुपर्ने अवस्था नआओस्। हामी जे गर्न पनि सक्छौं। तर, त्यो क्षमता आवश्यक परेमा मात्र देखाउँछौं। अहिले त सरकारका कतिपय मन्त्री र माथिदेखि तलसम्मका कर्मचारी सबैले हामीलाई साथ दिएकै छन्। प्रधानमन्त्रीज्यू त हामीले जे भन्यो त्यही मान्नुहुन्छ भनेर टारेकै छन्। थाहा छैन, मान्नुहुन्छ कि हुन्न। मान्नुभए ठीकै छ, नत्र जानेको छ। के जानेको छ ? भनेर सोध्नुहोला। त्यो त पहिला कथाले मागोस्, अनि देखाउँछौं। मात्र यतिचाहिँ भनिरहन्छौं हामीसँग सरकार ढाल्नेदेखि फाल्नेसम्मको तागत छ। नपत्याए इतिहास खोतल्नुहोस्, छर्लङै देख्नुहुनेछ। आफ्नो बखान आफैं के गरिरहनु ? कोरोनाले मान्छेको शरीरको तागत खान्छ। मान्छे झन् तागतिलो हुँदै गयो भने भाइरस भित्रभित्रै मर्छ। देखै पर्दैन। त्यसलाई मात्र ढाल्छ, जससँग प्रतिरोधात्मक क्षमता कम हुन्छ। अति कम भएकालाई त मारि नै दिन्छ। हामी कालोबजारिया पनि त्यस्तै हौं। शक्तिशाली, तागतिला र पहुँचवालासँग हामी डराउँछौं। तिनको सेवासत्कार गर्छौं। मध्यमवर्गलाई तिरीखिरी खेलाउँछौं। गरिब, विपन्न र अहिले खायो भरे के खाउँको अवस्थामा रहेकाहरूलाई भने भुतुक्कै पार्छौं। त्यसो गर्न पाउँदा हामीलाई गर्वानुभूति हुन्छ। त्यो पौरख को सूची राखेर अर्को विपत्तिमा फेरि अझ सक्रिय हुन्छौं। खासमा हामीलाई ठूला र उच्चमध्यम वर्ग चाहिँदै चाहिँदैन। बहुसंख्यक तल्लो वर्गलाई ङ्याक्न पायौं भने हामी मोटाइहाल्छौं। नेपाली बृहत् शब्दकोशले कालोबजार लाई यसरी अथ्र्याएको रहेछ, कुनै मालसामानको कृत्रिम अभाव खडा गरी अत्यधिक नाफा लिएर बिक्री गर्ने काम वा स्थिति। त्यस्तो मालसामान खरिदबिक्री गर्ने ठाउँ, चोरबजार। र, कालोबजारियाको अर्थ लेखेको रहेछ, कालोबजार गर्ने, तस्कर व्यापारी, चोरबजारिया। हामीलाई अथ्र्याउँदै चोरबजारिया, तस्कर व्यापारी भनिएको छ। हाम्रो पहिचानै त्यही हो। हाम्रो विशेषतै त्यही हो। कसरी हामी चोखा व्यापारी हुन सक्छौं त ? चोखा भयौं भने राष्ट्रभरका कसैले हाम्रो नामै उच्चारण गर्दैनन्। आफ्नो अस्तित्व मारेर कसरी पहिचान फेरौं हामी ? त्यसैले प्रधामन्त्रीज्यू, हामीलाई हाम्रै कर्ममा रमाउन दिनुहोस्। कृपया, सेना, प्रहरी वा कुनै कर्मचारी लगाएर बल प्रयोग नगराउनुहोस्। ठूलालाई ठूलै तागत लगाउन हामीले पनि जानेका छौं। जताबाट छिर्के लगाए पनि, जतिसुकै च्याँखे थापे पनि वा खोरमा पार्न चाहे पनि सक्नुहुने छैन। नत्र कुनचाहिँ प्रधानमन्त्रीले सक्यो हामीलाई थला बसाउन ? कालोबजार निमिट्यान्न पार्न कसले सक्यो ? आमा कसम, हामीलाई अलि बढी डर तपाईंसँगै थियो। तर, जब कोरोना आयो, हामी जुर्मुरायौं, तपाईं पनि अस्पताल छिर्नुभयो। क्या मज्जा आयो। अहिले आराम गरिरहनुभएको छ। हाम्रो सक्रियताको खबर लगिदिने कोही नहुन सक्छ। कसैले लगिगए पनि केही लछारपाटो लाउने छैन। प्रधानमन्त्रीज्यू, टुप्पामा आएर मलाईसमेत धम्क्याए भन्नुहोला। धम्क्याउन खोजेकै हो। सक्नुहुन्छ हामीलाई ठेगान लाउन ? सक्नुहुन्छ भने हेरौं, देखाउनुहोस्। जवाफको प्रतीक्षामा छौं। र, त्यसको समेत जवाफ बोकेर बसेका छौं। धन्यवाद। तपाईंका अशुभचिन्तक, तमाम कालोबजारिया"
अपव्यय नमुना !,"नेपाल सरकार दशौं वर्षदेखि काठमाडौं उपत्यकाको भित्री चक्रपथ को महाराजगन्जनारायणगोपाल चोकको भिरालोसम्म मात्र दोस्रो तहको विस्तार योजनामा थियो। किनभने महाराजगन्जमा शिवपुरीनारायणस्थानलैनचौरखानी विभाग मार्ग र बन्न लागेको चक्रपथको चौबाटो (क्रसिङ) मा पहिल्यैदेखि नै मानव बस्ती थियो। त्यसैले राजा महेन्द्रले गद्दीका उत्तराधिकारीबाहेकका आफ्ना माहिला र कान्छा छोरा ज्ञानेन्द्र र धीरेन्द्रका लागि पनि त्यहाँ दरबार बनाइदिएकोबाट सो व्यहोरा प्रमाणित हुन्छ। पहिल्यैदेखि नै त्यहाँ ठूलाठूला निवास हरू रहेको त आम जानकारीमा छँदै छ। तर एकाएक गत असोजकात्तिकतिर २०३३ सालदेखि नै प्रकाशित मापदण्डलाई बनीबनाउ क्षेत्र (बिल्टअप एरिया) (पूर्वतर्फ १३५ मिटर र पश्चिमतर्फ १०९ मिटर) का घर भत्काई चक्रपथको चौडाइ त्यहाँ पनि ३१३१ मिटर नै बनाउने योजना रचिएछ। दशकौंदेखिका सरकारको पूर्वघोषित नीतिगत निर्णय नै उल्टाई झन्डै दुईतिहाइ बहुमत भएको सरकारलाई बदनाम गराउने आशयबाट यो मनलागी निर्णय भएको हुन सक्छ; जसमा सरकार फस्यो र शिक्षा, स्वास्थ्य र रोजगारजस्ता विषय गौण बनाई कैयन्को बसोवास, व्यवसाय र रोजगार समाप्तिका साथै अर्बौं रुपैयाँ बेफ्वाँकमा घरजग्गाको क्षतिपूर्ति व्यहोर्न तयार भएको छ। तदनुरूप १७ पुस २०७६ को मन्त्रिपरिषद्बाट उपरोक्त निर्णय गराइयो। औचित्य, आर्थिक तथा नैतिक कारणबाट पनि यो निर्णय उपयुक्त छैन। किनभने त्यहाँ चक्रपथमा पहिल्यै १५१५ मिटर छाडी दुईतर्फी चारचार लेनको बाटो बनिसकेको छ, र ट्राफिक सुचारु छ। घर भत्काई बाटो ३१ मिटर बनाउनुको कुनै तुक छैन किनभने घर भत्किएको ठाउँमा भोलि हाल कलंकीतीनकुनेको ठाउँठाउँमा जस्तै अनधिकृत बिसौनी (पार्किङ) मात्र बन्ने हो। बिल्टअप एरिया छोडी पूर्वपश्चिमतर्फ हाल पनि ३१३१ मिटर कायम छ र ट्राफिक सुचारु गर्न सडक सुधार मात्र आवश्यक छ। लौ, महाराजगन्ज क्षेत्रको बिल्टअपएरिया खारेज गर्ने नै हो र पुराना तथा नियमानुसार बनेका नयाँ घर पनि भत्काउने नै हो भने पनि दुई किलोमिटर अगाडि धोबीखोला पुलपारि चाबहिलतर्फ लाग्दा सडक झनै सानो भई ट्राफिक धेरै अस्तव्यस्त हुने पक्कै छ। अहिल्यै त्यहाँ सवारी जाम नियमित छ। झन् थप सवारीको चाप त्यहाँ थप्दा त्रिभुवन विमानस्थल, पशुपतिनाथ तथा बौद्धनाथ जाने यात्रुपर्यटकको के हाल होला ! त्यो सडक जोरपाटी, साँखुलगायत काठमाडौं सहरको उत्तरपूर्वका जनसंख्याको नियमित आवतजावत गर्ने प्रमुख मार्ग पनि हो। महाराजगन्ज क्षेत्र तथा चाबहिलगौशालामा भित्री चक्रपथ विस्तारलाई समन्वयात्मक रूपमा सँगसँगै नै लैजानु उपयुक्त हुन्छ ट्राफिक घनत्वको कारणबाट। थप यो पनि छ कि महाराजगन्जमा बिल्टअपएरिया खारेज गर्दा न त चक्रपथकै सवारी सुचारु हुन्छ, न त बाँसबारीशीतल निवास (राष्ट्रपति निवास) तर्फको यातायात नै सुगम हुन्छ। त्यसैले आधिकारिक रूपमा सडक विभागका अधिकारीहरूले विगत एकदुई वर्षदेखि पत्रपत्रिकामा समाचारअन्तर्वार्तामार्फत महाराजगन्ज क्षेत्रमा चौबाटोमा ओभरहेड पुल वा अन्डरपास निर्माण गर्न चिनियाँ पक्षलाई अनुरोध गरेको एकपटक होइन, पटकपटक सार्वजनिक भएकै हो। महाराजगन्ज क्षेत्र तथा चाबहिलगौशालामा भित्री चक्रपथ विस्तारलाई समन्वयात्मक रूपमा सँगसँगै नै लैजानु उपयुक्त हुन्छ ट्राफिक घनत्वको कारणबाट। यसतर्फ सम्बन्धित पक्षको ध्यान नपुगेको हो, चासो नरहेको हो वा अन्य अदृश्य चापले काम गरेको हो ! सर्वाेच्च अदालतको यसअघिका फैसलामा स्पष्ट निर्देश भएको स्थानीयसँग घरजग्गा अधिग्रहणअघि मुआब्जा निर्धारणका लागि छलफलमा आउने सरकारी अधिकारीले के तर्क राखेर यो कार्यको यथार्थ सावित गर्नुहोला ! अगाडितिर उपयुक्त व्यवस्था नगरी त्यहाँ मात्र बाटो चौडाउँदा चाबहिलपशुपति क्षेत्रको समस्या झनै विकराल हुनेछ, असाध्य हुनेछ। तसर्थ अब काठमाडौं चक्रपथको बाँकी भागलाई सुगम र फराकिलो गर्न खोज्दा पशुपति क्षेत्रबारे समेत कुनै निश्चित योजनाविकल्प नबनाई अन्यत्र घर भत्काई बस्ती अस्तव्यस्त गर्ने काम उपयुक्त हुँदै होइन। त्यसो त महाराजगन्ज क्षेत्र काठमाडौं उपत्यकाका अन्य कैयन् सहरी क्षेत्रको तुलनामा व्यवस्थित र अलि सफासुग्घर पनि छ। कैयन् मुलुकका दूतावास र राजदूतहरूको निवास क्षेत्र हुनुका साथै मुलुककै स्वास्थ्य क्षेत्रको यो मूल धमनी पनि हो। यहाँका सार्वजनिक तथा निजी अस्पताल र स्वास्थ्य केन्द्रहरूमा उपचार गराउन मुलुकभित्रबाट मात्र होइन, मुलुक बाहिरबाट समेत मानिसहरू आउँछन्। यो क्षेत्रमा विना निश्चित योजना काठमाडौंको ग्वार्काे र अन्य क्षेत्रमा जस्तै वर्षाैंवर्ष सडक धुलोधुवाँमा अस्तव्यस्त छाडिँदा मुलुकको इज्जत कहाँ जाला ? सरकारको र मुलुकको कार्यक्षमताबारे कस्तो मूल्यांकन होला अन्तर्राष्ट्रिय निकायमै ! महाराजगन्जको बिल्टअप एरिया छाडेर धोबीखोलासम्म सडक विस्तार गर्दा पनि थप कुनै कठिनाइ छैन। बसोवास नरहेको खाली जग्गा सडक निर्माणजस्तो सार्वजनिक कार्यका लागि जनताले पूरा चक्रपथभर ०३०३२ सालमा नै पर्याप्त भूमि छाडिसकेका हुन्। हाल फेरि महाराजगन्ज क्षेत्रका घर भत्काई बिल्टअप एरियाको जग्गा अधिग्रहण गरेर त्यहाँ यातायातमा थप सुधार हुने भन्ने अवधारणा नै त्रुटिपूर्ण छ, त्यो उद्देश्य थियो भने पनि। आफ्नो उत्तरदायित्व बहन नगर्ने तर सधैं अरूका टाउकामा दोष थोपर्ने हाम्रो आम चरित्रमा सडक इन्जिनियरिङ र आवश्यक मर्मत, यातायात चाप अध्ययन, अक्सर अव्यवस्थित रहने ट्राफिक व्यवस्था र विभिन्न निकायबीच समन्वय अभावको सर्वाेपरि विकल्प सडक चौडाउने नै हो भन्ने सोच सायद नेपालमा मात्र सम्भव छ। महाराजगञ्ज चक्रपथको बजार भत्किँदा हजारौं मानिसले रोजगार र व्यवसाय गुमाउने छन्। त्यो केका लागि ? यो कुरा थलोमा गई वस्तुस्थिति निरीक्षण गरेमा व्यहोरा प्रमाणित हुनेछ। अनावश्यक रूपमा जग्गा र घरको मुआब्जामा अर्बाैं रुपैयाँ खर्च मात्र हुने हो; त्यही रकम कोरोनासँगको लडाइँमा प्रदेशप्रदेशका स्वास्थ्य कार्यकर्ताका लागि आवश्यक सुरक्षा सामग्रीसहित साधन स्रोतसम्पन्न बनाउनेजस्तो प्राथमिकतामा खर्चिनुपर्ने होइन ? उपरोक्त बेहोरा दर्शाई स्थानीय करिब दुई दर्जन पीडितहरूले गत फागुन ११ गते सर्वाेच्च अदालतमा उत्प्रेषणको रिट याचना गरेका थिए। यसमा प्रधानन्यायााधीशको एकल इजलासले विपक्षी निर्णयकर्ता संघीय मन्त्रिपरिषद्लगायत बीसवटा निकायलाई कारण देखाऊ आदेश जारी गरेको छ। यसअघि पनि यस्तै किसिमका मुद्दाका फैसलामा सर्वाेच्च अदालतले आवासको हकबाट वञ्चित गर्ने कार्यलाई संवेदनशील ढंगले ग्रहण गरी विकल्पहीन अवस्थामा बाहेक आवास सुरक्षालाई प्रतिकूल असर पर्ने गरी कार्य नगर्नुनगराउनु, सहज, सरल, प्रभावकारी र निर्विवाद रूपमा जग्गा प्राप्ति गर्ने कार्य गर्नु र विस्थापित हुनेहरूको पुनर्बास र पुनस्र्थापनाको हकसमेत सम्बोधन हुने गरी समन्यायिक आधारमा जग्गा प्राप्ति गर्नु भनी दिएको समेत कुनै पनि निर्देशऔचित्य महाराजगन्ज चक्रपथ बिल्टअप एरिया अधिग्रहणमा विद्यमान छैन। अधिग्रहण गर्ने निर्णय नै कानुन मिची भएको छ। कसको सनक, लहड, ईष्र्या वा प्रतिशोधको भावनाले भइरहेको छ बुझिसक्नु छैन। हाम्रा स्थानीयराष्ट्रिय जनप्रतिनिधिको यसमा के सोच होला ? अर्थमन्त्रीले यो अपव्यय कसरी सहन गर्नुहोला ? लोकमान कार्की प्रवृत्ति पो दोहोरिन लागेको हो की यहाँ पनि ? अर्थशास्त्री डा गोविन्दबहादुर थापाले भनेजस्तै (अन्नपूर्ण पोस्ट् दैनिक फागुन २२, ७६) हामी अल्मलिएकै हौं अहिले पनि विकास के हो भन्ने भेउ नपाएर ? अथवा हार्वर्ड प्रशिक्षित योजनाविद् स्वर्णिम वाग्ले (कान्तिपुर, दैनिक कात्तिक ९, ७६) ले भनेजस्तै तत्कालै गरिहाल्नुपर्ने हस्तक्षेप के हो भन्ने थाहा नपाएर। मन्त्रिपरिषद्को निर्णयमा पनि जग्गा प्राप्ति गर्ने व्यहोरा मात्र उल्लेख छ। घरबारेमा कुनै उल्लेख छैन। घरविना जग्गा कसरी अधिग्रहण हुने हो ? काठमाडौं उपत्यकावासीका लागि थप चासोको यो मुद्दामा अब पीडितहरू अदालतको निर्णय कुरी बसेका छन्। साधनस्रोत राजस्व, पर्यटन र रेमिट्यान्सको आम्दानी नै ह्वात्तै घट्न लागेको अवस्थामा नदुखेको कपाल डोरी लगाएर दुखाउने नीति छाडेर नेपाल सरकारले यो घरजग्गा अधिग्रहण कार्य परित्याग गरेमा स्थानीय घरवासवालाका साथमा दाता मुलुक चीन पनि खुसी हुनेमा शंका गर्नु पर्दैन। अनाहकमा नेपाली जनता दुःखी बनाइएका कार्यमा संलग्न हुन त चीनलगायत कुनै पनि मुलुकका सरकार पनि त चाहँदैनन् होला ?"
घनश्यामको कृषि क्रान्तिका पाँच सूत्र,"यो कार्यक्रम दुई महिना अगाडि नै होस् भन्ने हाम्रा शुभचिन्तकहरुको चाहना थियो। तर कृषि क्षेत्रका विभिन्न सरोकारवालाहरुसँग छलफल, विद्यमान नीति निययमहरुको आवश्यक अध्ययन र स्रोत साधनको स्थितिको लेखाजोखा नगरी अगाडि आउनु उपयुक्त हुँदैनथ्यो। विषयको गम्भीरता, सम्माननीय प्रधानमन्त्रीले दिनु भएका सुझाव र निर्देशनका साथै प्रदेश सरकारका मन्त्रीहरुका अनुभवहरुलाई ध्यान दिनु र विभिन्न कोणबाट धैर्यतापूर्वक अध्ययन गर्नु आवश्यक थियो। आज विश्वव्यापी महामारीले हामीलाई प्रभावित पारे पनि आफ्ना राष्ट्रिय प्राथमिकताबारे छलफल गर्नु उचित नै हुन्छ भन्ने ठानेर यो कार्यक्रम आयोजना गरिएको छ। नेपाली समाजको विकासको अवस्था, हाम्रो छिमेकमा भइरहेको कृषिको विकास, विगत ६० वर्षको योजनावद्ध कृषि विकासका अनुभवहरु, समाजवाद उन्मुख हाम्रो राज्य र संविधानले प्रत्याभुत गरेको नागरिकका खाद्य सुरक्षा तथा खाद्य सम्प्रभुताको अधिकार, हाम्रो कृषि श्रमको अवस्था, केन्द्रीकृत विकास परम्परा तथा बसाइँसराइ, सामाजिक तथा राजनीतिक द्वन्द्व तथा संक्रमणको हाम्रो इतिहास र वर्तमान, जलवायु परिवर्तन र अहिलेको विश्वव्यापी महामारीहरुको प्रकोपजस्ता अनेकौँ यस्ता कारणहरु छन् जसले हामीलाई ठूलै जोखिम र संकल्पका लागि तयार पार्छन्। हाम्रो कृषि विकासको इतिहासको एउटा टड्कारो अनुभव के छ भने किसानलाई विकास दिनसक्ने गरी मन्त्रालयलाई बलियो बनाउन हामीले लामो समय खर्च गर्यौँ। कृषिको विकास किन भएन भन्ने प्रश्नको उत्तर हामी पर्याप्त बलियो नभएर भन्ने दियौँ। परिणाम के भयो भने हामी साधनश्रोत र कानूनले बलियो हुँदै गयौँ तर किसान र कृषि बलियो भएनन्। दातृ निकायको सहयोगले नेपालको कृषिमा महत्वपूर्ण भूमिका खेलेको छ तर त्यसबाट पनि अपेक्षित परिणाम निकाल्न सकेनौं। आज हामी जता जान खोज्दैछौँ त्यसले इतिहासको त्यो दुश्चक्र तोड्छ भन्ने हामीलार्ई लाग्छ। कृषिमा क्रान्तिकारी परिवर्तन गर्ने हो भने कृषिकर्मबाट न्यूनतम बचत हुन्छ भन्ने प्रत्याभूति किसानलाई दिनै पर्छ। हामीले भन्दै आएका कृषिमा अनुसन्धान, व्यावसायीकरण, बजारीकरण, रोगमुक्त पशुपालन, अर्गानिक कृषि, खाद्य तथा पोषण सुरक्षा र खाद्य स्वच्छतालगायत सबै अवधारणालाई बचतले अगाडिबाट तान्दै लैजानेछ र भविष्यमा भूमि व्यवस्थालाई समेत प्रभावित पार्नेछ। बलियो सामाजिकआर्थिक जीवनमा नटेकेको लोकतन्त्र सँधै खतरामा रहन्छ। नेपालको सामाजिकआर्थिक जीवनमा कृषि क्षेत्रको महत्व कूल गार्हस्थ उत्पादनमा यसको योगदान र यसमा संलग्नआश्रित जनसङ्ख्याले बताउँछ। यसर्थ हाम्रो राजनीतिक तथा संवैधानिक गणतन्त्रलाई धान्न सक्ने कृषि अर्थतन्त्रको विकास गर्नैपर्छ। यसरी हेर्दा किसानको सुरक्षा र कृषि उत्पादनको विकास केवल उत्पादन र उत्पादकत्व बढाउने प्राविधिक मामिला मात्र होइन बरु सामाजिक तथा राजनीतिक विषय पनि हो। कृषि विकासका लागि मूलत: दुईवटा समस्या छन्। एकातिर यो सबैभन्दा दु:खको र गाह्रो काम हो भने अर्कोतिर यो बचत नहुने वा असाध्यै कम बचत हुने क्षेत्र हो। यान्त्रिकीकरणले गाह्रो कामलाई सजिलो बनाउँछ। तर, बचत वा नाफाको झण्डाले अगाडिबाट डोर्याएन भने हाम्रा उदात्त भावनापूर्ण अपीलका प्रभावले यान्त्रिकीरण आफै नहुँदो रहेछ। आर्थिक उत्पादनको कटु इतिहासले त्यसै भन्छ। त्यसैले कृषिमा क्रान्तिकारी परिवर्तन गर्ने हो भने कृषिकर्मबाट न्यूनतम बचत हुन्छ भन्ने प्रत्याभूति किसानलाई दिनै पर्छ। हामीले भन्दै आएका कृषिमा अनुसन्धान, व्यावसायीकरण, बजारीकरण, रोगमुक्त पशुपालन, अर्गानिक कृषि, खाद्य तथा पोषण सुरक्षा र खाद्य स्वच्छतालगायत सबै अवधारणालाई बचतले अगाडिबाट तान्दै लैजानेछ र भविष्यमा भूमि व्यवस्थालाई समेत प्रभावित पार्नेछ। कृषि उत्पादन र बचत नै त्यस्तो इन्जिन हुनेछ जसले औद्योगीकरणउद्यमीकरणको वास्तविक आधार तयार गर्नेछ। हामीले युवा बेरोजगारी र वैदेशिक श्रम बजारमा हाम्रा नौजवानहरुको दारुण कथा सुनेसुनाएका छौँ। यो नै त्यस्तो सन्देश हो, जसले सूदुर मरुभूमि, खतरनाक र अपमानपूर्ण कार्यक्षेत्रमा रगतपसिना बगाइरहेका हाम्रा नौजवान छोराछोरीलाई भविष्यप्रति आश्वस्त पार्नेछ। यो काम सजिलो अवश्य छैन तर आजको राज्य (सरकार) ले बोक्नै पर्ने कार्यभार हो। यी सबै पक्षलाई ध्यान दिँदै किसानलाई न्यूनतम बचत हुने कृषि उत्पादन व्यवस्थातर्फ पहलकदमी लिनुपर्छ भन्ने निष्कर्षमा कृषि तथा पशुपन्छी विकास मन्त्रालय पुगेको छ। त्यस कृषि उत्पादन व्यवस्थाका निम्नानुसार पाँच नीतिगत आधार हुनेछन् :  उत्पादन सामग्रीमा अनुदान : हामीले दिँदै आएको व्यक्तिगत प्रतिस्पर्धात्मक अनुदानका सट्टामा सबैले पाउने गरी बीउनश्ल, मल, सिँचाई, बिजुलीजस्ता उत्पादनका मुख्य सामग्रीहरुमा अनुदान केन्द्रित गरिने छ। तिनलाई सर्वसुलभ बनाइनेछ।  सबै किसानको घरदैलोमा प्राविधिक सेवाटेवा : हरेक किसानले प्राविधिक सेवा पाउने कुराको ग्यारेण्टी गरिने छ। स्थानीय तहमा करिब आठ हजार कृषि तथा पशु सेवातर्फका प्राविधिक जनशक्तिको दरबन्दी रहेकोमा स्थानीय तहसँग समन्वय गरी अहिले रिक्त रहेका करिब ६ हजार दरबन्दीमा अविलम्व पदपूर्ति गरिने छ।  सस्तो र सुलभ ऋण : सस्तो ब्याजदरको ऋणमा वास्तविक किसानको पहुँच ग्यारेण्टी नभएको अहिलेको अवस्थालाई अन्त्य गरिनेछ र हरेक किसानलाई ५ प्रतिशत नबढ्ने गरी सस्तो ब्याजमा सुलभ ऋणको प्रत्याभूति गरिने छ।  बाली तथा पशुपन्छी बीमा : कृषि तथा पशुपन्छी बिमा कार्यक्रमलाई सहज र सस्तोमा किसानको पहुँचमा पुर्याउने ग्यारेण्टी गरिने छ। प्राकृतिक प्रकोप र अन्य भवितव्यबाट कृषि बालिवस्तुको हानी नोक्सानीबाट किसानलाई सुरक्षित गरिनेछ।  न्यूनतम बचतको ग्यारेण्टी : किसानले उत्पादन गर्ने मुख्य बालिवस्तुको उत्पादन लागतको मूल्याङ्कन गरेर उचित बचतको ग्यारेण्टी हुने गरी न्यूनतम समर्थन मूल्य तोकिने छ। किसानले आफ्नो उत्पादन सरकारले तोकेभन्दा बढी मूल्यमा बजारमा बेच्न सक्नेछन् तर बजारमा न्यूनतम मूल्य पनि नपाएमा खरिद गर्ने व्यवस्था सरकारले गर्नेछ। हाम्रा यी नीतिगत आधारहरुको प्रस्थान विन्दु र गन्तव्य किसान, किसान र फेरि पनि किसान नै हुन्। अब हाम्रा उपलब्धी कति किसानलाई उपरोक्त कृषि उत्पादन व्यवस्थाभित्र ल्याइयो भन्ने कुरामा आधारित हुनेछ। यी नीतिगत आधारहरुको कार्यान्वयन र अभ्यासको नेतृत्व संघीय, प्रादेशिक र स्थानीय सरकारहरुले सहअस्तित्व, सहकार्य र समन्वयका आधारमा गर्नेछन्। हाम्रा नीति, कार्यक्रम र बजेट एवम् वैदेशिक सहयोग तथा हाम्रो समस्त भौतिक तथा मानवीय साधनश्रोत उक्त उद्देश्य प्राप्तिका लागि केन्द्रित गरिनेछ। परिणामत: कृषिमा रहेको हरेक व्यक्ति न्यूनतम बचतको भागिदार छ भन्ने कुरा ग्यारेण्टी हुनेछ। संक्षेपमा संरक्षित कृषि, सुनिश्चित बचत को आकाङ्क्षा मूर्त हुँदै जानेछ। सानो भूस्वामित्वको बहुलताले गर्दा हाम्रो कृषि उत्पादनको यस नयाँ व्यवस्थामा कृषि सहकारी वा सहकारीताको महत्वपूर्ण भूमिका हुनेछ। जहाँसम्म नीजि क्षेत्रको भूमिकाको कुरा छ, हाम्रो सबैभन्दा ठूलो नीजि क्षेत्र नै किसान हुन्। सहकारी र नीजि क्षेत्रको भूमिका र विकासको लागि उपयुक्त व्यवस्था गर्ने जिम्मा सरकारले लिनेछ। यी नीतिगत आधारको अभ्यासका क्रममा हाम्रा सामु अनगिन्ती प्रश्नहरु आउनेछन् ती सबैको जवाफ हामीले कामबाट दिनुपर्नेछ, अनेक सीमा, र कमजोरीहरु प्रकट हुनसक्नेछन् ती सबैलाई सुधार्नु पर्नेछ। अन्त्यमा, आज हामीले जुन कुरा सार्वजनिक गरेका छौँ यो आगामी दिनमा हामी आफैलाई निर्देशित गर्न, आफ्नै परीक्षा लिन अघि सारिएका लक्ष्य र प्रश्नहरु हुन्। यी प्रश्नको सार्थक उत्तर दिनु हाम्रो दायित्व हो भन्ने हामीले बुझेका छौँ। भएको सामर्थ्य र इमानका बलमा सबै परीक्षामा हामी राम्रोसँग उत्तिर्ण हुनेछौँ भन्ने विश्वास दिलाउन चाहान्छौँ। (भूसाल कृषि तथा पशुपन्छी विकासमन्त्री हुन)"
भाजपाको नीति र हाम्रो चुनौती,"धार्मिक अतिवादमा आधारित राज्य स्थापना गर्न भारतीय जनता पार्टी (भाजपा ) ले गरेको दशकांै लामो प्रयासको प्रतिफलस्वरूप उसको नेतृत्वमा भारत अब क्षेत्रीय अस्थिरताको सूत्रधार पो हुने हो कि भन्ने चिन्ता बढेको छ। पछिल्लो समय नागरिकता ऐन संशोधनबाट त्यहाँ उदांगो भएको राज्यनियोजित साम्प्रदायिक उग्रताले यो क्षेत्रमा धर्मनिरपेक्षता, समतामूलक समाजवादी नीति, अविछिन्न लोकतन्त्र र संघीयताको अभ्यासको अग्रज सो मुलुकका सबै छिमेकीका लागि दुःखद् छ। यसले निम्त्याउने क्षेत्रीय सुरक्षा एवं सामाजिक चुनौती खेप्न बेलैमा तयारी गर्न सकिएन भने भारतमा जे हुन्छ त्यसले समग्र दक्षिण एसियालाई खल्बल्याउने छ। नेपालको भारतसँगको खुलमखुला सीमा सम्बन्धलाई मध्यनजर गर्ने हो भने भारतको अस्थिरताको सबैभन्दा ठूलो सिकार नेपाल नै हुनेछ। भाजपाको उदयको आधार पूर्ण हिन्दुत्वसहितको अखण्ड भारतको विचारमा आधारित छ, जहाँ बहुसंख्यक परम्परावादीको मत उसलाई प्राप्त छ। कांग्रेसको पतनमा भाजपालाई एक निर्विकल्प शक्तिका रूपमा स्वीकार गर्न भारतीयहरू विवश छन्। र, अक्सर घटना चाहे त्यो सोनिया गान्धीको नागरिकताको विषय होस् या पुलमा आक्रमण भाजपाले आफ्नो पक्षमा उपयोग गर्न रणनीतिक चातुर्यमा ऊ सफल भएको छ। उसको वैचारिक लाइनबाट प्रेरित धार्मिक अतिवादको लपेटा अयोध्या, गुजरात हुँदै दिल्लीदेखि आसाम मेघालयसम्म पुगेको छ। समयमै त्यसको प्रभावलाई सामना गर्ने नीति नेपालले लिनुपर्छ अन्यथा त्यसको ठूलो मूल्य चुकाउनुपर्ने छ। अतिवादले विकसित गर्ने क्षेत्रीय अस्थिरताको आडमा विभिन्न शक्तिहरूले एक वा अर्को नकाबमा नेपाललाई क्रिडास्थल बनाउने प्रयास फेरि गर्न सक्छन् र हामीले तीव्र मानवीय क्षति भोग्नुपर्ने छ। अस्थिर नेपालले भारतको हित गर्दैन भनेर भारतीयहरूले ढिला नै भए पनि सोच्न थालेकै बेला भारत स्वयं अस्थिरताको साँधमा उभिन पुगेको छ। भारत अस्थिर भयो भने त्यसले हाम्रो राष्ट्रिय सुरक्षा र हितमा कस्तो प्रभाव पार्छ ? सम्भवतः हामीले मुख्य तीन चुनौतीको सामना गर्नुपर्ने छ ः पहिलो, ठूलो मात्रामा भारतीय आप्रवासीको नेपाल आगमन हुनेछ। दोस्रो, आतंकवादीले नेपालको खुला सीमाको रणनीतिक प्रयोग गर्न सक्ने छन् र तेस्रो, नेपालको सीमाभित्र भारतीय साम्प्रदायिक अतिवादको विस्तार हुनेछ। हामीले भारत उग्रतातर्फ जाँदै गर्दा यीमध्ये कुनै एक वा सबै चुनौती बेहोर्न पर्ने हुनसक्छ। संस्थागत संस्मरणमा खासै विश्वास नगर्ने हाम्रो परिपाटीका कारण हामीले सम्प्रदायका आधारमा विभाजित भारत एवं पाकिस्तान र तीबीचको लडाइँको विस्तृत अध्ययन गरेका छैनौं। त्यससँगै ६० को दशकमा भएको तामिलहरूको संघर्ष, ७०८० को दशकमा नागाल्यान्ड, आसाम आदि पूर्वोत्तर भारतमा भएका उल्फा र पश्चिम उत्तरमा खालिस्तानलगायतका विद्रोह र विखण्डनको प्रयासको नेपालमा परेको प्रभावको खासै विश्लेषण छैन। हामीले सतहमा ती समय आसामबाट खेदिएका नेपाली र पन्जाबीहरूको नेपाल प्रवेशलाई मात्र सम्झेका छौं। त्यसपछि भारत ९० को दशकमा धार्मिक कट्टरता र आतंकवादको चपेटामा पर्यो, जसको छायामा नेपालबाट उडेको जहाज अपहरण गरेर अफगानिस्तान पुगेको मात्र याद छ र त्यसको पनि विश्लेषण छैन। ६० को दशकमा भारतको नक्सलबारीबाट उठेको उग्रसाम्यवादी विचारले नेपालको राजनीतिको केन्द्रमा करिब ५० वर्ष गहिरो गरी प्रभावित गरिसक्यो र त्यो विचारलाई नै हामीले मूलधारको राजनीतिको नाम दिई सक्यौं तर हामीलाई हेक्का नै छैन कि त्यो कहाँबाट किन उदय भएको थियो। यी सबै घटनामा नेपाल र नेपाली प्रत्यक्ष र परोक्षरूपमा प्रभावित भएको छ तर फेरि पनि भारतमा हुनसक्ने त्यस्तै हिंसाजन्य घटना र सम्भावित असरबारेमा हामीले आवश्यक विश्लेषण र पूर्वतयारी गरेका छैनौं। नेपालीलाई नेपालको सरहदभित्र शान्तिसँग बाँच्ने वातावरण तय गर्न नेपालले छिमेकी देशका मुख्य दलहरूलाई सकारात्मक रूपमा प्रभावित गर्ने सामथ्र्यको विकास गर्नुपर्छ भारतमा आज कुनै एक पक्ष आफूलाई सर्वोपरि स्थापित गर्न भौतिक र मानसिक हिंसा प्रयोग गर्छ र अर्को पक्ष त्यसको प्रतिकारमा उर्लनु स्वाभाविक भएको छ। हिजो गान्धी भारतका आदर्श थिए र उनको भारतमा (हिंसाको प्रतिकार केवल शान्तिबाट सम्भव छ) प्रभाव थियो। तर आज नाथुरामलाई त्यहाँ नायक बनाउन खोजिँदैछ र दिनदहाडै गोली मारो को नारा लाग्छ। बेलायती उपनिवेश मध्य भारत र पाकिस्तान सन् १९४७ मा विखण्डित हुँदैनथे र एकीकृत नै रहन्थे भने त्यसबाट भारतमा उल्लेख्य मुस्लिम समुदायको उपस्थिति हुन्थ्यो, जसले दुईवटा सम्भावना निर्माण हुन सक्थ्यो : भारतमा तीव्र धार्मिक विग्रह बढेर सो मुलुक आजको भन्दा पनि अस्थिर भई अन्ततः अझै व्यापक विखण्डनतर्फ नै जान्थ्यो वा उल्लेख्य मुस्लिम उपस्थितिले त्यहाँ धार्मिक सन्तुलन कायम हुन्थ्यो र दुवैले एकअर्काका सहअस्तित्व स्वीकार गरेर अझ स्थिर रूपमा भारतले प्रगति गर्न सक्थ्यो। तर भारत विखण्डित भएर पनि स्थिर हुन सकेन। कारण त्यहाँका अल्पसंख्यकको आत्मसम्मानको जगेर्ना हुन सकेन। र, जबसम्म भारतभित्र सबै सम्प्रदाय र वर्गको सहअस्तित्वलाई राज्यले खुला दिलले आत्मसात् गर्दैन हामी सबैभन्दा नजिकको खुला नाकासहितको छिमेकीको नाताले चैनको निद्रामा सुत्न सक्ने छैनौं। त्यसबाहेक हाम्रो भारतमाथिको आर्थिक निर्भरता, भारतीय फौजमा नेपाली उपस्थिति र तीन परमाणु शक्ति राष्ट्रले घेरिएको भौगोलिक अवस्थितिले पनि हामीले चैन लिने अवस्था छैन। नेपालीलाई नेपालको सरहदभित्र शान्तिसँग बाँच्ने वातावरण तय गर्न नेपालले छिमेकी देशका मुख्य दलहरूलाई सकारात्मक रूपमा प्रभावित गर्ने सामथ्र्यको विकास गर्नुपर्छ र संवादका ढोका सबैसँग खोल्नुपर्छ ताकि हाम्रो उपस्थितिले माने राखोस्। यथास्थितिलाई स्वीकार गर्ने पूर्ववत् त्वम् शरणम्को आत्मसमर्पणवादी बाटो छाडेर राष्ट्रिय हित र सुरक्षाका पूर्वतयारीका हरसम्भव उपायको उपभोग गर्न हामीले भारतप्रति सार्थक अवधारणा, नीति र रणनीति लिनु पर्नेछ। भाजपाको उग्रवादी धार्मिक नीति र त्यसको पक्ष र प्रतिकारमा त्यहाँ उठ्ने उग्रवादको सम्भावनालाई नकार्न सकिँदैन। यससबाट नेपाल चपेटामा पर्न सक्नेछ। उग्रवादको प्रभाव न्यून गर्न नेपालभारत सम्बन्धलाई राष्ट्रिय स्तरमा मात्र होइन, जनस्तरमा लैजानुपर्छ। सीमा व्यवस्थापन उत्तम नभई हाम्रा सम्बन्ध स्थिर हुँदैन र स्थिर सम्बन्धविना हाम्रा सम्बन्ध सौहार्द हुन सक्दैन। तसर्थ, सीमा समस्या समाधान र दुवैतर्फ आवागमन र बहिर्गमनको अभिलेखीकरण हाम्रा सामूहिक सुरक्षाका लागि अपरिहार्य छन्। जब यी दुई विषयलाई आत्मसात् गरिन्छ तब भाजपाले सिर्जना गरेको वा गर्न सक्ने अतिवादउन्मुख नीतिको प्रभावलाई हामी हाम्रो भूमिमा न्यून गर्ने दिशामा केही हदसम्म सफल बन्न सक्छौं। यसबाहेक क्षेत्रीय शान्तिका लागि बृहत्तर संवाद निरन्तर भइरहन आवश्यक छ ताकि पछि हामी कुनै पनि सम्भावित दुर्घटनाको सिकार बन्न नपरोस्। हाम्रो नीति सक्छौं भने भारत वा अन्य छिमेकमा अतिवादलाई बढ्न नदिऔं, सक्दैनौं हाम्रो सीमाभित्र त्यसको प्रभाव निस्तेज बनाऔं।"
भिडियो सम्मेलन र मानवीय सुरक्षा,"के भारतले निकट भविष्यमा सार्क सम्मेलन आयोजना गर्न इच्छुक रहेको सन्देश दिन खोजेको हो ? भारतका प्रधानमन्त्री नरेन्द्र मोदी र दक्षिण एसियाली राष्ट्रहरूको सहयोग संगठन (सार्क) कोे भेट फेरि हुन्छ भनेर आशा मारिसकेका दक्षिण एसियाका जनताले यही चैत २ गते अचानक सार्क भिडियोसम्मेलन आयोजना भएको टेलिभिजन स्क्रिनमा देख्दा धेरैलाई पत्याउन गाह्रो परेको हुनुपर्छ। यो सम्मेलन भारतका प्रधानमन्त्री मोदीले ट्विटरमार्फत बोलाएका हुन्। उनले ट्विट गर्दै भनेका थिए, म सार्क नेतृत्वलाई भिडियो सम्मेलनमार्फत कोरोना भाइरस (कोभिड१९) सँग लड्न र हाम्रा नागरिकलाई स्वस्थ राख्ने उपायबारे रणनीति निर्माण गर्न प्रस्ताव गर्दछु। उनले थपे, हामीले मिलेर विश्वका लागि उदाहरण बन्न सक्छौं। सार्कका सबै सदस्य राष्ट्रले मोदीको प्रस्तावलाई ट्विटरमार्फत नै स्वीकारे। सायद ट्विटर र भिडियोको माध्यमबाट क्षेत्रीय स्तरको सम्मेलन आयोजना गरिएको यो पहिलो घटना नै हुनसक्छ। मोदीले बिम्स्टेक वा बीबीआईएन भिडियो सम्मेलन नबोलाएर किन अचानक सार्क भिडियो सम्मेलन बोलाउन चाहे ? के सार्कको विकल्पमा यी क्षेत्रीय तथा उपक्षेत्रीय संगठनहरू खासै प्रभावकारी हुन नसकेको वास्तविकता भारतले महसुस गरेको हो ? के भारतले निकट भविष्यमा सार्क सम्मेलन आयोजना गर्न इच्छुक रहेको सन्देश दिन खोजेको हो ? यी प्रश्नहरूको उत्तर अहिलेलाई भविष्यको गर्भमै छाडौं। मोदीको प्रस्तावले कम्तीमा पनि तीनवटा सन्देश भने अवश्य दिएको छ पहिलो, संकट पर्दा छिमेकीको साथ र सहयोग अपरिहार्य छ। दोस्रो, विश्व शक्तिको रूपमा उदाउन पहिले क्षेत्रीय शक्ति भएकोे प्रमाणित गरेर देखाउन अपरिहार्य छ। र, तेस्रो, मोदी २० को नेतृत्वमा भारतले कसैले नसोचेको ठूल्ठूला निर्णय अचानक लिन र कार्यान्वयन गर्ने क्षमता राख्छ। कोभिड१९ ले भारतलाई सार्क स्तरीय भिडियो सम्मेलन नै भए पनि आयोजना गर्ने अवसर दिलायो। दक्षिण एसियाली राष्ट्रहरूमध्ये भारतमा हालसम्म सबैभन्दा बढी कोभिड१९ बाट संक्रमित व्यक्ति पनि रहेका छन्। सम्मेलनको आयोजना फरक परिस्थितिमा फरक प्रक्रिया र तरिकाबाट सञ्चालन गरिएको भए पनि सबैले यसको हृदयदेखि नै स्वागत गरेका छन्। कोभिड१९ ले उत्पन्न गरेको निराशाबीच सार्कको भविष्यप्रति भने केही आशा जगाएको छ। हाल सार्कको अध्यक्ष राष्ट्र नेपाल भए पनि सार्क भिडियो सम्मेलनको अध्यक्षता भने भारतले गर्यो। मोदी आफैंले भिडियो सम्मेलन सञ्चालन समेत गरे। मोदीले ठूल्ठूला र साहसिक निर्णय अचानक लिने क्षमता र प्रवृत्ति देखाएका छन्। भारतले बिम्स्टेक सैनिक अभ्यास पनि काठमाडांैं सार्क सम्मेलनको बेला आफ्नो भाषणको दौरानमा अचानक घोषणा गरेका थिए। प्रधानमन्त्रीको दोस्रो पदावधि सुरु भएको तीन महिनाभित्र उनको सरकारले दुवै सदनमा जम्मुकश्मीरको पुनर्गठन विधेयक पेस गरेको थियो। विधेयकले जम्मुकश्मीरमा विगतको छुट्टै संविधान र कानुनको सट्टा भारतको संघीय संविधान र कानुनका प्रावधान लागु गर्यो। जम्मुकश्मीर र लद्दाख छुट्टिएपछि जारी गरिएको भारतको नयाँ नक्सामा नेपालको लिम्पियाधुरा र कालापानी भूभागलाई अचानक भारतीय भूभागमा पारेपछि नेपालमा यसको तीव्र विरोध भइरहेको छ। नागरिकता संशोधन कानुनलाई पनि मोदी सरकारको अर्को साहसिक कदमका रूपमा लिइन्छ। पाकिस्तानविरुद्ध केही सैनिक कार्बाही पनि अचानक नै गरिएको थियो। कोरोना भाइरस जस्तो अदृश्य शत्रुसँगको लडाइँ अदृश्य रूपमै लड्दा प्रभावकारी हुन्छ, घुमघाम र धूमधाम गरेर होइन। यो आम जनताले लड्ने लडाइँ हो, यो लडाइँमा व्यक्तिव्यक्तिले जितेमात्र समाज, देश र विश्वले जित्नेछ। भारतको प्रस्तावमा सार्क भिडियो सम्मेलन आयोजना गरिएको भए पनि सार्कको वर्तमान अध्यक्ष राष्ट्रको हैसियतले त्यसको अध्यक्षता नेपाललाई गर्र्न दिएको भए विशाल भारतको उदारताबारे अझ बढी प्रशंसा हुन्थ्यो होला। अध्यक्षता नेपालले गरेको भए पनि यो सम्मेलन सम्भव हुनुको देन भारतलाई बाहेक अरूलाई जाने थिएन। हालसम्म सार्क सम्मेलन हुन नसक्नुमा पनि भारतको अनिच्छाले गर्दा नै हो। सार्क भिडियो सम्मेलनको सफलताको अनुभव र फाइदाबाट पाठ सिकेर भारतले सार्क सम्मेलन आयोजना गर्न पहल गरेमा भारतको साहसिक निर्णयको प्रशंसा उचाइमा पुग्नेमा द्विविधा छैन। उदीयमान विश्वशक्ति भारतका लागि यो अपरिहार्य पनि छ। तसर्थ, अब सार्क सम्मेलन गर्न ढिला गर्नु हुँदैन। भिडियो सम्मेलनमा पाकिस्तानका प्रधानमन्त्री इमरान खान भने उपस्थित भएनन्। उनको अनुपस्थितिले एकातिर भारत र पाकिस्तानबीचको बिग्रँदो सम्बन्धलाई उदांगो पारेको छ भने उनले आफ्नो स्वास्थ्य राज्यमन्त्रीलाई सहभागी गराएर सार्कप्रति पाकिस्तानको प्रतिबद्धता भने जाहेर गरेको छ। पाकिस्तानका स्वास्थ्य राज्यमन्त्रीले उनको वक्तव्यको क्रममा कश्मीरको मुद्दासमेत उठाएपछि सार्क क्षेत्रमा सहयोगको भावना निर्माण गर्ने भारतको पहलमा धक्का लागेको टिप्पणी भारतका केही सञ्चारमाध्यमले गरेका छन्। हरेक चुनौतीसँगै अवसर पनि आएको हुन्छ। कोभिड१९ संकटले भारत र पाकिस्तानबीचको मतभेदलाई थाति राखेर क्षेत्रीय सहयोग संगठनलाई दक्षिण एसियाली जनताको सर्वोपरि हितको लागि पुनः क्रियाशील बनाउने अवसर दिलाउन सक्छ। सम्मेलनमा पाकिस्तानले सार्क स्वास्थ्यमन्त्रीहरूको बैठक बोलाउन पनि प्रस्ताव गरेको छ। यसमा भारतको प्रतिक्रिया के आउँछ हेर्न बाँकी नै छ। भारतका प्रधानमन्त्रीले आफ्नो सम्बोधनको क्रममा आपसी साझा र मिलेर जस्ता शब्द पटकपटक प्रयोग गरे। उनले कोभिड१९को विरुद्ध सार्क सदस्य राष्ट्रहरूबीच आपसमा मिलेर तयारी गर्न, मिलेर काम गर्न, मिलेर सफलता हासिल गर्न, आपसी सहयोग बढाउन, साझा अनुसन्धान प्लेटफर्म स्थापना गर्न र सार्क डिजेस्टर म्यानेजमेन्ट सेन्टर (सार्क राष्ट्रहरूको साझा केन्द्र) लाई उपयोग गर्न पर्नेमा जोड दिए। मोदीले कोभिड१९ संकटकालीन फन्डका लागि आफ्नो देशको तर्फबाट १० मिलियन अमेरिकी डलर योगदान गरेको घोषणा गर्दै अरू राष्ट्रहरूलाई पनि स्वेच्छाले योगदान गर्न अपिल गरे। साझा चुनौती र संकटसँग लड्न साझा प्रतिबद्धता र आपसमा मिलेर काम गर्ने बानी बसाल्नु आवश्यक छ। सबै सरकार प्रमुख र प्रतिनिधिले आआफ्नो देशको तयारी र विचारहरू सम्मेलनमा बांँडे। मोदीले भनेजस्तै दक्षिण एसियाली राष्ट्रहरूले मिलेर विश्वका लागि उदाहरण बन्ने हो भने भावी साझा चुनौती र अरू सम्भावित संकटसँग लड्न सार्कलाई पहिले पुनर्जीवित गर्नु आवश्यक छ। यसमा पनि भारतले नै अग्रसरता लिनुपर्छ। नेपालका प्रधानमन्त्री केपी शर्मा ओलीले मिर्गाैलाको दोस्रोपटक सफल प्रत्यारोपण गरेको बाह्रौंं दिनमा सिंहदरबारमा गई भिडियो सम्मेलनमा भाग लिएर आफ्नो उच्चतम् इच्छा शक्ति मात्र प्रदर्शन गरेनन्, यसले नेपालको गुणस्तरीय र भरपर्दो स्वास्थ्य उपचार पद्धतिको अप्रत्यक्ष रूपमा व्यापक प्रचारसमेत गरायो। भिडियो सम्मेलनमा मोदीलगायत सबै राष्ट्राध्यक्ष तथा प्रतिनिधिले ओलीको शीघ्र स्वास्थ्यलाभको कामनासमेत गरे। नेपालले सार्कलाई क्रियाशील बनाउन निरन्तर जोड दिँदै आएको छ। दक्षिण एसियाली मुलुकमध्ये भारत, पाकिस्तान, नेपाल र भुटान कोरोना भाइरस प्रारम्भ भएको मुलुक चीनसँग सीमा जोडिएको हुँदा यो क्षेत्र उच्च जोखिममा पर्छ। सार्क भिडियो सम्मेलन हुँदाका दिनसम्म भारतमा ११४ संक्रमित र दुईको मृत्यु भएको र पाकिस्तानमा ३८, बंगलादेशमा चार, श्रीलंकामा पाँच, माल्दिभ्समा १३, अफगास्तिानमा १६, भुटानमा एक र नेपालमा एकजना संक्रमित भेटिएको तर निको भएको अवस्था छ। दक्षिण एसियामा जम्मा करिब १९४ जना संक्रमित भेटिएकामध्ये दुईजनाको मृत्यु भएको तथ्यांक छ। सरुवा रोगको महामारी मानवीय सुरक्षाका लागि खतरा हो र यसले समग्र राष्ट्रिय सुरक्षामा समेत असर पार्छ। संयुक्त राज्य अमेरिकाको राष्ट्रिय सुरक्षा परिषद्मा मेडिकल एन्ड बायो डिफेन्स प्रिपेर्डनेस युनिट नै रहेको छ। नेपालको संविधानले धारा २६७ मा प्राकृतिक विपत्ति र चरम आर्थिक अव्यवस्थाबाट उत्पन्न हुने संकटको बेला राष्ट्रिय सुरक्षा परिषद्ले नेपाली सेना परिचालन गर्नसक्ने प्रावधान छ। सरुवा रोगले महामारीको रूप लिएमा यसबाट पनि नेपालमा राष्ट्रिय संकट उत्पन्न हुन्छ। कोभिड१९ लाई नियन्त्रण गर्न इटालीले सबै ६० मिलियन जनतालाई हिँड्डुलमा प्रतिबन्ध (लक डाउन) लगाएको छ। संयुक्त राष्ट्र अमेरिका, सर्बिया र स्पेनले कोभिड१९ सँग जुध्न राष्ट्रिय संकटकाल घोषणा गरेको छ। तसर्थ, कोरोना भाइरसको महामारी स्वास्थ सुरक्षा र राष्ट्रिय सुरक्षाका लागि समेत खतरा हो। यसले राष्ट्रिय जीवनको सबै क्षेत्रमा प्रभाव पार्छ। यस्तो महामारीले मानवीय सुरक्षा, आर्थिक समृद्धि र स्थिरता जस्ता राष्ट्रिय हितको विरुद्ध चुनौती सिर्जना गर्ने भएकाले नियन्त्रणका लागि राष्ट्रले सम्पूर्ण स्रोतसाधन समेत परिचालन गर्नुपर्ने हुनसक्छ। नेपालको संविधानको धारा ५१ बमोजिम राष्ट्रिय एकता र राष्ट्रिय सुरक्षा नीतिअन्तर्गत सर्वांगीण मानवीय सुरक्षाको प्रत्याभूति गर्ने नीति राज्यले अवलम्बन गर्ने व्यवस्था गरेको छ। मानवीय सुरक्षाको मान्यताअनुसार नागरिकलाई शिक्षा, स्वास्थ्य, रोजगारी, खाद्य, आवास, सामाजिक सुरक्षा र वातावरणीय सन्तुलनलगायतका विषयको सुनिश्चितता हुनुपर्छ। कोभिड१९ महामारीलाई नियन्त्रण गर्न संसारभर राष्ट्रिय सुरक्षाका संयन्त्र प्रत्यक्षपरोक्ष रूपमा क्रियाशील भएका छन्। अमेरिकी राष्ट्रिय सुरक्षा सल्लाहकारले चीनले भाइरस संक्रमणकोे प्रारम्भिक सूचना लुकाएकाले प्रभावकारी विश्व प्रतिक्रियामा ढिलाइ भएको आरोप लगाए। पाकिस्तानले महामारीलाई नियन्त्रणका उपायबारे छलफल गर्न राष्ट्रिय सुरक्षा परिषद्को विशेष बैठक नै बोलायो। पहिले युद्धग्रस्त मुलुकबाट आफ्ना नागरिकलाई उद्धार गरेजस्तै भारतले कोरोना भाइरस संक्रमित देशबाट झन्डै नौसय भारतीय र केही विदेशी नागरिकलाई उद्धार गरी ल्याएको छ। नेपालले चीनको वुहान सहरमा अध्ययनरत १७५ विद्यार्थीलाई उद्धार गरी ल्यायो। कोरोना भाइरस नामक अदृश्य शत्रुसँग अहिले विश्वले नै लडाइँ लडिरहेको छ। लडाइँको बखत देखिने प्रायः सबै सूचक अहिले देखापरिरहेका छन्। जस्तै संकटकालको घोषणा, सीमाबन्द, हवाई यातायातमा कटौती, पातलिएको सडक आवागमन, सेयरको मूल्य र आर्थिक वृद्धिमा गिरावट आदि। कोरोना भाइरस जस्तो अदृश्य शत्रुसँगको लडाइँ अदृश्य रूपमै लड्दा प्रभावकारी हुन्छ, घुमघाम र धूमधाम गरेर होइन। यो आम जनताले लड्ने लडाइँ हो, यो लडाइँमा व्यक्तिव्यक्तिले जितेमात्र समाज, देश र विश्वले जित्नेछ।"
कोरोना संक्रमणबाट फुटबल प्रशिक्षकको निधन,"म्याड्रिड : विश्वभर महामारीका रूपमा फैलिएको कोरोना भाइरसबाट संक्रमित एक फुटबल प्रशिक्षकको निधन भएको छ। स्पेनका २१ वर्षीय फुटबल प्रशिक्षक फ्रान्सिस्को गार्सियाको कोरोनाका कारण मृत्यु भएको स्थानीय सञ्चारमाध्यमले जनाएका छन्। उनी क्यान्सर रोगबाट पनि पीडित थिए। मालागास्थित एट्लेटिको पोर्टाडा अल्टा क्लबका प्रशिक्षक गार्सिया कोरोना भाइरसबाट संक्रमित बनेका थिए। उपचारकै क्रममा उनको निधन भएको समाचारमा जनाइएको छ। मालागा होए पत्रिकाका अनुसार, स्वास फेर्न गाह्रो भएपछि उनी अस्पताल पुगेका थिए। कोरोना भाइरसको संक्रमणका कारण उनी निमोनियाबाट ग्रसित भएका थिए। गार्सियोको मृत्युको समाचारलाई उनको क्लबले पनि पुष्टि गरेको छ। दुर्भाग्य, फ्रान्सिस्को गार्सियाले हामीलाई छाडेर गएका छन्। हामी उनीप्रति हार्दिक श्रद्धाञ्जलि अर्पण गर्न चाहन्छौं। शोक सन्तप्त परिवारजन र उनका साथीभाइप्रति समवेदना व्यक्त गर्दछौं, क्लबद्वारा जारी विज्ञप्तिमा भनिएको छ। गार्सिया एट्लेटिको पोर्टाडा क्लबमा चार वर्षअघि आबद्ध भएका थिए। उनीले क्लबको जुनियर टोलीलाई प्रशिक्षण गराउँथे। क्लबका प्रशिक्षक पेप ब्युनोले पनि मृतआत्माका चिरशान्तिको कामना गर्दै उनीप्रति श्रद्धाञ्जलि व्यक्त गरेका छन्। फ्रान्सिस्को गार्सिया क्षमतावान् प्रशिक्षक थिए र त्योभन्दा पनि बढी उनी निकै असल व्यक्ति थिए, अध्यक्ष ब्युनोले भनेका छन्। आइतबार बिहान अस्पतालले मलाई टेलिफोन गरेर गार्सियाको स्वास्थ्य अवस्था सामान्य रहेको जानकारी दिएको थियो। त्यसको केही समयपछि नै कोरोना र क्यान्सरका कारण उनको निधन भएको समाचार आयो। हाम्रा लागि त्यो विश्वासै गर्न नसकिने क्षण थियो, ब्युनोले भने। समाचारमा जनाइएअनुसार, कोरोनाले मृत्यु हुने गार्सिया सम्भवतः सबैभन्दा कम उमेरका व्यक्ति हुन्। यसअघि कोरोना भाइरसका कारण चीनमा एक ३६ वर्षीय व्यक्ति र गत साता इटालीमा ३८ वर्षीय व्यक्तिको निधन भएको थियो। त्यसभन्दा कम उमेरका व्यक्तिको निधन भएको यो पहिलो घटना हो। कोरोना भाइरसका कारण हालसम्म स्पेनमा करिब तीन सय व्यक्तिको निधन भइसकेको छ। स्पेनमा आठ हजारभन्दा बढी व्यक्ति यो भाइरसबाट संक्रमित बनेका छन्। स्पेनको मालागा क्षेत्रमा कोरोनाका कारण निधन हुने गार्सिया पाँचौं व्यक्ति हुन्। मालागामा निधन भएका अन्य चार व्यक्ति भने कम्तीमा ७० वर्ष उमेरका थिए।"
युरो कप एक वर्ष सर्यो,"रोम : सन् २०२० को जुन १२ देखि जुलाई १२ सम्म आयोजना हुने तय भएको युरो कप फुटबल एक वर्ष पछि सरेको छ। विश्वभर महामारीको रूपमा फैलिएको कोरोना भाइरस (कोभिड१९) का कारण युरो कप एक वर्षपछि सारिएको हो। युरोपेली फुटबल महासंघ (यूईएफए) को मंगलबार बसेको बैठकले युरो कप सन् २०२१ को जुन ११ देखि जुलाई ११ सम्म गर्ने निर्णय गरिएको अन्तर्राष्ट्रिय सञ्चार माध्यमले जनाएका छन्। अहिले मुख्यगरी युरोपमा कोरोनाको संक्रमण बढी देखिएको छ। कोरोना भाइरसको त्रासका कारण युरोपमा अधिकांश खेलकुद गतिविधि स्थगित गरिएका छन्। विश्व चर्चित युरोपियन लिग फुटबल प्रतियोगिताहरू पनि कोरोना भाइरसको मारमा परेको छ। युरोपियन च्याम्पियन्स लिग र युरोपा लिगदेखि इङ्लिस प्रिमियर लिग र स्पेनिस ला लिगासम्म कोरोना भाइरसको मारमा परेका छन्। कोरोना भाइरसकै त्रासका कारण इटालियन सिरिएका खेलहरू पनि स्थगित गरिएको छ। तर, इटालियन फुटबल महासंघले सिरि एको सिजन सफलतापूर्वक टुंग्याउन सोमबार मात्र युरोकप स्थगित गरिनुपर्ने माग अघि सारेको थियो। इटालियन फुटबलका अध्यक्ष ग्याब्रियल ग्राभिनाले युरोपियन फुटबल महासंघ (यूईएफए) को मंगलबारको बैठकमा युरो कप रोक्ने प्रस्ताव राखेका थिए। बैठकमा युरोपियन क्लब एसोसिएसन, युरोपियन लिग र खेलाडी संघका प्रतिनिधिलाई पनि आमन्त्रित गरिएको थियो।"
ओलम्पिक रोक्न माग,"लन्डन : विश्वव्यापी रूपमा फैलिएको कोरोना भाइरसको त्रासका कारण यसै वर्ष आयोजना हुने भनिएको ओलम्पिक खेलकुदको भविष्य पनि अन्योलमा परेको छ। विश्व खेलकुदको महाकुम्भ ओलम्पिक आगामी जुलाई २४ देखि अगस्त ९ तारिखसम्म जापानको राजधानी सहर टोकियोमा आयोजना हुने कार्यक्रम छ। तर, चीनबाट सुरु भएको कोरोना भाइरस महामारीका रूपमा विश्वभर फैलिएपछि ओलम्पिक खेलकुद स्थगित गरिनुपर्ने माग बढ्न थालेको छ। आयोजक राष्ट्र जापानका प्रधानमन्त्री सिन्जो आबेले ओलम्पिक खेलकुद निर्धारित समयमै आयोजना हुने दाबी गरेको एक दिनपछि नै सोमबार एक ब्रिटिस खेलाडीले टोकियो ओलम्पिकको मिति सारिनुपर्ने धारणा व्यक्त गरेका छन्। ब्रिटेनका धावक गुय लियरमन्थले तत्कालका लागि ओलम्पिक खेलकुद स्थगित गरिनुपर्ने बताएका हुन्। यद्यपि, अन्तर्राष्ट्रिय ओलम्पिक कमिटी (आईओसी) ले भने हालसम्म यस विषयमा आफ्नो आधिकारिक धारणा सार्वजनिक गरेको छैन। लियरमन्थले गत वर्ष सम्पन्न युरोपियन इन्डोर एथलेटिक्स च्याम्पियनसिपमा ब्रिटिस टोलीको कप्तानको भूमिका निर्वाह गरेका थिए। उनी आठ सय मिटर दौडका धावक हुन्। गुय लियरमन्थ ओलम्पिक रोक्न माग गर्ने पहिलो ब्रिटिस खेलाडी हुन्। ओलम्पिक आयोजना गर्ने यो उपयुक्त समय होइन। मानिसको जीवनभन्दा ठूलो कुरा अरू केही हुन सक्दैन। यसतर्फ सबैको ध्यान जानु आवश्यक छ, उनले भनेका छन्, सफल ओलम्पिक हामी सबैको चाहना हो तर, त्यसका लागि उपयुक्त समय पर्खनु बुद्धिमानी हुनेछ। उनले कोरोना भाइरस संक्रमणको अवस्था हेरेर आगामी अक्टोबरमा ओलम्पिक आयोजना गर्नु उपयुक्त हुने सुझाव पनि दिएका छन्। हतार नगरौं, आगामी अक्टोबरमा ओलम्पिक आयोजना गर्दा हुन्छ। स्थिति अनुकूल भएपछि सन् २०२१ मै आयोजना गर्दा पनि हुन्छ, उनले भनेका छन्। यसअघि आइतबार जापानका प्रधानमन्त्री आबेले निर्धारित समयमै ओलम्पिक गर्न जापान तयार रहेको बताएका थिए। कोरोना भाइरसका कारण ओलम्पिक सारिनु पर्ने कारण छैन। कोरोनाको संक्रमणबाट जोगिने विषयमा हामी सचेत छौं, आबेले भनेका थिए। जापानले ओलम्पिकका लागि १३५ ट्रिलियन जापानी येन खर्च गरिसकेको छ।आईओसीका सदस्य डिक पाउन्डले भने यही अवस्थामा ओलम्पिक हुन नसक्ने बताएका छन्। उनले स्वास्थलाई ख्याल गरी आईओसी यसमा सचेत हुनुपर्ने पनि बताए। ओलम्पिकलाई लक्षित गरी गरिएको तयारीलाई कतिपय देशले स्थगित गरिसकेका छन्। यसैबीच, टोकियो ओलम्पिकका लागि ओलम्पिक ज्योति हस्तान्तरण कार्यक्रम पनि बन्द रंगशालामा गरिने भएको छ। आधुनिक ओलम्पिकको सुरुआत ग्रिसबाट भएकाले विश्वकपको जुनसुकै राष्ट्रमा ओलम्पिक आयोजना भए पनि ग्रिसबाटै ओलम्पिक ज्योति ल्याउन प्रचलन रहेको छ। तर, कोरोना भाइरसको त्रासका कारण ग्रिसमा ओलम्पिक ज्योति हस्तान्तरण कार्यक्रम बन्द रंगशालामा गरिने भएको छ। ओलम्पिक ज्योति प्रज्ज्वलन र हस्तान्तरण कार्यक्रम अर्को साता प्राचिन ओलम्पियामा हुनेछ। ओलम्पिक ज्योति हस्तान्तरण गरिए पनि ग्रिसमा ओलम्पिक ज्योति भ्रमण गराइने छैन।"
नेपाल र इङ्ग्ल्याण्डबीचको खेल स्थगित,काठमाडौं : नेपाली राष्ट्रिय फुटबल टोली र इङ्ग्ल्याण्डको सी टोलीबीच तय भएको पहिलो अन्तर्राष्ट्रिय मैत्रीपूर्ण फुटबल खेल स्थगन भएको छ। विश्वभर महामारीको रुपमा फैलिएको कोरोना भाइरस (कोभिड१९)का कारण इङ्ग्ल्याण्डमा हुने तय भएको पहिलो मैत्रीपूर्ण खेल स्थगन भएको अखिल नेपाल फुटबल सङ्घ (एन्फा)ले जनाएको छ। एन्फाका अनुसार अर्को मिति तय नभएसम्म उक्त खेल स्थगन भएको हो। मैत्रीपूर्ण खेल आगामी जेठ १२ गतेका लागि तय भएको थियो। गत माघमा एन्फा र इङ्ग्ल्याण्डको फुटबल एशोसिएशन (एफए)सँग दुई मैत्रीपूर्ण खेल खेलाउने सम्झौता भएको थियो। दोस्रो मैत्रीपूर्ण खेल भने सन् २०२१ मा नेपालमा नै हुने बताइएको छ।
सातदोबाटो बराबरीमा रोकियो,काठमाडौं : सहिद स्मारक बी डिभिजन लिग फुटबलको शीर्ष स्थानमा रहेको सातदोबाटो युथ क्लबले झम्सिखेल युथ क्लबसँग अंक बाँडेको छ। ललितपुरको एन्फा कम्प्लेक्स मैदानमा मंगलबार भएको खेलमा सातदोबाटोलाई झम्सिखेलले ११ गोलको बराबरीमा रोकेको हो। झम्सिखेलका लागि १०औं मिनेटमा भुवन राईले पहिलो गोल गरेका थिए। ७१औं मिनेटमा सातदोबाटोका वीरेन्द्र लिम्बूले गोल गर्दै टोलीलाई हारबाट जोगाए। बराबरीसँगै सातदोबाटोले ६ खेलबाट १६ अंक बनाएको छ। समान खेलबाट ६ अंक बनाएको झम्सिखेल नवौं स्थानमा रहेको छ। अर्को खेलमा ब्वाइज युनियन क्लब र आरसीटी क्लबले पनि २२ गोलको बराबरी खेल्दै अंक बाँडेका छन्। ब्वाइज युनियनका लागि टंकबहादुर स्याङ्देन र प्रदीप बोगटीले एकएक गोल गरे। आरसीटीका अजित गुरुङ र नवीनमान कर्माचार्यले गोल गरेका थिए। आरसीटीले सुरुआती अग्रता जोगाउन नसक्दा अंक बाँडेको हो। तेस्रो मिनेटमै अजितको गोलबाट आरसीटीले अग्रता लिएको थियो। १४औं मिनेटमा ब्वाइज युनियनका टंकले बराबरी गोल फर्काएका थिए। २४औं मिनेटमा नवीनले गोल गर्दै ब्वाइज युनियनलाई अग्रता दिलाए। ३५औं मिनेटमा प्रदीपले गोल गर्दै खेललाई बराबरीमा ल्याएका थिए। बराबरीसँगै ब्वाइज युनियनले आठ अंक बनाएको छ। आरसीटीको ६ अंक छ। यसैगरी अखिल नेपाल फुटबल संघ (एन्फा) ले चैत १२ गतेसम्मको लागि बी डिभिजन लिग स्थगित गरेको छ। कोरोना भाइरसको संक्रमणलाई मध्यनजर गरी लिग रोकिएको एन्फाले जनाएको छ। लिगमा १२ क्लबको सहभागिता रहेको छ। लिगको विजेताले १५ लाख र उपविजेताले १० लाख रुपैयाँ पुरस्कार प्राप्त गर्नेछन्।

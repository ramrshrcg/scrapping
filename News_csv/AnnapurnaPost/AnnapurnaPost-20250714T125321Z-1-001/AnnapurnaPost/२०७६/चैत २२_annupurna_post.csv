शीर्षक,विवरण
कोरोना आतंकको सेरोफेरोमा !,"केही महिनायता कोरोना भाइरससँग विश्व त्रस्त छ। विश्वका मै हुँ भन्ने राष्ट्रहरूका साथै राजनीतिक रूपले, धनसम्पत्तिाले, व्यापार र व्यवसायले, बुद्घि र ज्ञानविज्ञानले अति शत्तिाशाली छु, सम्पन्न छु मलाई कसले भेट्नेछुने भन्नेहरू पनि अहिले डर र त्रासको कारण घरको चार पर्खालमा सीमित बन्न बाध्य छन्। सेवाकार्यमा जुटेका सरकारसम्बद्ध केही प्रशासक, चिकित्सक, स्वास्थ्यकर्मी, सुरक्षा निकायसम्बद्ध व्यत्तिाविशेष, स्वयंसेवीबाहेक अहिले विश्वको आधाभन्दा बढी मुलुक लकडाउन को बाध्यतामा जेलिएको छ। सबैको उद्देश्य अहिले कोरोना भाइरसबाट कसरी बँच्नेबचाउने, फैलिन नदिने र कोरोनालाई कसरी निष्प्रभावी बनाउने दिशामा दिलोज्यानले लागेका छन्। यस्तो भयावह र जटिल परिस्थितिमा पनि आफ्नो जीउज्यानको पर्वाह नगरी रातोदिन सेवामा समर्पित त्यस्ता पुण्यात्माहरूप्रति कृतज्ञता व्यक्त गर्न कुनै कञ्जुस्याइँ गर्नु हुँदैन। ती सबैलाई हृदयदेखि नै कोटीकोटी नमन छ। कोरोना भाइरसको प्रकृति, गति, स्वरूप र त्यसको आयु कति हो ? के हो ? भन्नेबारेमै मतैक्य छैन। विश्वका धुरन्धर वैज्ञानिक त्यसको छेउटुप्पा केही पत्ताा लगाउन सकिन्छ कि भनी बल्ल घोत्लिन थालेका समाचारले विश्वको ध्यान आकृष्ट गरेको छ। विश्वमा आएको अहिलेको विपत्तिा डरलाग्दो छ। यद्यपि इतिहासमा यस्ता अनेकौं विपत्ति नआएका होइनन्। इतिहास बिर्सिंदै जाने मानिसको प्रवृत्तिा हुनाले कैयन् कुराहरू कसैको स्मृति पटलमा रहेअडेका भए केही अनुभव र अनुमान बाँकी होला। नभए कहीँ कतै त्यस्ता कुरा अभिलेखमा सीमित छन्। विगतमा पनि ठूल्ठूला महामारीले कयौंको परिवारलाई सखाप पार्यो, कैयौंको वंशै विनाश गरेको छ, गाउँका गाउँ, बजार र सहरलाई निमिट्यान्न पारेको छ। महामारीको कहर नै यही हो। उसले आँखा देख्दैन, कसैलाई मायाममता गर्दैन। उसले कसैलाई चिन्दैन, कसैलाई छोड्दैन, कुनै देशको सीमामा मात्र संकुचन भएर बस्दैन, समयमै निदानका सम्भव उपाय अपनाउन सकिएन भने। चीनको वुहान सहरबाट सुरु भएको करिब चारै महिनामा कोरोना भाइरसले विश्वव्यापी संकट ल्याइदिएको छ। समयमै उनीहरूले त्यसलाई अन्यत्र फैलिन नदिन केही ढिलो गरेको भए पनि वुहान सहरलाई लकडाउन, क्वारेन्टाइन प्रक्रियालाई भरपर्दो बनाउनुका साथै प्रयोगशालामा गरिने परीक्षणलाई शंकास्पद व्यक्तिमा मात्रै होइन लकडाउनमा रहेकाहरूमध्ये पनि उमेरको हिसाबले, अन्य रोगका कारणले प्रतिरोधात्मक शत्तिा कम भएकाहरूमा पनि कोही संक्रमित छन् कि भनी व्यापक खोजी गरी संक्रमितलाई अलगअलग अस्पतालमा स्तरीय सुविधासम्पन्न सेवाको माध्यमबाट उपचार गरे। त्यही कारण वुहानबाहेक अन्यत्र फैलिन नपाएकाले थोरै समयमा नै त्यसलाई नियन्त्रणमा लिन सफल भएको समाचारले विश्वका अरू देशहरूलाई चीनको सफलताबाट सिक्ने अवसर प्रदान गरेको छ। चीनले समयमै रोगको भयावह स्वरूपप्रति रक्षात्मक उपायहरूको अवलम्बन नगरेको भए सायद विश्वले अरू खतरनाक स्थितिको सामना गर्नुपथ्र्यो। भनिन्छ, चीनले समयमै बुद्घि पुर्याएका कारण अरू भयावह हुनुबाट आफू बच्यो र विश्वलाई बचाउन मद्दत गर्यो। केही हेलचेक्र्याइँले अहिले विश्वको महाशत्तिा राष्ट्र मानिने अमेरिका, इटाली, स्पेन आदि देश कोरोना भाइरसको कहरमा आतंकित भएर हाहाकारको स्थितिमा पुगेको अवस्थालाई नजरअन्दाज गर्नु हुँदैन। अफ्रिका महादेश र दक्षिण एसियामा यसको असर जुन किसिमले सोचेको हो, त्यो किसिमले विस्तार भएको नदेखिनुको खास कारण अहिले नै भन्न नसकिएला तर सतर्क र चनाखोको साथसाथै ढुक्क भएर बस्न हुने समय चाहिँ नभएकोतर्फ विज्ञहरू सचेत गर्छन्। कतै संक्रमित भएनभएको परीक्षण सुविधा नभएर या नसकेर त त्यसो भएको होइन ? यसलाई नकार्न मिल्दैन। रोजगारी पाउने आशभरोसमा बिदेसिएका ठूलो संख्याका नेपाली नागरिक संक्रमित मुलुकहरूबाट सडक र हवाईमार्ग हुँदै स्वदेश फर्किएको अवस्थामा जुन किसिमबाट उनीहरूको भरपर्दो स्वास्थ्य परीक्षण हुनुपथ्र्यो त्यो नभएको स्थितिमा विकल्प के हुन सक्छ ? त्यतातिर गम्भीर हुनु जरुरी छ। यस्तै अवस्थामा काम लाग्ने हो स्थानीय, प्रदेश र संघीय सरकारको। आफू अघि सर्नुपर्ने विषयमा पनि केन्द्रकै मुख ताकेर बस्ने हो भने संघीयताको खास कुनै अर्थ रहँदैन। रोग पत्ताा लगाउनु आफ्नो ठाउँमा महत्तवपूर्ण छ भने रोग लागिसकेकाको लागि उपचार गर्ने अस्पताल र स्वास्थ्य केन्द्रहरू, त्यसको स्तरीय व्यवस्थापनका लागि पनि देशैभरि समुचित व्यवस्था मिलाउनु अपरिहार्य छ। अहिले त ज्वरो आउनासाथ कोरोना लागेको सम्झेर आइसोलेसनमा राखिदिने, चिकित्सक, स्वास्थ्यकर्मी जान डराउने, आफ्ना नाताकुटुम्बले भेट्नै नहुने, अस्पतालले भर्ना गर्न पनि नमान्ने अवस्थाले केही नेपालीको असमयमै ज्यान गएको समाचार सुन्नुपर्दा दुःख लाग्छ। अहिले पाँचजनामा संक्रमण देखिँदा त यस्तो कोलाहल र भयावह अवस्था छ। त्यो संख्यामा बढोत्तारी नहोस् तर महामारीको रूप लियो भने हामी कहाँ हुन्छौं ? यसलाई ध्यानमा राखी चाँडोभन्दा चाँडो रणनीति बनाउन सरकार चुक्नु हुने बेला छैन। बन्दाबन्दीको अवस्थामा घरभित्रै बस्नुपर्ने मानिसलाई घरभित्रै बस्न प्रोत्साहित गर्ने तथा व्यवस्थापन र सेवा कार्यमा जुट्न पर्नेलाई आवश्यक दूरी कायम राखी न्यूनतम सुरक्षा कवच साथ काममा बाधा नहुने अवस्थाको सिर्जना हुनु पनि त्यत्तिाकै आवश्यक छ। लकडाउन यस्तो नहोस् जसले समाजमा अव्यवस्था सिर्जना गरोस्। आवश्यक खाद्यान्नलगायत रसदपानी, औषधिहरूको बिना रोकटोकको प्रवाहलाई कसरी निरन्तरता दिने त्यसको पनि उपयुत्ता व्यवस्था आवश्यक छ। आज कमाएर बिहान बेलुकाको भोक शान्त पार्नु पर्नेहरूदेखि लिएर मानवसेवा आ श्रम, वृद्घा श्रम, बालबालिका श्रमहरूको दैनिक सेवाको लागि सरकारले ढिलो नगरी प्याकेज कार्यक्रम ल्याउनु पनि त्यत्तिाकै आवश्यक छ। त्यस्तै सुरक्षा निकायको ब्यारेक र उनीहरूको दैनिक जीविकाको लागि पनि ध्यान दिनु आवश्यक छ। हाम्रो स्वास्थ्यसेवाको अवस्था कस्तो छ ? धमाधम उजागर हुँदैछन्। आपत्कालीन अवस्थाका लागि चाहिने न्यूनतम सामग्रीबिनै ठूल्ठूला अस्पताल सञ्चालन हुनु र सामान्य पीपीई, मास्क र पञ्जासमेत नभएर सेवाग्राहीले चिकित्सकीय सेवा नपाउनु कहाँसम्मको लापरबाही हो ? आगामी दिनको लागि अब पाठ सिक्नुपर्छ कि ! सेवा होइन व्यापार निजी अस्पतालको मूल उद्देश्य हुने हो भने भोलिका दिन त्यस्ता अस्पतालप्रति नागरिकले नकारात्मक धारणा राखिदिए भने कसरी चल्छ ? यो संगीन अवस्था सेवा दिनेहरूले सेवाग्राहीबाट विश्वास आर्जन गर्ने सुनौलो अवसर पनि हो। जनस्वास्थ्यसँग सरोकार राख्ने आपत्कालीन विषयलाई लिएर कसैले पनि राजनीतीकरण गर्नु हुँदैन। तर नागरिकले अमानवीय दुःखकष्ट झेल्नुपर्दा चुप लागेर बस्नु पनि हुँदैन। यसको समाधानका लागि सबैको एक मत, एक स्वर हुनु जरुरी छ। देशमा अहिले बन्दाबन्दी छ। ढिलो भयो कि ठीक समयमा लकडाउन गरियो त्यसबारे बहस गर्ने समय अहिले होइन। चीनको वुहान लकडाउन गरेर महामारीको चपेटामा परिसक्दा नेपाल कोरोना नभएको ग्रिन सिग्नल भएको देशको रूपमा प्रस्तुत हुन खोज्यौं। अस्ट्रेलियामा कोरोनाको कहरले ग्रस्त हुन लागेको बखत भिजिट नेपाल २०२० को प्रचार गर्न स्वयं सम्बन्धित मन्त्री पुग्दा नेपालले कोरोनालाई नबुझेको सन्देश विश्वमा परेकै हो। बन्दाबन्दी समाधान होइन, बरु समाधानको उद्देश्यमा पुग्ने प्रक्रियामध्येको एउटा अंशमात्र हो। यसपश्चात् जनस्वास्थ्यसँग सम्बन्धित विषयका साथै सबै तहमा चिकित्सक, नर्स, प्रयोगशाला र स्वास्थ्यकर्मीलाई आवश्यक एवं सुरक्षित रक्षाकवच केके हुन् उपलब्ध गराउने, आइपरेको विपत्बारे सम्बद्घ सबैलाई जानकारी गराउँदै उनीहरूलाई उच्च मनोबलका साथ कार्यक्षेत्रमा डटेर लाग्न प्रोत्साहन दिनु पनि त्यत्तिाकै आवश्यक छ। उनीहरूले गरेका सकारात्मक कार्य एवं उल्लेख्य मानवीय कार्यहरूको जानकारी सर्वसामान्यलाई समेत हुने गरी समाचारको विषय बन्ने गरेमा अहिले कोरोना भाइरस भन्नासाथ रोगले भन्दा पनि नकारात्मक समाचारले नागरिकको गिर्दै गएको मनोबल, आत्तिाँदै गएको मानसिकतालाई उठाउन सहयोग पुग्ने थियो। यस्तो आपत्को घडीमा अग्रपंत्तिमा खटिने चिकित्सक, स्वास्थ्यकर्मी एवं उपचारमा संलग्न सहयोगीलाई के कसो गर्दा मनोबल उच्च हुन्छ त्यसका लागि उपयुक्त किसिमले जीवन बिमा गरिदिनेदेखि लिएर बच्न र बचाउन समर्पित सुरक्षाकर्मी, राष्ट्रसेवक, स्वयंसेविका लागि पनि उत्साहबद्र्धक हुने गरी जीवन बिमाको व्यवस्था सरकारको तर्फबाट हुनु जरुरी छ। अहिलेसम्मको तथ्यांक हेर्दा विश्वमा कोरोना भाइरसको मृत्युदरभन्दा चुरोटजस्ता धूमपानले लाखौं मानिस मरिरहेका छन ्। सन् २०१७ मा मात्रै ८० लाख मानिस धूमपानको कारण मृत्युवरण गर्न पुगे। रक्सीले मर्नेको आँकडा गएको वर्षमात्रै २८ लाखको छ। बीसौं शताब्दीमा १० करोडभन्दा बढी मानिस धूमपानकै कारण मरे भन्ने तथ्यांकले देखाउँछ। यी विषयमा संसारको कुनै पनि देशको सरकारले केही गरेको जस्तो गर्छ तर सारभूत रूपमा केही गरेको हुँदैन। यो विडम्बनाको विषय छ। यो पनि कम ठूलो महामारी होइन तर यसको नतिजा हेर्न लामो समय लाग्छ, जबकि कोरोना भाइरसजस्तो महामारीको परिणाम तत्काल हुन्छ। यसको संसर्गमा आउने जो कोहीलाई विनाश गर्ने, सिध्याउने हुनाले सतर्क रहेर यसलाई परास्त गर्नेतिर लाग्नु नै बुद्घिमानी हुन्छ। साथै मानिसलाई विनाश र मृत्युको कठघरामा पुर्याउने धूमपान, रक्सीजस्ता मन्द विषलाई पनि सदाको लागि समाप्त पार्नेतिर ध्यान दिने बेला आइसकेको तर्फ सबैको ध्यान आकृष्ट हुनु आवश्यक छ। कोरोना भाइरसको त्रासदीलाई सम्भवतः मानिसले बिर्सेन भने उसले प्रकृतिमाथि गरेको अतिक्रमण, दोहन र शोषण, वन्यजन्तुहरूको अन्धाधुन्ध विनाश, बलजफ्ती हुर्काइएका पशुपंक्षीको मासुलाई खाद्यान्नको रूपमा ग्रहण तथा त्यस्ता वस्तुको प्रयोगमा प्रोत्साहनजस्ता कारण पनि संसारमा ठूल्ठूला महामारीको कारक तत्तव बन्न पुगेको इतिहास छ। म्याडकाउ डिजिज होस् कि स्वाइन फ्ल्यु, सार्स होस् कि एभियन इन्फ्लुएन्जा, बर्डस् फ्ल्यु होस् कि कोरोना भाइरस सबैको सुरुआत मासुजन्य खानाकै कारण भएकोलाई ढाकछोप गरेर बस्न हुने अवस्था नभएको तर्फ पनि ध्यान जानु जरुरी भइसकेको छ। स्वार्थले ग्रस्त अहिलेको वैश्विक युगमा उपभोत्ताावादले सबैलाई अठ्याएको र लठ्याएको अवस्थामा यस विषयमा समयमै चनाखो हुन सकेनौं भने भविष्यमा मानिसको अगाडि के कस्ता त्रासदी आउने हुन् विगत र वर्तमानका डरलाग्दा महामारीले संकेत गरिरहैकै छन्। अहिलेको बन्दाबन्दी केही दिनपछि खुल्छ। कोरोना भाइरसले आतंक नमच्याएर सामान्य रूपमै बन्दाबन्दी सकियो भने पनि विश्वका कैयन् मुलुकले आफ्नै ढिपीका कारण लकडाउनको तहमा नपुगी पर्खौं र हेरौंको नीति लिएको अवस्थाले भविष्यमा पुनः यो भाइरसले नसताउँला भन्ने छैन। यसैले बन्दाबन्दी खुलिसकेपछि पनि कमसे कम एक वर्षका लागि के कस्तो किसिमको रणनीति अपनाउने हो त्यसमा सरकारले अहिलेदेखि नै चिन्तन गर्नु अपरिहार्य महसुस हुन्छ। स्वास्थ्य क्षेत्रमा सुधार र प्रवद्र्घन तथा आपत्कालीन अवस्थाका लागि उपयुत्ता किसिमको सरसामग्रीको जोहो र व्यवस्थापन पनि नखट्किने गरी मिलाउनुलाई चुनौती सम्झनु हुँदैन। हाइलाइट कोरोना भाइरसले आतंक नमच्याएर सामान्य रूपमै बन्दाबन्दी सकियो भने पनि विश्वका कैयन् मुलुकले आफ्नै ढिपीका कारण लकडाउनको तहमा नपुगी पर्खौं र हेरौंको नीति लिएको अवस्थाले भविष्यमा पुनः यो भाइरसले नसताउला भन्ने छैन।"
सीमान्त प्रयासले उक्सिँदैन अर्थतन्त्र,"सरकार र नेपाल राष्ट्रबैंकले जारी गरेका राहतका कार्यक्रम पर्याप्त देखिँदैन, यो लोभ गर्ने समय होइन भन्ने ख्याल गर्न आवश्यक छ सरकारले आम नागरिकलाई राहत र अर्थतन्त्र पुनस्र्थापनाका लागि केही पहल गरेको छ। यी पहल सराहनीय छन्। यद्यपि परिस्थितिको गाम्भीर्यता र चुनौती हेर्दा यो राहत प्याकेज अपर्याप्त देखिन्छ। अहिलेको परिस्थिति २०७२ को विनाशकारी भूकम्प र लगत्तौको दक्षिणी सीमामा नाकाबन्दीले आपूर्तिमा पारेको अवरोधको अवस्था जस्तो होइन। झनै विषम परिस्थिति हो। आम नागरिक सरकारले घरभित्रै बस्न गरेको आह्वान पालना गरिरहेका छन्। जनस्वास्थ्यका क्षेत्रमा चुनौतीको पहाड हाम्रो सामुन्नेमा छ। पर्यटन क्षेत्रमा दुई महिना अघिदेखि नै यसको प्रभाव देखिन सुरु भइसकेको थियो। पर्यटन वर्ष लक्षित लगानी बढाइरहेका पर्यटन क्षेत्रका थुप्रै हाँगाबिगा (होटेल, हवाई यातायात, ट्राभल, ट्रेकिङ लगायत) मारमा परेका छन्। विश्वका सबै मुलुकले आफ्नो नाका बन्द गरेका छन्। आवतजावतका लागि नाका र अन्तर्राष्ट्रिय विमानस्थल बन्द छन्। यसलाई दृष्टिगत गर्दै विश्वका धेरै मुलुकले राहत र आर्थिक पुनस्र्थापनाका कार्यक्रम सार्वजनिक गरिसकेका छन्। हामीले पनि विषम परिस्थितिको आकलन गर्दै यसको जगमा राहत र पुनस्र्थापना प्याकेज घोाषणा गर्नुपथ्र्यो। युरोपेली देश, अमेरिका, भारत तथा खाडी मुलुककै उदाहरण हेर्ने हो भने कुल गार्हस्थ उत्पादन (जीडीपी) को १० प्रतिशत र सो माथिका राहतका कार्यक्रम ल्याएका छन्। यतिबेला सरकार र नेपाल राष्ट्रबैंकले जारी गरेका राहतका कार्यक्रम पर्याप्त देखिँदैन। यो समय राज्यले लोभ गर्ने बेला होइन। सरकारले दायित्व (खर्च) सिर्जना गर्न डराउनु हुँदैन। चुनौतीपूर्ण स्थितिमा सरकारले कति दायित्व सिर्जना गरेको छ भन्ने मापनका आधारमा सरकारको जिम्मेवारी प्रतीत हुन्छ। राहत र पुनस्र्थापनाका कार्यक्रम एकपटक ल्याएर मात्र पनि पुग्दैन। कतिपय मुलुकमा अवस्था हेरेर चरणवद्ध कार्यक्रम आएका छन्। देशको आवश्यकतालाई हेरेर अरू चरणमा यस्ता कार्यक्रम घोषणा गर्दै जानुपर्ने हुन्छ। केन्द्रीय बैंकले ल्याएको राहतको प्याकेजमा बैंक तथा वित्ताीय संस्थाले राख्नुपर्ने अनिवार्य नगद मौज्दात (सीआरआर) १ प्रतिशत बिन्दुले कटौती गरेर तीन प्रतिशत कायम गरिएको छ। यसबाट वित्ताीय संस्थालाई कर्जा प्रवाह गर्न ३२३३ अर्ब रुपैयाँ तरलता उपलब्ध हुन्छ भन्ने आकलन छ। कर्जा पुनर्तालिकीकरण गर्ने सुविधाका साथै ब्याजदर करिडोरका दर एक प्रतिशत बिन्दुले घटाइएको छ। यी सामान्य अवस्थामा अर्थतन्त्रलाई अलिकति गति दिनुपर्यो भने प्रयोग गरिने उपकरण हुन्। संकट लम्बिएर अझै तीन महिना थप्नुपर्यो भने बैंक तथा वित्तीय संस्थाको स्थायित्वमै समस्या आउँछ। त्यसकारण सरकारले निक्षेपकर्तालाई ब्ल्यांकेट ग्यारेन्टी (निःशर्त सुनिश्चितता) को व्यवस्था गर्नुपथ्र्यो। मुलुक असामान्य र विषम अवस्थामा रहेका बेला यी औजार प्रभावकारी हुँदैनन्। धेरै टाढा जानुपर्दैन, भारतको रिजर्भ बैंक अफ इन्डियाले उपयोग गरेका मौद्रिक उपायलाई आधार मानेर हामीले प्रभावकारी मौद्रिक उपकरण तय गर्न सक्थ्यौं। राष्ट्रबैंकले सीआरआर कटौती गर्यो तर वैधानिक तरलता अनुपात (एसएलआर) मा कुनै परिवर्तन गरेको छैन। कर्जा तथा निक्षेप र प्राथमिक पुँजी योग (सीसीडी) अनुपातमा कुनै परिवर्तन गरेन। त्यसकारण समग्र नोमिनल एंकर (मौद्रिक प्रयासमा विश्वसनीयता जगाउने पहल) मा परिवर्तन नगरी सीआरआरमा सीमान्त परिवर्तनले मात्र काम गर्दैन। अर्थतन्त्रमा यसले ठूलो प्रभाव राख्दैन। मौद्रिक नीति र वित्ताीय नीतिले प्रणालीगत परिवर्तनका अर्थात् समग्र अर्थतन्त्रका लागि काम गर्नुपर्छ। अहिले सिफारिस गरिएको औषधीको डोज निदानका लागि अपर्याप्त छ। अहिलेको अवस्था असामान्य रहेकाले एसएलआरसम्बन्धी व्यवस्थाको खारेजी र सीसीडी अनुपात स्थिति सामान्य अवस्थामा नआउँदासम्म निलम्बन गर्नुपथ्र्यो। पुनकर्जा कोष वृद्घि गरी ६० अर्ब रुपैयाँ पुर्याएर केन्द्रीय बैंकले सुधारका लागि इमानदार प्रयास गरेको छ। तर यो कोष ५० अर्ब रुपैयाँको हुँदा पनि १५ देखि २० अर्ब रुपैयाँभन्दा बढी प्रयोग हुँदैनथ्यो। सरकारले प्राथमिकता तोकेको क्षेत्रमा मात्र प्रयोग हुने भएकाले सबै बैंकसँग यो कोष प्रयोग गर्न सक्ने विशेषज्ञता पनि हुँदैन। एक त कोषको दायरा नै साँघुरो छ, अर्कोतर्फ हाम्रो अर्थतन्त्रका लागि १० अर्ब रुपैयाँ ठूलो परिमाण होइन। भारतीय रिजर्भ बैंकले जस्तै हामीले आवधिक रिपोको व्यवस्था गर्नुपथ्र्यो। रिपो अल्पकालीन औजार भए पनि भारतले विशिष्ट परिस्थिति लक्षित गरेर तीनवर्षे रिपो जारी गर्न सुरु गरिसक्यो। हामीले पनि विकास ऋणपत्रको धितोमा कम्तीमा दुई वर्षको आवधिक रिपो जारी गर्न सक्छौं। अहिले २९५ अर्ब रुपैयाँको विकास ऋणपत्र जारी भएको छ। यसमध्ये वाणिज्य बैंक, विकास बैंक र वित्ता कम्पनी जस्ता मौद्रिक नीति कार्यान्वयनका सहकर्मीसँग २४६ अर्ब रुपैयाँको ऋणपत्र खरिद गरेका छन्। दीर्घकालीन रिपो कारोबारका लागि यसलाई अन्तर्निहित सम्पत्तिा (अन्डरलाइङ एसेट) मान्न सकिन्थ्यो। खुला बजार कारोबार हुने यी समकक्षीसँग दुई वर्षको २४६ अर्ब रुपैयाँको रिपो गर्नुपथ्र्यो। यो परिमाणको रिपो चरणवद्ध रूपमा बोलकबोलमार्फत् चार प्रतिशत ब्याजदरमा बैंक तथा वित्ताीय संस्थामा पठाउन सके उनीहरूले दुई वर्षका लागि विश्वस्त भएर लगानी गर्न सक्ने साधनको उपलब्धता हुन्छ। राष्ट्रबैंकले चार प्रतिशतमा दुई वर्ष विकास ऋणपत्र धितोमा लिएर दुई वर्षका लागि लगानीयोग्य साधन उपलब्ध गराउने व्यवस्था गरेको भए यसले ऋणको ब्याजदरलाई एकल दरमा लैजान मद्दत गथ्र्यो। यसरी उद्यमीको व्यवसायको लागत (कस्ट अफ फन्ड) उच्च भयो भन्ने गुनासोलाई सम्बोधन गथ्र्यो। ७ देखि ८ प्रतिशत ब्याजदरमा २४६ अर्ब रुपैयाँ कर्जा बजारमा जाँदा त्यसले अर्थतन्त्रमा तरंग सिर्जना गर्छ। अहिले निजी क्षेत्रले समस्या मध्यनजर गर्दै ठूलो कार्यक्रम भन्दा साना मझौला उद्यम (एसएमई) गर्ने हुन्। यस्तो अवस्थामा ग्रामीण क्षेत्रमा कर्जा पुर्याउन विपन्न वर्ग कर्जा ५ बाट ७ प्रतिशत पुर्यााएर कृषि उत्पादन बढाउन विपन्न वर्गलाई राहत दिन सकिन्थ्यो। स्रोतको उपलब्धता बढेसँगै विपन्न वर्ग कर्जा दर पनि पनि सस्तो हुन्थ्यो। अर्को महत्तवपूर्ण काम भनेको वाणिज्य बैंकले चुत्ताा पुँजीको २५ प्रतिशतसम्म ऋणपत्र जारी गर्नुपर्ने व्यवस्था हाललाई स्थगन गर्नुपथ्र्यो। अहिलेको अवस्थामा बैंकहरूलाई १०११ प्रतिशतमा फन्ड लिन बाध्य गर्नुहुँदैन। यसरी २४६ अर्ब रुपैयाँको आवधिक रिपो र दुई प्रतिशत बिन्दुले सीआरआर कटौतीबाट करिब ६४ अर्ब रुपैयाँ गरी मौद्रिक नीतिको प्याकेजबाट तीन सय अर्ब रुपैयाँमाथिको मौद्रिक स्टिमुलस प्याकेज राष्ट्रबैंकमार्फत् ल्याउन सकिन्थ्यो। जीडीपीको ७८ प्रतिशत हुने सन्तुलित र प्रभावकारी प्याकेजले बजारको अवस्थामा रूपान्तरण ल्याउँथ्यो। त्यसकारण सीमान्त प्रयासले रूपान्तरण गर्दैन, यथोचित कदम चाल्नैपर्छ। महत्त्वपूर्ण छ काम मुलुकमा जनस्वास्थ्यको आधार कति कमजोर रहेछ भनेर अहिलेको महामारीले छर्लंग पारिदिएको छ। जनस्वास्थ्यमा व्यापक लगानी घोषणा गर्दै सरकारका तर्फबाट कम्तीमा पनि जीडीपीको पाँच प्रतिशत वरिपरिको राहत र पुनस्र्थापना योजना आउनुपथ्र्यो। मौद्रिक उपायबाट जीडीपीको ७८ प्रतिशत र वित्ताीय नीतिबाट पाँच प्रतिशत खर्च गर्ने प्रतिवद्धताले निजी क्षेत्रमा आशा जगाउन र उत्प्रेरित गर्न मद्दत गर्छ। देशभरमा स्वाब परीक्षण गर्ने एउटामात्र प्रयोगशालाले जनस्वास्थ्यको दयनीय अवस्था देखाउँछ। त्यसका लागि नमुना काठमाडौं ल्याउन नै धेरै समस्या छ। यो समय ७५३ स्थानीय निकायमै यस्ता प्रयोगशाला स्थापना गरेर जनस्वास्थ्यमा सुधार ल्याउन सुअवसर पनि हो। दातृ निकायको समेत सहयोग लिएर सात प्रदेशका अतिरित्ता ठूला सहरहरूमा र शुक्रराज ट्रोपिकल र त्रिवि शिक्षण जस्ता अस्पताल निर्माण गरेर स्वास्थ्य सेवाको गुणस्तरमा सुधार गर्न अपरिहार्य छ। यसका लागि चीन सरकार या अन्य दातृ निकायसँग सहयोग मागेर जग हाल्ने काम सुरु गरिहाल्नुपर्छ। अहिले घोषणा भएको कार्यक्रममा यो दूरदर्शिता देखिएन। अहिले ३० लाख नेपाली तेस्रो मुलुकमा काम गर्छन्। १५ लाख नेपाली भारतमा काम गर्छन्। संकट लम्बियो र विदेशमा रहेका नेपालीले काम गर्न पाएनन् भने भोलि उनीहरूलाई उद्दार गरेर ल्याउनुपर्ने र आइसोलेसनमा राख्नुपर्ने हुन्छ। संकट लम्बिँदै गए टुलुटुलु हेरेर बस्न मिल्दैन। त्यसकारण जनस्वास्थ्यमा २३ प्रतिशत खर्च गर्ने तयारीसहित सरकार अघि बढ्नुपथ्र्यो। अप्ठेरो अवस्थामा हरेक मुलुकले आफ्ना नागरिकलाई मुलुकमा फर्काउने र सुरक्षित तवरले व्यवस्थापन गर्नुपर्ने हुन्छ। दोस्रो, अनौपचारिक क्षेत्रमा काम गर्ने धेरै बेरोजगार भएका छन्। जीडीपीमा ५८ प्रतिशत सेवा र २७ कृषि क्षेत्रको योगदान छ। ५८ प्रतिशत योगदान गर्ने सेवा क्षेत्र अहिले संकटपूर्ण अवस्थामा छ। यी क्षेत्रमा ठूलो राहतको प्याकेजमार्फत सम्बोधन गर्नुपथ्र्यो। सरकारले निजी क्षेत्रका कम्पनीलाई तलब देऊ भनेर मात्र हुँदैन। उनीहरूलाई दायित्व बहन गर्नसक्ने बनाउनुपर्छ। सरकार नै अघि सर्नुपर्छ। यस्ता कतिपय असल अभ्यास भारतसँग सिक्न सकिन्छ। तेस्रो, अप्ठेरो अवस्था अहिले आम नागरिक त घरबाटै काम गरिरहेका छन्। संकटको समयमा अग्रमोर्चामा काम गर्ने स्वास्थ्यकर्मी, सुरक्षाफौज, चालक, भन्सार, क्वारेन्टिन, फोहोरमैला संकलनबाहेक सबै घरमा बसेर काम गरिरहेका छन्। संकटको बेलामा, विपत् व्यवस्थापनमा अग्रस्थानमा रहेर नेपाली सेनाले काम गरिरहेको छ। यस्तो बेलामा धेरै काम सेनामार्फत् गराउन सरकारले बजेट दिएर सेनालाई परिचालन गर्नुपर्छ। चौथो, संकट लम्बिँदै गएको खण्डमा त भोलि खाद्यवस्तुको अभाव हुनसक्छ। त्यसकारण कृषि उत्पादन विकासका लागि बजेट विनियोजन गर्नुपथ्र्यो। अहिले चैते धानको मौसम छ भने अहिलेदेखि नै कुन सिजनमा के बाली हुन्छ, ती उत्पादन बढाउन किसानलाई प्रोत्साहित गरिहाल्नुपर्छ। यसका लागि कृषि सामग्री, मलखाद, बीउबीजन, बजारको सुनिश्चितता गरिदिनुपर्ने हुन्छ। अहिले नै उत्पादन र सेवा क्षेत्रलाई गति दिन, यी क्षेत्रमा लगानी बढाउन कठिन रहेकाले पनि कृषि क्षेत्रकेन्द्रित कार्यक्रम अपेक्षित छन्। गत वर्ष हामीले ९ अर्ब ६० करोड रुपैयाँको रासायनिक मल आयात गरेका रहेछौं। त्यो बराबर यस वर्ष निःशुल्क मलखाद, कृषि औजार स्थानीय तह र सहकारीमार्फत् पुर्याएर कृषि उत्पादन वृद्घि गर्न सकिन्छ। कृषि उत्पादनका कार्यक्रममा विदेश जान नपाएका र फर्केकालाई रोजगारीको अवसरमा समेत सहभागी गराउनुपर्छ। किसानलाई उत्प्रेरित गर्न सरकारले स्थानीय तहमार्फत् सहकारीका माध्यमबाट सस्तो ब्याजदरमा कृषि कर्जा उपलब्ध गराउनुपर्छ। साथै किसानका उत्पादनका लागि निजी क्षेत्रको बजार तयार नहुन्जेल सहकारी र स्थानीय तहले खरिद गरिदिने सुनिश्चितता गर्नुपर्छ। पाँचांै, अहिले सरकार चाहेर पनि राहत लिएर जनताकहाँ पुग्न सकिरहेको छैन। स्थानीय सरकारले वडामार्फत् राहत वितरणको प्रबन्ध गर्नु भनिएको भए पनि तथ्यांकको अभावमा दुरुपयोगको सम्भावना उच्च रहन्छ। त्यसकारण तथ्यांक व्यवस्थापनका लागि सरकारले राष्ट्रिय परिचयपत्र कार्यक्रम तुरुन्त लागू गर्नुपर्छ। निर्वाचन आयोगसँग फोटोसहितको मतदाता परिचयपत्र लागू गरेको अनुभव पनि छ। त्यो अनुभव राष्ट्रिय परिचयपत्र लागू गर्न महत्तवपूर्ण हुन्छ। अहिलेको संकट सामान्य नभएसम्म राष्ट्रिय परिचयपत्र लागू गर्न गाह्रो होला, अवस्था सामान्य भएलगत्तौ कार्यान्वयन गरिनेछ भनेर प्रतिबद्धता आउनुपथ्र्यो। छैटौं, चालु आवको असार मसान्तमा साँवाब्याज तिर्ने गरी कर्जा पुनर्तालिकीकरण सुविधा दिइएको छ। संकट लम्बिएर अझै तीन महिना थप्नुपर्यो भने बैंक तथा वित्ताीय संस्थाको स्थायित्वमै समस्या आउँछ। त्यसकारण सरकारले निक्षेपकर्तालाई ब्ल्यांकेट ग्यारेन्टी (निःशर्त सुनिश्चितता) को व्यवस्था गर्नुपथ्र्यो। सर्वसाधारण नेपालीलाई वित्ताीय संस्थाको पछाडि सरकार छ भन्ने आभास दिलाउनु अपरिहार्य छ। उल्लिखित सवाल आउँदो बजेट र मौद्रिक नीतिमार्फत् सम्बोधन हुनुपर्छ। (पूर्व कार्यकारी निर्देशक, नेपाल राष्ट्रबैंक)"
संकटमा 'लुट्नु' होइन 'जुट्नु' आवश्यक,"अर्थशास्त्री कौटिल्य बत्तिको उज्यालोमा केही लेख्दै थिए। अलि बेरपछि उनले बल्दै गरेको बत्ति निभाए र दोस्रो बत्ति बालेर लेख्न थाले। यो दृश्य नियालीरहेका उनका साथीले प्रश्न गरे, 'हैन तपाईं अघि उज्यालोमा काम गर्दै हुनुहुन्थ्यो त, किन एउटा बत्ति निभाएर अर्को बाल्नुभयो र लेख्न थाल्नुभयो ?' कौटिल्यले जवाफ दिए, 'मित्र ! म पहिला राज्यको काम गर्दै थिएँ त्यसैले राज्यबाट प्राप्त सुविधास्वरूप मैले त्यो बत्ति बालेको थिएँ तर अहिले म व्यक्तिगत काम गर्दै छु त्यसैले यसमा राज्यको सम्पत्ति प्रयोग गरिनँ।' राष्ट्रप्रति कर्तव्यनिष्ठ व्यक्तिको भावनात्मक विचारको उदाहरण हो यो। यसले सिकाउँछ राष्ट्रियताको भावना र देशप्रतिको कर्तव्य। सेवामूलक भावना राखेर काम गर्ने राष्ट्रभक्तको सोच अनि व्यवहारमा राष्ट्रियताको सुगन्ध हुन्छ र तिनका विचारमा सन्देशमूलक अभिव्यक्ति प्रकट हुन्छ। राज्यको सम्पत्तिमाथि आँखा लगाएर वैयक्तिक प्रयोजनका निमित्त कदम उठाउनेसँग राष्ट्रियता हुँदैन। व्यक्तिगत स्वार्थमा अल्झेर देश र जनताप्रति घात गर्ने राष्ट्रका दुश्मन हुन् जसका कारणबाट मुलुक सङ्कटग्रस्त रहन्छ। भ्रष्टाचारको मुश्लोले देश डढेर खरानी बन्छ। सत्तामा पुगेर जनताको श्रम र करबाट उठेको पैसा खाएर रमाउने परजिवीबाट देश माथि उठ्दैन। भ्रष्टाचार देशको रोग हो जसले विकासलाई गतिहीन बनाउँछ र व्यक्ति मतिहीन बन्दै जान्छ। हामीकहाँ बारम्बार भ्रष्टाचार सम्बन्धी समाचार बाहिर आउँछन्। योजनाबद्ध देखिएका घटनामा सम्बन्धित व्यक्तिहरू पनि निर्लज्ज अभिव्यक्ति प्रकट गर्छन्। नीतिगत भ्रष्टाचारतर्फ उक्लँदै गरेको सरकारले राज्यलाई कमजोर बनाउने कुरा निर्विवाद छ। हुन त भ्रष्टाचार नियन्त्रणका लागि नेपालमा कानुनी संयन्त्रको अभाव रहेको पनि होइन बरु त्यस्ता खाले संयन्त्रको जागरुकता र सक्रियतामा भने कमी देखिन्छ। अझ विकराल समस्या त भ्रष्टाचार नियन्त्रणका लागि बनेका संस्थाहरूमै भ्रष्टाचारप्रतिको मोह देखिनु हो। सत्तामा पुगेर जनताको श्रम र करबाट उठेको पैसा खाएर रमाउनेबाट देश माथि उठ्दैन । भ्रष्टाचार देशको रोग हो जसले विकासलाई गतिहीन बनाउँछ र व्यक्ति मतिहीन बन्दै जान्छ । सामाजिक सञ्जालमा भ्रष्टाचार सम्बन्धित घटना दिनहुँ प्रसारित हुन्छन् र बारम्बार जनताले खबरदारी पनि गर्दै आएका छन्। तर शक्ति र सत्ताको आडमा बढिरहने बेइमानीले देशको अवस्था जटिल बन्दै गएको छ। यतिबेला देश सङ्कटको घडीमा रहेको सबैलाई थाहा छ। महामारीको चपेटामा परेर धेरै मुलुकको अर्थतन्त्र ओरालो लाग्दो अवस्थामा छ। कारुणिक र दारुण दृश्यका कारण मान्छेमा सुतेको मानवीय संवेदना जाग्दैछ र असहज परिस्थितिको सामनाका लागि ऐक्यबद्ध भएर उभिनु पर्ने समय देखिन्छ। सर्वाधिक शक्तिशाली मानिएका मुलुक पनि कोभिड १९ को मारमा परेर अर्थतन्त्र ओरालो लाग्दो अवस्थामा पुगेका देखिन्छन्। तिनको अर्थतन्त्र र सामाजिक अवस्था कहाली लाग्दो भएको छ। हाम्रो जस्तो मुलुकमा त्यस प्रकारको विपत्ति बढ्दै जाने हो भने कति असहज परिस्थितिको सामना गर्नु पर्ला ? यस्तो विषम परिस्थितिमा पनि सरकार सम्बद्ध व्यक्तिबाट व्यक्तिगत फाइदाका लागि गलत कदम उठाउन खोजेका कुरा बाहिरिएका छन्। सरकारले यतिखेर पनि भ्रटाचारको आरोप खेप्नु परेको स्थिति दुर्भाग्यपूर्ण हुन जान्छ। यो हल्ला निराधार हो भने भ्रमपूर्ण समाचार फैलाउनेबाट अनैतिक कार्य भएको ठहरिनु पर्दछ। होइन भने चीनबाट मेडिकल सम्बन्धित सामग्री खरिद प्रकरणले नागरिक समाजमा आक्रोश बढ्दै गएको समयमा सरकारी निकायबाट स्पष्ट अभिव्यक्ति प्रकट हुनु पर्दछ। सबैतिरबाट सहयोगी हातहरू जुटाउने यो बेलामा राज्यको सम्पत्तिमाथि आँखा लगाएर वैयक्तिक स्वार्थको पछि दगुर्दै कर्तव्यपथमा भ्रष्ट आचरण देखाउनु मुढताको पराकाष्टा हो। मानवतावादी भावना प्रकट गर्दै सेवा र सहयोगमा जुट्नु पर्ने राष्ट्रभक्तका हातहरू मुनाफा र लाभमा लतपतिन थाले भने देश अझ सङ्कटग्रस्त बन्न पुग्छ। तसर्थ जनअभिमतको अवमूल्यन नगरी सेवाभावले कर्म गर्ने सोच राख्नु आवश्यक छ। सबैका लागि सङ्कटको स्थिति रहेको यस समयमा नागरिक र सरकारको बीचमा कुनै पनि प्रकारको दुरी रहनु अस्वाभाविक ठहरिन्छ। यो विरोध र प्रतिवादको समय होइन। यो त सबैले आआफ्नो दायित्व पूरा गर्नु पर्ने बेला हो। यस्तो विषम परिस्थितिमा पनि सरकारले जनतालाई भ्रममा राखेर गलत कदम उठाउने काम नगरोस्। नेताका भाषण र जनताको ताली मात्रले देश बन्दैन बरु यसमा सबैको कर्तव्य पालना र इमानदारिताको खाँचो पर्दछ। राष्ट्र ब्युँझाउनका लागि हरेकको भूमिका रहन्छ। सबैका आआफ्ना कर्तव्य छन्। नेताको आफ्नो कर्तव्य छ, जनताको आफ्नो कर्तव्य छ। सरकार जनताको हो र जनताकै लागि हुनु पर्छ। शासकीय मनोवृत्ति बोकेका सत्ताको उन्मादमा बद्नामीलाई ढाकछोप गर्न उद्यत नबनून्। देशको भलाइका लागि भन्दा पनि आफ्नो आर्थिक लाभका लागि पदासीन हुने परिपाटी नरोकिएसम्म देश उँभो लाग्दैन। यसर्थ सचेत र सक्षम नेतृत्व मुलुकका लागि आवश्यक छ। जसले भ्रष्टाचार नियन्त्रण गर्दै सेवामुखी भावले देश र जनताका निम्ति असल कदम उठाओस्।"
ओलम्पिक पनि कोरोनाको शिकार,"आधुनिक ओलम्पिक खेलकुदको १ सय २४ वर्षको इतिहासमा पहिलो र दोस्रो विश्वयुद्धका कारण तीन पटक ओलम्पिक स्थगित भएको छ। यसै वर्ष जुलाईमा जापानमा हुने तय भएको ओलम्पिकको ३२ औँ संस्करणमा कोरोनाले कोर्रा प्रहार गरेको छ। टोकियो ओलम्पिक अर्काे वर्ष हुनेछ। कोरोना भाइरसले यति बेला विश्वभर सामाजिक जीवनका हरेक आयामलाई प्रभावित तुल्याएको छ। विश्व खेलकुद पनि अपवाद रहने कुरै भएन। यो भाइरस महामारीका रूपमा विश्वभर फैलिन थालेपछि सबैभन्दा पहिले प्रभावित राष्ट्रका घरेलु प्रतियोगिताहरू स्थगित भए। त्यसपछि विश्वभर लोकप्रिय इंग्लिस प्रिमियर लिग, स्पेनिस ला लिगा, इटालियन सिरी ए, फ्रेन्च लिग, जर्मन बुन्डेस लिगाजस्ता चर्चित युरोपेली लिग फुटबल प्रतियोगिता एकपछि अर्को गर्दै स्थगनको सूचीमा पर्न थाले। विभिन्न खेलका चर्चित खेलाडीमै पनि भाइरसको संक्रमण देखिन थालेपछि विश्व खेलकुद झनै आतंकित बन्नु स्वाभाविक थियो। कोरोना भाइरसकै त्रासका कारण यसै वर्ष आयोजना हुने भनिएको युरो कप फुटबल पनि एक वर्ष पछाडि सारियो। त्यसलगत्तै अमेरिकी महादेशको सबैभन्दा ठूलो फुटबल स्पर्धा कोपाअमेरिका पनि स्थगित हुने प्रतियोगिताको सूचीमा थपिन पुग्यो। त्यसलाई पछ्याउँदै विश्व टेनिसका चार ठूला प्रतियोगितामध्ये फ्रेन्च ओपन पनि निर्धारित समयभन्दा पछाडि सर्ने पक्का भयो। तर, विश्व खेलकुदको महाकुम्भ ओलम्पिकबारे भने ठोस निर्णय आउन सकिरहेको थिएन। अन्तर्राष्ट्रिय ओलम्पिक कमिटी (आईओसी) का अध्यक्ष थोमस ब्याच ओलम्पिक रोक्ने निर्णय लिनु हतारो हुने टिप्पणी गरिरहेका थिए। सन् २०२० को जुलाई २४ देखि अगस्ट ९ सम्म जापानको राजधानी टोकियोमा गृष्मकालीन ओलम्पिक खेलकुदको ३२ औँ संस्करण आयोजना हुने कार्यक्रम थियो। कोरोना भाइरसको संक्रमणले जापानलाई पनि नराम्ररी गाँजिरहेको थियो। यस्तो अप्ठ्यारो स्थितिमा पनि मार्चको दोस्रो साता जापानी प्रधानमन्त्री सिन्जो आबेको एउटा अप्रत्याशित अभिव्यक्ति सार्वजनिक भयो। आबेले जापान निर्धारित समयै ओलम्पिक खेलकुद आयोजना गर्न प्रतिबद्ध रहेको बताए। त्यसलगत्तै जापानका ओलम्पिक मन्त्रीले समेत आफ्ना प्रधानमन्त्रीको अभिव्यक्तिलाई समर्थन गर्दै ओलम्पिक निर्धारित समयमै हुने दाबी गरे। यसका पछाडि एउटा प्रमुख कारण थियो जापानले ओलम्पिक आयोजनाको तयारीका क्रममा निकै ठूलो धनराशि खर्च गरिसकेको थियो। त्यसैले पनि जापान निर्धारित समयमै ओलम्पिक आयोजना गर्न इच्छुक देखिन्थ्यो। चौतर्फी विरोध तर, जापानी प्रधानमन्त्री सिन्जो आबेको उक्त अभिव्यक्तिले विश्व खेलकुदमा प्रतिकूल प्रभाव पार्यो। विश्वभरका खेलाडी, खेल पदाधिकारी, अन्तर्राष्ट्रिय खेल संघ र राष्ट्रिय ओलम्पिक कमिटीहरूले आईओसीलाई ओलम्पिक खेलकुद रोक्न दबाब दिन सुरु गरे। आईओसीकै केही सदस्य पनि ओलम्पिक खेलकुद स्थगित गरिनुपर्ने पक्षमा उभिए। आईओसीकी सदस्य तथा क्यानडाली पूर्वखेलाडी हेली विकनहेजरले अहिलेकै स्थितिमा ओलम्पिक खेलकुद आयोजना गरिनु संवेदनहीन र गैरजिम्मेवार कार्य हुने अभिव्यक्ति दिइन्। अहिले विश्वभर आइपरेको संकट ओलम्पिक खेलकुदभन्दा निकै ठूलो हो, उनले भनेकी थिइन्। जापानी सरकारी अधिकारीहरूले ओलम्पिक खेलकुद निर्धारित समयमै आयोजना हुने दाबी गरिरहँदा हेलीको यस्तो धारणा आएको थियो। त्यसअघि ब्रिटेनका धावक गुय लियरमन्थले पनि तत्कालका लागि ओलम्पिक स्थगित गरिनुपर्ने बताएका थिए। ओलम्पिक आयोजना गर्ने यो उपयुक्त समय होइन, उनको कथन थियो, मानिसको जीवनभन्दा ठूलो कुरा अरू केही हुन सक्दैन। यसै गरी, आईओसीका अर्का सदस्य डिक पाउन्डले पनि यही अवस्थामा ओलम्पिक हुन नसक्ने बताएका थिए। त्यतिबेलासम्म ओलम्पिकलाई लक्ष्य गरी गरिएको तयारीलाई समेत कतिपय देशले स्थगित गरिसकेका थिए। यद्यपि, आईओसीले भने त्यतिबेलासम्म पनि आफ्नो आधिकारिक धारणा सार्वजनिक गरेको थिएन। त्यसपछि अमेरिका र बेलायतका केही खेल संघले पनि ओलम्पिक खेलकुद सार्न प्रस्ताव गरे। अमेरिकाको राष्ट्रिय पौडी संघ र बेलायतको एथलेटिक्स संघले ओलम्पिक सन् २०२१ मा गरिनुपर्ने प्रस्ताव राखेका थिए। यी दुवै संघले कोरोना भाइरसका कारण संसारका सबै खाले खेलकुद ठूला प्रतियोगिता रोकिएको अवस्थामा ओलम्पिक क्यालेन्डर पनि सारिनुपर्ने माग राखेका थिए। चुपचाप जापान पुगेको ज्योति चौतर्फी रूपमा ओलम्पिक खेलकुद तत्कालका लागि स्थगित गरिनुपर्ने माग उठ्न थालेपछि आईओसीमाथि ठूलै दबाब पर्न थाल्यो। मार्च २२ मा आईओसी कार्यकारी बोर्डको आकस्मिक बैठक बस्यो। उक्त बैठकले अहिलको अवस्थामा ओलम्पिक हुन नसक्ने निक्र्योल पनि निकाल्यो। यद्यपि, बैठकले ओलम्पिक स्थगित गर्ने आधिकारिक निर्णय भने लिन सकेन। आईओसीको उक्त बैठकले ओलम्पिकको विषयमा अन्तिम निर्णय लिन चार साताको समय माग गर्यो। ओलम्पिक रद्द गर्नु एजेन्डा होइन, तर गतिविधिलाई सीमित पार्न वा केही फेरबदल गर्न सकिन्छ कि भन्ने विषयमा भने छलफल हुन सक्छ, आईओसीले भनेको थियो। विश्वव्यापी रूपमा ओलम्पिक खेलकुद रोक्न दबाब बढिरहँदा पनि आईओसी र स्थानीय आयोजक जापान भने यसबाट अप्रभावित थिए। विवादबीच नै जापानले ग्रिसबाट ओलम्पिक ज्योति जापान ल्याउने निर्णय गर्यो। अन्ततः आईओसीको आपत्कालीन बैठक बस्नुभन्दा एक साताअघि नै जापानले ग्रिसबाट ओलम्पिक ज्योति आफ्नो देशमा ल्यायो। ग्रिसमा कुनै विशेष कार्यक्रम आयोजना नगरी जापानलाई ओलम्पिक ज्योति हस्तान्तरण गरियो। ज्योति हस्तान्तरण कार्यक्रम बन्द रंगशालामा गरिएको थियो। ओलम्पिक खेलकुद अन्यत्र सार्न सकिने त्रासका कारण पनि जापानले हतारमा ओलम्पिक ज्योति ग्रिसबाट आफ्नो देशमा ल्याएको थियो। ज्योति जापान ल्याइसकेपछि प्रतियोगिता केही समय पछाडि सरे पनि नाम र आयोजनास्थलमा भने कुनै परिवर्तन नहुने कुरा जापानले राम्ररी बुझेको थियो। अन्ततः झुक्यो आईओसी खेलाडी, खेल पदाधिकारी, खेल संघ र राष्ट्रिय ओलम्पिक कमिटीको व्यापक विरोधका विपरीत ओलम्पिक खेलकुद रोकिने कुनै छाँट नदेखेपछि अन्ततः दुई राष्ट्रले टोकियो ओलम्पिकमा भाग नलिने निर्णय गरे। सबैभन्दा पहिले क्यानडाले जापानमा आयोजना हुने ओलम्पिक खेलकुदमा भाग नलिने निर्णय गर्यो। क्यानडाले ओलम्पिक र पारा ओलम्पिक दुवै प्रतियोगितामा आफ्ना खेलाडी नपठाउने निर्णय लिएको थियो। उसले आईओसीलाई तत्काल ओलम्पिक खेलकुद एक वर्ष पछाडि सार्न सुझाव पनि दिएको थियो। क्यानडाको उक्त घोषणालगत्तै अस्ट्रेलियाले पनि टोकियो ओलम्पिकमा आफ्ना खेलाडी नपठाउने निर्णय गर्यो। अस्ट्रेलियाले अहिलेको स्थितिमा ओलम्पिक खेलकुद आयोजना हुन नसक्ने निष्कर्ष पनि निकालेको थियो। ओलम्पिक खेलकुद स्थगित गरिनुपर्ने चौतर्फी दबाब बढेपछि अन्ततः आईओसी र स्थानीय आयोजक जापान प्रतियोगिता स्थगित गर्न बाध्य भए। क्यानडा र अस्ट्रेलियाजस्ता राष्ट्रले प्रतियोगितामा आफ्ना खेलाडी सहभागी नगराउने निर्णय लिनु र ओलम्पिकका छनोट प्रतियोगिताहरू धमाधम स्थगित हुनु यसको प्रमुख कारण थियो। ओलम्पिकका छनोट प्रतियोगितामा सहभागी खेलाडीहरू पनि कोरोना भाइरसबाट संक्रमित हुने क्रम बढ्नु आईओसीका लागि अर्को चिन्ताको विषय बनेको थियो। छनोट प्रतियोगिताका क्रममा खेलाडी संक्रमित हुने जोखिम बढेपछि विभिन्न खेलका अन्तर्राष्ट्रिय महासंघहरू पनि ओलम्पिक स्थगित गरिनुपर्ने निष्कर्षमा पुगेका थिए। बक्सिङको छनोट प्रतियोगितामा सहभागी छ जना खेलाडी र पदाधिकारी कोरोना भाइरसबाट संक्रमित भएका थिए। बक्सिङको उक्त छनोट प्रतियोगिता मार्चमा इंग्ल्यान्डको राजधानी लन्डनमा भएको थियो। कोरोना भाइरसबाट संक्रमित हुने बक्सिङ खेलाडी र पदाधिकारी टर्की र क्रोएसियाकाका थिए। कोरोना भाइरसको संक्रमण विश्वव्यापी रूपमा फैलिएपछि विभिन्न राष्ट्रका खेलाडी र पदाधिकारीले ओलम्पिक छनोटदेखि लिएर सम्पूर्ण प्रतियोगिता स्थगित गरिनुपर्ने माग राख्दै आएका थिए। यसरी खेलाडी र विभिन्न राष्ट्रका ओलम्पिक कमिटीहरूले ओलम्पिकमा सहभागी नहुने चेतावनी दिएपछि अन्ततः आईओसी र स्थानीय आयोजक ओलम्पिक खेलकुद स्थगित गर्न बाध्य भए। यसै वर्षको जुलाईमा जापानको टोकियोमा सुरु हुने भनिएको ओलम्पिक खेलकुद एक वर्ष पछि सारिएको छ। मार्च २४ (चैत ११) गते आईओसीले ओलम्पिक खेलकुद सन् २०२१ मा आयोजना गर्ने निर्णय लिएको हो। तर, आधिकारिक रूपमा प्रतियोगिताको अर्को मिति भने तोकिएको छैन। त्यसअघि जापानका प्रधानमन्त्री आबेले पनि संसद्मा बोल्दै अहिलेको अवस्थामा ओलम्पिक आयोजना सम्भव नहुने धारणा राखेका थिए। अमेरिकी राष्ट्रपति डोनाल्ड ट्रम्पलगायत अन्य केही सरकार र राष्ट्र प्रमुखले समेत ओलम्पिक स्थगित गर्न आईओसीसँग माग गरेका थिए। अर्कोतिर, विश्व स्वास्थ्य संगठनले पनि ओलम्पिकजस्तो ठूलो प्रतियोगिता आयोजनाका लागि यो समय उपयुक्त नभएको सुझाव दिएको थियो। अब आईओसीले विभिन्न राष्ट्रका ओलम्पिक कमिटी, अन्तर्राष्ट्रिय खेल संघहरू र स्थानीय आयोजक कमिटीसँग छलफल गरेपछि प्रतियोगिताको नयाँ मिति घोषणा गर्नेछ। १ सय २४ वर्षे इतिहासमा पहिलो पटक आधुनिक ओलम्पिकको सुरुआत सन् १८९६ मा ग्रिसको एथेन्सबाट भएको हो। यस आधारमा आधुनिक ओलम्पिक सुरु भएको अहिले १ सय २४ वर्ष पुगिसकेको छ। यसबीचमा ओलम्पिक खेलकुदको ३१ संस्करण सफलतापूर्वक सम्पन्न भइसकेका छन्। प्रत्येक चारचार वर्षमा आयोजना हुने ओलम्पिक खेलकुदको ३१ औँ संस्करण सन् २०१६ मा ब्राजिलको राजधानी रियो दी जेनेरोमा भएको थियो। त्यतिबेला पनि जिका भाइरसको त्रास थियो। तर, त्यो भाइरस अहिलेको जस्तो महामारीका रूपमा विश्वभर फैलिएको थिएन। आधुनिक ओलम्पिक खेलकुदको १ सय २४ वर्ष लामो इतिहासमा कुनै पनि प्राकृतिक विपत्तिका कारण प्रतियोगिता स्थगित भएको भने यो पहिलो पटक हो। यसअघि तीन पटक ओलम्पिक खेलकुद स्थगित भएको छ। तर, त्यतिबेला मानव सृजित कारणले प्रतियोगिता हुन सकेको थिएन। ओलम्पिकको पाँचौँ संस्करण सन् १९१२ मा स्विडेनको राजधानी स्टकहोममा सम्पन्न भएको थियो। त्यसपछि छैटौँ संस्करण सन् १९१६ मा जर्मनीको बर्लिनमा आयोजना गर्ने निर्णय भएको थियो। तर, प्रथम विश्व युद्धका कारण सन् १९१६ को ओलम्पिक खेलकुद आयोजना हुन सकेन। पहिलो विश्व युद्धको समाप्तिपछि ओलम्पिकको सातौँ संस्करण सन् १९२० मा बेल्जियममा आयोजना गरियो। त्यसै गरी सन् १९४० र सन् १९४४ मा पनि दोस्रो विश्व युद्धका कारण ओलम्पिक खेलकुद आयोजना हुन सकेन।"
दोस्रो विश्वयुद्धपछि पहिलो पटक विम्बल्डन स्थगित,"लन्डन : कोरोना भाइरसको महामारीका कारण ग्रान्डस्लाम टेनिस प्रतियोगिता विम्बल्डन पनि सरेको छ। अर्को ग्रान्डस्लाम प्रतियोगिता फ्रेन्च ओपन भने यसअघि नै स्थगित भइसकेको छ। दोस्रो विश्वयुद्धपछि विम्बल्डन प्रतियोगिता स्थगित भएको यो पहिलो पटक हो। यस वर्षको विम्बल्डन आगामी जुन २९ देखि जुलाई १२ तारिखसम्म आयोजना हुने कार्यक्रम थियो। विश्व चर्चित विम्बल्डन टेनिस ग्रास कोर्टमा खेलाइन्छ। कोरोना भाइरसको त्रासका कारण अहिले विश्व खेलकुदका सम्पूर्ण गतिविधि अवरुद्ध बनेका छन्। विश्वव्यापी रूपमा कोरोना भाइरसको महामारी फैलिएपछि यसै वर्ष आयोजना हुने भनिएको ओलम्पिक खेलकुद, युरो कप फुटबल, कोपाअमेरिका फुटबललगायतका प्रतियोगिता यसअघि नै स्थगित भइसकेका छन्। हामी सकेसम्म विम्बल्डन स्थगित नहोस् भन्ने चाहन्थ्यौं। तर, विपत्तिको अगाडि कसैको केही चल्दैन। अहिलेको अवस्थामा विम्बल्डन आयोजना हुन नसक्ने निष्कर्ष निकाल्न हामी बाध्य भयौं, प्रतियोगिता स्थगित भएको जानकारी दिँदै अल इङ्ल्यान्ड लन टेनिस क्लबका अध्यक्ष इयान हेविटले भनेका छन्। यसअघि दोस्रो विश्वयुद्धको समयमा मात्र विम्बल्डन प्रतियोगिता स्थगित भएको थियो। हामी अप्रिल अन्तिमसम्म प्रतीक्षा गर्ने सोचमा थियौं। तर, अहिलेको अवस्था हेर्दा कोरोना भाइरसको संक्रमण नियन्त्रणमा आउने कुनै छाँट नदेखिएकाले यस्तो अप्रिय निर्णय लिन बाध्य भयौं, अध्यक्ष हेविटले भनेका छन्। यसअघि विश्वचर्चित चार ग्रान्डस्लाम प्रतियोगितामध्येको एक फ्रेन्च ओपन गत महिना स्थगित भएको थियो। फ्रेन्च ओपन आगामी मे २४ देखि जुन ७ तारिखसम्म पेरिसमा आयोजना हुने कार्यक्रम थियो। नयाँ घोषित मितिअनुसार अब फ्रेन्च ओपन आगामी सेप्टेम्बर २० देखि अक्टोबर ४ तारिखसम्म आयोजना हुनेछ। अर्को ग्रान्डस्लाम प्रतियोगिता यूएस ओपन सकिएको एक सातापछि नै फ्रेन्च ओपन सुरु हुनेछ। यूएस ओपन आगामी अगस्त २४ देखि सेप्टेम्बर १३ तारिखसम्म आयोजना हुने कार्यक्रम छ। प्रत्येक वर्ष टेनिसको चारवटा ग्रान्डस्लाम प्रतियोगिता हुन्छ। वर्षको पहिलो ग्रान्डस्लाम अस्ट्रेलियन ओपन जनवरीमा आयोजना हुन्छ। त्यसपछि दोस्रो ग्रान्डस्लाम फ्रेन्च ओपन मेमा आयोजना हुन्छ। तेस्रो ग्रान्डस्लामका रूपमा विम्बल्डन जुनमा सुरु हुन्छ भने वर्षको अन्तिम ग्रान्डस्लाम यूएस ओपन अगस्तमा सुरु हुन्छ। तर, कोरोना भाइरसको त्रासका कारण यस पटक फ्रेन्च ओपन वर्षको अन्तिम ग्रान्डस्लाम बन्नेछ। यद्यपि, विम्बल्डनको नयाँ मिति घोषणा हुन भने बाँकी नै छ।"
गल्फर प्रतिमा फोर्ब्सको सूचीमा,"काठमाडौं : नेपालकी नम्बर एक महिला गल्फर प्रतिमा शेर्पा विश्व चर्चित म्यागजिन फोर्ब्स को प्रभावशाली महिलाको सूचीमा परेकी छन्। फोर्ब्सले बिहीबार राति सार्वजनिक गरेको एसिया क्षेत्रका यू ३० प्रभावशाली ३० महिलाको सूचीमा प्रतिमालाई समावेश गरेको हो। २० वर्षीया प्रतिमालाई फोब्सले सन् २०२० को प्रभावशाली युवाअन्तर्गत खेलकुद र मनोरञ्जन विधामा समावेश गरेको हो। राष्ट्रिय र अन्तर्राष्ट्रिय प्रतियोगितामा सफलता हात पारेकी प्रतिमा अहिले अमेरिकाको सान्टा बार्बरा सिटीमा गल्फसँगै स्नातक गरिरहेकी छन्। आर्थिक अवस्था दयनीय भएकी प्रतिमा काठमाडौंको तिलगंगास्थित रोयल नेपाल गल्फ कोर्समा हुर्किएकी हुन्। बाबु पाल्साङ शेर्पा र आमा गल्फ कोर्समै सामान्य काम गर्ने हुँदा उनको गल्फसँगको साइनो नजिक रह्यो। गल्फ कोर्सको होल नम्बर तीन नजिकको सानो झुप्रो अहिले पनि उनको घर हो। बिहान उठ्नासाथ ठूला मानिसले गल्फ खेलेको देखेकी प्रतिमाले सुरुमा काठको लठ्ठीले गल्फ सिकिन्। उनको खेल कलाले विस्तारै फड्को मार्दै गयो। ११ वर्षको उमेरमा रोयल नेपाल गल्फ क्लबमै सुरु भएको सूर्य नेपाल जुनियर गल्फ क्याम्पमा छनोट भएपछि उनको खेलमा थप सुधार आएको थियो। प्रतिमाको खेल्ने क्षमताले विस्तारै गल्फ क्लबका पदाधिकारी र त्यहाँ खेल्न आउने खेलाडीलाई पनि प्रभावित बनायो। क्लबका पदाधिकारी र गल्फ खेलाडीले उनलाई आर्थिक तथा प्राविधिक सहयोग गर्न थाले। त्यसपछि राष्ट्रिय स्तरका प्रतियोगितामा उनी सधैं च्याम्पियन बनिन्। फाल्डो सिरिज जुनियरलगायत अन्तर्राष्ट्रिय प्रतियोगितामा पनि प्रतिमाले सनसनी मच्चाइन्। उनको गल्फ प्रतिभा विस्तारै विश्वभर फैलियो। सन् २०१८ मा अमेरिकाको चर्चित पत्रिका गल्फ डाइजेस्टले प्रतिमाको विषयमा समाचार प्रकाशन गरेपछि उनी थप चर्चित भइन्। लगत्तै उनले अमेरिकाको क्यालिफोर्नियास्थित गल्फ एकेडेमी अफ ओलिभिया लिङ्स गल्फ कोर्समा प्रशिक्षणको अवसर पनि पाइन्। त्यतिबेला उनले विश्व प्रख्यात गल्फ खेलाडी टाइगर उड्सलाई भेटेर सँगै गल्फ खेल्ने मौकासमेत पाएकी थिइन्। टाइगर उड्ससँगको भेटपछि उनको चर्चा झनै चुलियो। तिलगंगाको बाबा बाटिका स्कुलबाट एसएलसी र नयाँबजारस्थित प्राइम कलेजबाट व्यवस्थापनमा प्लस टु सकेकी प्रतिमा अहिले अमेरिकाको सान्टा बार्बरामा छात्रवृत्तिमा गल्फसँगै स्नातक अध्ययन गर्दैछिन्। गल्फ कोर्समा हुर्किएकी प्रतिमालाई सबैले छोरी नामले नै सम्बोधन गर्छन्। विश्वकै नजरका परेकी गल्फकी छोरी प्रतिमाको अबको लक्ष्य नेपालको नम्बर एक प्रोफेसनल (प्रो) गल्फर बन्नेछ। फोर्ब्सको सूचीमा प्रतिमासहित नेपालका थप पाँचजना युवा उद्यमी महिलालाई पनि समेटेको छ। उद्यमीको सूचीमा निकिता आचार्य, किरण तिम्सिना, शुभांगी राणा, जेसलिना राणा र रोहित तिवारी छन्।"
क्लब ब्रुगलाई उपाधि दिने निर्णय,"एजेन्सीब्रसेल्स : विश्वव्यापी रूपमा फैलिएको कोरोना भाइरसको महामारीका खेल स्थगित भएपछि बेल्जियन प्रो लिग फुटबल प्रतियोगिताको उपाधि क्लब ब्रुगलाई दिने निर्णय गरिएको छ। कोरोना भाइरसको त्रासका कारण लिग स्थगित हुनुअघि क्लब ब्रुग तालिकाको पहिलो स्थानमा आसीन थियो। लिग स्थगित हुनुअघि २९ खेल खेलेको क्लब ब्रुगले २१ जित, सात बराबरी र एक हारबाट ७० अंक बटुलेको थियो। तालिकाको दोस्रो स्थानमा आसीन जेन्टले समान खेलबाट ५५ अंक हात पारेको थियो। यतिबेला कोरोना भाइरसको महामारीका कारण सम्पूर्ण युरोपेली घरेलु लिग फुटबल स्थगित भएको छ। यस्तोमा घरेलु लिगको सम्पूर्ण खेल सकिनुअगावै विजेता घोषणा गर्ने बेल्जियम पहिलो राष्ट्र हो। तर, अन्य युरोपेली लिगमा भने विजेता घोषणा गर्न बेल्जियन लिगको जस्तो सहज छैन। बेल्जियन लिगमा १६ टोली मात्र सहभागी छन्। सिजनमा प्रत्येक टोलीले ३०३० खेलमात्र खेल्नुपर्ने हुन्छ। लिग स्थगित हुनुअघि प्रत्येक टोलीले २९२९ खेल खेलिसकेको तथा अंक तालिकाको पहिलो र दोस्रो स्थानमा आसीन टोलीबीचको अन्तर पनि निकै ठूलो भएकाले बेल्जियन लिगमा विजेता घोषणा गर्न सहज भएको हो। अहिलेको अवस्थामा लिग सुचारु गर्न सम्भव नभएको निष्कर्ष निकाल्दै बेल्जियन लिगको बोर्ड बैठकले यस्तो निर्णय लिएको समाचारमा जनाइएको छ। बोर्डको उक्त निर्णय साधारणसभाबाट पारित हुनेछ। लिग विजेताको घोषणा गरिए पनि रेलिगेसनमा पर्ने टोलीको छिनोफानो हुन भने बाँकी छ। रेलिगेसनमा पर्ने टोलीको निर्णय अप्रिल ११ तारिखमा गरिने बताइएको छ। कोरोना भाइरसको महामारी विश्वव्यापी रूपमा फैलिरहेको अहिलेको अवस्थामा लिग सुचारु हुने सम्भावना नदेखिएकाले यस्तो निर्णय लिनु परेको हो, बेल्जियन लिग सञ्चालक समितिद्वारा जारी विज्ञप्तिमा भनिएको छ। कोरोना भाइरसको त्रासका कारण युरोपका अन्य घरेलु लिग पनि हाल स्थगित छन्। युरोपका पाँच प्रमुख घरेलु लिग इङ्लिस प्रिमियर लिग, स्पेनिस ला लिगा, इटालियन सिरिए, फ्रेन्च लिग र जर्मन बुन्डेस लिगा पनि यसैका मारमा परेका छन्।"

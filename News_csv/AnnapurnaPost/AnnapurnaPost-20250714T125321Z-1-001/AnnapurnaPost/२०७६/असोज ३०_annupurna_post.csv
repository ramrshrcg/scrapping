शीर्षक,विवरण
समायोजनको रुवाइ,"विजया दशमीको पर्सिपल्ट सदा झैं समयमा कार्यालय पुगें। ईहाजिरी थिचेर, आफ्नो कार्यकक्षमा जान भर्याङ उक्लँदै थिएँ। करिब पाँचछ महिनाको बच्चाको चर्को रुवाइले मेरो ध्यान खिच्यो। तेस्रो तलाको भर्याङमा एकजना महिलाले आफ्नो पाँच महिनाको बालकलाई नरोऊ भन्दै काखमा हल्लाइरहेकी थिइन्। नबोली आफ्नो कोठामा छिर्न मनले मानेन। महोत्तरीको प्राथमिक स्वास्थ्य केन्द्रमा अनमी चौथो तहमा कार्यरत शोभा कार्कीको समायोजन इटहरी उपमहानगरपालिकामा भएछ। महोत्तरीबाट रमाना लिएर इटहरी उपमहानगरपालिकामा हाजिर हुन जाँदा दरबन्दीभन्दा बढी भएको भनी हाजिर नगराएकाले स्वास्थ्य तथा जनसंख्या मन्त्रालयमा गुनासोको निवेदन दर्ता गराउन दुधेबालक च्यापेर आएकी रहिछन्। दसैं बिदा सुरु हुने फूलपातीको दिनभन्दा अगाडि समायोजनको पत्र बुझ्ने र पत्र बुझ्न नसके पत्रको फोटो मात्र खिज्नेको भीड स्वास्थ्य तथा जनसंख्या मन्त्रालयमा निकै लामो थियो। भीडको बीचबीचमा साना दुधे बालक रुवाउँदै लाइनमा बस्ने महिला पनि धेरै थिए। उनीहरूलाई पनि दसैं मान्नु पक्कै थियो। पूर्वका पश्चिम पुग्नु थियो। पश्चिमका पूर्व पुग्नु थियो। दसैंको हर्सोल्लास र शुभकामना साटासाटभन्दा पनि समायोजनको पीडा, समायोजनले उब्जाएका नमीठा रुवाइका धर्सा लाइनमा बस्ने सबैका अनुहारमा सल्बलाइरहेका थिए। भित्रिइसकेको महान् चाड विजयादशमीले कसैको अनुहारमा पनि खुसी थपेको थिएन। कर्मचारीलाई लथालिंग बनाएर नाम मात्रको समायोजन सकेर मक्ख परेको छ सरकार। समायोजन गर्नलाई किन यति साह्रो हतारियो सरकार ? समायोजन हुनुअगाडि संघीय निजामती सेवा ऐन, प्रदेश निजामती सेवा ऐन र स्थानीय सेवा ऐन किन ल्याउन सकेन ? स्वेच्छिक अवकाशमा जान चाहेर निवेदन दिएका कर्मचारीको इच्छालाई रातारात किन तुहाइयो ? सेवा प्रवाह गर्ने स्थायी सरकारलाई किन हचुवाका भरमा समायोजन गरियो ? खाए खा नखाए घिच् को पारामा गरिएको समायोजनले कस्तो सेवा प्रवाह गर्ला ? आफूले रोजेको ठाउँमा पाउने र संघमा समायोजन भएकाहरूले बाजी जितेजस्तो हुने आभास किन हुन गयो ? रोजेको तह र खोजेको ठाउँ नपाउनेलाई मानसिक रोगी नै बन्नुपर्ने बाध्यतामा किन पारियो ? रोगी मानसिकता, पारिवारिक विखण्डन र अन्य तमाम प्रश्नले थिलथिलिएका कर्मचारीबाट कस्तो सेवा पाउलान् नागरिकले ? सेवाग्राहीको घरदैलो र चुलाचौकामा सेवा पुर्याउने कर्मचारीको आत्मबल बलियो हुनुपर्छ। आत्मबल बलियो हुन असल कार्यवातावरणको जरुरी हुन्छ। आजभोलि विशेषगरी स्थानीय तहका कर्मचारीको बारेमा दिनदिनै नयाँ घटना हुने गरेका छन्। कहिले मेयरले कर्मचारीलाई कुटपिट गर्छन् त कहिले वडाध्यक्षलगायत अन्य सदस्यको पिटाइ कर्मचारीले खाएका छन्। सम्बन्धित तहको प्रमुखबाटै कर्मचारी असुरक्षित भएको अवस्थामा कस्तो सेवा प्रवाह हुने ? जीउभन्दा जागिर कसरी प्यारो मान्ने हो ? नमान्दा घरपरिवार र बालबच्चालाई कसरी पाल्ने ? समायोजनको पीडा दर्दनाक छ। एकात्मक होस् वा संघात्मक, शासन व्यवस्था सेवाप्रवाह गर्ने कर्मचारीले नै हो। सुशासन कायम गर्ने, मुलुकको उन्नति र प्रगतिका लागि निरन्तर खटिरहने संयन्त्र नै कर्मचारीतन्त्र हो भन्ने समायोजन गर्दा सरकारले बुझ्नुपर्छ। कर्मचारी समायोजन ऐन २०७५ मा समायोजनका आधार कार्यरत पदको ज्येष्ठता, कार्यरत पदभन्दा तल्लो श्रेणी वा तहको पदको ज्येष्ठता, कर्मचारी हाल कार्यरत रहेको प्रदेश वा स्थानीय तह, हालको स्थायी बसोवासको ठेगाना, उमेरको ज्येष्ठता राखिएको छ। सम्भव भएसम्म पतिपत्नीलाई एकै जिल्लामा पर्ने गरी समायोजन गरिनेछ भन्ने उल्लेख गरिएको छ। समायोजन गर्दा अधिकतम रूपमा ज्येष्ठतालाई मात्र आधार बनाइयो। स्थायी ठेगाना र हालको बसोबास, हाल कार्यरत स्थानलाई बेवास्ता गरियो। जसको घरपरिवार र जागिर मिलेको छ उसले समायोजनमा त्यही ठाउँ नै रोजेको छ तर ज्येष्ठताका नाममा अन्यत्रको कर्मचारीलाई त्यहाँ लगेर उसलाई अन्यत्र ठाउँमा समायोजन गर्नु कुनै पनि अर्थमा राम्रो मान्न सकिँदैन। दरबन्दीको यकिन नै नगरी सोभन्दा बढी कर्मचारी समायोजन गरेर पठाउँदा कतिले समायोजन भएको ठाउँमा हाजिर हुन पाएका छैनन्। कर्मचारीले आपूले राजेको तह मात्र पनि नपाएर अन्य तहमा समायोजन भएको छ। आफूले रोजेको कार्यालय नपाए पनि तहसम्म पाउने अवस्था सिर्जना भएको भए समस्या त्यति बढी हुने थिएन। दुईचार वर्षअगाडि जन्मिएर अगाडि सेवामा छिरैकै आधारमा सबै तहका काम गर्न सजिला, आफूलाई अति उत्तम हुने कार्यालय पाउनु पक्कै राम्रो होइन। पछि जन्मिएर पछि सेवामा छिरेको कनिष्ठ भयो भनेर पूर्वको भए पश्चिम र पश्चिमको भए पूर्व पुर्याइनु न्यायोचित होइन। समायोजनका नाममा एउटै कर्मचारीलाई दुईतीन ठाउँमा पनि समायोजन भएको छ। प्रशासन सेवाअन्तर्गत लेखा उपसमूहका गाउँपालिकामा समायोजन भएका लेखा अधिकृतलाई लेखा अधिकृत नभनेर अधिकृत सातौं बनाएर पठाइएको छ। गाउँपालिकामा गएर लेखाको वा अन्य जुनसुकै लाएअह्राएको काम गर्नुपर्ने बाध्यता सिर्जना भएको छ। यसरी जाने कर्मचारीको आत्मबल माथि उठ्न कदापि सक्दैन। विशेषगरी स्वास्थ्य सेवाका कर्मचारीलाई तल्लो तहकालाई माथिल्लो तहमा र माथिल्लो तहकालाई तल्लो तहमा पारेर तहगत अवस्था पनि नमिलाई समायोजन भएको छ। यस्तै विविध समस्याले स्वास्थ्य सेवाका कर्मचारीलाई अन्तिम पटक भन्दै एक हप्ताको गुनासोको निवेदन दिने समय थपेको थियो। त्यो समयमा निवेदन दिनेको संख्या करिब पाँच हजार पुगेको छ। बिरामी भएर मेडिकल बोर्डको सिफारिसमा संघमा समायोजन हुनेको संख्या पनि धेरै छ। संघमा समायोजन हुन नक्कली बिरामीको संख्या बढ्यो भनेर केही समय पहिला सामाजिक सञ्जालमा व्यापक चर्चा भएको थियो। सबै फर्जी पनि होइनन् र केहीलाई साँच्चै भनेजस्तो कडा रोग नलागेको होला तर तीतो सत्य के हो भने निकै समस्या नपरी कसैलाई म बिरामी हुँ भन्ने रहर हुँदैन। मानसम्मानमा ठूलो हुनलाई अन्य कुरा सजिलै ढाँट्ला तर निरोगी व्यक्तिले आफूलाई बिरामी छु भन्न सजिलो छैन। अझ मेडिकल बोर्डको सिफारिसमा करिब आधाजति मानसिक रोगी देखिनुले पनि समायोजनको समस्याले कर्मचारीलाई मानसिक रोगी बनाएको सत्य हो। यसो भनिरहँदा मेडिकल बोर्डले सिफारिस गरेका मानसिक रोगी सबैलाई कडा मानसिक रोग लागेको हो भन्न खोजेको होइन। अन्यायमा नपरी कोही पनि अदालत जाँदैनन्। समायोजनमा आफूलाई अन्याय भएको महसुस गरी कतिपय कर्मचारी अदालतको ढोका ढक्ढक्याउन पुगेका छन्। अदालतको शरण पर्न जानु कर्मचारीको रहर नभएर बाध्यता हो। चाहे एकात्मक होस् वा संघात्मक, शासन व्यवस्था जेजस्तो, जुन स्वरूपको भए पनि सेवाप्रवाह गर्ने कर्मचारी नै हुन्। देशमा सुशासन कायम गर्ने, मुलुकको उन्नति र प्रगतिका लागि निरन्तर खटिरहने संयन्त्र नै कर्मचारीतन्त्र हो। कर्मचारीतन्त्र बलियो भएन भने, सक्षम भएन भने सरकार सक्षम हुँदैन। विकास पनि हुँदैन। आम नागरिकमा सुख, शान्ति र अमनचयनको अवस्था ल्याउन सकिँदैन। स्थानीय तहमा समायोजन भएर गएका कर्मचारीले नियम, कानुन मिचेर कुनै काम गर्न सक्दिनँ भन्दा त्यहींका जनप्रतिनिधिको पिटाइ खान नपरोस्। सबै कर्मचारीले आफूलाई राष्ट्रसेवक हुँ भन्दा शिर ठाडो बनाउन सक्ने अवस्था सिर्जना होस्। कुनै पनि कर्मचारी समायोजन भएकै कारणले रुनु नपरोस्।"
अधिनायकवादको सरकारी यात्रा,"लोकतन्त्रमा कसैको पनि विजय निश्चित अवधिका लागि हुन्छ तर सरकार सधैंका लागि हो जसरी प्रस्तुत भइरहेको छ। दुईतिहाइ बहुमतको सरकार बनेको डेढ वर्ष नाघिसकेको छ। पाँचबर्से कार्यकालको झण्डै एकतिहाइ समय व्यतीत भइसक्दा पनि जनअपेक्षा सम्बोधन हुन सकेको छैन। छोटो समयमै सबै समस्या समाधान हुने सपना देख्नु व्यावहारिक पनि हुँदैन। तर सरकारी सेवा प्रवाहले सकारात्मक संकेत गरिरहेको छैन। यही गतिमा सरकार अघि बढ्यो भने व्यवस्थाप्रति नै प्रश्न उठ्न सक्छ। कुनै पनि शासन प्रणाली आफैंमा खराब हुँदैन, त्यसलाई सञ्चालन गर्ने पात्रमा भर पर्छ। आजसम्म जारी सातवटा संविधान राजनीतिक द्वन्द्व र अस्थिरताकै कारण स्थिर हुन सकेनन्। जनताका प्रतिनिधिद्वारा बनाइएको भनिएको पछिल्लो संविधान कार्यान्वयनका सिलसिलाले पनि शुभसंकेत देखाइरहेको छैन। संविधान जारी हुँदा बाँडिएको राजनीतिक स्थायित्व र आर्थिक समृद्धिका सपना पूरा गर्नेतर्फ थोरै मात्र प्रगति हुन सकेको भए सायद यस्तो अवस्था आउने थिएन। संविधान कार्यान्वयनको मुख्य जिम्मेवारी राजनीतिक नेतृत्व र सरकारमा निहित हुन्छ। संविधान जारी गर्दा सहमतिको दस्ताबेज भनिएको थियो। तर संवैधानिक, राजनीतिक र प्रशासनिक संयन्त्रलाई तदनुकूल सञ्चालन गर्न सरकार सक्षम देखिएन। संविधानले लोकतन्त्र र यसका आधारभूत मूल्यमान्यतामा विश्वास राखेको छ, तर नागरिकमा त्यो प्रभाव पर्न सकेको छैन। नागरिक सार्वभौम र स्वतन्त्र रहने व्यवस्था मात्र लोकतन्त्र हुन्छ। तर यहाँ कार्यकर्ताकेन्द्रित शासन व्यवस्थालाई लोकतान्त्रिक भनिएको छ। यसले लोकतन्त्रका धरोहरप्रति नै नागरिकको विश्वास घट्दै गएको छ। हो, कुनै पनि देशको संविधान आफैंमा पूर्ण हुँदैन। यसलाई पूर्ण बनाउने दिशामा अघि बढ्दा मात्र संविधानप्रति अपनत्व बढ्ने हो, तर सबैलाई चिढाउने शैलीमा सरकार अघि बढेपछि संविधानको रक्षा सम्भव छैन। संविधान लोकतान्त्रिक, लचिलो र उदार मात्र भएर हुँदैन, शासनशैली अनुदार भएपछि त्यसको अर्थ रहन्न। संविधानको अक्षरशः पालन संवैधानिक सिद्धान्तभित्र पर्छ तर दुईतिहाइको भनिएको सरकार नै संविधानका दायरा नाघेर अघि बढिरहेको छ। अधिकार र शक्ति भएपछि जे गरे पनि हुन्छ भन्ने मान्यतालाई आदर्श मान्ने सरकारबाट न जनताको हित सम्भव छ न त लोकतन्त्रको सम्मान। सरकारको कार्यशैली लोकतन्त्र र त्यसका अवयवलाई कमजोर बनाउन उद्यत् देखिन्छ। न्यायालयलाई समेत निर्देशित बनाउन क्रियाशील सरकारबाट संविधान र लोकतन्त्र सुदृढीकरणको अपेक्षा गर्न सकिन्न। देशमा तीन तहका सरकार छन्। तर सरकारहरूले संविधानको मर्म र भावनाअनुरूप काम गर्न सकेका छैनन्। संविधानले संघ, प्रदेश र स्थानीय तहबीच अधिकारको बाँडफाँट गर्ने र संघीयताका आधारमा राज्यव्यवस्था चलाउने व्यवस्था गरेको छ तर सरकार संविधानविपरीत अधिकारको विकेन्द्रीकण नभई केन्द्रीकरणमा लागिरहेको छ। संघीयताको बांँकी कार्यभार पूरा गर्ने दिशामा सरकारहरू असफल हुँदै गएका छन्। संविधानले कार्यपालिका, व्यवस्थापिका र न्यायापालिकाबीच शक्ति पृथकीकरण र सन्तुलनको व्यवस्था गरेको छ। तर सरकार न्यायपालिकामाथि हस्तक्षेप मात्र गरिरहेको छैन, व्यवस्थापिकासंसद्लाई समेत आफ्नो नियन्त्रणमा राख्न प्रयास गरिरहेको छ। कुनै पनि देशका संवैधानिक निकाय स्वतन्त्र र निष्पक्ष हुन्छन् तर हाम्रो राष्ट्रिय मानव अधिकार आयोगजस्तो निष्पक्ष र स्वतन्त्र राख्नुपर्ने निकायमाथि सरकारी नियन्त्रण हाबी हुँदै गइरहेको छ। सरकारको कामकारबाही निगरानी गर्नुपर्ने र स्वतन्त्र रहनुपर्ने आयोगलाई पनि सरकारी नियन्त्रणमा राख्नुले कम्युनिस्ट अधिनायकवादको संकेत देखिन्छ। संविधानले भ्रष्टाचार अन्त्य गरी सुशासनको प्रत्याभूति गर्ने, मुलुक समृद्ध बनाउने कल्पना गरेको छ, तर ठूला आयोजनाको आवश्यक पूर्वाधार हुन सकेका छैनन्। सरकार विकास निर्माणमा सुस्त तर भ्रष्टाचारमा चुस्त देखिएको छ। भ्रष्टाचारमा शून्य सहनशीलता भनिएको छ तर भ्रष्टाचारलाई मलजल गर्ने काम मात्र भइरहेको छ। संविधानमा पूर्ण प्रेस स्वतन्त्रता भनिएको छ तर सरकार प्रेसलाई नियन्त्रणमा राख्न चाहन्छ। पत्रकार बाबुलाई पनि तिमी भन्छन् भन्दै प्रधानमन्त्रीले आफूहरूको जयजयकार गाउन संकेत गर्नु अधिनायकवाद नभए के हो ? सरकार जनताको सूचनाको मौलिक हकमा बन्देज लगाउन क्रियाशील छ। सरकारी सञ्चारमाध्यममा कार्यरत पत्रकारलाई राजनीतिक आस्थाको आधारमा सेवाबाट हटाउने, विभिन्न किसिमले सञ्चारजगत्लाई आतंकित पार्ने काम निरन्तर भइरहेका छन्। वैदेशिक नीतिमा सरकार असन्तुलित र गैरजिम्मेवार बनेको छ। दिनप्रतिदिन जनहितका कामलाई भन्दा व्यक्तिगत र पार्टीगत हितलाई केन्द्रमा राखेर काम गर्न थालेपछि कसरी समृद्धि सम्भव छ ? संघीय सरकारदेखि स्थानीय तहसम्ममा चौतर्फी कर वृद्धि गरी जनतालाई थप मर्कामा पारिएको छ। उद्योगपति, व्यवसायी, व्यापारी करको चर्को मारका कारण व्यवसाय नै गर्न नसक्ने अवस्थामा छन्। उद्योगव्यवसाय सञ्चालन र विदेशी लगानीको वातावरण छैन। बेरोजगार भयावह ढंगले बढेको छ। दैनिकजसो करिब ६ सय युवाको बहिगर्मनले यही संकेत गर्छ। सरकार गठन भएको दुई वर्ष नपुग्दै नागरिकमा देखिएको असन्तुष्टि यसैको परिणाम हो। सरकारका कामकारबाही जनविरोधी भएको, हत्या, हिंसा र बलात्कारका घटना बढ्दै गएको, भ्रष्टाचार संस्थागत हुँदै गएको, सुशासनका नाममा जनतामा निराशा उत्पन्न गराएकोलगायत घटनाप्रति आम जनतामा सरकारप्रति वितृष्णा फैलिँदै गएको छ। करको भारले थिचिएका जनता चाडपर्व सुरु भएदेखि महँगीको मारमा परेका छन्। जनताले कांग्रेससँग प्रश्न गर्न थालेका छन् प्रतिपक्षी दल जनताप्रति उत्तरदायी हुनुपर्दैन ? देशमा व्याप्त बेथितिविरुद्ध कांग्रेस चाडपर्व सकिएपछि सडक आन्दोलनमा जाने निर्णयमा पुगेको छ। जनजीविकाका सवालमा सरकार एकपछि अर्को गरी चुक्दै गएकाले पनि सडक आन्दोलन अपरिहार्य हुँदै गएको छ। कांग्रेसका नेताकार्यकर्तामाथि भौतिक आक्रमण समेत हुनुले आम जनतामा सरकारप्रति नकारात्मक सन्देश प्रवाह भइरहेको छ। सिद्धान्तहीन अल्लारेहरू प्रयोग गरेर कांग्रेसमाथि गरिएको आक्रमणप्रति आमजनताको ध्यान खिचिएको छ। यी सबै क्रियाकलाप एकदलीय अधिनायकवाद लाद्ने प्रक्रिया हो भन्ने स्पष्ट भएको छ। आफ्नो बहुमतको अरूले कदर गरिदिनुपर्ने तर अर्काको बहुमतलाई तिरस्कार गर्ने कम्युनिस्ट शैलीलाई अधिनायकवादी व्यवस्था लाद्ने पूर्वाभ्यास किन नभन्ने ? तनहुँको रिसिङ गाउँपालिकामा भवन शिलान्यास गर्न गएका कांग्रेस नेता मीनेन्द्र रिजाल र बाँकेकी कांग्रेस सभापति किरण कोइरालामाथिको आक्रमणले त्यसलाई थप पुष्टि गरेको छ। एउटा महिला नेत्रीको सम्मान र सुरक्षा हुन सक्दैन भने सरकार शान्तिसुरक्षाको पक्षमा छ भन्ने विश्वास कसरी गर्ने ? फरक विचार र सिद्धान्त स्वीकार गर्न नसक्ने सरकारी नेकपाको अधिनायकवादी चरित्र निन्दनीय छ। सत्ताको दुरुपयोग गर्दै नेकपाका कार्यकर्ताले एकपछि अर्को घटना दोहोर्याउँदै व्यक्तिकोे अभिव्यक्ति स्वतन्त्रतामाथि नै प्रहार गर्दै गइरहेका छन्। यस्ता गतिविधि नियन्त्रणमा दबाब दिन पनि सरकारविरुद्ध कांग्रेस सडक आन्दोलनमा जान विवश छ। आन्दोलनमा जानुअघि आफूभित्रको आन्तरिक एकतालाई कांग्रेसले मतबुत बनाउन आवश्यक छ। विभाजित मनस्थितिबाट न जनताको समर्थन हासिल गर्न सकिन्छ न त कुनै पनि युद्ध जित्न सम्भव छ। आम जनताको विश्वास जित्न पनि गुटउपगुटको राजनीतिलाई बिसर्जन गरी एक ढिक्का हुन जरुरी छ। जनजीविकाका सवाललाई दरो गरी उठाउन सके मात्र जनसमर्थन हासिल गर्न सकिन्छ। सडक आन्दोलनको मोर्चासँग अब हुने उपचुनाव जोडिनुपर्छ। सिद्धान्तमा कन्फुज भएका कम्युनिस्टहरूले माक्र्सवाद, लेनिनवाद, जनताको बहुदलीय जनवाद, जनताको जनवाद केके भन्दै अहिले सी पथमा उन्मुख छन्। समाजवादउन्मुख राज्यव्यवस्था भन्दै हिँडे पनि नेपालको समाजवाद के हो भन्नेबारेमा कम्युनिस्टहरू मौन रहनुले जनतामा आशंका थपिएको छ। जनतालाई गुमराहमा राख्ने काम हुँदै गएकाले मुलुक असफलतातिर उन्मुख भइरहेको छ। मुलुकलाई असफलतातिर जानबाट रोक्न पनि कांग्रेस सडक आन्दोलनमा जान आवश्यक छ। विश्वकै शक्तिशाली नेता चिनियाँ राष्ट्रपति सी चिनफिङको नेपाल भ्रमणलाई कांग्रेसले सकारात्मक रूपमा लिएको छ। उनले सरकारलाई शुद्धता र स्वच्छतामा जोड दिन दिएको सुझाव सबै दलका लागि मननीय छ। सन् २०२० लाई भ्रमण वर्षका रूपमा मनाइँदै गर्दा विश्वकै दोस्रो ठूलो अर्थतन्त्र भएको मुलुकका राष्ट्राध्यक्षको भ्रमण र उनीप्रति देखाइएको आतिथ्यले पर्यटक आगमन बढ्न सक्छ। तर सी आएर जाँदैमा देश समृद्ध हुँदैन। त्यसका लागि सरकारले सुशासन दिन सक्नुपर्छ। दिनप्रतिदिन जनहितका कामलाई भन्दा व्यक्तिगत र पार्टीगत हितलाई केन्द्रमा राखेर काम गर्न थालेपछि कसरी समृद्धि सम्भव छ ? सीले त्यसै शुद्धता र स्वच्छतामा जोड दिन आग्रह गरेका होइनन्। सी फर्केलगत्तै सरकारका प्रवक्ताले नै देश अब समृद्धिको बाटोमा गयो भनेर जनतालाई गुमराहमा राख्ने काम गरेका छन्। सी आउनुअघिदेखि नै सरकारले चीनमुखी हुने संकेत देखाइरहेको थियो। यसले सरकार साम्यवादी शासन व्यवस्था लाद्न क्रियाशील भएको संकेत गर्छ। राष्ट्राध्यक्ष सीको भ्रमण हुनु केही समयअघि चिनियाँ कम्युनिस्ट नेताको काठमाडौं बसाइका क्रममा शीर्ष नेतासम्मलाई गरिएका प्रशिक्षण पनि साम्यवादी शासन व्यवस्था अंगीकार गर्ने पूर्वाभ्यास हो। लोकतन्त्रमा कसैको पनि विजय निश्चित अवधिका लागि हुन्छ तर सरकार सधैंका लागि हो जसरी प्रस्तुत भइरहेको छ। दम्भको मनोविज्ञान राख्नु, जवाफदेही नहुनुले पनि जनअसन्तुष्टि बढेको हो। सरकार र यसका अवयवप्रतिको असन्तुष्टि, आक्रोश र वितृष्णालाई व्यवस्थाप्रतिकै वितृष्णाका रूपमा हेर्नु हुँदैन। देश, जनहित र संविधानको रक्षाका लागि दुईतिहाइ बहुमतको दम्भविरुद्ध पनि कांग्रेस संसद् र सडक दुवै थलोमा उभिन विवश हुनेछ।"
संक्रमणमा दलहरू,"लोकतान्त्रिक व्यवस्थाका मेरुदण्ड राजनीतिक दल हुन् भने तिनका आदर्श, सिद्धान्त, जनमुखी विचार, आचार र आर्थिक कार्यक्रम पञ्चप्राण अर्थात् प्राण, अपान, व्यान, समान र उदान हुन्। मेरुदण्डले ठडिएको यो राजनीतिक प्रणालीको काया प्राणबाट अनुबन्धित नहुनेबित्तिकै त्यो मुर्दा बन्न पुग्छ। त्यसैले त लोकतान्त्रिक प्रणालीरूपी शरीरलाई चलायमान, गतिशील एवं सार्थक बनाउन आचारविचार, प्रयोग, अभ्यास र कार्य सम्पादनले महत्त्वको केन्द्र निर्धारण गरेको हो। राजनीति भनेको राजनीतिक मूल्यहरूको अधिकतम विनियोजनका लागि कार्यरूप हो भनेर आधुनिक राजनीतिक चिन्तक डेविट इस्टनले मानेका छन् भने अर्का विख्यात विचारक हेनरी एडमले आधुनिक राजनीति मानिसहरूको होइन, यो त शक्तिहरूको संघर्ष हो भनी व्यञ्जनात्मक तरिकाले विश्लेषण गरेका छन्। जे होस्, राजनीतिका बहुरूपी प्रणालीहरू हुन्छन्। तीमध्ये जननिर्वाचित लोकतन्त्र कम खराब व्यवस्था हो भन्ने कुरा विश्व राजनीतिक रंगशालाका चिन्तक र अभिकर्ताहरूले आजसम्मको अनुभव तथा प्रयोगबाट ठम्याइएको तीतो सत्य हो। सामान्यतया संक्रमण भन्नाले कुनै कुराको एक ठाउँबाट अर्को ठाउँमा वा एक वस्तुबाट अर्को वस्तुमा हुने गमन भन्ने बुझिन्छ। राजनीतिमा एक किसिमको परिपाटीबाट अर्को किसिमको परिपाटीमा जान लागेको अन्तरिम वा तदर्थ काललाई नै संक्रमणकाल भनेर मानिन्छ। यसको कालावधि बढ्नु वा लम्बिनु भनेको देशमा राजनीतिक स्थायित्वले घरजम गर्न नसकेको अवस्था हो। नेपालमा आधुनिक जनमुखी राजनीतिक अवधारणाको थालनी सात सालको जनक्रान्तिबाट भयो। सात दशक पार गरिसकेको नेपालको लोकतान्त्रिक चेतनामा समयसमयमा काला बादलहरू मडारिएर प्रतिगमनका बाछिटाले हैरान पार्ने कुकाम भयो पनि। ०१७ सालमा राजा महेन्द्रबाट अनि जनमत संग्रहको बेला राजासहितको पञ्च सत्ताबाट र पचासको उत्तरार्धमा राजा ज्ञानेन्द्रमार्फत नेपाली जनताको अग्रगमनको आकांक्षामा गरालो तेस्र्याउने यत्नहरू नभएका हैनन्। यतिखेर नेपाल सातौं संविधानको यात्रामा छ। विश्वका लामा संविधानमध्येमा नेपालको संविधान पनि पर्छ। संविधानसभाको अत्यधिक मतबाट निर्मित संविधानमार्फत आमचुनाव निष्पन्न भई दुईतिहाइभन्दा बढीको स्थायी सरकार बने पनि सरकार जनमुखी एवं लोककल्याणकारी राज्यको अनुभूति दिन पछि परेको देखिन्छ। मूलतः नेपालका मूलधारका राजनीतिक दलहरूले आफ्ना दलहरूलाई विधिविधानपूर्वक हिँडाएर दलीय संगठनलाई स्थायित्व दिन नसकेको विषम परिस्थितिले समस्या निम्त्याइरहेका छन्। वर्तमान सत्ताधारी दल पुरानो एमाले र माओवादी केन्द्रको एकता क्रम अझै पनि पूर्णतामा अनुवाद भइनसकेकाले पार्टी अधिवेशनको ढोका खुल्न सकेको छैन। दुवै पुराना पार्टीमा भएका गुटउपगुटहरूको व्यवस्थापन हुन नसकेकाले दलीय संगठनको स्पिरिटमा संक्रमण पैदा गरिरहेको छ। श्रद्धेय पुष्पलालका विचार र भण्डारीको बहुदलीय जनवादका ठाउँमा जनताको जनवादले खुट्टा घुमाएपछि भित्रभित्रै असन्तोष भुसको आगो झैं बढ्दै छ। यतिखेर चिनियाँ कम्युनिस्ट दलको सी विचारधाराबाट नेपालको कम्युनिस्ट पार्टीलाई दीक्षित बनाउने अभियानले यो दल झन् संशयको घेरामा रुमलिन पुगेको प्रतीत हुन्छ। कतिपय पर्यवेक्षक हालको सी विचारधाराको कथित प्रशिक्षण नेपालको भूराजनीतिक संवेदनशीलतालाई र पञ्चशील तथा असंलग्न नेपालको विदेश नीतिलाई असर पार्न सक्ने अड्कल काटिरहेका छन्। नेकपाभित्र नेताहरू धेरै हुनु र भागबण्डावादी चिन्तनका जराहरू पाउलिने क्रमले दल संक्रमणको पीडामा बलै घिस्रिरहेको आभाष हुन्छ। ऊग्र वाम चिन्तनलाई बदलिँदो विश्व सन्दर्भमा सही बाटोमा ल्याउन प्रवासमा रहेका पुष्पलालले हिजो जो वैचारिक चिन्तन दिए, त्यतिखेर उनलाई संशोधनवादी, आत्मसमर्पणवादी र गद्दारसम्म भन्न तम्सिएको प्रवृत्ति लोकतान्त्रिक निर्वाचनमार्फत जब सत्ताधीस्थ हुन पुगे, तब विगतको पुष्पलालप्रतिको धारणा गलत महसुस गरी आत्मालोचना गर्न तम्सिएर पुष्पलाल, मदन भण्डारीजस्ता देशज नेताहरू इष्टदेव ठम्याउन पुगे। तर जब हाल दुई दल मिलेर नेकपा बनाउने कसरत भयो, त्यसपछि विचारको खडेरी बाक्लिन थाल्यो। यसको परिणाम सी विचारधारा दीक्षा लिनुपर्ने परिवेश सिर्जना हुन पुग्यो। नेपाली मोडलको समाजवादउन्मुख लोकतान्त्रिक संघीय गणतन्त्रको प्रत्याभूत गरेर बनाइएको हालको नेपालको संंविधानको मूल स्पिरिटमा प्रतिकूल हुने गरी यतिखेर डर, कर र अन्योलमा दीक्षा लिन लाम लागेका नेकपाका नेताहरू वैचारिक अन्योलको भासमा जाक्किन पुगेको परिदृश्यले दल संक्रमणबाट गुज्रिएको पुष्टि हुन्छ। दलहरू विचार, आचार, नैतिकता, सैद्धान्तिक अडान, मूल्यमान्यता, राष्ट्रियता, नेपाली जनतालाई सुखी, खुसी दिने दर्शनबाट पूरै चिप्लिएर संक्रमणको तारे भीरको यात्रा समाउँदै त छैनन् ? माधव नेपाल, घनश्याम भुसाल, भीम रावलजस्ता नेताहरूको बेलाबेलाका अन्तरवार्ता, बहस र मन्तव्यले स्वयं अर्का अध्यक्ष दाहालका सरकारप्रतिको दोहोरो मूल्यांकनले दल अहिलेसम्म पनि उचित बाटो पहिल्याउन नसकेर अलमलमै पार्टी यात्रा जारी राखेको प्रमाणित हुन्छ। यसरी चिनियाँ विदेश विभागका पार्टी प्रमुख ताओको प्रशिक्षणपछि नेकपा दुई धारमा देखिने अड्कल पर्यवेक्षकहरूले गरिरहेका छन् भने सचेत नेपाली जनता बहुलवाद र बहुदलीय मान्यताको नेपालको राजनीतिक यात्राले कोल्टे फेरेर एकदलीय सर्वसत्तावादतिर त देश जाँदै छैन भन्ने शंकाले घर गर्न थालेको देखिन्छ। यता ओली सरकारको केन्द्रीकृत सरकारी रबैया र उता सी विचारको प्रशिक्षणले भावी नेपाली वाम राजनीति अनिश्चयको दिशातिर हुइँकिएर नेपालको तटस्थ, असंलग्न पञ्चशीलको विशेषता बोकेको विदेश नीतिमै त फेरबदल हुँदैन ? प्रश्नहरू तेर्सिएका छन् यो कूटनीतिक अपरिपक्कताको नाट्यमञ्चन देखेर। दुई अध्यक्षको लहडमा नेकपाका गतिविधि कतै निरंकुश बाटो त तय गर्दै छैन ? सत्ताधारी दल वैचारिक र कार्यदिशामा अलमलिएर बरालिने प्रवृत्तिले संक्रमणकै पीडामा रुमलिएको ठम्मिन्छ। उता प्रमुख प्रतिपक्षी दल कांग्रेसको दलीय संगठनको हालत दयनीय नै देखिन्छ। सडक एवं सदन दुवैतिर निष्प्रभावी बनिरहेको कांग्रेसको एकता छेपाराको उखानमै रिँगटामा छ। पार्टीमा विभागहरू अझैसम्म गठन हुन नसक्नु, विभिन्न भ्रातृ र भगिनी संगठनहरू नवीकृत नबन्नु जागरण अभियान मात्र कर्मकाण्डीय बन्नु, यस्तो कमजोर संगठनको थितिमा पनि गुटबन्दीमा बरालिएर आफैंभित्र हानाहान, ताकाताक र खुराफातले अड्डा जमाउनु दल संक्रमणको जटिलताले बाँधिनु हैन र ? बीपी विचार विन्दुको आर्थिक कार्यक्रमलाई कम्युनिस्टहरूले आवरणमा बोक्नु र हिजोका मण्डलेहरूले बीपीको सैद्धान्तिक राजनीतिको खोल हालेर दौडिनु तर कांग्रेस भने आन्तरिक बाझाबाझ प्रतियोगिताकै दलदलमा फस्नु के पार्टीमा आएको संक्रमणको घनचक्कर होइन ? उता नयाँ समाजवादी दल भनेर चिनिएको सत्ताधारी पाटी एउटा खुट्टा सत्ताको डुंगामा र अर्को खुट्टा सडकको पिचमा राखेर हिँड्ने हिजडा अभ्यास देख्दा दलमा घोर डेङ्गुको संक्रमण फैलिन आँटेको हैन र ? अर्का मधेसी दल राजपा दुईदुई महिनामा नेतृत्व फेरेर संक्रमणग्रस्त बन्दै पार्टीलाई जीर्ण पाटीपौवामा धराशयी बनाउँदै छ। यसरी हेर्दा नेपालका हालका मूलधारका राजनीतिक दलहरू विचार, आचार, नैतिकता, सैद्धान्तिक अडान, मूल्यमान्यता, राष्ट्रियता, नेपाली जनतालाई सुखी, खुसी दिने दर्शनबाट पूरै चिप्लिएर संक्रमणको तारे भीरको यात्रा समाउँदै त छैनन् ? प्रश्नहरू घोचा बनेर उभिएका छन्। सात दशक लामो जनताको बलिदान र संघर्षलाई दाउमा राखेर दलहरूलाई संक्रामक कीटाणुको खाजा बनाउन दिनु नेपालका दलाधिपतिहरूको अदूरदर्शी सोच र स्वार्थलम्पट चरित्र नै हो। होसियार यो हेपाहा र खेलाँची प्रवृत्ति अबको नेपाली नागरिक चेतना सहन गर्न सक्दैन। किनकि, राजनीतिक दलहरूमा देखिएको संक्रमण र तदर्थवादी घटियावृत्तिले देशलाई सधैं संक्रमणको जाँतोमा घुमाइरहन्छ। देशरूपी शरीरमा राष्ट्रियताको प्राण सञ्चार गराएर लोकतान्त्रिक मूल्यमान्यतामा दलहरूले आफ्नो यात्रा जिम्मेवार बनाऊन्।"
सीमापार प्रसारणमा सकारात्मक संकेत,"विगतमा एउटाएउटा बहाना बनाएर पन्छिने र उम्किने प्रवृत्तिबाट मुक्त भएर समाधानतर्फ नै उन्मुख भएकाले दुई देशबीचको आर्थिक सम्बन्ध अझ घनिष्ट हुने देखिएको छ। झण्डै दुई दशकको प्रयासपछि नेपाल र भारतबीच दोस्रो सीमापार अन्तर्देशीय प्रसारण लाइन निर्माणसम्बन्धी प्रारूप (मोडालिटी) टुंगो लागेको छ। भारतको बैङलोरमा मंगलबार सम्पन्न सचिवस्तरीय बैठकले गरेको उक्त निर्णय र सहमति सहज कार्यान्वयन भएमा अबको साढे तीन वर्षभित्र ४०० केभीको (न्यु) बुटवलगोरखपुर प्रसारण लाइन निर्माण हुनेछ। यो प्रसारण लाइनको महत्त्व राष्ट्रिय अर्थतन्त्रसित जोडिएको छ। अमेरिकाले उपलब्ध गराउन लागेको ५० अर्ब रुपैयाँको अनुदानसम्बन्धी कार्यक्रम (एमसीसी) को एउटा प्रमुख सर्तमध्येमा यो प्रसारण लाइनमा भारतसित सहमति गर्नु पनि हो। ११ केभीबाट सुरु भएको नेपालभारत विद्युत् आदानप्रदान यात्रा ४०० केभीको दिशातर्प उन्मुख भएको छ। तर सहमतिको अवस्थासम्म आइपुग्न नेपालले धेरै मेहनत गर्नुपरेको छ। सन् २००६ देखि यो स्तरको प्रसारण लाइनको आवश्यकता बोध गरिएको थियो। सन् २००७ मा नेपालमा भएको पहिलो ऊर्जा सम्मेलन (पावर समिट) मा पहिलोपटक भारतीय लगानीकर्ता नेपालको जलविद्युत्मा इच्छुक देखिएपछि १३२ केभीभन्दा माथिका २२० र ४०० केभीका प्रसारण लाइनको चर्चा सुरु भयो। भारतसित औपचारिक रूपमा ४०० केभीको प्रसारण लाइन निर्माणको कुरो उठेको १० वर्षपछि ढल्केबरमुजफ्फपुर बन्यो। भारतसित सहमति गराउनै हम्मे पर्छ भने सहमति तथा सम्झौता भएपछि कार्यान्वयन गर्न गराउन उत्तिकै महाभारत। पाँच मेगावाटबाट सुरु भएको नेपालभारत बिजुली कारोबार आज पाँच सय मेगावाटमा पुगिसकेको छ। विद्युत् प्राधिकरणको वार्षिक प्रतिवेदन २०७६ अनुसार गत आव २०७५७६ मा प्राधिकरणले आपूर्ति गरेको कूल ऊर्जामा भारतीय आयातको अंश ३७ प्रतिशत थियो। यो क्रम अभै कयौं वर्ष रोकिने अवस्थामा छैन। नेपाल र भारतबीच सन् १९७१ मा ५० मेगावाटसम्म बिजुली आदानप्रदान गर्न सकिने सम्झौता भएको थियो। उक्त सम्झौताबमोजिम नेपालले ३५ वर्षसम्म ५० मेगावाटभन्दा बढी बिजुली पाएन। कारण, प्रसारण लाइन नै थिएन। नेपाललाई खुसी पार्न चीनले आफ्नो बजार गुमाउन चाहँदैन र भारतले पनि। नेपालले पनि बुटवलगोरखपुरमा गरेको मेहनतलाई निरन्तरता दिइरहनुको विकल्प छैन। नेपालले ४८ वर्षदेखि भारतबाट एक प्रकारले अनवरत रूपमा बिजुली आयात गर्दै आइरहेको छ। तर अवस्था पहिलेको जस्तो छैन। अबका बर्खायाममा (विशेषगरी माथिल्लो तामाकोसी पूर्ण सञ्चालनमा आएपछि) हामीलाई बिजुली फालाफाल हुन्छ भने हिउँदमा अपुग। त्यही बढी भएको बिजुली आन्तरिक रूपमा एकाध वर्षमै खपत गराउन सकिने अवस्था तत्काल छैन। बिजुली निर्यात वा इनर्जी बैंकिङ मात्र विकल्प देखिएका छन्। तर प्रसारण लाइनविना यो सम्भव छैन। यसैका लागि नेपालले निकै मेहनत गर्दै आएको हो। भारतसित सहमति र सम्झौता हुन निकै कठिन हुन्छ भन्ने उदाहरण प्रसारण लाइनका क्षेत्रमा नेपालले भोगेकै हो। सन् २००१ मा बसेको विद्युत् आदानप्रदान समितिको छैटौं बैठकले ५० देखि १५० मेगावाटसम्मको बिजुली कारोबार गर्न पाउने निर्णयलाई अनुमोदन गर्यो। ५० बाट १५० मेगावाटसम्म बिजुली आयातनिर्यात गर्न सकिने निर्णय गर्न नै ६ वर्ष लाग्यो। त्यसपछि उच्च क्षमता (बढी बिजुली बोक्ने) का २२० केभीको सीमापार प्रसारण लाइन पहिचान गर्न निकै समय लाग्यो। त्यतिबेला बुटवलआनन्दनगर, बीरगञ्जमोतीहारी र ढल्केबरसीतामढी २२० केभीका प्रसारण लाइनका रूपमा पहिचान गरिए। यी आयोजना आवश्यकता बोध भारतलाई भन्दा नेपाललाई ज्यादा थियो। नेपालमा लोडसेडिङले जरा गाडिसकेको थियो। भारतबाट आयात गर्नुको विकल्प थिएन। तर भारतको गति भने निकै सुस्त। नेपालको उत्पादन र प्रसारण क्षेत्र योजनाबद्ध तवरले अघि बढेको थिएन। अरुण तेस्रो रद्द भएपछि बल्लबल्ल कालीगण्डकी ए (१४४ मेगावाट) त आयो। तर सबै बिजुली उत्पादन भएदेखि नै खपत हुने स्थिति थिएन। पहिलो वर्ष ८० करोड युनिट बिजुली जगेडा देखिने भयो। यसलाई खपत गराउन नेपालले निकै प्रयास नगरेको होइन। तर प्रसारण लाइन थिएन। तर कालीगण्डकीले उत्पादन थाले पनि हिउँदयाममा भने आयात गर्नैपर्ने स्थिति। कालीगण्डकी आएको सन् २००२०३ को हिउँदयाममा नेपालले भारतबाट एक सय ५० मेगावाट बिजुली आयात गरेको देखिन्छ। अबको केही वर्षमा त्यही स्थिति पुनरावृत्ति हुनेछ, त्यतिबेला हामीले बिजुली खेर नफाल्ने रणनीति कार्यान्वयन गरिनै सक्नुपर्नेछ। पहिचान गरिएका यी तीनवटा अन्तर्देशीय प्रसारण लाइनलाई नेपालले महत्त्व दिएर आफ्नै खर्चमा सन् २००६ मै सम्भाव्यता अध्ययन गरायो। भारतले वास्तै गरेन। नेपाल खण्डमा पर्ने यी पूर्वाधारका लागि एसियाली विकास बैंक र विश्व बैंकले निकै चासो देखाएका थिए। तर भारतले महत्त्व नदिएका कारण यी बहुपक्षीय दातृ निकाय पनि गए। पहिचान भएर प्रारम्भिक अध्ययन गर्न मात्र नेपाललाई १० वर्ष लाग्यो। सन् २०१३ मा बुटवलगोरखपुर ४०० केभी प्रसारण लाइनको एजेण्डाले नेपाल भारत जलस्रोत सचिवस्तरीय (जेसीडब्लूआर) बैठकमा बल्ल प्रवेश पायो। बैठकको नेतृत्व गरेका थिए तत्कालीन ऊर्जा सचिव हरिराम कोइरालाले। बैठकअघि उनले सीमापार प्रसारण लाइनसम्बन्धी नेपालको अवधारणा भारतलाई अवगत गराए। उक्त अवधारणा पत्रका आधारमा जेसीडब्लूआरले औपचारिक रूपमा प्रवेश पाएको हो। यसअघि सन् २०११ को डिसेम्बर १४१५ मा भएको नेपालभारत विद्युत् आदानप्रदान समितिको बैठकले उच्च क्षमतायुक्त दोस्रो प्रसारण लाइन (बुटवलगोरखपुर) लाई जोड दिएको थियो। त्यतिबेला भारत त्यति सकारात्मक भएन। यसरी भारतले महत्त्व नदिए पनि नेपाल भने लागि नै रह्यो। समयक्रममा आएको परिवर्तनसँगै भारतीय ब्युरोक्रेसीको मानसिकतामा पनि केही परिवर्तन भयो र अहिले दोस्रो सीमापारको सहमति भयो। भारतलाई सहमति गराउन ऊर्जा मन्त्रालय र विद्युत् प्राधिकरणका अधिकारीहरूको ठूलो मेहनत परेको छ। सहमति त भयो। अब के यो अध्याय यत्तिमै सकिन्छ भन्ने पेचिलो मुद्दा छ। सहमतिमा आइपुग्न दुई दशक लाग्यो। अबको साढे तीन वर्षभित्र निर्माण गर्ने भनिएको छ। यसले कति वर्ष लगाउने हो, अहिल्यै भन्न सकिँदैन। तर नेपालले जसरी दत्तचित्त भई ढल्केबरमुजफ्फपुरमा लागिपरेको थियो, त्यही शैली बुटवलगोरखपुरमा पनि अपनाएकाले नै सहमतिमा पुग्न सकिएको हो। अब कार्यान्वयनमा पनि त्यो हुटहुटीलाई निरन्तरता दिनुपर्छ। यो प्रसारण लाइनको विशिष्ट महत्त्व छ। यसले मुलुककै अर्थतन्त्रमा प्रभाव पार्छ। भारतीय बजारमा नेपाली ऊर्जाको पहुँच सुनिश्चित गर्छ। सातौं संयुक्त सञ्चालन समिति (जेएससी) बैठकले नेपालको बिजुली बंगलादेशसम्म निर्यात गर्ने मुद्दा औपचारिक रूपमा उठाएको मात्र छैन, आगामी तीन महिनाभित्र नेपाल, भारत र बंगलादेशको त्रिदेशीय बैठक राखेर छलफल गर्ने भनिएको छ। नेपालले लामो समयदेखि चाहेको पनि यही हो। निश्चय पनि भारत हालसम्म नेपालको विद्युत् लिन सकारात्मक छैन। भारतमा बिजुलीको उच्च माग छ। नेपालबाट आपूर्ति हुन सक्ने परिमाण उसका लागि हात्तीको मुखमा जिरासरह हो। अहिल्यै तीन लाख मेगावाटको जडित क्षमता भएको भारतमा नेपालको कूल सम्भाव्य (८३ हजार मेगावाट) निर्यात भएछ भने पनि उसका लागि थोरै हुन आउँछ। यद्यपि तापीय ऊर्जाको बाहुल्य रहेको भारतमा नेपालको एक मेगावाटको जलविद्युत् पनि प्राविधिक हिसाबले महत्त्वपूर्ण हुन्छ। कुनै सय मेगावाटको कोइलाको प्लान्टबाट एकैपटक जडित क्षमतामा उत्पादन गर्न सकिँदैन। यसका लागि केही समय लाग्छ। तर जलविद्युत् नै त्यस्तो ऊर्जा हो, जुन स्विच अन गर्नेबित्तिकै जडित क्षमतामा उत्पादन हुन्छ। आज नभए पनि भोलिका दिनमा भारतलाई नवीकरण ऊर्जा चाहिन्छ। त्यही भएर नेपालभन्दा टाढा पर्ने (लोडसेन्टरका हिसाबले) भुटानबाट उसले आयात गरिरहेको छ। विश्वव्यापीकरण र आर्थिक मुद्दाको प्रधानताले विगतको प्रवृत्ति सधैंभरि उचित हुँदैन। भविष्यद्रष्टा भएरै योजना बनाइनुपर्छ भन्नुको तात्पर्य पनि त्यही हो। यसापालिको सचिवस्तरीय बैठकमा अन्य मुद्दामा पनि भारत सकारात्मक रूपमा प्रस्तुत भएको पाइयो। विगतमा एउटाएउटा बहाना बनाएर पन्छिने र उम्किने प्रवृत्तिबाट मुक्त भएर समाधानतर्प नै उन्मुख भएकाले दुई देशबीचको आर्थिक सम्बन्ध अझ घनिष्ट हुने संकेत यसले गरेको छ। नेपालले चीनसित पनि कनेक्टिभिटी बढाउन खोजेको छ। यसका लागि गल्छीकेरुङ ४०० केभी प्रसारण लाइनको कुराकानी अघि बढ्दै छ। यसले नेपालको बार्गेनिङ क्षमता बढाउने अनुमान गरिएको छ। यसको प्रारम्भिक संकेत सचिवस्तरीय बैठकमा मिलेको हो कि भन्ने अनुमान गर्न सकिन्छ। नेपालले कुनै देशतर्प मात्र ढल्किनुभन्दा छिमेकी सबै देशलाई पञ्चशीलका आधारमा समान व्यवहार र कर्म गर्नुपर्नेमा विज्ञहरूले जोड दिँदै आएका छन्। यतिखेरको समयमा सर्वाेपरि स्वार्थ आर्थिक एवं व्यापारिक हो। नेपाललाई खुसी पार्न चीनले आफ्नो बजार गुमाउन चाहँदैन र भारतले पनि। यो तथ्य त लिपुलेक प्रकरणले उजागर गरिसकेकै हो। तसर्थ नेपालले बुटवलगोरखपुरमा गरेको मेहनतलाई निरन्तरता दिइरहनुको विकल्प छैन।"
महागढीमाईमा क्रिकेट प्रतियोगिता : वीरगन्ज र हेटौडा विजयी,कलैया : बाराको महागढीमाई नगरपालिकामा बुधबारदेखि सुरु भएको टि२० क्रिकेट प्रतियोगितामा वीरगन्ज र हेटौडा बिजयी भएका छन् । महागढीमाईस्थित रंगशालामा भएको खेलमा वीरगन्जले आयोजक महागढीमाई स्पोर्टस् क्लब र महावीर क्रिकेट क्लब हेटौडाले कलैया क्रिकेट क्लबलाई पराजित गरेको हो । लेट्स प्ले स्पोर्टसको आयोजनामा सुरु भएको प्रतियोगिताको उद्घाटन खेलमा आयोजकविरुद्ध वीरगन्ज युथ क्रिकट क्लबले ६ विकेटको जीत हात पार्यो । समय अभावका कारण १० ओभरमा छोट्याइएको खेलमा वीरगन्जले टस जितेर ब्याटिङ गर्दै चार विकेट गुमाएर १३६ रनको योगफल तयार पारेको थियो । उसका लागि म्यान अफ दि म्याच समिम अंसारीले जोडे । जवाफी ब्याटिङमा उत्रिएको आयोजकले वीरगन्जको चुनौतीको सामना गर्न सकेन् । १३७ रनको लक्ष्य लिएर मैदानमा उत्रिएको आयोजकले १० ओभरमा दुई विकेट गुमाएर ५२ रन मात्रै जोड्न सक्यो । यसैगरी दोस्रो खेलमा हेटौडाले कलैया क्रिकेट क्लबमाथी एक विकेटको जीत दर्ता गरेको हो । निर्धारित २० ओभरमा टस जितेर ब्याटिङ रोजेको कलैयाले आफ्नो सम्पूर्ण विकेट गुमाएर ७२ रन मात्र जोड्न सक्यो । कलैयालाई सस्तैमा समेटने क्रममा हेटौडाका रामनरेश गिरिले उत्कृष्ट बलिङ गर्दै पाच विकेट लिए । कलैयाले प्रस्तुत गरेको लक्ष्य पछ्याउनमा मैदानमा आएको हेटौडाले १५ ओभरमा ९ विकेट गुमाएर पुरा गर्यो । विभिन्न ६ टीमको सहभागिता रहेको प्रतियोगिताको विजेताले दुई लाख र उपविजेताले एक लाख प्राप्त गर्नेछ । प्रतियोगिता अन्तर्गत बिहीबार पहिलो खेलमा युनाइटेड क्रिकेट क्लब र महावीर क्रिकेट क्लब भिड्नेछन् भने दोस्रो खेल काठमाडौं र आयोजकबीच हुने प्रतियोगिता निर्देशक प्रबल गौतमले जानकारी दिए । प्रतियोगिताको उद्घाटन महागढिमाई नगरपालिकाका मेयर उपेन्द्र यादवले गरेका थिए ।
विश्वकप छनोट फुटबल : नेपालको तेस्रो हार,"काठमाडौं : कतारमा सन् २०२२ मा आयोजना हुने विश्व कप फुटबलको छनोट खेलमा नेपालले तेस्रो हार भोगेको छ। एसियाली क्षेत्रअन्तर्गत दोस्रो चरणको मंगलबार राति खेलिएको छनोट खेलमा नेपाली टोली जोर्डनसँग उसैको मैदानमा ३० गोलले पराजित भयो। हालसम्म चार खेल खेलेको नेपाली टोलीले एक खेलमात्र जित्न सकेको छ। अस्ट्रेलियासँग उसैको मैदानमा ५० गोलले पराजित भएको एक साता पनि बित्न नपाउँदै नेपालले जोर्डनसँग अर्को हार भोगेको हो। पहिलो हाफमा आफूभन्दा बलियो जोर्डनलाई गोलरहित बराबरीमा रोकेको नेपाली टोलीले दोस्रो हाफमा लय गुमाउँदा लगातार तीन गोल खाएको थियो। राजधानी अम्मानस्थित अन्तर्राष्ट्रिय रंगशालामा खेलिएको उक्त खेलको ५६औं मिनेटमा घरेलु टोलजोर्डनका लागि फेरस सेलबिहले पेनाल्टीमार्फत पहिलो गोल गरेका थिए। ७८औं मिनेटमा अहमद अल एर्सनले जोर्डनको अग्रता दोब्बर बनाएका थिए। निर्धारित समयको खेल सकिनुभन्दा दुई मिनेटअघि बाह फैसलले जोर्डनका लागि तेस्रो गोल थपेका थिए। समूह बीकै अर्को खेलमा पाँच पटक विश्वकप खेलिसकेको अस्ट्रेलियाले तुलनात्मक रूपमा कमजोर प्रतिद्वन्द्वी चाइनिज ताइपेईलाई उसैको मैदानमा ७१ गोलले हरायो। नेपाली टोलीले दोस्रो चरणको विश्वकप छनोटमा हालसम्म चारवटै खेल अवे मैदानमा खेलेको हो। अब नेपालले चारवटै प्रतिद्वन्द्वीसँग घरेलु मैदानमा एकएक खेल खेल्न बाँकी छ। नेपालले विश्वकप छनोटको दोस्रो चरणमा हालसम्म १५ गोल खाइसकेको छ भने दुई गोल मात्र गर्न सकेको छ। आफ्नो समूहमा सबैभन्दा बढी गोल खाने टोली पनि नेपाल नै हो। नेपाली टोली पहिलो खेलमा कुवेतसँग उसैको मैदानमा ७० गोलले पराजित भएको थियो। नेपाली टोलीले आफ्नो दोस्रो खेलमा चाइनिज ताइपेईलाई उसैको मैदानमा २० गोलले हराएको थियो। तेस्रो खेलमा नेपाली टोली अस्ट्रेलियासँग उसैको मैदानमा ५० गोलले पराजित भएको थियो। नेपालबाहेक अन्य टोलीले हालसम्म तीनतीन खेलमात्र खेलेका छन्। तीनवटै खेलमा जित हात पारेको अस्ट्रेलिया नौ अंकसहित तालिकाको पहिलो स्थानमा आसीन छ। सात अंक हात पारेको जोर्डन दोस्रो, चार अंक जोडेको कुवेत तेस्रो र तीन अंक बटुलेको नेपाल चौथो स्थानमा छन्। पाँचौं स्थानमा आसीन चाइनिज ताइपेईले भने हालसम्म अंक जोडन सकेको छैन। नेपालले अन्तर्राष्ट्रिय प्रतियोगितामा जोर्डनसँग भिडन्त गरेको यो तेस्रो पटक हो। तीनमध्ये दुई खेलमा नेपाली टोली पराजित भएको छ भने एक खेल बराबरीमा सकिएको छ। सन् २०१४ को विश्व कपका लागि सन् २०११ मा खेलिएको छनोट खेलमा नेपाली टोली जोर्डनसँग ९० गोलको फराकिलो अन्तरले पराजित भएको थियो। त्यसलगत्तै दशरथ रंगशालामा खेलिएको खेलमा भने नेपालले जोर्डनलाई ११ गोलको बराबरीमा रोकेको थियो। नेपालभन्दा तुलनात्मक रूपमा जोर्डन बलियो टोली हो। पछिल्लो फिफा वरीयतामा पनि जोर्डन ९८ र नेपाल एक सय ६१औं स्थानमा छन्। जोर्डनले जारी छनोट प्रतियोगिताको आफ्नो पहिलो खेलमा चाइनिज ताइपेईलाई २१ गोलले हराएको थियो। दोस्रो खेलमा भने जोर्डनलाई कुवेतले ११ गोलको बराबरीमा रोकेको थियो। नेपालले अब चारवटै छनोट खेल घरेलु मैदानमा खेल्नेछ। नेपालले कुवेतसँगको दोस्रो खेल नोभेम्बर १९ तारिखमा खेल्नेछ। यसैगरी नेपालले चाइनिज ताइपेईसँग सन् २०२० को मार्च २६ र जोर्डनसँग सन् २०२० को जुन ४ मा दशरथ रंगशालामा खेल्नेछ। नेपालले अस्ट्रेलियासँग दोस्रो खेल भने सन् २०२० को मार्च ३१ मा घरेलु मैदानमै खेल्नेछ। छनोट खेलका लागि एसियाली फुटबल महासंघ (एएफसी) ले एसियाका ४० देशलाई आठ समूहमा विभाजन गरेको छ। प्रत्येक समूहमा पाँचपाँच टोली सहभागी छन्। होम एन्ड अवेका आधारमा खेलाइने खेलमा दोस्रो चरणको छनोटबाट आठवटै समूहका विजेता र चारवटा उत्कृष्ट उपविजेता गरी १२ टोली तेस्रो चरणका लागि छनोट हुनेछन्। तेस्रो चरणमा छनोट हुने टोलीले सन् २०२३ को एसियन कप पनि खेल्नेछन्।"
सन्दीप 'टी १० लिग' क्रिकेटमा अनुबन्धित,काठमाडौं : क्रिकेटर सन्दीप लामिछाने टी१० लिग क्रिकेटमा अनुबन्धित भएका छन्। युनाइटेड अरब इमिरेट्स (युएई) मा हुने टी१० लिगका लागि जारी ड्राफ्टबाट लेग स्पिनर सन्दीपलाई कर्नाटकाले पहिलो चरणमा लिएको हो। विदेशी कोटामा अनुबन्धित भएका सन्दीपले ४५ हजार अमेरिकी डलर पाउने छन् । सन्दीपले गत सिजन केरला किङसबाट खेलेका थिए। आबुधाबीस्थित शेख जायद अन्तर्राष्ट्रिय क्रिकेट रंगशालामा आगामी नोभेम्बर १५ देखि २४ सम्म आयोजना हुने लिगमा ८ टिमले प्रतिस्पर्धा गर्नेछन्। यस्तै सन्दीप 'द हन्ड्रेड लिग'काे ड्राफ्टमा पनि परेका छन्। पहिलोपटक इङ्ल्यान्ड र वेल्समा हुन लागेको १०० बलको खेलमा खेल्ने खेलाडीको अन्तिम ड्राफ्ट अक्टाेबर २० मा खाेलिनेछ।
चितवनको विजयी सुरुवात,"काठमाडौं : चितवन राइनोजले डब्लूसीएल टीट्वेन्टी क्रिकेट प्रतियोगितामा विजयी सुरुवात गरेको छ। कीर्तिपुरस्थित त्रिवि मैदानमा बुधबारदेखि सुरु भएको प्रतियोगिताको उद्घाटन खेलमा चितवनले क्याट क्विन काठमाडौंलाई पाँच विकेटले हरायो। काठमाडौंले दिएको ९३ रनको विजय लक्ष्य पछ्याएको चितवनले १८३ ओभरमा पाँच विकेटको क्षतिमा लक्ष्य भेट्टाएको थियो। चितवनका लागि सुमन खतिवडाले सर्वाधिक २९ रन बनाइन्। प्यारी चौधरीले अविजित २४, रीतु कनौजियाले १४ र काजल श्रेष्ठले ११ रन बनाइन्। काठमाडौंकी ईश्वरी विष्टले दुई विकेट लिइन्। लक्ष्मी साउद, सरस्वती कुमारी र संगीता राईले एक एक विकेट लिए। यसअघि टस हारेर पहिले ब्याटिङ गरेको काठमाडौंले २० ओभरमा सबै विकेटको क्षतिमा ९२ रन बनाएको थियो। काठमाडौंका लागि रश्मी चौलागार्इंले ३४ रन बनाइन्। सरस्वती कुमारीले १५ र शोभा आलेले नौ रन बनाएका थिए। अन्य खेलाडीले दोहोरो रन बनाउन सकेनन्। काठमाडौंलाई सस्तैमा समेट्न चितवनकी सन्तोषी चौधरीले तीन विकेट लिइन्। उनी प्लेयर अफ दी म्याच घोषित भइन्। रेखा रावल र कविता गौतमले दुई दुई विकेट लिए। रीतु कनौजियाले एक विकेट झारिन्। नेपालमा पहिलो पटक आयोजित फ्रेन्चाइज लिगमा पाँच टोलीको सहभागिता रहेको छ। प्रतियोगितामा ललितपुर फाल्कोन्स, पोखरा पल्टन, क्याट क्विन्स काठमाडौं, चितवन राइनोज र विराटनगर टाइन्टसले प्रतिस्पर्धा गर्नेछन्। प्रतियोगिताका खेलहरू राउन्ड रोविन लिगका आधारमा सञ्चालन गरिनेछ। कात्तिक ७ गतेसम्म हुने प्रतियोगिताको विजेताले सात लाख र उपविजेताले तीन लाख रुपैयाँ पुरस्कार प्राप्त गर्नेछन्।"
एसिड पीडित मुस्कानलाई क्रिकेटरको हौसला,"काठमाडौं : नेपाली क्रिकेट खेलाडी मैदानमा मात्र सीमित छैनन्। सामाजिक कार्य, आपसी सद्भाव तथा दुःखमा परेकालाई सहयोग र हौसला प्रदान गर्नमा पनि क्रिकेटर अगाडि छन्। बुधबार मात्र नेपाली क्रिकेट खेलाडी एसिड आक्रमणबाट पीडित बनेकी वीरगन्जकी १४ वर्षीया मुस्कान खातुनलाई भेट्न अस्पताल पुगे। खातुनको विषयमा सञ्चारमाध्यमबाट थाहा पाएका क्रिकेटरले कीर्तिपुरस्थित अस्पतालमै पुगेर मुस्कानलाई हौसला दिएका हुन्। मुस्कानलाई भेट्न नेपाली टोलीका प्रशिक्षक प्रशिक्षक उमेश पटवाल, निवर्तमान कप्तान पारस खड्का, सोमपाल कामी, अविनाश बोहरालगायत अस्पताल पुगेका थिए। मुस्कानको विषयमा समाचार सुन्दा अनौठो लागेको थियो। हामी सबैको घरमा महिला, आमा र दिदीबहिनी छन्। भर्खरकी अबोध बालिकालाई एसिड हानेर घाइते बनाउँदा निकै दुःख लागेको छ, सोमपालले अन्नपूर्ण पोस्ट्सँग भने। मुस्कानलाई देख्दा आफू बोल्न नसक्ने भएको सोमपालले बताए। यस्तो घटनाको जति निन्दा गरेर पनि पुग्दैन। समाज र देशलाई अघि बढाउन सबैले राम्रो व्यवहार गर्न आवश्यक छ। मुस्कान र उनका बाबुआमालाई भेटेर हौसला प्रदान गर्न हामी अस्पतालमै गएका हौं। पछि पनि भेट्नेछौं। हामीलाई देखेपछि मुस्कान खुसी भइन्। उनले पनि पछि भेट्ने कुरा गरेकी छन्, सोमपालले भने।मुस्कानलाई स्कुल जानेक्रममा भदौ २० गते स्थानीय दुई युवाले एसिड प्रहार गरेका थिए। एसिड आक्रमणबाट अनुहार, छाती र हातमा गम्भीर चोट लागेकी मुस्कानको हाल कीर्तिपुर अस्पतालमा उपचार भइरहेको छ।"
युरो कपमा छानियो स्पेन,"स्टकहोम : तीन पटकको च्याम्पियन स्पेन आगामी युरो कप फुटबल प्रतियोगितामा छनोट भएको छ । बुधबार बिहान खेलिएको खेलमा स्विडेनसँग उसैको मैदानमा ११ गोलको बराबरीमा रोकिए पनि स्पेन सन् २०२० को युरो कपमा छनोट हुन सफल भएको हो । सन् १९६४ मा पहिलो पटक यरो कप जितेको स्पेनले त्यसपछि सन् २००८ र सन् २०१२ मा पनि उपाधि उचालेको थियो । समूह एफ अन्तर्गतको खेलमा हालसम्म अपराजित रहँदै स्पेन आगामी युरो कपमा छनोट भएको हो । हालसम्म आठ खेल खेलेको स्पेनले ६ जित र दुई बराबरीको नतिजाबाट २० अंक बटुलिसकेको छ । आफ्नो समूहमा स्पेनले अझै दुई खेल खेल्न बाँकी छ । स्विडेन भने आठ खेलबाट १५ अंक हात पार्दै तालिकाको दोस्रो स्थानमा छ । स्विडेनले पनि अझै छनोटको सम्भावना जीवितै राखेको छ । सबै टोलीले आठआठ खेल खेलिसक्दा १४ अंकसहित रोमानिया तेस्रो, ११ अंकसहित नर्वे चौथो, तीन अंकसहित फारोए आइल्यान्ड पाँचौं र समान अंक जोडेको माल्टा छैटौं स्थानमा छन् । फारोए आइल्यान्ड र माल्टा भने छनोट चरणबाटै बाहिरिने निश्चित भइसकेको छ । पहिलो हाफ गोलरहित बराबरीमा सकिएको खेलको ५०औं मिनेटमा मार्कुस बर्गले हेडमार्फत गोल गर्दै घरेलु टोली स्विडेनलाई अग्रता दिलाएका थिए । खेलको इन्जुरी समयमा रोड्रिगोले जवाफी गोल गर्दै स्पेनलाई सम्भावित पराजयबाट जोगाएका थिए । खेलको अन्तिम समयमा क्विसन रोविनले गरेको कलात्मक हेड प्रहारलाई गोलरक्षक डेभिड डे गेयाले उत्कृष्ट बचाउ गरेका थिए । स्पेन आगामी युरो कपमा छनोट हुने छैटौं राष्ट्र हो । बेल्जियम, इटाली, रुस, पोल्यान्ड र युक्रेन भने यसअघि नै युरो कपमा छनोट भइसकेका छन् । सोही समूहको अर्को खेलमा रोमानियाले घरेलु मैदानको फाइदा उठाउँदै नर्वेलाई ११ गोलको बराबरीमा रोक्यो । फारोए आइल्यान्डले भने घरेलु मैदानमा माल्टालाई १० गोलले पराजित गयो । यसैगरी समूह जे अन्तर्गतको खेलमा इटालीले लिचेनस्टिनलाई उसैको घरेलु मैदानमा ५० गोलको फराकिलो अन्तरले पराजित गयो । इटालीका लागि खेल सुरु भएको दोस्रो मिनेटमै फेड्रिको बेनार्डस्चीले पहिलो गोल गरे । इटालीले बाँकी चार गोल भने खेलको दोस्रो हाफमा गरेको थियो । टोलीको जितमा आन्द्रे बेलोट्टीले दुई गोलको योगदान गरे । उनले ७०औं र खेलको अन्तिम समयमा गोल गरेका थिए । यसैगरी ७७औं मिनेटमा एलेसियो रोमाग्नोली र ८२औं मिनेटमा स्टेफन अल सारवीले एकएक गोल थपेका थिए । इटालीले सन् १९६८ मा एक पटक युरो कपको उपाधि जितेको थियो । सोही समूहको अर्को खेलमा ग्रिसले घरेलु मैदानमा बोस्निया एन्ड हर्जगोभिनालाई २१ गोलले हरायो । आठवटै खेलमा जित हात पारेको इटाली २४ अंकसहित युरो कपमा छनोट भएको हो । उक्त समूहमा सबै टोलीले अब दुईदुई खेल खेल्न बाँकी छ । १५ अंकसहित फिनल्यान्ड दोस्रो, १० अंकसहित आर्मेनिया तेस्रो, समान अंक बटुलेको बोस्निया एन्ड हर्जगोभिना चौथो, आठ अंकसहित ग्रिस पाँचौं र दुई अंकसहित लिचेनस्टिन छैटौं स्थानमा छन् । लिचेनस्टिन छनोट चरणबाटै बाहिरिने निश्चित भइसकेको छ ।यसैगरी समूह डी अन्तर्गतको खेलमा जर्जियाले गिब्राल्टरलाई उसैको मैदानमा ३२ गोलले हरायो भने स्विट्जरल्यान्डले घरेलु मैदानको फाइदा उठाउँदै आयरल्यान्डमाथि २० गोलको जित हासिल गयो । उक्त समूहमा सात खेल खेलेको आयरल्यान्ड १२ अंकसहित पहिलो र ६ खेल खेलेको डेनमार्क समान अंकसहित दोस्रो स्थानमा छन् । ६ खेल खेलेको स्विट्जरल्यान्ड ११ अंकसहित तेस्रो र सात खेल खेलेको जर्जिया आठ अंकसहित चौथो स्थानमा छन् । ६ वटै खेलमा पराजित भएको गिब्राल्टर भने छनोट चरणबाटै बाहिरिएको छ ।"

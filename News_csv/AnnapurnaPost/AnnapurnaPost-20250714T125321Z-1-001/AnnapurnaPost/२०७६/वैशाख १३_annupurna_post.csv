शीर्षक,विवरण
जब सीमा धुरी चढिन्,"पवित्रा सापकोटा पितृसत्तात्मक हाम्रो समाज अझै महिलामैत्री बन्न सकेको छैन। खासगरी ग्रामीण समुदायमा न महिला नेतृत्वलाई सहजरूपमा लिइन्छ न त महिला स्वयं नै नेतृत्व लिने साहस राख्छन्। कानुनी र व्यावहारिक पाटो धर्तीआकासजत्तिकै फरक अझै छ। संविधानमा सजिलै व्यवस्था भएका विषय पनि व्यवहारमा पाउन गाह्रो छ। समान काममा पनि पुरुषका तुलनामा महिलालाई धेरै चुनौती छन्। तर, पछिल्लो समय ग्रामीण समुदायमा महिला सशक्तीकरणमा उल्लेखनीय काम भएका छन्। विकास निर्माणलगायतका प्रायः काममा महिला सहभागिता अनिवार्य हुनुपर्ने प्रावधान र यसको सही कार्यान्वयनले महिला सशक्तीकरणमा टेवा पुर्याएको हो। अहिले त ग्रामीण महिलामा हामीले पनि केही गर्नुपर्छ भन्ने भावना विकास भएको पाइन्छ। उदाहरण हुन्सिन्धुपाल्चोको मेलम्ची९ निवासी सीमा तामाङ। २०७२ को विनाशकारी भूकम्पपछि जिल्लामा थुप्रै संघसंस्था आआफ्ना कार्यक्रममार्फत सहयोग गर्न आए। कसैले राहत सामग्री बाँडे, कसैले विद्यालय निर्माण गरे, कसैले जीविकोपार्जन कार्यक्रम ल्याए। कसैले मानवीय क्षमता विकास वा सशक्तीकरणमा जोड दिए। पछिल्लो समयमा हेल्भेटास र सामुदायिक विकास तथा वातावरण संरक्षण मञ्च सिन्धुपाल्चोकको सहयोगमा सञ्चालित आवास निर्माण कार्यक्रम गाउँमा भित्रियो। हरेक अवसर केही न केही चुनौती लिएर आउँछ भनेझैं छानाको आश लिएर कार्यक्रम त आयो तर काम गर्नसक्ने युवा वर्ग नहँुदा अर्काे समस्या आइलाग्यो। वर्षांैदेखि यहाँ गाउँका युवा कोही रोजगारीका लागि खाडी मुलुक त कोही बाह्य जिल्लामा पुगेका छन्। अब गाउँमा कसले लिने निर्माणको नेतृत्व ? सीमाले साहस गरिन् र अघि बढिन्। कार्यक्रमको नेतृत्व म लिन्छु, मेरो घर र गाउँले सबैको घर म बनाउँछु अनि खानेपानी योजना पनि सम्पन्न गर्छु, भन्दा सहयोगी संस्थाले जोडदार स्वागत गरे तर आफ्नै गाउँका भने मान्छेले मुख बटारेर मुन्टो निहुराए। म नेतृत्व गर्छु र काम गरेररै छोड्छु भन्ने अठोट साथ सीमाले जिम्मेवारी लिइन्। बालबच्चाको स्याहारसुसार, पारिवारिक जिम्मेवारीसँगसँगै सीपको अनभिज्ञताले सुरुका दिनमा हम्मेहम्मे नपारेको होइन। तालिम लिइन्। दनुवार वस्तीका कतिपय घरमा आफैं काठ चिरेर आफैं धुरी मारेर पूरा गराइन्। गाउँमा खानेपानी तथा सरसफाइ योजना आयो। उपभोक्ता समिति चयन गर्नुपर्ने भयो। नौजना उपभोक्ता समितिमा सबैले उनलाई अध्यक्ष बनाए। उनी विस्तारै सीपयुक्त हुँदै गइन्, गाउँमा नेतृत्व पाउन थालिन्। यस सफलताले सीमाको सामाजिक जीवनमा उल्लेखनीय परिर्वतन ल्यायो। साथै, अन्य महिलाका लागि पनि प्रेरणको स्रोत बन्न पुगिन उनी। यहाँको खानेपानी योजनाले त स्थानीय महिलाको दैनिकी, सोच्ने शैली र जीवनस्तरमै परिवर्तन ल्यायो। सीमा भन्छिन्, पहिलापहिला हाम्रो धेरै समय पानी भर्दैमा बित्थ्यो। अरू केही सोच्ने र गर्ने फुर्सद हँुदैनथ्यो। कसरी आम्दानी बढाउने भन्ने ज्ञान थिएन। तर, अहिले गाउँमा पानी आएपछि आनन्द छ। आयआर्जनका लागि समय मिलेको छ। सरसफाइमा ध्यान दिनाले स्वास्थ्यमा सुधार हुनका साथै गाउँको शोभा र स्वाभिमान बढेको छ। अहिले महिला अधिकार, महिला विकास वा महिला सशक्तीकरणका आवाज जोडदार रूपमा उठिरहेका बेला अधिकारले मात्रै पुग्दैन केही गर्ने साहसका साथ महिला स्वयं अगाडि बढ्नुपर्छ। काम गर्ने न जातले हो न त लिंगले। यो त सीप वा क्षमताले हो। अवसर पाएमा महिला पनि त्यो सबै काम गर्न सक्छन्, जुन काम पितृसत्तात्मक सामाजिक सोचाइले प्रायः असम्भव ठान्छ। इमान्दारीसाथ नेतृत्व गर्ने हो भने आफ्नै गाउँमा विकासको ढोका खुल्दो रहेछ भन्ने सीमाको संघर्षबाट प्रष्ट हुन्छ।"
डरलाग्दो आर्थिक अराजकता,"तीनथरि सरकार यसरी नै कमजोर र फितलो हुँदै जाने हो भने देश सम्हाल्नै नसकिने अवस्थामा पुग्ने सम्भावना इन्कार गर्न सकिँदैन सरकारको बजेट खर्च कसरी हुन्छ भन्ने विषयलाई महालेखा परीक्षकको ५६ औं वार्षिक प्रतिवेदनले छताछुल्ल पारेको छ । महालेखाले निकालेको बेरुजु र असुल गर्नुपर्ने भनी किटान गरेको रकमको आकार हेर्दा सरकारी रकम खर्च गर्दा अपनाउनुपर्ने अहिलेसम्म स्थापित विधि र त्यससम्बन्धी ऐन, कानुन र नियमावलीको ख्याल गर्न छोडिएको छ । मनोमानी गर्ने प्रवृत्ति बढ्दै गएको छ । प्रतिवेदनअनुसार यस्तो अराजकता विगत वर्षको तुलनामा अझ बढेको छ । अघिल्ला वर्षका प्रतिवेदनले औंल्याएका कमजोरी र तिनमा सुधार गर्न दिइएका सुझावको पूरै बेवास्ता गरिएको छ । सुधार गर्नुपर्ने विषयमा चासोसमेत देखाउन छाडिएको छ । त्यसैले सरकारको बित्त व्यवस्थापनले अराजकताको हद नाघ्न खोज्दैछ । सरकारको बजेट खर्चमा बढ्दै गएको यस्तो छाडापन निश्चित रूपमा निन्दनीय र दण्डनीय छ । यसले के देखाउँछ भने सरकारी रकमको खर्च प्रतिजिम्मेवार मानिसमा जस्तो किसिमको गम्भीरता देखिनुपर्ने हो र भय हुनुपर्ने हो, त्यो प्रायः समाप्त भएको छ । देशमा नियम कानुन नछोड्ने र नैतिकतामा बस्ने आचरणमा ठूलो ह्रास आएको छ । यो पतनको बाटो हो । मौका पाउनेले सरकारी पैसा लुटिहाल्ने प्रवृत्तिको विकास हँुदै गएको छ । बेरुजु र त्यसभित्रको आर्थिक अनियमितताविरुद्ध न कहीं कतै आवाज उठिरहेको छ न त त्यसलाई रोक्ने मुड कसैमा देखिएको छ । यो गम्भीर चिन्ताको विषय हो । बजेट खर्च गर्ने जिम्मेवारी सम्बन्धित मन्त्रालयका सचिवको हुन्छ । त्यसैले त्यस्तो बजेट खर्च गर्दा प्रचलित ऐन, कानुन र नियमको पूर्ण पालना गर्नेगराउने जिम्मेवारी पनि तिनै सचिवको हुन्छ । बजेट खर्चमा यस्तो लापरबाही हुने गरेको छ भने त्यसको सम्पूर्ण दोष मन्त्रालयका सचिवमाथि नै जान्छ । सचिवहरू यस मामिलामा कडा रूपमा प्रस्तुत हुने हो भने मातहतका कर्मचारी यो रूपमा अराजक बन्न सक्दैनन् । किनभने मातहतका कर्मचारीको नेकिबदी सचिवको हातमा हुन्छ । सचिवको बक्रदृष्टि परेको कर्मचारीको भविष्य अन्धकार हुन्छ । त्यसैले मन्त्रालयअन्तर्गत हुने कुनै पनि अनुशासनहीनतासम्बन्धी गतिविधि सोझै सचिवसँग जोडिन्छन् । त्यसैले मन्त्रालयको बेरुजु बढ्नु र त्यसको फस्र्योट नहुनुमा सचिवको दोष हुन्छ । त्यसमाथि स्वयं सचिवमा लोभ पलायो र कर्मचारीले त्यसको भेउ पाए भने त्यसपछि मन्त्रालय र त्यसमातहतका महाशाखा, विभाग र कार्यालय अराजकताको बाटोमा लाग्नु स्वाभाविक हुन्छ । अहिले त्यही भइरहेको छ । मन्त्रालयहरूमा सचिवको प्रभाव जम्न उनीहरूको स्थायित्व हुनुपर्छ । एक वर्षमा आधादर्जन सचिव फेरिने मन्त्रालयमा त्यस्ता सचिवले कुनै प्रभाव छोड्न सक्दैनन् । त्यसैले त्यस्ता मन्त्रालयमा बेथिति र अराजकता निश्चित रूपमा बढ्छ । त्यो भनेको बेरुजु र अनियमितता बढ्नु हो । मन्त्रालयहरूको काम खोज्ने र पुँजीगत बजेट खर्च हुन सकेन भन्ने तर त्यसको प्रमुख जिम्मेवारी बोकेका सचिव दुईदुई, तीनतीन महिनामा फेर्ने परस्पर विपरीत कुरा हुन् । अहिले त्यस्तै भइरहेको छ । विडम्बना, हामीकहाँ कर्मचारीको वृत्ति विकाससँग उनीहरूको क्रियाशीलता, क्षमता, अनुशासन र इमान्दारी अर्थात समग्रमा परफरमेन्सको कुनै साइनो हुँदैन । काम गरोस् वा नगरोस्, इमान्दार होस् वा बेइमान, मतलब हँुदैन । सचिव वा मन्त्रीको मन परेको कर्मचारी छ भने अन्य कुरामा सम्बन्धित कर्मचारी जतिसुकै बदनाम र कामचोर भए पनि योग्यता पुग्नासाथ उसको बढुवा हुन्छ र मालदार कार्यालयमा पोस्टिङ हुन्छ । त्यो मन पर्नुको पछाडि नाता, सेवा वा चाकडी, सिफारिस वा लेनदेन जे पनि हुन सक्छ । त्यसपछि वरिष्ठताको गणना हुन्छ । त्यसैले यो स्थितिमा सुधार ल्याउने हो भने वृत्तिविकास पूर्णरूपमा कर्मचारीको परफरमेन्समा आधारित हुनुपर्छ । सचिवमा बढुवा र उसलाई थप महत्वपूर्ण जिम्मेवारी दिने कुरा पनि उसको परफरमेन्समा आधारित हुनुपर्छ । मुलुकलाई सबै क्षेत्रमा अगाडि बढाउने हो भने यसो गर्नुको विकल्प छैन । देशमा राज्यसंयन्त्रको माथिल्लो तहमा वित्त अनुशासन भत्कँदै गएको छ । त्यसलाई रोक्ने, सरकारी सम्पत्तिको संरक्षण तथा जगेर्ना गर्ने र मितव्ययी नीतिमा चल्ने कुरा इतिहासको विषय हुँदै गएको छ । एक न एक दिन हामी सबैले यसको मूल्य चुकाउनु अवश्यम्भावी छ । सचिवहरूले नियमानुसार पाउने भन्दा बढी सरकारी गाडी निजी प्रयोगका लागि राख्नु, सरकारी नम्बर प्लेट (सेतो) लाई निजी नम्बर प्लेट (रातो) मा परिवर्तन गरी प्रयोग गर्नु, त्यस्ता गाडीको मर्मत र इन्धन खर्च तथा चालकको तलबभत्ता सरकारी बजेटबाट दिलाउनु, अघिल्लो हाकिमले चढेको गाडी त्यसपछि आउनेले नचढी नयाँ महँगो खरिद गर्नु र अघिल्लो गाडी कनिष्ट अधिकारी वा कुनै नेता वा आफ्ना नातेदार वा आफ्नो गड फादर लाई दिनु र केही मात्र पुरानो भएको छ भने त्यसलाई स्थायीरूपमा ग्यारेजमा थन्क्याइदिनु आजकल आम चलन भएको छ । यो सचिवहरूमा पलाएको लोभको ज्वलन्त प्रमाण हो । मेलम्ची आयोजनाका महँगा गाडीको दुरुपयोगको कथा र तेह्रजना पूर्व प्रधानन्यायाधीशले सरकारी गाडी फिर्ता नगरेको हालै सञ्चारमाध्यममा आएको छ । त्यसैगरी संसद् सचिवालयमा भइरहेको गाडीको व्यापक दुरुपयोगको बारेमा पनि केही दिनअघि सञ्चारमाध्यमले व्यापक मात्रामा उजागर गरेका थिए । सेना र प्रहरीतर्फका कुरा त कसैलाई थाहै हुँदैन । केन्द्रको यो अवस्था भएपछि प्रदेश र स्थानीय तहका जनप्रतिनिधि तथा प्रशासनप्रमुखले देखासिखी गर्नु अनौठो भएन । यसले के कुरा प्रष्ट पार्छ भने राज्य चलाउने केही अपवाद छोडेर अधिकांश अधिकारवालामा प्रशस्त लोभ पलाएको छ, सुख र सरकारी सुविधाभोगतर्फ आकर्षण बढेको छ । प्रायः सबैमा भेट्टाएसम्म लामो हात गर्ने प्रवृत्ति बढेको छ । यसरी देशमा राज्यसंयन्त्रको माथिल्लो तहमा वित्त अनुशासन भत्कँदै गएको छ । त्यसलाई रोक्ने, सरकारी सम्पत्तिको संरक्षण तथा जगेर्ना गर्ने र मितव्ययी नीतिमा चल्ने कुरा इतिहासको विषय हुँदै गएको छ । एक न एक दिन हामी सबैले यसको मूल्य चुकाउनु अवश्यम्भावी छ । नैतिकता र अनुशासनको घेरा तोड्ने प्रवृत्ति राज्यसंयन्त्रबाहिर पनि उत्तिकै कहालीलाग्दो देखिन्छ । सरकारी र सार्वजनिक जग्गा अतिक्रमणका डरलाग्दा घटना केही दिनअघिदेखि दिनैपिच्छे सञ्चारमाध्यममा आउने गरेका छन् । बालुवाटारस्थित ललिता निवासपरिसरको सरकारी जग्गा जालसाजीमा निजी गरिएको घटना सेलाउन नपाउँदै जनकपुरमा दश हजार एकड सार्वजनिक जग्गा अतिक्रमण गरिएको समाचार सञ्चारमाध्यममा आएको छ । काठमाडौं सहरभित्र मात्र १८ सय रोपनी सार्वजनिक जग्गा अतिक्रमणमा परेको जानकारी पनि हालै मात्र सञ्चारमाध्यमले दिएका छन् । पोखराको फेवातालको जग्गा अतिक्रमणमा परेको त जगजाहेर भएको छ । यस्ता घटना अन्यत्र पनि पक्कै भएका छन्, उजागर मात्र नभएका हुन् । यस्ता घटना एकपछि अर्को र झन्झन् ठूला घटना सतहमा आउन थालेपछि देशमा समृद्धि त यसरी पो आउँदै रहेछ भन्ने भान भइरहेको छ । समृद्धि सुल्टोबाट होइन उल्टोबाट पो आउँदै रहेछ । आम नागरिक होइनन्, मुट्ठीभर बेइमान पो समृद्ध हँुदै रहेछन् । राज्यसंयन्त्र कमजोर भएको, दण्डहीनता मौलाएको, समाजमा लोभ र स्वार्थ हाबी हुँदै गएकाले बेथिति, अराजकता र मनपरीतन्त्र फैलिँदै गएको संकेत हो यो । पतनको संकेत । राज्यले कानुन कार्यान्वयन गर्ने जिम्मेवारी ठीकसँग निर्वाह गर्न नसक्दाको परिणाम हो यो । अहिले सिंहदरबारको अधिकार स्थानीय तहमा पुगेको कुरा गरिरहँदा यदि तीनथरि सरकार यसरी नै कमजोर र फितलो हुँदै जाने हो भने देश सम्हाल्नै नसकिने अवस्थामा पुग्ने सम्भावना इन्कार गर्न सकिँदैन । यस सन्दर्भमा अझ डरलाग्दो कुरा के छ भने सरकारी कार्यालयका संवेदनशील फाइल र कागजातमा त्यस्ता बिचौलियाको पहुँच पुग्नु । ललितानिवासको व्यक्तिको नाममा दर्ता गरिएका सरकारी जग्गाको खरिद बिक्री रोक्का गर्न सरकारले आदेश दिएकोमा ती जग्गाका महत्वपूर्ण अभिलेखका फाइल तथा कागजात मालपोत कार्यालयमा नभेटिएकाले रोक्का गर्न नमिल्ने भनी सरकारलाई उक्त मालपोत कार्यालयले जवाफ पठायो भन्ने सञ्चारमाध्यममा आयो । यदि यो सत्य हो भने यसबाट के बुझिन्छ भने किर्ते गरेको प्रमाण मेट्न त्यही बिचौलिया समूहले नै सम्बन्धित कर्मचारीको मिलोमतोमा त्यतिखेरै ती अभिलेख गायब पार्यो । जब यस्तो कुरा सम्भव भयो भने नेपालमा अन्य संवेदनशील कागजात र दस्ताबेज पनि गायव भएका छैनन् भन्न सकिने अवस्था रहेन । यो राज्यसन्यन्त्रको विघटनको गम्भीर अवस्था हो । अर्थात राज्यसंयन्त्रको भित्री अवस्था हामीले अनुमान गर्न सक्ने भन्दा अझ खराब छ । यो अवस्थालाई बेलैमा निर्ममतापूर्वक नियन्त्रण गरिएन भने त्यस्ता शक्तिशाली बिचौलियाले गरेका कालाकर्तुत उजागर गर्ने र विरोध गर्नेहरूको मुख बन्द गर्न तिनलाई आफ्नै तर्फबाट धम्क्याउने, कुटपिट गराउने, प्रहरी लगाएर पक्राउने, झुटा मुद्दा लगाएर जेल हाल्ने मात्र होइन हत्यासम्म गर्ने स्थिति आउन सक्छ । २०४३ साल भदौमा पत्रकार पदम ठकुराठीविरुद्ध यस्तै गरिएको थियो ।"
वित्तीय क्षेत्रमा समावेशी पहुँच,"नेपाल राष्ट्र बैंक ६४औं वार्षिकोत्सवको संघारमा छ । प्रजातन्त्र स्थापना (२००७) पछिको राजनीतिक संक्रमणकालीन समयमा मुलुकको केन्द्रीय बैंकको रूपमा २०१३ वैशाख १४ गते स्थापित यो बैंक स्थापनाकालमा नेपालमा प्रचलित भारतीय रुपैयाँको सट्टा नेपाली नोट प्रचलनमा ल्याउने, नेपालमा बैंकिङ पद्धतिको विकास गर्ने, नेपाली रुपैयाँको विनिमयदर स्थापना गरी संस्थागत गर्ने मुख्य उद्देश्यमा केन्द्रित थियो । स्थापनाकालीन प्रवद्र्धनात्मक उद्देश्यभन्दा हाल राष्ट्र बैंक स्थिरता कायम गर्ने उद्देश्यमा केन्द्रित छ । केन्द्रीय बैंकको विश्वव्यापी उद्देश्य नै आर्थिक स्थायित्व कायम गर्ने र विकासको निमित्त पुँजीनिर्माणलाई प्रोत्साहन गर्नु रहेको हुन्छ । यसैगरी विकासोन्मुख मुलुकमा लोककल्याणकारी राज्यका लागि न्यून आयवर्गको आर्थिक उन्नति र गरिबी न्यूनीकरणका लागि विकासात्मक कार्य सञ्चालन गर्नु पनि यसको उद्देश्य हुने गर्छ । राष्ट्र बैंक उपर्युक्त उद्देश्यलाई आत्मसात् गरी अघि बढिरहेको देखिन्छ । चालीसको दशकपछि मुलुकले उदारीकरणको नीति लिएपश्चात् वित्तीय क्षेत्रमा पनि विदेशी लगानी र निजी क्षेत्रका बैंक तथा वित्तीय संस्था स्थापनाको क्रम बढ्यो । वर्तमानमा नेपालको वित्तीय बजारमा राष्ट्र बैंकबाट इजाजत लिई १६७ वटा भन्दा बढी बैंक तथा वित्तीय संस्था क्रियाशील छन् । यसका साथै बिमा कम्पनीहरू, नेपाल स्टक एक्सचेन्ज, नागरिक लगानी कोष, कर्मचारी सञ्चय कोष, देशभर बचत तथा ऋण सहकारी संस्थालगायत ठूलो मात्रामा गैरबैंक वित्तीय संस्थाहरूसमेतले वित्तीय सेवा पुर्याइरहेका छन् । यसैले राष्ट्र बैंक आफ्नो स्थापनाकालीन वित्तीय क्षेत्रको प्रवद्र्धनात्मक उद्देश्यभन्दा पनि समष्टिगत आर्थिक स्थायित्वको उद्देश्यअन्तर्गत मूल्य स्थायित्व र वित्तीय क्षेत्रमा स्थायित्व कायम गर्ने उद्देश्य राखेको हो । ग्रामीण तथा दुर्गम क्षेत्रका जनतासमक्ष औपचारिक वित्तीय सेवा विस्तार र सोको उपयोग सक्षमता प्रवद्र्धनमार्फत वित्तीय समावेशिता एवं पहुँच अभिवृद्धिको दिशामा केन्द्रित देखिन्छ । १ वित्तीय सेवाको आपूर्ति पक्ष नेपालमा वित्तीय सेवाको आपूर्ति पक्षलाई दृष्टिगत गर्दा वित्तीय संस्थाको उपस्थिति, तिनको सेवाको गुणस्तर, सस्तो र सुलभ सेवा प्रवाह, सूचना प्रविधिको उपयोगका दृष्टिले सन्तोष गर्नुपर्ने ठाउँ छन् । राष्ट्र बैंकबाट इजाजत लिएका संस्था २०७५ पुस मसान्त सम्ममा क वर्गका २८ वटा वाणिज्य बैंक र तिनका ३३०५ शाखा, ख वर्गका ३३ वटा विकास बैंक र तिनका ११९६ वटा शाखा, ग वर्गका २४ वटा वित्त कम्पनी र तिनका दुई सयवटा शाखा, तथा घ वर्गका ८२ वटा लघु वित्त विकास बैंक र तिनका ३३५४ शाखा कार्यरत छन् । देशमा राज्यसंयन्त्रको माथिल्लो तहमा वित्त अनुशासन भत्कँदै गएको छ। त्यसलाई रोक्ने, सरकारी सम्पत्तिको संरक्षण तथा जगेर्ना गर्ने र मितव्ययी नीतिमा चल्ने कुरा इतिहासको विषय हुँदै गएको छ। एक न एक दिन हामी सबैले यसको मूल्य चुकाउनु अवश्यम्भावी छ। यी संस्थामा हालसम्म २ करोड ५६ लाख वटा खाता खोलिएका छन् भने १३ लाखजतिले कर्जा सेवा लिएको स्थिति छ । बैंक तथा वित्तीय संस्थाले कार्ड सेवा, एबीबीएस सेवा, शाखारहित बैंकिङ सेवा, मोबाइल बैंकिङ सेवा आदि अनेक सेवा प्रवाह गरिरहेका छन् । नेपालभरि बीस हजार भन्दा बढीको संख्यामा रहेका बचत तथा ऋण सहकारी संस्थाको सेवासमेत हिसाब गर्ने हो भने अब नेपालमा वित्तीय सेवाको आपूर्ति पक्षलाई कमजोर मान्नुपर्ने स्थिति छैन । यसैगरी विगत केही वर्षदेखि राष्ट्र बैंकको मर्जर नीतिअनुसार कुनै बेला ९३ वटासम्म विकास बैंक र ७९ वटासम्म वित्त कम्पनी पुगेकोमा अहिले यो संख्या घटेर क्रमशः ३३ र २४ मा झरेको छ भने तिनको शाखा संख्या बढिरहेको छ । यस आधारमा बैंकले गुणात्मक वित्तीय क्षेत्रको नीति लिएको देखिन्छ । यसैगरी प्रदेशगत रूपमा हेर्दा कर्णाली प्रदेशमा बैंक तथा वित्तीय संस्थाको संख्या न्यून रहेको स्थिति छ । वित्तीय साक्षरता कार्यक्रम प्रत्येक बैंक तथा वित्तीय संस्थाको चासोको विषय बन्नुपर्छ । केन्द्रीय बैंकले यस अभियानमा बैंक तथा वित्तीय संस्थाहरूलाई साथ लिएर कार्यक्रम अघि बढाए मात्र परिणाममूलक नतिजा आउँछ । जनसंख्याको वितरण पहाड तथा हिमालमा कम रहेका कारण प्रतिशाखा सेवाग्राहीको संख्या भने कर्णाली प्रदेशमा पनि कम छ । बाजुरा नेपालको सबैभन्दा बढी ६६ प्रतिशत गरिबी विद्यमान रहेको जिल्ला हो भने समग्र कर्णाली प्रदेश नै नेपालको बढी गरिबी रहेको प्रदेश भएकाले सो क्षेत्रमा सीप विकास, वित्तीय साक्षरता र वित्तीय सेवाको विकास एकसाथ अघि बढाउनुपर्ने देखिन्छ । यसैगरी अहिलेसम्म नेपालका ७५३ मध्ये ७११ वटा स्थानीय तहमा कम्तीमा एकवटा क वर्गको वाणिज्य बैंकको शाखा स्थापना भइसकेको छ । बाँकी ४२ वटामा पनि आगामी असार मसान्तसम्ममा एक शाखासेवा पुर्याउने लक्ष्य छ । मुलुकभर रहेका बीस हजार बचत तथा ऋण सहकारी संस्थाको वित्तीय सेवालाई समेत लिने हो भने अब नेपालमा वित्तीय सेवाको आपूर्ति पक्षलाई त्यति कमजोर मान्नु पर्दैन । वित्तीय सेवाको माग पक्ष वित्तीय सेवाको आपूर्ति पक्षको उपलब्धि त्यतिबेला हासिल हुन्छ जतिबेला सोको उपयोगमार्फत मुलुकमा उत्पादन, आय तथा रोजगारी बढ्छ र जनताको जीवनस्तर माथि उठ्छ । बैंक तथा वित्तीय संस्थाको सेवाचाहिँ बढ्दै जाने तर उपयोग नहुने हो भने उद्देश्य पूरा हुन सक्दैन । नेपालमा वित्तीय सेवाको उपयोग अर्थात् माग पक्ष आपूर्ति पक्षको तुलनामा न्यून रहेको तथ्यांकले देखाउँछ । हालसम्म २ करोड ५६ लाख खाता खुल्नु तर १३ लाख ६० हजारले मात्र कर्जा सेवा उपयोग गर्नु यसको प्रमाण हो । नेपालमा कर्जा सेवाको उपयोग अधिकांश ठूला व्यापारिक घरानाले गरेका छन् । यसैगरी बैंक तथा वित्तीय संस्थाले गाउँगाउँमा शाखारहित बैंकिङ, मोबाइल बैंकिङ सेवा विस्तार त गरेका छन् र बचत सेवा त प्रदान गरेका छन् तर सोको लगानी गाउँमा नभई सहरमा लगानी गर्ने गरेका छन् । यसले नेपालको उद्यमशीलताको विकास, रोजगारी सिर्जना, उत्पादनको स्थिति न्यून रहेको अवस्था दर्शाउँछ । आगामी दिनमा बैंकले गाउँको बचत गाउँमै लगानी गर्ने गरी नीति निर्माण गर्नु आवश्यक छ । एक दशकअघि राष्ट्र संघीय विकास कार्यक्रमको सहयोगमा राष्ट्रसंघीय जनसंख्या विकास कोषले वित्तीय सेवाको माग पक्षका आधारमा गरेको अध्ययन प्रतिवेदनमा नेपालमा अझै पनि ४० प्रतिशत जनतामा औपचारिक वित्तीय सेवा पुगेको, २० प्रतिशत जनतामा अर्ध औपचारिक (सहकारी) क्षेत्रको सेवा पुगेको, २० प्रतिशतले अनौपचारिक क्षेत्र आफन्त, साहुमहाजन, नातेदार आदिबाट वित्तीय सेवा लिने गरेको र २० प्रतिशत पूर्णरूपमा वित्तीय सेवाबाट वञ्चित रहेको तथ्यांक प्रकाशित भएको थियो । यो अवस्थालाई सुधार गरी सबैले औपचारिक वित्तीय सेवा उपयोग सक्षम बनाउनु विकासका निमित्त ठूलो चुनौती हो । बैंक तथा वित्तीय सेवा कुनै पनि देशको विकासका लागि पूर्वाधार हो । यसलाई दृष्टिगत गरी नेपाल सरकारले सबैका लागि बैंक खाता अभियान सञ्चालन गरेको छ जसबाट वित्तीय सेवाअन्तर्गत बचत प्रोत्साहन र पुँजी निर्माणमा सहयोग पुग्छ । परन्तु मुलुकमा उत्पादन, आय र रोजगारी प्रवद्र्धनका लागि सीप विकासमार्फत उद्यमशीलताको प्रबद्र्धनका लागि कर्जा सेवाको उपयोग गर्ने कार्यलाई पनि उत्तिकै प्राथमिकताका साथ अघि बढाउनुपर्छ । चालु आर्थिक वर्षमा सरकारले ल्याएका सात प्रकारका सहुलियतपूर्ण कर्जा कार्यक्रमको उपयोग समेत न्यून वित्तीय साक्षरताका कारण अपेक्षित रूपमा हुन सकेको छैन । यी कर्जामा पाँच करोडसम्मको व्यावसायिक कृषि तथा पशुपन्छी कर्जा, सात लाखसम्मको शिक्षित युवा स्वरोजगार कर्जा, दश लाखसम्मको विदेशबाट फर्केका युवा परियोजना कर्जा, पन्ध्र लाखसम्मको महिला उद्यमशील कर्जा, दश लाखसम्मको लक्षित समुदाय व्यवसाय विकास कर्जा, पाँच लाखसम्मको उच्च र प्राविधिक तथा व्यावसायिक शिक्षा कर्जा र तीन लाखसम्मको भूकम्पपीडितको निजी आवास निर्माण कर्जा रहेका छन् । यी कर्जाका विशेषता भुक्तानी अवधि ५ वर्ष, आधार दरमा दुई प्रतिशतभन्दा बढी ब्याज लिन नपाइने, अन्य कुनै पनि शुल्क लिन नपाइने, पूर्णरूपमा कर्जा सुरक्षणको व्यवस्था, पाँच प्रतिशत ब्याज सरकारले अनुदान दिनेलगायत छन् । राष्ट्र बैंकले आर्थिक वर्ष २०७६७७ देखि बैंकिङ क्षेत्रमा रहेको संस्थागत सामाजिक उत्तरदायित्व कोषको रकम प्रत्येक प्रदेशमा कम्तीमा १० प्रतिशत रकम वित्तीय साक्षरता कार्यक्रम सञ्चालन गर्नमा खर्च गर्नुपर्ने निर्देशन जारी गरेको छ । यसैगरी उपर्युक्त सबैका लागि बैंक खाता अन्तर्गत सोही कोषको रकमबाट खर्च गरी गरिब तथा विपन्नको खाता खोल्दा बैंकका तर्फबाट एक सय जम्मा गरिदिने नीति लिइएको छ । यस आधारमा पनि वित्तीय साक्षरता प्रवद्र्धन राज्यको प्राथमिकतामा परेको देखिन्छ । राष्ट्रिय योजना आयोगको पछिल्लो तथ्यांकअनुसार नेपालमा २१ प्रतिशत अर्थात् करिब ६३ लाख जनता अझै पनि गरिबीको रेखामुनि छन् । नेपालको विकास योजना नीति निर्माताका लागि यो विशाल जनसंख्यालाई गरिबीबाट मुक्त गराउनु र न्यूनतम मानव सुहाउँदो जीवनस्तर कायम गर्न सक्षम बनाउनु प्रमुख चुनौती हो । राष्ट्रले परिलक्षित गरेको समृद्ध नेपाल सुखी नेपालीको अवधारणालाई मूर्तरूप दिन हरेक नेपाली रोजगार हुनु आवश्यक छ । यसलाई सफलीभूत बनाउन सबै नेपालीलाई वित्तीय सेवाको उपयोगमा सक्षम बनाउनुपर्छ । वित्तीय सेवाको माग पक्षलाई प्रवद्र्धन गर्ने बलियो माध्यम भनेको नै वित्तीय साक्षरता हो । अन्त्यमा, अहिले पन्ध्रौं योजनाको आधारपत्र तयार गर्ने काम भइरहेको छ । वित्तीय सेवाको माग पक्षलाई विस्तार गर्नका लागि तेह्रौं योजनादेखि वित्तीय साक्षरताले प्राथमिकता पाएको भए पनि यस अभियानले अपेक्षित परिणाम दिन सकेको छैन । वित्तीय साक्षरता कार्यक्रममार्फत वित्तीय सेवाको उपयोग बढ्दा बैंक तथा वित्तीय संस्थाको व्यावसायिक दायरा विस्तार हुने हुँदा यसलाई केवल सामाजिक उत्तरदायित्व मात्र बुझ्नु हुँदैन । तसर्थ, वित्तीय साक्षरता कार्यक्रम प्रत्येक बैंक तथा वित्तीय संस्थाको चासोको विषय बन्नुपर्छ । केन्द्रीय बैंकले यस अभियानमा बैंक तथा वित्तीय संस्थाहरूलाई साथ लिएर कार्यक्रम अघि बढाए मात्र परिणाममूलक नतिजा आउँछ । यसका लागि नेपाल बैंकर्स संघअन्तर्गत निष्कृय अवस्थामा रहेको बैंकिङ प्रवद्र्धन समितिलाई सक्रिय बनाउने र अन्य तीनै वर्गका वित्तीय संस्था संघ, बचत तथा ऋण सहकारी संघ (नेफ्स्कुन), स्थानीय तह र सञ्चारमाध्यमको एकीकृत पहलकदमी आवश्यक छ । आचार्य नेपाल राष्ट्र बैंकका उपनिर्देशक हुन् ।"
एउटा आमाले गर्ने काम राज्यले गरेन,"मेरी आमाभन्दा कुशल व्यवस्थापक मलाई अरू कोही लाग्न छोडेको छ । मेरो पढाइ, लेखाइ, बुझाइ सम्पूर्ण उपलब्धि निरक्षर आमाको कौशल अगाडि रंगविहीन हुन पुग्छन् । हामी सानो छँदाका बाआमाले घर चलाउन लिएका चलाखीपूर्ण निर्णय सम्झेर म छक्क पर्छु । एउटा निम्न मध्यम वर्गीय परिवारका अनगिन्ती समस्या हुन्छन् । सबैका आकांक्षा एकैपटक पूरा गर्न सम्भव हुँदैन । एउटै छिमलका हामी सन्तान थियौं । कसको लुगा कतिबेला च्यातिन्थ्यो । कसलाई कलम, कापी, किताब कतिबेला चाहिन्थ्यो, पत्तो हुँदैनथ्यो । उहाँहरू कसैलाई जात्रामा त कसैलाई तीजमा लुगा सिलाइ दिनुहुन्थ्यो । जात्रा र तीजका बेला लुगा पाउनेले दसैंमा लुगा लगाउन नचिताए हुन्थ्यो । कसैको भाग नयाँ वर्षमा आउँथ्यो । दसैंंमा लुगा पाउने अरू बेला पुरानै लुगामा खुम्चिनुपथ्र्यो । दिदीले पढेको किताबमा बुबाले यसरी गाता लगाएर यसरी सुरक्षित बनाइदिनुहुन्थ्यो कि जुन किताबको सेट म त्यो कक्षा पुग्दा नयाँको नयाँ नै हात पथ्र्यो । अर्को वर्ष त्यही किताब मैले भाइलाई जस्ताको तस्तै हस्तान्तरण गर्नुपथ्र्यो । एउटा किताब तीन छिमलका लागि पर्याप्त हुन्थ्यो । अहिले आएर हेर्दा कुशल व्यवस्थापनको योभन्दा उच्च उदाहरण मैले पढेको छैन । यो मजस्ता लाखौं परिवारको प्रतिनिधि उदाहरण हो । देश चलाउनु पनि यसैको बृहत रूप हो । कर्णालीलाई एक वर्ष प्राथमिकतामा पार्न सके मेचीमाथि एक वर्ष ढिलाइ गर्दा कति पनि अन्याय हुँदैन । मेलम्ची छिट्टै आए झापाको ट्युवबेल पानी बोरिङ योजना एकाध वर्ष घचेट्दा फरक पर्दैन । बाजुरामा गाडी पुर्याउन जरुरी छ भने विराटनगरको सडक पक्की बनाउन केही समय विलम्ब हुँदा कतै अग्राख पलाउँदैन । घरको एउटा कुशल मेनेजर देश चलाउन सुयोग्य हुन्छ रे ! जसरी भर्खरै जन्मिएको नवजात शिशुलाई पौडी पोखरीमा राखिदियो भने उ कुशल तरिकाले पौडिन सक्छ । हाम्रा नेताले ड्राइभिङ सिटमा बसेर देशलाई सुरक्षित गन्तव्यमा पुर्याउन किन सकेनन् ? हो, उनीहरूको अग्निपरीक्षा घरबाट सुरु हुन्छ । अहिलेका कुनै नेता तेस्ता हुन् जसले आफ्नो घर सुरक्षित तरिकाले चलाउन सकेका हुन् । महान् नेता भनिएका प्रचण्डले आर्थिक अभावमा पत्नी सीतालाई हातपात समेत गरेको उल्लेख छ । केपी ओली राष्ट्र बैंकमा काम गर्ने पत्नी राधिकाको भरमा जीवन गुजार्न बाध्य थिए । माधव नेपालको व्यवहार पत्नी गायत्रीले सम्हालेकी थिइन् । उनी स्वयं वाणिज्य बैंकमा नोकरी गर्थिन् । गृहमन्त्री हुँदा ५२ वर्षको उमेरमा घरजम गरेका शेरबहादुर देउवाको जीवन डा आरजुसँगको विवाहपछि व्यवस्थित बनेको हो । डा बाबुराम भट्टराई र पत्नी हिसिला यमी धेरै पछिसम्म अलग बस्थे । अधिकांश मन्त्रीको सम्पत्ति विवरण हेर्नुस्, दाइजोमा आएको उल्लेख छ । यसको निचोड होघरपरिवारको व्यवस्थापनमा नेताहरू शून्य छन् । बाआमा रेखदेख, पालनपोषण, मायामोह कुन चरीको नाम हो, अत्तोपत्तो छैन । स्वार्थी र दलाल झुण्ड अनि उपहारमा आउने सामग्रीबाट आफू र पत्नी चिरिच्याँट्ट पर्न र पार्न जानेका यिनीहरूलाई घरपरिवारप्रतिको कर्तव्य थाहै छैन । प्रचण्ड र केपी ओलीका पिताजीमाथि यी भीभीआईपी सन्तानले यथोचित शिष्टाचार दिन नसकेको समाचार मिडियामा बारम्बार आउने गरेको छ । मेरी आमाको जति पारिवारिक व्यवस्थापकीय दक्षता यिनीहरूमा भइदिएको भए देश नसप्रिएको गीत गाएर हामीले हिँड्नैपर्ने थिएन । आमाका अभिव्यक्ति मेरा लागि अब बेद, कुरान, त्रिपिटक र बाइबलजस्तै बन्न थालेका छन् । उहाँका अभिव्यक्ति अक्षरले नभएर समयले कुँदिएका हुन जस्तो लाग्छ । त्यो अनुभवभित्र रगत, पसिना मिसिएको छ । लाखौं माइल बाटोको यात्रा छ । थुप्रै अक्करे भीर छन् । साउने झरीले ल्याएका उत्ताउला भेलका कहालीलाग्दा कथा छन् । समुद्र झैं शान्त अनि स्थिर संघर्षका पाइला छन् । समग्रमा सबै आयामभित्रको एउटा विश्वासिलो शब्दकोष लाग्छिन् मलाई मेरी आमा । कमाउन नपर्ने, उत्पादन बढाउन नपर्ने, युवा जनशक्तिलाई स्वदेशमा राख्नलाई प्रोत्साहन गर्न नपर्ने । ताली र फेसबुके लाइकका लागि मात्र भाषण गर्ने नेताको के काम जुन परिणाममुखी छैन भने । अन्धभक्त र विवेकहीन कार्यकर्ता पार्र्टीका लागि मात्र होइन, मुलुक प्रगतिका बाधक हुन् । दुई महिनाअघि पोखराबाट काठमाडौं जाँदै गरेको एउटा जिप जबर्जस्ती जामुनेमा रोकियो । रोकेपछि प्रहरीको ठाडो प्रश्न थियो किन बाटो नछाडेको ? सवारी चालक अक्क न बक्क परे । बाटो खाली नै थियो किन छोड्ने ? उनले जवाफ दिए । प्रति उत्तरमा भीआईपीको सवारी हुँदा बाटो छोड्नुपर्छ कुरा थाहा छैन ? कुनै विद्यालयमा यो विषयमा पढाइ भएको थिएन । गणतन्त्र त्यसमाथि बहुलवादी व्यवस्थामा नेताभन्दा जनताको मूल्य बढी हुनुपर्ने हो । प्रहरी जरिबानासहित चिट काट्यो र पठायो । एमए पास गरेर आफ्नै व्यवसाय गरेका जिपका धनी सोच्न बाध्य भए के यो मेरै देश हो त ? यो त एउटा उदाहरण मात्र हो । पात्र फेरिए पनि चरित्र नफेरिएको ज्वलन्त उदाहरण हो । नेतृत्व भनेको ड्राइभर हो । तर जसलाई मन लायो उसले स्टेयरिङ समातेपछि अन्ततः हुने भनेको दुर्घटना नै हो । आज साधन ठीक हुँदाहुँदै पनि ड्राइभरको असावधानी र लापरबाहीका कारण देश दुर्घटनातर्फ फस्दैछ । संघीयता नामको सवारी साधनलाई गुडाउन नजान्दा बाटो पहिल्याउन सकेको छैन । अमेरिकी राष्ट्रपति अब्राहम लिंकनको उदाहरण दिने गरिन्छ बेलाबेलामा । दासप्रथा अन्त्य गर्ने संकल्प लिएर राजनीतिमा होमिएका लिंकनले राष्ट्रपतिको शपथ लिए । पदको शपथ गरेर जब उनी औपचारिक सम्बोधनका लागि उभिएका थिए, प्रतिपक्षका एक सांसदले अपमान गर्ने उद्देश्य राखेर भने लिंकन, सौभाग्यवश तपाईं हाम्रो देशको सर्वोच्च पद प्रेसिडेन्टमा निर्वाचित हुनुभयो । तर यो सत्य कथंकदाचित नबिर्सनु होला कि तपाईंको पिता चमार हुनुहुन्थ्यो । यसखाले अपमानपूर्ण कटाक्षलाई लिंकनले उत्तेजित हुनु सट्टा सहज भावमा लिए । बरु उनका आँखाबाट बरर्र आँसु छल्कियो । आँसुमिश्रित नजरमा सांसदलाई सम्बोधन गर्दै भने धन्यवाद महाशय, अमेरिकाको प्रेसिडेन्टमा चुनिएको खुसीमा मैले आफ्नो गरिब पितालाई बिर्सन पनि सक्थें । तपाईंले अति उपयुक्त समयमा मलाई मेरो गरिब पिताको याद दिलाउनु भयो । तपाईंलाई मेरो मुरी मुरी धन्यवाद छ । मेरो गरिब पिता तन, मन र बचनले प्रतिबद्ध तथा आफ्नो कर्मप्रति समर्पित पूर्ण चमार हुनुहुन्थ्यो । तर, म एक पूर्ण राष्ट्रपति बन्न कदापि सक्ने छैन । यस्तो लाग्छ कि एक अपूर्ण राष्ट्रपतिभन्दा एक पूर्ण चमार श्रेष्ठ हुन्छ । मेरो गरिब पिताले सिउनुभएको जुत्ता म देखिरहेको छु कि तपाईंले लगाउनु भएको छ । यदि त्यो कतै फाटेको छ भने भन्नुहोस् ताकि म सिलाइ दिउँ । लिंकनको जवाफ सुनेर आरोप लगाउनेको शिर श्रद्धाले निहुरियो । सत्तामा बसेर दंग परेर भाषण मात्र गरेर समृद्धि आउँदैन । त्यसका लागि संस्कार र शिष्टता चाहिन्छ । पदमा बस्नेले कामले जवाफ दिने हो । प्रायः संघ र प्रदेशका मन्त्रालयमा म भष्टाचार गर्दिन र भष्टाचार गर्न दिन्न । तर यो सूचना आफैं जोकर बनेको छ । कथनी र करनी आनतान फरक छ । यदि यो सत्य इमानमा अनुवाद हुन्थ्यो भने एक नेपालीको थाप्लोमा ३१ हजार सात सय ५० रुपैयाँ ऋण कसरी पुग्थ्यो र ? हाइलाइट कर्णालीलाई एक वर्ष प्राथमिकतामा पार्न सके मेचीमाथि एक वर्ष ढिलाइ गर्दा कति पनि अन्याय हुँदैन ।"
लोकतन्त्रले खाएको गाली,"झट्ट हेर्दा हाम्रो लोकतन्त्र दलतन्त्रबाट पीडित भएजस्तो देखिन्छ, तर खासमा दलहरू आफैं नेतातन्त्र र गुटतन्त्रबाट आजित छन् । यसपालीको लोकतन्त्र दिवसमा लोकको गाली सबभन्दा बढी नेताहरूले खाए। मानिसहरूको झ्वाँक, आक्रोश र निराशा सब एकसाथ प्रकट भयो। लोकतन्त्रको सुन्दर पक्ष नै यही हो कि तपाईंलाई लागेको कुरा खुलेर पोख्न सक्नु हुन्छ, भन्न सक्नु हुन्छ, रोकटोक कसैले गर्दैन। अन्य कुनै तन्त्र भएको भए सायद यो कल्पनाबाहिरको कुरो हुन्थ्यो। अझ अहिले त विचार, प्रतिक्रिया वा झ्वाँक पोख्ने माध्यम पनि लोकतान्त्रिक हुँदै गएका छन्। परम्परागत सञ्चार (मिडिया) मा पहुँच छैन भने सामाजिक सञ्चार (सोसल मिडिया) हातहातमै छ। लागेको लेख्यो, पोष्ट गर्यो र एक हदसम्म आत्मसन्तुष्टि महसुस गर्यो। भलै यो तुष्टि मात्र हो, आफ्नो कुरा पोख्ने ! हामी दुईचार शब्द खेलाउने लेखन्तेहरूलाई पनि लाग्दो हो संसार हाँकिएको छ। यथार्थमा संसार हाँक्ने जिम्मा हामीले अरूलाई नै दिइसकेका हुन्छौं। प्रश्नती संसार हाँक्ने जिम्मा पाएकाहरूले चाहिँ आफूबाहिरको संसारलाई कसरी हेर्छन् भन्ने हो। राष्ट्रको रथ हाँक्ने सारथि भनेका मूलतः राजनीतिज्ञ नै हुन्, रहन्छन्। त्यो हैसियत हामी मतदाताले नै दिने गरेको हो। प्रश्नउनीहरूले राष्ट्रका बारेमा कसरी सोच्छन् भन्ने हो। उनीहरूको सोच र शैली कसरी विकसित हुन्छ भन्ने हो। नेतृत्वको एजेन्डा निर्धारणमा कसको भूमिका रहन्छ भन्ने हो। किनभने त्यसमा आधारभूत बद्लाव नआएसम्म समाज बदलिने छैन। हरेक लोकतन्त्र दिवस हाम्रानिम्ति गुनासो दिवससरह भएर आउनेछ। नेपाली सन्दर्भमा नेतृत्वको भ्रष्टीकरण कसरी हुँदै जान्छ भन्ने अध्ययनको रोचक विषय होला। सामान्यतया हाम्रो सन्दर्भमा कुनै पनि युवासँग राजनीतिमा लाग्दा जल्दोबल्दो उमेर, ऊर्जा, आँट र केही हदसम्म भिजन पनि हुन्छ। के गर्न चाहेको भन्ने दृष्टिकोण लगभग प्रष्ट हुन्छ। तर राजनीतिको सिढी उक्लँदै गर्दा, अझ खासगरी सिंहदरबारभित्र छिर्दै गर्दा सत्ताप्रति आशक्ति बढ्दै जान्छ र धेरैजना आफ्नै पूर्वमान्यताबाट धेरै टाढा पुग्न थाल्छन्। त्यसपछि गर्ने यथास्थितिवादसँग सम्झौता नै हो। ठूल्ठूला क्रान्तिकारीहरूको सुधारवादी या पुरातनवादी छलाङ यसैगरी हुँदै आएको देखिएको छ। अनि त्यो विन्दुमा पुगेपछि आफ्नो आत्मविश्वासले होइन, बाहिरी परिवेशले उनीहरूलाई डोर्याउन थाल्छ। अनियमितताले तान्न थाल्छ। जसरी पनि टिक्ने मान्यताले घर गर्छ। यसभन्दा फरक किसिमले चल्न खोज्ने अपवादका नेता त जस्तोसुकै परिस्थितिमा पनि अलग ढंगबाट स्थापित भइहाल्छन्, बाँकी अधिकांशको अवस्था भने यस्तैयस्तै हो। काठमाडौंको शक्ति संरचनामा फड्को मार्न खोज्ने नेताका निम्ति पहिलो सर्त हुन्छ आफ्नो पार्टीभित्र दह्रो वर्चस्व कायम गर्ने (यो भनेको यथार्थमा कामलाग्दो गुट बनाउने र गुटगत वर्चस्वका आधारमा पार्टी कब्जा गर्ने भन्ने नै हो !)। अनि पार्टीको उपरी संरचना वा निर्णय प्रक्रियामा आफ्नो प्रभाव सुनिश्चित भइसकेपछि पार्टीपंक्ति एवं पार्टीकै मूल्यमान्यतालाई चटक्क बिर्सिदिने। र, पार्टीबाहिर छुट्टै संसार बनाउन थाल्ने, ताकि त्यहाँबाट अतिरिक्त उर्जा आपूर्ति भइरहोस्। अनियमितता र शक्ति आर्जनका नयाँनयाँ उपाय हासिल भइरहोस्। नेपाली लोकतन्त्रको सबभन्दा ठूलो शत्रु नै अहिले भ्रष्टाचार भएको छ। गल्ती लोकतन्त्रको होइन, उसका संवाहकहरूको हो, तर गाली उसैले पाइरहेको छ। सिद्धान्ततः पार्टी भनेको पद्धतिमा आधारित हुन्छ। पार्टी पद्धतिलाई अंगाल्दा अनुशासनमा बस्नुपर्ने हुन्छ। भनेको कुरा पूरा गर्नुपर्ने हुन्छ। वैचारिक प्रस्थापनाअनुसार सरकार चलाउनुपर्ने हुन्छ। तर, पार्टीको निर्णय प्रक्रियामाथि नै कब्जा जमाउने हैसियत बाहिरभित्र बाट मिलिसकेपछि त्यस्तो झन्झट केही बेहोरिरहनै पर्दैन। विडम्बनाको कुरा अहिलेका स्थापितमात्र होइन उदीयमान भनिएका थुप्रै नेताले समेत यस्तै छोटो बाटो हिँड्ने सीप सिक्दैछन्। कतिपयका निम्ति आदर्श प्रधानमन्त्री केपी शर्मा ओली हुनुहोला। उहाँले सरकार सञ्चालन कसरी गरिरहनुभएको छ, यो आलेख त्यसको समीक्षा होइन। तर उहाँले केचाहिँ सावित गरेर देखाउनु भएको छ भने केपी ओलीको व्यक्तित्व वा हैसियत सिंगो नेकपाभन्दा माथि छ। उहाँले आफूभन्दा पहिल्यै पार्टी नेतृत्वमा पुगिसकेका र प्रधानमन्त्री भइसकेका पुराना सहकर्मी माधवकुमार नेपाललाई नजिक राखीराखी क्रमशः किनारा लगाइरहनु भएको छ। आफूलाई भित्रैदेखि मन नपराउने अर्का अध्यक्ष पुष्पकमल दाहाललाई आफूसँगै हो मा हो मिलाउन बाध्य पार्नु भएको छ। सायद यो सबै बुझेर पनि दाहाल र नेपाल किन बाध्यताको सारथि बनिरहनुभएको छ भने यसभन्दा सुविधाजनक विकल्प अहिलेलाई उपलब्ध छैन। अर्को ओली बन्ने शक्तिसञ्चय धैर्यपूर्वक गरिरहनु भएको छ। प्रतिपक्षी नेपाली कांग्रेसलाई प्रतिपक्षी हैसियतमा समेत राख्न नसकिरहेका सभापति शेरबहादुर देउवा व्यक्तिवादका अर्का उदाहरण हुनुहुन्छ। तमाम् राजनीतिक असफलताका बाबजुद नेतृत्वको बागडोर कुनै हालतमा गुम्न नदिनेमा मात्र उहाँको ध्यान केन्द्रित छ। कतिपय ऊर्जावान युवा नेताहरू पनि त्यही प्रवृत्तिलाई भरथेग गर्ने गरी प्रस्तुत भइरहेका छन्। अनि विकल्पमा शक्तिआर्जन गर्न खोजेका शशांक कोइरालाको नेतृत्व पनि वंशवाद र धर्मान्धताको पुरानो कार्डमै रुमल्लिइरहेको छ, कुनै नौलोपन र प्रगतिशीलता छैन। झट्ट हेर्दा हाम्रो लोकतन्त्र दलतन्त्रबाट पीडित भएजस्तो देखिन्छ। धेरैको बुझाइ त्यही छ। तर खासमा राजनीतिक दलहरू आफैं नेतातन्त्र र गुटतन्त्रबाट आजित छन्। दलहरू साझा विचारधाराको सामूहिक अभिव्यक्ति होइन, सीमित वर्गको स्वार्थपूर्तिको प्राविधिक माध्यममात्र बन्दैछन्। सरकारका अंगदेखि संवैधानिक अवयवसमेत शक्तिशाली नेताको छायामा पर्न थालेका छन्। त्यसैले होला, लोकतन्त्र दिवसमा कसैले प्रश्न गरेको थियोके हामीले निर्वाचित अधिनायक जन्माउन भोट दिएका हौं ? पार्टी या पद्धतिभन्दा नेता शक्तिशाली हुने रोग हाम्रो मात्र होइन। दुइटा विश्वशक्तिलाई नै हेरौं न। डोनाल्ड ट्रम्पले आफूलाई सुपरअमेरिकनमात्र ठान्दैनन्, आफू एउटा व्यक्तिलाई समूल पद्धतिभन्दा माथि राखेर प्रस्तुत गर्छन्। उदाहरणका लागि, संसारको सबभन्दा शक्तिशाली सेतोघरमा बसेर लेखिएका उनका अराजक ट्विटहरू हेरे पुग्छ। मानांै, अमेरिकी प्रणाली त पार्टीभन्दा व्यक्तिकेन्द्रित होला, राष्ट्रपतिलाई सर्वाधिकार होला। अर्को विश्वशक्ति चीन त सामूहिक नेतृत्वको एकपार्टी प्रणालीबाटै चलिरहेको देश हो, जहाँ कुनै नेताको कार्यकाल दुई पटकभन्दा बढी नहुने अभ्यास केही दशकदेखि चलाइएको थियो। त्यो पद्धतिलाई सी चिनफिङले कसरी क्रमभंग गर्दैछन् र आफूलाई माओपछिका महŒवपूर्ण नेताका रूपमा स्थापित गर्ने व्यक्तिवादी महŒवाकांक्षा देखाउँदै छन्, अचेल चीनतर्फ चासो बढाएका नेपालीले बुझिआएकै कुरा हो। भारतमा नरेन्द्र मोदीले आफ्नो पहिलो कार्यकालमा जे गरेर देखाए, त्यो व्यक्तिवादको अर्को भद्दा नमुना हो। उनले आफ्नो व्यक्तित्वको ओजबाट पार्टीलाई यति थिचे कि भाजपाको केन्द्रीय नेतृत्वमा अब फरक मत राख्ने नेता औंलामा गन्न सकिन्छन्। हाल जारी संसदीय निर्वाचनको अंकगणित कसरी तय हुन्छ, त्यहाँको सत्ता राजनीतिको स्वरूप त्यसले निर्धारण गर्ला। अहिलेलाई भने भाजपा भनेको मोदी, मोदी भनेको भाजपा भनेजस्तै अवस्था छ। लोकतान्त्रिक व्यवस्थामा यस्तो संकट किन आइरहेको छ भन्नेबारे यसबीचमा थुप्रै प्राज्ञिक र बौद्धिक अध्ययनहरू भएका छन्। उदारवादी व्यवस्थामा आएको संकटमाथि लेखिएका केही पुस्तक संसारभरि नै पढिएका छन्। सन् ९० को दशकमा फुकुयामाको इन्ड अफ हिस्ट्री ले संकथन डोर्याएझैं केही वर्षयता पिकेटीको क्यापिटल इन दी ट्वेन्टी फस्र्ट सेन्चुरी देखि हाउ डेमोक्रेसिज डाई जस्ता पुस्तकहरूले उदारवादी विश्व व्यवस्थासामु आइपरेका संकटको खोजबिन गर्न जरुरी सम्झेका छन्। त्यसैले नेपाली लोकतान्त्रिक अभ्यासमा जेजस्तो संकेत देखापरेको छ, त्यो यहाँको रैथाने समस्यामात्र होइन। स्थानीय स्तरमा सिर्जित समस्याहरू भने नभएका होइनन्, वास्तवमा धेरै छन्। त्यसको सूची बनाउन थाल्दा लामै होला, तर एउटा मूल समस्याको चर्चा गर्दा निर्विवाद रूपमा अनियमितता र भ्रष्टाचार सबभन्दा अगाडि आउँछ। खासगरी लोकतान्त्रिक कालखण्डमा अनियमितताले नेपाली सत्ता संरचनामा जुन तीव्रता र व्यापकता पायो, त्यो जनतालाई सबभन्दा बढी निराश पार्ने किसिमको छ। सबै क्षेत्रमा स्वार्थ समूहहरू यति हाबी भइसकेको देखिन्छ कि तिनले जे भन्यो त्यही निर्णय गराउन सक्ने तागत राख्छन्। चाहे त्यो राजधानीको सबभन्दा महँगो सार्वजनिक र सरकारी जग्गा आफ्नो नाममा सार्ने प्रपञ्च होस् वा ठूल्ठूला खरिददारीमा देखिने गरेको मिलिभगत। २०६३ सालपछिको संक्रमणकालमा गरिएको राष्ट्रिय सहमति को अभ्यास अहिले विकसित हुँदै अनियमितताका निम्ति शीर्ष सहमति गर्ने तहमा उक्लेको छ। त्यसैले भ्रष्टाचारको मुद्दामा सत्तापक्ष होस् वा प्रतिपक्ष, कसैले पनि एउटा सीमाभन्दा पर बहस जाओस् भन्ने चाहँदैन। लाग्छ, नेपाली लोकतन्त्रको सबभन्दा ठूलो शत्रु नै अहिले भ्रष्टाचार भएको छ। गल्ती लोकतन्त्रको होइन, उसका संवाहकहरूको हो, तर गाली उसैले पाइरहेको छ।"
गल्फमा स्वर्ण जित्ने खेलाडी पुरस्कृत,"धरान : आठौं राष्ट्रिय खेलकुद अन्र्तगतको गल्फ खेलमा स्वर्ण जित्ने धरानका चार खेलाडीलाई सम्मानसहित पुरस्कृत गरिएको छ। शुक्रबार धरान उपमहानगरपालिका १९ नम्बर वडा कार्यालयले एक कार्यक्रमका बीच गल्फ खेलाडीलाई सम्मान सहित नगद पुरस्कार प्रदान गरेको छ। काठमाडौंका गोकर्ण रिसोर्टको खेल मैदानमा सम्पन्न गल्फ प्रतियोगितामा प्रदेश नम्बर १ को प्रतिनिधित्व गर्दै धरानका शुक्रबहादु राई, बविन्द्र राई, निरज तामाङ र टिम व्यवस्थापक जितेन्द्र राईलाई नगद ५ हजार रुपैयाँले पुरस्कृत गर्दै सम्मान गरिएको हो। चारैजना खेलाडीले प्रदेश १ का सभामुख प्रदिपकुमार भण्डारीले नगद र सम्मान पत्र प्रदान गरेका थिए। उनले खेलाडीलाई गल्फ खेलको माध्यमबाट प्रदेश नम्बर १ को नाम उच्च बनाएको भन्दै खेलाडीलाई धन्यवाद दिए। कार्यक्रममा वडाअध्यक्ष पूर्णबहादु राईले धरानबाट गल्फ व्यवसायीक गल्फ खेल सुरुवात गरेका चारैजना खेलाडीले प्रतियोगितामा स्वर्ण पदक जितेर प्रदेश नम्बर १ लाई स्वर्ण पदक दिलाउन ठूलो योगदान गरेकाले खेलाडीलाई हौशला प्रदान गर्नका लागि नगद सहित पुरस्कृत गरिएको बताए। सम्मान पश्चात प्रदेश नम्बर १ का गल्फ खेलाडीका व्यवस्थापक जितेन्द्र राईले यो सम्मानले खेलाडीलाई खेल प्रर्दशनमा थप हौशला मिलेको बताउँदै आयोजकप्रति आभार व्यक्त गरे।"
राष्ट्रपति रनिङ शिल्डको उपाधि नागार्जुन माविलाई,"बैतडी : बैतडीको शिवनाथ गाउँपालिकामा गाउँपालिकास्तरीय प्रथम राष्ट्रपति रनिङ शिल्ड प्रतियोगिता सम्पन्न भएको छ।सबै खेलमा उत्कृष्ट प्रदर्शन गर्दै नागार्जुन मावि शर्माली राष्ट्रपति रनिङ शिल्ड हात पारेको गाउँपालिकाका अध्यक्ष कर्णसिंह साउँदले बताए। यस्तै छात्रछात्रा भलिबल दुवैतर्फ उदयदेव मावि कफाडीले उपाधि जितेको छ भने छात्र तर्फ हीरापुर मावि बसेडीभ्वाँ र छात्रा तर्फ नागार्जुन मावि शर्माली द्वितीय भएका छन्। यसैगरी एथेलेटिक्स तर्फ नागार्जुन मावि शर्मालीले उपाधि हात पारेको छ भने उदयदेव मावि कफाडी र पिपलकोट मावि लोजनी दोश्रो भएका छन्।एथलेटिक्स तर्फ एकसय मिटर,२ सय मिटर दौड, हाइजम्प, लङजम्प, सटफुट, त्रिपलजम्व लगायतका खेल समावेश गरिएका थिए । प्रतियोगिताका विजेताहरुलाई शिल्ड, प्रमाणपत्र र मेडल प्रदान गरिएको छ। स्थानीयस्तरमा रहेका खेलाडीको क्षमता अभिवृद्धिका लागि गाउँपालिकास्तरीय राष्ट्रपति रनिङशिल्ड प्रतियोगिता सञ्चालन गरिएको अध्यक्ष साउँदले बताए। उनले भने, 'हामीले गाउँपालिकामा रहेका खेलाडीको प्रतिभा पहिचान र क्षमता अभिवृद्धिका लागि प्रतियोगिता सञ्चालन गरेका हौं।'यही वैशाख ११ गतेदेखि सञ्चालन भएको प्रतियोगितामा गाउँपालिकास्थित ४ वटा माविको सहभागिता रहेको थियो।"
गल्फमा स्वर्ण जित्ने खेलाडी पुरस्कृत,"धरान : आठौं राष्ट्रिय खेलकुद अन्र्तगतको गल्फ खेलमा स्वर्ण जित्ने धरानका चार खेलाडीलाई सम्मानसहित पुरस्कृत गरिएको छ। शुक्रबार धरान उपमहानगरपालिका १९ नम्बर वडा कार्यालयले एक कार्यक्रमका बीच गल्फ खेलाडीलाई सम्मान सहित नगद पुरस्कार प्रदान गरेको छ। काठमाडौंका गोकर्ण रिसोर्टको खेल मैदानमा सम्पन्न गल्फ प्रतियोगितामा प्रदेश नम्बर १ को प्रतिनिधित्व गर्दै धरानका शुक्रबहादु राई, बविन्द्र राई, निरज तामाङ र टिम व्यवस्थापक जितेन्द्र राईलाई नगद ५ हजार रुपैयाँले पुरस्कृत गर्दै सम्मान गरिएको हो। चारैजना खेलाडीले प्रदेश १ का सभामुख प्रदिपकुमार भण्डारीले नगद र सम्मान पत्र प्रदान गरेका थिए। उनले खेलाडीलाई गल्फ खेलको माध्यमबाट प्रदेश नम्बर १ को नाम उच्च बनाएको भन्दै खेलाडीलाई धन्यवाद दिए। कार्यक्रममा वडाअध्यक्ष पूर्णबहादु राईले धरानबाट गल्फ व्यवसायीक गल्फ खेल सुरुवात गरेका चारैजना खेलाडीले प्रतियोगितामा स्वर्ण पदक जितेर प्रदेश नम्बर १ लाई स्वर्ण पदक दिलाउन ठूलो योगदान गरेकाले खेलाडीलाई हौशला प्रदान गर्नका लागि नगद सहित पुरस्कृत गरिएको बताए। सम्मान पश्चात प्रदेश नम्बर १ का गल्फ खेलाडीका व्यवस्थापक जितेन्द्र राईले यो सम्मानले खेलाडीलाई खेल प्रर्दशनमा थप हौशला मिलेको बताउँदै आयोजकप्रति आभार व्यक्त गरे।"
राष्ट्रपति रनिङ शिल्डको उपाधि नागार्जुन माविलाई,"बैतडी : बैतडीको शिवनाथ गाउँपालिकामा गाउँपालिकास्तरीय प्रथम राष्ट्रपति रनिङ शिल्ड प्रतियोगिता सम्पन्न भएको छ।सबै खेलमा उत्कृष्ट प्रदर्शन गर्दै नागार्जुन मावि शर्माली राष्ट्रपति रनिङ शिल्ड हात पारेको गाउँपालिकाका अध्यक्ष कर्णसिंह साउँदले बताए। यस्तै छात्रछात्रा भलिबल दुवैतर्फ उदयदेव मावि कफाडीले उपाधि जितेको छ भने छात्र तर्फ हीरापुर मावि बसेडीभ्वाँ र छात्रा तर्फ नागार्जुन मावि शर्माली द्वितीय भएका छन्। यसैगरी एथेलेटिक्स तर्फ नागार्जुन मावि शर्मालीले उपाधि हात पारेको छ भने उदयदेव मावि कफाडी र पिपलकोट मावि लोजनी दोश्रो भएका छन्।एथलेटिक्स तर्फ एकसय मिटर,२ सय मिटर दौड, हाइजम्प, लङजम्प, सटफुट, त्रिपलजम्व लगायतका खेल समावेश गरिएका थिए । प्रतियोगिताका विजेताहरुलाई शिल्ड, प्रमाणपत्र र मेडल प्रदान गरिएको छ। स्थानीयस्तरमा रहेका खेलाडीको क्षमता अभिवृद्धिका लागि गाउँपालिकास्तरीय राष्ट्रपति रनिङशिल्ड प्रतियोगिता सञ्चालन गरिएको अध्यक्ष साउँदले बताए। उनले भने, 'हामीले गाउँपालिकामा रहेका खेलाडीको प्रतिभा पहिचान र क्षमता अभिवृद्धिका लागि प्रतियोगिता सञ्चालन गरेका हौं।'यही वैशाख ११ गतेदेखि सञ्चालन भएको प्रतियोगितामा गाउँपालिकास्थित ४ वटा माविको सहभागिता रहेको थियो।"

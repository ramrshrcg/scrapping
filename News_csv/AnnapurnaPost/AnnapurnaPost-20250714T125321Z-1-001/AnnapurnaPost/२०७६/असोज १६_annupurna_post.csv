शीर्षक,विवरण
अख्तियारको के काम ?,"कुशल अनुसन्धान र सफल प्रोसिक्युसन नै भ्रष्टाचार नियन्त्रणको आधार भएकाले त्यसका लागि अख्तियारको नियुक्ति र कार्यशैलीमै सुधार आवश्यक छ अख्तियार दुरुपायोग अनुसन्धान आयोगको कार्यशैली ऊ आफैंले बनाएको कार्यविधिजस्तै देखिन्छ। जसरी मन्त्रालयहरू सञ्चालित हुन्छन्, कार्यविधिबाट अख्तियार पनि त्यसैगरी ब्युरोक्र्याटिक स्टाइल मा सञ्चालित हुने गरेको देखिन्छ। अपवादबाहेक अख्तियारमा अनुसन्धान महाशाखा भए पनि आयुक्तबाट प्रत्यायोजित अधिकारअन्तर्गत निजामती कर्मचारीबाट अनुसन्धान हुने गरेको पाइन्छ। आयुक्त स्वयंको अनुसन्धानमा संलग्नता नगण्य हुने भन्ने देखिन्छ। आयुक्त र प्रमुख आयुक्तको भूमिका तोक लगाउने र अनुसन्धान अधिकृतबाट पेस भएको प्रतिवेदनमा मुद्दा चलाउने वा नचलाउने काममा मात्र सीमित देखिन्छ। अन्तिममा गएर मुद्दामा परिणत हुने काममा आयुक्तहरूको भूमिका मुद्दा चलाउने वा नचलाउने प्रशासकीय निर्णयमा सीमित हुने हो भने अख्तियारको आवश्यकता नै किन पर्यो ? संविधानको उद्देश्य त आयुक्तहरू अनुसन्धानमा तालिम प्राप्त हुन्छन्, कम्तीमा २० वर्ष अनुसन्धानमा संलग्न भएका हुन्छन्, ठूलाठूला हाई प्रोफाइल केसहरू समाधान गरेका हुन्छन्, त्यस्तो अनुभवी व्यक्तिले आफ्नो एक्सपर्टिज लगाएर कम्तीमा सस्सपेक्टलाई इन्टेरोगेट आफैं गर्छन् बेलाबेलामा अवस्थाअनुसार अनुसन्धानमा आफैं संलग्न हुन्छन्, चार्जसिट तयार गर्दा पनि संलग्न हुन्छन्। त्यसैले सफल प्रोसेक्युसन भई भ्रष्टाचार नियन्त्रण होला भनेर अख्तियारको व्यवस्था भएको हो। तर कार्यविधिबाट देखिएको प्रत्यायोजित अधिकारअन्तर्गत निजामती कर्मचारीबाट अनुसन्धान हुने र आयुक्तहरूको भूमिका मुद्दा चलाउन स्वीकृति दिनेमा मात्र सीमित हुने हो भने यो गरिब देशमा अख्तियारको आवश्यक किन पर्ला र ? फौजदारी अपराधमा निर्दोष पर्नु हुँदैन। दोषी छुट्नु पनि हुँदैन। ३०४० र ५० को दशकमा करिब छब्बीस वर्ष लेखक फौजदारी न्यायसँग प्रत्यक्ष सम्बन्धित थियो। त्यतिबेलाको प्रमाण मूल्यांकन गर्ने अदालतको प्राक्टिससँग परिचित हुने मौका मिल्यो। प्रमाण मूल्यांकनको त्यतिबेलाको प्राक्टिस हेर्दा ज्यान मार्ने उद्योगको अपराध, जबर्जस्ती करणी अपराध र भ्रष्टाचारजस्तो मुद्दाहरूमा अपराध नै नठहरिने गरी प्रमाण मूल्यांकन भयो। नजिरबाट देखिन्छ। ज्यान मार्ने उद्योग हुन अभियुक्तले न्यायाधीशसमक्ष पनि कसुर नस्वीकारे अरू प्रमाण विश्वास नहुने खालको प्रमाण मूल्यांकन भयो। जबर्जस्ती करणीमा महिलाले विरोध गरेकै हुनुपर्ने नगरे जबर्जस्ती करणी नहुने परम्परा विकास भयो। पीडित महिलाको बच्चा अपहरण गरेर हल्ला गरिस् भने बच्चा मारिदिन्छु भन्ने धम्की दिएर बच्चाको मायाले विरोध नगर्न सक्छ। तर त्यो सहमति हुँदैन। त्यस्तै पीडितको टाउकोमा तरबार राखेर करणी गरे पनि ज्यानको मायाले विरोध नहुन सक्छ, तर त्यस्तो सहमति हुँदैन। यति पनि हेरिएन। यस्तो यान्त्रिक तवरले प्रमाण मूल्यांकन गरियो कि अपराध कायम हुन नसक्ने भयो। अख्तियारले चलाएको एउटा अनुचित कार्य र भ्रष्टाचार मुद्दामा बवनमन्त्रीले उद्योगमन्त्रीको अधिकारमा हस्तक्षेप गरेको प्रमाणित हुँदा पनि अभियोग झूटा ठहरियो। कुनै बेलाको प्रमाण मूल्यांकनको तरिका स्पष्ट गर्न यसरी उदाहरण दिँदा स्पष्ट हुन्छ। कसैले कुनै बच्चालाई मेरो खल्तीमा कति रकम छ भन् मिल्यो भने सबै दिन्छु भन्ने एउटा सर्त राख्यो। बच्चाले मिलायो। एक हजार छ भन्यो। प्रस्ताव राख्नेले थप्यो त्यतिले हुँदैन डिनोमिनेसन पनि भन्नु सक्नुपर्छ। बच्चाले डिनोमिनेसन पनि मिलायो। प्रस्ताव राख्नेले फेरि थप्यो अंक पनि भन्न सक्नुपर्छ भन्यो। बच्चाले अंक पनि मिलायो। प्रस्ताव राख्नेको दिने इच्छा थिएन नयाँ प्रस्ताव थपियो। गभर्नरको नाम पनि भन्न सक्नुपर्छ। बच्चाले गभर्नरको नाम भन्न सकेन। यही एक कारणले बच्चाले रकम पाउन सकेन। पंक्तिकारले त्यतिबेला धेरै फौजदारी मुद्दामा यही प्रकारको प्रमाण मूल्यांकनको प्रक्रिया देखेको र अनुभव गरेको थियो तर हाल सुधार भएको छ। स्वच्छ सुनुवाइ, प्रमाण पुर्याउने भार वादीमा हुने, शंकाको सुविधा अभियुक्तले पाउनुपर्ने, प्रमाण प्रत्यक्ष र मौलिक हुनुपर्ने पारिस्थितिक प्रमाण हो भने परिस्थितिको चक्र अथवा सिक्री टुटेको हुन नहुने। होइन भने प्रमाण नमानिने फौजदारी न्यायको मान्य सिद्धान्त हो। यी कम्प्रोमाइज हुन सक्ने कुरा होइन। तर प्रमाण मूल्यांकन तरिका यान्त्रिक हुनु भएन। मुद्दा जतिसुकै गम्भीर भए पनि अदालत मान्य सिद्धान्तबाट विचलित हुन सक्दैन। फौजदारी न्यायको मान्य सिद्धान्तले नै अपराध प्रमाणित गर्न साक्षी धेरै चाहिँदैन। भरपर्दो र विश्वासिलो साक्षी एउटै पनि पर्याप्त हुन्छ। साक्षी प्रमाण छान्ने काम वादीको हुन्छ। वादी अथवा सरकारले अपराध भएको र अभियुक्तले नै अपराध गरेको प्रमाणित गर्नुपर्छ। प्रतिवादीले भनेका सबै कुरा सबै प्रमाणित गर्नु पर्दैन भन्ने पनि मान्य सिद्धान्त र बाहिर देशका नजिरहरू छन्। भारतको सर्वोेच्च अदालतले एउटै साक्षी तर भरपर्दो र विश्वासिलो छ भने त्यही प्रमाण हुन्छ भनेको छ (एआईआर १९९३ पृष्ठ ९४४)। अभियुक्तले जेजे भन्यो, त्यहीत्यही प्रोसिक्युसनले प्रमाणित गर्नुपर्छ भन्ने होइन (एआईआर १९९२ पृष्ठ ८४०)। घुस रिसवत मुद्दामा नम्बर टिपिएको नोटमा फेनोल फथालिन सोडियम पाउडर लगाएर बरामद गरिएको नोट प्रमाण हो (एआईआर १९८७ पृष्ठ १४४१)। साक्षी कुन पेस गर्ने कुन नगर्ने प्रोसिक्युसनको अधिकार हो (एआईआर १९६५ पृष्ठ ३२९)। साक्षीले लामो कुरा बके पनि अदालतले त्यसबाट छानेर चाहेको कुरा लिनुपर्छ। नचाहेको कुरा फाल्नुपर्छ (एआईआर १९६९ पृष्ठ ४२३)। हाम्रो अनुसन्धान प्रणालीमा अख्तियारले साक्षीलाई बयान गराएको हुन्छ। अदालतमा मुद्दा पुर्पक्ष हुँदा न्यायाधीशको सामु बकाउन पेस गरिन्छ। कानुनी शासनमा प्रभावकारी अनुसन्धान र कानुनबमोजिमको सजाय यसको उपचार हो। यसका लागि आयुक्त नियुक्ति र कार्यशैलीमा सुधार र अदालतको प्रमाण मूल्यांकन प्रणालीमा सुधार अत्यावश्यक छ। अदालतमा होस्टाइल हुने सामान्य नै भइसक्यो। प्रमाण ऐन लागू भएको हो ५० वर्ष पुग्न लाग्यो। साक्षी होस्टाइल भएमा प्रोसिक्युसनले आफ्नो साक्षीलाई नै आफैंले जिरह गरेर साँचो कुरा निकाल्ने वा साक्षीले जानाजान होस्टाइल भयो भनेर प्रमाणित गर्ने पुर्पक्षको एउटा अभिन्न कुरा हो। तर नेपालमा त्यस्तो गरिँदैन। होस्टाइल नभए पनि महिनौं अघि अनुसन्धानमा साक्षीले भनेको कुरा महिनौं पछि अदालतमा जिरह सामना गरी बक्दा केही कुरा तलमाथि वा थपघट हुन सक्छ यी सामान्य कुरा हुन्। तर हामीले बसालेको परम्पराअनुसार साक्षीले स्कुलमा बच्चाले होमवर्क कण्ठ पारेर गुरुलाई सुनाएजस्तो साक्षीले पनि अनुसन्धानमा भनेकै लाइनमा अदालतमा सरर भन्न पर्ने परम्परा बसालेका छौं। अन्य देशमा यस्तो हँुदैन। प्रमाण मूल्यांकनको यो गलत परम्परा हो। भारतको सर्वोच्च अदालतले टेकिङ द च्याफ फ्रम द ग्रेन मतलब चामलबाट ढुंगा निकालेर फालेजस्तो बकपत्रको नचाहिने कुरा फालेर चाहिने कुरा लिनुपर्छ भन्ने व्याख्या गरेको छ (एआईआर १९७४ पृष्ठ ११६८), (एससीसी १९७४ पृष्ठ ५५२)। नेपालमा भ्रष्टाचार व्यापक छ। कुशल अनुसन्धान र सफल प्रोसिक्युसन नै भ्रष्टाचार नियन्त्रणको आधार हो। पहिला त अख्तियारको नियुक्ति र कार्यशैलीमा नै सुधार हुनुपर्यो। साथै, न्यायपालिकाको प्रमाण मूल्यांकन शैलीमा सुधार गरी प्रमाण ऐन र फेयर ट्रायलअनुसार न्यायाधीशको आफ्नै आँखाअगाडि आफैंले अभियुक्तको बयान लिने र साक्षी परीक्षण गर्ने व्यवस्था हुनुपर्यो। नेपालको अहिलेको अवस्था अनौठो छ। भुस्याहा कुकुरले खान पाउँदैन। बच्चा धेरै पाउँछ। बच्चालाई आमाको दूध बनाउने क्षमता मतलब हुँदैन। बच्चा ५६ वटा हुन्छन्। बच्चाले दूध चुस्दा आमाको दूध सकिन्छ। आमा उठेर दूध बनाउन खाना खोज्न जान्छ। अहिले हामीले नेपाललाई भुस्याहा कुकुरको बच्चाले आमाको दूध चुसेजस्तो चुसेका छौं। यस्तो लुट्ने कार्य रोकिनुपर्छ। कानुनी शासनमा प्रभावकारी अनुसन्धान र कानुनबमोजिमको सजाय यसको उपचार हो। यसका लागि आयुक्त नियुक्ति र कार्यशैलीमा सुधार र अदालतको प्रमाण मूल्यांकन प्रणालीमा सुधार आवश्यक छ। आशा गरौं सुधार हुन्छ र भ्रष्टाचार नियन्त्रण हुन्छ। पूर्वन्यायाधीश केसीको गत बुधबार भ्रष्टाचार बढ्यो, तातेन अख्तियार शीर्षकमा प्रकाशित आलेखको बाँकी अंश"
करणी आरोपले उब्जाएका आशंका,"देशको उच्च पदमा आसीन व्यक्तिहरू आदर्शवान् हुन्छन्। उनीहरूको हाउभाउ, व्यक्तिगत आचरण र अभिव्यक्ति अनुकरणीय हुन्छ। त्यसैले त लाखौं जनता र कार्यकर्ता तिनीहरूले स्थापित गरेका मूल्यमान्यताको अनुसरण गर्छन्। यो त एक आदर्श परिकल्पना भयो। यथार्थमा संसारमै विरलै घटित हुने घटनामध्ये परेको छ सभामुख कृष्णबहादुर महरामाथि लागेको करणी आरोप। यस आरोपसँगै आम मानिसले गर्ने परिकल्पना खण्डित हुन पुगेको छ। तर, उक्त आरोपपछि घटनाको अनुसन्धान जेजसरी अगाडि बढ्नुपर्ने हो, त्यसरी नबढ्दा ठूलो संशय पनि पैदा भएको छ। यसले राज्यका निकायहरू केकसरी उच्च ओहोदामा बस्ने मानिसहरूको छायामा हुन्छन् भन्ने देखाएको छ। वर्षौं जेलनेल बसेर, लडेर ल्याएको लोकतन्त्र भनेर सधैं भाषण गरेको उनै नेताहरूका मुखबाट सुनिन्छ। यथार्थमा नेपालमा अझै आम जनताको चेतनाको स्तर, नेताहरूको चरित्र र मानसिकता तथा साँचो अर्थमा सोचमा परिवर्तन आएको छैन भन्ने कुरा पछिल्लो घटनाक्रमले यसको पुष्टि गर्छ। सबैभन्दा पहिला राजनीति के हो अपराध के हो छुट्ट्याउनु आवश्यक छ। ओहोदामा बसेकाहरूले अपराध कर्मलाई नै राजनीतिसँग जोडेर उन्मुक्ति लिने गरेको पाइन्छ। सर्वसाधारणलाई आफूले नगरेको दोषको पनि भागीदार गराउने तर आफ्ना नेताकार्यकर्तालाई गरेको अपराधमा छुटकारा दिलाउन बहस पैरवी चलाउने यो शृंखला नेपालमा यथावतै छ। पहिलेजस्तो राजामहाराजाले गर्ने आपराधिक कर्म र आफ्नो अपराधलाई ढाकछोप गर्न गरिने परिपञ्च लोकतन्त्रपछिका शासकहरूमा देखिएको छ। यसको पछिल्लो उदाहरण हो महरा प्रकरण। आपराधिक क्रियाकलापलाई अलग र राजनीतिलाई अलग बनाउन नसक्दा राजनीतिका नाममा हुने गैरराजनीतिक क्रियाकलाप पनि समेटिएका छन्। यो आफैंमा दुर्भाग्यपूर्ण हो। सभामुखमाथिको आरोप आमसञ्चारमा आएको कुरालाई आधार मान्दा सभामुख महरा आइतबार साँझ आफ्नै कार्यलयमा रहेकी एक महिला कर्मचारी बस्ने डेरामा पुग्छन्। त्यहाँ उनी आफूसँगै मदिराको बोतल, पेस्ता र बदाम लिएर जान्छन्। उनी महिलाको डेरामा पुग्नुपहिल्यै मदिराले मातिसकेको अवस्थामा हुन्छन्। त्यहाँ पुगिसकेपछि पनि उक्त महिला र सभामुख महराले सँगै मदिरा पिउँछन्। मदिराको उन्मादमा सभामुख महराले ती महिलालाई जबर्जस्ती करणी गर्छन्। त्यसैक्रममा उनले ती महिलामाथि कुटपिट पनि गर्छन्। त्यसपछि सभामुख महरा त्यहाँबाट निस्कन्छन्। यसरी उनीमाथि ती महिलाले गम्भीर अपराध गरेको आरोप लगाउँछिन्। पुलिसलाई गुहार्छिन्। अन्य महिला सांसदहरूलाई पनि फोन गर्छिन्। म्यासेज पठाउँछिन्। यति गर्दा मध्यरात भइसकेको हुन्छ। महिला सांसद र प्रहरीमाथिको आशंका सभामुख महरा संलग्न भएका पार्टीका प्रभावशाली महिला सांसद र विपक्षी दलकी सांसदले आफूले पाएको सूचनालाई गम्भीर रूपमा लिँदैनन्। यद्यपि आफ्नै पार्टीका सांसदले आफूलाई कुनै म्यासेज नै नआएको दाबी गर्छन्। प्रहरी घटना भएको ठाउँमा पुग्छ केही तस्बिर लिन्छ। अनि त्यत्तिकै फर्किन्छ। यो अर्को दिन सोमबार एक अनलाइनमा समाचार आइसकेपछि मात्र बाहिर आउँछ। सत्तापक्ष र प्रतिपक्षले आआफ्नो रोटी सेक्ने कोसिस गरे भने देश गम्भीर दुर्घटनामा जानेछ। पहिलो कुरा, प्रहरीले आफूले गर्नुपर्ने दायित्व पूरा गरेको देखिँदैन भने महिला सांसदहरूले पनि जनप्रनिधिका रूपमा गर्नुपर्ने दायित्व निर्वाह गरेको देखिँदैन। उनीहरूको भूमिका शंकास्पद देखिन्छ। पहिलो यो घटना भएकै थिएन र महिलाले निराधार रूपमा सभामुख महरामाथि आरोप लगाएकी थिइन् भने तत्काल ती महिलालाई नियन्त्रणमा लिएर अनुसन्धान गर्नुपथ्र्यो। घटना भएको हो भने सूचना प्राप्त भइसकेपछि तत्कालै घटनास्थललाई सिल गर्ने, सभामुख महरालाई नियन्त्रणमा लिने र अनुसन्धान प्रक्रिया अगाडि बढाउने काम गर्नुपथ्र्यो। यो नेपालको कानुनले दिएको प्रस्ट बाटो हो। नेपाल प्रहरीको तर्फबाट भएको स्पष्ट देखिने त्रुटि पनि हो। आमसञ्चार र नदेखिएको पाटो खासगरी नेपालमा आमसञ्चारको प्रयोग र दुरुपयोग दुवै भएको पाइन्छ। सभामुख महराको आरोपमा पनि दुवैथरी प्रयोग भए। पीडित महिलाले एक अनलाइनलाई आफू बलात्कृत भएको सूचना दिइन्। त्यहाँ भएका सम्पूर्ण घटनालाई बेलिविस्तार लगाइन्। अघिल्लो दिन आफूले कुनकुन महिला सांसदलाई केकस्तो सन्देश पठाइन् र सहयोगको याचना गरिन् यी सबै कुरा उनले दिएको अभिव्यक्तिमा प्रस्टसँग छ। साथै पत्रकारसँगको कुराकानीकै क्रममा सभामुख महराले फोन गरेर पटकपटक ती महिलालाई विषयवस्तु बाहिर नल्याउन दिएको अभिव्यक्ति पनि त्यहाँ उल्लेख छ। यो कुरा सार्वजनिक भएपछि महराले बाध्य भएर राजीनामा दिए। घटना झनै सनसनीपूर्ण भयो। त्यसमा पीडित महिलाले आफू असुरक्षित हुनसक्ने बताएकी छन्। यसरी एउटा कुरा बाहिर आएपछि अर्को पक्ष सक्रिय भयो। सञ्चार क्षेत्रकै उपयोग गरेर पहिला दिएको अभिव्यक्तिलाई खण्डित गर्ने गरी उनले आफ्नो भनाइ राखिन्। सभामुख महरा निर्दोष सावित होलान् पछिको कुरा भयो। तर, ती महिलाको सुरुको अभिव्यक्तिले सभामुख महरालाई धेरै ठूलो क्षति भयो। उनले आफ्नो पदबाट राजीनामा दिनुपर्नेसम्मको अवस्था आयो। राजनीतिक करिअरमा ठूलो दाग लाग्यो भने नेपालका राजनीतिकर्मीमाथि प्रश्न खडा गरिदियो। यसरी आफ्नो पक्ष र कसैको विपक्षमा भ्रामक तथ्य बाहिर ल्याउन जसरी नेपाली मिडिया क्षेत्र प्रयोग भएको छ, यसको नमुना यहाँ पनि देख्न पाइयो। यसले आमसञ्चारकर्मी र सञ्चारमाध्यमको चरित्रलाई उदांगो पारिदियो। सभामुखको राजीनामा सभामुखले आफूमाथि करणीको आरोप लागिसकेपछि पार्टीभित्र र बाहिर पनि परामर्श गरेर राजीनामा दिए, तर शर्तसहित। उनले के कारणले शर्त तेस्र्याएका रहिछन् भन्ने कुरा लगत्तै ती महिलाले राखेको फरक अभिव्यक्तिबाट पनि पुष्टि हुन्छ। नेपालको संविधानमा सभामुखले शर्तसहित राजीनामा दिने भन्ने व्यवस्था नै छैन। उनले आफूले दिएको राजीनामापत्रमा संविधान र कानुनको कुनै पनि धारा या दफा उल्लेख गरेका छैनन्। राजीनामा आइसकेपछि उनी सभामुख पदमा रहेनन्। पुनः फर्किएर उनी सभामुखमा आउन सक्ने व्यवस्था नेपालको संविधानले गरेको छैन। प्रहरीको अनुसन्धान र अन्तर्राष्ट्रिय चासो यो घटनामा प्रहरीले पीडितको जाहेरी कुर्नुपर्ने अवस्था हुँदैन। यस घटनामा प्रहरीले लिखित, मौखिक र कुनै पनि विद्युतीय माध्यमबाट आएको सूचनालाई जाहेरीका रूपमा स्वीकार गरी अनुसन्धान अगाडि बढाउनुपर्ने देखिन्छ। मुलुकी फौजदारी कार्यविधि संहिता २०७४ मा कसुरको सूचना र अनुसन्धानसम्बन्धी व्यवस्था छ। त्यसको दफा ४ को उपदफा ३ मा कुनै व्यक्तिले लिखित, मौखिक वा विद्युतीय माध्यमबाट सूचना प्राप्त भएमा त्यसलाई जाहेरीका रूपमा स्वीकार गरी अनुसन्धान अगाडि बढाउनुपर्ने भन्ने व्यवस्था भइसकेपछि प्रहरीले महिलाको जाहेरी कुरिरहनुपर्ने अवस्था छैन। पीडित महिलाले अघिल्लो दिनै प्रहरीको हटलाइन नम्बर एक सयमा खबर गरी घटनाबारे सूचना दिइसकेपछि त्यसैलाई आधार मानेर अनुसन्धान अगाडि बढाउनुपर्ने देखिन्छ। कुनै पनि बाहनामा अनुसन्धानलाई प्रभाव पार्ने काम गरिनु हुन्न। महिलाले दिएका फरकफरक अभिव्यक्ति, सञ्चारमाध्यममा आएका समाचार र सभामुख महरामाथिको करणीको आरोप यी सबै पक्षको निरपेक्ष रूपमा अनुसन्धान हुनुपर्छ। यो हाई प्रोफाइल संलग्न रहेको केस हो। नेपाल प्रहरीले निर्मला प्रकरणमा जस्तो अनुसन्धानका क्रममा त्रुटि दोहोयाएमा नेपाल प्रहरीको अनुसन्धान प्रक्रियामाथि नै गम्भीर प्रश्न खडा हुन्छ। कुनै पनि अनुसन्धानमा अन्तर्राष्ट्रिय समुदायले नेपाल प्रहरीको अनुसन्धानलाई स्वीकार नगर्ने वातावरण बन्छ। हिजोको गिरेको साख जोगाउन र जनविश्वास कायम राख्न प्रहरीले अनुसन्धानलाई विश्वासिलो र भरपर्दो बनाउनुपर्छ। शंकारहित तरिकाले अनुसन्धानलाई टुंगाउनु र अभियोजन पत्र दर्ता गर्नु प्रमुख दायित्व हो। राजनीतिक संलग्नता यो केसलाई नेकपाले आफ्नो जीवन मरणको सबाल बनाउने पक्का छ भने प्रतिपक्षले यसै मेसोमा राजनीतिक दाउपेच गर्छ। सत्तापक्ष र प्रतिपक्षले आआफ्नो रोटी सेक्ने कोसिस गरे भने देश गम्भीर दुर्घटनामा जानेछ। अपराधलाई राजनीति गर्ने हतियार बनाए दलहरू आपराधिक झुण्ड हुनेछन्। ती दलको बहिस्कार गर्नु सबैको कर्तव्य हुनेछ। यसमा नेकपाले सुझबुझका साथ अनुसन्धानमा सघायो भने दीर्घकालमा पार्टीलाई पर्न जाने क्षतिबाट नेकपा जोगिन सक्छ। अन्यथा नेकपाले विधिवत् रूपमा अपराधलाई पार्टीमा प्र श्रय दिएको ठहरिनेछ। पीडित महिलाले फेरेको अभिव्यक्ति पार्टी या संबद्ध पक्षबाट दिएको दबाबले हो भन्ने आशंका उब्जिएको छ। अनुसन्धान कसरी गर्ने ? सर्वप्रथम प्रहरीले महरा त्यस समय कहाँ थिए भन्ने खोज्नुपर्ने हुन्छ। उनले प्रयोग गर्ने मोबाइल र त्यसमा देखिएको लोकेसन सिग्नल यसका लागि काफी हुन्छ। महिलाले पछि के बोलिन् भन्ने गौण हो। उनको आरोप प्रमुख कुरा हो। त्यस समय उक्त क्षेत्रवरिपरि राखिएका सीसीटीभी क्यामराबाट पनि थप कुरा थाहा हुन्छ। महराले मदिरा कहिले लिएका थिए रगत परीक्षणबाट पनि तत्कालै पत्ता लाग्ने कुरा हो। पछिल्लो कुराकानीमा महिलाको अनुहारमा नीलडाम प्रस्ट देखिन्छ। महिलाले आरोप लगाएअनुसार कुटपिट भएको प्रमाणको लागि त्यो काफी छ। त्यो कसले गरेको थियो अनुसन्धानको पाटो हो। भेजाइनल परीक्षणबाट पनि थप प्रमाण हात लाग्न सक्छ। यसरी महरा आफैंले उक्त महिला भएको ठाउँमा गएको स्वीकार गरिसकेका छन्। प्रहरीले अनुसन्धानका क्रममा यथोचित सावधानी अपनाएन भने दोस्रो निर्मला प्रकरण हुन बेर लाग्दैन र यसले नेकपालाई थप क्षति पुयाउने निश्चित छ।"
पपुलिजम राजको प्रभाव,"राजनीतिक दल र नेताले इमानदार नागरिकलाई धोका दिँदा नागरिकमा पनि पपुलिजम दृष्टिकोण बलियो हुँदै गएको छ। विश्व जनमत पपुलिजम अर्थात्, लोकरिझाइँवाद उन्मुख छ। विश्वभर माग बढ्दो छ, बलियो नेतृत्व। पछिल्लो दशक विश्वभर लहर चलेको छ। सन् २०१६ मा बेलायतमा ब्रेक्जिट जनमतसंग्रह र अमेरिकामा डोनाल्ड ट्रम्पको उदयसँगै पपुजिलमको चर्चा ह्वात्तै बढेको हो। यद्यपि यसलाई अधिकतम उपयोग गरेको भने रसिया, टर्की र चेकको नेतृत्वले हो। हुन त, १८९० मा नै पपुलिजम शब्दको प्रयोग भएको पाइन्छ। अमेरिकाको तत्कालीन आन्दोलनको नाम पपुलिस्ट आन्दोलनमा थियो। रसियाको १९ औं शताब्दीको नारोडनिकेसेस्टो आन्दोलनलाई बुझाउन पनि यो शब्द प्रयोग भएको थियो। यसको व्यापकता सन् १९५० देखि हुन थालेको हो। राजनीतिक दल र नेताले सामान्य र इमानदार नागरिकलाई धोका दिएकै कारण यसमा चासो बढेको हो। अनि नागरिकमा पपुजिलम दृष्टिकोण बलियो हुँदै गएको हो। दललाई होइन पपुलिस्ट नेतालाई नागरिकले मत दिइरहेका छन्। मूलधारका वामपन्थी र दक्षिणपन्थी शक्तिहरूबीच विचारधारात्मक एकता भएमा पपुलिजम हुर्किने वातावरण बन्नेछ। र, धेरै मतदातालाई सबै मूलधारका दलहरू एउटै किसिमका हुन् भन्ने सन्देश जानेछ। समाज जति धेरै व्यक्तिवादी हुन्छ, मतदाता त्यति स्वतन्त्र र खुला हुन्छन्। यसले निर्वाचनमा अस्थिरता निम्त्याउँछ। पपुलिस्टहरूले यो शब्दलाई क्यास गर्दै आफूलाई त्यसमा ढाले। बेलायती पत्रिका दी गार्डियनले यो विषयलाई बढी स्थान दिएपछि उनीहरू त्यसमा आकर्षित भएको अध्ययनले देखाएको छ। युरोपका केही साना मुलुकमा देखिएका पपुलिजमले विगत दुई दशकमा तीन गुणा मुलुकमा नेतृत्वको जरा गाडिसक्यो। युरोपका ११ मुलुकमा पपुलिस्ट नेतृत्वकै सरकार छन् भने कैयन् मुलुक त्यसतर्फ उन्मुख। यो लहर कसरी भन्नेमा सबै अनुत्तरित। प्राज्ञिक अध्ययनहरूले विश्वमा यसको ग्राफ बढ्दै गएकोे देखाएका छन्। विश्वमा यतिबेला अति राष्ट्रवाद चुलिँदा पपुलिस्टहरूले मुन्टो उठाउने र मौकाको फाइदा लिन पाएका हुन्। बलियो नेतृत्व विश्वको माग झैं बन्न पुगेको छ। यसको सन्देश हो विश्व बलियो दलभन्दा बलियो व्यक्तितर्फ उन्मुख छ। जनताको विश्वास त्यता ढल्केको छ। त्यो ढल्काइबाट नेपाल पनि बाहिर रहन सकेको छैन। लोकतान्त्रिक प्रणाली पछ्याएका दलहरूभन्दा जनता व्यक्तिको पछि लाग्ने अवस्था आएको छ। सामूहिक भाव बिथोलिँदा मुलुकको अवस्था कुन चरणमा पुग्दै छ, त्यो यथार्थ जनताले विश्लेषण गर्ने हो। जेजे कारण जेल परे पनि लोकतन्त्रका लागि भनिदिने र विगत जे भए पनि क्षणिक राष्ट्रवादको उट्पट्याङ गाथा गाइदिने जनताले त्यही पत्याउने अवस्था छ। इतिहास अलिकति पनि नहेर्ने हाम्रो समाज झन् जटिलतातर्फ उन्मुख हुँदै छ। पपुलिस्ट नेतृत्व यही भ्रम छर्न माहिर हुन्छन्। हुन त, यस्ता विषयमा जनताको मोह भंग नहुँदासम्म विश्व यस्तै चपेटामा पर्ने निष्कर्ष विद्वान्हरूको छ। प्रणाली र व्यक्ति फरक हुन् भन्ने विषय जनताले बुझ्न ढिलाइ गर्दा मुलुक भड्खारोमा पुगेको र अधिनायकवाद मौलाएको विगत छन्। सबै विषय राष्ट्रवादसँग लगेर जोड्दा मुलुकको अस्तित्व मक्किँदै गएका विगत बुझ्न धेरै टाढा जानु पर्दैन। ५० वर्षअघिको छिमेक स्मरण गरे पुग्छ। अनि, सात दशकयताको नेपालमा भएका घटनाक्रम नियाले हुन्छ। पुरानो र अनुभवी नेतृत्वले सम्हालेर यहाँसम्म आइपुगेको यो पुरानो मुलुक मक्काउन अतिराष्ट्रवाद र पछिल्ला ढल्काइहरू काफी छन्। के हो पपुलिजम ? कुनै राजनीतिक शब्दभण्डार पल्टाउँदा पपुलिजम का कुनै परिभाषा भेट्न सकिन्न। यसले सबै पपुलिस्टलाई वर्णन गर्न पनि सक्दैन। विश्वव्यापी लोकतान्त्रिक लहरमा पपुलिजम वालाहरूको हावी हुँदै छ। कुनै व्यक्तित्वको प्रभावमा दुई धारको बीचबाट आउने नेतृत्व नै पपुलिस्ट नेतृत्व हो। उदाहरणका लागि भारतको पछिल्लो आमनिर्वाचन। भारतीय जनता पार्टीभन्दा नरेन्द्र मोदीको नामबाट निर्वाचनमा त्यो पार्टीले पाएको सफलता। एक करेस्मेटिक लिडर ले गर्न सक्ने बठ्याइँ यसको मुख्य परिभाषा बन्न सक्छ। वामपन्थी र दक्षिणपन्थी धार केलाएर वा राष्ट्रवाद र समाजवादलाई नियाल्दै बीचमा बसेर पपुलिजम जन्मिएको हुन्छ। जर्जिया विश्वविद्यालयका प्राध्यापक क्यास मड्डेले अमेरिकी डिजिटल मिडिया एट्लान्टिकसँग भनेका छन्, पपुलिजम एक लुरे विचारधारा हो। यसले केवल राजनीतिक एजेन्डाको सानोसानो भागलाई मात्र बोल्छ। तर मानिसहरू मूल राजनीतिक दलललाई भन्दा व्यक्तिलाई हेरेर अघि बढ्नु दुःखद हो। पपुलिस्टहरू कुनै ठूलो वर्षा नभई साना बाछिटा मात्र हुन्। यस्तो विचारधाराले समाजालाई दुई फरकफरक धारको बीचबाट अघि बढाउन खोज्छन्। जसले विरोधी समूहलाई एकछेउमा पारिदिन्छ। उनले भनेका छन्, उनीहरूलाई मुन्टो उठाउनसमेत सकस हुने गर्छ। किनकि, उनीहरूलाई भ्रष्ट, काम नलाग्ने, राष्ट्रविरोधीको संज्ञा दिइएको हुन्छ। अनि, पपुलिस्टहरू खोक्रो नारा लगाएर जनतालाई भ्रममा पारी मुलुक अब हामीले चलाउने भनिरहेका हुन्छन्। विश्वमा यही पपुलिजम हावी भएको छ। गफाडी नेतृत्वतर्फ विश्व उन्मुख पपुलिस्टहरूले निर्वाचन जितिरहँदा झण्डै हाराहारी अर्को पक्षले गरेको मत भने झारपात ठहयाउँछन्। र, त्यसमा भुलाउँदै आफूलाई स्थापित गर्छन्। उनीहरूलाई आफ्ना दलका कार्यकर्ता त्यसमाथि पनि आफू निकटलाई मात्र जनता देख्छन्। अन्यलाई कुतत्व, विदेशी दलाल, भ्रष्ट यस्तैयस्तै उपनाम दिएर सबै मुन्टो उठाउन नदिने प्रपञ्च रच्छन्। त्यसका लागि आफ्ना कार्यकर्ताको दस्ता तयार गर्छन्। विरोधी आवाजलाई मत्थर गर्न जे पनि गर्न त्यस्ता पपुलिस्ट नेतृत्व अघि बढ्छन्। उनीहरू कामभन्दा बढी उडन्ते गफ, भाषण, उद्घाटन, समारोह, भ्रमणलगायतमा रमाउँछन्। अनि जनतलाई काम गरेको छाप छाड्न पनि अग्रसर हुन्छन्। ग्लोबल पपुलिजम डाटाबेसमा संकलित आधारित भएर दि गार्जियनले मार्च, २०१९ मा लेखेको छ, विश्वमा पपुलिस्ट नेताहरूको संख्या बढी हुँदै छ। सन् २००० को प्रारम्भदेखि दोब्बर अर्थात् विश्वमा ४० त्यस्ता व्यक्ति भइसकेका छन्, उनीहरू राष्ट्र वा सरकारको कार्यकारी भएर विश्व चलाइरहेका छन्। यस्तो परिस्थितिमा पपुलिजम दृष्टिकोणहरू वास्तविक पपुलिस्ट मतमा परिणत हुने सम्भावना बढ्छ। हुन पनि परम्परागत मूलधारका दलहरूबाट एक मात्राको दूरी नबनेमा मतदाताहरू तीबाट हट्ने र पपुलिस्ट बन्ने सम्भावना रहँदैन। तर विश्वमा यतिबेला ४० देखि ९० का दशकसम्म रहेका नेताहरूजस्ताको स्थान लिने नेतृत्व अभाव देखिएको छ। जसले गर्दा उडन्ते र फिरन्ते व्यक्तिहरू नेतृत्वमा आइरहेका छन्। यसले मुलुकलाई असहजतातर्फ धकेल्दै लगेको छ। जनआक्रोशमा आधारित राजनीतिलाई इन्कार गरिए पनि व्यक्तिवादी राजनीति मौलाउँदै विश्व व्यवस्थाको स्वरूप परिवर्तन हुने देखिन्छ। मूलधारका वामपन्थी र दक्षिणपन्थी शक्तिहरूबीच विचारधारात्मक एकता भएमा पपुलिजम हुर्किने वातावरण बन्छ। यसो हुँदा धेरै मतदातालाई सबै मूलधारे राजनीतिक दलहरू एउटै किसिमका हुन् भन्ने सन्देश जाने तर्क गर्छन् आम्सट्रड्याम विश्वविद्यालयका राजनीतिक समाजशास्त्री म्याथिस रुडुजिन। उनले दि गार्डियनसँग भनेका थिए, विश्व कैयन् मुलुक आर्थिक संकटले मूलधारका दलहरूलाई आलोचनाको सिकार बनाउँदै जाने गर्छ। संस्थापन पक्षका सम्भ्रान्तहरूले कामकुरा बिगारेको भनी आलोचना गर्ने अवस्था सिर्जना हुन सके र व्यापक मात्राको भ्रष्टाचार पपुलिस्ट नेतृत्वका लागि राम्रो हतियार बन्न पुग्छ। दलको नेतृत्व कमजोर हुँदै घुसखोरी, नातावाद र अन्य किसिमका भ्रष्टाचार मौलाउने र न्यायिक अनुसन्धानको परिणामस्वरूप दलीय प्रणालीमा जनविश्वास घट्दै जाँदा यस्ता पपुलिस्ट नेतृत्वले मुन्टो उठाउनेछ। सन् १९९० को दशकपछि इटलीमा यही भएको थियो। २००६ र २००९ को बीचमा, जब इक्वेडरको राफेल कोरिया, बोलिभियाको इभो मोरालेस र चेक गणराज्यको मिरेक टोपोलानेक सत्तामा आएपछि टर्कीको रिसेप ताइप एर्दोआन र रसियाको भ्लादिमिर पुटिन पपुलिस्ट व्यक्तित्व प्रयोग गर्न सुरु गरे। युरोपको यो रोगले अमेरिका र एसिया चोखो रहेन। अमेरिका ट्रम्प, जापानमा सिन्जो आवे, दक्षिण कोरियामा मुन, भारतका मोदी, बंगलादेशमा शेख हसिना, मेक्सिकोको एन्ड्रिस मनुएल लोपेज ओब्राडोर र ब्राजिलको जैयर बोलसनो उदय यही कोणबाट भएको हो। श्रीलंकामा पनि पपुलिस्ट नेतृत्व आउने अवस्था देखा परेको छ। राजपक्ष र उनका भाइले नेतृत्व फिर्ता लिन सक्ने आकलन भइरहेको छ। यो अवस्था हेर्दा मुलुक बलियो दल होइन, नेतृत्व खोजिरहेको बुझ्न सकिन्छ। किन उदाउँछन् पपुलिस्ट ? दलले असन्तुष्ट मतदाताहरूको ठूलो संख्याका आवाज र अपेक्षाउपेक्षा गर्नुको परिणाममा पपुलिज्म बढावा पाएको विश्लेषण आइरहेका छन्। दलभित्र जनताको मन जितेको नेता छ भने ऊ सजिलै पपुलिस्ट हुन सक्छ। मिडियामा आइरहेको परिवर्तनले पनि यसमा भूमिका खेलेको पाइन्छ। परम्परागत मिडियाभन्दा न्यु मिडिया ले पपुलिस्ट नेतृत्वलाई उक्साइरहेका छन्। वास्तवमा सामाजिक राजनीतिक सन्दर्भहरू भूगोलका आधारमा भिन्नभिन्न हुन्छन् र पपुलिजममा पनि विविधता छ। युरोपकै चार कुनाको पपुलिजम फरक छन्। एसिया र अमेरिकामा उदाएका पपुलिस्ट पनि फरक छन्। तर सार एउटै हो। पपुलिजम र राष्ट्रवादको राजनीतिले उदारवादी विश्वव्यवस्था उथलपुथल गर्ने त्रास जन्माएको मात्र छैन, यसले विश्व व्यवस्थामा नै परिवर्तन त ल्याउने होइन भन्ने विषयमा पनि अध्ययन भइरहेको देखिन्छ। पछिल्लो समय फ्रान्समा पुगेर पपुलिस्ट नेतृत्वमा केही ब्रेक लागेको थियो। फ्रान्सका चुनावी मुद्दा थिए, भूमण्डलीकरण रोज्ने कि संकुचित राष्ट्रवादभन्दा ३९ वर्षीय मध्यमार्गी इम्यानुयल माक्रोन राष्ट्रपति बने। तर, अझै विश्वमा संकुचित राष्ट्रवादको माहोल फेरिएको छैन, बढ्दो छ। जसले विश्वलाई थप संकुचनमा पार्ने देखिन्छ। नेपालजस्तो मुलुक यस्तो संकुचनको मारमा पर्न सक्ने हुनाले नेतृत्व सचेत रहन जरुरी छ। जनआक्रोशमा आधारित राजनीतिलाई इन्कार गरिए पनि व्यक्तिवादी राजनीति मौलाउँदै विश्व व्यवस्थाको स्वरूप परिवर्तन हुने देखिन्छ। पपुलिजम उदयको कारण भनेको लोकतन्त्रको खोलमा नेतृत्वले रच्ने रणनीति नै हो। यसबाट नेपाल अछुतो छैन। जनता नै सचेत हुन जरुरी छ।"
पर्वतका अनिश बने दसौं लिगलिगे राजा,"गोरखा : यसअघि तीनपटकसम्म लिगलिगे राज बनेका पर्वतका अनिश थापा दशौं लिगलिगे दौड जितेर चौथो पटक पनि राजा बन्न सफल भएका छन्। उनी चेपे र मर्स्याङ्दीको दोभानबाट लिगलिगकोटसम्मको १३८ किलोमिटर दुरी ५७५५ मिनेटमा पार गर्दै थापा लिगलिगे दौड जितेर लिगलिगे राजा बन्न सफल भएका हुन्। थापा भारतीय सेनामा कार्यरत छन्। सोही दुरी १ घण्टा एक मिनेट ८ सेकेण्डमा पार गरी डोटी जिल्लाका खगेन्द्रबहादुर भाट दोस्रो बन्न सफल भएका छन्। एकघण्टा एक मिनेट ३४ सेकेण्डमा पार गरी लम्जुङका रामजी बस्नेत तेस्रो भएका छन्। दोस्रो र तेस्रो हुने दुवै जना नेपाली सेनाका हुन्। निर्धारित दुरी एकघण्टा दुई मिनेट २२ सेकेण्डमा पार गरी सन्दीप ढकाल चौथो बन्न सफल भएका छन्। लिगलिगे दौडमा प्रथम हुनेलाई यस वर्षदेखि एक दिनका लागि लिगलिगे राजाका साथै एकवर्षका लागि पालुङ्टार नगरपालिकाको सद्भावना दूत पनि घोषणा गरिने भएको छ। बिहीबार एक समारोहको आयोजना गरी दसौं लिगलिगे राजा र पहिलो सद्भावना दूत घोषणा गर्ने कार्यक्रम रहेको पालुङ्टार नगरपालिकाका मेयर दीपकबाबु कँडेलले जानकारी दिए। दौडमा प्रथम हुनेलाई यसअघि एक दिनका लागि लिगलिगे राजा घोषणा गरिन्थ्यो, उनले भने, यस बर्षदेखि नयाँ कार्यक्रम ल्याएका छौं। अबदेखि जो विजयी हुन्छ, उहाँलाई एक वर्षका लागि पालुङ्टार नगरपालिकाको सद्भावना दूत बनाइनेछ। नगरपालिकाले आयोजना गरेका ठूला कार्यक्रमहरुमा उहाँलाई ससम्मान दूतको रुपमा आमन्त्रण गराइनेछ। सद्भावना दूतले पनि यस क्षेत्रको पर्यटन प्रवर्धनका लागि उल्लेखनीय काम गर्ने उनले बताए। पालुङ्टार नगरपालिका, लिगलिगकोट विकास अभियान र रणसिंह दल गणको संयुक्त आयोजनामा प्रतियोगिता सम्पन्न भएको स्थानीय हरि देवकोटाले जानकारी दिए। प्रतियोगितामा प्रथम हुनेलाई राष्ट्रिय सभाका प्रतिपक्षी दलका नेता सुरेन्द्र पाण्डेले ६० हजार १ सय रुपैयाँ, लिगलिगे राजाको र पालुङ्टार नगरपालिकाको सद्भावना दूतको दर्जा, श्रीपेच, पगरीमा सजाउने, मेडल र प्रमाणपत्र पुरस्कार दिइने कार्यक्रम रहेको मेयर कँडेलले जानकारी दिए। साथै उनलाई राजकीय सम्मानका साथ पालुङटार नगर परिक्रमा गराइने कार्यक्रम रहेको उनले बताए। यस्तै, दोस्रो हुनेलाई ३५ हजार १ सय रुपैयाँ, तेस्रो हुनेलाई २५ हजार १ सय रुपैयाँ, चौथो हुनेलाई १५ हजार र पाँचौ हुनेलाई १० हजार रुपैयाँ सहित मेडल र प्रमाणपत्र पुरस्कार रहेको आयोजकले जनाएको छ। प्रतियोगितामा छैठौं हुनेलाई सात हजार, सातौं हुनेलाई पाँच हजार, आठौं हुनेलाई चार हजार, नवौं हुनेलाई तीन हजार र दशौं हुनेलाई नगद दुई हजार रुपैयाँ सहित मेडल र प्रमाणपत्र पुरस्कार दिइने आयोजकले जनाएको छ। सबै पुरस्कारको व्यवस्था नेपाली सेनाले गरेको रणसिँह दल गणका प्रमुख सेनानी उज्ज्वल केशीले जानकारी दिए।"
विश्व मिलिटरी खेलकुदमा आर्मी,"काठमाडौं : चीनको उहानमा कात्तिक १ देखि १० सम्म आयोजना हुने सातौं विश्व मिलिटरी खेलकुद प्रतियोगिता (सीआईएसएम)मा नेपालको आर्मीले पनि भाग लिने भएको छ। नेपालले पहिलो पटक यस प्रतियोगितामा भाग लिन लागेको हो। इन्टरनेसनल मिलिटरी स्पोर्टस् काउन्सिलले प्रत्येक चार वर्षमा आयोजना गर्दै आएको यस प्रतियोगितामा नेपालले १३ खेलमा सहभागिता जनाउन लागेको बुधबार आयोजित पत्रकार सम्मेलनमा सैनिक शारीरिक तालिम तथा खेलकुद केन्द्रका प्रमुख महासेनानी शशीकिरण रायमाझीले जानकारी दिए। ओलम्पिकपछिको दोस्रो ठूलो खेलकुद महोत्सवका रूपमा रहेको यस प्रतियोगितामा विश्वका एक सय पाँच मुलुकका १० हजार सात सय १९ खेलाडीको सहभागिता रहने छ। प्रतियोगितामा दुई प्रदर्शनी खेलसहित २७ खेल समावेश छ। नेपालले आर्चरी, ब्याडमिन्टन, बक्सिङ, घोडचढी, फेन्सिङ, जुडो, ट्रायथलन, ट्र्याक एन्ड फिल्ड, तेक्वान्दो, बिच भलिबल, कुस्ती, मोर्डन पेन्टाथलन र सुटिङ खेलमा प्रतिस्पर्धा गर्नेछ। आठौं राष्ट्रिय खेलकुद प्रतियोगितामा स्वर्ण पदक विजेता र उत्कृष्ट प्रदर्शन गर्ने आर्मीका खेलाडीलाई उक्त प्रतियोगिताका लागि छनोट गरिएको बताइएको छ।"
बैतडीको प्रथम मेयर कपको उपाधि पाटन भ्यालीलाई,बैतडी : बैतडीको पाटनमा जारी प्रथम मेयर कप टी ट्वान्टी क्रिकेट प्रतियोगिताको उपाधि पाटन भ्याली जितेको छ। बिहीबार सम्पन्न फाइनल खेलमा पाटन स्टारलाई ६६ रनले पाखा लगाउँदै भ्यालीले उपाधिमाथि कब्जा जमाएको हो। श्रीकृष्ण माविको खेलमैदानका टस हारेर ब्याटिङको निम्ता पाएको भ्यालीले निर्धारित २० ओभरमा सुरेश जोशीको नटआउट ४७ रनको मद्दतमा ९ विकेट गुमाएर १७२ रन बनायो। स्टारका किरन चन्दले ४ तथा पञ्कज चन्दले २ विकेट हात पारे। १७३ रनको विजय लक्ष्यका साथ मैदान उत्रेको स्टार १७ ओभरमा १०६ रनमा समेटियो। जसमा किरन चन्दले सर्वाधिक ३१ रनको योगदान गरे। स्टारको पारी ध्वस्त पार्ने क्रममा भ्यालीका पारस विष्ट र धिरेन्द्र चन्दले ३३ विकेट बाँडे। भ्यालीका सुरेश जोशी म्यान अफ द म्याच भए। भ्यालीले ३० हजार रुपैयाँ पुरस्कार पाएको छ भने स्टारले २० हजारमा चित्त बुझायो। प्रतियोगितामा व्यक्तिगत १४२ रन र ७ विकेट लिएका भ्यालीका वीरेन्द्र विष्ट म्यान अफ द सिरिज भए। प्रतियोगितामा व्यक्तिगत १० विकेट लिने स्टारका हेमन्त चन्द बेस्ट बलर भए भने व्यक्तिगत १३४ रन बनाएका बसन्तपुरका जगदीश लुहार बेस्ट ब्याट्सम्यान चुनिए। उनीहरू दुबैजनाले ३३ हजार पुरस्कार पाए। विजेता टोली तथा खेलाडीलाई बैतडीवाट निर्वाचित संघीय सांसद दामोदर भण्डारी र पाटन नगरपालिकाका प्रमुख केशवबहादुर चन्दले पुरस्कार दिए। प्रतियोगिता पाटन नगरपालिकाको आयोजनामा यही असोज ८ गतेदेखि सुरु भएको थियो।
मानेभञ्ज्याङ गोल्डकपको उपाधी झापा ११ लाई,"मानेभञ्याङ : बेटी पढाउ, बेटी बचाउ भन्ने नारासहित सिमावर्ती भारतको मानेभञ्ज्याङमा भदौ २९ देखि सुरु भएको पाँचौ अन्तर्राष्ट्रिय आमन्त्रण मानेभञ्ज्याङ गोल्डकप फुटबल प्रतियोगिताको उपाधी झापा ११ले हात पारेको छ । भारतको १०७ टिए र नेपालको झापा ११ बीच बुधबार भएको खेलमा झापाली टिएलाई ३० को अन्तरले पराजीत गर्दै उपाधी हात पारेको हो । खेलको पहिलो हार्फमा कुनै गोल नभएपछि निक्कै आक्रमका बनेको झापाको तर्फबाट संजोग राईले खेलको ४३ मिनेटमा पहिलो गोल गरेका थिए । त्यसलगतै झापाकै रिजन माझिले ४७ मिनेटमा र निसान्तराईले ५० मिनेटमा गोल गरेर झापालाई उपाधी दिलाएका हुन् । मानेभञ्ज्याङ फुटबल क्लबको आयोजना हुन लागेको प्रतियोगितामा २२ वटा टीमको सहभागीता रहेको आयोजक समितिका सचिव चन्दन प्रधानले बताए । गान्धी जयन्तीको अवसर पारेर सुरु भएको प्रतियोगितामा नेपालका ६ टिम सहित भुटान र भारतका विभिन्न क्लबका टिमहरुको सहभागीता रहेको आयोजक समितिका अध्यक्ष टासी छिरिङ भोटीयाले बताए । मानेभञ्ज्याङको खेलमैदानमा भएको प्रतियोगिताको विजेताले ३ लाख २० हजार, उप विजेताले १ लाख ६० हजार र तेस्रो हुनेलाई ४० हजार नगद पाएका छन् । पछिल्लो समयमा नेपाल र भारतमा बालबालीका जोखिममा परेको भन्दै सर्वत्र चिन्ता बढिरहेको समयमा उनीहरुको संरक्षणका लागि जनमत तयार गर्न फुटबलको आयोजना गरेको अध्यक्ष भोटीयाले बताए । प्रतियोगिता हुने स्थान भारत भएपनि अधिकांश नेपाली मुलका बासीन्दा बसोबास गर्दछन् । नेपालको तरकारीमा भरपर्ने भारतीय बजार मानेभञ्याङले नेपालीलाई दैनिक उपभोग्य वस्तु आपूर्ति गर्ने गरेको छ ।"
मोना कपको उपाधि घतान र भलिबल संघलाई,"बेनी : वडास्तरीय पुरुष र खुल्ला भलिबल प्रतियोगिता प्रथम मोना कप२०७६ को उपाधि घतान र जिल्ला भलिबल संघले जितेका छन् । म्याग्देली प्रवासी नेपाली संघ (मोना)को आयोजनामा भएको वडास्तरीय पुरुष भलिबलमा घतान र खुल्ला महिला भलिबलमा संघले उपाधि जितेको हो। अन्नपूर्ण गाउँपालिका६ घोडेपानीमा बिहीबार भएको फाइनलमा घतानले बेनी नगरपालिका५ पुलाचौरलाई सोझो तीन सेटमा पराजित गरेको थियो । भलिबल संघसँग पराजित अन्नपूर्ण गाउँपालिका महिला भलिबलमा दोस्रो भएको छ । पुरुषतर्फ १४ र महिलातर्फ ६ समूहले भाग लिएका थिए । असोज १२ गते बेनीमा उद्घाटन भएको प्रतियोगिताको फाइनल खेल पर्यटकीय स्थल घोडेपानीमा सञ्चालन भएको थियो । पुरुषतर्फ बिजेता र उपबिजेतालाई ट्रफि, मेडल, प्रमाणपत्र सहित नगद ८० हजार र ५० हजार रुपैयाँ पुरस्कार दिइएको संयोजक तेजेन्द्र बानियाले बताए । महिलामा बिजेता र उपबिजेतालाई ५० हजार र तीस हजार पुरस्कार प्राप्त गरेका छन् । मोनाका संस्थापक प्रकाश पुन, नवनिर्वाचित अध्यक्ष ओमनारायण जुग्जाली, निवर्तमान अध्यक्ष चक्र थापालगायतले पुरस्कार वितरण गरेका थिए।"
मेघराज यू१९ फुटबल टिमको प्रशिक्षक,"काठमाडौं : अखिल नेपाल फुटबल संघ (एन्फा)ले मेघराज केसीलाई यू१९ फुटबल टिमको मुख्य प्रशिक्षक नियुक्त गरेको छ। एन्फाले बुधबार केसीलाई मुख्य प्रशिक्षक नियुक्त गरेको हो। यू१८ का मुख्य प्रशिक्षक चेतनारायण श्रेष्ठले प्रशिक्षक पदबाट राजीनामा दिएपछि एन्फाले केसीलाई प्रशिक्षक नियुक्त गरेको एन्फाले जनाएको छ। हालै काठमाडौंमा सम्पन्न यू१८ साफ च्याम्पियनसिप फुटबलको समूह चरणबाट बाहिरिएपछि प्रशिक्षक श्रेष्ठले राजीनामा दिएका थिए। केसी थ्री स्टार क्लबका मुख्य प्रशिक्षकसमेत छन्। उनले यसअघि नेपाली राष्ट्रिय टोलीको सहायक प्रशिक्षकका रूपमा पनि काम गरिसकेका छन्। एन्फा प्राविधिक कमिटीले केसीसहित छिरिङ लोप्साङको नाम एन्फा कार्यसमितिमा सिफारिस गरेको थियो। एन्फाले टोलीको सहायक प्रशिक्षक र गोलरक्षक प्रशिक्षक भने तय गरिसकेको छैन। नेपालले यही नोभेम्बरमा इरानका एएफसी यू१९ छनोट च्याम्पियनसिप खेल्दैछ। छनोट खेलका लागि समूह डीमा रहेको नेपालले आयोजक इरान, यूएई र किर्गिस्तानसँग खेल्नेछ।"
मानेभञ्ज्याङ गोल्डकपको उपाधी झापा ११ लाई,"मानेभञ्याङ : बेटी पढाउ, बेटी बचाउ भन्ने नारासहित सिमावर्ती भारतको मानेभञ्ज्याङमा भदौ २९ देखि सुरु भएको पाँचौ अन्तर्राष्ट्रिय आमन्त्रण मानेभञ्ज्याङ गोल्डकप फुटबल प्रतियोगिताको उपाधी झापा ११ले हात पारेको छ । भारतको १०७ टिए र नेपालको झापा ११ बीच बुधबार भएको खेलमा झापाली टिएलाई ३० को अन्तरले पराजीत गर्दै उपाधी हात पारेको हो । खेलको पहिलो हार्फमा कुनै गोल नभएपछि निक्कै आक्रमका बनेको झापाको तर्फबाट संजोग राईले खेलको ४३ मिनेटमा पहिलो गोल गरेका थिए । त्यसलगतै झापाकै रिजन माझिले ४७ मिनेटमा र निसान्तराईले ५० मिनेटमा गोल गरेर झापालाई उपाधी दिलाएका हुन् । मानेभञ्ज्याङ फुटबल क्लबको आयोजना हुन लागेको प्रतियोगितामा २२ वटा टीमको सहभागीता रहेको आयोजक समितिका सचिव चन्दन प्रधानले बताए । गान्धी जयन्तीको अवसर पारेर सुरु भएको प्रतियोगितामा नेपालका ६ टिम सहित भुटान र भारतका विभिन्न क्लबका टिमहरुको सहभागीता रहेको आयोजक समितिका अध्यक्ष टासी छिरिङ भोटीयाले बताए । मानेभञ्ज्याङको खेलमैदानमा भएको प्रतियोगिताको विजेताले ३ लाख २० हजार, उप विजेताले १ लाख ६० हजार र तेस्रो हुनेलाई ४० हजार नगद पाएका छन् । पछिल्लो समयमा नेपाल र भारतमा बालबालीका जोखिममा परेको भन्दै सर्वत्र चिन्ता बढिरहेको समयमा उनीहरुको संरक्षणका लागि जनमत तयार गर्न फुटबलको आयोजना गरेको अध्यक्ष भोटीयाले बताए । प्रतियोगिता हुने स्थान भारत भएपनि अधिकांश नेपाली मुलका बासीन्दा बसोबास गर्दछन् । नेपालको तरकारीमा भरपर्ने भारतीय बजार मानेभञ्याङले नेपालीलाई दैनिक उपभोग्य वस्तु आपूर्ति गर्ने गरेको छ ।"
मोना कपको उपाधि घतान र भलिबल संघलाई,"बेनी : वडास्तरीय पुरुष र खुल्ला भलिबल प्रतियोगिता प्रथम मोना कप२०७६ को उपाधि घतान र जिल्ला भलिबल संघले जितेका छन् । म्याग्देली प्रवासी नेपाली संघ (मोना)को आयोजनामा भएको वडास्तरीय पुरुष भलिबलमा घतान र खुल्ला महिला भलिबलमा संघले उपाधि जितेको हो। अन्नपूर्ण गाउँपालिका६ घोडेपानीमा बिहीबार भएको फाइनलमा घतानले बेनी नगरपालिका५ पुलाचौरलाई सोझो तीन सेटमा पराजित गरेको थियो । भलिबल संघसँग पराजित अन्नपूर्ण गाउँपालिका महिला भलिबलमा दोस्रो भएको छ । पुरुषतर्फ १४ र महिलातर्फ ६ समूहले भाग लिएका थिए । असोज १२ गते बेनीमा उद्घाटन भएको प्रतियोगिताको फाइनल खेल पर्यटकीय स्थल घोडेपानीमा सञ्चालन भएको थियो । पुरुषतर्फ बिजेता र उपबिजेतालाई ट्रफि, मेडल, प्रमाणपत्र सहित नगद ८० हजार र ५० हजार रुपैयाँ पुरस्कार दिइएको संयोजक तेजेन्द्र बानियाले बताए । महिलामा बिजेता र उपबिजेतालाई ५० हजार र तीस हजार पुरस्कार प्राप्त गरेका छन् । मोनाका संस्थापक प्रकाश पुन, नवनिर्वाचित अध्यक्ष ओमनारायण जुग्जाली, निवर्तमान अध्यक्ष चक्र थापालगायतले पुरस्कार वितरण गरेका थिए।"
मेघराज यू१९ फुटबल टिमको प्रशिक्षक,"काठमाडौं : अखिल नेपाल फुटबल संघ (एन्फा)ले मेघराज केसीलाई यू१९ फुटबल टिमको मुख्य प्रशिक्षक नियुक्त गरेको छ। एन्फाले बुधबार केसीलाई मुख्य प्रशिक्षक नियुक्त गरेको हो। यू१८ का मुख्य प्रशिक्षक चेतनारायण श्रेष्ठले प्रशिक्षक पदबाट राजीनामा दिएपछि एन्फाले केसीलाई प्रशिक्षक नियुक्त गरेको एन्फाले जनाएको छ। हालै काठमाडौंमा सम्पन्न यू१८ साफ च्याम्पियनसिप फुटबलको समूह चरणबाट बाहिरिएपछि प्रशिक्षक श्रेष्ठले राजीनामा दिएका थिए। केसी थ्री स्टार क्लबका मुख्य प्रशिक्षकसमेत छन्। उनले यसअघि नेपाली राष्ट्रिय टोलीको सहायक प्रशिक्षकका रूपमा पनि काम गरिसकेका छन्। एन्फा प्राविधिक कमिटीले केसीसहित छिरिङ लोप्साङको नाम एन्फा कार्यसमितिमा सिफारिस गरेको थियो। एन्फाले टोलीको सहायक प्रशिक्षक र गोलरक्षक प्रशिक्षक भने तय गरिसकेको छैन। नेपालले यही नोभेम्बरमा इरानका एएफसी यू१९ छनोट च्याम्पियनसिप खेल्दैछ। छनोट खेलका लागि समूह डीमा रहेको नेपालले आयोजक इरान, यूएई र किर्गिस्तानसँग खेल्नेछ।"
विश्व मिलिटरी खेलकुदमा आर्मी,"काठमाडौं : चीनको उहानमा कात्तिक १ देखि १० सम्म आयोजना हुने सातौं विश्व मिलिटरी खेलकुद प्रतियोगिता (सीआईएसएम)मा नेपालको आर्मीले पनि भाग लिने भएको छ। नेपालले पहिलो पटक यस प्रतियोगितामा भाग लिन लागेको हो। इन्टरनेसनल मिलिटरी स्पोर्टस् काउन्सिलले प्रत्येक चार वर्षमा आयोजना गर्दै आएको यस प्रतियोगितामा नेपालले १३ खेलमा सहभागिता जनाउन लागेको बुधबार आयोजित पत्रकार सम्मेलनमा सैनिक शारीरिक तालिम तथा खेलकुद केन्द्रका प्रमुख महासेनानी शशीकिरण रायमाझीले जानकारी दिए। ओलम्पिकपछिको दोस्रो ठूलो खेलकुद महोत्सवका रूपमा रहेको यस प्रतियोगितामा विश्वका एक सय पाँच मुलुकका १० हजार सात सय १९ खेलाडीको सहभागिता रहने छ। प्रतियोगितामा दुई प्रदर्शनी खेलसहित २७ खेल समावेश छ। नेपालले आर्चरी, ब्याडमिन्टन, बक्सिङ, घोडचढी, फेन्सिङ, जुडो, ट्रायथलन, ट्र्याक एन्ड फिल्ड, तेक्वान्दो, बिच भलिबल, कुस्ती, मोर्डन पेन्टाथलन र सुटिङ खेलमा प्रतिस्पर्धा गर्नेछ। आठौं राष्ट्रिय खेलकुद प्रतियोगितामा स्वर्ण पदक विजेता र उत्कृष्ट प्रदर्शन गर्ने आर्मीका खेलाडीलाई उक्त प्रतियोगिताका लागि छनोट गरिएको बताइएको छ।"
पर्वतका अनिश बने दसौं लिगलिगे राजा,"गोरखा : यसअघि तीनपटकसम्म लिगलिगे राज बनेका पर्वतका अनिश थापा दशौं लिगलिगे दौड जितेर चौथो पटक पनि राजा बन्न सफल भएका छन्। उनी चेपे र मर्स्याङ्दीको दोभानबाट लिगलिगकोटसम्मको १३८ किलोमिटर दुरी ५७५५ मिनेटमा पार गर्दै थापा लिगलिगे दौड जितेर लिगलिगे राजा बन्न सफल भएका हुन्। थापा भारतीय सेनामा कार्यरत छन्। सोही दुरी १ घण्टा एक मिनेट ८ सेकेण्डमा पार गरी डोटी जिल्लाका खगेन्द्रबहादुर भाट दोस्रो बन्न सफल भएका छन्। एकघण्टा एक मिनेट ३४ सेकेण्डमा पार गरी लम्जुङका रामजी बस्नेत तेस्रो भएका छन्। दोस्रो र तेस्रो हुने दुवै जना नेपाली सेनाका हुन्। निर्धारित दुरी एकघण्टा दुई मिनेट २२ सेकेण्डमा पार गरी सन्दीप ढकाल चौथो बन्न सफल भएका छन्। लिगलिगे दौडमा प्रथम हुनेलाई यस वर्षदेखि एक दिनका लागि लिगलिगे राजाका साथै एकवर्षका लागि पालुङ्टार नगरपालिकाको सद्भावना दूत पनि घोषणा गरिने भएको छ। बिहीबार एक समारोहको आयोजना गरी दसौं लिगलिगे राजा र पहिलो सद्भावना दूत घोषणा गर्ने कार्यक्रम रहेको पालुङ्टार नगरपालिकाका मेयर दीपकबाबु कँडेलले जानकारी दिए। दौडमा प्रथम हुनेलाई यसअघि एक दिनका लागि लिगलिगे राजा घोषणा गरिन्थ्यो, उनले भने, यस बर्षदेखि नयाँ कार्यक्रम ल्याएका छौं। अबदेखि जो विजयी हुन्छ, उहाँलाई एक वर्षका लागि पालुङ्टार नगरपालिकाको सद्भावना दूत बनाइनेछ। नगरपालिकाले आयोजना गरेका ठूला कार्यक्रमहरुमा उहाँलाई ससम्मान दूतको रुपमा आमन्त्रण गराइनेछ। सद्भावना दूतले पनि यस क्षेत्रको पर्यटन प्रवर्धनका लागि उल्लेखनीय काम गर्ने उनले बताए। पालुङ्टार नगरपालिका, लिगलिगकोट विकास अभियान र रणसिंह दल गणको संयुक्त आयोजनामा प्रतियोगिता सम्पन्न भएको स्थानीय हरि देवकोटाले जानकारी दिए। प्रतियोगितामा प्रथम हुनेलाई राष्ट्रिय सभाका प्रतिपक्षी दलका नेता सुरेन्द्र पाण्डेले ६० हजार १ सय रुपैयाँ, लिगलिगे राजाको र पालुङ्टार नगरपालिकाको सद्भावना दूतको दर्जा, श्रीपेच, पगरीमा सजाउने, मेडल र प्रमाणपत्र पुरस्कार दिइने कार्यक्रम रहेको मेयर कँडेलले जानकारी दिए। साथै उनलाई राजकीय सम्मानका साथ पालुङटार नगर परिक्रमा गराइने कार्यक्रम रहेको उनले बताए। यस्तै, दोस्रो हुनेलाई ३५ हजार १ सय रुपैयाँ, तेस्रो हुनेलाई २५ हजार १ सय रुपैयाँ, चौथो हुनेलाई १५ हजार र पाँचौ हुनेलाई १० हजार रुपैयाँ सहित मेडल र प्रमाणपत्र पुरस्कार रहेको आयोजकले जनाएको छ। प्रतियोगितामा छैठौं हुनेलाई सात हजार, सातौं हुनेलाई पाँच हजार, आठौं हुनेलाई चार हजार, नवौं हुनेलाई तीन हजार र दशौं हुनेलाई नगद दुई हजार रुपैयाँ सहित मेडल र प्रमाणपत्र पुरस्कार दिइने आयोजकले जनाएको छ। सबै पुरस्कारको व्यवस्था नेपाली सेनाले गरेको रणसिँह दल गणका प्रमुख सेनानी उज्ज्वल केशीले जानकारी दिए।"
बैतडीको प्रथम मेयर कपको उपाधि पाटन भ्यालीलाई,बैतडी : बैतडीको पाटनमा जारी प्रथम मेयर कप टी ट्वान्टी क्रिकेट प्रतियोगिताको उपाधि पाटन भ्याली जितेको छ। बिहीबार सम्पन्न फाइनल खेलमा पाटन स्टारलाई ६६ रनले पाखा लगाउँदै भ्यालीले उपाधिमाथि कब्जा जमाएको हो। श्रीकृष्ण माविको खेलमैदानका टस हारेर ब्याटिङको निम्ता पाएको भ्यालीले निर्धारित २० ओभरमा सुरेश जोशीको नटआउट ४७ रनको मद्दतमा ९ विकेट गुमाएर १७२ रन बनायो। स्टारका किरन चन्दले ४ तथा पञ्कज चन्दले २ विकेट हात पारे। १७३ रनको विजय लक्ष्यका साथ मैदान उत्रेको स्टार १७ ओभरमा १०६ रनमा समेटियो। जसमा किरन चन्दले सर्वाधिक ३१ रनको योगदान गरे। स्टारको पारी ध्वस्त पार्ने क्रममा भ्यालीका पारस विष्ट र धिरेन्द्र चन्दले ३३ विकेट बाँडे। भ्यालीका सुरेश जोशी म्यान अफ द म्याच भए। भ्यालीले ३० हजार रुपैयाँ पुरस्कार पाएको छ भने स्टारले २० हजारमा चित्त बुझायो। प्रतियोगितामा व्यक्तिगत १४२ रन र ७ विकेट लिएका भ्यालीका वीरेन्द्र विष्ट म्यान अफ द सिरिज भए। प्रतियोगितामा व्यक्तिगत १० विकेट लिने स्टारका हेमन्त चन्द बेस्ट बलर भए भने व्यक्तिगत १३४ रन बनाएका बसन्तपुरका जगदीश लुहार बेस्ट ब्याट्सम्यान चुनिए। उनीहरू दुबैजनाले ३३ हजार पुरस्कार पाए। विजेता टोली तथा खेलाडीलाई बैतडीवाट निर्वाचित संघीय सांसद दामोदर भण्डारी र पाटन नगरपालिकाका प्रमुख केशवबहादुर चन्दले पुरस्कार दिए। प्रतियोगिता पाटन नगरपालिकाको आयोजनामा यही असोज ८ गतेदेखि सुरु भएको थियो।

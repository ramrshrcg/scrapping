शीर्षक,विवरण
अर्थतन्त्रलाई कुन दिशा दिने ?,"आर्थिक सर्वेक्षणमा हुँदै नभएको तथ्यांक प्रस्तुत गरेर जग हसाउने सहुलियत माननीय अर्थमन्त्रीलाई हुँदैन। आर्थिक वर्ष ०७६७७ को बजेट भाषणलाई अन्तिम रूप दिने क्रममा अर्थमन्त्री, तिनका सल्लाहकार, मन्त्रालयका सचिवलगायत अन्य कर्मचारी अस्तव्यस्त होलान्। मन्त्रालयमा माथापच्चीस गर्दै व्यस्त रहेकालाई सुख, समृद्धि र उद्देश्य प्राप्तिका निमित्त कति लचिलो लन्चिङ प्याड मा अर्थतन्त्र उभिएको छ भन्ने हेक्का भएकै हुनुपर्छ। मन्त्रीका सहयोगीमध्ये कतिले तालिमप्राप्त रेडियोलजिस्टले जस्तै गरेर राष्ट्रिय अर्थतन्त्रको एक्स रेको विश्लेषण गरिसकेको हुनुपर्छ। कतिले प्याथोलजिस्टले जस्तै गरेर संक्रमणका कारण पत्ता लगाइसकेको हुनुपर्छ। अनि फर्माकोलोजिस्टले जस्तै कुन औषधिको प्रभाव केकस्तो हुन सक्छ, त्यसको सल्लाह र सुझाव पनि अर्थमन्त्रीसामु पस्किसकेको हुनुपर्छ। समष्टिगत रूपमा आफ्ना सहयोगीले गरेको मूल्यांकनका आधारमा अर्थमन्त्रीले आगामी वर्षका निमित्त सरकारको बजेटको आकार निर्धारण तथा त्यसका निमित्त खर्च जुटाउने बाटोको निर्धारण पनि गर्छ। त्यसका साथै सरकारले अख्तियार गर्नुपर्ने नीति जसले रुग्ण अवस्थामा रहेको अर्थतन्त्रलाई चलायमान तुल्याएर गन्तव्यउन्मुख तुल्याउँछ। त्यस उद्देश्य प्राप्तिका निमित्त नीतिगत सुधारका प्रेस्क्रिप्सन पस्कने छन्। केही दिनमै जनप्रतिनिधिसमक्ष विश्लेशणसहितको आर्थिक सर्वेक्षण ०७५७६ अर्थमन्त्रीले जनप्रतिनिधिसामु प्रस्तुत गर्नेछन्। आर्थिक सर्वेक्षणमा हँुदै नभएको तथ्यांक प्रस्तुत गरेर जग हसाउने सहुलियत माननीय अर्थमन्त्रीलाई हँुदैन। त्यसैगरी तिनले आउँदो आर्थिक वर्षको बजेट तर्जुमा तथा प्रस्तुति काल्पनिक भन्दा वास्तविक, आर्थिक सर्वेक्षणमा उल्लेख गरिएको आर्थिक धरातलमा टेकेरै प्रस्तुत गर्नुपर्ने हुन्छ। उक्त बजेट वक्तव्यमा गत वर्षको सरकारी आय र व्यय तथा आउँदो आर्थिक वर्षका निमित्त गरिएको अनुमानित आयव्ययको अलावा सरकारले अख्तियार गर्ने आर्थिक नीतिहरू पनि समावेश गरिएको हुन्छ। अर्थशास्त्रीय शैक्षिक योग्यताकै अभावमा पनि घरमूलीले पनि आफ्नो परिवार कसरी चलाउने भनेर सोचविचार गरेको हुन्छ। तिनले आय तथा व्ययबीच सन्तुलन कायम गर्ने प्रयत्न गरेकै हुन्छन्। देशको आय तथा व्ययबीच सन्तुलन कायम गरेर मुलुकलाई गन्तव्यउन्मुख पार्ने प्रमुख जिम्मेवारी अर्थमन्त्रीको हो। साधारण अवस्थामा एउटा घर चलाउन पनि परिवारसँग भएका आयका स्रोत र तिनबाट प्राप्त हुने आर्जनको आकलन गरेर मात्र खर्च निर्धारण गरिन्छ। सरकारले भने पहिले हुने खर्चको हिसाबकिताब मिलाउँछ। त्यसपछि मात्र हुन सक्ने आयको अनुमान गर्छ। सरकारको खर्च तथा आय दुवै घरपरिवारको दाँजोमा बढी अनिश्चित हुने गर्छ। सरकारले अनुमान गरेको खर्च विभिन्न कारणले कहिले अपुग त कहिले बढी हुने गर्छ। खर्च निर्धारण गर्न सुझबुझको आवश्यकता हुन्छ। कतिपय अवस्थामा आजको साटो खर्च भोलिका दिनका निमित्त पन्छाउनुपर्ने हुन्छ भने कहिले औचित्य तथा उपादेयताको आधार कटौती वा खारेज। त्यसैगरी राजस्व सुनिश्चित गर्न पनि सरकारलाई थुप्रै कठिनाइ सामना गर्नुपर्ने हुन्छ। सूक्ष्म गृहकार्य गरेर प्रत्येक सुको को उपादेयता सुनिश्चित गरेर तर्जुमा गरेको बजेटसमेत विभिन्न कारणले संशोधन गर्नुपर्ने अवस्था आइपर्छ। प्रजातन्त्रको पुनस्र्थापना तथा लोकतन्त्रको स्थापनापछिको कालखण्डमा जनआकांक्षा अकासिँदै गएको छ। अप्रत्यासित रूपमा हामी सरकारमुखी हुँदै गएका छौं। लोकप्रियताका नारा घन्काएर सत्तासीन भएको वर्तमान सरकारले आफ्ना आवश्यकता परिपूर्ति गरिदिन्छ भन्ने जनविश्वास छ। सरकार सञ्चालनको कठिनाइ जनसरोकारको विषय हुँदैन। नागरिकमा राष्ट्रलाई के दिने भन्ने भावको साटो राष्ट्रबाट मैले के पाउँदै छु भन्ने हुन्छ। जग्गाको अन्तिम स्वामित्व सरकारमा हुन्छ। त्यसको कानुनी प्रावधान हुँदाहुँदै पनि सरकारले विकास निर्माण कार्य सञ्चालन गर्दा विभिन्न वाधाअड्चन सामना गर्नुपर्छ। सडकमा पर्ने जग्गा धनी महँगो मुआब्जाको अपेक्षा गर्छन् जबकि उनीहरूले नै उक्त सडक निर्माणबाट सबैभन्दा बढी लाभ पाउने निश्चित छ। महँगो मुआब्जाको प्रावधानविना सडक, नहर तथा बिजुलीको प्रसारण लाइन जस्ता प्ूर्वाधार सरकारले निर्माण गर्न सम्भव हुँदैन। अर्थमन्त्रीले बजेट प्रस्तुत गरेको साँझ आफ्ना परिवार सदृश्यहरूसँग आँखामा आँखा जुधाएर मैले आफ्नो कर्तव्य पूरा गरें, देशका होनहार युवालाई मुलुकबाट पलायन हुनुनपर्ने अवस्था सिर्जना भएको भन्न सकून्। अर्कोतर्फ नेतृत्वपंक्ति घाँटी हेरेर हाड निल्नेमा भन्दा विलासी वस्तु उपभोगमा अभ्यस्त भइसकेको छ। गाउँघरमा सिंहदरबार पुग्ने नारालाई ७६० सरकारहरूले सिंहदरबार सञ्चालकले उपभोग गर्दै आएको सुविधा प्राप्ति भन्ने अथ्र्याएका छन्। यिनै कारणले सरकार सञ्चालन खर्च विनानियन्त्रण अकासिँदै छ। असक्त तथा निसहारालाई सहयोग गर्ने दायित्वका साथै शिक्षा, जनस्वास्थ्य तथा भौतिक पूर्वाधार आदिको निर्माणसम्भारको दायित्व त सरकार (हरू) मा निहित हुने नै भयो। यिनै कारणले सरकारी खर्च बढ्नुलाई अस्वाभाविक मान्न सकिँदैन, जसले गर्दा बजेटको आकार ठूलो भयो भनेर गुनासो गर्न कठिन छ। मुद्दा केवल अनुपयोगी खर्च कटौती गरेर उपयोगी खर्च बढाउने भन्ने हो। सरकारद्वारा हुने वार्षिक खर्चको ग्राफ उकालो लाग्ने क्रमसँगै केही तथ्य उजागर हुन थालेका छन्। (१) सरकारको बजेटको आकार तथा अर्थतन्त्रको आकारबीच अन्तरनिहित सम्बन्ध देखिँदैन। खासगरी सरकारी चालु खर्चको आकार तथा वृद्धिदर तथा अर्थतन्त्रको आकार एवं यसको वृद्धिदरबीच कुनै सम्बन्ध भेटिँदैन। त्यसको अर्थ हो अर्थतन्त्रको हैसियतलाई सरकारको खर्च गर्ने चाहनाले उछिनेको छ। (२) बजेटको आकार क्रमिक रूपमा बढे पनि त्यसको अनुपातमा सरकारको खर्च गर्ने क्षमतामा भने वृद्धि हुन सकेको छैन। बजेटमा गरिएको अनुमानित खर्च प्रावधानको दाँजोमा वास्तविक खर्च कम हुने क्रम घट्नुको साटो बढ्ने गरेको छ। (३) सरकारले खर्च गर्ने क्षमतालाई प्राथमिकता दिन थालेको छ। अनुसन्धान गरेर खर्च हुन नसक्नाका कारण पत्ता लगाएर सुधार गर्नुको साटो जसरी भए पनि लक्ष्यअनुसार खर्च होस् भन्ने पक्षमा जोड दिँदा गैरजिम्मेवारीपूर्वक खर्च गर्ने प्रवृत्ति मौलाएको छ। नीतिगत तथा कानुनी प्रक्रिया मिचेर वा अनदेखा गरेर खर्च गर्ने प्रवृत्ति बढ्दा बेरुजु रकम भयावह अवस्थामा पुगेको छ। (४) चालु खर्च अत्यासलाग्दो किसिमले बढ्न थालेको छ। अर्कोतर्फ विकास निर्माण कार्य (पँुजीगत) खर्च चालु खर्चको दाँजोमा कम हुँदै गएको छ। न्यून हँुदै गएको पुँजीगतको पनि ठूलो हिस्सा खर्च हुँदैन तथा (५) आवश्यकताभन्दा देखावटीतर्फ सरकारी खर्च अप्रत्यासित रूपमा प्रवाह हुन थालेको छ। सरकारको खर्च जुटाउने राजस्व संकलन, ऋण (आन्तरिक तथा बाहिरी) तथा वैदेशिक सहयोगबाट हुने गर्छ। राजस्व तथा वैदेशिक सहयोग वृद्धिको सम्भावना असीमित भने हँुदैन। वैदेशिक सहयोग विश्वव्यापी खुम्चिन थालेको छ। विगत केही वर्षदेखि राजस्व संकलन वृद्धि दरमा पनि गिरावट आउन थालेको छ। हैसियतअनुसारको कर तिर्ने प्रथा अर्थात् प्रत्यक्ष कर प्रणालीले अझै जरो गाड्न पाएको छैन। अधिकांश सम्भावित ठूला करदातालाई राजनीतिक संरक्षण प्राप्त हुन्छ। कति राजनीतिक दलमा समायोजित भएका छन्। उनीहरूको प्रभावमा कर प्रणालीमा प्रशस्त क्षिद्रहरूको प्रावधान गरिएको छ। त्यस्ता क्षिद्रहरूसमेतबाट उन्मुक्ति पाउन नसकेको अवस्थामा उनीहरू सरकारलाई चुनौती दिँदै कर तिर्न इन्कार गर्ने हैसियत राख्छन्। अत्यधिक परोक्ष कर आधारित राजस्व प्रणालीको भार थेग्ने त सर्वसाधारण नै हुन्। जनसाधारणले केन्द्रबाहेक ७६० सरकारलाई तिरो तिर्नुपर्ने भएको छ। नागरिक थप कर भार थेग्न असमर्थ हुँदै गएका छन्। हामी कतिपय अवस्थामा हाम्रोभन्दा बढी आय हुने राष्ट्रका नागरिकले भन्दा बढी कर तिर्दछौं। दक्षिण एसियाको सबैभन्दा प्रतिव्यक्ति कर तिर्ने राष्ट्र हाम्रो हो। विगत केही वर्षयतादेखि सरकारद्वारा गरिने खर्चमा भड््किलो प्रदर्शन, अनुदान तथा आर्थिक सहयोगतर्फ अनियन्त्रित रूपमा बढेको छ। बहुप्रचारित लक्षित वर्गकेन्द्रित आयोजना गरिबी निवारण कोष तथा कृषि अनुदान मूल्यांकन अध्ययन प्रतिवेदनबाट यस्ता कार्यक्रम खर्चिलो मात्रै नभएर उद्देश्य प्राप्तिका निमित्त असफल सावित भएका छन्। विश्वव्यापी स्थापित नियति पनि हो अधिकांश अनुदान तथा निश्चित वर्ग वा समुदायलक्षित कार्यक्रमको असली फाइदा नहुनेले भन्दा हुनेले नै पाउने गरेका छन्। हाम्रोजस्तो सामाजिक राजनीतिक परिवेशमा त्यस्ता कार्यक्रमको लाभ लक्षित समुदायको केही ठूलाठालु तथा अन्य पहुँचवाललाई पुग्ने गरेको पाइन्छ। त्यसैगरी संवैधानिक प्रावधानअनुसार अथवा सरकारले आफैं गठन गरेका थुप्रै औचित्यविहीन संस्था पनि छन्। राजनीतिक सहमतिका आधारमा त्यस्ता संस्थामा नियुक्ति पाउनेहरू अधिकांशले विनाकाम सुविधा तथा सहुलियत पाएर बसेका हुन्छन्। अर्कोतर्फ अनावश्यक सेवासुविधा जस्तै स्वकीय सचिव, सल्लाहकार, सुरक्षा गार्ड, ड्राइभर, बहुसंख्यामा गाढी तथा इन्धन सुविधा आदिको प्रावधानले पदीय मर्यादा तथा स्थापित नैतिक मूल्यमान्यता लाई त्यागेर सुविधाभोग गर्ने चरित्र मौलाउन थालेको छ। अर्थमन्त्रीको पेसागत धर्म हो, रगतपसिना गरेर जीविका धान्ने नागरिकबाट उठाएको कुतको उचित उपयोग गर्ने। यस अर्थमा सरकारबाट हुने प्रत्येक सुको खर्चको उपादेयता तथा उत्पादकत्व सुनिश्चित गर्ने अभिभारा अर्थमन्त्रीको हो। यस वर्ष प्रस्तुत हुने बजेटले आवश्यक नीतिगत सुधारतर्फ साना नै भए पनि पाइला सार्न सक्यो भने पनि अर्थमन्त्रीप्रति राष्ट्र कृतज्ञ हुनेछ। व्यक्तिगत रूपमा तिनले पनि बजेट प्रस्तुत गरेको साँझ आफ्ना परिवार सदृश्यहरूसँग आँखामा आँखा जुधाएर मैले आफ्नो कर्तव्य पूरा गरें, तिमीहरूलाई मुलुकबाट पलायन हुनु नपर्ने अवस्था सिर्जनाका निमित्त कोसेढुंगाको जग हालें भन्न सकून्। अर्थमन्त्रीले प्रदर्शन गर्ने निर्भीक तथा पेसागत इमानदारीले नै तिनले आफ्नो कर्तव्य निभाउनेछ। देशको अर्थतन्त्र कुरैकुराको कुम्लोबाट फुत्किएर सही दिशाउन्मुख हुनेछ।"
मोदी विजय : विपक्षीको अनुमानभन्दा माथि,"भारतमा हालै सम्पन्न सन् २०१९ को आमचुनावको नतिजा सार्वजनिक भएको छ। यो नतिजाले प्रधानमन्त्री नरेन्द्र मोदी र भारतीय जनता पार्टीका अध्यक्ष अमित शाहको सांगठनिक क्षमताका कारण भाजपाका लागि यो जित सम्भव भएको स्पष्ट पारेको छ। यी दुई नेताले आआफ्नो क्षेत्रमा हासिल गरेको कार्यकुशलता र व्यापकताको जित हो। यो सन् २०१४ को भन्दा केही बढी छ। यसपटक यी दुईको नेतृत्वमा बीजेपीले नयाँ सीमा पार गरेको छ। बंगाल, ओडिसालगायत पूर्व तथा उत्तरपूर्वका राज्यमा उनीहरूले आफूलाई बलियो बनाएका छन् र पुराना गढमा पनि दबदबा कायम राखेका छन्। उनीहरूले नयाँ ठाउँमा पनि पार्टीको जित सम्भव बनाएको देखिएको छ। यो चुनावले भारतको प्रगतिशील वर्गको हार देखाएको छ। बौद्धिक स्तरमा उनीहरू मोदीको करिश्मा पहिचान गर्न असफल रहेका छन्। बीजेपीका नेताहरूले भनिरहे यसअघि कहिल्यै पनि समाजका यी दुई वर्ग अर्थात् भारतका आमजनमानस र बुद्धिजीवी वर्गबीच यति धेरै फरक देखिएको थिएन। यसले के पुष्टि गर्छ भने यी दुईको दुनियाँ तथा सरोकारमा धेरै अन्तर छ। प्रधानमन्त्री मोदीको कुरा गर्दा सन् २०१४ देखि नै उदारवादी वर्गले उनलाई कम आँकेको थियो। उनीहरूले प्रधानमन्त्री पदका लागि मोदीलाई अयोग्य सम्झे जबकि उनी तीनतीनपटक गुजरातको मुख्यमन्त्री भइसकेका थिए। उनीहरूले मोदी पार्टीको उम्मेदवार बने भने बीजेपीलाई राष्ट्रिय स्तरमा ठूलो धक्का लाग्न सक्छ भनेका थिए। तर मोदीको यो जितले यी सबै अनुमान गलत साबित गरिदियो। मोदी यो चुनावपछि ठूलो शक्ति बनेर उदाएका छन्। यसको अनुमान उनका विरोधी र आलोचकले पनि लगाउन सकेका थिएनन्। सन् २०१४ मा जब मोदीले चुनाव जिते तब देशमा हुने हरेक सानाठूला घटनाका लागि प्रत्यक्ष वा परोक्ष रूपमा उनैलाई जिम्मेवार ठहर्याउने एउटा ट्रेन्ड बन्यो। यो मानिसकता पनि कहीं न कहीं मोदीको पक्षमा देखियो। किनभने यसका कारण उनी लगातार चर्चामा रहे। जनधार कम भएका नेताहरूलाई मोदीविरुद्ध उतार्ने कोसिस पनि भयो तर मोदी यी सबै कुरालाई आफ्नो पक्षमा ल्याउन सफल भए। किनकि मोदी भारतका आम नागरिकलाई बुझ्न, उनीहरूसँग जोडिन र उनीहरूका आशालाई सही दिशा दिन सक्षम थिए। विपक्षीहरूलाई यसबाट कुनै फाइदा मिलेन। विपक्षीहरूले लगातार गठबन्धन, महागठबन्धन र जातीय गणितमा आधारित भएर विकल्प बनाउन सकियोस् भन्ने कोसिस गरिरहे। तर यी सारा कोसिस असफल भए। उनीहरूले कुनै पनि ठोस विकल्प तयार पार्न सकेनन्। मतदातामा बफादारीको जुन परिवर्तन देखियो त्यसलाई बुझ्न पनि विपक्षी राजनीतिक दल असफल भएका छन्। यो असफलताका लागि उनीहरूले इलेक्ट्रोनिक भोटिङ मेसिनलाई दिइरहे। गएको पाँच वर्षमा एउटा कुरा खुब रोचक तरिकाले सतहमा आयो। त्यो के भने जसरी मोदीको कद बढ्यो, त्यसरी यी विपक्षी दलहरूको जनतासँगको कनेक्सन टुट्दै गइरहेको थियो। देशको कुनै पनि ठाउँमा यात्रा गरेका जोकोही नागरिकले बुझ्न सक्छन् सत्ताविरोधी फ्याक्टर चुनावमा थिएन। न त मोदीविरोधी माहोल नै थियो। तर विपक्षीहरूले मोदी नीतिको तटस्थ आलोचना गर्नुको साटो लगातार उनको व्यक्तित्व गिराउने काममा आफ्ना सारा शक्ति खर्च गरे। यसको नतिजा के निस्क्यो भने मोदीको व्यक्तित्व भारतीय राजनीतिको केन्द्र बन्यो र विपक्षीको पराजयका लागि जमिन बन्दै गयो। मोदीले भारतीय राजनीतिको दशा र दिशा आधारभूत तरिकाबाटै बदलेका छन्। उनले भारतीय जनता पार्टीलाई भारतीय राजनीतिको केन्द्रमा ल्याएर उभ्याइदिएका छन्, जहाँ लामो समयदेखि कंग्रेसको एकाधिकार थियो। भारतीय जनता पार्टीले बनाएको यो कथ्यको वरिपरि आगामी धेरै वर्ष भारतीय राजनीति घुमिरहनेछ। मोदीले आफ्नो पार्टीको आधार भारत भूमिमा रहने अनेकौं समूहसम्म विस्तार गरेका छन्। यसको असर के भयो भने भारतका अन्य दलहरू कि त खत्तम हुँदै गएका छन् वा खुम्चिरहेका छन्। मोदीले भारतीय राजनीतिलाई नयाँ शब्दमा परिभाषित गरेका छन् ती पार्टीहरू जो २०१४ सम्म जातीय गणितमा केन्द्रीय थिए, उनीहरू अब शासनको कुरा गर्न लागेका छन्। भारतीय मतदाताले राजनेताहरूसँग लगातार असल शासनको माग गर्न थालेका छन्। र, यो जागरण कहीं न कहीं मोदीको हाइभोल्टेज क्याम्पेनिङ का कारण सम्भव भएको हो। र, यही कारण मोदी मुलुकका युवा मतदातामाझ लोकप्रिय छन्। भारतमा यतिबेला अन्य कोही त्यस्तो नेता छैन, जसले यहाँका नागरिकको इच्छा, आकांक्षा र आशालाई सही तरिकाबाट बुझ्न सकून्। र, त्यसलाई महसुस गरेर नयाँ रङ दिन सकून्। सायद यही क्वालिटी ले मोदीलाई उनका मतदातासँग जोडेको छ। मोदी राजनीतिले फेरि एकपटक कैयन् पाखण्डलाई ऐना देखाइदिएको छ, जसलाई केही पुस्ताले देख्दै र सुन्दै आइएका छन्। जस्तो धर्मनिरपेक्षतालाई जुन तरिकाबाट एउटा विशेष राजनीतिक वर्गले लगातार आफ्नो राजनीतिक फाइदाका लागि उपयोग गर्यो, ऊ यो चुनावमा खुलेर अगाडि आएको छ। यसअघि एउटा खास वर्गविशेषसँग भोट या समर्थन माग्नु भारतीय लोकतन्त्रको शक्तिका रूपमा बुझिन्थ्यो तर मोदीले यसलाई पनि गलत साबित गरिदिए। उनले दक्षिणपन्थी सोचलाई एक हिसाबले नयाँ आयाम दिए। आज मूलधारको मिडिया यस्ता मानिसलाई स्थान दिन बाध्य भएको छ, जसलाई पहिला मतलब नै गरिँदैनथ्यो। मोदीले पूर्व तथा पूर्वोत्तर राज्यहरूलाई भारतीय राजनीतिको केन्द्रमा ल्याउने काम गरे। यी इलाका लामो समयदेखि राजनीतिक उपेक्षा झेलिरहेका थिए। तर मोदीले गरेको लगातार प्रयासका कारण ती राज्य राष्ट्रिय राजनीतिको मूल प्रवाहमा समाहित भएका छन्। तर मोदीले गरेका यी काममाथि विपक्षीसँग न कुनै नीति थियो न त दूरदर्शिता नै। यसले के प्रस्ट पार्छ भने जुन विशालताका साथ मोदीलाई यो जित मिलेको छ, यसले दोस्रोपटक के कुरा स्थापित गर्छ भने मोदीले भारतको ७० वर्ष पुरानो राजनीतिक दाउपेचलाई पूर्णरूपमा बदलिदिएका छन्। तर यसको मतलब मोदीको शासनकाल पूर्णरूपमा निष्कलंक थियो र यसको समीक्षा हुनु हुँदैन भन्ने होइन। आज जुन हिसाबले भारतको बौद्धिक वर्ग आफूलाई विभाजित महसुस गरिरहेको छ, यसको मूल कारण के हो भने उनीहरूले विवादको जन्म तब दिए जब कुनै विवाद नै थिएन। यसक्रममा उनीहरूको साख गिर्दै गयो। मोदी आफ्नो शासनकालको दोस्रो अध्याय सुरु गर्न लागेका छन्। यतिबेला उनको नीति र राजनीतिमाथि निकै विचारविमर्श र मन्थन आवश्यक छ। तर हामीले यसको सुरुवात स्वीकारोक्तिका साथ गर्नुपर्नेछ मोदी यो चुनावमा ठूलो शक्ति बनेर उदाएका छन्। यसको अनुमान उनका विरोधी र आलोचकले पनि लगाउन सकेका थिएनन्। (अब्जर्भर रिसर्च फाउन्डेसन अनलाइनबाट अनूदित)"
प्रतिबन्धपछिको पहिलो खेलमै स्मीथको सानदार प्रदर्शन,काठमाडौं : अस्ट्रेलियन क्रिकेट टोलीका पूर्व कप्तान स्टेभेन स्मीथ बल टेम्पिरिङ काण्डमा एक वर्षे प्रतिबन्धपछि भर्खरै मात्र टोलीमा फर्किएका छन् । प्रतिबन्ध फुकुवापछिको पहिलो खेलमा नै उनले शतक बनाई आफू पूरानै लयमा रहेको प्रमाणित गरेका छन् । शनिबार भएको विश्वकपअघिको अभ्यास खेलमा इङ्ल्याण्डविरुद्ध स्मीथले शतक प्रहार गरेका हुन् । इङ्ल्याण्डमाथि अस्ट्रेलियाले १२ रनको जित निकालेको खेलमा स्मीथले १०२ बलमा ८ चौका र ३ छक्कासहित ११६ रन बनाएका हुन् । इङ्ल्याण्डको साउथमटनमा भएको खेलमा इङ्ल्याण्डले टस जितेर पहिले बलिङ रोजेको थियो । पहिले ब्याटिङ गरेको अस्ट्रेलियाले ५० ओभरमा २९७ रन बनायो । २९८ रनको लक्ष्य पछ्याएको इङ्ल्याण्डले ४९३ ओभरमा २८५ रन बनाउँदा सबै विकेट गुमायो । २०१८ मार्चमा दक्षिण अफ्रिकाविरुद्धको टेस्ट खेल्दा अस्ट्रेलियाका खेलाडी क्यामरुन ब्यानक्रफ्ट ले बल टेम्परिङ (बल बिगारेको) प्रमाणित भएपछि अस्ट्रेलियाको क्रिकेट बोर्डले उनीसहित कप्तान स्मीर र उपकप्तान डेभिड वार्नरलाई पनि कारबाही गरेको थियो । गत मार्चमा १ वर्षे प्रतिबन्ध सकाएपछि स्मीथर र वार्नर दुवैले घरेलु लिगका ाथै इन्डियन प्रिमियर लिग(आईपीएल) मा समेत खेलिसकेका छन् । आईपएिलमा दुवैले उत्कृष्ट प्रदर्शन गरेका थिए । प्रतिबन्धका बेला आईसीसीको टेस्ट बरियतामा ब्याट्सम्यानतर्फ पहिलो नम्बरमा रहेका स्मीथ अहिले पनि चौथो नम्बरमा छन् । शनिबारकै अभ्यास खेलमा स्मीथसँगै प्रतिबन्ध फुकुवापछि पहिलो पटक राष्ट्रिय टोलीबाट खेलेका डेभिड वार्नरले ४३ रन बनाए । स्मीथ र वार्नरको पुनरागमन र दुवै ब्याट्सम्यान पूरानै लयमा देखिएका कारण साविक विजेता अस्ट्रेलियाको टोली थप मजबुद देखिएको छ । गत विश्वकप जित्दा कप्तानको जिम्मेवारीमा रहेका स्मीथ यसपाली कप्तान छैनन् । आरोन फिन्चले कप्तानको जिम्मेवारी पाएका छन् ।
विश्वकप जित्न तम्सिएको भारतको लज्जास्पद हार,"लण्डन : विश्वकपको उपाधि दाबेदार भारतले अभ्यास खेलमा लजास्पद पराजय हार व्यहोरेको छ । शनिबार भएको पहिलो अभ्यास खेलमा न्यूजिल्याण्डसँग ६ विकेटको पराजय भोगेको हो । इङ्ल्याण्डको लण्डनमा भएको खेलमा भारतले टस जितेर पहिले ब्याटिङ रोजेको थियो । पहिले ब्याटिङ गरेको भारत ३९२ ओभरमा सबै विकेट गुमाई १७९ रनमा समेटियो । १८० रनको लक्ष्य न्यूजिल्याण्डले ३७१ ओभरमा ४ विकेग गुमाएर पूरा गर्यो । भारतविरुद्ध सहज जित हातपार्ने क्रममा न्यूजिल्याण्डका लागि रोस ट्रेलर र कप्तान केन विलियमसनले अर्धशतकीय पारी खेले । ट्रेलर ७१ र विलियमसनल ६७ रन बनाए । मार्टिन गुप्टिलले २२ र हेनरी निकोलसले १५ रनको योगदान दिए । भारतका लागि जसप्रिट बुमराह, कुलदीप यादव, रवीन्द्र जडेजा, हार्दिक पाण्डेय र चहलले ११ विकेट लिए । भारतलाई कम स्कोरमै रोक्ने क्रममा न्यूजिल्याण्डका ट्रेन्ट बोल्टले ४ र जेम्स निशमले ३ विकेट लिए । ओपनरद्वय रोहित शर्मा र शिखर धावनलाई २२ रनमा गुमाएको भारतीय टोलीका लागि सुरुवाती क्रमका कुनै ब्याट्सम्यानले गतिलो स्कोर बनाउन सकेनन् । कप्तान विराट कोहलीले १८ रनको योगदान गरे । धोनी १७ रनमा आउट भए । रविन्द्र जडेजाले ५४ र हार्दिक पाण्डेयले ३० रन बनाए । विश्वकप अघिको कमजोर प्रदर्शनले उपाधि दाबेदार मध्येको एक प्रमुख टोली भारतलाई झड्का लागेको छ ।"
मेसीको कप्तानीमा बार्सिलोनालाई अर्काे झड्का,एजेन्सी : स्पेनिसको सबैभन्दा पूरानो घरेलु लिग कोपा डेल रेको उपाधि भ्यालेन्सियाले जितेको छ। शनिबार राति भएको खेलमा डिफेन्डिङ च्याम्पियन बार्सिलोनालाई २१ ले पराजित गरी भ्यालेन्सिया उपाधि जित्न सफल भएको हो। बेनिटो भिल्लामारिनमा मैदानमा भएको खेलमा बार्सिलोना पहिलो हाफमा नै २० ले पछि परेको थियो। भ्यालेन्सियाका लागि २१औँ मिनेटमा केविन गामेइरो र ३३औँ मिनेटमा रोड्रिगोले गोल गरी टोलीलाई अग्रता दिलाएका थिए । कप्तानसमेत रहेका मेसीले ७३ औं मिनेटमा गोल गरे पनि त्यसले हार टार्न सकेन। अघिल्ला चार सिजन लगातार उपाधि जितेको बार्सिलोना लगातार पाचौं पटक उपाधि जित्ने मौकाबाट चुक्यो। बार्सिलोना कोपा डेल रेको सर्वाधिक सफल टोली हो। बार्सिलोनाले ३० पटक उपाधि जितेको छ। दोस्रो धेरै उपाधि जित्नेमा एथ्लेटिक बिल्लाओ छ उसले २३ पटक उपाधि जितेको छ। अर्काे स्पेनिस पावर हाउस रियल मड्रिडले १९ पटक उपाधि जितेको छ। यस पटकको उपाधिसँगै भ्यालेन्सिया भने ८औं पटक कोपा डेल रे उपाधि जितेको छ । ला लिगाको उपाधि जितेको बार्सिलोना केही दिनअघिसम्म उपाधि ह्याट्रिक गर्ने होडमा थियो। युरोपियन च्याम्पियन्स लिगको सेमिफाइलनमा अस्वभाविक पराजय भोगी उपाधि होडबाट बाहिरिएको बार्सिलोनालाई अर्काे झड्का लागेको छ। पहिलो लेगमा लिभरपुललाई ३० ले पराजित गरी सहज वातावरण बनाएकोमा दोस्रो लेगमा ४० ले पराजित भई मौका गुमाएको थियो। गत सिजनका कप्तान एन्द्रेस इनइस्टाले क्लब छाडेपछि यस सिजनको कप्तानको जिम्मेवारी मेसीले पाएका थिए । यस सिजन मेसीको कप्तानीमा रहेका बार्सिलोनाले उत्कृष्ट प्रदर्शन गरी सबै प्रतियोगितामा उपाधि नजिक पुगेको थियो। ला लिगाको उपाधि सहजै जिते पनि निर्णायक खेलमा पराजित भई थप २ उपाधि जित्ने मौका गुमायो ।

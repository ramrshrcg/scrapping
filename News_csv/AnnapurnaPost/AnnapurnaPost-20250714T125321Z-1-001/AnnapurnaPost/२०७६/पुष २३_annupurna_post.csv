शीर्षक,विवरण
प्रतिस्पर्धा नहुँदा भ्रष्टाचार आशंका,"नेपाल ट्रस्टको सम्पत्ति सरकारको सम्पत्ति हो। ट्रस्टमा आएको सम्पत्ति सार्वजनिक हितमा मात्र प्रयोग हुनुपर्छ बैंकको कर्जा लामो समय चुक्ता भएन भने लगानी नडुबोस् भनेर रि स्टक्चरिङ अर्थात पुनर्ताजगीकरण गरिन्छ। तर, प्राइम ठाउँमा रहेको हट प्रोपर्टी ६ वर्ष लिज अवधि बाँकी छँदै स्वार्थ नभई नवीकरण गरिँदैन। मानौं यती का सम्बन्धमा ६ वर्षपछि अर्को लगानीकर्ता नपाइने जस्तो गरी ऐन नै संशोधन गर्ने र विना प्रतिस्पर्धा सम्झौता नवीकरण गर्ने दुश्साहसले भ्रष्टाचारको संकेत गर्छ। लगानी नडुब्नलाई पुनर्ताजगीकरण गरिन्छ। नेपाल ट्रस्टको गोकर्ण रिसोर्ट त बैंक जस्तो डुब्ने संस्थाविषय होइन। अपराध अनुसन्धानमा भन्ने गरिन्छ मरेको लासले आफ्नो नाम, ठेगाना, उमेर, मर्नाको कारण, मर्ने अगाडि केके खाएको, कोसँग बसेर खाएको, कसले मारेको, कसरी मारेको, किन मारेको, कहाँ मारिएको, ककसले लाश भएको ठाउँमा ल्याएर छाडे सबै कुरा लाशले नै बताउँछ भन्ने गरिन्छ। त्यस्तै एक्ट इज नट क्रिमिनल अन लेस द इन्टेण्ड इज क्रिमिनल अर्थात मन दोषी नभए काम दोषी हुँदैन। त्यसैगरी पनिसमेन्ट मस्ट म्याच द क्राइम, कानुनले ओहोदा चिन्दैन व्यक्ति चिन्दछ आदि पनि भनिन्छ। यिनै सिद्धान्तले गर्दा कानुनी शासनको जग बसेको देशमा राष्ट्रपति, प्रधानमन्त्री वा मन्त्री कार्यकारी अधिकार सम्पन्नवालालाई कानुनले छाड्दैन। अनुसन्धान माथिसम्म नै पुग्छ। प्रमाण छ भने मुद्दा चल्छ, जेल जान्छन्। यती काण्डमा पनि मर्ने लाशले आफू मर्नाको कारण बताए जस्तो फाइल र निर्णयले सबै बताउँछ। नबिर्सौं दुई वर्षअघि ब्राजिलका लोकप्रिय राष्ट्रपति लुइज इनासिव लुला ड सिल्भा, निकै वर्षअघि इजरायलका राष्ट्रपति काट्सेप, १९७० को दशकमा जापानका प्रधानमन्त्री लकहिड को लडाकु जहाज खरिद काण्डमा प्रधानमन्त्री टनाकालाई जेल सजाय भयो। त्यही दशकमा राष्ट्रपति निक्सनको उपराष्ट्रपति स्पिरो एग्न्यु ठेक्कापट्टा काण्डमा राजीनामा गर्नुपर्यो। केही वर्षअघि मात्र दक्षिण कोरियाको राष्ट्रपतिलाई जेल सजाय भयो। भारतको प्रधानमन्त्री मनमोहन सिंह जस्ता दिग्गज व्यक्तिलाई पनि मुद्दा चल्यो। तर सफाइ भयो। ती हुन् कानुनी शासनका प्रमाण। यती काण्ड मा पनि ऐन संशोधन गर्ने र विना प्रतिस्पर्धा लिज अवधि बढाइदिने निर्णय नै प्रधानमन्त्रीसम्म अनुसन्धान पुग्ने बलिया आधार हुन्। हामी नेपालीले लोकतान्त्रिक संविधान र कानुनी शासन पायौं। कानुनी शासन मजबुत बनाउन स्वतन्त्र, संवैधानिक अख्तियार दुरुपयोग अनुसन्धान आयोग पनि पायौं भनेर गर्व र घमण्ड गर्ने हो भने यती काण्ड मा अख्तियारले अनुसन्धान थालिहाल्नुपर्छ। राम्रो अनुसन्धान गर्ने हो भने सजिलैसँग अनुसन्धानको लिड सिंहदरबार र बालुवाटार प्रधानमन्त्रीसम्म नै पुग्ने आधार देखिन्छ। लिड नेपालका प्रमुख खोज पत्रकारिताका दैनिक मिडियाले मात्र बनाएको होइन प्रधानमन्त्री स्वयंले लिड बनाउनु भएको देखिन्छ। गोप्य अनुसन्धान सुरु भएको भए थाहा छैन, सुरु नभएको भए ढिला हुनु भएन, सुरु गरिहाल्नुपर्यो। सबुत प्रमाणले पर्खेर बस्दैन। नेपालको न्यायपालिका स्वतन्त्र छ। अदालतलाई प्रमाणसहितको अभियोगपत्र चाहिन्छ। मिडियाको आधार मान्दैन। अदालतले सियोमोटो कारबाही पनि गर्न हुँदैन। प्रमाण पुर्याएर अभियोगपत्र दर्ता गर्ने काम अख्तियारको हो। अख्तियारलाई यती काण्ड र यस्तै अन्य काण्ड हरूमा अनुसन्धान गर्ने असीमित एकाधिकार छ। अख्तियारले सियोमाटो जानकारीमा लिएर अनुसन्धान गर्न सक्छ र गर्नु पनि पर्छ। यती काण्ड नीतिगत निर्णय हो कि ? के हो ? भनेर अल्मलिनुपर्ने अवस्था छैन। सर्वोच्च अदालतको पाँचजनाको बृहत पूर्ण इजलासले निनं ६२०५, निवेदक बालकृष्ण नेउपानेविरुद्ध अख्तियार भएको मुद्दामा २०५३ असोज ८ मा अख्तियारले अनुसन्धान गर्न सक्नेगरी सिद्धान्त बनाइदिएको छ। मिडियामा नीतिगत निर्णयका सम्बन्धमा अख्तियार स्पष्ट हुन चाहेको भन्ने पढियो। बुझ्नुपर्ने के हो भने मन्त्रिपरिषद् वा मन्त्रीहरूको काम नै नीति निर्माण गर्ने हो। नेपाल ट्रस्ट र यतीबीचको सम्झौता व्यापारिक मानिन्छ। दुवैले समानताको आधारमा सम्झौता गरेका हुन्छन्। प्रत्येक सम्झौतामा केही प्रावधान हुन्छन्। जसलाई ब्वाइलर प्लेट क्लजेज भनिन्छ। नीति निर्माण गर्ने त्यसपछि कर्मचारीबाट लागू गर्ने कार्यकारी अधिकार को विशेषता नै हो। कुनै नीति मन्त्रिपरिषद् वा मन्त्रालयको फाइलमा सीमित रहुन्जेल अख्तियारले नीतिमा अनुसन्धान गर्न सक्दैन तर जब नीति कार्यान्वयनमा आउँछ तब त्यस्तो कार्यान्वयनमा भ्रष्टाचारको आधार देखिन्छ भने अख्तियारले अनुसन्धान गर्नुपर्ने त उसको संवैधानिक कर्तव्य नै हो। राजनीतिक तहको उच्च स्तरमा नीतिगत निर्णयको नाममा निर्णय गरी त्यसको कार्यान्वयनमा भ्रष्टाचार देखिएमा अनुसन्धान गर्न नै यो गरिब देश नेपालमा अख्तियार राखिएको हो। यती काण्डमा मिडियामा आएअनुसार नेपाल ट्रस्ट ऐन एक व्यक्तिका लागि ऐन संशोधन गरी गृहमन्त्री हटाएर रक्षामन्त्री छिराउनु, गोकर्ण रिसोर्ट प्राइम ठाउँको प्राइम सम्पत्ति २९७१ रोपनी जग्गा र अन्य सम्पत्ति पुनः ६ वर्ष बाँकी हुँदै यतीलाई नै दिने गरी सम्झौता नवीकरण भइसकेकाले अब यती काण्ड नीतिगत निर्णयमा सीमित रहेन। नीति कार्यान्वयन नै भइसक्यो। अब के मा स्पष्ट हुनुपर्यो ? खुट्टा कमाउनु भएन। नेपाल ट्रस्ट र यतीबीचको सम्झौता व्यापारिक मानिन्छ। दुवैले समानताको आधारमा सम्झौता गरेका हुन्छन्। प्रत्येक सम्झौतामा केही प्रावधान हुन्छन्। जसलाई ब्वाइलर प्लेट क्लजेज भनिन्छ। ती मध्ये सम्झौता बहाल रहने अवधि, संशोधन गर्ने विषय, विवाद समाधानका विषय, फोर्स मेजर, स्टाविलाइजेसन क्लजेज आदि हुन्। सम्झौता बहाल अवधि अझै ६ वर्ष बाँकी थियो रे। पुरानो अवधि ६ वर्ष र फेरि अर्को नवीकरणको सम्झौताबाट २२२५ वर्ष लामो समय ट्रस्टको सम्पत्ति यतीलाई नै सञ्चालन गर्न दिइयो। प्रतिस्पर्धा गराइएन। गुपचुप गरियो। पक्कै पनि पुरानो सम्झौतामा सम्झौताको म्याद समाप्त हुने ६ वर्षअघि नेपाल ट्रस्टले पुनः यती ग्रुपलाई नै गोकर्ण रिसोर्ट सञ्चालन गर्न दिनुपर्ने छ भन्ने सर्त पुरानो सम्झौतामा थिएन होला। सर्त बहाल रहने अवधिको मात्र होला। नेपाल कानुन, प्रचलन र सम्झौतासम्बन्धी मान्य प्रचलनअनुसार यस्ता प्रकारका व्यापारिक सम्झौतामा प्रथम पक्ष अथवा लेसर नेपाल ट्रस्टले पुनः बढाबढको लागि सार्वजनिक सूचना प्रकाशित गरी जसले बढी रकम बुझाउने कबुल गर्छ प्रतिस्पर्धाको आधारमा ऊसँग पारदर्शी ढंगले लिज सम्झौता गर्नुपर्छ। यस्ता प्रकारका सम्झौतामा खासगरी निर्माणसम्बन्धी सम्झौतामा भेरिएसन अर्डर र फोर्स मेजर मा बाहेक दुई फेजको सम्झौता भए पनि फेज वानको काम सकिएपछि फेज टुका लागि प्रतिस्पर्धा नगराई अवधि बढाउनु हुँदैन। तर, यतीको हकमा त्यो लागू गरिएन। यती काण्डमा यस्तो नहुनाले नै भ्रष्टाचारतर्फ बलियो संकेत पाइन्छ। साथै यती जस्ता समान अवस्थाका अन्य इच्छुक व्यवसायीले गोकर्ण रिसोर्टमा बोलपत्रमा सहभागी हुन नपाउने गरी उनीहरूको मौलिक समानताको हकसमेत हनन गरियो। यतीलाई लिज सम्झौता बढाउने लिखित प्रस्ताव र यतीलाई नै दिने नेपाल सरकार र नेपाल ट्रस्ट दुवैको निर्णय र ट्रस्ट ऐन संशोधन गर्ने मन्त्रिपरिषद्को निर्णय मन्त्रिपरिषद्मा पेस भएका प्रस्ताव अध्ययन गरिनुपर्छ। ती निर्णय र प्रस्तावबाट नै भ्रष्टाचार, अनियमितता र नेपाल कानुनको ठाडो उल्लंघन साथै मनपरितन्त्र सबै देखिन्छ। अनुसन्धान हुनुपर्यो। अनुसन्धान यिनै निर्णय र कागजबाट हुनुपर्छ। ती निर्णय र कागजले नै अनुसन्धानलाई प्रधानमन्त्रीसम्म पुर्याउने बलियो आधार देखिन्छ। ती निर्णय नै यस्ता प्रकारका हुने भ्रष्टाचारमा महŒवपूर्ण प्रमाण मानिन्छ। यस्ता प्रकारका भ्रष्टाचारमा देखिजान्ने राम, श्याम, हरि आदि जस्ता व्यक्ति हुँदैनन्। प्रधानमन्त्रीसँग यतीको निकट सम्पर्क भएको मिडियाले बारम्बार आधार र कारणसहित छापेका छन्। विना प्रतिस्पर्धा ६ वर्ष बाँकी छँदै लिज अवधि बढाइदिनुले मिडियाको कुरालाई पुष्ट्याई गरेको छ। काठमाडौंको गोकर्ण रिसोर्ट पूर्वाधार अलरेडी बनिसकेको सम्पत्ति हो। जिरोबाट सुरु गर्न पर्ने होइन। प्रचारप्रसार पर्याप्त भएको रिसोर्ट हो। सम्झौताको अवधि पूरा हुन ६ वर्ष बाँकी छ। ६ वर्ष लामो अवधि हो। ६ वर्षअघि नै रिसोर्ट पुनः यतीलाई नै दिइयो। अनुसन्धान अधिकारीसमक्ष प्रधानमन्त्री समेतले (अझ खासगरी प्रधानमन्त्रीले) निम्न कुराहरूको तार्किक र कानुनी जवाफ दिन सक्नुपर्छ। मिडियालाई एकहोरो जवाफ दिएजस्तो जवाफले हुँदैन। लिज अवधि ६ वर्ष बाँकी छँदै किन नवीकरण गर्नु परेको ? ऐन नै संशोधन किन गर्नु परेको ? ऐन नियमित प्रकृयाबाट नगरी किन हचुवा र हुलमुलमा केही ऐन संशोधनको चोरबाटोबाट किन गरेको ? ६ वर्ष पुगेपछि पुनः कानुनबमोजिम विज्ञापन गरी प्रतिस्पर्धाबाट जसले नेपाल ट्रस्टलाई बढी भाडा बुझाउँछ उसलाई दिनुपर्नेमा किन प्रतिस्पर्धा नगरी यतीलाई नै दिएको ? नवीकरण गर्ने प्रस्ताव यतीबाट आयो कि नेपाल ट्रस्ट वा नेपाल सरकारले गर्यो ? यदि यतीले प्रस्ताव गरेको भए तपाईंको अवधि ६ वर्ष बाँकी छ ६ वर्षपछि विज्ञापन प्रकाशित हुन्छ, तपार्इंको प्रस्ताव आकर्षक आयो भने तपाईंले नै पाउनु हुन्छ। ६ वर्षअघि किन हतार पर्यो, अहिले हुँदैन भनी किन इन्कार गरिएन ? के ६ वर्षपछि नेपालमा शान्ति नहुने ? पुनः द्वन्द्व चर्किने ? शान्ति सुरक्षाको कारण विदेशी पर्यटक नआउने देखेर चिन्तित भएर राष्ट्रप्रतिको मायाले इमानदार भएर जसरी पनि यतीलाई भिडाउन नवीकरण गर्नु परेको हो ? साथै यतीले जुन रकम दियो त्यत्रो रकम दिने हैसियत भएका नेपालमा अरू लगानीकर्ता देख्नु भएन ? के नेपालका अरू लगानीकर्ताहरू अयोग्य र असक्षम देखियो ? यही कारणले ६ वर्षअघि नै यतीलाई अवधि बढाइदिएको हो ? हो भन्ने जवाफ आउँछ भने त्यसको आधार र कारण नेपाल सरकार र ट्रस्टसँग अनुसन्धानकर्ताले माग्नुपर्छ। प्रश्नको सन्तोषजनक जवाफ नआउने हो भने तीन वर्षपछि चुनाव हुँदैछ, केही गरी चुनावमा बहुमत आएन भने सरकार अर्कोले बनाइदियो भने मौका यही हो अवसर नगुमाउँ, कमाउँ भनेर अवधि बढाइएको किन नभन्ने ? यी कारणले भ्रष्टाचारप्रति राम्रो संकेत गर्छ। हामीले बुझ्नुपर्ने कुरा भ्रष्टाचार भन्नेबित्तिकै घुस रिसवत रकम लिनुखानु गरेको देखिनुपर्छ भन्ने मान्यता थियो। त्यो मान्यता अब रहेन। घुस रिसवत देखिनुपर्ने अकुत सम्पत्ति सम्बन्धी भ्रष्टाचार मुद्दामा हो। अन्य भ्रष्टाचारको अपराध र अवस्थाअनुसार घुस रिसवत लिनुखानु गरेको फेला नपरे पनि भ्रष्टाचार मानिन्छ। प्रहरीको सुडान घोटाला काण्ड यसको प्रमाण हो। सुडान घोटाला काण्डमा रिसवत रकम बरामत भएको थिएन। त्यो काण्डमा भुक्तानी पूरै लिएर शान्ति सेनाका लागि कमसल साधन आपूर्ति गरिएको थियो। त्यसैलाइ नै सर्वोच्च अदालतले प्रमाण मान्यो। त्यसैगरी यती काण्डमा पनि पुरानो सम्झौतामा ६ वर्ष अवधि बाँकी छँदै पुनः यतीलाई नै दिने सर्त ब्वाइलर प्लेट क्लजमा नहुनु प्रतिस्पर्धा नगरी यतीलाई नै दिनु, यतीलाई नै दिनका लागि ट्रस्ट ऐनमा भइरहेको गृहमन्त्रीको सट्टा नेपाल सरकार कार्यविभाजन ऐनविपरीत हुनेगरी रक्षामन्त्री समावेश गर्नुबाट भ्रष्टाचारको संकेत गर्छ। नेपाल शान्ति सुरक्षा खल्बलिएको देश होइन। लगानीकर्ता नै नपाइनेजसरी हतारमा प्रतिस्पर्धा नै नगरी यतीलाई नै ट्रस्टको सम्पत्ति पुनः दिइयो। यस घटनाले अपराध शास्त्रको एक्ट इज नट क्रिमिनल अनलेस द इन्टेण्ड इज क्रिमिनल भन्ने सत्य सावित हुन्छ। उक्त सिद्धान्तअनुसार मन दोषी छ भने कार्य दोषी छ। ६ वर्षअघि नै अवधि बढाएर अर्को सम्झौता गर्नु नै दोषी मन मान्नुपर्ने हुन्छ। त्यसैले यती काण्ड नीतिगत विषयमा मात्र सीमित रहेन। २०४७ सालको संविधानले पनि काम चलेकै थियो। तर राज्यका संवैधानिक संस्थाहरू प्रभावकारी भएनन् भनेर पनि राजतन्त्र हटाएर गणतन्त्र र संघीय व्यवस्था लागू गरिएको हो। त्यसैका लागि दोस्रो जनआन्दोलनमा १७ हजार नेपालीले ज्यान गुमाए। व्यवस्था आमूल परिवर्तन भएपछि पनि राज्य सञ्चालनमा मनपरि गरी नारायणहिटी दरबारको सट्टा बालुवाटार प्रधानमन्त्रीबाट कानुनी शासनको ठाडै उल्लंघन हुने गरी राज्यको सम्पत्तिमा खेलबाड गर्ने हो भने मारिएका १७ हजार मानिसको आत्माले के भन्ला ? नेपाल ट्रस्टको सम्पत्ति सरकारको सम्पत्ति हो। ट्रस्टमा आएको सम्पत्ति सार्वजानिक हितमा मात्र प्रयोग हुनुपर्छ। नेपाल ट्रस्ट ऐन २०६४ को दफा ५ मा ट्रस्टको सम्पत्ति सार्वजानिक हितमा प्रयोग गरिने व्यवस्था छ। दफा ११ मा ट्रस्टको अचल सम्पत्ति व्यक्तिविशेषको नाममा दर्ता नहुने उल्लेख छ। दफा ६ ले प्रधानमन्त्रीलाई ट्रस्टको संरक्षक बनाएको छ। संशोधन हुनुअघिको दफा ७ ले ट्रस्टको सञ्चालक समितिको अध्यक्ष नेपालको गृहमन्त्रीलाई बनाएको थियो। कार्यविभाजन नियमअनुसार पनि ट्रस्ट, सीमा सुरक्षा गर्ने सेना र रक्षा मन्त्रालयसँग सम्बन्धित होइन पर्यटन मन्त्रालयसँग सम्बन्धित विषय हो। रक्षा मन्त्रालय भन्दा त गृहमन्त्रालय अलि बढी सम्बन्धित हो। काठमाडौंको १७३ रोपनी ट्रस्टको जग्गा व्यक्तिको नाममा नामसारी भइसकेको र अरू हजारौं रोपनी कौडीको भाउमा विभिन्न समूहले भोगिरहेको देशको प्रमुख मिडियाले बारम्बार सार्वजनिक गरिरहेका छन्। देशको कार्याकारी प्रमुख र ट्रस्टको संरक्षक हैसियतले नेपाल ट्रस्टको सम्पत्तिमा लुटको धनमा फुपुको श्राद्ध भएको देख्दादेख्दै पनि प्रधानमन्त्री केही कारबाही गर्दैनन्। घटनाक्रमले त्यसको विपरीत यतीलाई नै ऐन नै संशोधन गरेर भए पनि ६ वर्ष बाँकी छँदै आफ्नै कार्यकालमा ट्रस्टको सम्पत्ति लामो समय यतीलाई दिनेपट्टि गएको प्रष्ट देखिएको छ। यसले के संकेत गर्छ ? राम्रो अनुसन्धान गर्ने हो भने देखिन सक्छ। मिडियाले नै अनुसन्धानको लिड देखाइरहेको छ। नेपालको अख्तियार, अमेरिकाको एफबीआई, इजरायलको प्रहरी, बेलायतको स्कटल्याण्ड यार्ड र भारतकै भए पनि सीबीआई हुने हो भने यती काण्ड मा पनि अनुसन्धान प्रधानमन्त्रीसमक्ष पुग्नलाई केही गाह्रो छैन। अख्तियारले अनुसन्धान सुरु गर्नुपर्छ। प्रधानमन्त्रीसमक्ष पनि सोधपुछ र वयान गराउनुपर्छ। मिडियाले देखाएका विषयलाई प्रमाणमा परिणत गर्नुपर्यो। जसबाट मुद्दा चलाउन यथेष्ठ प्रमाण संकलन हुन सक्छ। केसी पूर्व न्यायाधीश हुन्। नेपाल ट्रस्ट जग्गा, ९९ रोपनीको पुनः नापी हुने वीरेन्द्रको सम्पत्तिमा ब्रह्मलुट : लालपुर्जामा ट्रस्टको नाम, जग्गा व्यक्तिको नेपाल ट्रस्टको जग्गा सशस्त्रको कब्जामा वीरेन्द्र परिवारको २१,५६३ रोपनी जग्गा ट्रस्टमा गोकर्ण लिज नियम संगत : नेपाल ट्रस्ट धमाधम लिजमा ट्रस्टको जग्गा"
"बीग बास : सन्दीपको खराब बलिङ, बिना विकेट ३९ रन दिए",मेल्बर्न : बीबीएल अन्तर्गत बुधबार भएको खेलमा नेपाली क्रिकेटर सन्दीप लामिछाने टिम मेल्बर्न स्टार्सका लागि खराब बलिङ गरेका छन्। पुरै चार ओभर बलिङ गर्दा बिना विकेट ३९ रन दिएका सन्दीप मेल्बर्नका लागि महंगो सावित भएका हुन्। यअघि मेल्बर्नको पाँचौ जित निकाल्न सन्दीपले महत्वपूर्ण योगदान गरेका थिए। उनले चार ओभर बलिङ गर्दा २६ रन खर्चिएर तीन विकेट लिएका थिए। टस जितेर फिल्ड रोजेको मेल्बर्नका लागि सन्दीपले बुधबार खराब बलिङ गरेका हुन्। सिड्नी थन्डरलाई पहिलो ओभरमा ९ रन दिएका सन्दीपले दोस्रो ओभरमा सम्हालिएर खेल्दा दुई रनमात्र दिए।। तेस्रो ओभरमा १० रन दिएका सन्दीपले चौथो ओभरमा सर्वाधिक चुटाइ खाए। उनले अन्तिम ओभरमा १८ रन दिएका हुन्।
सन्तोष साहुखलको १०० गोल,"काठमाडौं : सन्तोष साहुखलले नेपाली लिग फुटबलमा शतक गोल पूरा गर्ने खेलाडीको कीर्तिमान बनाएका छन्। च्यासल क्लबका कप्तान सन्तोषले दशरथ रंगशालामा बुधबार भएको पुलिसविरुद्धको खेलमा गोल गर्दै सय गोलको कोशेढुंगा पूरा गरेका हुन्। खेलमा दुई गोल गरेका सन्तोषले लिगमा एक सय एक गोल पुर्याएका छन्। सन्तोषले कीर्तिमान रचेको खेलमा च्यासल र पुलिसले २२ गोलको बराबरी खेल्दै अंक बाँडे। रोमाञ्चक खेलमा पुलिसले सुरुआती अग्रता लिएको थियो। पुलिसका लागि नीरकुमार राई र सुमन लामाले गोल गरे। च्यासलका लागि दुवै गोल सन्तोष साहुखलले फर्काए। खेलमा पुलिसले पाँचौं मिनेटमा नीरकुमारको गोलमा अग्रता लिएको थियो। पुलिसका लागि दोस्रो गोल सुमनले ४०औं मिनेटमा गरेका थिए। यसैगरी च्यासलका सन्तोषले १८औं मिनेटमा गोल गर्दै सय गोलको आँकडा पूरा गरेका थिए। उनले ४९औं मिनेटमा दोस्रो गोल गर्दै च्यासललाई हारबाट जोगाए। नेपालका सफल खेलाडी सन्तोषले २०६० देखि लिग खेल्ने थालेका हुन्। थ्रीस्टारबाट लिग फुटबलमा डेब्यु गरेका सन्तोषले थ्रीस्टारसँगै मनाङ, एपीएफ र च्यासलबाट लिग खेलेका छन्। यसपटक पाँच खेलका पाँचै गोल गरेका सन्तोष अघिल्ला दुई खेलमा भने गोल गर्नबाट चुकेका थिए। ३४ वर्षीय सन्तोषलाई सय गोल पूरा गर्न लामो समय पर्खनु पर्यो। नेपाली फुटबलमा चरम विवाद र भूकम्पले दशरथ रंगशालामा पुगेको क्षतिका कारण लिग फुटबलले निन्तरता पाएको थिएन। भूकम्पपछि चार वर्ष ठप्प भएको लिग गत वर्षदेखि सुरु भएको हो। लिग रोकिएपछि चार वर्षअघि वैदेशिक रोजगारीका लागि जापान गएका सन्तोषले गत वर्ष च्यासलबाट लिग खेलेका थिए। गत वर्ष पनि लिगका खेल लगातार नहुँदा उनी तीन खेल खेलेर जापान फर्किए। यसपटक ढुक्कसँग लिग खेल्न आएका उनले सय गोल पूरा गर्दा खुसी लागेको बताए। मेहनत र खेलप्रतिको लगावका कारण यो सम्भव भएको हो। मैले आफूलाई सधैं फिट राख्ने प्रयास गरेँ। तर, सय गोल पूरा गर्छु भनेर फुटबलमा लागेको थिइनँ, सन्तोषले भने। उनले राष्ट्रिय टोलीमा बोलाएमा आफु खेल्न तयार रहेको पनि बताए। म्यान अफ दी म्याच भएका सन्तोषले १० हजार रुपैयाँ पुरस्कार पाए। यस बराबरीसँगै पुलिसले पाँच खेलबाट आठ अंक बनाएको छ। समान खेलबाट च्यासलको पाँच अंक छ। शतक गोल थ्रीस्टार तेस्रो स्थानमा थ्रीस्टार क्लब सहिद स्मारक ए डिभिजन लिगको तेस्रो स्थानमा उक्लिएको छ। दशरथ रंगशालामा बुधबार भएको खेलमा थ्रीस्टारले ब्रिगेड ब्वाइज क्लबलाई ३१ गोलले हरायो। ललितपुर डर्बी भिडन्तमा थ्रीस्टारलाई जिताउन सुसन श्रेष्ठ, अनन्त तामाङ र विदेशी खेलाडी वासिउ ओलादिरान हाजमतले गोल गरे। ब्रिगेडका रोशन रानामगरले सान्त्वना गोल फर्काएका थिए। थ्रीस्टारले १५औं मिनेटमा सुसनको गोलमा अग्रता लिएको थियो। त्यसपछि ४१औं मिनेटमा रक्षक अनन्त तामाङले हेड गोल गर्दै थ्रीस्टारको अग्रता दोब्बर बनाए। अनन्तले मिक्छेन तामाङको कर्नर पासमा गोल गरेका थिए। ५८औं मिनेटमा हाजमतले गोल गर्दै थ्रीस्टारको अग्रतालाई पथप बलियो बनाए। ब्रिगेड ब्वाइज ६६औं मिनेटमा १० खेलाडीमा समेटिएको थियो। थ्रीस्टारका अशोक खवासलाई फल हानेपछि ब्रिगेडका दीपकराज सिंह रातो कार्ड पाउँदै बाहिरिएका थिए। यद्यपि १० खेलाडीमा समेटिए पनि ब्रिगेडले ९०औं मिनेटमा एक गोल फर्कायो। ब्रिगेडको कमजोरीमा थ्रीस्टारले थप गोल गर्न सकेन। थ्रीस्टारका अनन्त तामाङ म्यान अफ दी म्याच भए। उनले १० हजार रुपैयाँ पुरस्कार पाए। जितसँगै थ्रीस्टारले पाँच खेलबाट १० अंक बनाएको छ। शीर्ष स्थानमा रहेको मनाङ मस्र्याङ्दी क्लबको ११ अंक छ। दोस्रो स्थानमा रहेको मच्छिन्द्रको पनि १० अंक छ। ब्रिगेडले ६ अंक बनाएको छ।"
हिमालयन शेर्पा र फ्रेन्ड्सको बराबरी,"काठमाडौं : हिमालयन शेर्पा क्लब र फ्रेन्ड्स क्लबले सहिद स्मारक ए डिभिजन लिगमा गोलरहित बराबरी खेल्दै अंक बाँडेका छन्। दशरथ रंगशालामा मंगलबार भएको प्रतिस्पर्धात्मक खेलमा दुवै टोलीले गोल गर्ने राम्रा अवसर गुमाएका गिए। पहिलो हाफमा उत्कृष्ट प्रदर्शन गरेको फ्रेन्ड्सले दुईवटा अवसर गुमायो। ४२औं मिनेटमा उक्त राईको पोस्ट छेउको प्रहार बाहिरिएको थियो। ४५औं मिनेटमा सञ्जोग महर्जन पोस्ट नजिक अनमार्क अवस्थामा चुकेका थिए। पहिलो हाफमा रक्षात्मक देखिएको शेर्पाले भने दोस्रो हाफमा दमदार खेल खेलेको थियो। तर शेर्पाले दुई वटा राम्रा अवसर खेर फाल्दा अंक बाँड्न बाध्य बन्यो। ६५औं मिनेटमा विजय श्रेष्ठ वान भेर्सेस वानमा चुकेका थिए। ८३औं मिनेटमा त्रिदेव गुरुङको डेड प्रहार क्रसबारमा लागेर बाहिरिएको थियो। इन्जुरी समयमा त्रिदेवले पोस्ट नजिकैबाट खाली पोस्ट्मा गोल गर्न नसकेपछि शेर्पा निराश बन्यो। फ्रेन्ड्सले भने ६६औं मिनेटमा एउटा फितलो मौका गुमाएको थियो। सञ्जोग महर्जनको हेड प्रहार बाहिरिएको थियो। फ्रेन्ड्स र शेर्पा दुवै जितविहीन अवस्थामा छन्। लिगमा पाँच खेल सकेको शेर्पाको यो तेस्रो बराबरी हो। फ्रेन्ड्सको भने दोस्रो बराबरी हो। बराबरीसँगै शेर्पाले तीन अंक बनाएको छ। फ्रेन्ड्सको दुई अंक छ। शेर्पाका अलरिच सिवे म्यान अफ दी म्याच भए। उनले १० हजार रुपैयाँ पुरस्कार पाए। खेलपछि फ्रेन्ड्सका ब्राजिलियन प्रशिक्षक मार्कुस डानटनले जित्नुपर्ने खेलमा नसोचेको बराबरी भएको बताए। खेलाडीले आफ्नो क्षमता र फर्मेसनअनुसार खेल्न सकेका छैनन्। टेक्निक र फिजिकल कमजोर भयो। हार्नुभन्दा एक आयो, यसैमा खुसी छौं, डानटनले भने। शेर्पाका प्रशिक्षक सञ्जीव बुढाथोकीले जितका लागि रणनीति परिवर्तन गरेर आक्रामक खेले पनि बराबरीमा चित्त बुझाउनु परेको बताए। हामीले लगातार मौका पाएको हो। खाली पोस्टमा खेलाडीले गोल गर्न नसक्नु दुर्भाग्य भयो। खेलाडीले खासै खेल्न सकेका छैनन्। आशा गरेका विश्वास श्रेष्ठ आर्मीसँगको खेलमा घाइते भएर खेल्न नसक्ने भए। त्यसले पनि टोलीमा केही अप्ठ्यारो भयो, सञ्जीवले भने।"
बिग बास : सन्दीपको क्याचमा हरिसको ह्याट्रिक,मेल्बर्न : अस्ट्रेलियन टी२० क्रिकेट बिग बास लिग (बीबीएल) अन्तर्गत अहिले नेपाली क्रिकेटर सन्दीप लामिछाने आवद्ध टोली मेल्बर्न स्टार्स र सिड्नी थन्डरबीच खेल भइरहेको छ। जारी खेलमा मेल्बर्नका लागि हरिस रौफले ह्याट्रिक विकेट लिए। टस जितेर फिल्डिङ रोजेको मेल्बर्नका लागि पाकिस्तानी खेलाडी हरिसले खेलको २० औं ओभरमा ह्याट्रिक लिएका हुन्। अन्तिम ओभरको पहिलो बलमा १ रन दिएका उनले दोस्रो बलमा म्याथ्यू गिल्क्सलाई सन्दीपको हातबाट क्याच आउट गराए। त्यस्तै तेस्रो बलमा कलुम फर्गुसनलाई बोल्ड आउट गरे भने ह्याट्रिक बलमा ड्यानियल सामलाई एलबीडब्लू धरापमा पारे। उनको ह्याट्रिकसँगै सिड्नीले निर्धारित २० ओभरमा ५ विकेट गुमाउँदै १४५ रन बनाएको छ। हरिसले अन्तिम ओभरमा मात्र २ रन खर्चिए। ४ ओभर बलिङ गरेका उनले २३ रन खर्चिए। को हुन् हरिस ? हरिस रौफ सन् १९९३ मा नोभेम्बरमा जन्मिएका हुन्। उनी पाकिस्तानको रावलपिण्डीमा जन्मिएका हुन्। उनी दायाँ हाते मेडियम फास्ट बलर हुन्। अबुधाबी टी२० ट्रफी अन्तर्गत उनले लाहोर कलान्दर्सबाट खेल्ने गरेका छन्। सन् २०१८ मा कलान्दर्सका लागि डेब्यू गरेका हुन्। विद्यालय तहमा फुटबलमा विशेष रुचि राख्थे। उनले इस्लामिक मोडेल कलेजलाई ट्रफीसमेत दिलाएका थिए। तर पछि अन्तर्राष्ट्रिय इस्लामिक विश्वविद्यालयमा भर्ना भएपछि उनले क्रिकेट खेल्न थाले। त्यसपछि उनका प्रशिक्षकले लाहोर कलान्दर्समा ट्रायलका लागि सन् २०१७ मा प्रस्ताव गरे। त्यसलाई स्वीकार गर्दै उनी कलान्दर्सका लागि छनोटसमेत भए। पछि उनलाई आकिव जावेदले अस्ट्रेलियामा क्रिकेट खेल्नका लागि मद्दत गरेका थिए।
कठै एकदिवसीय !,"जारी दोस्रो मनमोहन मेमोरियल कप एकदिवसीय क्रिकेट प्रतियोगिताको छ खेलमा विभिन्न टोलीले १२ पाली खेलिसकेका छन्। तर, केवल एक ब्याट्सम्यानले शतक र तीन ब्याट्सम्यानले अर्धशतक बनाउन सकेका छन्। विभिन्न टोलीका ५१ ब्याट्सम्यान दोहोरो अंकमा रन बनाउनुअघि नै पेभेलियन फर्किएका छन् भने २५ ब्याट्सम्यान त शून्य रनमै आउट भएका छन्। यतिबेला सुनसरीको इनरुवामा दोस्रो मनमोहन मेमोरियल कप एकदिवसीय क्रिकेट प्रतियोगिता सञ्चालन भइरहेको छ। टीट्वेन्टी ढाँचामा आयोजना हुने फ्रेन्चाइज क्रिकेटको भीडमा यो फरक शैलीको प्रतियोगिताको रूपमा देखापरेको छ। पछिल्लो समय नेपालमा एकदिवसीय ढाँचाको प्रतियोगिताको खडेरी नै परेको छ। नेपालमा आयोजना हुने अधिकांश प्रतियोगिता टीट्वेन्टी ढाँचाका छन्। वर्षमा एकपटक राष्ट्रिय खेलकुद परिषद् (राखेप) आफैँले प्रधानमन्त्री कप का नाममा एकदिवसीय प्रतियोगिता आयोजना गर्दै आएको छ। तर, प्रतिकूल मौसमका कारण त्यो प्रतियोगिता पनि खासै प्रभावकारी हुन सकिरहेको छैन। यस्तोमा मनमोहन मेमोरियल कप एकदिवसीय ढाँचामा खेलाइनु क्रिकेटप्रेमीका लागि पक्कै खुशीको कुरा हो। पछिल्लो समय एकदिवसीय ढाँचाको प्रतियोगिता नेपाली क्रिकेटको आवश्यकता पनि हो। नेपालले सन् २०२२ सम्मका लागि अन्तर्राष्ट्रिय क्रिकेट काउन्सिल (आईसीसी) बाट एकदिवसीय टोलीको मान्यता पाएको छ। २०७४ साल चैतमा नेपाललाई आईसीसीले चार वर्षका लागि एकदिवसीय टोलीको मान्यता प्रदान गरेको थियो। पक्कै पनि नेपाली क्रिकेटका लागि यो निकै ठूलो उपलब्धि हो। नेपाली क्रिकेटले एकदिवसीय मान्यता पाएको पनि करिब दुई वर्ष पुग्न लागेको छ। अब हामीसँग दुई वर्ष समय बाँकी छ। एकदिवसीय मान्यता पाएको करिब एक वर्षपछि आएर नेपालले पहिलो एकदिवसीय शृंखला पनि जित्यो। २०७५ साल माघमा संयुक्त अरब इमिरेट्सलाई उसैको मैदानमा तीन खेलको शृंखलामा २१ ले हराउँदै नेपालले यस्तो गौरव हासिल गरेको थियो। कठिन संघर्षपछि प्राप्त भएको एकदिवसीय मान्यतालाई दीर्घकालीन रूपमा जोगाइराख्नु र अन्तर्राष्ट्रिय क्रिकेटमा अझ उत्कृष्ट प्रदर्शन गर्दै आईसीसीबाट टेस्ट मान्यताका लागि संघर्ष गर्नु यतिबेला नेपाली क्रिकेटका लागि सबैभन्दा ठूलो चुनौती हो। त्यसैले पनि यतिबेला हाम्रो आवश्यकता भनेको एकदिवसीय (५० ओभरको क्रिकेट) र त्योभन्दा लामो ढाँचाका प्रतियोगिता हुन्। तर, अझै पनि सम्बद्ध खेल पदाधिकारीहरूको ध्यान यसतर्फ जान सकेको छैन। हामी अझै पनि टीट्वेन्टी ढाँचाको फ्रेन्चाइज क्रिकेटमै रमाइरहेका छौँ। पक्कै पनि टीट्वेन्टी ढाँचाको फ्रेन्चाइज प्रतियोगिताहरूले देशमा क्रिकेटको माहोल तयार पार्न महŒवपूर्ण भूमिका निर्वाह गर्दै आएका छन्। हाल बढीभन्दा बढी टीट्वेन्टी फ्रेन्चाइज क्रिकेट आयोजना भइरहेका छन्। यो ढाँचाको क्रिकेटले दर्शक र प्रायोजक दुवैलाई आकर्षित गरेको हुन्छ र आर्थिक पक्षले पनि उत्तिकै ठूलो भूमिका निर्वाह गरेको हुन्छ। सजिलै प्रायोजक र पर्याप्त दर्शक पाइने भएकाले आयोजकलाई गतिलो आर्थिक लाभ हुने गरेको छ। निरीह ब्याट्सम्यान नेपाली क्रिकेटको अबको आवश्यकता र चुनौतीलाई टीट्वेन्टी ढाँचाको फ्रेन्चाइज प्रतियोगिताले धान्न सक्ने अवस्था छैन। कम्तीमा पनि हाल इनरुवामा जारी मनमोहन मेमोरियल कप मा सहभागी टोलीको प्रारम्भिक चरणको प्रदर्शनले त यस्तै यथार्थतर्फ संकेत गरेको छ। मनमोहन मेमोरियल कप मा मंगलबारसम्म प्रारम्भिक चरणका छ वटा खेल सम्पन्न भइसकेका छन्। ती छ वटै खेलमा सहभागी टोली र खेलाडीले गरेको प्रदर्शन निकै उदेकलाग्दो छ। छ वटै खेलमा पहिलो ब्याटिङ गर्ने सबै टोली अलआउट भएका छन्। त्रिभुवन आर्मी क्लबबाहेक अन्य कुनै पनि टोलीका खेलाडी पूरै ५० ओभर मैदानमा टिक्न सकेका छैनन्। आर्मी क्लबकै खेलाडी पनि निर्धारित ४६ ओभरभित्रै अलआउट भएको देखिन्छ। सहभागी टोलीका अधिकांश ब्याट्सम्यानको प्रदर्शन ५० ओभरभन्दा पनि २० ओभरकै प्रतियोगिताको छनक दिने खालको देखिन्छ। पहिलो खेल प्रतियोगिताको पहिलो खेल प्रदेश नम्बर १ र प्रदेश नम्बर ५ बीच भयो। पहिलो ब्याटिङ गरेको प्रदेश १ का ब्याट्सम्यान ३५ ओभर पनि क्रिजमा टिक्न सकेनन्। ३१२ ओभरमा १ सय २० रन बनाउँदै प्रदेश १ अलआउट भयो। फिर्दोष अन्सारी २३, कप्तान पुष्प थापा २२, दीपेश कँडेल २२ र लभ कामत ११ रनमै पेभेलियन फर्किए। अन्य ब्याट्सम्यानले त दोहोरो अंकमा समेत रन बनाउन सकेनन्। जवाफी ब्याटिङमा ओर्लिएको प्रदेश ५ को अवस्था त झनै विरक्तलाग्दो थियो। यस टोलीले एकदिवसीय क्रिकेटमा अत्यन्तै सामान्य मानिने १ सय २१ रनको विजयलक्ष्यसमेत भेट्टाउन सकेन। आफ्नो सम्पूर्ण पाली १८ ओभरमै केवल ५२ रनमा समेटिएपछि प्रदेश ५ नमीठो हार स्विकार्न बाध्य भयो। यस टिमका लागि विराट भण्डारीले सर्वाधिक २८ र विशालविक्रम केसीले १२ रन बनाए। अन्य ब्याट्सम्यानले दोहोरो अंकमा रन बनाउन सकेनन्। वास्तवमा एकदिवसीय ढाँचाको प्रतियोगितामा प्रदेश १ र प्रदेश ५ ले गरेको यो प्रदर्शन अत्यन्तै निराशाजनक हो। दुवै टोलीका अधिकांश ब्याट्सम्यान टीट्वेन्टी ढाँचाको प्रतियोगितामा जस्तै छिटोछिटो रन बनाउने धुनमा एकपछि अर्को गर्दै पेभेलियन फर्किएका थिए। दोस्रो खेल प्रदेश ५ र प्रदेश ३ बीचको दोस्रो खेल वर्षाका कारण प्रभावित भयो। प्रदेश ३ ले पहिले ब्याटिङ गर्दै ४५२ ओभरमा सबै विकेट गुमाएर १ सय ८९ रन मात्र बनाउन सक्यो। त्यो खेलमा पनि प्रदेश ३ का ब्याट्सम्यान ५० ओभरसम्म क्रिजमा टिक्न सकेनन्। कुनै पनि ब्याट्सम्यानले अर्धशतकसम्म बनाउन सकेनन्। सुवास खकुरेल ४२, अदिल खान २६, रित गौतम २२, प्रतिस जिसी १८, रामनरेश गिरी १७, सोनु तामाङ १५, इशान पाण्डे १२ र नन्दन यादव १० रनमा आउट भए। वर्षाबाट खेल प्रभावित हुनुअघि २१ ओभर ब्याटिङ गरेको प्रदेश ५ ले पनि नौ रनको कुल स्कोरमै आफ्नो एक विकेट गुमाइसकेको थियो। ओपनर ब्याट्सम्यान विराट भण्डारी छ रनमै आउट भएका थिए। तेस्रो खेल त्यसै गरी, प्रदेश ३ र प्रदेश १ बीच भएको तेस्रो खेलको अवस्था पनि उस्तै थियो। पहिले ब्याटिङ गरेको प्रदेश १ का सम्पूर्ण ब्याट्सम्यान २८ ओभरभित्रै एकपछि अर्को गर्दै पेभेलियन फर्किए। प्रदेश १ ले अलआउट हुनुअघि १ सय ४४ रन मात्र बनाउन सक्यो। टीट्वेन्टी ढाँचामा खेल्न अभ्यस्त अधिकांश ब्याट्सम्यान छिटोछिटो रन बनाउने धुनमै आउट भएका थिए। कप्तान पुष्प थापाले ५० रन बनाए पनि उनको खेल्ने शैली आक्रामक नै थियो। उनले केवल ४१ बलको सामना गरी दुई छक्का र पाँच चौकाको मद्दतले उक्त रन बनाएका थिए। अर्धशतक बनाएपछि पनि उनले आफ्नो आक्रामक ब्याटिङलाई निरन्तरता दिए। त्यसैको फलस्वरूप उनी नन्दन यादवको बलमा अदिल खानद्वारा समातिन पुगे। यसबाहेक प्रदेश १ का मिनाष थापा (२० रन), फिर्दोस अन्सारी (१८ रन) र राज थापा १० (रन) ले मात्र दोहोरो अंकमा रन बनाउन सके। सात जना ब्याट्सम्यान त चार रनभन्दा अगाडि नै बढ्न सकेनन्। जवाफी ब्याटिङमा ओर्लिएको प्रदेश ३ ले पनि २६ ओभरमा विजयलक्ष्य पूरा गर्न तीन विकेट खर्चियो। यस क्रममा सुवास खकुरेलले अविजित ८५, रीत गौतमले १७, जितेन्द्र ठकुरीले अविजित १७ र अदिल खानले ११ रनको योगदान गरेका थिए। सुवासले केवल ७३ बलको सामना गरी पाँच छक्का र सात चौका हिर्काएका थिए। चौथो खेल तुलनात्मक रूपमा दुई विभागीय टोली आर्मी क्लब र एपीएफ क्लबबीचको चौथो खेल भने केही स्तरीय देखियो। पहिले ब्याटिङ गरेको आर्मी क्लबले ४६ ओभरमा अलआउट हुनुअघि २ सय ८१ रन बनायो। आर्मीका लागि कुशल मल्लले १ सय ११ रनको योगदान गरे। प्रतियोगितामा बनेको यो पहिलो शतक थियो। तर, कुशलको ब्याटिङ शैली भने निकै आक्रामक थियो। उनले केवल ६३ बलमा १३ छक्का र पाँच चौकाको मद्दतले उक्त रन बनाएका थिए। यसबाहेक अनिल मण्डलले ४१, राजेश पुलामी मगरले ३८, रोहित पौडेलले २६ र विक्रम सोभले १४ रन जोडेका थिए। आर्मी क्लबका छ ब्याट्सम्यानले दोहोरो संख्यामा रन बनाउन सकेनन्। जवाफी ब्याटिङमा ओर्लिएको एपीएफ क्लब त ३९३ ओभरमै केवल १ सय ७३ रनमा अलआउट हुन पुग्यो। एपीएफ क्लबका कुनै पनि ब्याट्सम्यान लामो समय क्रिजमा टिक्न सकेनन्। पृथु बास्कोटा ३६, शंकर राणा ३२, सुमित महर्जन र सन्दीप जोरा २३२३, प्रदिप ऐरी २१ तथा कप्तान वसन्त रेग्मी १७ रनमा क्रिज छाड्न बाध्य भए। पाँच ब्याट्सम्यानले दोहोरो अंकमा रन बनाउन सकेनन्। पाँचौँ खेल एपीएफ क्लब र आयोजक मनमोहन क्रिकेट सेन्टरबीच भएको पाँचौँ खेल पनि आहा भन्ने खालको रहेन। पहिले ब्याटिङ गरेको एपीएफ क्लबका ब्याट्सम्यान पूरै ओभर क्रिजमा टिक्न सकेनन्। ४३४ ओभरमै अलआउट हुनुअघि एपीएफ क्लबले २ सय ४ रन बनायो। सुमित महर्जनले भने एकदिवसीय शैलीको ब्याटिङ गर्दै ८३ रन बनाए। उनले सम्हालिएर खेल्दै १ सय ७ बलमा सात चौका हिर्काए। सुमितकै ब्याटिङका कारण एपीएफ क्लब दुई सय रन कटाउन सफल भएको थियो। यसबाहेक अन्य चार ब्याट्सम्यानले मात्र दोहोरो संख्यामा रन बनाउन सके। ओपनर शंकर राणा ३६, विकेटकिपर ब्याट्सम्यान प्रदिप ऐरी १९ र सन्दीप जोरा र कप्तान वसन्त रेग्मी १२१२ रनमा पेभेलियन फर्किए। छ जना ब्याट्सम्यान त दोहोरो अंकमा रन बनाउनुअघि नै आउट भएका थिए। जवाफी ब्याटिङमा ओर्लिएको मनमोहन क्रिकेट सेन्टरको अवस्था त झनै निरीह देखियो। आयोजक क्लबका सम्पूर्ण ब्याट्सम्यान ३६२ ओभरमै केवल १ सय २१ रन बनाउँदै अलआउट भए। तीन ब्याट्सम्यान ओपनर रवि रोय (२६ रन), रूपेश श्रीवास्तव (२३ रन) र विवेक मेहता (१५ रन) ले मात्र दोहोरो अंकमा रन बनाउन सके। अन्य ब्याट्सम्यानले न गतिलो रन बनाउन सके, न त लामो समय क्रिजमा टिक्न नै। छैटौँ खेल आयोजक मनमोहन क्रिकेट सेन्टर र आर्मी क्लबबीच अघिल्लो मंगलबार खेलिएको छैटौँ खेलको अवस्था त झनै टीठलाग्दो देखियो। टस जिती पहिलो ब्याटिङको निर्णय लिएको आयोजक टोलीका ब्याट्सम्यान २० ओभर पनि क्रिजमा टिक्न सकेनन्। मनमोहन क्रिकेट सेन्टरले १९३ ओभरमै अलआउट हुनुअघि ५६ रन मात्र बनाउन सक्यो। एकदिवसीय ढाँचाको क्रिकेटमा ब्याट्सम्यानहरूका लागि योभन्दा कहालीलाग्दो अवस्था अरू के हुन सक्ला ! आयोजक क्लबका केवल दुई ब्याट्सम्यान ओपनर सुशान्त तिमिल्सिना (१५ रन) र सोन मण्डल (१३ रन) ले मात्र दोहोरो संख्यामा रन बनाउन सके। पाँच जना ब्याट्सम्यान त शून्य रनमै पेभेलियन फर्किए। शून्य रनमा आउट हुने कुनै पनि ब्याट्सम्यान आठ बलभन्दा बढी मैदानमा टिक्न सकेनन्। आर्मी क्लबका बलर सुसन भारी एक्लैले सात विकेट लिए। उनले ८३ ओभरमा तीन मेडन राख्दै केवल १६ रन खर्चिएका थिए। जवाफी ब्याटिङमा ओर्लिएको आर्मी क्लबले पाँच ओभरमै कुनै पनि विकेट नगुमाई विजयलक्ष्य पार गर्यो। समूह ए बाट आर्मी क्लब विजेता बन्दै सेमिफाइनलमा पुग्यो। अवस्था निराशाजनक जारी प्रतियोगिताको छ खेलमा हालसम्म विभिन्न टोलीले १२ पाली खेलिसकेका छन्। तर, यसबीचमा केवल एक ब्याट्सम्यानले शतक र तीन ब्याट्सम्यानले अर्धशतक बनाउन सकेका छन्। विभिन्न टोलीका ४६ ब्याट्सम्यानले दोहोरो संख्यामा रन बनाएका छन् भने ५१ ब्याट्सम्यान दोहोरो अंकमा रन बनाउनुअघि नै पेभेलियन फर्किएका छन्। २५ ब्याट्सम्यान त शून्य रनमै आउट भएका छन्। ५० ओभरको प्रतियोगिता भए पनि हालसम्म दुई खेलमा मात्र दुई सयभन्दा बढी रन बन्न सकेको छ। दुई सयभन्दा बढी रन बनाउने दुवै टोली विभागीय क्लब हुन्। एपीएफ क्लबविरुद्घ आर्मी क्लबले २ सय ८१ रन बनाएको थियो भने आयोजक क्लबविरुद्घ एपीएफ क्लबले २ सय ४ रन जोडेको थियो। अन्यथा, बाँकी सबै खेलमा दुई सयभन्दा कम रन बनेको छ। त्यसै गरी, आठ वटा खेलमा एउटा टोलीको कुल स्कोर नै एक सय ५० रन पनि पुगेको पाइँदैन। चार वटा खेलमा त सहभागी टोलीले एक सय रनसमेत कटाउन नसकेको दयनीय अवस्था देखिन्छ। यसका अतिरिक्त तीन जना ब्याट्सम्यानले मात्र दुई खेल खेलेर एक सयभन्दा बढी रन बनाउन सकेका छन्। दुई ब्याट्सम्यान आफ्ना दुवै खेलमा डक आउट भएका छन् भने १६ ब्याट्सम्यान एक खेलमा डक आउट भएका छन्। हालसम्म खेलिएको छ खेलमा दुई खेलाडीबीच भएको सबैभन्दा ठुलो साझेदारी ८५ रन हो। एपीएफ क्लबविरुद्घको खेलमा आर्मी क्लबका कुशल मल्ल र अनिल मण्डलले तेस्रो विकेटका लागि त्यो साझेदारी गरेका थिए। हालसम्म चार खेलमा मात्र ६० रनभन्दा बढीको साझेदारी भएको छ। तीन खेलमा ५० रनभन्दा बढीको साझेदारी भएको छ भने अन्य खेलमा दुई खेलाडीबीच भएको साझेदारी त्योभन्दा कम छ। पक्कै पनि एकदिवसीय प्रतियोगितामा हाम्रा ब्याट्सम्यानहरूको यो दयनीय प्रदर्शन हो। हाम्रा लागि आगामी दिनमा टीट्वेन्टी ढाँचाको फ्रेन्चाइज क्रिकेटभन्दा पनि बढीभन्दा बढी एकदिवसीय प्रतियोगिता आवश्यक छ भन्ने सन्देश मनमोहन मेमोरियल क्रिकेटले दिएको छ। यसको विपरीत बलरहरूको अवस्था भने निकै उत्साहजनक देखिन्छ। आर्मी क्लबका सुसन भारीले दुई खेलमै आठ विकेट लिइसकेका छन् भने प्रदेश १ का दीपेश कँडेल र एपीएफ क्लबका वसन्त रेग्मीले दुई खेलमा सातसात विकेट हात पारिसकेका छन्। प्रदेश ५ का विक्रम भुसालले दुई खेलमा छ विकेट लिएका छन्। तीन बलरले पाँचपाँच र दुई बलरले चारचार विकेट हात पारेका छन्। मनमोहन मेमोरियल कपको विषयमा जानकारी दिन काठमाडौँमा आयोजित पत्रकार सम्मेलनमा राखेपका प्रमुख क्रिकेट प्रशिक्षक जगत टमटाले पनि नेपाली क्रिकेटको आवश्यकता र हाल सञ्चालन भइरहेका प्रतियोगिताबीच तालमेल मिल्न नसकेको स्विकारेका थिए। हाम्रो आवश्यकता भनेको बढीभन्दा बढी एकदिवसीय प्रतियोगिता हो, तर एकदिवसीय प्रतियोगिताकै खडेरी छ, उनको कथन थियो। फ्रेन्चाइज क्रिकेटको अर्थराजनीति नेपालको सन्दर्भमा अहिलेको तुलनामा केही वर्षअघिसम्म एकदिवसीय प्रतियोगिता बढी हुन्थे। टीट्वेन्टी क्रिकेट यदाकदा मात्र आयोजना हुने गरेको थियो। नेपाली ब्याट्सम्यानहरू पनि एकदिवसीय ढाँचा खेल्न अभ्यस्त थिए। तर, पछिल्लो केही वर्षयता एकदिवसीय ढाँचाको क्रिकेट आयोजना हुन छाडेको छ। यसको विपरीत टीट्वेन्टी ढाँचाका प्रतियोगिताहरूको बाढी नै आएको छ। नेपालले आईसीसीबाट एकदिवसीय मान्यता प्राप्त गरेपछि हाम्रो आवश्यकता भनेको ५० वा त्योभन्दा बढी ओभरको प्रतियोगिता हो। तर, बदलिँदो समय र पस्थितिसँगै एकदिवसीय ढाँचाको प्रतियोगितालाई टीट्वेन्टी ढाँचाले विस्थापित गर्दै लगेको पाइन्छ। टीट्वेन्टी विश्व क्रिकेटको छोटो ढाँचा हो। यो ढाँचाको प्रतियोगितामा सहभागी दुवै टोलीले २०२० ओभर ब्याटिङ र बलिङ गर्छन्। टीट्वेन्टी क्रिकेटमा ब्याट्सम्यान र बलरमाथि उत्तिकै दबाब रहन्छ। ब्याट्सम्यान क्रिजमा प्रवेश गर्नासाथ बढीभन्दा बढी चौका र छक्का प्रहार गर्न आतुर हुन्छन्। कुनै समय एकदिवसीय क्रिकेटमा बन्ने २ सय ५० रन पछिल्लो समय टीट्वेन्टी क्रिकेटमै बन्ने गरेको छ। टीट्वेन्टी क्रिकेटमा २ सय ५० भन्दा पनि बढी रन बनेको इतिहास पनि छ। छिटोछिटो रन बनाउने धुनमा ब्याट्सम्यान लामो समय क्रिजमा टिक्न सक्दैनन्। टीट्वेन्टी क्रिकेट करिब तीन घण्टाको हाराहारीमा सकिने भएकाले दर्शकमाझ पनि यो ढाँचा निकै लोकप्रिय छ। बढीभन्दा बढी टीट्वेन्टी फ्रेन्चाइज क्रिकेट आयोजना हुनुको पछाडि पनि यही मानसिकताले काम गरेको पाइन्छ। स्वाभाविक रूपमा यो ढाँचाको क्रिकेटले दर्शक र प्रायोजक दुवैलाई आकर्षित गरेको हुन्छ। यो ढाँचाको प्रतियोगितामा आर्थिक पक्षले पनि उत्तिकै ठूलो भूमिका निर्वाह गरेको हुन्छ। सजिलै प्रायोजक र पर्याप्त दर्शक पाइने भएकाले आयोजकलाई गतिलो आर्थिक लाभ पनि हुने गरेको छ। त्यसैले आयोजक पनि लामो ढाँचाभन्दा टीट्वेन्टी प्रतियोगिता आयोजना गर्न बढी उत्साहित हुन्छन्। केही समयअघिसम्म नेपालमा धनगढी प्रिमियर लिगको नाममा एउटा मात्र टीट्वेन्टी फ्रेन्चाइज लिग हुन्थ्यो। देशमा फ्रेन्चाइज लिग क्रिकेटको माहोल तयार पार्न यो प्रतियोगिताको निकै ठूलो योगदान छ। सुरुसुरुमा आयोजक आफैँले ठूलो धनराशि लगानी गरेर धनगढी प्रिमियर लिग आयोजना गरेको पाइन्छ। तर, दर्शक र प्रायोजकको ओइरो लाग्ने क्रम बढेपछि अन्य व्यक्ति र संस्था पनि यो ढाँचाको प्रतियोगिता आयोजना गर्न लोभिएको पाइन्छ। अहिले आएर धनगढी प्रिमियर लिगका अतिरिक्त एभरेस्ट प्रिमियर लिग, पोखरा प्रिमियर लिग, कर्णाली प्रिमियर लिग, सप्तरी प्रिमियर लिग, महिला प्रिमियर लिग, इटहरी प्रिमियर लिग, नेपालगञ्ज प्रिमियर लिगजस्ता थुप्रै टीट्वेन्टी फ्रेन्चाइज लिग आयोजना हुँदै आएका छन्। यसका अतिरिक्त विभिन्न शहरको नाममा पनि यस्ता प्रिमियर लिग आयोजना हुन थालेका छन्। पक्कै पनि यस्ता प्रिमियर लिग प्रतियोगिताले देशभित्र क्रिकेटको माहोल तयार पार्न र क्रिकेटलाई व्यावसायिक बनाउन महŒवपूर्ण योगदान पुर्याएका छन्। यति हुँदाहुँदै पनि अबको हाम्रो आवश्यकता भनेको छोटो ढाँचाको प्रिमियर लिगभन्दा पनि ५० ओभरभन्दा माथिको ढाँचाका प्रतियोगिता नै हुन्। आईसीसीबाट एकदिवसीय टोलीको मान्यता पाएपछि अबको हाम्रो लक्ष्य भनेको यो उपलब्धिलाई दीर्घकालीन रूपमा जोगाइराख्नु र योभन्दा पनि माथिको टेस्ट मान्यताका लागि आफूलाई तयार पार्नु नै हो। अन्तर्राष्ट्रिय प्रतियोगितामा ब्याटिङमै समस्या अन्तर्राष्ट्रिय प्रतियोगितामा पनि नेपाली खेलाडीको ब्याटिङमै सबैभन्दा ठूलो समस्या देखिने गरेको छ। अन्तर्राष्ट्रिय प्रतियोगिताहरूमा नेपाली टोलीले सफलता हात पार्दा यदाकदा मात्र ब्याटिङ निर्णायक बनेको देखिन्छ। अन्यथा, अन्तर्राष्ट्रिय प्रतियोगितामा जीत हात पार्ने हाम्रो सबैभन्दा ठूलो हतियार भनेको बलिङ नै हो। यस्तो अवस्थामा ब्याटिङमा सुधार ल्याउन पनि हामीलाई लामो ढाँचाकै प्रतियोगिता आवश्यक पर्छ। अफगानिस्तान र आयरल्यान्डले एकदिवसीय मान्यता पाएपछि टेस्ट टोलीका रूपमा फड्को मार्न गरेको संघर्षबाट पनि हामीले शिक्षा लिनु आवश्यक छ। टीट्वेन्टी र एकदिवसीय फरक ढाँचाका क्रिकेट हुन्। टीट्वेन्टीले बलरलाई दबाब झेल्न सिकाउँछ, तर ब्याट्सम्यानको क्षमतामा सुधार ल्याउन हामीलाई एकदिवसीय प्रतियोगिता नै आवश्यक पर्छ। एकदिवसीय मात्र होइन, अब हामीले अगाडिको यात्रा तय गर्न तीन दिवसीय क्रिकेट भित्र्याउन पनि ढिलो गर्नु हुँदैन। निरीह क्रिकेट संघ घरेलु क्रिकेटको नेतृत्वदायी निकाय नेपाल क्रिकेट संघ (क्यान) करिब साढे तीन वर्ष आईसीसीको निलम्बनमा रह्यो। घरेलु क्रिकेटले अपेक्षित फड्को मार्न नसक्नुमा यो पनि एउटा प्रमुख कारण बन्यो। तर, अहिले नेपाली क्रिकेटमाथि लगाइएको निलम्बन फुकुवा भइसकेको छ। आईसीसी प्रतिनिधिको रोहबरमा भएको निर्वाचनपछि क्यानले नयाँ नेतृत्व पनि पाइसकेको छ। तर, क्यानको नयाँ नेतृत्वले पनि देशभित्र आयोजना हुने प्रतियोगिताहरूलाई नियमन गर्न सकिरहेको छैन। देशको आवश्यकताअनुसार प्रतियोगिता सञ्चालन गर्ने, प्रतियोगिता नियमन गर्ने, वार्षिक खेलतालिका तयार पार्ने, खेलाडीलाई आवश्यकताअनुरूप प्रशिक्षण गराउनेजस्ता सम्पूर्ण कार्य क्यानकै जिम्मेवारीभित्र पर्छ। तर, निलम्बन फुकुवा र नयाँ निर्वाचन भएको लामो समय बितिसक्दा पनि क्यानको नयाँ नेतृत्व यसतर्फ संवेदनशील देखिएको छैन। निर्वाचित क्यानका एक पदाधिकारी अहिले पनि आफूहरूले स्वतन्त्र रूपमा काम गर्न नपाएको गुनासो गर्छन्। निलम्बन फुकुवा भए पनि हामीले अझै स्वतन्त्र रूपमा काम गर्न पाएका छैनौँ, ती पदाधिकारी भन्छन्, अहिले पनि हरेक कुरामा हामीले आईसीसीको निर्देशन पर्खनुपर्ने अवस्था छ। यस विषयमा पटकपटक आईसीसीलाई पत्राचार पनि गरिसकेका छौँ। त्यसैले हामीले अहिले चाहेर पनि स्वतन्त्र रूपमा काम गर्न सकिरहेका छैनौँ।"

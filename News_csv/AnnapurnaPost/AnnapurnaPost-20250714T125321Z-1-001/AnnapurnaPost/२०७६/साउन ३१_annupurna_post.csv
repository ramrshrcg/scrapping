शीर्षक,विवरण
बेथितिका चाङ,"जनादेश प्राप्त जनप्रतिनिधि किन दिनप्रतिदिन जोक्कर बन्दैछन् ? शिष्टाचार र सम्मान लोप नै भइसक्यो। हुन त जस्तो सिकायो सिक्ने त्यस्तै हो। हिजो एकसरो लुगामा चप्पल लगाएर राजनीतिमा निस्केको एउटा ठिटोले आज आलिसान महल कसरी ठड्यायो ? दूरदराजका के सहरबजारकै नेपालीले राम्रोसँग स्वास्थ्योपचार गर्न पाएका छैनन्। सरकारका मुखिया विदेशमा गएर आफ्नो स्वास्थ्योपचार गराउँछन्। आमनागरिकलाई दुविधामा राखेर आफू जनताकै पैसामा सुविधामा बस्नु कत्तिको जायज हो ? राजनीतिक नेतृत्व ठीक हुँदा देश प्रणालीमा जाने थियो। क्षमताका आधारमा अवसर पाउने थिए न कि चाकडीचाप्लुसीका आधारमा। नेतृत्व नै ठीक नभएपछि समाज बिग्रँदै जाने रहेछ भन्ने विषय पढिरहेकी एक विद्यार्थी पनि हुँ म। राज्यकोषमाथि अत्याचार गरेर सरकारले तीन वर्षमा २१ अर्बको गाडी किनेको छ। यसबाहेक स्थानीय तह तथा विभिन्न आयोजनाले सवारी किन्न खर्च गरेको एकीकृत विवरण नै उपलब्ध छैन। यसले मितव्ययिता अपनाउने आफ्नै घोषित नीति तथा कार्यक्रम पाखा लगाएर सरकारले आवश्यकता र देशको आर्थिक क्षमताको ख्यालै नगरी सवारी साधनमा राज्यकोष सखाप पारेको देखिन्छ। अधिकांश मन्त्रालय तथा कार्यालयबाट गरिने काम चलाउनेवाला मात्रै छन्। त्यसको दीर्घकालीन प्रभावको मूल्यांकन गरिएको छैन। जब अभावको आभास हुन्छ। आमाबुवाले बचत गर्ने बानीको विकास गराउनु हुन्थ्यो। छिमेकीको मेलापात गरेर गुजारा चलाउनुपर्ने घरमा पनि कहिल्यै पैसाको अभाव भएको अनुभूति आमाले हुन दिनु भएन। घाँटी हेरेर हाड निलेपछि आर्थिक अवस्था सुधार्न समय नलाग्ने रहेछ। आज वडा, जिल्ला, प्रदेश र देशमा मैले मेरा असल आमाबुवा जतिका दूरदर्शी अभिभावक देख्न पाएकी छैन। हालसालैको प्रसंग हो गण्डकी प्रदेशका मुख्यमन्त्री पृथ्वीसुब्बा गुरुङले संघीय सरकारले हेप्छ भनेर इखले महँगो गाडी किनेको प्रतिक्रिया दिनु, महानगरपालिकाका मेयरले डोजर चलाएर कार्यक्रमको उद्घाटन गर्दा दुर्घटना भएर सहभागी घाइते भएर अस्पताल दौडाउनु, जनप्रतिनिधिले अभियानको नाममा समाज विभाजित गराउनु, यी संयोग मात्र नभएर राजनीतिको आवरणभित्रका अपराध हुन्। कानुनको धज्जी उडाउँदै उच्च सरकारी पदाधिकारी र कर्मचारी सवारी साधन चढ्न थालेपछि गरिब देशको ठूलो धन गाडी किन्नमा खर्चिएको छ। पछिल्लो वर्ष त विनियोजितभन्दा चार गुणा बढी रकम रकमान्तर गरेर गाडी किनेको पाइयो। ठेकदार सांसद, डनवाला सांसद, गनवाला सांसद अनि बुद्धिवान् चरिवान्, नैतिकवान् पाखा लगाएपछि के परिवर्तनको अपेक्षा गर्नु। जनताको दैनिकीसँग प्रत्यक्ष सरोकार राख्ने वस्तुको मूल्य अकासिएको छ। जताततै कालोबजारीले स्थान पाएको छ। सरकारका अंग दलाल, तस्कर, माफिया र भ्रष्टको चंगुलको जालोमा फसेको छ। सत्ता र पैसामा टिकेको राजनीतिले कसरी देश र जनताका हितमा काम गर्न सक्छ ? यही गति र दिशामा सरकारको यात्रा जारी रहने हो भने अब चारपाँच वर्षमा समृद्ध नेता र सुखी नेता बन्ने देखिन्छ। तर, जनताको जीवनस्तर भने झन्झन् दयनीय र कष्टकर बन्दै जानेछ। नेपालमा जनप्रतिनिधिलाई तलब भत्ता प्रदान गरी जनकर्मचारीमा रूपान्तरण गरी राजनीतिलाई घोषित रूपमै आर्थिक पेसामा रूपान्तरण गरिएको छ। विश्वका कुनै पनि मुलुकमा यस्तो व्यवस्थाको राज पाइँदैन, यसले पनि समाज र राजनीतिलाई सही दिशा प्रदान गर्न सक्दैन। सत्ता र पैसामा टिकेको राजनीतिले कसरी देश र जनताका हितमा काम गर्न सक्छ। नेपालीको भावना र भविष्यलाई घात गर्नेलाई कसरी नेता भन्ने। निजी स्वार्थपूर्ति गर्नगराउन जनता मार्ने, जनतालाई दुःख दिने, अभाव र बाध्यतामा दयनीय अवस्थामा बाँच्न बाध्य पार्ने नेताको विरुद्धमा लाग्न जरुरी छ अब। यही अवस्थामा छिटै यो आत्मघाती शासन व्यवस्थाको विरुद्धमा जनताको ज्वाराभाट फाट्नेवाला छ, जनताको धैर्यको बाँध फुट्नेवाला छ, जनसागर उर्लनेवाला छ। जनप्रतिनिधिको तलब भत्ता बढाएको प्रसंग यतिबेला देशभर चर्चाको विषय बनेको छ। गण्डकी प्रदेश सभामा यो विषयले स्थान पायो। खाने भनेपछि सत्तापक्ष प्रतिपक्ष दुवै तैं चुप मै चुप गरे। नेपाली जनतालाई अवश्य लाग्यो अब किन पढ्नुपर्यो ? सीधै डन र गनको राजनीति सुरु गर्यो। देशको स्रोत र साधन प्रयोग गर्यो। हावादारी गफ गर्यो। दिन बितायो। समृद्ध नेपालको परिकल्पना गरेको दुईतिहाइ बहुमतको सरकार सुरुका दिनमा देशमा सर्वशक्तिमान देखिए पनि नेपालको इतिहासमा यति लाचार सरकार बिरलै थियो। दुईतिहाइ वास्तवमा शक्ति नभएर अंक रहेछ भन्ने प्रमाणित हुँदै गएको छ। नेपालमा सबैभन्दा सजिलो काम भनेको अब जनप्रतिनिधि, सांसद र मन्त्रीको देखिन थालेको छ। जसका लागि कुनै योग्यता चाहिँदैन। यति सजिलो पदलाई समेत न्याय गर्न सक्ने क्षमता नेतृत्व र विजयी व्यक्तित्वमा देखिएन। करको दायरा बढेको बढ्यै छ, स्वास्थ्य शिक्षा, यातायात, व्यवस्थित सहरीकरण छ न व्यवस्थित गाउँ नै। आफ्नो घरलाई आलिसान महल बनाउन सक्नेले जनताको जीवनस्तर उकास्न किन सक्दैनन् ? नेपालको सन्दर्भमा मुलुकको कार्यकारी पद जिम्मेवारी नभएर चटकेको आसन बन्दै गयो। मूढ बुद्धि भएकाहरू पनि त्यहाँ पुगेपछि परमार्थी पुरुष बन्ने अभिनयमा मस्तराम भए। सिक्नुनपर्ने, सल्लाह लिनुनपर्ने तर आफूले बोलेका हरेक वाक्य ब्रह्मवाक्य भन्ने भ्रम पाल्नुपर्ने अनौठो मनोविज्ञानबाट उनीहरू हौसिँदै गए। पोखरामा केही दिनअघि एकजना जनप्रतिनिधिले नारीहरूको महान् पर्व हरितालिका तीज भडकिलो नबनाउने भन्दै जिल्ला प्रशासन कार्यालयमा ज्ञापनपत्र बुझाए। प्रशासनले पनि तीज भडकिलो भएको छ कि छैन ? केलाई भडकिलो भन्ने भनेर नबुझी हचुवाका भरमा पार्टी प्यालेसमा दर खानेखुवाउने कार्यमा सूक्ष्म निगरानी भनेर आदेशात्मक विज्ञप्ति निकाल्यो। त्यसको विरुद्धमा धर्म, संस्कार र संस्कृतिमाथि हस्तक्षेप गर्न थाल्यो भनेर विश्व हिन्दु महासंघ कास्कीसहित विभिन्न सामाजिक तथा व्यावसायिक संस्थाले ऐक्यबद्धता जनाउँदै पत्रकार सम्मेलन नै गरेर प्रतिवाद गरे। यसले के प्रस्ट पार्यो भने अब महिला, आमाबुवा, दिदीबहिनी, दाजुभाइ आम नागरिकले राजनीतिक व्यक्तित्व तथा प्रशासन, कर्मचारीले बोलेका, लेखेका भन्न खोजेका कुरा छुट्ट्याउन सक्ने भएका छन्। सूक्ष्म निगरानी त अब आमनागरिकले जनप्रतिनिधि र निजामती कर्मचारीमाथि गरेका छन्। त्यसैले अब आफ्नो योग्यता हरेर बोल्ने होइन कि आफ्नो क्षेत्रका नागरिकको अवस्था र योग्यता हेरेर भाषण नगर्ने हो भने नेपाली जनताले धारे हात लगाउनेछन्।"
दुईतिहाइको कूटनीतिक परीक्षा,"बर्खामा डुबान समस्या आउँछ भन्ने जान्दाजान्दै किन समाधान खोजिन्न ? आसन्न नेपालभारत संयुक्त बैठकमा समीक्षा हुनुपर्छ। तीनचार दशकअघि नेपाल र भारतबीच जेजस्ता समस्या उठ्थे, अहिले पनि त्यही समस्यामा छलफल भइरहेको छ। २०३९ मा कूटनीतिक सेवा प्रवेश गर्दा जुन प्रकारका समस्या हामी देखिरहेका थियौं। सेवानिवृत्त भएको आधा दशक बितिसक्दा पनि उही समस्या देखिनु शुभ लक्षण होइन। यसले हामी कस्तो अल्झनमा छौं भन्ने देखाइरहेको छ। हामी पनि स्पष्ट हुन नसकेको र भारतले हामीलाई हेर्ने दृष्टिकोणमा समेत परिवर्तन नआएकाले यस्ता समस्या कायम रहँदै आएका हुन्। हुन त सबैले आफ्नो मुलुकको हित हेर्ने हो। तर त्यसो भन्दैमा अर्कोलाई कमजोर बनाएर आफूलाई फाइदा पुर्याउने नीति कसैले लिनु हुँदैन। सायद नेतृत्व तहमा यस्ता विषय स्पष्ट नहुँदा समस्या ज्यूँका त्यूँ रहेका होलान्। नेतृत्वको दृष्टि नपुगेर पनि समस्या समाधान हुन सकेको छैन। नेतृत्वले छलफल गर्नुपर्छ अनि आफू, परिवार, निकटस्थ र दलको स्वार्थ त्याग्ने साहस गर्नुपर्छ। राष्ट्र हितलाई अग्रस्थानमा राखेर काम गर्ने इमानदारिताको पनि उत्तिकै खाँचो छ। लामो समय पञ्चायती व्यवस्था, २०४६ को परिवर्तनपछि राजनीतिक अस्थिरता, मिलिजुली सरकार हुँदै माओवादीको सशस्त्र द्वन्द्व, दरबार हत्याकाण्ड, शान्ति प्रक्रिया अनि गणतन्त्रका लागि दोस्रो जनआन्दोलन (०६२६३) हुँदै मुलुकको राजनीति अघि बढेको हो। राजनीतिक खिचातानीकै बीचमा दुईपटक संविधानसभा निर्वाचन सम्पन्न भयो। शाहवंशको बिदाइ भयो भने दोस्रो संविधानसभा निर्वाचनपछि अहिलेको परिस्थिति आएको भुल्नु हुँदैन। सुशील कोइराला नेतृत्वको सरकारले प्राथमिकता निश्चित गरी तत्काल देखाएको नीतिगत स्पष्टता अहिले पनि देखिएमा धेरै काम हुनेछन्। संविधानभित्र केही अल्झन र अस्पष्टता भए त्यसलाई सल्टाउँदै मुलुकको हितमा अघि बढ्न आवश्यक छ। तर, यहाँ जस लिने व्यक्ति वा दललाई दोषारोपण गर्दै प्राप्त उपलब्धिमाथि नै खोंचे थाप्न लागिएको देखिन्छ। त्यही बीचमा दुईपक्षीय तथा बहुपक्षीय सम्बन्धमा पनि समस्या आइरहने गर्छन्। राष्ट्र कमजोर हुँदा नै सबैका आँखा जाने हो। पुर्खाले बचाएर राखेको यो मुलुक आजसम्म शिर झुकाएर बसेको छैन। नेतृत्व पनि झुक्ने अवस्था आउनु हुँदैन, क्षणिक, पारिवारिक र दलीय लाभका लागि। सम्बन्ध छिमेकबाट परराष्ट्र नीतिको प्राथमिकता सधैं छिमेकबाट आरम्भ हुन्छ। त्यही विन्दुमा अडेर भारत र चीनलाई सन्तुलनमा राखेर काम गर्नुपर्छ। त्यसो भनेर सम्बन्ध छिमेकमा मात्र केन्द्रित हुनुपर्छ भन्ने होइन। तर, छिमेकलाई बेवास्ता गरेर कदापि अघि बढ्न सकिँदैन। यतिबेला पहिलेजस्तो राजनीतिक खिचातानी छैन। न आन्तरिक राजनीतिमा कतै अड््चन न त कसैले सरकार ढाल्ने डर। तर सरकार किन अलमलमा छ ? मुलुक असजिलो परिस्थितिबाट सहजतातर्फ जाँदै छ। तर सरकारको अलमलले कतै त्यसमा ठेस लगाउने त होइन भन्ने डर पनि उत्तिकै छ। तत्कालीन भारतीय विदेशमन्त्री सुष्मा स्वराज २०१४ को साउनमा नेपाल आइन्। २२ वर्षदेखि हुन नसकेको संयुक्त आयोग (परराष्ट्र मन्त्रीस्तरीय बैठक) को तेस्रो बैठक काठमाडौंमा भयो। त्यही बैठकले नेपाल भारतका कैयन आयाम अघि बढायो। १७ वर्षदेखि भारतबाट नेपालतर्फ हुन नसकेको उच्चस्तरीय बैठक आरम्भ गरायो। त्यसपछि नेपाल भारत सम्बन्ध सुमधुर अवस्थामा प्रवेश गरेको थियो। तर, त्यो केही समयपछि धुमिल हुँदै गयो। प्रधानमन्त्री नरेन्द्र मोदी दक्षिण एसियाली क्षेत्रीय सहयोग संगठन सार्कको अठारौं शिखर सम्मेलनमा सहभागी हुन आउने क्रममा जनकपुर भ्रमणको विषयमा जुन अवस्था सिर्जना भयो, त्यसले पनि सम्बन्धलाई शंकाको घेरामा देखिन थाल्यो। सम्बन्ध पुरानै अवस्थामा फर्कियो। त्यसको केही महिनापछि महाभूकम्प आयो। त्यतिबेला भारतले देखाएको सदासयता तारिफयोग्य नै थियो। त्यसपछि दलहरूले संविधान (असोज ३) जारी गरे। त्यतिबेला भारतीय विदेश सचिव एस जयशंकर (हाल विदेशमन्त्री) ले नेपाल आएर संविधान रोक्ने प्रयासबाट विश्वासको वातावरण खलबलियो। भारतले आर्थिक नाकाबन्दी नै लगायो। भूकम्पबाट पीडित नेपालीलाई त्यसले नराम्रो प्रभाव पार्यो। यसले नेपालमा भारतविरोधी भावना बढ्न थाल्यो। त्यो क्रम विश्वभर रहेका नेपालीमाझ फैलिँदै गयो। यो विषय कैयन भारतीयलाई पनि सह्य भएन। भारतभित्रै पनि मोदी सरकारको विरोध भयो। त्यसपछि भारतले नै सम्बन्ध सुधारको प्रयास गरेको थियो। तर, अझै पनि विश्वासमा पूर्णता आएको देखिँदैन। पुरानै अवस्था फर्काउन सक्लान् ? तत्कालीन विदेश सचिव अहिले विदेशमन्त्री छन्। उनी भारतका एक सबल कूटनीतिज्ञका रूपमा परिचित छन्। नेपाल र भारत सम्बन्धको सबैभन्दा महŒवपूर्ण र उच्चस्तरीय स्थायी संयन्त्र मानिने संयुक्त आयोगको पाँचौं बैठकमा भाग लिन उनी नेपाल आउँदै छन्। उनको यो भ्रमण मोदीको पहिलो कार्यकालको शुभारम्भका केही महिना भएजस्तो सम्बन्ध विकसित होला ? हुन त नेपाल र भारतबीच चार दर्जन फरकफरक संयन्त्र छन्। ती संयन्त्रका बैठक पनि भइरहेका हुन्छन्। तर, बैठकपछि हुने फलोअप र सहकार्य के भएका छन्, त्यो अहं विषय हो। ती संयन्त्रहरूको कामको समीक्षाका लागि निगरानी संयन्त्र पनि छ। परराष्ट्र सचिव र भारतीय राजदूतले यो संयन्त्रको काम गर्ने गर्छन्। यही संयन्त्रले गरेको कामको आधारलाई संयुक्त आयोगमा राखेर पुरानै समयदेखि थाती समस्या समाधान गर्न कत्तिको अग्रसर हुन्छन्, यसले सम्बन्धको स्तर निर्धारण गर्छ। यो नेपाल र भारतबीचको सबैखाले सम्बन्धलाई छुने प्रमुख संयन्त्र नै संयुक्त आयोग हो। यसमा समग्र विषयमा छलफल हुने गर्छ। यो विषयले नेपाल र भारतको सम्बन्धलाई अझ फराकिलो बनाउनेछ। नेपाल भारत सम्बन्ध अहिले तय भएजस्तो नभई परापूर्वकालदेखिको हो। यो सम्बन्ध जनस्तरमा पनि उत्तिकै गाढा छ। भएका कार्यान्वयन र नयाँमा सहमति आवश्यक नेपाल भारत संयुक्त आयोगको चौथो बैठक (२०७३ कात्तिक) मा दिल्लीमा भएका सम्झौता र सहमतिमा अडेर सरकार अघि बढ्न आवश्यक छ। भारतीय भूमिमा निर्मित सडक र पूर्वाधारका कारण नेपालको सीमा क्षेत्रमा परेको प्रभावको विषयको दीर्घकालीन समाधान खोजिनुपर्छ। नेपाल र भारत द्विपक्षीय समस्या समाधान गर्न परराष्ट्र मन्त्रीस्तरीय संरचनाको रूपमा सन् १९८७ मा गठन भएको यो संयन्त्रलाई सक्रिय राख्न दुवै पक्षबाट पहल हुन जरुरी छ। नेपाल र भारतका बीच शदीयौंदेखि रहँदै आएको घनिष्ट, मैत्रीपूर्ण एवं बहुआयामिक सम्बन्ध थप बलियो र परिष्कृत गरेर अघि बढ्न सक्नुपर्छ। बैठकमा नेपालले भारतमा सामान निर्यात गर्दा भोगेका समस्या थप ड््युटी शुल्क तथा गुणस्तरका विषयदेखि सामानको गुणस्तर नापजाँचसमेतमा ध्यान दिनुपर्छ। भारत विद्युत्को ठूलो बजार हो। भारतमा विद्युत् बिक्री गर्न सक्ने भरपर्दो वातावरण बनाएर नेपालको जलविद्युत्मा विदेशी लगानी भित्र्याउन सक्नुपर्छ। भएका सम्झौता परिमार्जन गरेर पनि समाधानको बाटो खोज्नुपर्छ। यस विषयमा परराष्ट्रमन्त्रीले वर्षौदेखि कार्यावन्यनमा नआएका सम्झौता खारेज गरेर अघि बढ्नुपर्ने बताएका छन्। यसमा दृढ भएर अघि बढ्न आवश्यक छ। उच्चस्तरीय भ्रमणको संकेत शक्ति मुलुक हुन् या उदाउँदा मुलुक, उनीहरू आफ्नो कुनै निश्चित एजेन्डा नभई सद्भाव बाँड्नकै लागि मात्र भ्रमण गर्दैनन्। त्यो स्तरको फुर्सद पनि उनीहरूलाई हुँदैन। उनीहरूको स्थायी संयन्त्रले पनि त्यहीअनुरूपको बिजनेस तय गर्छ। अहिले हुन लागेको संयुक्त आयोगको बैठकले पुरानै विषयमा बहस गर्ने भए पनि मुख्य फोकस राजनीतिक, सुरक्षा, सीमा, आर्थिक सहयोग, पूर्वाधार, व्यापार, पारवहन, लगानी, जनस्तरको सम्बन्ध, जलस्रोत, संस्कृति, शिक्षा, विवादका विषय, डुबानका कारण, पानीको उपयोगलगायत नै रहन्छन्। यो पहिलेदेखि नै रहँदै आएको विषय हो। यस्ता बैठकमा सञ्चालनमा रहेका सम्पूर्ण द्विपक्षीय परियोजनाको विवरण लिनेलगायतका काम हुन्छ भने नयाँ सम्झौताबारे पनि छलफल हुने गर्छ। तेस्रो बैठकपछि इन्धन पाइपलाइनको परियोजना पूरा भएको छ। सडक, पुल निर्माणसँगै सिँचाइ परियोजनाको प्रतिवेदन तयार गर्नेलगायतका काम पनि अघि बढेका छन्। रेलको काम अघि बढेको छ। सीमापार रेल मात्र होइन, काठमाडौंसम्म आउने रेलको विषय मात्र होइन, अरुण तेस्रोको काम पनि अघि बढे झैं देखिन्छ। यी सबै पछिल्ला संयुक्त आयोग बैठकले तय गरेका आधार हुन्। अतिरिक्त हवाई प्रवेश मार्ग, पुरानो समझदारी पञ्चेश्वर बहुउद्देश्यीय परियोजना, गण्डक सम्झौता, टनकपुर बाँधमा लिंक क्यानल र हेड रेगुलेटरको काम, सडक चौडा, पुल निर्माण मात्र होइन, नेपालको मोटर भारतको सडकमा सहज गुड््न पाउने व्यवस्थालगायतका विषयमा छलफल अघि बढाउँदै समस्या सल्टाउन आवश्यक छ। यसमा दुवै तर्फबाट सुझबुझपूर्ण निर्णय हुनुपर्छ। राम्रो गृहकार्य आवश्यक यो बैठक हुनुअघि अन्तरमन्त्रालय सहकार्य अत्यावश्यक हुन्छ। हामीकहाँ बैठक भएपछि भएगरेका कामको निगरानी गर्न अन्तरमन्त्रालय सहकार्य कमजोर छ। कागजी प्रक्रियामा देखिने झण्झटिलो र पुरानै प्रथाले पनि समस्या जेलिएको छ। स्मार्टनेस अभाव रहेको पंक्तिकारको समेत अनुभव छ। यो संयुक्त आयोग बैठकले धेरै बाटा पहिल्याउन सक्छ, सुझाव दिन सक्छ। बैठकको फलोअप अति आवश्यक छ। यो बैठक बस्नुअघि नै अर्थात् नियमित रूपमै अन्तरमन्त्रालय छलफल हुने विषयको अवगत र समस्या परराष्ट्र मन्त्रालयमा जानकारी गराउने काम आवश्यक हुन्छ। त्यो भएको पाइन्न। कैयन् समस्या त विभिन्न बैठकमा जम्काभेट हुँदा नै हाम्रा नेतृत्वले राख्न सक्ने गरी ब्रिफिङ भइरहनुपर्छ। यसको अभ्यास हामीकहाँ हुनै पाएको छैन। अहिलेसम्म पनि तीन दसकअघि राखिएका विषय नै उठाइरहेका छौं। किनकि, हामीले पनि स्पष्ट खाका दिन सक्दैनौं। यसको ज्वलन्त उदाहरण हो डुबान। डुबानका विषयमा हामी सधैं बर्खा लागेपछि मात्र कुरा उठाउँछौं। यससम्बन्धी काम त सधैं भइरहनुपर्ने होइन र ? बर्खामा डुबान समस्या आउँछ भन्ने जान्दाजान्दै किन समाधान खोजिन्न ? किन यही विषय सधैं बैठकमा राखिरहनुपरेको ? यसतर्फ नेतृत्वको ध्यान किन जाँदैन ? नेपाल भारत सम्बन्ध बहुमूल्य छ। यो बहुमूल्य सम्बन्धलाई भ्रामक क्षणिक नारा नेतृत्वले अवमूल्यन गरेको छ। सत्तामा रहँदा समर्पण र बाहिर रहँदा उग्र राष्ट्रवादको प्रवृतिले बहुमूल्य सम्बन्धलाई नोक्सान पुर्याएको छ। यो चुनौतीलाई वर्तमान नेतृत्वले सुधार गरेर चल्यो, विविधबाट बहुमूल्य विषय छुट्याउन सक्यो र नीतिगत स्पष्ट हुन सके विश्वासको वातावरण बन्नेछ। यसको लागि भारतले पनि पहल गर्न आवश्यक छ। प्रतिबद्धता शब्दमा होइन काममा देखिनु पर्छ। अनि, विगतका सरकारलाई दोष दिने हो भने बलियो सरकारको के तुक ? अनि दुईतिहाइको सरकार भन्दै दम्भ देखाउनुको के अर्थ ? पूर्वराजदूत भट्टराई यसअघि दुई प्रधानमन्त्रीका कूटनीतिक सल्लाहकार थिए।"
सरकारी कार्यक्रम : विरोधाभासले ल्याउने संकट,"सरकारले नयाँ भर्ना हुने निजामती कर्मचारीलाई पेन्सन दिन नसक्ने तर कमजोर अवस्थामा रहेको निजी क्षेत्रले पेन्सन फन्ड बनाएर दिनुपर्ने ! यो कहाँको न्याय हो ? काम गरिखाने मानिसले ठूलो आशाभरोसा गरेको कम्युनिस्ट सरकारले श्रमिकमैत्री नीतिअगाडि सार्न आवश्यक थियो। यस क्रममा केही सकारात्मक प्रयास सुरु गरिएका छन्। रोजगारदाताले आफ्नो संस्थामा काम गर्ने हरेक तहको कर्मचारीको पारिश्रमिक बैंक खातामार्फत भुक्तानी गर्नुपर्ने, पारिश्रमिक बुझ्नेले स्थायी लेखा नम्बर लिनैपर्नेजस्ता प्रावधान कडाइपूर्वक लागू गर्दा श्रमिकको हित हुनुका साथै राजस्वमा पनि उल्लेख्य वृद्धि हुने छ। यसैगरी निजी क्षेत्रले पनि आफ्ना श्रमिकको सामाजिक सुरक्षामा योगदान गर्नुपर्ने व्यवस्था गर्नु नीतिगतरूपमा सराहनीय हो। यी विषय सत्तारूढ दलका विगतका महाधिवेशनमा गरमागरम बहसका विषय रहेका हुन् र चुनावी घोषणापत्रमा उल्लेख गरिएका प्रसंग पनि हुन्। जतिसुकै राम्रा योजना वा नीति अगाडि सार्दा पनि ती कुरा संविधानसम्मत छन् कि छैनन्, परस्पर विरोधाभाषी वा एकअर्कामा बाझिने खालका छन् कि छैनन्, आम आर्थिक सिद्धान्तसँग मेल खान्छन् कि खाँदैनन्, अगाडि सारिएका कार्यक्रमले सरकारलाई भविष्यमा सजिलो पार्छन् कि अप्ठ्यारो सिर्जना गर्न सक्लान् भन्ने प्रश्नमा गम्भीर अध्ययन र जनस्तरमा समेत छलफलको आवश्यकता पर्छ। सम्बन्धित नीतिले प्रभावित हुने सरोकारवालासँग त छलफल हुनैपर्छ। सरकारले भटाभट लोकप्रिय कार्यक्रम अगाडि सारेर मात्रै सरकारको लोकप्रियता बढ्दैन। विनातयारी अगाडि सारिने कार्यक्रमले अर्थतन्त्रमा गम्भीर नकारात्मक असर पार्न पनि सक्छन्। भावी प्रभावको आकलन नगरी अगाडि सारिने कार्यक्रम कतिपय अवस्थामा गलगाँड बन्न पनि सक्छन्। सरकारी र अर्धसरकारी क्षेत्रमा योगदानमा आधारित सामाजिक सुरक्षा कार्यक्रम सञ्चय कोषमार्फत पहिल्यैदेखि नै लागू थियो। कर्मचारीको तलबबाट १० प्रतिशत कट्टा गरी सरकारले १० प्रतिशत थपेर बचत गरिदिने कार्यक्रम योगदानमा आधारित सामाजिक सुरक्षा नै त हो। यही तरिका र मापदण्ड निजी क्षेत्रमा पनि लागू गर्नु जायज मान्न सकिन्थ्यो। नेपालको बैंकिङ क्षेत्रलगायतको केही अपवादबाहेक अरू तमाम निजी क्षेत्र संकटापन्न अवस्थाबाट उठ्नै सकेका छैनन्। बैंकिङ क्षेत्रको लगानीले अत्यधिक मुनाफा दिएको पनि दुनियाँमा कहीं नभएको चर्को ब्याजदर असुलेर मात्रै हो भन्ने स्पष्ट छ। संकट बेहोरिरहेको निजी क्षेत्रका रोजगारदाताले आफ्ना श्रमिकलाई तलबमानको २० प्रतिशत थपिदिनुपर्ने र सरकारले आफ्ना कर्मचारीलाई १० प्रतिशत मात्रै थपे पुग्ने विषयभन्दा ठूलो विरोधाभास अरू के हुन्छ र ? कडिकडाउ गरेर निजी क्षेत्रलाई यस विषयमा बाध्य पार्ने हो भने सो प्रावधान लागू गर्न सक्ने निजी कम्पनी टिक्लान्, नसक्ने टाट पल्टिने छन् भन्ने त निश्चितै छ। अर्कोतर्फ यसको दबाब सरकारी क्षेत्रमा पनि पर्नेछ। सरकारी क्षेत्रका ट्रेड युनियनहरूले पनि आफ्नो तलबमानको २० प्रतिशत सरकारले थपिदेओस् र आफ्नो तलबबाट साबिकबमोजिम १० प्रतिशत मात्रै कट्टा गरियोस् भनेर माग राख्नु स्वाभाविक हुनेछ। अनि त्यसबाट सिर्जना हुने व्ययभार अहिलेको अवस्थाको अर्थतन्त्रले थाम्नै सक्ने छैन। त्यस्तो भयो भने राज्य टाट पल्टिनेछ। सुनिन्छ यो २० प्रतिशत पहिले सरकारी क्षेत्रमा लागू गर्नुपर्यो भनेर पनि प्रयास गरिँदै छ रे। यसो भयो भने छिटै राज्य टाट पल्टिने छ। देशको निजी क्षेत्रको हालत हेर्दा रोजगारदाताले श्रमिकका तलबको पाँच प्रतिशत योगदान गर्ने र श्रमिकबाट पनि पाँच प्रतिशत कट्टा गरी बचत गरिदिने तरिकाबाट सुरु गरी बढाउँदै लगेको भए ठीक हुने थियो। सरकारको नजरमा विगतमा सिन्डिकेट कायम गरेका केही कम्पनी र अत्यधिक नाफा कमाएका बैंक मात्रै निजी क्षेत्र हो भन्ने भ्रम पर्यो कि भन्ने लाग्छ। जायजेथा बेच्दै जसोतसो टिकिरहेको निजी क्षेत्रप्रति सरकारको ध्यान गएकै छैन। व्यापार गर्ने कम्पनीहरू धेरैजसो ठीकै अवस्थामा छन्। देशको अर्थतन्त्र नै मध्यस्थकर्ता वा बिचौलियाको कब्जामा छ। यसैले व्यापार गर्ने कम्पनी, खासगरी विदेशी सामान आयात गरेर बेच्ने कम्पनीहरू मुनाफामा छन्। त्यो हुनुको कारण बिचौलिया अर्थतन्त्र बलियो भएर हो भन्ने बुझ्न आवश्यक छ।उत्पादन क्षेत्रका उद्योग, कृषि, शिक्षा, स्वास्थ्य र सञ्चार क्षेत्रका अधिकांश उद्योग वा कम्पनी भने धराशयी हुने अवस्थामा छन्। यस्तो अवस्थामा तिनीहरूमाथि एकैपटक २० प्रतिशत आर्थिक भार थोपर्नु भनेको नेपालमा व्यापार गर तर उद्योग नचलाऊ भनेर आदेश दिएसरह हो। सरकारले कुनै पनि नयाँ योजना अगाडि सार्दा कसरी कम खर्चमा अधिक उपलब्धि प्राप्त हुन सक्छ भनेर विचार पुर्याउनैपर्छ। भएका संरचनाको अत्यधिक प्रयोग गर्नु नै बुद्धिमानी हुन्छ। सामाजिक सुरक्षा कार्यक्रम सञ्चालन गर्दा यो आधारभूत आर्थिक नियम ख्यालै गरिएन। कर्मचारी सञ्चयकोषको भौतिक संरचना हरेक जिल्लामा छ। व्यवस्थित प्रणाली बसिसकेको छ। यही संरचना प्रयोग गर्दा तत्काल कर्मचारी पनि थप्नुपर्ने थिएन। उस्तै प्रकृतिको कामका लागि किन अर्को समानान्तर कार्यालय खडा गरियो ? भौतिक संरचना निर्माण, कार्यालयको सञ्जाल स्थापना, हाकिमलाई चाहिने गाडी, नयाँ कर्मचारी भर्ना, तिनको तलब र सञ्चयकोषको हिसाब गर्दा राज्यलाई अर्बौं व्ययभार थपिने निश्चित छ। आर्थिक निर्णयका मामलामा मन्त्रालयमन्त्रालयका बीचमा पनि संयोजन राम्रो भएन, परस्पर निर्णय बाझिन्छन्। कतिपय स्थानमा हदैसम्मको अराजकताजस्तो पो देखियो। श्रम ऐनअनुसार न्यूनतम पारिश्रमिक महँगी भत्तासमेत गरी १३ हजार चार सय रुपैयाँ रहेको छ (हेर्नुहोस् नेपाल राजपत्र, खण्ड ६८, संख्या २०, मिति : २०७५४३१)। सोही राजपत्रमा चिया बगानका मजदुरहरूको न्यूनतम पारिश्रमिक १० हजार ७८१ रुपैयाँ तोकिएको छ। यही न्यूनतम पारिश्रमिक पूरा रूपमा देशैभर लागू हुन नसकेको अवस्था त छँदै छ, सरकारले पनि आफ्ना कतिपय क्षेत्रमा लागू गर्न सकेको छैन, जुन स्वाभाविक हो। यो न्यूनतम पारिश्रमिक लागू नहुँदै गत साल सञ्चार गृहका श्रमजीवी पत्रकारको न्यूनतम पारिश्रमिक १९ हजार पाँच सय रुपैयाँ तोकियो भने एक वर्ष पूरा नहुँदै सञ्चार तथा सूचना प्रविधि मन्त्रालयको सूचना (नेपाल राजपत्र, खण्ड ६८, असोज ३० गते, २०७५) मार्फत श्रमजीवी पत्रकारको न्यूनतम पारिश्रमिक तोकियो २४ हजार ३७५ रुपैयाँ। यसमा २० प्रतिशत थप्दा चार हजार आठ सय ७५ रुपैयाँ हुन्छ। अर्थात् रोजगारदाताले प्रति श्रमजीवी पत्रकार २९ हजार २५० रुपैयाँ खर्च गर्नुपर्ने हुन्छ। सत्य के हो भने सक्षम पत्रकारले त्योभन्दा धेरै पारिश्रमिक बुझ्ने गरेका छन्। तर भर्खरै सिक्दै गरेका पत्रकारका लागि यो पारिश्रमिक बुझाउन सञ्चार गृहहरूलाई धेरै मुस्किल छ। एकै वर्षमा ५० प्रतिशतभन्दा बढी न्यूनतम पारिश्रमिक बढाइनु (सामाजिक सुरक्षासमेत जोड्दा) कुनै हालतमा पनि सन्तुलित निर्णय मान्न सकिन्न। सरकारले हरेक प्राथमिक विद्यालयमा बाल विकास शिक्षक कार्यक्रम सञ्चालन गरेको छ। ती शिशु तह (नर्सरी तह) मा पढाउने शिक्षकलाई जम्मा मासिक ६ हजार रुपैयाँ मात्रै दिइएको छ भने त्यही स्कुलमा पढाउने प्राथमिक तहका शिक्षकले झण्डै पाँच गुणा बढी तलब पाउँछन्। स्थायी शिक्षकले त सञ्चयकोषमार्फत सामाजिक सुरक्षा पाएका छन् तर ती बाल विकास शिक्षक को सामाजिक सुरक्षा के हुने ? कि तिनलाई पनि सरकारले २० प्रतिशत थपेर सामाजिक सुरक्षा कोषमा जम्मा गरिदिने ? अनि फेरि उही प्रश्न उठ्छ सरकारले सबैतिर यो गर्न अहिलेको आर्थिक अवस्थाले अनुमति दिन्छ कि दिन्न ? पूर्ववर्ती सरकारको पालादेखि नै आर्थिक सिद्धान्तविपरीत विभिन्न स्वार्थ समूहका दबाबका आधारमा कतिपय निर्णय गरिएका थिए। तर, ती लागू गरिएका थिएनन्। यो सरकारले ती असन्तुलन र विकृति हटाउनु पथ्र्यो। तर कर्मचारीतन्त्रले के सुझायो, मन्त्रीहरूमा के प्रभाव पर्यो विगतमा कार्यान्वयन नभएका पूर्ववर्ती सरकारका गलत निर्णय र कानुन भटाभट लागू गर्न थालिए। उदाहरणका लागि सञ्चारमाध्यममा बज्ने गीतसंगीतको रोयल्टीको विषयलाई लिन सकिन्छ। रोयल्टी समाज नामक एक गैरसरकारी संस्थासँग पूर्ववर्ती सरकारले सरोकारवालासँग कुनै सल्लाह नगरी एक सम्झौता गरेको रहेछ। सो सम्झौताबमोजिम सञ्चार गृहले आफ्नो कूल कारोबारको (मुनाफा होइन है !) दुई प्रतिशत रोयल्टी सो समाजलाई बुझाउनु पर्छ। बजेका गीतसंगीतमा रोयल्टी तिर्नु स्वाभाविक हुन आउँछ। तर, सबै कारोबारको दुई प्रतिशत रोयल्टी बुझाउनुपर्ने कुराको कुनै तुक छैन। अर्को भयंकर विकृति छ, यो निर्णयमा कुन कलाकारको गीत वा संगीत हो र त्यो पैसा दामाशाहीले सम्बन्धित कलाकारले नै पाउँछन् भन्ने कुनै प्रावधान छैन। यस्तो प्रवृत्तिलाई नेपाली उखानमा न बाच्छाबाच्छीका मुखमा न मालिकको गबुवामा भनिन्छ। कुनै सञ्चार गृहले कलाकारलाई यथोचित पारिश्रमिक दिएर आफैं गीतसंगीत उत्पादन गरेर बजाउँछ भने पनि रोयल्टी समाजलाई किन नजराना बुझाउनुपर्ने ? अर्को ऐन छ, जो यो सरकारभन्दा पहिलेका सरकारले लागू गरेका थिएनन्, अहिले सिनामंगलको सूचना तथा प्रसारण विभागले कडिकडाउका रूपमा लागू गरेको छ। सञ्चार गृहको नवीकरण गर्दा कूल कारोबारको (यहाँ पनि मुनाफा हैन !) दुई प्रतिशत प्रसारण शुल्क बुझाउनुपर्ने ! सञ्चार गृहले कमाउने भनेको विज्ञापन लिएर तथा वृत्तचित्र बिक्री गरेर हो। हरेक बिलिङमा १३ प्रतिशत मूल्य अभिवृद्धि कर बुझाउनुपर्छ। यसमा दुई प्रतिशत प्रसारण शुल्क र दुई प्रतिशत रोयल्टी जोड्दा १७ प्रतिशत हुन आउँछ। सञ्चार गृह विज्ञापन एजेन्सीका भरमा चल्छन्। विज्ञापन एजेन्सीले न्यूनतम पनि १५ प्रतिशत कमिसन लिन्छन्। यसरी कूल आयको कम्तीमा २७ प्रतिशत त थप लागत छँदै छ। त्यसमाथि वर्ष दिन नबित्दै ५० प्रतिशतभन्दा बढी तलब वृद्धिको आदेशले सञ्चार गृह नचलाउन भनेको हो भन्ने नै बुझ्नुपर्ने हुन्छ। कारखाना मजदुरको श्रमभन्दा श्रमजीवी पत्रकारको श्रम विशिष्ट हो भन्ने विषयमा दुईमत हुन सक्दैन। यसैले कारखाना वा चिया बगानका मजदुरसरह नै पत्रकारको न्यूनतम पारिश्रमिक हुनुपर्छ भन्न मिल्दैन। तर, कारखानाका श्रमिक र सञ्चार गृहका कार्यालय सहयोगी त एउटै प्रवर्गमा पर्ने होलान् नि ! कारखाना मजदुरले १३ हवा ४५० रुपैयाँ मात्रै पाउनुपर्ने र राष्ट्रिय मिडियाका गैरपत्रकार कामदारले १८ हजार रुपैयाँ पाउनुपर्ने विषय कुनै पनि आर्थिक सिद्धान्तले सही मान्दैन। यो विभेद किन ? अब सबै कामदारको पारिश्रमिक न्यूनतम १८ हजार रुपैयाँ कायम गरौं भन्ने हो भने त्यसमा सामाजिक सुरक्षाको २० प्रतिशत थपेर दिन अहिलेको नेपालको निजी क्षेत्र तयार देखिन्न। किनभने पहिलेको १३ हजार ४५० रुपैयाँ नै पूर्णरूपमा लागू नभएको अवस्था छ। सरकारले नयाँ भर्ना हुने निजामती कर्मचारीलाई पेन्सन दिन नसक्ने तर कमजोर अवस्थामा रहेको निजी क्षेत्रले पेन्सन फन्ड बनाएर दिनुपर्ने ! यो कहाँको न्याय हो ? यतिखेरको अवस्थामा कसरी सम्भव छ ? भविष्यमा अर्थतन्त्र बलियो बनाएर गर्नुपर्ने विषय यतिखेर खोज्नु भनेको जानीजानी देशलाई संकटमा पार्नु हो। बढ्दो महँगीका कारण नेपाली श्रमिकको पारिश्रमिक निसन्देह न्यून छ भन्नेमा कुनै शंका छैन। तर यस विषयलाई अर्थतन्त्रको आकार बढाउँदै लैजाने क्रममा क्रमशः सम्बोधन गर्दै जानुपर्छ। हठात लागू गर्न खोज्ने कामले समस्या मात्रै निम्त्याउने निश्चित छ। जसरी नेपाली श्रमिकको पारिश्रमिक कम छ, त्यसैगरी नेपाली उद्योगधन्धाको आर्जन पनि त सन्तोषजनक छैन भन्ने बुझ्न आवश्यक छ। कम्तीमा पनि संविधानविपरीत त सरकारी निर्णय हुन भएन नि ! संविधानले तीनखम्बे अर्थनीतिको व्यवस्था गरेको छ सार्वजनिक, सहकारी र निजी क्षेत्र। संविधानले निर्दिष्ट गरेको आर्थिक व्यवस्था भनेको तीनवटै क्षेत्रलाई यथोचित महŒव दिने भनेको हो। तर कामदारलाई पारिश्रमिक भुक्तानी गर्नेसम्बन्धी सरकारी निर्देशनले बंैकहरूलाई विश्वास गर्यो। सहकारीलाई अपमानित गर्यो। कामदारको पारिश्रमिक बैंक वा बचत तथा ऋण सहकारीमार्फत भुक्तानी हुने दुवै कुरालाई मान्यता दिइनुपर्ने हो। कतिपय मन्त्री महोदयहरूका अभिव्यक्ति निजी क्षेत्रको विरुद्धमा केन्द्रित देखिन्छन्। यही प्रभाव त विभिन्न निर्णयमा देखिएको हो कि भनेर शंका गर्नुपर्ने अवस्था देखिन्छ। जसरी सामाजिक सुरक्षाका कार्यक्रम भटाभट अगाडि सारिएको छ, ती सबैको बोझ नेपालजस्तो गरिब देशको सरकारले अकस्मात उठाउन सक्दैन। आर्थिक क्षमताले धान्नेभन्दा बढी लोकप्रियतावादमा फस्दा जिम्बाबे र ग्रिसको हालत हुन सक्छ भन्नेतिर बेलैमा सचेत हुन आवश्यक छ।"
संकटमा निजी क्षेत्र,"प्राधिकरणले प्रतिबद्धता गरेका प्रसारण लाइन समयमा निर्माण नगर्दा त्यसको मार निजी क्षेत्रमाथि परिरहेको छ। गत वर्ष २०७५७६ मा विद्युत् प्राधिकरणको प्रणालीमा सात अर्ब ५५ करोड युनिट बिजुली उपलब्ध भएछ। यसमा प्राधिकरणको आफ्नै दुई अर्ब ५५ करोड (३४ प्रतिशत), निजी क्षेत्रको दुई अर्ब १९ करोड (२९ प्रतिशत) र भारतबाट आयात दुई अर्ब ८१ करोड युनिट (३७ प्रतिशत) रहेछ। यो तथ्यांकले मुलुकको विद्युत् प्रणालीमा निजी क्षेत्रको पनि भूमिका अहम् छ। निजी क्षेत्रको बिजुली लिएर प्राधिकरणले लोडसेडिङ हटाउन सकेको छ। कारण, भारतीय बिजुली काठमाडौंसम्म आइपुग्दैन। जडित क्षमताका हिसाबले प्राधिकरणको समानान्तर अवस्थामा आइपुगेको निजी क्षेत्रमा विदेशीलाई चाँदी कटाइ छ भने स्वदेशका कूल ८३ आयोजनामध्ये २० वटालाई बैंकको लिलामी हुने अवस्थामा पुगेका, १८ वटा वित्तीय हिसाबले नाजुक र २८ वटा गम्भीर वित्तीय अवस्थामा पुगेका छन्। जम्मा ११ वटा आयोजनाले मात्र मोज गरिरहेका छन्। यी एघारमा अमेरिकी डलर तिर्नुपर्नेलगायत प्राधिकरणकै आफ्ना सहायक कम्पनीवाला छन्। निजी क्षेत्रका कूल जडित क्षमता आजको मितिसम्म पाँच सय ६० मेगावाट छन्। यसमा २०१ मेगावाट विदेशी लगानीका र ७७ मेगावाटका नाफामा सञ्चालित छन्। ऋण तिर्न मुस्किल परेका १३४ मेगावाट, गम्भीर अवस्थामा पुगेका ८० र बैंकले लिलामी गर्न लागेका ६६ मेगावाट गरी कूल २८२ मेगावाटबराबरका निजी क्षेत्रका आयोजनाको हविगत खराब छ। जे भए पनि स्वदेशी र विदेशी गरी जलविद्युत् क्षेत्रमा हालसम्म ६ खर्ब ३५ अर्ब ६३ करोड रुपैयाँ लगानी भइसकेको छ। यसमा ऋण मात्र चार खर्ब ४४ अर्ब ९४ करोड र पुँजी (इक्विटी) एक खर्ब ९० अर्ब ६९ अर्ब रुपैयाँ छ। अहिलेसम्म विद्युत् खरिद सम्झौता, कनेक्सन सम्झौता, लाइसेन्स जारीलगायतका अवस्था हेर्दा अबको पाँच वर्षमा १७ खर्ब १७ अर्ब रुपैयाँ लगानी हुने छाँट देखिन्छ। यसमध्ये पनि प्रवद्र्धकका लगानी (पुँजी) मात्र पाँच खर्ब १५ अर्ब १० करोड रुपैयाँ पर्छ। राज्यले गर्न मुस्किल पर्ने यस्ता लगानी निजी क्षेत्रले गरिसेकका छन् र गर्दैछन्। यसले निजी क्षेत्रको महत्ता बढेको हो। नेपालको जलविद्युत्मा लगानी गर्ने निजी क्षेत्र दुई प्रकारले प्रताडित छन्। पहिलो, स्वदेशी र विदेशीलाई राज्यले हेर्ने दृष्टिकोण र त्यसअनुसारको व्यवहार। दोस्रो, स्वदेशी निजी क्षेत्रलाई एकाधिकार प्राप्त निकाय प्राधिकरण गर्ने सौतेनी व्यवहार। गत वर्ष विद्युत् प्राधिकरणले २३ अर्ब रुपैयाँबराबरको बिजुली भारतसित किन्यो औसतमा प्रतियुनिट आठ रुपैयाँ २० पैसामा। खिम्ती, भोटेकोसी, माथिल्लो मस्र्याङ्दी, चिलिमेबाहेक स्वदेशका अन्य निजी क्षेत्रको बिजुली लियो औसतमा प्रतियुनिट ६ रुपैयाँ ४५ पैसामा। विदेशी ठूला र सरकारी (प्राधिकरणका सहायक कम्पनीसमेत) आयोजनाको भन्दा झण्डै आधा सस्तोमा स्वदेशी निजी क्षेत्रको बिजुली प्राधिकरणले खरिद गर्छ। त्यसको झन्डै दोब्बर विदेशीलाई दिन्छ। निजी क्षेत्रका चाँदी कटाइमा परेकाबाहेकका आयोजनाको अहिले स्वपुँजीमा प्रतिफल दर (रिटर्न अन इक्विटी) ऋणात्मक ३५ प्रतिशत छ। अर्थात् लगानीकर्ताले हरेक वर्ष त्यो आयोजनामा ३५ प्रतिशत भड्ताल आफ्नो घरबाट हाल्नु परिरहेको छ। पीपीए दरमा कमी तर बैंकलाई तिर्नुपर्ने उच्च ब्याजदरका कारण। बैंकले दोहोरो अंकको ब्याजदर असुल्छ १२ देखि १४ प्रतिशत। यसले गर्दा डेट् सर्भिस कभरेज रेसियो (ऋण तिर्ने अनुपात) ०६६ पटक मात्र छ, जबकि यो एकभन्दा बढी हुनुपर्छ। अर्थात् अहिलेको अवस्थाले सावाँ तिर्न मुस्किल भयो (यस्तो अनुपात एकभन्दा बढी भयो मात्र सावाँ तिर्ने पैसा छ भन्ने बुझिन्छ)। त्यस्तै, यी निजी क्षेत्रका इन्ट्रेस्ट सर्भिस कभरेज रेसियो ०३५ (ब्याज तिर्ने अनुपात) पटक मात्र छ। अर्थात् आयोजनाको कमाइबाट आएको पैसाले ३५ प्रतिशत मात्र ब्याज तिरेका छन्। जबकि यो अनुपात पाँचपटक हुनुपथ्र्याे। यी दुई वित्तीय आँकडालाई मात्र विश्लेषण गर्दा पनि ६६ वटा आयोजना रुग्ण हुन पुगेका छन्। राज्यले विश्वासघात गर्ने हो भने मुलुकको आर्थिक विकास प्रक्रियामा निजी क्षेत्रको भूमिका नहुन सक्छ। निजी क्षेत्रविना राज्य एक्लै अघि बढ्न सक्दैन। यो वित्तीय अवस्थामा पुग्नुको पछाडि केही प्राविधिक तथा आर्थिक र नीतिगत कारण छन्। प्राधिकरण एकल क्रेता भएकाले उसको राज चल्ने गरेको छ। उसले भनेका कुरा निजी क्षेत्रका लागि कानुन वा सोसरह हुने गर्छन्। उदाहरणका लागि प्राधिकरणले उत्पादित बिजुली लिने क्रममा प्रसारण आउटेज (बन्द) १७ प्रतिशतसम्म मापन गर्ने गर्छ, यसले उनीहरूको आयमा १३ प्रतिशतले नाशले हुन्छ। कहाँसम्म भने प्राधिकरणकै प्रसारण लाइनमा आएको कुनै फल्टका कारण बिजुली प्रसारण गर्न नपाएको अवस्थामा पनि आउटेज हुने गर्छ। पीपीएमा पाँच प्रतिशतको प्रावधान राखिएको छ, तर व्यवहारमा अनेक बहाना बनाएर १७ प्रतिशतसम्म कटाइन्छ। अर्काे बल मिच्याइँ छ खोलामा यति पानी हुन्छ, यति बिजुली हुन्छ भनेर गर्नुपर्ने पूर्वघोषणा। पूर्वघोषणाअनुसार भएन भने जरिबाना तिर्नुपर्ने। यो कहाँसम्म न्यायोचित हो ? खोलामा पानी उपलब्ध हुनेजस्तो विशुद्ध प्रकृतिको विषयको ठेक्का पनि प्रवद्र्धकले नै लिनुपर्ने ? जति पानी हुन्छ, त्यति बिजुली हुन्छ। आएको बिजुलीको पैसा दिए भइहाल्यो। तर यसमा पनि उसको एकाधिकारवादी अहम्ले ठूलो काम गरेको छ। निजी क्षेत्रले खुलेर भन्न नसके पनि वास्तविकता यही हो। सुक्खायाममा घोषित ऊर्जा उत्पादन गर्न नसक्दा प्रवद्र्धकले १४ प्रतिशतसम्मको हर्जाना तिरिरहेका छन्। ठूला माफियावाला निजी क्षेत्र नभई स्वदेशका साना निजी क्षेत्रले बनाउने आयोजना भनेकै खोल्साखाल्सी हुन्। त्यस्ता खोलामा सय वर्षको पानी प्रवाहको विश्लेषण गरिएको हुँदैन। पीपीए भएपछि खोला नाप्न जान्छन्। तर यसमा पनि प्राधिकरणले कसिरहेको छ। प्राधिकरणले प्रतिबद्धता गरेका प्रसारण लाइन समयमा निर्माण गर्दैनसक्दैन। त्यसको मार पनि निजी क्षेत्रलाई परिरहेको छ। यसको सबैभन्दा ठूलो मारमा परेका दोलखाको सिंगटी क्षेत्रका आयोजना हुन्। सिप्रिङ, चर्नावती, गज्र्याङ जस्ता साना आयोजनाले बिजुली उत्पादन गरे, तर प्रसारण लाइन छैन। यी समस्याका आलोकमा निजी क्षेत्रका ६६ वटा आयोजना अहिले बैंकको सावाँ र ब्याज तिर्न नसक्ने अवस्थामा पुगेका छन्। राज्यले विभिन्न नीतिगत घोषणामार्पत गरेका प्रतिबद्धता पूरा गरेको छैन। ऊर्जा दशक घोषणा गरी २०८२८३ सम्म आउने आयोजनालाई प्रतिमेगावाट ५० लाख एकमुष्ठ अनुदान दिने भनियो। त्यो लागू भएन। पोस्टेड रेड (नयाँ विद्युत् खरिद दर) दिने अर्काे घोषणा मात्र होइन, प्राधिकरण, प्रवद्र्धक र ऊर्जा मन्त्रालयबीच भएको त्रिपक्षीय सम्झौता पनि पालना भएन। खुसामद गर्ने कतिपय आयोजनाले एकलट एकमुष्ठ पैसा पनि पाएन, अधिकांश वञ्चित भए। २५ मेगावाटभन्दा कमका आयोजनालाई पोस्टेड रेट दिने भन्नुको कारण थियो सानाका उत्पादन लागत उच्च भएर। उनीहरूलाई प्रोत्साहित गर्न र छिटो प्रणालीमा बिजुली ल्याउन यस्ता नीतिगत फरमान जारी गरिए। त्यसैका आसमा लगानी गरेका प्रवद्र्धक डुब्ने नै भए। अझ रमाइलो कुरा त के छ भने राष्ट्रिय ऊर्जा संकट निवारण तथा विद्युत् विकास दशकसम्बन्धी अवधारणा पत्र, २०७२ को बुँदा ६५ मा १० मेगावाटभन्दा कम क्षमताका आयोजनाका लागि उत्पादन हुने ऊर्जा पूर्वघोषणा गर्नु नपर्ने र जति उत्पादन हुन्छ त्यसको पैसा दिने (फिडइन ट्यारिफ सिस्टम) भनियो। त्यसले पनि हावा खायो। जबकि नदी प्रवाही आयोजनामा यस्तो उपलब्धता पूर्वानुमान नै हुन सक्दैन। यो प्रकृतिको नियमविपरीत छ। खिम्तीले यसको ठीक उल्टो गरेको छ। देशभरका खोलानाला सुक्खायाममा सुक्छन्। तर खिम्तीमा धेरै पानी उपलब्ध हुने देखाएर बढी बिजुली (एक्सेस इनर्जी) लाई डेढी रकम, त्यो पनि डलरमा तिरिरहेको छ। तर स्वदेशका निजी क्षेत्रले उत्पादन गरेको बिजुलीको पैसामा पनि हर्जाना तिर्नुपरेको छ। प्राधिकरणको विश्वासमा कतिपय प्रवद्र्धकले करोडौं लगानी गरे। प्रसारण लाइन बनाउँछु भनेर प्राधिकरणले प्रतिबद्धता गर्छ। तर बन्दैन। नबने पाँच प्रतिशत जरिबाना तिर्ने भन्छ। अब त्यति जरिबाना तिरेर के प्रवद्र्धकलाई ब्याज तिर्न पुग्छ ? अवश्य पुग्दैन। आफ्नो हात माथि परेपछि उसले जस्तो नियम लगाए पनि हुन्छ। अर्काेतर्प, पीपीए गर्दा अधिकतम आउटेज ५ प्रतिशत तय हुन्छ, तर प्राधिकरणकै प्रसारण लाइनमा भएको आउटेजमा पनि १७ देखि २१ प्रतिशतसम्म लिने गर्छ। प्राधिकरण साँच्चिकै व्यावसायिक संस्था हो भने उसले लिन नसकेको (अनडेलिभर्ड इनर्जी) को समेत पैसा दिनुपर्छ। अबको केही वर्षसम्म प्राधिकरणलाई नदी प्रवाहीवाला निजी क्षेत्र चाहिँदैन। उसका आफ्ना सहायक कम्पनी (२७० मेगावाट) आउँदै छन्। त्यसमाथि उसले माथिल्लो अरुण, सुनकोसीजस्ता अर्धजलाशययुक्त र जलाशययुक्त आयोजना निर्माण गर्ने जमर्काे गर्दै छ। प्राधिकरणको प्राथमिकतामा निजी क्षेत्र पर्दैनन्। यो घामजत्तिकै छर्लंग हो। तर, राज्यले गरेको प्रतिबद्धता भुल्नु हुँदैन। निजी क्षेत्रसहित विभिन्न विज्ञहरूको राय, परामर्श र भोगाइका आधारमा तय गरिएका नीतिगत सुधारका घोषणा कार्यान्वयन नहुनाले निजी क्षेत्रको यो हालत भएको हो। जुनसुकै मन्त्रीका पालामा गरिएका प्रतिबद्धता भए पनि ती नेपाल सरकारका हुन्। तसर्थ ती प्रतिबद्धता पालना भएमात्र राज्यप्रति निजी क्षेत्रको विश्वास जागृत हुन्छ। राज्यले विश्वासघात गर्ने हो भने मुलुकको आर्थिक विकास प्रक्रियामा निजी क्षेत्रको भूमिका नहुन सक्छ। निजी क्षेत्रविना राज्य एक्लै अघि बढ्न सक्दैन।"
तारादेवी र पुकार स्ट्रङेस्ट खेलाडी,"काठमाडौं : महिलातर्फ नेपाल पुलिस क्लबकी तारादेवी पुन र पुरुषतर्फ त्रिभुवन आर्मी क्लबका पुकार गुरुङ तेस्रो ओलम्पियन सुनीललाल जोशी स्मृति राष्ट्रिय भारोत्तोलन प्रतियोगिताको स्ट्रङेस्ट्र खेलाडी घोषित भएका छन् । उनीहरूले स्ट्रङेस्टको ब्यानेटसँगै ट्रफी, प्रमाणपत्र र १० हजार रुपैयाँ नगद पुरस्कार प्राप्त गरे । पुरुषतर्फ सिनियरमा पुलिस क्लबका विकास थापा बेस्ट लिफ्टर घोषित भए । पुरुषकै जुनियरमा प्रकाश केसी बेस्ट लिफ्टर बने । महिलातर्फ सिनियरमा पुलिसकी संगीता राई र जुनियरमा सञ्जु चौधरी बेस्ट लिफ्टर घोषित भए । पुरुषतर्फ बाँकेका तुषार बुढामगर र महिलातर्फ बर्दियाकी नन्दा थापामगर उदीयमान खेलाडी बने । प्रतियोगिताको पुरुष एक सय नौ केजीभन्दा माथिको तौलसमूहमा आर्मीका पुकारले तीनवटै विधामा राष्ट्रिय कीर्तिमान पनि बनाए । उनी आफैंले आठौं राष्ट्रिय खेलकुदमा बनाएको कीर्तिमान तोडेका हुन् । उनले आठौंमा स्नाचतर्फ एक सय २६ केजी, क्लिन एन्ड जर्कतर्फ एक सय ५० केजी र कुलमा दुई सय ७६ केजी तौल उचालेका थिए । उनले यसपटक स्न्याचमा एक सय २७ केजी, क्लिन एन्ड जर्कमा एक सय ५१ केजी र कुलमा दुई सय ७८ केजी भार उचाले । उक्त स्पर्धामा पुलिस क्लबका राजीव महर्जन दोस्रो भए । यसैगरी एक सय नौ केजी तौलसमूहको सिनियरमा पुलिसका सन्देश गुरुङले स्नाचमा एक सय ६ र क्लिन एन्ड जर्कमा एक सय ३५ गरि कुल दुई सय ४१ भार वहन गरे । यसअघि स्नाचमा उनकै नाममा एक सय केजीको कीर्तिमान रहेको थियो । सोही स्पर्धाको जुनियरतर्फ कञ्चनपुरका सागर भण्डारीले क्लिन एन्ड जर्क र कुलमा कीर्तिमान बनाए । उनले क्लिन एन्ड जर्कमा सन्देशको नाममा रहेको एक सय ३८ केजीको कीर्तिमान सुधार गर्दै एक सय ४७ केजी र कुलमा पनि सन्देशकै नाममा रहेको दुई सय ३८ केजीको कीर्तिमानमा सुधार गर्दै दुई सय ४७ केजी तौल उचाले । सागरले स्नाचमा भने एक सय पाँच केजी भार वहन गरे । यसैगरी एक सय दुई केजी तौलसमूहमा कञ्चनपुरका सुभाष उपाध्यायले तीनै विधामा कीर्तिमान बनाए । उनले स्नाचमा एक सय तीन केजी, क्लिन एन्ड जर्कमा एक सय ३० केजी र कुलमा दुई सय ३३ केजी भार उचाले । यसअघि सागर भण्डारीले आठौंमा स्नाचमा एक सय दुई, क्लिन एन्ड जर्कमा एक सय २२ र कुलमा दुई सय २४ केजीको कीर्तिमान बनाएका थिए । उक्त स्पर्धामा रोशन विक दोस्रो भए । यसैगरी ९६ केजी तौलसमूहमा पुलिसका गगन चन्दले स्वर्ण, पुलिसकै श्रीकृष्ण महर्जनले रजत र एपीएफका देवेन्द्र विकले कांस्य पदक हात पारे । राष्ट्रिय कीर्तिमान बनाउने खेलाडीहरूले जनही एक हजार रुपैयाँ पुरस्कार प्राप्त गरे । प्रतियोगिता अवधिभरमा पुरुषतर्फ २४ र महिलातर्फ २३ वटा राष्ट्रिय कीर्तिमान कायम भए । प्रतियोगितामा करिब एक सयजना खेलाडीले ४० वटा स्वर्ण पदकका लागि प्रतिस्पर्धा गरेका थिए ।००० स्ट्रङेस्ट्र खेलाडी घोषित भएकी तारादेवी पुन । अन्नपूर्ण"
पाथीभरा गोल्डकप फुटबल प्रतियोगिता : बेलबारी र ताप्लेजुङ भीड्दै,ताप्लेजुङ : ताप्लेजुङमा जारी चौथो पाथीभरा गोल्डकप फुटबल प्रतियोगितामा शुक्रबार आयोजक र बेलबारी फुटबल क्लब मोरङ भीड्दैछन्। खेल ताप्लेजुङ सदरमुकाम फुङलिङस्थित भानु माविको मैदानमा दिउँसो १ बजे सुरु हुनेछ। दुवै टिमले ए डिभिजन क्लबबाट खेलेका खेलाडी मैदानमा उतार्ने बताए। यसअघि बिहीबार भएको पहिलो खेलमा रेडहर्स क्लब इलामले जीत हांसिल गर्यो। भदौ ६ गते सम्पन्न हुने प्रतियोगितामा भारतको एकसहित १० टिमको सहभागिता छ।
जब गेलले विराट कोहलीलाई समेत झुक्याए,"ट्रिनिडाड ः क्रिकेट दुनियाँमा युनिभर्सल बोसको उपमा पाएका वेस्ट इन्डिज क्रिकेट टोलीका खेलाडी क्रिस गेलको सन्यासको निर्णयले धेरैलाई झुक्याएको छ। विश्वकपपछि नै सन्यास लिने भनेका गेलले भारतसँगको सिरिजपछि सन्यास लिने भनेका थिए। बुधबार राति भारत र वेस्ट इन्डिजको खेल सुरु भएदेखि नै क्रिकेट समर्थक, क्रिकेट कमेन्टर, खेलाडीहरु, गेलका विश्वभरिका फ्यानले उनको सन्यासबारे चर्चा गरिरहेका थिए। क्याराबियन राष्ट्र ट्रिनिडाडमा भएको भारत र वेस्ट इन्डिजबीचको खेल पटकपटक प्रभावित भयो ३५ ओभरमा छोट्याइएको खेल बिहीबार बिहानसम्म धकेलियो। खेल ६ विकेटले भारतले जित्यो। एक दिवसीय श्रृंखला पनि भारतले आफ्नो पक्षमा पार्यो। वेस्ट इन्डिजका लागि ओपनिङमा ब्याटिङ गर्न आएका गेलले सधैंझैं ४५ नम्बरको नभई ३०१ नम्बरको जर्सी पहिरिएका थिए। ३०१ उनको वेस्ट इन्डिजको टिमबाट खेलिएको एक दिवसीय खेल संख्या हो। गेलले आक्रामक प्रदर्शन गरे। ४१ बलमा ५ छक्का र ८ चौकासहित ७२ रन बनाई उनी आउट भए। आउट भएपछि मैदानमा रहेका भारतीय खेलाडीसँग हात मिलाए। कप्तान विराट कोहलीसँग गला मिलाएर गेल मैदानबाट बिदा भए। मैदानबाट बाहिरिने क्रममा गेलले हेल्मेटलाई ब्याटमा उनेर दर्शकहरुलाई अभिवादन गरे। सबैलाई लागेको थियो वेस्ट इन्डिज टोलीका लागि यो उनको अन्तिम ब्याटिङ हो। स्डेडियममा रहेका दर्शक, वेस्ट इन्डिजका खेलाडी, भारतीय खेलाडी सबैले उनलाई उठेर ताली बजाउँदै समर्थन जनाए। यी सबै दृश्यले गेलको यो अन्तिम अन्तर्राष्ट्रिय खेल भएको संकेत गरिरहेका थिए। गेल क्रिजबाट बाहिरिएसँगै सामाजिक सञ्चालमा गेललाई मिस गर्ने भन्दै प्रतिकृया आउन थाले। गेलको सन्याससँगै क्रिकेटको एक युगको अन्त्य भएको भन्ने खालका प्रतिकृया निरन्तर आइरहेका थिए। बिहीबार बिहान खेल सकिएसँगै गेलको सन्यासबारे समाचारहरु आए। उनको रेकर्ड योगदानहरुको चर्चा गर्दै बिदाईको धेरै खबर आए। गेलले विश्वकप पछिको एक पत्रकार सम्मेलनमै भारविरुद्धको सिरिजपछि सन्यास लिने घोषणा गरेका थिए । भारत विरुद्ध उनी । टी२० र टेस्टका लागि भने टोलीमा छनोट भएनन् । काेहली पनि अन्योलमा अरू मात्रै नभएर भारतीय कप्तान विराट कोहली पनि गेलको निर्णयबारे झुक्किए । खेलपछि प्रतिक्रिया दिनेक्रममा कोहलीले पनि गेलले बिदा लिएको ठानी उनको योगदानको चर्चा गरेका थिए। गेलको योेजनाप्रति अन्जान कोहलीले आइपीएलको टिममा सँगै रहँदा गेलसँग विताएका क्षणहरु सम्झँदै भावुक भएका थिए। म एकदम भाग्यशाली रहें की मैले उनीजस्ता असल साथीसँग धेरै समय बिताउन पाएँ कोहलीले भनेका थिए। उनको बारेमा नजिकबाट जान्न पाएँ। उच्च दबाबमा पनि मुस्कुराउन सक्ने गेल मान्छेहरुका मणि भएको कोहलीले भनेका थिए। वेस्ट इन्डिजका लागि करियरमा उत्कृष्ट क्रिकेट खेलेको भनी बिदाइको लागि धन्यवाद दिएका थिए। गेलल सबैलाई चकित बनाउँदै सन्यासको घोषणा नगरेको जानकारी दिए। वेस्ट इन्डिज क्रिकेट बोर्डलाई दिएको छोटो प्रतिक्रियामा आफूले सन्यास नलिएको भन्ने अभिव्यक्ति दिए। गेलले यस पटक धेरैलाई झुक्याउँदै वेस्ट इन्डिजको क्रिकेटमा यथावत रहने घोषणा गरे। उनको बिदाईप्रति भावुक भएका समर्थक र क्रिकेटप्रेमिको आँखामा पुनः खुसी सञ्चार गराई दिए।"
तारादेवी र पुकार स्ट्रङेस्ट खेलाडी,"काठमाडौं : महिलातर्फ नेपाल पुलिस क्लबकी तारादेवी पुन र पुरुषतर्फ त्रिभुवन आर्मी क्लबका पुकार गुरुङ तेस्रो ओलम्पियन सुनीललाल जोशी स्मृति राष्ट्रिय भारोत्तोलन प्रतियोगिताको स्ट्रङेस्ट्र खेलाडी घोषित भएका छन् । उनीहरूले स्ट्रङेस्टको ब्यानेटसँगै ट्रफी, प्रमाणपत्र र १० हजार रुपैयाँ नगद पुरस्कार प्राप्त गरे । पुरुषतर्फ सिनियरमा पुलिस क्लबका विकास थापा बेस्ट लिफ्टर घोषित भए । पुरुषकै जुनियरमा प्रकाश केसी बेस्ट लिफ्टर बने । महिलातर्फ सिनियरमा पुलिसकी संगीता राई र जुनियरमा सञ्जु चौधरी बेस्ट लिफ्टर घोषित भए । पुरुषतर्फ बाँकेका तुषार बुढामगर र महिलातर्फ बर्दियाकी नन्दा थापामगर उदीयमान खेलाडी बने । प्रतियोगिताको पुरुष एक सय नौ केजीभन्दा माथिको तौलसमूहमा आर्मीका पुकारले तीनवटै विधामा राष्ट्रिय कीर्तिमान पनि बनाए । उनी आफैंले आठौं राष्ट्रिय खेलकुदमा बनाएको कीर्तिमान तोडेका हुन् । उनले आठौंमा स्नाचतर्फ एक सय २६ केजी, क्लिन एन्ड जर्कतर्फ एक सय ५० केजी र कुलमा दुई सय ७६ केजी तौल उचालेका थिए । उनले यसपटक स्न्याचमा एक सय २७ केजी, क्लिन एन्ड जर्कमा एक सय ५१ केजी र कुलमा दुई सय ७८ केजी भार उचाले । उक्त स्पर्धामा पुलिस क्लबका राजीव महर्जन दोस्रो भए । यसैगरी एक सय नौ केजी तौलसमूहको सिनियरमा पुलिसका सन्देश गुरुङले स्नाचमा एक सय ६ र क्लिन एन्ड जर्कमा एक सय ३५ गरि कुल दुई सय ४१ भार वहन गरे । यसअघि स्नाचमा उनकै नाममा एक सय केजीको कीर्तिमान रहेको थियो । सोही स्पर्धाको जुनियरतर्फ कञ्चनपुरका सागर भण्डारीले क्लिन एन्ड जर्क र कुलमा कीर्तिमान बनाए । उनले क्लिन एन्ड जर्कमा सन्देशको नाममा रहेको एक सय ३८ केजीको कीर्तिमान सुधार गर्दै एक सय ४७ केजी र कुलमा पनि सन्देशकै नाममा रहेको दुई सय ३८ केजीको कीर्तिमानमा सुधार गर्दै दुई सय ४७ केजी तौल उचाले । सागरले स्नाचमा भने एक सय पाँच केजी भार वहन गरे । यसैगरी एक सय दुई केजी तौलसमूहमा कञ्चनपुरका सुभाष उपाध्यायले तीनै विधामा कीर्तिमान बनाए । उनले स्नाचमा एक सय तीन केजी, क्लिन एन्ड जर्कमा एक सय ३० केजी र कुलमा दुई सय ३३ केजी भार उचाले । यसअघि सागर भण्डारीले आठौंमा स्नाचमा एक सय दुई, क्लिन एन्ड जर्कमा एक सय २२ र कुलमा दुई सय २४ केजीको कीर्तिमान बनाएका थिए । उक्त स्पर्धामा रोशन विक दोस्रो भए । यसैगरी ९६ केजी तौलसमूहमा पुलिसका गगन चन्दले स्वर्ण, पुलिसकै श्रीकृष्ण महर्जनले रजत र एपीएफका देवेन्द्र विकले कांस्य पदक हात पारे । राष्ट्रिय कीर्तिमान बनाउने खेलाडीहरूले जनही एक हजार रुपैयाँ पुरस्कार प्राप्त गरे । प्रतियोगिता अवधिभरमा पुरुषतर्फ २४ र महिलातर्फ २३ वटा राष्ट्रिय कीर्तिमान कायम भए । प्रतियोगितामा करिब एक सयजना खेलाडीले ४० वटा स्वर्ण पदकका लागि प्रतिस्पर्धा गरेका थिए ।००० स्ट्रङेस्ट्र खेलाडी घोषित भएकी तारादेवी पुन । अन्नपूर्ण"
पाथीभरा गोल्डकप फुटबल प्रतियोगिता : बेलबारी र ताप्लेजुङ भीड्दै,ताप्लेजुङ : ताप्लेजुङमा जारी चौथो पाथीभरा गोल्डकप फुटबल प्रतियोगितामा शुक्रबार आयोजक र बेलबारी फुटबल क्लब मोरङ भीड्दैछन्। खेल ताप्लेजुङ सदरमुकाम फुङलिङस्थित भानु माविको मैदानमा दिउँसो १ बजे सुरु हुनेछ। दुवै टिमले ए डिभिजन क्लबबाट खेलेका खेलाडी मैदानमा उतार्ने बताए। यसअघि बिहीबार भएको पहिलो खेलमा रेडहर्स क्लब इलामले जीत हांसिल गर्यो। भदौ ६ गते सम्पन्न हुने प्रतियोगितामा भारतको एकसहित १० टिमको सहभागिता छ।
जब गेलले विराट कोहलीलाई समेत झुक्याए,"ट्रिनिडाड ः क्रिकेट दुनियाँमा युनिभर्सल बोसको उपमा पाएका वेस्ट इन्डिज क्रिकेट टोलीका खेलाडी क्रिस गेलको सन्यासको निर्णयले धेरैलाई झुक्याएको छ। विश्वकपपछि नै सन्यास लिने भनेका गेलले भारतसँगको सिरिजपछि सन्यास लिने भनेका थिए। बुधबार राति भारत र वेस्ट इन्डिजको खेल सुरु भएदेखि नै क्रिकेट समर्थक, क्रिकेट कमेन्टर, खेलाडीहरु, गेलका विश्वभरिका फ्यानले उनको सन्यासबारे चर्चा गरिरहेका थिए। क्याराबियन राष्ट्र ट्रिनिडाडमा भएको भारत र वेस्ट इन्डिजबीचको खेल पटकपटक प्रभावित भयो ३५ ओभरमा छोट्याइएको खेल बिहीबार बिहानसम्म धकेलियो। खेल ६ विकेटले भारतले जित्यो। एक दिवसीय श्रृंखला पनि भारतले आफ्नो पक्षमा पार्यो। वेस्ट इन्डिजका लागि ओपनिङमा ब्याटिङ गर्न आएका गेलले सधैंझैं ४५ नम्बरको नभई ३०१ नम्बरको जर्सी पहिरिएका थिए। ३०१ उनको वेस्ट इन्डिजको टिमबाट खेलिएको एक दिवसीय खेल संख्या हो। गेलले आक्रामक प्रदर्शन गरे। ४१ बलमा ५ छक्का र ८ चौकासहित ७२ रन बनाई उनी आउट भए। आउट भएपछि मैदानमा रहेका भारतीय खेलाडीसँग हात मिलाए। कप्तान विराट कोहलीसँग गला मिलाएर गेल मैदानबाट बिदा भए। मैदानबाट बाहिरिने क्रममा गेलले हेल्मेटलाई ब्याटमा उनेर दर्शकहरुलाई अभिवादन गरे। सबैलाई लागेको थियो वेस्ट इन्डिज टोलीका लागि यो उनको अन्तिम ब्याटिङ हो। स्डेडियममा रहेका दर्शक, वेस्ट इन्डिजका खेलाडी, भारतीय खेलाडी सबैले उनलाई उठेर ताली बजाउँदै समर्थन जनाए। यी सबै दृश्यले गेलको यो अन्तिम अन्तर्राष्ट्रिय खेल भएको संकेत गरिरहेका थिए। गेल क्रिजबाट बाहिरिएसँगै सामाजिक सञ्चालमा गेललाई मिस गर्ने भन्दै प्रतिकृया आउन थाले। गेलको सन्याससँगै क्रिकेटको एक युगको अन्त्य भएको भन्ने खालका प्रतिकृया निरन्तर आइरहेका थिए। बिहीबार बिहान खेल सकिएसँगै गेलको सन्यासबारे समाचारहरु आए। उनको रेकर्ड योगदानहरुको चर्चा गर्दै बिदाईको धेरै खबर आए। गेलले विश्वकप पछिको एक पत्रकार सम्मेलनमै भारविरुद्धको सिरिजपछि सन्यास लिने घोषणा गरेका थिए । भारत विरुद्ध उनी । टी२० र टेस्टका लागि भने टोलीमा छनोट भएनन् । काेहली पनि अन्योलमा अरू मात्रै नभएर भारतीय कप्तान विराट कोहली पनि गेलको निर्णयबारे झुक्किए । खेलपछि प्रतिक्रिया दिनेक्रममा कोहलीले पनि गेलले बिदा लिएको ठानी उनको योगदानको चर्चा गरेका थिए। गेलको योेजनाप्रति अन्जान कोहलीले आइपीएलको टिममा सँगै रहँदा गेलसँग विताएका क्षणहरु सम्झँदै भावुक भएका थिए। म एकदम भाग्यशाली रहें की मैले उनीजस्ता असल साथीसँग धेरै समय बिताउन पाएँ कोहलीले भनेका थिए। उनको बारेमा नजिकबाट जान्न पाएँ। उच्च दबाबमा पनि मुस्कुराउन सक्ने गेल मान्छेहरुका मणि भएको कोहलीले भनेका थिए। वेस्ट इन्डिजका लागि करियरमा उत्कृष्ट क्रिकेट खेलेको भनी बिदाइको लागि धन्यवाद दिएका थिए। गेलल सबैलाई चकित बनाउँदै सन्यासको घोषणा नगरेको जानकारी दिए। वेस्ट इन्डिज क्रिकेट बोर्डलाई दिएको छोटो प्रतिक्रियामा आफूले सन्यास नलिएको भन्ने अभिव्यक्ति दिए। गेलले यस पटक धेरैलाई झुक्याउँदै वेस्ट इन्डिजको क्रिकेटमा यथावत रहने घोषणा गरे। उनको बिदाईप्रति भावुक भएका समर्थक र क्रिकेटप्रेमिको आँखामा पुनः खुसी सञ्चार गराई दिए।"

शीर्षक,विवरण
नेकपाको हेडसर धपेडी,"हेडसर को हुने भन्ने बार्गेनिङका पछाडि त्यही कडीले काम गरेको छ। जुन नेता हेडसर भयो, स्कुलिङ त्यतै मोडिनेछ। नेपाल कम्युनिस्ट पार्टी एकीकरण टुंग्याउने सकसमा छ। दुई ध्रुवका दुई दलका हार्डवेयर जोडिएको १५ महिना बित्यो, व्यथा सफ्टवेयर को छ। सफ्टवेयर एकीकरण त्यतिबेला टुंगिनेछ, जब पार्टीका सांगठनिक अवयवहरूले पूर्णता पाउनेछन्। नेताका मनमा म यताको, ऊ उताको भन्ने दिग्भ्रम टुट्नेछ। पार्टी पानीभित्र माटो राखेजस्तो होइन, मिस्री हालेजस्तो हुनेछ। अर्थात्, पूर्णतः घोलिएको। अहिलेसम्मको एकता भनेको पानीमा मिस्रीचाहिँ हालिएको छ, बाँकी छ चम्चाले घोल्न। त्यसमा थोरै मतभेद छ कुनचाहिँ चम्चाले घोल्ने ? कसको कुन हातले चम्चा समात्ने ? कति मिहिन तरिकाले घोल्ने ? चम्चा हरूको यस्तै आआफ्नै ढाँचाका तानातानयुक्त ताउरमाउरले एकता प्रक्रिया लम्ब्याएको छ। त्यसकै एउटा कडी हो स्कुल विभाग प्रमुख अर्थात् हेडसर खोसाखोस। हेडसर कसलाई दिनेभन्दा पनि कताकालाई पार्ने भन्ने हारालुछ नेकपाको खास समस्या हो। प्रस्तावित मुख्य नाम नारायणकाजी श्रेष्ठ र ईश्वर पोखरेल पार्टी मर्यादाक्रममा क्रमशः ६ र ७ नम्बरमा पर्छन्। श्रेष्ठ पूर्वमाओवादी र पोखरेल पूर्वएमालेका नेता हुन्। दुवैलाई मूलतः आआफ्नै पूर्वगोठबाट साथ छ। यसले पनि पानीमा मिस्री नघुलिएको अथ्र्याउँछ। सहमति खोज्ने दुई अध्यक्ष केपी शर्मा ओली र पुष्पकमल दाहालको प्रयत्नले पार लाग्न सकेको छैन। दुवै अध्यक्षले नै प्रत्यक्ष यो विभाग सम्हाल्नेसम्मका आकलन बाहिर आएका छन्। त्यही सकसको धपेडीबाट सास फेर्न दुवै अध्यक्षले आराम खोजेका छन्। दाहाल दुबई पुगेर फर्किएका छन्। उनी आएकै दिन ओली सिंगापुरतिर उडेका छन्। दुवैका अल्पविश्रामले यो समस्याको निकास पक्कै ल्याउने छैन। किनकि, हेडसर तकाइ चानचुने विषय होइन। अब छानिने हेडसर ले हाँक्ने स्कुलको काँधमा ठूलै दायित्व हुनेछ। यसले पार्टीका सिद्धान्त, कार्यक्रम र नीतिलाई व्यापकीकरण गर्छ। त्यसअनुरूप नियमित वा आवधिक स्कुल चलाउँछ। त्यसको कार्ययोजना बनाउँछ। सदस्यहरूका सैद्धान्तिकवैचारिक स्तर उठाउन योजना बनाउँछ। कार्यान्वयन गर्छ। प्रशिक्षक र विशेषज्ञहरू उत्पादन गर्छ। पाठ्यक्रमपाठ्यपुस्तक तयार गर्छ। प्रशिक्षकको मूल्यांकन गर्छ। प्रशिक्षार्थीको परीक्षा लिन्छ। प्रमाणपत्र दिन्छ। विदेशका पार्टी स्कुलहरूसँग समन्वय गर्छ। नवआगन्तुकलाई विशेष प्रशिक्षण दिन्छ। आदि। स्कुल विभाग एकता अड्काउने सिंगौरी मात्र हो। यसमा हुने विलम्बले समग्र एकतालाई पछि धकेल्नेछ। एकताको अल्झनले सांगठनिक निष्क्रियता बढाएको छ। नेताले जिम्मेवारी पाएका छैनन्। गाउँसम्म को जाने, कसरी जाने, के लिएर जाने टुंगो छैन। सैद्धान्तिक दस्ताबेज बल्ल छापिँदै छ। स्कुल : किन र कसलाई ? नेपाली वामजनमा कम्युनिस्ट चरित्र स्खलन हुँदै गएको छ। पार्टी पुँजीवादउन्मुख छ। धनी र गरिब, शक्तिशाली र निरीह, नेता र कार्यकर्ताको खाडल उच्च छ। नेताहरू भ्रष्ट हुँदै गएका छन्। अनुशासन अभाव बढ्दो छ। अध्ययनशीलता घट्दो छ। सिद्धान्त र आचरणको शिक्षा तिनलाई जरुरी छ। सम्भवतः स्कुल विभागले त्यसमा कसिकसाउ गर्नेछ। र, गर्नुपर्ने पनि छ। त्यही कारण हेडसर सर्वमान्य हुन आवश्यक देखिन्छ। हेर्दा नेकपा भए पनि त्यसभित्र दुई दल, तिनका गुटउपगुट, प्रभावशाली व्यक्तिजस्ता समानान्तर संगठन का अभ्यास निरन्तर छन्। दुवै दलका सैद्धान्तिक धरातल भिन्न छन्। त्यसबाट उठेर बार्दलीमा दुवै पक्ष सँगै बसेकासम्म छन्। हेडसर को हुने भन्ने बार्गेनिङका पछाडि त्यही कडीले काम गरेको छ। जुन नेता हेडसर भयो, स्कुलिङ त्यतै मोडिनेछ। र, एकीकृत पार्टीभित्र आफ्नो स्कुलिङ को पल्ला भारी गराउन दुवै पक्ष जोडतोडले लागेका छन्। हेडसर को बुद्धिमत्ता पुग्यो भने नेकपा सुदूर भविष्यमै किन नहोस्, फुट्नबाट पनि जोगिनेछ। फुट दुईखाले द्वन्द्वबाट हुन्छ सिद्धान्त र स्वार्थ। दुवैलाई नियन्त्रण गर्ने स्कुल ले हो। वाम समुदायमा बढी प्रचलनमा आउने शब्दावलीमध्ये एक हो स्कुलिङ। स्कुलले स्कुलिङ निर्माण गर्छ। जसरी डीएनए परीक्षणबाट कुनै व्यक्तिको पुर्खा चिनिन्छ, उसरी नै स्कुलिङ पहिल्याउँदै गएर कम्युनिस्ट खेमाको फेदसम्म पुग्न सकिन्छ। भनिन्छ स्कुलिङ रगत हो, यो हतपत बदलिँदैन। नेकपामा फरक दुई स्कुलिङका पात्रहरूको जमघट छ। सम्भवतः अबको स्कुल त्यस्तो बनाउन खोजिँदै छ, जसमा दुवैलाई नजिकनजिक गर्दै एकै ठाउँ ल्याउन सकियोस्। हो, त्यसैका लागि हेडसर तटस्थ हुनु वाञ्छनीय देखिन्छ। केही उदाहरण हेरौं। पहिला कम्युनिस्टले रक्सी खाँदैनथे। बीचमा लुकेर खान थाले। अचेल देखादेख खान्छन्। तास खेल्नेलाई तासै कोच्याइदिनेहरू अचेल टाइमपास त्यसैबाट गर्छन्। कुनै दिन यस्तो पनि आयो जिन्स पाइन्ट लगाएका महिलालाई नाङ्गै पारेर सडकमा छाडियो। अचेल तिनै कारबाहीकर्ता लाई जिन्स सजिलो हुन थाल्यो। कोकाकोला पिउनेहरू साम्राज्यवादी कहलिन्थे। अचेल तिनैका जमघटमा कोकाकोला नभई शीतलै हुँदैन। समयले कम्युनिस्ट बदलिए। तिनले आफ्नो विगत बिर्सिए। हेर्दाहेर्दै ती त ठिमाहा पनि होइन, अर्कै जातका उत्पादनजस्ता देखिन थाले। बनेका हुन् कि बिग्रिएका रूपै फेरे। त्यही कारण स्कुल को आवश्यकता खट्किएको हुन सक्छ। त्यसको नेतृत्व गर्नेको गरिमा बढेको हुन सक्छ। तँछाडमछाड भएको हुन सक्छ। खेमा प्रस्टै छुट्टिएको हुन सक्छ। बाटो बिराएर निरक्षर हुँदै गएकालाई साक्षर बनाउने अवसरका रूपमा यसलाई लिइएको हुन सक्छ। वा, आफ्नो स्कुलिङ मा सबैलाई होम्ने चतुर्याईंपूर्ण रणनीति हुन सक्छ। चुनौती : नेपथ्य शक्ति नेकपा एकीकरण मात्र भएको छैन, संघ र ६ प्रदेशमा दुईतिहाइको सरकार चलाएको छ। उसको सामथ्र्य बढेसँगै नेपथ्य शक्तिहरू सल्बलाएका छन्। अहिले मूलभूत रूपमा तीनखाले शक्ति देखिएका छन् भूमिगत विद्रोह गर्ने, हिन्दु धार्मिक अस्त्र प्रयोगबाट फरक समुदायलाई समेट्न चाहने र अन्तर्राष्ट्रिय स्वार्थ केन्द्रका डलरमा देशलाई अस्थिरमा लैजान जेसुकै गर्नेगराउने। नेपालको राजनीतिक अस्थिरताका नाममा खर्बौं डलरको कारोबार देशविदेशमा भयो। फेरि त्यसको माहोल बन्दै गएको छ। यो परिस्थिति नेकपाको मुख्य चुनौती हो। नेपथ्यमा सक्रियमध्ये कसैलाई मूलधारमा र कसैलाई आकारमा ल्याउने उपाय पनि तीनटै छन् दुईतिहाइको सरकारमार्फत सुशासन प्रवद्र्धन, आचरण परिवर्तन र पिँधका कार्यकर्तामतदाताका मर्का पहिचानसमाधान। त्यसका लागि स्कुल विभागको भूमिका अहम् हुन सक्छ। त्यो पनि तब मात्र सम्भव हुन्छ, जब हेडसर गतिला छानिनेछन्। आदर्शवान् हुनेछन्। सर्वमान्य हुनेछन्। तटस्थ रहनेछन्। नत्र नेकपा फेरि निचोरिएर एकीकरणअघिको माओवादीको आकारमा आउन बेर छैन। अन्यथा नठान्नु होला यहाँ असम्भव केही छैन। सम्भव बनाउने आफ्नै इमानदार स्कुलिङ ले हो। सिद्धान्त र नैतिकताको पाठशाला त्यसैले नेकपामा जरुरी छ। आशंका : एकता कति टिकाउ ? मिल्नुअघिका दुवै दलका नेताकार्यकर्ता एकीकरणलाई ऐतिहासिक उपलब्धि मान्छन्। यसलाई दर्बिलो पार्न चाहन्छन्। तर, शरीर मिल्यो। मन मिलेको छैन। आफ्नो अस्तित्व र औकातअनुसार अंशबन्डाको मनोविज्ञान व्याप्त छ। गुट हाबी छन्। गुटलाई भाग मन्छिने वामरोगबाट यो अपवाद हुन सकेको छैन। म यत्रो, मलाई कत्रो ? प्रायःको आशय त्यही हुन्छ। त्यसैले भनिएको हो मिस्री घोलिएको छैन। नेपालका वामपन्थी दलमा जुट र फुट नौलो होइन। फेरि फुट्लान् कि भन्ने परिकल्पना पनि अप्राकृतिक होइन। तर, इतिहासले केचाहिँ प्रस्ट्याएको छ भने जुटेर ढिक्का बन्छ, फुटेपछि चोइटो। जुट्नुअघि जत्रो आकार थियो, फुटेपछि त्यत्रो हुँदै हुँदैन। किनकि, मूलधारमा आएका कार्यकर्ता पुनः चोइटिन चाहँदैनन्। र, हेडसर को बुद्धिमत्ता पुग्यो भने नेकपा सुदूर भविष्यमै किन नहोस्, फुट्नबाट पनि जोगिनेछ। फुट दुईखाले द्वन्द्वबाट हुन्छ सिद्धान्त र स्वार्थ। दुवैलाई नियन्त्रण गर्ने स्कुल ले हो। सरकार : ब्रान्डिङ पुगेन कि ? एक कूटनीतिक नियोगका प्रमुखले हालै सरकारको गतिशीलता बारे अनौपचारिक जिज्ञासा राखे। सुनिसकेपछि उनैलाई सोधिएको त्यही प्रश्नमा भने, काम गरिरहेको छ, ब्रान्डिङ गर्न सकेको छैन कि जस्तो लाग्छ मलाई। हुन पनि गतिलो स्कुल चाहिएको नेकपाको मुख्य तागत सरकारको बागडोर हो। दुईतिहाइको सरकारले जे चाह्यो त्यही गर्न सक्छ। मेलम्ची पानीको धारो काठमाडौंमा बेलैमा नझरे पनि अमलेखगन्जमा पेट्रोलको धारो खस्न थालेको छ। रेल सञ्चालनका गृहकार्य बढेका छन्। बाढीले डुबाउँछ, भिन्नै कुरा मधेसको एउटा खण्डमा छकछके रेलको लिक बनेको छ। नदीयातायात (त्यसलाई पानीजहाज भनौं वा अरू नै) का लागि अब धेरै लामो कुराइ नहोला। सामाजिक सुरक्षामा राज्य एक कदम अघि पुगेको छ। भ्रष्टाचारविरुद्ध अख्तियारको सक्रियता बढेको छ। राजनीतिक वातावरण (खासगरी सत्तारूढ दलसम्बद्ध) प्रतिकूल भएमा यो सम्भव छैन। अर्थात्, भ्रष्टविरुद्ध कठोर हुन सरकारको ग्रिन सिग्नल छ। परराष्ट्र सम्बन्धमा असन्तुलन हट्दै गएको छ। तर, पनि यो साँचो हो ब्रान्डिङ भएको छैन। एकतालाई टिकाउ बनाउन, स्कुलको गरिमा बढाउन, नेपथ्य चलखेललाई परास्त गर्न एवं सरकारका कामलाई दलको सञ्जालबाट जनस्तरसम्म पुर्याउन चाहने हो भने त्यस्ता हेडसर बनाउन जरुरी देखिन्छ, जो वास्तविक हेडसर बन्नलायक हुन्। त्यसमा दुई अध्यक्ष नै उचित हुन् कि ?"
युरोपको लगानी भित्र्याउनुपर्छ,"युरोपेली मुलुकहरूसँगको नेपालको सम्बन्ध पुरानो र गाढा छ। तत्कालीन प्रधानमन्त्री जंगबहादुर राणाको बेलायत यात्रा चाखलाग्दो विषयका रूपमा पढ्दै हुर्केका हामीले त्योभन्दा पछि पनि युरोपेली नेताको लगातारको नेपाल भ्रमण, नेपालको आर्थिकसामाजिक विकासमा पूरै युरोपको सहयोग र सद्भाव अनि हालका दिनमा युरोपेली युनियनले नेपालको विकासमा गरेको योगदानप्रति उच्च सम्मान गर्नुपर्छ। नेपालको पहिलो आधिकारिक माइग्रेसनको इतिहास पनि युरोपबाटै सुरु हुन्छ। सन् १८१६ मा सुगौली सन्धिअघि सन् १८१४ देखि नेपाल र बेलायतबीच लडाइँ भयो। युद्ध समाप्तिकै समयमा नेपालका करिब ४६५० युवा बेलायती आम्र्स फोर्समा भर्ना भएका थिए। सायद यो नै नेपालको इतिहासमा पहिलो अभिलेखीकरण भएको माइगे्रसन हो। ४६५० बाट सुरु भएको कथा आज लाखांैको संख्यामा नेपाली युरोपदेखि विश्वभर फैलिएर आआफ्नो मेहनत, इमानदारी तथा क्षमताले विभिन्न देशमा सम्मानजनक जीवन बिताइरहनुभएको छ। त्यही बेलादेखि आफ्नो कमाइ नेपाल पठाएर देश विकासमा योगदान दिइरहनुभएको छ। यो प्रशंसनीय छ। युरोपको विकसित वातावरण, विश्वको अब्बल शिक्षा, उच्चस्तरका भौतिक पूर्वाधारलगायतका विषयवस्तुबाट नेपालले सिक्न सक्ने धेरै विषय छन्। नेपालले सिक्ने र युरोपले सिकाउने सेतु युरोपमा रहेका गैरआवासीय नेपाली साथीहरू नै हुन्। लामो द्वन्द्व र द्वन्द्वमा लागेकाहरूलाई शान्तिपूर्ण तवरले लोकतान्त्रिक प्रक्रियामा ल्याउन हाम्रो अथक् र अनवरत प्रयास रह्यो। समाजमा जरा गाडेर बसेको अलोकतान्त्रिक शक्तिहरूबाट छुट्कारा पाउन गरिएका विभिन्न प्रकारका आन्दोलनको नेतृत्व गर्दै हामीले प्राप्त गरेका उपलब्धिलाई तीनै तहका निर्वाचनमार्फत धेरै हदसम्म रक्षा गर्ने आधार बनाएका छौं। आजको हाम्रो आवश्यकता भर्खरै देशले अंगीकार गरेको संघीयतामा आधारित लोकतान्त्रिक गणतन्त्र कार्यान्वयन गर्नु र संविधानमा हामीले उल्लेख गरेका प्रावधानको पूर्ण पालना गर्नुगराउनु नै हो। यो काम कम चुनौतीपूर्ण छैन र यसमा साथ र सहयोगका लागि म नेपालबाहिर रहेका गैरआवासीय नेपाली साथीहरूलाई हार्दिक आग्रह गर्छु। देश लामो समयसम्म द्वन्द्व र आन्दोलनमा रह्यो। राणाशासन हटाउनेदेखि माओवादी सशस्त्र द्वन्द्वको अवतरण गराउनेसम्म नेतृत्व गरेका हामी अब सरकारमा को छ भन्ने नहेरी देशको आर्थिक र सामाजिक विकासमा होमिने बेला भएको छ। यसका लागि कमजोर रहेका हाम्रा आधारभूत संरचनाको विकास, गुणस्तरीय शिक्षा र अपार सम्भावना बोकेको पर्यटन र जलस्रोतको विकास नै हो। यही एजेन्डामा बहस चलाउनुभएकोमा तपार्ईंहरूको देश प्रेमप्रति म खुसी भएको छु। यदाकदा हामी डराएका छौं, कतै फेरि राजनीतिक रूपमा पछाडि त फर्कंदै छैनौं ? कतै मानव अधिकार, प्रेस स्वन्त्रत्रता र खुला अर्थतन्त्रको बाटो छाड्दै त छैनौं ? गैरआवासीय नेपाली साथीहरूले नेपालमा गरेको करिब एक सय अर्ब रुपैयाँको लगानीका लागि आभार व्यक्त गर्दै आगामी दिनमा म थप लगानीका लागि अनुरोधसमेत गर्छु। अबको आवश्यकता पूर्वाधार विकास नै हो। सडक र विद्युत्जस्ता अत्यावश्यक पूर्वाधार नभई अरू जेजति भए पनि जनताले विकासको अनुभव गर्न सक्दैनन्। न त अन्य उद्योगधन्धा फस्टाउन नै सक्छ। तपाईंहरूको साथ र सहयोगमा ठूलो लगानी देशमा भित्रियोस् भन्ने मेरो अनुरोध छ। युरोपका ठूला लगानीकर्ता र नेपाली लगानीकर्ताका बीचको पुल बनेर ठूलो रकम नेपालमा लगानी गराउने माध्यम तपाईंहरू बन्नु हुनेछ भन्नेमा म विश्वस्त छु। साँच्चै नेपालको विकास गर्ने हो भने अहिले तत्काललाई नेपाललाई रेल र पानीजहाज होइन, नेपालभित्र एक्सप्रेस वे चाहिएको छ। त्यो पनि एकदुईवटा होइन, पाँचछ वटा। नेपालको तीव्र विकास अब एक्सप्रेस वे बाट मात्रै सम्भव छ। राम्रो र गुणस्तरीय सडक पूर्वाधार नेपालको पहिलो तथा आधारभूत आवश्यकता हो। यो क्षेत्रमा तपाईंहरूको लगानी र सीप दुवै आवश्यक छ। आज हामी नेपालमा गैरआवासीय नेपाली साथीहरूको लगानीमा बैंक, एअरलाइन्स, होटेल, विद्युत्, दूरसञ्चार आदि देखिरहेका छौं। यी क्षेत्रबाहेकमा पनि तपाईंहरूको लगानी आउनेमा म विश्वस्त छु। पर्यटन हाम्रो मौलिक परिचय हो। पशुपतिनाथ, लुम्बिनी, जानकी मन्दिर र सगरमाथालगायत अनगिन्ती यस्तै गन्तव्य। नेपालका यी राष्ट्रिय धरोहरहरू हामी तीन करोड नेपालीको जीवनस्तर युरोपकै हाराहारीमा पुर्याउन पर्याप्त छन्। चाहिएको यी सबैको उचित व्यवस्थापन र विश्व पर्यटन बजारमा प्रचारप्रसार। यसका लागि तपाईंहरूभन्दा गतिलो र भरपर्दो दूत अरू को नै हुन सक्छ र ? तपाईंहरूले सुरु गर्नुभएको काठमाडौं एयरपोर्ट सफाइको कामदेखि विश्व पर्यटन बजारमा नेपाललाई चिनाउन विदेशमा रहेका हरेक नेपालीले कम्तीमा एकजना विदेशी नेपाल पठाउने अतिथि देवो भव जस्ता कार्यक्रमको म मुक्तकण्ठले प्रशंसा गर्दै यसको निरन्तरताका लागि यसै मञ्चबाट अनुरोधसमेत गर्न चाहन्छु। सन् २०२० मा नेपालमा मनाउन लागिएको नेपाल भ्रमण वर्षको पूर्वसन्ध्यामा तपाईंहरूले विदेशमा धेरै कार्यक्रम गरी नेपालको उक्त कार्यक्रम सफल बनाउनु हुनेछ भन्नेमा म ढुक्क छु। सन् २०१९ लाई तपाईंहरूले नेपाल प्रवर्द्धन वर्षको रूपमा मनाउने भनेको सुन्दा पनि म खुसी छु। तपाईंहरू यस्तो देशहरूमा हुनुहुन्छ, जहाँ जनतालाई केन्द्रमा राखेर शासन गरिन्छ, उनीहरूको आवश्यकताको ध्यान दिइन्छ, पारदर्शिता र सुशासन छ, राज्यले आफ्नो उत्तरदायित्व पूरा गर्छ र निष्ठामा आधारित राजनीतिक इमानदारी छ। राजनीतिक इमानदारी, पारदर्शिता र पूर्ण लोकतन्त्रविना कुनै प्रकारको विकासको अवधारणाले काम गर्दैन। यदाकदा हामी डराएका छौं, कतै फेरि राजनीतिक रूपमा पछाडि त फर्कंदै छैनौं ? कतै मानव अधिकार, प्रेस स्वन्त्रतता र खुला अर्थतन्त्रको बाटो छाड्दै त छैनौं ? हामीले माथिका विश्व लोकतन्त्रका आधारका लागि आन्दोलन गर्ने दिन आयो भने आर्थिक रूपमा हामी कहिल्यै माथि उठ्न सक्दैनांै। तसर्थ, विश्वका कुनाकुनामा रहनुभएका गैरआवासीय नेपाली साथीहरूलाई चनाखो हुँदै परेको बेलामा आफ्नो आवाज उठाइदिन आग्रह गर्छु। कोइरालाले गैरआवासीय नेपाली संघ युरोपियन क्षेत्रको बाह्रौं बैठकलाई इटालीको रोममा दिएको वक्तव्यको सम्पादित अंश।"
भेन्टिलेटरमा उच्च शिक्षा,"६० वर्षको लोकतन्त्रमा आइपुग्दा विश्वविद्यालय राजनीति गर्ने गृह वा वैज्ञानिक उत्पादन गर्ने संस्था हो भनी छुट्ट्याउने पारख हामीसँग कति छ ? सन् १९४५ पूर्व एसिया र अफ्रिकामा उपनिवेशी राष्ट्रहरूले उनीहरूका शिक्षा प्रणाली लागू गरे। त्यसको मुख्य उद्देश्य उपनिवेशमै जनताको कल्याण हुन्छ भन्ने अनुभूति गराउनु थियो। अंग्रेज कवि किपलिङले ह्वाइटमेन्स वर्डन मा लेखेकै छन्, कत्रो महान् सपना र आकांक्षा बोकेर सेता मानिस एसियाका पहेंला, गहुँगोरा, अँध्यारा र अफ्रिकाका अश्वेत मानिसलाई सभ्य बनाउन गएका थिए। तत्कालै पादरीहरूले भने, हो, परमेश्वर पनि यही चाहना राख्नुहुन्छ। ती अश्वेतलाई इसाई बनाइदिएपछि सभ्य हुन्छन्। उपनिवेशीहरूले राजनीति र धर्म लिएर युरोपबाट एसिया र अफ्रिका प्रस्थान गरे। त्यहाँ पुगेपछि थाहा भयो जे कुरा भगवान् र धर्मले गर्न सक्तैन, त्यो शिक्षाले गर्छ। त्यसैले सन् १८३५ मा ब्रिटिस उपनिवेशका व्याख्याता वा विद्वान् वेविङ्टन माकाउलेले लेखे, उपनिवेश जोगाइराख्ने हो भने उपनिवेशी समाजको संस्कृतिको मेरुदण्ड भाँचिदिनुपर्छ। त्यो भनेको मानिसको सोचाइ पद्धतिलाई पश्चिमीकरण गरिदिनुपर्छ। संस्कृतिको मेरुदण्ड भनेको मानिसको दिमाग हो र दिमाग उसकै परिदृश्य र सामाजिक धरातलबाट बनेको हुन्छ। किनभने मानिसको चिन्तनमन्थन (कगनिटिभ प्रोसेस) उसकै अवलोकनबाट सक्रिय हुन्छ। त्यसैले उपनिवेशले विचित्रको शिक्षा प्रणालीको प्रारम्भ गर्यो। त्यो हो अरूको आख्यान (न्यारेटिभ) लाई ज्ञानको रूपमा ग्रहण गर्ने प्रणाली। यो प्रणालीलाई अप्रिय शब्दमा भन्ने हो भने ब्रेन वास पद्धति भनिन्छ। यस पद्धतिले मानिसलाई आफ्नो मौलिक अध्ययन र अन्वेषणबाट बाहेक गर्छ। यस पद्धतिले पश्चिमी आधुनिक (? ) विद्वान्का सिद्धान्तको विचरण गर्नु हो भन्ने मान्यता राख्छ। जर्मन दार्शनिक आर्थर सोफेनहरले भने, आफ्नो वरिपरि हेर र चिन्तन गर। यसबाट प्राप्त ज्ञान नै यथार्थ ज्ञान हो। तर, हामी पहिला अरूको सिद्धान्तबाट दीक्षित हुन्छौं अनि यथार्थको अवलोकन गर्छौं। अनि विश्वलाई अरूका आख्यानका आधारमा परिभाषित गर्छाैं। आख्यानबाट व्यक्तिलाई विचारको प्रभावमा ल्याउने अर्थात् आख्यानद्वारा व्यक्तिको दिमागमा विचार निर्माण गर्ने कार्यलाई इनडक्ट्रिनेसन भनिन्छ। भारतमा तत्कालीन उपनिवेशी सरकारले लागू गरेको शिक्षा पद्धति यस्तै नै हो। नियतवश, इतिहासको झूटो व्याख्या गर्ने, एसियायी समाजलाई परम्परावादी ठहर गर्ने, विज्ञानविरोधी करार गर्ने र पश्चिमी इतिहासलाई विश्वको इतिहास प्रमाणित गर्ने, पश्चिमी साहित्यलाई विश्वको प्रतिनिधिमूलक साहित्य बनाउने र बुद्ध धर्म र वैदिक सनातन धर्मलाई पर्दाभित्र छोप्ने कार्य गरियो। संस्कृताइजेसन जस्ता विवादास्पद सिद्धान्त निर्माण गर्नेदेखि सबै किसिमका एसियाविरोधी शिक्षा भारतमा निर्माण गरियो। यही शिक्षाको विस्तार नेपालमा भयो। प्राविधिक वैज्ञानिक निर्माण गर्ने र वैज्ञानिक शिक्षा विस्तार गर्ने उपनिवेशी शिक्षाको चाहना थिएन। टाई लगाएर अंग्रेजी बोल्न र बनार्ड शाका गद्य, वर्डस वर्थका कविता, लकको राजनीति सिकाउने शिक्षा थियो त्यो। त्यसले हिमालयको ग्ल्यासिएर, गंगा नदीबेंसी संस्कृति, ब्रह्मपुत्रको कृषिमा देन, एसियाका मक्याकेक बाँदर, गर्मीको मौसममा बस्ने घर, पहाडमा पानी तान्ने प्रविधि, ट्रपिकल रोगको निदानजस्ता विषयमा यो शिक्षाको सरोकार थिएन। पश्चिमी सभ्यताको आधुनिक इतिहास २५० वर्षको छ। यस आधुनिकतासँगै पश्चिमी सभ्यताले उपनिवेश र प्रभुत्वद्वारा अरू सभ्यतामाथि दमन पनि गरेको छ। औद्योगिक क्रान्तिपछाडि विज्ञान निर्माणमा यसको योगदान ठूलो छ, तर उसले विज्ञानको यस उपलब्धिलाई प्रयोग गर्दै, एसिया र अफ्रिकामा दुई सय वर्ष दमन गरेको इतिहास छ। विज्ञान, औद्योगिक क्रान्ति र आधुनिकतालाई उसले मानव जातिको उत्थानका रूपमा होइन, युरोपलाई मालिक र अरूलाई दास बनाउन प्रयोग गरेको छ। उसले उद्दण्डता प्रकट गरेको छ। त्यसकै छाप युरोपबाट आयातीत उपनिवेशी शिक्षामा परेको थियो त्यस शिक्षाले खासगरी भारतमा भारतीय दर्शन, गणित, ज्योतिषशास्त्र, खगोलशास्त्र, चिकित्साशास्त्र, अर्थशास्त्र, राजनीतिशास्त्र, न्यायशास्त्रलाई ध्वस्त पार्यो। त्यसले अरिस्टोटल, लक, मेकियाभेली, ह्युम, कान्टलाई प्रस्तुत गर्यो। त्यस शिक्षाले संस्कृत र उर्दूलाई दमन गर्यो। त्यो शिक्षा भारतीय उपमहाद्वीपमा ज्ञानको प्रवद्र्धन गर्न, विज्ञान निर्माण गर्न र मानवता विकासका लागि लागू गरिएको थिएन। त्यो शिक्षा सांस्कृतिक प्रभुत्व, युरोपियन सर्वोच्चता र एसियायी स्रोतको दोहनका लािग लागू गरिएको थियो। यही शिक्षा हामीले आयात गर्यौं। त्रिभुवन विश्वविद्यालय स्थापना भएको ६० वर्षमा हामी हाम्रो विद्यार्थीलाई के अध्ययन गराइरहेका छौं ? ६० वर्षको लोकतन्त्रमा आइपुग्दा विश्वविद्यालय राजनीति गर्ने गृह वा वैज्ञानिक उत्पादन गर्ने संस्था हो भनी छुट्ट्याउने पारख हामीसँग कति छ ? प्राध्यापन नै सबैभन्दा ठूलो व्यवसाय हो भनी मान्यता राख्ने र सरकारले उपकुलपति बन भनी अनुरोध गर्दा मेरो अनुसन्धान क्रम भत्किन्छ भन्ने प्राध्यापक कति छन् ? मकै भुटेर राजनीति गर्ने नेतालाई, प्रतिनिधिसभा भंग गर्नु प्रधानमन्त्रीको विशेषाधिकार हो भनी सिकाउने प्राध्यापक कुन शिक्षाले जन्मायो ? नेपालको इतिहासको विसर्जन गर्ने र देशलाई पहिचानहीन बनाउने काम विश्वविद्यालयमा कसले गर्यो ? विश्वविद्यालयहरूलाई अनुसन्धान गर्ने निकाय होइन, प्रमाणपत्र बेच्ने थलो कसले बनायो ? विश्वविद्यालयलाई भ्रष्टाचार गर्ने थलो कसले बनायो ? यति मात्र होइन, आज नेपालको उच्च शिक्षालाई मूर्छित बनाउने अरू पनि थुप्रै कारण छन्। अब देशको अस्तित्वको खोजी गर्नेहरूले पहिला त देशको उच्च शिक्षाको बर्बादीका कारण खोज्नुपर्ने अवस्था छ। प्राध्यापन जागिर होइन। प्राध्यापन धनार्जन गर्ने व्यवसाय पनि होइन। प्राध्यापन ज्ञान उत्पादन गर्ने अभियन्त्रण (नोलेज इन्जिनियरिङ) हो। तर कस्ता मानिसलाई प्राध्यापन गर्ने अवसर प्रदान राजनीतिक दलहरूले प्रदान गरे ? आज उच्च शिक्षा पूर्वमाओवादी, एमाले र कांग्रेसका प्राध्यापकको जागिरको थलो बनेको छ, ज्ञान निर्माण गर्ने शिक्षकको होइन। उच्च शिक्षामा अनुसन्धानको हैसियत जिरो छ। विद्यार्थीको स्नात्तकोत्तर तहको शोधपत्र विद्यावारिधिमा शोधपत्रका रूपमा पेस गरेका प्राध्यापक पनि देख्न पाइन्छन्। अर्को विद्यावारिधि गर्ने अयोग्य मानिस विद्यावारिधिका सुपरिवेक्षक बनेर विद्यावारिधि बेच्ने व्यवसाय बनेको छ। अनुसन्धानका लागि बजेट विश्वविद्यालयसँग हुँदैन। विद्यावारिधिको प्रमाणपत्र राखेर निवेदन दिई राष्ट्रपतिबाट पदक लिने संसारमा कहीं नभएको चलन चलाइएको छ। विश्वविद्यालयका पदाधिकारी भ्रष्टाचारमा लिप्त छन् भनी अख्तियारले मुद्दा चलाएको छ। विद्यार्थी कक्षामा पढ्न आउँदैनन्। एउटा कक्षामा १२ हजार मानिस भर्ना हुन्छन्। परीक्षामा संस्थागत चोरी हुन्छ। उच्च शिक्षामा देशको इतिहास पठनपाठनभित्र छैन, तर पश्चिमी इतिहासको प्रत्येक विषयमा पढाइ हुन्छ। देशका विभूतिहरूका बारेमा अनुसन्धान हुँदैन। देशका सांस्कृतिक धरोहरका बारेमा अध्ययन हुँदैन। माफियाले सरकारी जमिन खाइसके, सरकारी जमिन विदेशी कम्पनीका नाममा गइसके, राज्यका उद्योगका जमिन माफियाका हातमा छन्। यी कुनै विषयमा अध्ययनअनुसन्धान विश्वविद्यालयमा हुँदैन। जलवायु परिवर्तनले हिमाल पग्लिँदै छ, यसमा अध्ययनअनुसन्धान हुँदैन। विषादी प्रयोगले मानिसको जीवनलाई चुनौती दिइरहेको छ, त्यस विषयमा विश्वविद्यालयमा अनुसन्धान हुँदैन। अझ विश्वविद्यालयमा पदाधिकारीले के काम गर्ने भन्ने छलफल पनि हँुदैन। यी समस्या त उदाहरण मात्र हुन्। नेपालको उच्च शिक्षा तहसनहस भएको छ। यसको समाधान गर्न सकिएन भने नेपालको आर्थिक विकासको कुनै भविष्य छैन। राज्य र सरकार मन्त्री र मन्त्रालयबाट चल्ने होइन, ज्ञानबाट चल्छ। जब ज्ञानलाई राजनीतिक स्वार्थले विस्थापित गर्छ, त्यो समाजको विघटनलाई कसैले रोक्न सक्तैैन। जुन देशले आफ्नो उच्च शिक्षालाई अनुसन्धानमूलक, समसामयिक र समस्या सम्बोधनजन्य वा समाधान निर्माणयोग्य बनाउँदैन, उसले आर्थिक विकासको सपना देख्नु भनेको तेल दलेको बाँसको लिंगोमा चढ्नुजस्तै हो। नेपालमा उच्चशिक्षाको यो दुर्दशा कसरी भयो ? यसका कारणको खोजी गर्नुपर्ने समय ढिला भइसक्यो। नेपालको उच्च शिक्षा भेन्टिलेटरमा रहेको छ। यो जिउँदै छ। किनभने, कतिपय असल मानिसले नेतृत्व गरेका (संयोगले त्यसो भएको हो) संस्थाहरूले काम गरिरहेका छन्। अर्थात् शरीरका केही अंग अहिले पनि क्रियाशील छन्। तर, दिमाग मृतसरह छ। यसका पछाडिका बाहिरी र भित्री कारण छन्। यसको भित्री कारण हो, प्राध्यापनका लागि एवं उच्च शिक्षाका लागि चाहिने ज्ञान उत्पादनको प्रयोगशाला अनुसन्धान माथिको बेवास्ता। नेपालमा विश्वविद्यालय भनेको माध्यमिक विद्यालय को माथिल्लो निकाय हो भन्ने बुझियो। राजनीतिमा लागेको एकजना शिक्षक पश्चिमी लेखकको एउटा पुस्तकमा आधारित नोटबुक लिएर कक्षामा आउँछ। फुर्सद भएका र अल्छी नलागेका विद्यार्थीको एउटा जमात कक्षामा उपस्थित हुन्छ। उनीहरूलाई जाँच दिई पास हुनुपर्छ। त्यसैले शिक्षकले व्याख्यान दिन्छन्। विद्यार्थीहरूले टिप्छन्। तब एक दिन परीक्षा हुन्छ। यही नै नेपालको उच्च शिक्षा हुन्छ। एउटा कक्षामा सयजना भर्ना भएका हुन्छन् र २५ जना फुर्सद भएका कक्षामा आउँछन्। यस शिक्षामा ज्ञानको तार्किकता, सत्यता र औचित्यता को कुनै खोजी हुँदैन र खोजी गर्ने चाहना पनि राखिँदैन। अनुसन्धान, खोज र अन्वेषणविनाको यो औपचारिकताले कस्ता विज्ञ र जागिरेहरू निर्माण गरिरहेको होला ? राज्यले शिक्षणलाई जीवनको थकानहीन यात्रा मान्ने प्राध्यापकहरू विश्वविद्यालयमा पुर्याउन किन सकेन ? जो आफ्नै ढिपी, इच्छाशक्ति र मेहनतले त्यहाँ पुगे, उनीहरूलाई देख्न र सम्मान गर्न किन सकेन ? प्राध्यापनलाई जागिर किन बनायो राज्यले ? यी प्रश्नको उत्तरले नेपालको उच्च शिक्षाको अलिकति इतिहास खोतल्नुपर्ने माग गर्छ। २०१६ सालमा नेपाल प्रवेश गरेको उच्च शिक्षा भारतमा उपनिवेशवादले उसकै हित र रक्षा गर्न निर्माण गरेको छद्म ज्ञानको प्रतिरूप (प्रोटोटाइप) का रूपमा आयो। यो व्यावहारिक पनि थिएन, हाम्रो समाजको मौलिक उत्कृष्टताका लागि रूपान्तर गर्न सक्षम पनि थिएन र आवश्यकता सापेक्षित पनि थिएन। तर यसमा संलग्न प्राध्यापकहरू नैतिकवान्, सदाचारयुक्त र कर्तव्यपरायण थिए। उनीहरू इमानदार थिए। उनीहरूले प्राध्यापनलाई जागिर मानेनन् र भ्रष्टाचार हुन दिएनन्। त्यसैले उनीहरूका हातबाट शैक्षिक संरचनाहरू निर्माण भए। शंकरराज पन्त, अमृत श्रेष्ठ, रामराजा पन्त, देवीप्रसाद उप्रेतीहरू यस कालमा जन्मिए। प्राध्यापन नै सबैभन्दा ठूलो व्यवसाय हो भनी मान्यता राख्ने र सरकारले उपकुलपति बन भनी अनुरोध गर्दा मेरो अनुसन्धान क्रम भत्किन्छ भन्ने प्राध्यापक कति छन् ? पछिल्लो समय त्रिविमा पञ्च भएपछि प्राध्यापक हुन पाउने प्रवृत्तिको विकास भयो। त्यसमा पनि क्याम्पस र माथिल्ला पदमा गाउँ फर्क र जाँचबुझ जस्ता निकाय र राजदरबारको विश्वास प्राप्त हुनुपर्ने परम्परा निर्माण भयो। जब सन् १९९० मा राजनीतिक परिवर्तन भयो, परिवर्तनकारी शक्तिले पनि पञ्चायत र दरबारकै सिको सिके। सुरुमा पार्टीका मानिसभन्दा विचारधाराका मानिस आए। तर विस्तारै विचारधारा छोडेर पञ्चायतमा पछिल्लो समयमा मण्डलेहरू नियुक्ति भएजस्तै लोकतन्त्रमा झोले र चाकरीबाज हरू हावी भए। अझ पछिल्लो समयमा झोले, चाकरीबाज र भ्रष्टहरू प्रवेश गरे। एकातिर उच्च शिक्षाको उद्देश्य अस्पष्ट रह्यो। अर्कोतिर शिक्षण पद्धति त्रुटिपूर्ण थियो। अनि, त्यसमा पनि शिक्षण जागिरमा रूपान्तरण भयो। र, अन्त्यमा उच्च शिक्षा चाकरीबाज भ्रष्ट हरूका हातमा पुग्यो। त्यस तत्वले असल शिक्षकहरूलाई दमन गर्यो र ठगहरूलाई अगाडि बढायो। यसरी उच्च शिक्षा बर्बाद भयो। उच्च शिक्षाको निजीकरण पनि उत्तिकै समस्यापूर्ण कारण बन्यो। उच्च शिक्षाका केही विशेषता हुन्छन्। प्राज्ञिक स्वतन्त्रता उच्च शिक्षाको प्राण हो। उच्च शिक्षाले ज्ञान निर्माण गर्छ र त्यही ज्ञान वितरण गर्छ। ज्ञान निर्माण कसैका आदेशले हुने होइन, यो लगनशीलता, समर्पण, मानसिक श्रम र इमानदारीबाट निर्देशित हुन्छ। त्यसैले उच्च शिक्षा प्रांगारिक हुन्छ, सापेक्षित हुन्छ, विश्वव्यापी पनि हुन्छ, र सबैभन्दा महत्र्वपूर्ण मौलिक (इनोभेटिभ) हुन्छ। त्यसैकारण यो प्रतिस्पर्धी पनि हुन्छ। त्यसैकारण हरेक विश्वविद्यालय अर्कोभन्दा भिन्न हुन्छ। त्यसैकारण उच्च शिक्षामा प्राज्ञिक उद्देश्य भएका व्यक्तिले सरकारी संयन्त्रबाहिर वा राज्यको लगानीभन्दा बाहिर पनि विश्वविद्यालय, कलेज, अनुसन्धान केन्द्र, प्रशिक्षण केन्द्र निर्माण गर्छन्। लगानी निजी र समूहको हुन्छ। तर शिक्षा निजी र सरकारी हुँदैन। तर, नेपालमा उच्च शिक्षालाई कमाउने उद्यमउद्योग बनाइयो। निजी लगानी होइन, व्यापारिक लगानी प्रवर्धन भयो। यही व्यापरिक लगानीले हेल्मेट शिक्षक, श्रमिक शिक्षक र व्यापारी शिक्षक निर्माण गर्यो। विश्वविद्यालयका कलेजको शिक्षक प्रहरीको घुमन्ते कर्मचारीजस्तो भयो। यसले प्राज्ञिकता को विनाश भयो। इनोभेसन को हत्या भयो। यसबेलासम्म आइपुग्दा नेपालको उच्च शिक्षा उपनिवेशी विरासतमा खडा रहेको, जागिर खाने थलोका रूपमा प्राज्ञिक स्वतन्त्रता विनाश भएको व्यापारिक पथप्रदर्शनमा सञ्चालित मौलिकता र उद्यमशीलताविहीन कुरौटेशास्त्र मा परिणत भयो। हाम्रो उच्च शिक्षाले उत्पादन गरेका विद्यार्थीसँग प्रमाणपत्र छ ज्ञान छैन। त्यसैले उसलाई काम गर्नु नपर्ने जागिर चाहिन्छ। उसमा उद्यमशीलता छैन। त्यसैले बेइमानी, अनियमितता र भ्रष्टाचार सिकाउँछ। यी चरित्रले देशभक्ति मर्दछ। देशको आजको राजनीतिक नेतृत्व, कर्मचारीतन्त्र, व्यवसायी, उद्यमी र नागरिक समाज यही शिक्षा पद्धतिको उत्पादन हो। त्यसैले उच्च शिक्षाको आधारभूत समस्या ज्ञान हीनता हो। नेपालमा अनेक खेलहरू विदेशीहरूले प्रायोजन गर्छन्। हामी पढेलेखेका मानिस तिनीहरूका मोहरा बन्न बाध्य छौं। देशको राजनीतिमा नैतिकताको खडेरी छ। नैतिक विज्ञहरू होइन, राज्य सञ्चालनमा धूर्त, स्वार्थी र समर्थकले प्राथमिकता प्राप्त गर्छ। देशको विकास राष्ट्रमा उपलब्ध विज्ञता को गठजोड (सिनर्जी) बाट सञ्चालित हुन्छ। राजनीति गर्नेले विकासको अवधारणा निर्माण गर्छन् र त्यस अवधारणालाई विज्ञहरूले परियोजना मा परिणत गर्छन्। त्यसैले विश्वविद्यालयहरू ज्ञान को पद्धति प्रयोग गरेर विज्ञान को नर्माण गर्छन्। तर, अहिले विश्वविद्यालयहरू बौद्धिक चोरी, भ्रष्टाचार, अनियमितता, अकर्मण्यता र कथित हैसियत को प्रयोग गरी अनैतिक र दूराचार उत्पादन गरिरहेका छन्। यसलाई सहयोग हुने संरचना निर्माण गरिएका छन्। देशमा थुप्रै विश्वविद्यालय खुलेका छन्। ती सबै विश्वविद्यालय सरकारबाट अनुदान लिन्छन्। त्यो अनुदान शिक्षक र प्रशासनका लागि तलबमा प्रयोग हुन्छ। यी विश्वविद्यालयमा त्रिविका शिक्षक उपकुलपति, रजिस्ट्रार, डिन र निर्देशक भएर जान्छन्। उनीहरूको बफादारी यी विश्वविद्यालयप्रति हुँदैन। उनीहरू भागबण्डामा नेताहरूको फेर समातेर जान्छन्। पाँच वर्ष उनीहरू सम्बन्धन बाँडेर कमाउँछन्। सर्टिफिकेट बेचेर कमाउँछन्। विदेश डुलेर कमाउँछन्। प्रवेश परीक्षामा सिट बेचेर कमाउँछन्। विदेशीलाई प्रमाणपत्र बेचेर कमाउँछन्। भित्रको बजेट खाने त स्वाभाविकै हो। यसरी देशको उच्च शिक्षालाई निरर्थक, पङ्गु, विज्ञान र ज्ञानहीन, जागिरको अखडामा रूपान्तरण गरिएको छ। सम्माननीय प्रधानमन्त्रीज्यू, तपाईं देशको उच्च शिक्षाको अभिभावक हुनुहुन्छ। देशको उच्च शिक्षाले आवश्यक ज्ञान निर्माण नगरी देशको आर्थिक विकास र जनताको समृद्धि हुँदैन। त्यसैले उच्च शिक्षाको आमूल परिवर्तन गर्न एउटा क्रान्तिको सुरुवात गर्नुहोस् भन्ने अनुरोध गर्छु। त्यसैले केही सुझाव ग्रहण गरिदिनुहोस् : (क) देशलाई चाहिने विचार ढुकुटी निर्माण गर्न, राज्य सञ्चालनलाई आवश्यक विज्ञहरू निर्माण गर्न नेपाल स्टाफ कलेज, न्यायिक प्रतिष्ठान, मिलिटरी डिफेन्स कलेज, सशस्त्र प्रहरी स्टाफ कलेज, नेपाल प्रहरी प्रशिक्षण प्रतिष्ठान, न्याय सेवा तालिम केन्द्र र त्यस्तै प्रतिष्ठानलाई जोडेर राष्ट्रिय विश्वविद्यालय निर्माण गर्नुहोस्। राष्ट्रका लागि जीवन समर्पण गर्ने सामाजिक विज्ञानका प्राध्यापकलाई यस विश्वविद्यालयमा राखेर चाहिएजति किताब र अनुसन्धान खर्च दिनुहोस्। राष्ट्रलाई चाहिने विज्ञता र ज्ञान निर्माण गर्ने अनुसन्धान केन्द्र यसमा राख्नुहोस्। यस विश्वविद्यालयलाई जनताले तिरेका करबाट चलाउनुहोस्। विदेशी सहायता अस्वीकार गर्नुहोस्। (ख) उपकुलपतिको नियुक्ति गर्ने समय आएको छ। कांग्रेस, कम्युनिस्ट नखोज्नुहोस्। प्राध्यापक खोज्नुहोस्, जसले प्राज्ञिक स्वतन्त्रता र इनोभेसन बुझेको होस्। शिक्षा गणेशको क्षेत्र होइन, शिक्षा सरस्वतीको क्षेत्र हो। विश्वविद्यालय सञ्चालन गर्न सक्ने र अन्य पदाधिकारी नियुक्ति गर्ने अख्तियार उपकुलपतिलाई दिनुहोस्। (ग) विश्वविद्यालयलाई हड्ताल, तालाबन्दी र तनावमुक्त गर्न र केही समयका लािग औद्योगिक सुरक्षा बल जस्तै विश्वविद्यालय सुरक्षा बल खटाउनुहोस्। विश्वविद्यालयका संरचनाहरू र प्राज्ञिकताको संरक्षण गर्नुहोस्। अमेरिका र बेलायतमा यस्ता निकाय राखिएका छन्। (घ) अहिलेसम्म भएका विश्वविद्यालयका भ्रष्टाचार अनुसन्धान गर्न राष्ट्रिय जाँचबुझ कार्यदल घोषणा गर्नुहोस्। सर्टिफिकेट बिक्री गर्ने, नक्कली प्रमाणपत्र लिने, बौद्धिक चोरी गर्ने विद्यावारिधि गर्ने, सम्बन्धन बिक्री गर्ने पदाधिकारी र संलग्न व्यक्तिलाई यसले अनुसन्धान गर्ने छ। तपाईको कार्यकालमा यति काम भए देश आर्थिक विकासको गतिमा हिँड्न थाल्ने छ।"
जनताको सम्बोधन नयाँ वैज्ञानिक राज्य व्यवस्थामा मात्र,"केपी ओली नेतृत्वको सरकारका विरोधीहरू दुई पक्षमा विभाजित छन्। पहिलो सरकार जनविरोधी। उनीहरूले सरकारले राष्ट्र र जनताका हितमा कुनै पनि काम गर्न नसकेकोमा आफ्नो विरोधको औचित्य र आवश्यकता बढ्दै गएको महसुस गरिरहेका छन्। यो पक्षका दुई शाखा छन् पहिलोले जनताले पनि गल्ती गरिरहेका छन्। ऊ भन्छ हामीले पहिल्यै भनेका थियौं, कम्युनिस्ट आए यस्तै हुन्छ। लोकतन्त्र खतरामा पर्दै जान्छ। मुलुकमा कम्युनिस्ट अधिनायकवाद लागू भयो। यो कम्युनिस्ट व्यवस्था देश र जनताका लागि अभिशाप भएको छ। एकपछि अर्को गरी असफल बन्दै गएको ओली नेतृत्वको सरकार जनतामाथि बोझ मात्र बनेकाले यसको विकल्प खोज्नैपर्छ। यो शाखाको नेतृत्व नेपाली कांग्रेसले गर्छ। ऊ भन्छ यो निकम्मा सरकार पाँच वर्षसम्म कसरी धान्ने ? ठिकै छ, हामी धैर्यपूर्वक महानता प्रदर्शन गर्छौं, अर्को चुनावमा हामीलाई बहुमत दिनुहोला, लोकतन्त्र रक्षाका लागि कांग्रेसजस्तो पार्टीको आवश्यकता छ। यो आफैं आन्तरिक अन्तर्विरोधका कारण सशक्त बन्न सकिरहेको छैन। दोस्रो शाखाको प्रतिनिधित्व समाजवादी पार्टीले गरिरहेको छ। ऊ भन्छ अब कांग्रेस र कम्युनिस्टको युग समाप्त भयो। देश र जनतामा केही परिर्वतन ल्याउनु छ भने एक मात्र विकल्प हामी छौं। यसले सरकारमै रहेर विरोध गरिरहेको छ। तत्काल पूरा नहुने भए पनि संविधान संशोधन र राष्ट्रपति पद्धतिको वकालत गर्दै छ र आउने चुनावमा कम्युनिस्ट र कांग्रेस विस्थापित गर्दै नयाँ शक्तिका रूपमा उदय हुने घोषणा गर्दै छ। जनतालाई ओली नेतृत्वको सरकारले केही दिन नसकेको र आफू आए कायापलट हुने आश्वासन दिँदै छ। यही लाइनमा साझा विवेकशील पार्टीहरू पर्छन् भने राप्रपालगायतका केही पार्टीले हिन्दु राष्ट्रजस्तो सांस्कृतिक मुद्दा उठाएर जनतालाई उद्वेलित गरिरहेका छन्। यसको पृष्ठभूमिमा अन्तर्राष्ट्रिय शक्ति केन्द्रले पनि नेपाली सेनालाई अगाडि सार्न सक्छ। यो पनि दीर्घकालीन समस्याको समाधानको माध्यम होइन। यी समग्र पक्षको सिद्धान्त भनेको पाँचपाँच वर्षको अन्तरालमा पालैपालो जनतामाथि शासन गर्ने अथवा कम्युनिस्ट भाषामा लुट, शोषण र दमन गर्नेमध्ये कसलाई चुन्ने भनेर अभ्यास गर्नु नै लोकतन्त्र (प्रजातन्त्र) हो। यसको विकल्प नै छैन। यसरी यो पक्षले राज्य व्यवस्था वा प्रणालीमा समस्या नदेखेर व्यक्तिमा देख्छ र सही व्यक्तिको छनोटमा जोड दिन्छ। जहिले पनि संविधान र राज्य सर्वोत्कृष्ट भएको दाबी गर्छ। प्रकारान्तरले राज्य ईश्वरीय वरदान को पक्षमा हुन्छ। अहिलेको सरकारको विरोधीमा दोस्रो तर मुख्य पक्षको प्रतिनिधित्व विद्रोही नेकपाले गर्छ। ऊ भन्छ, नेपालको शान्ति प्रक्रिया तुहिएको छ या अधुरै छ। परिवर्तनको प्रक्रिया नेपाली क्रान्ति अपूर्ण छ। अहिले देश र जनताले भोगिरहेको तमाम समस्याको मुख्य कारण पुरानो असफल संसदीय राज्य व्यवस्था हो। प्रगति र परिवर्तनको वाधक पुँजीवाद हो। समाजवादउन्मुख संघीय लोकतान्त्रिक गणतन्त्रात्मक राज्यको नयाँ आवरणमा मुलुकमा पुरानै असफल संसदीय राज्य व्यवस्थाको अभ्यास भइरहेको छ। यसरी जनताका आशा र अपेक्षा वस्तुतः पुरानो व्यवस्थाबाट पूरा हुँदैन र भएको पनि छैन। यतिखेरको सरकार परिवर्तन वा शासकहरूको फेरबदलले मात्र देश र जनताको जीवनमा कुनै मौलिक र सकारात्मक परिवर्तन हुने छैन। वास्तवमा पुरानो सत्ताको संकट हल भइसकेको छैन। बरु झन् चर्किंदै गएको छ। नेपाली राजनीतिको नेतृत्वमा हावी आत्मसर्पणवाद र सम्झौतावादको अस्तित्व पनि संकटमा परेको छ। परिणामतः समकालीन सुधारवादी राजनीति पनि यथास्थितिवादको सीमा तोड्न नसकेर पूर्णतः दलाल पुँजीवादको शरणमा गएको छ। त्यसैले पनि अर्को क्रान्तिको आवश्यकता परेको हो। एकीकृत जनक्रान्तिमार्फत स्थापना हुने वैज्ञानिक समाजवादी नयाँ राज्य व्यवस्थामा मात्र देश र जनताले स्वतन्त्रता, शान्ति र समृद्धि प्राप्त गर्नेछन्। यो सम्भव पनि छ। तर, यो सत्यलाई विप्लव नेतृत्वको नेकपाबाहेक अरू कसैले बोल्ने हिम्मत गरेको छैन। यही सत्यको वकालत गरेवापत ऊ प्रतिबन्धित छ र दमन खेपिरहेको छ। राज्यले लादेको अन्यायपूर्ण दमनको प्रतिवाद गर्न ऊ बाध्य छ। यही नै राजनीतिको यथार्थ मूलधार हो, जसले आजको औपचारिक मूलधारलाई जुनसुकै बेला र जुनसुकै रूपमा विस्थापित गर्न सक्छ र गर्नेछ। सरकारको भविष्य जनतामा बढ्दै गएको असन्तुष्टिको कारण ओली सरकारको भविष्य धरापमा पर्दै गएको सहजै अनुमान गर्न सकिन्छ। किनभने, सरकार पक्षधरको बुझाइमा कथित कम्युनिस्ट सरकारका लागि केही गरी देखाउन अहिलेजस्तो अनुकूल समय फेरि आउने छैन। त्यसैले देश र जनताका पक्षमा केही गर्न पनि ती रोबोटहरू मुख्य अवरोधक बनिरहेका छन् भने यी आधुनिक रोबोटसँग सरकार परिवर्तन अनिवार्य बन्दै गएको छ। आलोपालो सहमति को आवश्यकता र औचित्य पनि बढेर गएको छ। यसरी सरकार परिवर्तन सहजै हुन्छ। भएन भने एकातिर सरकारी पार्टी नै फुट्न सक्छ भने अर्कोतिर सरकारले सदन विघटन गरेर सेना अगाडि सारेर तानाशाही शासनको अभ्यास गर्न सक्छ। यो जटिलता बुझेर सरकारले विद्रोही नेकपालाई देखाएर दमन गरेछ भने त्यसबेला शान्तिविरोधी संघर्ष प्रिय सावित हुनेछ र शान्तिका लागि सरकार परिवर्तन झन् आवश्यक हुनेछ। सरकारी कदम र यसप्रति बढ्दै गएको जनअसन्तुष्टि र एकपछि अर्को जेलिँदै गएको अन्तरविरोध र संकटलाई नजिकबाटै हेरिरहेको अन्तर्राष्ट्रिय शक्ति केन्द्रको चलखेल वा हस्तक्षेपले पनि सरकार परिवर्तन सम्भव तुल्याउनेछ। यद्यपि सच्चा कम्युनिस्ट क्रान्तिकारीलाई दमनद्वारा सिध्याउने र कम्युनिस्ट नामकै बदनाम गर्ने प्रयोजनका लागि मात्र समर्थन दिएको विश्व साम्राज्यवादी शक्तिले पनि जनताका निराशा र असन्तुष्टिलाई बेवास्ता गर्न सक्दैन र आफ्नो भूमिका बढेको महसुस गर्नेछ। यसरी उसले एकातिर यो सरकारविरोधी जनमत व्यवस्थाकै विरुद्ध नजाओस् भनेर अनि अर्कोतिर पाँच वर्ष एउटै सरकार टिकेमा स्थायित्वको सकारात्मक सन्देश जाने सम्भावनालाई मध्यनजर गरेर ओली सरकार परिवर्तन गरिछाड्नेछ। त्रिकोणात्मक अन्तर्राष्ट्रिय शक्ति संघर्षमा यो सरकार न कुनै एक शक्तिलाई मात्र आधार मानेर चल्न सक्छ न त त्यसलाई सन्तुलित रूपमा परिचालन गर्ने हैसियत राख्छ। परिणामतः नचाहेर पनि कम्युनिस्ट नामकै बदनाम गर्दै वितृष्णा जगाउने विश्व साम्राज्यवादले जनतालाई भ्रममा पार्नका लागि सरकार परिवर्तनको नाटक मञ्चन गरिरहनेछ। किनकि, ऊ सधैं यो राज्य व्यवस्थाविरुद्ध जनता जान नपाऊन् भन्नेमा हमेसा सतर्क रहन्छ। कारिन्दाभन्दा मालिक अगाडि नै हुन्छ। आफ्नो भविष्य निश्चित नभएको र त्यसप्रति विश्वस्त नभएको केही नेतृत्वको सरकार जनविरोधी र राष्ट्रविरोधी विवादास्पद निर्णय गर्दै अलोकप्रिय बन्दै गएको छ। एकपछि अर्को उत्थान र सफलताको सिँढी चढ्नुको साटो असफलता र पतनको दलदलमा भासिँदै गएको छ। त्यसैले सरकारको आयु छोटो र भविष्य अन्धकार छ। सरकारी पार्टी अर्को चुनावमा पत्तासाफ हुनेछ। अन्त्यमा, सरकारले आफ्नो विशेषताअनुसार नै जनताको असन्तुष्टि र आवाजलाई बेवास्ता गर्दै गएको छ। जुन कारणबाट उसको भविष्य अनिश्चित बनेको छ। तर यतिखेरको सरकार परिवर्तन वा शासकहरूको फेरबदलले मात्र देश र जनताको जीवनमा कुनै मौलिक र सकारात्मक परिवर्तन हुने छैन। आजको समस्या र संकटको सही समाधान हुने छैन। बरु जनजीवन थप समस्याग्रस्त हुनेछ र संकट झन् बढ्नेछ। यसले फेरि अर्को क्रान्ति जन्मिनेछ र नयाँ वैज्ञानिक समाजवादी राज्य व्यवस्थामा मात्र देश र जनताका आधारभूत आवश्यकता पूरा हुनेछन्। क्रान्तिपछिको नेपाल विगतका कुनै पनि अन्तर्राष्ट्रिय सन्धि र सम्झौता पालना गर्न बाध्य हुने छैन। पूर्णतः नेपाल र नेपालीको हितमा नयाँ सहमति हुनेछ। किनकि, जनअसन्तुष्टिको भित्री कारण र सरकारको नालायकीपनको रहस्य हाम्रो देश उपनिवेश हुनु हो। पुँजीवादी नेतृत्व हावी हुनु हो। सरकार परिवर्तनले यसमा कुनै फरक नपरे पनि परिवर्तन आवश्यक छ। यसले केही हदसम्म जनअसन्तुष्टिमा मलमपट्टीको काम गरे पनि समस्याको वैज्ञानिक समाधान हुने छैन। बम नेत्रविक्रम चन्द विप्लव पार्टीका पोलिटब्युरो सदस्य हुन्।"
पोग्बा युनाइटेडमै रहन्छन्,"लन्डन : इङ्लिस प्रिमियर लिग क्लब म्यानचेस्टर युनाइटेडका प्रशिक्षक ओले गनर सोल्सकरले आफ्ना प्रभावशाली मिडफिल्डर पल पोग्बाले क्लब नछाडने दाबी गरेका छन्। शंका नगर्नुस्, पल पोग्बा यो सिजन म्यानचेस्टर युनाइटेडमै रहन्छन्, प्रशिक्षक सोल्सकरले भनेका छन्। विश्वकप विजेता फ्रान्सेली टोलीका सदस्य पोग्बा इन्टरनेसनल च्याम्पियन्स कपको फाइनल खेलमा टोलीमा उपस्थित थिएनन्। उक्त खेलमा म्यानचेस्टर युनाइटेडले इटालियन क्लब एसी मिलानलाई पेनाल्टी सुटआउटमा हराएको थियो। प्रशिक्षक सोल्सकरले स्वास्थ्य समस्याका कारण २६ वर्षीय पोग्बालाई उक्त खेलमा सहभागी नगराइएको बताए। पोग्बा पिठ्यूँको समस्याबाट पीडित छन् त्यसैले हामीले उनलाई खेलाएर जोखिम मोल्नु उचित ठानेनौं, एसी मिलानविरुद्घको खेलमा पोग्बालाई नखेलाउनुको कारणबारे प्रशिक्षक सोल्सकरले भने। पोग्बाकै सहमतिमा उनलाई टोलीमा समावेश नगरिएको जानकारी पनि सोल्सकरले दिए। नियमित अभ्यासपछि मैले पोग्बासँग सल्लाह गरेको थिएँ। उनले आफू पूर्णरूपमा स्वस्थ्य नरहेको बताए। उनको पिठ्यूँमा सामान्य पीडा भइरहेको थियो। त्यसैले उनलाई टोलीमा समावेश गरिएन, उनले भने, नयाँ सिजन सुरु हुनुअघि अनुभवी खेलाडीहरूको चोटलाई लिएर हामी सचेत हुनैपर्छ। पछिल्लो समय पोग्बा स्पेनिस क्लब रियल म्याड्रिड जान सक्ने चर्चा पनि चलिरहेको छ। पोग्बा सन् २०१६ देखि म्यानचेस्टर युनाइटेडमा आबद्ध छन्। त्यसअघि उनले चार वर्ष इटालियन क्लब युभेन्ट्सबाट व्यावसायिक फुटबल खेलेका थिए। युभेन्ट्समा आबद्ध हुनुअघि पनि उनी म्यानचेस्टर युनाइटेडमै थिए। प्रशिक्षक सोल्सकरले अर्को इङ्लिस क्लब लेस्ट सिटीका सेन्टरब्यक ह्यारी माक्विरेलाई छिट्टै क्लबमा भित्र्याउन लागिएको जानकारी पनि दिए। इङ्ल्यान्डका राष्ट्रिय टोलीका खेलाडी ह्यारीलाई आठ करोड पाउन्डमा म्यानचेस्टर युनाइटेड भित्राउन लागिएको हो। २६ वर्षीय ह्यारी सन् २०१७ देखि लेस्टर सिटीमा आबद्ध छन्।"
सागमा पाकिस्तानको सानो टोली,"कराँची : नेपालमा आयोजना हुने १३औं दक्षिण एसियाली खेलकुद (साग) मा पाकिस्तानले आफ्नो पूर्ण टोली नपठाउने भएको छ। सरकारले आर्थिक सहयोग नगरेका कारण १३औं सागमा पाकिस्तानले सानो टोली पठाउन लागेको हो। १३औं साग आगामी डिसेम्बर १ देखि १० तारिखसम्म काठमाडौं र पोखरामा आयोजना हुँदैछ। १३औं सागका लागि बंगलादेशले ६ सय ६६ जना खेलाडीलाई समावेश गरी बन्द प्रशिक्षण सञ्चालन गरिरहेको छ। बंगलादेश तीन सय ५५ पुरुष र तीन सय ११ जना महिला खेलाडीलाई बन्द प्रशिक्षणमा राखेको छ। यसैगरी श्रीलंकाले पनि १३औं सागलाई ध्यानमा राखी करिब आठ सय खेलाडीलाई तयारी गराउँदै छ। सन् २०१६ मा भारतको गुवाहाटी र सिलोङमा सम्पन्न १२औं सागमा श्रीलंका पदक तालिकामा दोस्रो भएको थियो। श्रीलंकाले २५ स्वर्णसहित कुल एक सय ८६ पदक जितेको थियो। १२औं सागको पदक तालिकामा पाकिस्तान तेस्रो भएको थियो। पाकिस्तानले १२ स्वर्णसहित कुल एक सय ६ पदक जितेको थियो। १३औं सागको तयारीका लागि भने पाकिस्तान सरकारले पर्याप्त आर्थिक सहयोग उपलब्ध नगराएको समाचारमा जनाइएको छ। पाकिस्तानले १३औं सागका लागि पूर्णरूपमा तयारी पनि अगाडि बढाएको छैन, एक उच्च पाकिस्तानी खेल अधिकारीलाई उद्घृत गर्दै पाकिस्तानको अनलाइन समाचार पोर्टल टीएनएसले समाचार प्रकाशित गरेको छ। नाम नखुलाइएका ती खेल अधिकारीले सकारले आर्थिक सहयोग नगरेका कारण १३औं सागमा पाकिस्तानले सानो खेल टोली पठाउने बताएका छन्। सरकारले आर्थिक सहयोगको प्रतिबद्धता पनि व्यक्त गरेको छैन। त्यसैले १३औं सागमा पाकिस्तानले नाममात्रको टोली पठाउनेछ र त्यो पाकिस्तानी खेलकुदका लागि दुःखद् क्षण हुनेछ, ती खेल अधिकारीले भनेका छन्। पाकिस्तान ओलम्पिक एसोसिएसन (पीओए) ले पनि सागको तयारी सुरु गर्न पाकिस्तान स्पोर्टस् बोर्ड (पीएसबी) सँग पटकपटक आग्रह गर्दै आएको छ। तर, अहिलेसम्म खेलाडीको प्रशिक्षण पनि अगाडि बढ्न सकेको छैन, समाचारमा भनिएको छ। १३औं सागमा सहभागिताका लागि पीएसबीले प्रायोजकको खोजी गरिरहेको पनि समाचारमा उल्लेख छ।"
क्यानडा लिगमा सन्दीपको प्रदर्शन सुधार,"क्यानडा : नेपालका लेग स्पीनर सन्दीप लामिछानेले ग्लोबल टीट्वीन्टी क्यानडा लिग क्रिकेटको यस सिजनको दोस्रो खेलमा प्रदर्शन सुधार गरेका छन् । आइतबार उनको टोली टोरोन्टो नेशनलले मोन्ट्रेल टाइगर्ससँग खेलेको थियो । यस खेलमा सन्दीपले ४ ओभर बलिङ गरी २८ रन दिएर १ विकेट लिए । दोस्रो सिजन ग्लोबल टीट्वीन्टी क्यानडा खेलिरहेका सन्दीपले शनिबारको खेलमा पनि एक विकेट लिन सफल भएका थिए । तर त्यसमा उनले महंगो बलिङ गर्दै ४४ रन दिएका थिए। आइतबारको प्रतियोगितामा सन्दीपको टोली टोरोन्टोले ४ विकेटको जित हात पारेको छ । टोरोन्टोले टस जितेर पहिले बलिङ रोजेपछि मोन्ट्रेलले पहिले ब्याटिङ गरी २० ओभरमा १३६ रन बनाएको थियो । १३७ रनको लक्ष्य टोरोन्टोले १७३ ओभरमा ६ किवेट गुमाएर पूरा गर्यो। टोलीले ५ खेल खेल्दा सन्दीपले २ वटामा खेल्ने मौका पाएका छन् । सिंगापुरमा जारी आईसीसी टीट्वीन्टी विश्वकप छनोटमा व्यस्त भएकाले सन्दीप सुरुका खेलमा सहभागी हुने मौका पाएनन्। क्यानडा टीट्वीन्टी लिगमा सन्दीपको ठीकै, सोमपालको खराब प्रदर्शन"
डर्टमन्डलाई जर्मन सुपर कप उपाधि,म्युनिख : जर्मन सुपर कप फुटबलको उपाधि बोरुसिया डर्टमन्डले जितेको छ। डर्टमन्डको घरेलु मैदान सिग्नल इन्डुना पार्कमा आइतबार बिहान भएको खेलमा खेलमा डर्टमन्डले बुन्डेस लिगा च्याम्पियन बायर्न म्युनिखलाई २० गोलले हराउँदै उपाधि जितेको हो। यससँगै डर्टमन्डले छैटौं पटक सुपर कप उपाधि जित्न सफल भयो। यसअघि लगातार तीन वर्ष यस उपाधि जितेको बायर्नलाई यस पटक नमीठो झट्का लाग्यो। बायर्नले खेलभर कमजोर प्रदर्शन गरेको थियो। बायर्नले यसअघि सात पटक सुपर कप उपाधि जितेको थियो। डर्टमन्डको जितमा पाको अल्कासेरले ४८औं मिनेटमा खाता खोलेका थिए। ६९औं मिनेटमा जाडोन सान्चोले गोल गर्दै डर्टमन्डलाई उपाधि नजिक पुयाएका थिए। दोस्रो हाफको अन्तिमसम्म गोल फर्काउन प्रयासरत बायर्नको प्रयास सफल बन्न सकेन। त्यसपछि डर्टमन्ड सिजनको पहिलो उपाधि जित्न सफल भयो। जर्मन लिग विजेता र डीएफबी पोकलको विजेताबीच हरेक वर्ष सुपर कप खेलिन्छ। सुपर कप जर्मन बुन्डेस लिगअन्तर्गत प्रिसिजन अघिको ठूलो प्रतियोगिता हो। यसैगरी प्रिसिजन टुरअन्तर्गत बेल्सस्थित मिलेनियम स्टेडियममा शनिबार राति भएको इन्टरनेसनल च्याम्पियन्स कपमा इङ्लिस क्लब म्यानचेस्टर युनाइटेडले इटालियन क्लब एसी मिलानलाई टाइब्रेकरमा ५४ गोलले हराएको छ। निर्धारित समयको खेल २२ गोलको बराबरीमा सकिएपछि टाइब्रेकरमा युनाइटेडले बाजी मारेको हो। निर्धारित समयमा युनाइटेडले सुरुआती अग्रता लिएको थियो। युनाइटेडका मार्कस रासफोर्डले १४औं मिनेटमा खाता खोलेका थिए। त्यसपछि २६औं मिनेटमा मिलानका सुसोले गोल गर्दै खेललाई बराबरीमा ल्याएका थिए। ६०औं मिनेटमा युनाइटेडका भिक्टोर निल्सन लिन्डेलोफले आत्मघाती गोल गरेपछि खेलमा मिलानले अग्रता बनायो। युनाइटेडले ७२आंै मिनेटमा बराबरी गोल गरेको थियो। युनाइटेडका जेसे लिङगार्डले बराबरी गोल गरेका थिए। त्यसपछि पेनाल्टीमा युनाइटेड सबै प्रहारमा सफल भयो। मिलानका चार खेलाडीले मात्र गोल गर्न सकेका थिए।
क्यानडा लिगमा सन्दीपको प्रदर्शन सुधार,"क्यानडा : नेपालका लेग स्पीनर सन्दीप लामिछानेले ग्लोबल टीट्वीन्टी क्यानडा लिग क्रिकेटको यस सिजनको दोस्रो खेलमा प्रदर्शन सुधार गरेका छन् । आइतबार उनको टोली टोरोन्टो नेशनलले मोन्ट्रेल टाइगर्ससँग खेलेको थियो । यस खेलमा सन्दीपले ४ ओभर बलिङ गरी २८ रन दिएर १ विकेट लिए । दोस्रो सिजन ग्लोबल टीट्वीन्टी क्यानडा खेलिरहेका सन्दीपले शनिबारको खेलमा पनि एक विकेट लिन सफल भएका थिए । तर त्यसमा उनले महंगो बलिङ गर्दै ४४ रन दिएका थिए। आइतबारको प्रतियोगितामा सन्दीपको टोली टोरोन्टोले ४ विकेटको जित हात पारेको छ । टोरोन्टोले टस जितेर पहिले बलिङ रोजेपछि मोन्ट्रेलले पहिले ब्याटिङ गरी २० ओभरमा १३६ रन बनाएको थियो । १३७ रनको लक्ष्य टोरोन्टोले १७३ ओभरमा ६ किवेट गुमाएर पूरा गर्यो। टोलीले ५ खेल खेल्दा सन्दीपले २ वटामा खेल्ने मौका पाएका छन् । सिंगापुरमा जारी आईसीसी टीट्वीन्टी विश्वकप छनोटमा व्यस्त भएकाले सन्दीप सुरुका खेलमा सहभागी हुने मौका पाएनन्। क्यानडा टीट्वीन्टी लिगमा सन्दीपको ठीकै, सोमपालको खराब प्रदर्शन"
पोग्बा युनाइटेडमै रहन्छन्,"लन्डन : इङ्लिस प्रिमियर लिग क्लब म्यानचेस्टर युनाइटेडका प्रशिक्षक ओले गनर सोल्सकरले आफ्ना प्रभावशाली मिडफिल्डर पल पोग्बाले क्लब नछाडने दाबी गरेका छन्। शंका नगर्नुस्, पल पोग्बा यो सिजन म्यानचेस्टर युनाइटेडमै रहन्छन्, प्रशिक्षक सोल्सकरले भनेका छन्। विश्वकप विजेता फ्रान्सेली टोलीका सदस्य पोग्बा इन्टरनेसनल च्याम्पियन्स कपको फाइनल खेलमा टोलीमा उपस्थित थिएनन्। उक्त खेलमा म्यानचेस्टर युनाइटेडले इटालियन क्लब एसी मिलानलाई पेनाल्टी सुटआउटमा हराएको थियो। प्रशिक्षक सोल्सकरले स्वास्थ्य समस्याका कारण २६ वर्षीय पोग्बालाई उक्त खेलमा सहभागी नगराइएको बताए। पोग्बा पिठ्यूँको समस्याबाट पीडित छन् त्यसैले हामीले उनलाई खेलाएर जोखिम मोल्नु उचित ठानेनौं, एसी मिलानविरुद्घको खेलमा पोग्बालाई नखेलाउनुको कारणबारे प्रशिक्षक सोल्सकरले भने। पोग्बाकै सहमतिमा उनलाई टोलीमा समावेश नगरिएको जानकारी पनि सोल्सकरले दिए। नियमित अभ्यासपछि मैले पोग्बासँग सल्लाह गरेको थिएँ। उनले आफू पूर्णरूपमा स्वस्थ्य नरहेको बताए। उनको पिठ्यूँमा सामान्य पीडा भइरहेको थियो। त्यसैले उनलाई टोलीमा समावेश गरिएन, उनले भने, नयाँ सिजन सुरु हुनुअघि अनुभवी खेलाडीहरूको चोटलाई लिएर हामी सचेत हुनैपर्छ। पछिल्लो समय पोग्बा स्पेनिस क्लब रियल म्याड्रिड जान सक्ने चर्चा पनि चलिरहेको छ। पोग्बा सन् २०१६ देखि म्यानचेस्टर युनाइटेडमा आबद्ध छन्। त्यसअघि उनले चार वर्ष इटालियन क्लब युभेन्ट्सबाट व्यावसायिक फुटबल खेलेका थिए। युभेन्ट्समा आबद्ध हुनुअघि पनि उनी म्यानचेस्टर युनाइटेडमै थिए। प्रशिक्षक सोल्सकरले अर्को इङ्लिस क्लब लेस्ट सिटीका सेन्टरब्यक ह्यारी माक्विरेलाई छिट्टै क्लबमा भित्र्याउन लागिएको जानकारी पनि दिए। इङ्ल्यान्डका राष्ट्रिय टोलीका खेलाडी ह्यारीलाई आठ करोड पाउन्डमा म्यानचेस्टर युनाइटेड भित्राउन लागिएको हो। २६ वर्षीय ह्यारी सन् २०१७ देखि लेस्टर सिटीमा आबद्ध छन्।"
सागमा पाकिस्तानको सानो टोली,"कराँची : नेपालमा आयोजना हुने १३औं दक्षिण एसियाली खेलकुद (साग) मा पाकिस्तानले आफ्नो पूर्ण टोली नपठाउने भएको छ। सरकारले आर्थिक सहयोग नगरेका कारण १३औं सागमा पाकिस्तानले सानो टोली पठाउन लागेको हो। १३औं साग आगामी डिसेम्बर १ देखि १० तारिखसम्म काठमाडौं र पोखरामा आयोजना हुँदैछ। १३औं सागका लागि बंगलादेशले ६ सय ६६ जना खेलाडीलाई समावेश गरी बन्द प्रशिक्षण सञ्चालन गरिरहेको छ। बंगलादेश तीन सय ५५ पुरुष र तीन सय ११ जना महिला खेलाडीलाई बन्द प्रशिक्षणमा राखेको छ। यसैगरी श्रीलंकाले पनि १३औं सागलाई ध्यानमा राखी करिब आठ सय खेलाडीलाई तयारी गराउँदै छ। सन् २०१६ मा भारतको गुवाहाटी र सिलोङमा सम्पन्न १२औं सागमा श्रीलंका पदक तालिकामा दोस्रो भएको थियो। श्रीलंकाले २५ स्वर्णसहित कुल एक सय ८६ पदक जितेको थियो। १२औं सागको पदक तालिकामा पाकिस्तान तेस्रो भएको थियो। पाकिस्तानले १२ स्वर्णसहित कुल एक सय ६ पदक जितेको थियो। १३औं सागको तयारीका लागि भने पाकिस्तान सरकारले पर्याप्त आर्थिक सहयोग उपलब्ध नगराएको समाचारमा जनाइएको छ। पाकिस्तानले १३औं सागका लागि पूर्णरूपमा तयारी पनि अगाडि बढाएको छैन, एक उच्च पाकिस्तानी खेल अधिकारीलाई उद्घृत गर्दै पाकिस्तानको अनलाइन समाचार पोर्टल टीएनएसले समाचार प्रकाशित गरेको छ। नाम नखुलाइएका ती खेल अधिकारीले सकारले आर्थिक सहयोग नगरेका कारण १३औं सागमा पाकिस्तानले सानो खेल टोली पठाउने बताएका छन्। सरकारले आर्थिक सहयोगको प्रतिबद्धता पनि व्यक्त गरेको छैन। त्यसैले १३औं सागमा पाकिस्तानले नाममात्रको टोली पठाउनेछ र त्यो पाकिस्तानी खेलकुदका लागि दुःखद् क्षण हुनेछ, ती खेल अधिकारीले भनेका छन्। पाकिस्तान ओलम्पिक एसोसिएसन (पीओए) ले पनि सागको तयारी सुरु गर्न पाकिस्तान स्पोर्टस् बोर्ड (पीएसबी) सँग पटकपटक आग्रह गर्दै आएको छ। तर, अहिलेसम्म खेलाडीको प्रशिक्षण पनि अगाडि बढ्न सकेको छैन, समाचारमा भनिएको छ। १३औं सागमा सहभागिताका लागि पीएसबीले प्रायोजकको खोजी गरिरहेको पनि समाचारमा उल्लेख छ।"
डर्टमन्डलाई जर्मन सुपर कप उपाधि,म्युनिख : जर्मन सुपर कप फुटबलको उपाधि बोरुसिया डर्टमन्डले जितेको छ। डर्टमन्डको घरेलु मैदान सिग्नल इन्डुना पार्कमा आइतबार बिहान भएको खेलमा खेलमा डर्टमन्डले बुन्डेस लिगा च्याम्पियन बायर्न म्युनिखलाई २० गोलले हराउँदै उपाधि जितेको हो। यससँगै डर्टमन्डले छैटौं पटक सुपर कप उपाधि जित्न सफल भयो। यसअघि लगातार तीन वर्ष यस उपाधि जितेको बायर्नलाई यस पटक नमीठो झट्का लाग्यो। बायर्नले खेलभर कमजोर प्रदर्शन गरेको थियो। बायर्नले यसअघि सात पटक सुपर कप उपाधि जितेको थियो। डर्टमन्डको जितमा पाको अल्कासेरले ४८औं मिनेटमा खाता खोलेका थिए। ६९औं मिनेटमा जाडोन सान्चोले गोल गर्दै डर्टमन्डलाई उपाधि नजिक पुयाएका थिए। दोस्रो हाफको अन्तिमसम्म गोल फर्काउन प्रयासरत बायर्नको प्रयास सफल बन्न सकेन। त्यसपछि डर्टमन्ड सिजनको पहिलो उपाधि जित्न सफल भयो। जर्मन लिग विजेता र डीएफबी पोकलको विजेताबीच हरेक वर्ष सुपर कप खेलिन्छ। सुपर कप जर्मन बुन्डेस लिगअन्तर्गत प्रिसिजन अघिको ठूलो प्रतियोगिता हो। यसैगरी प्रिसिजन टुरअन्तर्गत बेल्सस्थित मिलेनियम स्टेडियममा शनिबार राति भएको इन्टरनेसनल च्याम्पियन्स कपमा इङ्लिस क्लब म्यानचेस्टर युनाइटेडले इटालियन क्लब एसी मिलानलाई टाइब्रेकरमा ५४ गोलले हराएको छ। निर्धारित समयको खेल २२ गोलको बराबरीमा सकिएपछि टाइब्रेकरमा युनाइटेडले बाजी मारेको हो। निर्धारित समयमा युनाइटेडले सुरुआती अग्रता लिएको थियो। युनाइटेडका मार्कस रासफोर्डले १४औं मिनेटमा खाता खोलेका थिए। त्यसपछि २६औं मिनेटमा मिलानका सुसोले गोल गर्दै खेललाई बराबरीमा ल्याएका थिए। ६०औं मिनेटमा युनाइटेडका भिक्टोर निल्सन लिन्डेलोफले आत्मघाती गोल गरेपछि खेलमा मिलानले अग्रता बनायो। युनाइटेडले ७२आंै मिनेटमा बराबरी गोल गरेको थियो। युनाइटेडका जेसे लिङगार्डले बराबरी गोल गरेका थिए। त्यसपछि पेनाल्टीमा युनाइटेड सबै प्रहारमा सफल भयो। मिलानका चार खेलाडीले मात्र गोल गर्न सकेका थिए।

शीर्षक,विवरण
असामान्य मूल्य,"जुन चिजको बढी मूल्य छ त्यही चिज प्रतिस्पर्धामा आउँछ र त्यसको महत्त्व रहने गर्छ संसारमा। बेलामौकामा जीवनको मूल्य के हो भनेर नसोध्ने होइन मानिसले पनि। एक दिन एकजना चेला गुरुको नजिक गए र सोधे गुरु, जीवनको मूल्य के हो ? गुरुले एउटा पत्थर चेलाका हातमा राखिदिए र भने जाऊ बजारमा गएर यसको मूल्य पत्ता लगाएर आऊ अनि म जीवनको मूल्य बताउने छु। पत्थरको मूल्य सोधेर मात्र आउनु तर बेच्ने होइन नि ! चेला पत्थर लिएर बजारतिर हिँडे। उनले एकजना सुन्तला व्यापारीलाई पत्थर देखाए र सोधे यसको मूल्य कति होला ? सुन्तला व्यापारीले भने पत्थर हेर्दा चम्किलो राम्रै छ १२ वटा सुन्तला दिन्छु यो पत्थर मलाई देऊ। युवकले भने होइन, मेरा गुरुले यसलाई नबेच्नु भन्नुभएको छ। युवक त्यहाँबाट हिँडे र आलु व्यापारीकहाँ पुगे। उनले त्यही प्रश्न गरे यो पत्थरको मूल्य कति होला ? आलु व्यापारीले भने म एक बोरा आलु दिन्छु यो पत्थर मलाई देऊ। युवकले भने होइन, मेरा गुरुले यसलाई नबेच्नु भन्नुभएको छ। युवक त्यहाँबाट पनि हिँडे र सुन व्यापारीकहाँ पुगे। उनले त्यही प्रश्न गरे यो पत्थरको मूल्य कति होला ? सुन व्यापारीले भने ५० लाख दिन्छु यो पत्थर मलाई देऊ। युवकले भने होइन, मेरा गुरुले यसलाई नबेच्नु भन्नुभएको छ। युवक त्यहाँबाट हिँडे र हीरा पसलमा पुगे। उनले त्यही प्रश्न गरे यो पत्थरको मूल्य कति होला ? हीरा पसलेले भने यो त बहुमूल्य चिज हो। सारा सम्पत्ति दिएर पनि किन्न नपाइने चिज हो। कहाँबाट ल्यायौ यो पत्थर ? युवक चुपचाप आफ्नो बाटो लागे। गुरुको आ श्रममा पुगे। छेउमै बसे। दिनभरको कहानी बताए र सोधे गुरुजी, अब त बताउनुस्, मानव जीवनको मूल्य के हो ? गुरुले भन्नुभयो तिमीले थाहा पायौ पत्थरको मूल्य ? एउटा सुन्तला व्यापारीले १२ वटा सुन्तला बराबर ठम्यायो। आलु व्यापारीले एक बोरा आलुमा, सुन व्यापारीले दुई लाखसम्म दियो भने हीरा व्यापारीले अमूल्य बतायो। त्यसैगरी तिमी जसरी जीवनको अर्थ लगाउँछौ त्यति नै हो, त्यही नै हो यसको मूल्य। तिमी जसको नजिक जान्छौ, ऊसँग जे छ त्यसमै तिम्रो जीवनको मूल्य देख्छ उसले। अमूल्य छ मानव जीवन सामान्य अर्थमा, सामान्य मूल्यमा जीवनलाई सम्झौता नगर। कहानी पुरानो होला तर जीवनलाई कसरी अमूल्य बनाउने, जीवनलाई कसरी महत्त्व दिने आफ्नै हातमा छ। अस्तित्वको कृपाद्वारा प्राप्त भएको मनुष्य जीवन सबैलाई प्रेमपूर्ण तरिकाले नै बिताउने इच्छा हुन्छ तर तनावपूर्ण र अस्तव्यस्त जीवनशैलीले प्रेम फलित हुँदैन। एकजना शिक्षकले कक्षाकोठामा सय रुपैयाँको नोट देखाएर सबै विद्यार्थीलाई सोधे यो एक सय रुपैयाँको नोट कोको चाहन्छौ ? सबैले हात उठाए हामी चाहन्छौं। शिक्षकले फेरि त्यही नोटलाई कुच्याएर सोधे यो कुच्चिएको नोट कोको चाहन्छौ ? सबैले हात उठाए हामी चाहन्छौं। सयको सफा नोट त सबै चाहन्छौ तर कुच्चिएको नोट पनि किन ? सबैले जवाफ दिए किनकि सयको नोटको मूल्य उत्ति नै हो। यसरी नै हामीले जीवनको मूल्य बुझ्न सक्यौं भने जीवनमा सधैं खुसी मिल्छ। जीवनमा राम्रो हुँदा, अप्ठ्यारो परिस्थिति आइपर्दा, सहजअसहज जस्तोसुकै परिस्थितिमा पनि जीवनको मूल्य उही नै हो भनेर जान्न सकेको बखत जीवनप्रति धन्य हुन सकिन्छ। अस्तित्वको कृपाद्वारा प्राप्त भएको मनुष्य जीवन सबैलाई प्रेमपूर्ण तरिकाले नै बिताउने इच्छा हुन्छ तर तनावपूर्ण र अस्तव्यस्त जीवनशैलीले प्रेम फलित हुँदैन। प्रेमपूर्ण हुन जीवनका सबै आयाम र सबै विधामा सजगता आवश्यक छ। ओशो उपनिषद्मा परम्गुरु ओशो बताउनु हुन्छ, सम्पूर्णताको नाम नै जीवन हो। प्रेमपूर्ण जिउन जान्नु नै जीवन हो। जीवनसँग गुनासो गर्ने र जीवनसँग भाग्नेले पूर्णताको जीवन जिउन सक्दैन। संसारमा रहेर, संसारको पूर्णतामा भिजेर पनि भित्रको आनन्दमा आनन्दित जीवन बिताउन सकिन्छ। बाहिर देखिएको संसार र बाहिरी कामनाभन्दा पर पनि केही छ, जसले सतत् आनन्दमा लैजान्छ भन्ने बोध गर्न के आपत्ति रह्यो त ? संसारको मस्ती लिऊ र भित्रको मस्ती पनि लिऊ किनकि संसारको मस्तीले मात्रै तिम्रो जीवन अपूर्ण रहन्छ। संसार जित्ने हिटलरले पनि मृत्युको संघारमा आफूलाई खाली, खोक्रो र अपूर्ण पाए र भने मेरो लास लैजाँदा दुवै हात खाली छाडिदिनू किनकि संसारले थाहा पाओस् विश्व विजेता हिटलर पनि आखिर खाली हात जाँदै छ। संसार बाहिर देखिने सुन्दर फूल हो। यसलाई आँखाले हेरेर आनन्द लिऊ तर त्यसको सुगन्धले तिमीलाई एक सेकेन्ड भने पनि आँखा चिम्लिन बाध्य बनाउँछ किनकि सुगन्धभित्र छ, अदृश्य छ, गहिराइमा छ। त्यो अदृश्य पाटो नै अध्यात्म हो, प्रेम हो र पूर्णता हो। बाहिर जे कुराले आनन्द दिन्छ, त्यसलाई पूर्णतासाथ ग्रहण गर्नमा कसले रोक्न सक्छ र तर त्यसको साथसाथै भित्री आनन्द केमा छ त्यसप्रति पनि ध्यान दिन जीवन प्रेमपूर्ण र पूर्णताले भरिएको हुन्छ। साधनविना जीवन सहज हुँदैन। त्यसैले यिनको आवश्यकता पनि छ तर, साधनले दीर्घकालीन सुख र आनन्द भने दिँदैन। घर बनाउनु लक्ष्य हो भने घर बनेपछि सतत आनन्द प्राप्त हुनुपर्ने, त्यो भएको पाइँदैन। गाडी किन्नु लक्ष्य थियो भने किनेपछि अरू कुराको दुःख नहुनुपर्ने। चुनाव जितेर, पद प्राप्त गरेपछिको सुख र घमण्ड अनि डिग्री पूरा गरेर प्रमाणपत्र हात पारेको खुसी पनि केही दिन, केही वर्ष होला। यसले जीवनभरको आनन्द दिँदैन किनकि यी सब बाहिरी आनन्द दिने क्षणिक वस्तुहरू हुन्। बाहिरी क्षणिक आनन्द थाहा पाएपछि मानिसले भित्री आनन्द, जुन दीर्घकालीन रूपमा रहिरहन्छ र सतत् बोधमय, अमृतमय आनन्द दिने कुरा के हो खोज्न थाल्यो भने ऊ अब साध्यको खोजीमा लाग्न थाल्यो भनेर बुझिन्छ। जसरी हामी घर बाहिर मात्र खुसी हुँदैनौं, आफ्नै घरभित्र प्रवेश गरेपछि आफ्नोपनको अनुभूति हुन्छ त्यसैगरी बाहिरी साधनमा मात्र सधैं रमाउन सक्दैनौं। थोरै समझको विकास भयो भने मात्र आफ्नै घरभित्र, आफ्नो स्वभाव, परम चैतन्यको बोध र शाश्वत सत्य थाहा हुन्छ तब मस्त अनि प्रेम र प्रफुल्लतासहित जीवन जिउन थाल्छौं, यही हो साध्य। बाहिरी सम्पदा आवश्यक छन् तर साध्य यही हो भन्ने ठान्यौं भने त्यो भ्रम मात्र हुनेछ। साधनमै रमाउनुको अर्थ हो हामीलाई अरू प्रगति गर्नु छैन, जीवनको लक्ष्य जान्नु छैन। जब बहिर्मुखी चाहना र आवश्यकता अनि लक्ष्यमै पुगेको भ्रम भए पनि यी सब नश्वर र क्षणिक रहेछन् भन्ने आत्मबोध हुन थाल्छ तब मानिस अन्तर्मुखी हुन थाल्छ। अब उसलाई आफ्नो संस्कार, चाहना, व्यवहार र जीवन जिउने कलामा नयाँ आयाम थप्न मन लाग्छ। आत्म साक्षात्कारको आयाममा लाग्छ। जीवन सहजतापूर्ण जिउने मार्ग रोज्न थाल्छ। कारणबाट प्राप्त सुखको होइन, अकारण प्राप्त आनन्द र प्रेमको अनुभूति गर्न थाल्छ। सत्कर्ममार्फत अरूलाई सहयोग गर्न चाहन्छ। सांसारिक आपाधापीबाट वि श्राम लिएर भित्रको योग साधनामा समय दिन थाल्छ। समत्व भाव, आत्मशुद्धि र प्रेम नै साध्य प्राप्तिका गुण हुन् भन्ने बोध गर्न थाल्छ।"
सोभियत संघका ती दुर्दिन !,"विगतका सरकारले राष्ट्रहितका पक्षमा लिएका अडानले निरन्तरता नपाउँदा होला नेपालमा सत्तारूढ दलका दुई अध्यक्षका विचार सार्वजनिक रूपमा प्रकट हुन पुगे नामले थामिने होइन, कामले थामिने हो। सोभियत संघले समयानुकूल आफूलाई अपडेट गर्न सकेन। राजनीतिक नीति गलत बाटोमा अग्रसर हुँदा पार्टीका नाममा, पूरै व्यक्तिका नाममा वा एउटा व्यक्तिको तानाशाही चल्दै जाँदा जनताबाट अलग्गिएर नेताहरू स्वभ्रष्ट हुन थालेपछि त्यस्तो प्रणाली जेसुकै नामको भए पनि रहँदैन। २०७६ कात्तिक ४ गते अन्नपूर्ण पोस्ट् दैनिकमा प्रकाशित प्रधानमन्त्री केपी ओलीले आफ्नो अन्तर्वार्तामा सोभियत संघ किन ढल्यो भन्ने प्रश्नको जवाफमा यो कुरा आएको छ। उहाँले थप भन्नुभयो, त्यो कम्युनिस्टका नामले मात्र के गर्ने ? त्यो कलंक मात्र हो, जानुपर्ने थियो, गयो। सत्तारूढ दलकै अर्का अध्यक्षले नेपाल कम्युनिस्ट पार्टीलाई ग्यास्ट्रिक भयो, अल्सर भयो भने जटिल हुन्छ, क्यान्सर भयो भने त खत्तमै हुन्छ भन्ने टिप्पणी गरेपछि प्रधानमन्त्रीका यी भनाइ आएका हुन्। यो दुवै भनाइपछि झण्डै एक साताजसो पत्रपत्रिकामा यही विषयमा बहस भए। राजनीतिक छलफल पनि भए। सत्तरी वर्ष बढी राज गरेको कम्युनिस्ट शासनको तत्कालीन सोभियत संघ किन ढल्यो ? कम्युनिस्ट शासन भन्नेबित्तिकै एउटै मात्र दल हो। त्यसमा पनि एउटै व्यक्तिको सर्वेसर्वा शासन, शक्तिशाली र ठूलो मात्र होइन, चन्द्रमामा मानिस पठाउन सक्षम मुलुक हो। अमेरिकालाई लामो समयसम्म टक्कर दिएर सशक्त प्रतिस्पर्धी रहेको भीमकाय मुलुक हातहतियारले सुसज्जित र निर्यात गर्ने त थियो नै। पूर्वीयुरोपलगायत विभिन्न मुलुक र महादेशहरूमा आफ्नो प्रभाव र शक्ति जमाइसकेको थियो। कम्युनिस्ट विचारधाराको आभियन्ता रहेको मुलुक थियो। विश्वशान्ति, सधैंभरि विश्वमा पीडितशोषितका पक्ष लिने र विकासका कुरा गर्ने भनी आफूलाई दाबी गथ्र्यो। साम्राज्यवादीविरोधी देशहरूलाई एक गर्ने शंखघोष गर्ने राष्ट्र सशक्त रूपमा संगठित देखिएको कम्युनिस्ट पार्टीले एकछत्र शासन गरेको थियो। मजदुर, किसान, सैनिक र समाजका सबै तह र तप्काका जनताको प्रतिनिधित्वको दाबी पनि उत्तिकै थियो। बलियो, निर्णायक नेतृत्व र स्थायित्व भएको देखिएको थियो। तर, कसैको आक्रमणबिना एउटा गोली कसैले पनि उसको विरुद्ध नचलाउँदा पनि तासको घरजस्तै गल्र्यामगुर्लुम्म किन ढल्यो सोभियत संघ ? फलामे पर्दा ढलेपछि सन् १९८७ मा बर्लिनको पर्खाल पूर्वीपश्चिम युरोप विभाजनमा विश्वलाई नै दुई भेदमा विभाजनको प्रतीक कर्टेन फलामे पर्दा भत्किनु, डिसेम्बर १९९१ मा सोभियत संघकै विघटन हुनु, सन् १८४८ मा युरोपको पुरानो व्यवस्थाविरुद्धको आन्दोलन, सन् १८१७ को रूसी क्रान्ति, सन् १९४५ को हिटलरको पराजयका दूरगामी घटनासँगै सन् १९९१ को सोभियत संघको पतन विश्व इतिहास वाटरसेड कै रूपमा रहेको छ। सोभियत संघ विघटनमा अमेरिकाको नेतृत्वमा रहेको स्वतन्त्रप्रजातन्त्रवादी विश्वको विजय भएको देखियो। शीतयुद्धको अन्त्य र सोभियत संघ ढलेपछि अमेरिका विश्वको एउटै मात्र शक्तिशाली राष्ट्र हुन पुग्यो। अहिले विश्वमा अमेरिकाको एकछत्र प्रभाव र शक्ति कायम छ। संंयुक्त राष्ट्रसंघको प्रभाव र सान्दर्भिकता कम देखिन थालेको छ। सोभियत संघको पतन पश्चिमी राष्ट्रहरूको कारण हो ? विघटन त्यतिबेला भयो जतिबेला सोभियत नेता मिखाइल गोर्बाचेभसँग पश्चिमाको मित्रता बढ्दै थियो। गोर्बाचेभसँग पश्चिम मुलुकहरूले काम गर्न सक्ने र राम्रो विकल्पका रूपमा देखिरहेका थिए। जतिबेला विघटन भयो, आर्थिक संकट पनि त्यति उजागर भएको देखिएको थिएन ? किन र कसरी सोभियत संघको साम्राज्य ढल्यो ? कारण खोज्दै गोर्बाचेभ सोभियत नेताका रूपमा उदाइरहँदा उनले आफ्नो व्यक्तित्वलाई आत्मविश्वासका साथ प्रस्तुत गरे। टेलिभिजन र क्यामराअगाडि उभिँदा आशाका सन्देश दिन खोजे। स्वीकार्य देशभित्र भन्दा बढी बाहिरी जगत्मा थियो। आन्तरिक रूपमा प्रान्तहरूले पनि बलियो नेतृत्व पाएकै थिए। मस्कोमा प्रभावशाली नेता बोरिस यल्सिनको उदयपछि गोर्बाचेभ निराश हुँदै थिए। किनभने पार्टी सदस्यहरूले उनको नेतृत्वलाई सहजै सबै तहमा स्वीकार्य कमजोर थियो, गोर्बाचेभका सुधारका कार्यक्रम ग्लासमोस्ट (खुलापन) पेरेस्ट्रोइका (पुनर्संरचना) ले गति लिन सकेन। आर्थिक सुधारका कार्यक्रम अघि बढेन। शासनमा संरक्षकत्वबाट वरिष्ठ पद नियन्त्रणमा हुन्छन्। गोर्बाचेभका समयमा केही विशिष्ट र प्रबुद्ध वर्गलाई स्थापित गरियो र विशेष सुविधा पनि दिइयो। नियन्त्रण विस्तारै खुकुलो हुँदै जाँदा नयाँ विचार आए, जुन सहज र स्वीकार्य हुन सकेन कम्युनिस्ट संयन्त्रलाई। गोर्बाचेभका सुधार र पुनर्संरचनाको उद्देश्य सोभियत संघको शक्ति र प्रभाव बढाउने तथा सुदृढ गर्ने थियो। उनले यो उद्देश्य प्राप्तिका लागि प्रयास गरे। अगस्ट १९९१ मा जसले विद्रोहको योजना गरे गोर्बाचेभले षड्यन्त्रकारी पनि सुधारका पक्षमा आउने आशा गरे, तर त्यसो हुन सकेन। सबै नेताका बलिया र कमजोर पक्ष हुन्छन्। नेताका कमजोरीमा प्रहार भएकै कारण सोभियत संघको विघटन हुन पुगेको विश्लेषकहरू अथ्र्याउँछन्। सन् १९९० सम्म पुगिरहँदा सुधारकारीलाई पन्छाउन, यल्सिन र उनीसँग सम्बन्धित परिवर्तनकारी राजनीतिज्ञहरूसँग मिल्न नसक्नु र वास्ता नगर्नु उनको गल्ती थियो भने कमजोरी अस्वीकार अर्को भूल। आफ्नै परराष्ट्रमन्त्री एडवार्ड सेभरनाल्सेसँग अनन्तको बहसमा अल्झिनु, राजनीति विश्लेषकका दृष्टिमा व्यक्तिगत र पारिवारिक पीडालाई राजनीतिक घटना बनाइदिनु पनि अर्को पाटो थियो। सहकर्मीलाई अविश्वास गर्नु र जस नदिनु अर्काे कारण पनि छ। गोर्भाचेभले आफ्नै सहकालीन साथीहरू र अधीनस्थ साथीहरूसँग कहिल्यै सजिलो महसुस गरेनन्। गोर्भाचेभले पटकपटक भन्ने गरेका राष्ट्र र नाराबाट तात्विक रूपमा देखिने अनुभूत भएन। खोक्रा नारामा कार्यकर्ता रुमलिए। कसैका सुझावलाई उनले गम्भीरतापूर्वक लिएनन्। आफ्ना कोटरीमा रमे। आफूभन्दा अगाडि सोभियतमा कुनै नेताले आफ्ना श्रीमतीलाई अफिसको सार्वजनिकरूपमा नजोडेका तर उनले आफ्नी श्रीमतीलाई सार्वजनिक जीवनमा ल्याए। श्रीमतीका रुचि, पहिरन, शैली प्रचार गरेको सोभियत संघभित्र मन पराइएन। सोभियत बौद्धिक समूहले गोर्बाचेभलाई आफ्नो नेता मान्न सकेनन्। उनले रूसी भाषा बोल्दा पनि दक्षिण क्षेत्रको बोली झल्किन्थ्यो। खिल्ली पनि उडाइन्थ्यो पनि भनिन्छ। गोर्बाचेभको सामाजिक प्रतिष्ठा सोभियत संघभित्र जमिसकेको थिएन, कार्यकर्ता, किसान, मजदुर, बौद्धिक जगत्ले उनलाई आफूमध्येको मानेनन्। दलीय किचलोको सिकार खुलापन उनैले सुरु गरे, तर यसका परिणामसँग सामञ्जस्य कायम गर्न सकेनन्। प्रान्तीय गणराज्यहरूमा देखिएका समस्या सम्बोधन गर्नेतिर पनि उनले ध्यान पुर्याउन सकेनन्। वाल्टिक राज्यहरूमा देखिएका समस्यालाई वार्ता गरेर सुरुमै समाधान खोज्न पहल नहुँदा र अलग हुन रोक्ने प्रयास भएनन्। युक्रेन र जर्जियाका समस्यालाई समयमा ध्यान नदिँदा असन्तुष्टि बढिरहेको थियो। सञ्चार जगत्माथिको प्रतिबन्ध हटाउन पनि उनीमाथि दबाब बढिरहेको थियो। गोर्बाचेभ आफूले असन्तुष्ट नेताहरूसँग सम्बन्ध विकास गर्ने र कसरी आफ्नो छवि बनाइराख्नेसँग बढी चिन्तित देखिए। आन्तरिक समस्या र यसका समाधानतिर समयमा ध्यान नपुर्याउँदा समस्या झांगिदै गए। प्रान्तीय गणराज्यहरूमा मार्च १९९१ मा जनमत संग्रह भयो, यसको परिणामबारे छलफल हुँदै जाँदा गोर्बाचेभ संकुचित दायरामा बस्न रुचाए। उनको अर्थ आफ्नै किसिमले लगाइयो। क्षेत्रीय विषयहरूले राष्ट्रिय विषयभन्दा अगाडिमहत्त्वपाए। क्षेत्रीय नेताहरूले आआफ्ना फाइदाका लागि राष्ट्रियताका कार्ड अगाडि सारे, उजागर गरे। प्रान्तीय नेताहरूसँगको सम्बन्ध धेरै हदसम्म निर्णायक बनिरह्यो। गोर्बाचेभका अनुयायीहरू भ्रष्ट थिए भने प्रान्तीय नेताहरूले ब्रेजनेभ कालदेखि नै ज्यादतीहरूको खाता खोलेका थिए। प्रजातान्त्रिक संस्थाहरू बलियो बनाउन नलागे, विविधतामा एकता र सामञ्जस्य कायम गर्न नसके राष्ट्रिय एकता खल्बलिन जान्छ। त्यसले राष्ट्र कमजोर मात्र नभई विदेशीहरूको अवाञ्छित गतिविधिले स्थान पाउनेछ। यस्तो परिस्थितिमा गोर्बाचेभले नेताहरूसँग राज्य संयन्त्रका विभिन्न अंग र त्यसको नेतृत्वसँग तालमेल मिलाउन सकेनन्। गोर्बाचेभको बोरिस यल्सिनसँगको सम्बन्ध नै सोभियत संघको विघटनको प्रमुख कारण हुन पुगेको निष्कर्ष तत्कालीन विश्लेषकहरूको छ। यल्सिनको दीर्घकालीन योजना सोभियत संघकै पतन थिएन होला। दुवैले आआफ्नो स्थिति मजबुत गर्न दललाई प्रयोग गरे होलान्। दुवैको अन्तिम लक्ष्य एउटै थियो होला तर सामञ्जस्य र सहनशीलता नदेखिँदा परिणाम राष्ट्रघाततिर गयो। यल्सिन बढी आकांक्षी, इच्छाशक्ति भएका र निर्भीक नेता देखिए। संसद् भवनमा भएको आक्रमणमा उनी कडा रूपमा प्रस्तुत भए। उनको उदयसँगै राष्ट्रिय समस्या उजागर भएर आए, रूसी राष्ट्रपतिको निर्वाचनले नै निर्णायक बिन्दुमा पुर्यायो। सहअस्तित्व कायम हुन सकेन। केही रूसीहरूले सोभियत संघको सम्बन्धअनुभवबाट खासै फाइदा हुन नसकेको र रूसले फाइदा नपाएको आदि कारण देखाउँदै रूसी कम्युनिस्ट पार्टी र केन्द्रीय समिति पंगु सावित हुन पुग्यो। यल्सिन रूसी राष्ट्रपतिमा उठ्ने कारणले निर्णायक मोडमा पुर्यायो। सन् १९१७ मा जस्तो द्वैध शक्ति केन्द्रले सन् १९९१ मा काम गर्न सकेन। रूसको यो निर्णय सन् १९८८ को संघ सम्झौताविपरीत मानियो। सन् १९९१ मा रूसले सोभियत संघको बजेटलाई दिइरहेको योगदान बन्द गर्यो। रूसी कम्युनिस्ट पार्टीबाट पनि पुनर्संरचनाको विरोध भयो। यल्सिनले सोभियत संघकै विघटन नचाहेका भए पनि व्यक्तिगत मतभिन्नताको आकार बढ्दै गयो। सन् १९९१ सम्म आइपुग्दा गोर्भाचेभ प्रशासन र सोभियत संघका केही महिना मात्र बाँकी रहेको प्रतीत हुन थालेको थियो। गोर्बाचेभ पनि सस्ता नारामार्फत व्यक्तिगत प्रतिष्ठा बढाउन अभ्यस्त भए। सायद सन् १९८८१९८९ मा उनले राजीनामा दिएका भए सुधारवादी नेताका रूपमा कम्युनिस्ट कट्टरवादीहरूलाई परास्त गरेको सम्झिन्थ्यो होला इतिहासले। मुख्य समस्या नेतामै थियो। अगस्ट १९९१ को विद्रोहले गोर्बाचेभको भन्दा यल्सिनकै इज्जत बढायो। यल्सिनविद्रोहीहरूलाई दबाउने नेताका रूपमा देखा परे। प्रतिक्रिया र अधिनायकवादविरुद्ध प्रजातन्त्रका पक्षमा उभिए। उनको लोकप्रियता ह्वात्तै बढ्यो। देशभित्र गोर्बाचेभको लोकप्रियता कमजोर हुँदै जाँदा गोर्बाचेभको बिदा हुने समय आयो। युक्रेन बेल्गडस, कजाकस्तानमा देखिएका जनमतले पनि यल्सिन अगाडि देखिए। यो विद्रोहले गोर्बाचेभलाई पाखा लगायो। उनको बचेखुचेको राजनीति सकियो। रूसको उदय र यल्सिनको विद्रोहपछि मस्कोमा रूसले सत्ता लिँदा सोभियत संघको अन्त्य भएको सन्देश गयो। संघका मन्त्रालय रूसी नियन्त्रणमा आए। संघ बचाउने गोर्बाचेभको प्रयत्न धेरै ढिला भइसकेको थियो। उनले यल्सिनका आकांक्षा र उद्देश्यलाई सुरुमै बुझ्न सकेनन्। बुझ्न सक्ने संस्था कम्तीमा रक्षा र विदेश नीति संघमा राख्ने सहमतिप्रति यल्सिन प्रतिबद्ध रहे। मानमर्दन खपेर पनि उनले आफूलाई कडा कदम लिनबाट रोके। आफ्नो इतिहास र विरासतप्रति बढी सचेत रहे। युक्रेन बाहिरियो २४ अगस्ट १९९१ मा युक्रेन अलग भयो। युक्रेनको संसद्मा सुधारवादी कम्युनिस्ट र राष्ट्रवादी प्रजातन्त्रवादीहरूबीच अप्रत्याशित सम्झौता भयो। युक्रेनविनाको सोभियत संघ कल्पना बाहिरको थियो। युक्रेन रणनीतिकमहत्त्वभएको, अन्नभण्डार र प्रमुख उद्योगहरू भएको प्रान्त थियो। सोभियत नेताहरू खु्रस्चेभ र ब्रेडानेभले यहींबाट राजनीतिक जीवन निर्माण गरेका थिए। युक्रेन सोभियत संघको संस्थापन सदस्य थियो। युक्रेनको संसद्ले जनमत संग्रहको घोषणा गरेर चालबाजी गरेको देखियो। सोभियत नेताहरू, अन्त्यसम्म पनि युक्रेन मस्कोबाट छुट्टिँदैन होला भन्ने आशामा रहे। यल्सिनले युक्रेनसँग सहमति सीमाका सहमति गरे, असल साथी बने र यल्सिनको यो मित्रता गोर्बाचेभका लागि अन्तिम पराजय भएको इतिहासविद्को मूल्यांकन छ। यल्सिन शक्तिशाली बन्दै गए आफैंलाई प्रधानमन्त्री नियुक्त गरे, राष्ट्रपतिको शक्ति लिएर शासन गरे अनि अगाडि हुने चुनावमा प्रतिबन्ध लगाए। गोर्बाचेभले आफ्नो कार्यालयसम्म पनि जानै नपाई राजीनामा दिनुपर्यो। दुई व्यक्तित्वबीचको टकराव, शक्ति संघर्षले सोभियत संघको पतन भएको मान्न सकिन्छ। राजनीतिमा व्यक्तित्व टकरावको अवस्थाले निम्त्याउने घटनाका रूपमा यसलाई लिनुपर्छ। सोभियत संघको पतनमा शीतयुद्धको अन्त्य, शस्त्रार्थको होडबाजी सन् १९९१ अगस्टको विद्रोह मुख्य कारण नभएको ठहर इतिहासविद्ले विश्लेषण गरे पनि दलभित्रको नेतृत्व टकराव महत्त्वपूर्ण छ। आंशिक रूपमा केन्द्रविरुद्ध राज्यहरूको असन्तोष पनि उस्तै। विविध विचार, प्रतिस्पर्धी र परस्परविरोधी विचारलाई संयोजन समन्वय गर्न चुक्नु, सामञ्जस्य र धैर्य नदेखिनु ठूलो कारक हो। प्रजातान्त्रिक संस्थाहरू नहुनु, परिवर्तनलाई आत्मसात गर्न सक्ने पार्टी संयन्त्र र नेतृत्व नहुनु मात्र होइन, पार्टी नेतृत्व र कार्यकर्ताबीच दूरी बढ्नु पनि यसका कारक थिए। गोर्बाचेभले बल प्रयोग गर्न नमान्दा आफगानिस्तानमा पराजय, सन् १९९०९१ को आर्थिक संकट घटनालाई तीव्रता दिए पनि महत्त्वपूर्ण भनेको नेतृत्वको कार्यशैली नै हो। व्यवहार, बोली, शैली, कार्यकर्ता सम्हाल्न नसक्नु, राज्यसंयन्त्रलाई कमजोर पार्नु, परिस्थितिको अद्यावधिक रिपोर्टको सही विश्लेषण नहुनु पनि अरू कारण हुन्। सधैं झर्रो राष्ट्रवादमा अल्झिनु, सत्ता संघर्षमा लिप्त हुनु, क्षणिक स्वार्थका अगाडि दीर्घकालीन लक्ष्य र सोच नहुनु, आफ्ना हातमा सत्ता रहेसम्म जुनसुकै सम्झौता गर्न पनि पछि नपर्नु, विगतबाट नसिक्नु, परराष्ट्र नीतिलाई स्वकेन्द्रित बनाउनु, विदेशीसँग कुरा गर्दासम्झौता हुँदा छिटोछिटो आफ्नो अडान छाड्दै जानु जस्ता विषयले रूसको त्यो हालत भएको इतिहास साक्षी छ। गोर्भाचेभको विदेशी सञ्चारमाध्यमसँगको मोह, विदेशी नेताहरू विशेष गरेर अमेरिकासँग कुरा हुँदा छिटोछिटो सहमति जनाउँदै जानु, उनको अडान स्वीकार गर्नु, प्राथमिकता छुट्ट्याउन नसक्नु र स्पष्टताको अभाव, क्षणिक फाइदाका लागि दीर्घकालीन लक्ष्य बिर्सनुले पनि सोभियत संघलाई त्यो संघारमा ल्याएको हो। बोलाइ र गराइबीचमा भिन्नता हुनु, जनताको जीवनस्तर सुधार गर्न सक्ने कुनै काम नगर्नु, खुला समाजको गतिशीलतालाई घचेट्नु पनि हुन्। राम्रो कामको मान्यताप्रशंसा नहुनु र एकल व्यक्तित्वको प्रायोजन र प्रवद्र्धनमा सञ्चालित हुनु। त्यस्ता कारणले कुनै पनि मुलुकमा दुर्दिन निम्ताउँछन्। हामीले सिक्न जरुरी छ चुनावी मैदानमा एकाएक सत्ताका लागि गरिएको अवसरकारी एकताले दुई वर्ष बितिसक्दा पनि नेपालका कम्युनिस्टहरू एक हुन सकिरहेका छैनन्। दुवैको फरक स्कुलिङ, फरक नारा, विचारधारा र अभिमुखीकरणले कसरी एक हुन देओस् पनि। सत्ता संघर्ष सबैको कारण बनेको देखिन्छ। सरकारले आधा अवधि पूरा गर्ने लाग्दा आधाआधा गर्ने भद्र सहमतिका दाबी आइरहँदा एकजना सहअध्यक्ष कार्यकारी बनेको देखाइन्छ। प्रधानमन्त्री विदेश यात्रामा रहेका बेला सत्ता संघर्षका कुरा भइरन्छन्। सत्ता र लाभका पदमा पूर्वएमाले र सत्ता स्वार्थका कुरा हुँदा छताछुल्ला हुँदा वर्षौंपछि स्थायित्व पाएको अनुभव गरेका जनता भ्रमबाहेक केही देख्दैनन्। कम्युनिस्ट नेताहरूले देशकै छवि र नेतृत्वको विश्वसनीयता गुमाइरहेका छन्। सत्ता संघर्षका कुरा, सस्तो लोकप्रियता कमाउने होडबाजीमा झर्रो राष्ट्रवादका कुरा, संवेदनशील घडीमा जिम्मेवारीपूर्वक प्रस्तुत हुन नसक्नु र सत्ताका लागि राष्ट्रको स्वाभिमानको ख्याल नगर्ने चरित्रले राष्ट्रिय शक्ति र प्रभावको आधारशिला क्षयीकरणतर्फ उन्मुख हुन्छ। राज्य संस्थाहरू कमजोर पार्ने काम भइरहेका छन्। शक्ति सन्तुलन कायम राख्ने संस्थाहरूलाई नेतृत्वले आफ्नै प्रभावमा राखेर अघि बढाएका छन्। राष्ट्र हितस्वार्थको सशक्त प्रायोजन र प्रवद्र्धन गर्ने परराष्ट्र नीतिलाई दलीय राजनीतिमाथि राख्न सक्नुपर्नेमा कहिल्यै कसैका अधीनमा नपरेको नेपाल आफ्नै शासनकालभित्रै देखिने र सुनिने गरेको दाबीले विगतलाई बिर्सेको मात्र होइन, विगतबाट सिक्न पनि नखोजेको देखिन्छ। राष्ट्रहितका पक्षमा पूर्वाधिकारी सरकारले गरेका पहल र लिएका अडानले निरन्तरता नपाउनुलगायतका कारणले होला, सत्तारूढ दलका दुई अध्यक्षका विचार सार्वजनिक रूपमा प्रकट हुन पुगेका छन्। पार्टीभित्र लागेको रोगका जटिलता कुन अवस्थामा पुगेका छन् भन्ने त आउँदा दिनहरूले बताउँछन्। अहिले बसेको सत्तारूढ दलका बैठक र प्रस्तुत प्रतिवेदनले पनि यसलाई उजागर गरेको छ। प्रजातान्त्रिक संस्थाहरू बलियो बनाउन नलागे राज्य कमजोर हुने, विविधतामा एकता र सामञ्जस्य कायम गर्न नसके कमजोर हुने राष्ट्रिय एकता खलबलिन र विदेशीहरूको अवाञ्छित गतिविधिले स्थान पाउनेछन्। यसको परिणाम इतिहासमा मेटिन नसक्ने हुनाले पनि कम्युनिस्ट नेतृत्वले बढी नै सचेतना अपनाउनुपर्ने देखिन्छ। राज्य संस्थाहरूको सबलीकरण प्रजातान्त्रिक मूल्य, मान्यता र सिद्धान्तको दायराभित्र भए मात्र प्रभावकारी हुनेछ।"
अब कहाँ जाने ?,"रसुवा आमाछोदिङ्मो गाउँपालिका वडा नं १ हाकुका निमा कैसाङ तामाङ गुठीपीडित किसान हुन्। उनीसँग गुठी जमिनबाहेक आफ्नो नाममा रैकर जमिन कहींकतै छैन। घरवाससमेत भएको जग्गा पनि गुठीको नाममा छ, उनी त फगत स्वामित्वविहीन भूमिहीन। त्यहीं जन्मिए, त्यहीं हुर्किए, पाको उमेर भइसक्यो। त्यहीं उत्पादन भएको अन्नपातले जीविकोपार्जन गर्छन्, तर जमिनको लालपुर्जा नहुँदा उनी समस्यामा छन्। १५ वर्ष पहिलेदेखि भूमिको हक प्राप्तिका लागि संघर्षमा छन्, तर अधिकार पाउन सकेका छैनन्। रसुवा जिल्ला कालिका गाउँपालिका वडा नं २ कालिकास्थानका टंकप्रसाद ढकाल भूमिहीन हुन्। उनको स्वामित्वमा जग्गाजमिन छैन। उनी ४५ वर्ष पहिलेदेखि सार्वजनिक जमिनमा बसोवास गर्दै आएका छन्। २०७२ सालको भूकम्पका कारण उनको पनि घर भत्कियो। पुनः उनले त्यहीं नयाँ घर बनाई बसोवास गरिरहेका छन्। उनी भूकम्पपीडित लाभग्राही पनि हुन्। तर उनले अहिलेसम्म पनि भूकम्पपीडितलाई सरकारले दिने घर निर्माणवापतको तीन लाख रुपैयाँ राहत पाउन सकेका छैनन्। उनीसँग लालपुर्जा छैन। टंकप्रसाद भन्छन्, हामी यतिका वर्षदेखि यहाँ बसोवास गर्दै आयौं। यहीं हाम्रो लगानी छ। परि श्रम र पसिना बगेको छ। जीविकोपार्जनका लागि सानातिना व्यवसाय पनि गरिबसेका छौं। हामीलाई यही जग्गा दर्ता गरेर घडेरी मात्र भए पनि दिए हुने। सरकारलाई अनुरोध गरेका छौं, तर सुनुवाइ भएको छैन, अहिले त स्थानीय सरकारले यहाँबाट हटाउन खोजेको छ भन्ने सुन्दै छु, यसले हामीलाई पीडा महसुस भएको छ, अब कहाँ जाने ? कालिका गाउँपालिका वडा नं ३ बेतिनीका प्रेमनाथ अगस्ती किसान हुन्। उनको जीविकोपार्जन खेतीपातीमै निर्भर छ। तर उनका नाममा आफूले जोतभोग गरेको जमिनको लालपुर्जा छैन, उनका सबै जग्गा बिर्ताअन्तर्गत पर्छ। खेतबारी नै बिर्ता भएपछि उनी एक भूमिहीन किसानसरह छन्। उनी बिर्ता जग्गाको लालपुर्जा दिलाइदेऊ सरकार हामी अन्यायमा पर्यौं भन्दै विभिन्न सरकारी निकाय र भूमि सुधार मन्त्रालयसम्म पुगे र अनुरोध गरिसके। तर अझैसम्म समस्या समाधान हुन नसकेकोमा चिन्तित छन्। भन्छन् आफूसँग जमिनको लालपुर्जा नभएकै कारण भूकम्पपीडित लाभग्राही हुनबाट समेत छुटाइयो। पछि भूमि अधिकार मञ्चको पहलमा जनता आवास कार्यक्रमबाट घर बनाउन सहयोग पाएकोमा उनी खुसी थिए। उनले दुई वर्ष हुन लाग्दासमेत दुईकोठे घर बनाउन सकेका छैनन्। जनता आवास कार्यक्रमको जिम्मेवारी पाएको सहरी विकास तथा भवन डिभिजन कार्यालयले राम्रोसँग काम नगरिदिँदा जनता अन्यायमा परिरहेका छन्, उनीहरूको आवाज सुनुवाइ हुन सकिरहेको छैन र घर बनाउनका लागि समयमै रकम भुक्तानी नगरिदिँदा घर सम्पन्न हुन सकेन। यसले झन् पीडा दियो। प्रेमनाथ मात्र होइन, जनता आवास कार्यक्रमका लाभग्राही सम्झौता भएको तीन वर्ष पुग्न लाग्दा पनि पूरा रकम नपाउँदा निराश भएका छन्। यी माथिका प्रतिनिधि घटना हुन्। अहिले मुलुकमा दुईतिहाइको बहुमतीय सरकार छ। कम्युनिस्ट पार्टीको सरकार। केपी ओलीले सरकारको नेतृत्व गर्नुहुन्छ। नेपाली राजनीतिक इतिहासमा लामो अनुभव भोगेको ओलीसँग जनताका अपेक्षा धेरै थिए। उनले आश्वासन पनि बाँडेका थिए। जनताका सबै चाहना र सपना पूरा गरिदिने उनको प्रतिबद्धता पनि पटकपटक आएको थियो। तत्कालीन नेकपा एमाले र १० वर्षसम्म राजनीतिक अभियानका रूपमा सशस्त्र संघर्ष गरेको तत्कालीन माओवादीको एकीकरण र एकीकरणपछि बनेको सरकार आफैंमा शक्तिशाली सरकार हो। नेपाली राजनीतिक इतिहासमा यो विरलै अवसर हो। यो सरकारले चाहँदा सबै काम सम्भव हुनुपर्ने हो तर, त्यस्तो छनक देखिएको छैन। हिजोका दिनमा राजनीतिक अभियानमा नेतृत्वले बाँडेका आश्वासनलाई आधार मान्ने हो भने मुलुकमा कम्युनिस्ट सरकारले यतिका दिनमा धेरै विकास गरिसक्नुपर्ने हो। तर, भुइँतहको जनताको जीवनस्तरमा परिवर्तन आउन सकेन। हिजोको वाचा कता हो कता, हराउँदै पो गएको छ। यसैले दिनहुँजसो सरकारको आलोचना भइरहेका छन्। गरिब र भूमिहीनमाथि अझै पनि राजनीति गर्ने गतिलो भर्याङ बनाउनुपर्छ भन्ने नेताहरूमा रहेका सकीर्ण सोच हावी देखियो, होइन भने किन कार्यान्वयन शून्य ? सात दशकको लडाइँपछि नेपालमा नयाँ संविधान बन्यो। संविधानसभाबाट नयाँ संविधान जारी भएपछि यसलाई प्रगतिशील कार्य मानिएको थियो। तर जति संवैधानिक प्रावधान थिए, त्यो पनि जनताले अनुभूत गर्न पाएका छैनन्। संविधानले व्यवस्था गरेको संवैधानिक हक पनि जनताले प्रत्याभूत गर्न पाइरहेका छैनन्। नेपालको संविधान २०७२ को भाग ३ को मौलिक हकको धारा ३७ मा आवासको हकमा प्रत्येक नागरिकलाई उपयुक्त आवासको हक हुनेछ भनी स्पष्ट लेखिएको छ। सोही धाराको बुँदा २ मा कानुनबमोजिम बाहेक कुनै पनि नागरिकलाई निजको स्वामित्वमा रहेको वासस्थानबाट हटाइने वा अतिक्रमण गरिने छैन। तर आज पनि नेपालमा सुरक्षित आवास नपाई खुला अकाशमुनि जीवन बिताउन बाध्य जनता हजारौं छन्। जनता बसोवास गर्दै आएको स्थानमा पनि अतिक्रमणकारी भन्दै हटाइने कार्यमा कमी आएको छैन। व्यवस्था एउटा आचरण र कार्य फरक हुँदा जनता निराश छन्। गरिब र भूमिहीनमाथि अझै पनि राजनीति गर्ने गतिलो भर्याङ बनाउनुपर्छ भन्ने नेताहरूमा रहेका सकीर्ण सोच हावी देखियो, होइन भने किन कार्यान्वयन शून्य ? अहिले पनि हामीकहाँ २५ लाखभन्दा बढी घरधुरी गरिबीको रेखामुनि छन्। गरिबी दर बढ्दो छ। गरिबीले जीविकोपार्जन धौधौ भएपछि नेपाली युवा बिदेसिने क्रम बढ्दो छ। कम्युनिस्ट सरकार आएपछि घरघर रोजगार दिन्छौं भनिएको थियो, तर केही विकल्प नहुँदा दैनिक सयौं युवा बिदेसिइरहेका छन्, योभन्दा कहालीलाग्दो अवस्था के होला ? श्रमशक्ति र युवाशक्ति जो देशलाई आवश्यक थियो र देश विकासको मेरुदण्ड हुन्, उनीहरूलाई देशभित्रै अवसर सिर्जना गर्न नसक्दा बाहिरिनु स्वाभाविक हो भने यो सरकारप्रति उपहास पनि हो। यस विषयमा प्रधानमन्त्रीको कत्तिको ध्यान गएको छ ? जहाँ जनता समृद्ध हुँदैनन्, त्यो देश कहिल्यै पनि विकास हुन सक्दैन। यहाँ अनेकन नाममा जनता ठगिएका छन्। समस्यामा छन्। दैनिक हातमुख जोर्न धौधौ छ। डिग्री पास गरेका जनशक्ति बेरोजगार हुन बाध्य छन् र उनीहरू खाडी मुलुकमा मजदुरी गर्न जान बाध्य छन्। जनहितसँग जोडिएका यी विषयमा उपलब्धि सोचेजति आउन सकेन। जनता यो सरकारसँग पनि निराशावादी हुँदै गएका छन्। यस विषयमा सरकारले बेलैमा गम्भीर बहस र समीक्षा गर्नु जरुरी छ। हिजोको वाचा पूरा गर्नेतर्फ दत्तचित्त भएर अघि बढ्नु आवश्यक छ। नत्र भोलि इतिहासमा दुईतिहाइ बहुमत प्राप्त कम्युनिस्ट सरकारको असफलताको शृंखला पढ्नुपर्ने दिन नआउला भन्न सकिन्न।"
प्रोनेपाली भएर सोचौं,"कुनै अमूक देशको विरोध गरे राष्ट्रवादी भइन्छ भन्ने मानक नेपाली राजनीतिमा स्थापित गरिएको छ नेपाली राजनीतिक वृत्तलाई अक्सर एउटा मनोदशाले घेरेको देखिन्छ। शक्तिको आडमा राजनीतिक स्वार्थ पूरा गर्न सकिन्छ भन्ने भाव उनीहरूका अन्तर्मनमा गढेर बसेको छ। खासगरी विगतमा दरबारसँगको सम्बन्ध र शक्ति राष्ट्रहरूसँगको सम्बन्धका आधारमा राजनीतिक यात्रा अघि बढाउन खोज्नेहरू थिए। दरबारको अन्त्यपछि नेपालको राजनीतिमा मूलतः भारत, चीन या अमेरिकाजस्ता शक्ति राष्ट्रको प्रभाव रहेको मान्यता पाल्नेहरूको बाहुल्य छ। केही दिनअघि यहाँ उल्लिखित शक्तिबाहिरका एक कूटनीतिज्ञले नेपाली राजनीतिज्ञहरूप्रतिको आफ्नो बुझाइ विस्तारमा सुनाए। यो नेता यो शक्ति राष्ट्रको पक्षधर, अर्को अर्कैको लबीको, अर्को भारतविरोधी, चीनसमर्थक, अमेरिकाविरोधी या समर्थक यस्तैयस्तै। उनले आफू करिबकरिब नेपाली राजनीतिमा प्रोनेपाली (नेपालको पक्षधर) कोही छैन भन्ने निष्कर्ष नजिक रहेको बताए। उनीसँगको बातचितको यो अंशले बिझाइरह्यो के नेपालमा नेपालको स्वार्थलाई सर्वोपरि मान्ने कोही राजनीतिज्ञ छैनन् ? राजनीतिमा मात्र होइन, अन्य क्षेत्रलाई पनि क्रमशः यो रोगले गाँज्दै लगेको देखिन्छ। कसैले अमूक देशको घोर विरोधी भएर राजनीतिमा राष्ट्रवादको रोेटी सेकाएका छन्। कुनै अमूक देशको विरोध गरे राष्ट्रवादी भइन्छ भन्ने मानक स्थापित नै छ। अमूक देशको विरोध गरे अमूक देशको आशीर्वाद पाइन्छ कि भन्ने रोगले ग्रस्त राजनीतिज्ञहरूकै कारण देशका लागि के सही र के गलत भन्ने विषयमा ठोस छलफल नै नहुने जटिल अवस्थातर्फ देश अघि बढ्दैछ। फलतः यहाँ सिर्जित विभिन्न घटनाक्रमले पुष्टि गर्दै पनि लगेका छन्। हुन त बीपी कोइरालाले धेरै अघि नै भनेका हुन् विदेशी शक्तिको मद्दतबाट यहाँ अड्न सक्छौं भन्ने कुरा पूरा छाडिदिनुपर्छ। नेपालका शक्तिहरू नै मिलेर नेपालको सर्वोपरि हितमा काम गर्न सकिन्छ भन्ने मान्यता उनमा थियो। बीपीको लामो राजनीतिक जीवनमा निकालेको निष्कर्ष थियो यो। तर कुनै पनि राजनीतिज्ञले बीपीको यस भनाइको मर्मलाई आत्मसात गर्न सकेका छैनन्। माओवादी शान्ति प्रक्रियामा आइसकेपछि त यो रोग नेपालमा अझै भयावह देखियो। तत्कालीन माओवादी नेतृत्वले दिल्लीविरुद्ध आक्रोश पोख्न काठमाडौंमा आन्दोलन गरेर जनतालाई सास्ती दिएको हाम्रो स्मरणमा ताजै छ। वास्तवमा नेपालीले तटस्थ भएर नेपालका लागि सोच्न नसकेकै कारण धेरै समस्या उत्पन्न भएका छन्। पहिले कुनै पनि विषयलाई अघि बढाउँदा यसमा मुलुकको हित के छ ? मुलुकका हितमा छ भने बाँकी तपसिलका विषय क्रमशः सल्टाउँदै लगिन्छ। तर हामीकहाँ कुनै विषय प्रवेश गर्नेबित्तिकै यसमा भारतले के भन्छ ? चीनले के भन्छ या अमेरिकाले के भन्छ भन्ने कोणबाट सोच्न सुरु गरिन्छ। समस्याको जड यहीं छ। विगतदेखि नै नेपालको राजनीतिक वृत्त यही रोगको सिकार भएका कारण हामीले विकास र संवृद्धिको अवसर गुमाएका हौं भन्नेमा कुनै सन्देह छैन। समान रूपमा विकास र संवृद्धि बाँड्ने सपना देखाएर वास्तविकतामा समान रूपमा गरिबी बाँड्ने दत्तचित्त राजनीतिक नेतृत्वप्रति आम नेपाली युवा सचेत हुन जरुरी छ। नेपालको स्वार्थलाई सर्वोपरि राख्ने कि शक्ति राष्ट्रको भरिया बनेर हिँडिरहने हो ? लोकतन्त्रमा जनप्रतिनिधिले जनताको प्रतिनिधित्व गर्न सक्नुपर्छ। जनताका आवाज सुन्न सक्नुपर्छ। पछिल्लो दुई सातामा भएका दुई घटनाक्रमलाई उदाहरण लिने हो भने के जनप्रतिनिधिले जनताको आवाज सुनेका छन् त ? सही अर्थमा जनताको भावनालाई प्रतिनिधित्व गरेका छन् त भनेर मूल्यांकन गर्न काफी छन्। सरकारले नेपाल ट्रस्ट ऐनमा संशोधन गरेर पूर्वराजपरिवारको सम्पत्ति व्यवस्थापनमा निरन्तर एउटा निजी कम्पनीलाई (बिनाप्रतिस्पर्धा) पोसिरहेको छ। यसमा संसद्लाई समेत स्वार्थपूर्तिको गोटी बनाइएको छ। अर्को, अमेरिकी सरकारको ५० करोड अमेरिकी डलर अनुदान सहयोगमा निर्माण गरिन लागिएको अन्तरदेशीय विद्युत् व्यापारलाई मार्गप्रशस्त गर्ने उच्च क्षमताको प्रसारण लाइन र सडक स्तरोन्नतिका परियोजना रोक्न कसरत भइरहेका छन्। सबैभन्दा अचम्म त संसद्बाट नेपाल ट्रस्ट ऐन संशोधनसहित अनुमोदन गर्दा सरकारले कुनै अमूक निजी कम्पनीलाई पोस्न लागेको षड्यन्त्रको गन्ध नभेट्ने सत्तारूढ दलका सांसद्हरू मिलेनियम च्यालेन्ज कर्पोरेसन (एमसीसी) मार्फत अमेरिकाले दिन लागेको अनुदान सहयोगको कम्मर कसेर विरोध गरिरहेका छन्। उनीहरूको घ्राण शक्तिले यसमा षड्यन्त्रको गन्ध देखिरहेको छ। यस्तो सशक्त घ्राण शक्ति साँच्चिकै ठूला भ्रष्टाचार र अनियमितता रोक्ने समयमा कहाँ हराउँछ भनेर अब तिनैलाई प्रश्न गर्नुपर्ने भएको छ। सबैभन्दा पहिला नेपालकै लागि निर्णय गरौं। यसले पक्कै पनि अन्य शक्ति राष्ट्रका चासोलाई निकै हल्का ढंगले सम्बोधन गर्न सकिन्छ। अरूको स्वार्थको भार उठाएर नेपालीको विकास र संवृद्धिको सपनालाई बन्धक नतुल्याऔं। नेताहरूले लामो समयदेखि नेपालीलाई बाँडेको सपना हो बिजुली बेचेर धनी बन्ने। जुन सम्भव पनि छ। तर यसका लागि पूर्वाधार चाहिन्छ। निर्वाध सवारी साधन चलाउन फराकिला र चौडा सडक चाहिएजस्तै एमसीसीका परियोजनाअन्तर्गत ३०० किमि लामो उच्च (४०० केभी) क्षमताको प्रसारण लाइन (ट्रान्समिसन हाइवे) बन्न लागेको छ। भारतलाई अन्तरदेशीय विद्युत् व्यापारका लागि सहमत गराएर अन्तरदेशीय विद्युत् व्यापारका लागि दुवै मुलुकका सीमामा (बुटवल र गोरखपुर) मा सबस्टेसन निर्माण हुनेछ। यसैलाई आधार बनाएर क्षेत्रीय विद्युत् व्यापारको परिकल्पना गरिएको हो। यसकै आधारमा भारतीय बजारका अतिरिक्त नेपाल र बंगलादेशले भविष्यमा विद्युत् व्यापारका लागि संवाद अघि बढाएका छन्। संयन्त्र अघि बढाएका छन्। अध्ययनहरूले पनि नेपालको बिजुली भारतको बाटो भएर बंगलादेशमा बेच्न सहज देखाएका छन्। बंगलादेशमा आगामी १० वर्षमा अहिलेभन्दा दोब्बर ३४ हजार मेगावाट विद्युत् माग हुने प्रक्षेपण रहेकाले नेपालले स्वच्छ ऊर्जा आपूर्ति गर्न सके बंगलादेशको बजारबाट लाभ लिन सक्छ। नेपालको विकासका लागि कोसेढुंगा हुन सक्ने विकास परियोजनालाई अनर्गल आरोपमा फिर्ता पठाउन खोज्नुजस्तो अविवेकी र राष्ट्रिय हितको बर्खिलाप केही हुन सक्दैन। यो सहयोग फिर्ता पठाएर सहयोग दिन तत्परता देखाएको अमेरिकालाई कुनै असर पर्दैन। नेपालले भने हातमा पर्न लागिसकेको विकासको फल गुमाएर ऐतिहासिक गल्ती गर्नेछ। सरकारका परराष्ट्रमन्त्रीले नै पटकपटक भनिरहेका छन् एमसीसीका परियोजना इन्डोप्यासिफिक नीतिअन्तर्गतको सहयोगको अंश होइन। तथापि सत्तारूढ नेपाल कम्युनिस्ट पार्टी (नेकपा) भित्र केही नेता यसमा बखेडा झिकिरहेका छन्। उचालेको कुकुरले मृग मार्दैन भन्ने नेपाली उखानलाई उनीहरू राम्ररी मनन गर्दै नेपालको स्वार्थलाई सर्वोपरि राखेर सोचेको खण्डमा उनीहरूका अपच र अनिदोपन साम्य हुनेछ। नेपाललाई अविकास, गरिबी र पछौटेपनमा धकेलिइरहने कलंकको टीको लगाउन अग्रसर हुनुबाहेक यो परियोजनाको विरोधबाट थप केही पनि मिल्ने छैन। नेपाली नेताहरूको मनपेट पाएकै कारण शक्ति राष्ट्रले नेपालमा खेल्न नखोज्ने भने होइनन्। एउटा शक्तिको आडभरोसा लिएर अर्को शक्तिविरुद्ध विषवमन गर्ने नेतागणको आदतकै कारण कतिपय अवस्थामा नेपाली नेताले आफ्नो हितअनुकूल निर्णय गर्दा पनि अर्को शक्ति चिढिने जोखिम पनि देखियो। जस्तो संविधान निर्माण गरेर जारी गर्दा त्यही भयो। यसको मुख्य कारण नै त्यही हो, सबै शक्ति राष्ट्रका बुझाइमा नेपाली राजनीतिज्ञले नेपालको स्वार्थका लागि काम नै गर्दैनन्। नेपाल र नेपालीप्रति उनीहरूको त्यत्रो समर्पण र लगाव छैन भन्ने उनीहरूको बुझाइ छ। नेपालको हितलाई सर्वोपरि राखेर नेताहरूले काम नगरेकै कारण यस्तो मान्यता विकास हुँदै गएको हो। नेपाली नेताहरू नेपालका लागि काम गरेर देखाउनुपर्ने चुनौती छ। नेपाली नेताहरू आफ्नो देशको स्वार्थलाई सर्वोपरि राखेर काम गर्छन् भनेर स्थापित गराउनुपर्नेछ। नेपाली नेताहरू कसैको उक्साहट या प्रायोजनमा आफ्नै देशविरुद्ध घात गर्न पछि पर्दैनन् भन्ने सन्देश जाँदा त्यसले कसैलाई राम्रो गर्दैन। अरूका चासोलाई प्रधानता दिएर सोच्न थालियो भने क्रमशः आफ्नो चासो पनि बिर्सन थालिन्छ। पहिले नेपालका लागि सोच्नुपर्छ। सबैभन्दा पहिला नेपालको हितमा अर्थात् नेपाल पक्षधर (प्रोनेपाली) भएर सोचौं। नेपालका लागि निर्णय गरौं। पक्कै पनि यसले अन्य शक्ति राष्ट्रका चासोलाई निकै हल्का ढंगले सम्बोधन गर्न सकिन्छ। अरूको स्वार्थको भार उठाएर नेपालीको विकास र संवृद्धिको सपनालाई बन्धक नतुल्याऔं।"
बिग बास : पहिलो ओभरमा सन्दीपको खराब बलिङ,क्वीन्सल्याण्ड : अस्ट्रेलियन बिग बास टी२० लिगमा अहिले नेपाली युवा क्रिकेटर सन्दीप लामिछाने आवद्ध मेल्बर्न स्टार्स र ब्रिस्बेन हिटबीच खेल भइरहेको छ। जारी खेलको आफ्नो पहिलो ओभरमा सन्दीप महङ्गो सावित भएका छन्। खेलको दोस्रो ओभर तथा व्यक्तिगत पहिलो ओभर बलिङ गर्न आएका सन्दीपले १९ रन खर्चिएका हुन्। उनको पहिलो बलमै टोम ब्यान्टोनले चौका हिर्काए। लगातार दोस्रो बलमासमेत ब्यान्टोनले चौका हिर्काए। उनले हिर्काएको बल बाउन्ड्री लाइनमा झरेर क्रस गरेको थियो। त्यस्तै तेस्रो बलमा उनले छक्का हिर्काए। चौँथो बलमा १ रन जोडे। त्यसपछि डट बल फ्याकेका सन्दीपको बलमा म्याक्स ब्रायन्टले चौका हिर्काए। टस हारेर पहिलो ब्याटिङ गरेको मेल्बर्नले निर्धारित ओभरमा ७ विकेट गुमाउँदै १६७ रन बनाएको छ। जवाफी ब्याटिङमा ब्रिस्बेनले अहिले ५ औँ ओभरको समाप्तीमा १ विकेटको क्षतिमा ४७ रन बनाएर खेलिरहेको छ।
पीपीएल : चितवनको लगातार तेस्रो जित,पोखरा : जारी पोखरा प्रिमियर लिग (पीपीएल) मा चितवन राइनोजले लगातार तेस्रो जित निकालेको छ। शुक्रबार पोखरा क्रिकेट मैदानमा भएको खेलमा धनगढी ब्लुजलाई ५२ रनले पराजित गर्दै चितवनले लगातार तेस्रो जित दर्ता गरेको हो। टस जितेर पहिलो ब्याटिङ गरेको चितवनले निर्धारित २० ओभरमा ५ विकेट गुमाउँदै १८१ रन जोड्यो। जवाफमा १८२ रनको लक्ष्य पछ्याएको धनगढीले २० ओभरमा ८ विकेट गुमाउँदै १२९ रन मात्र बनाउन सक्यो। धनगढीका लागि कप्तान दीपेन्द्रसिंह ऐरीले सर्वाधिक ४९ रन जोडे। उनले ४२ बलको सामना गर्दै २ छक्का र ४ चौका हिर्काए। त्यस्तै रोड्रिगो तोमसले २४ रन जोडे भने सन्दीप जोराले २१ रन बनाए। अमित यादवले नटआउट १७ रन जोडे। सुरुवातमै बिना कुनै रन धनगढीका दुई ब्याट्स्म्यान आउट भएपछि उसको इनिङ धर्मराएको थियो। त्यसपछि दीपेन्द्र र रोड्रिगो तोमसले धनगढीको इनिङ सम्हालेका थिए। चितवनलाई जित दिलाउन भुवन कार्कीले ३ विकेट लिए। त्यस्तै करण केसी र सन्नी पटेलले २२ विकेट हात पारे। यसअघि ब्याटिङ गरेको चितवनका लागि आरिफ शेखले विष्फोटक ब्याटिङ गर्दै नटआउट ४७ रन जोडे। उनले २० बलको सामना गर्दै ४ छक्का र २ चौका हिर्काए। त्यस्तै सन्नी पटेलले ३२ रनको योगदान दिए। १७ बलको सामना गरेका उनले ३ छक्का र १ चौका हिर्काए। यसैगरी बाबर हायातले ३६ र ओपनिङमा आएका कप्तान पारस खड्काले १५ बलमा २३ रन जोडे। जितसँगै चितवनले तीन खेलमा शतप्रतिशत नतिजा निकालेको छ। उसले तीन खेलमा ६ अंक जोडेको छ। समान तीन खेल खेलेको धनगढीको २ अंक रहेको छ।
बिग बास लिग : सन्दीपको टिम मेल्बर्नको सुखद सुरुआत,क्वीन्सल्याण्ड : अस्ट्रेलियन बिग बास टी२० लिगको पहिलो खेलमा नेपाली युवा क्रिकेटर सन्दीप लामिछाने आवद्ध मेल्बर्न स्टार्सले सुखद सुरुवात गरेको छ। जारी बिग बासमा शुक्रबार मेल्बर्नले ब्रिस्बेन हिटलाई २२ रनले पराजित गर्दै सुखद सुरुवात गरेको हो। टस हारेर पहिलो ब्याटिङको निम्तो पाएको मेल्बर्नले निर्धारित २० ओभरमा ७ विकेट गुमाउँदै १६७ रन जोड्यो। जवाफमा १६८ रनको लक्ष्य पछ्याएको ब्रिस्बेन १४५ रनमै समेटियो। उसले निर्धारित २० ओभरमा ८ विकेटको क्षतिमा १४५ रनमात्र जोड्न सकेको हो। ब्रिस्बेनका लागि टोम ब्यान्टोनले सर्वाधिक ६४ रन जोडे । विष्फोटक ब्याटिङ गरेका उनले ३६ बलको सामना गर्दै ४ छक्का र ६ चौका हिर्काए। त्यस्तै म्याट रेन्शले ३९ रन जोडे। मेल्बर्नलाई महत्वपूर्ण जित दिलाउन नेपाली लेग स्पिनर सन्दीपले १ विकेट हात पारे। उनले खेलको चौँधौँ तथा व्यक्तिगत चौँथो ओभरमा ब्रिस्बेनका बेन कटिङलाई क्याच आउट गराए। सन्दीपले अन्तिम ओभरको तेस्रो बलमा १२ रन बनाएर खेलिरहेका कटिङको विकेट लिएका हुन्। चार ओभर बलिङ गरेका सन्दीपले ३८ रन खर्चिए। आफ्नो पहिलो ओभरमा १९ रन खर्चिएका उनले पछिल्ला ३ ओभरमा १९ रन नै खर्चिए। खेलको दोस्रो ओभर तथा व्यक्तिगत पहिलो ओभरको पहिलो बलमै सन्दीपले ४ चौका खाएका थिए। उनले लगातार दोस्रो र तेस्रो बलमा चौका र छक्का खाएका थिए। त्यसपछि पहिलो ओभरको अन्तिम बलमासमेत उनले चौका खाएका थिए। आफ्नो दोस्रो ओभरमा ६ रन खर्चिएका सन्दीपले तेस्रो ओभरमा ५ रनमात्र दिए। यसैगरी आडम जाम्पाले ३ विकेट लिए भने हरिस रौफ र ड्यानिएल वोरलले २२ विकेट हात पारे। यसअघि मेल्बर्नका लागि कप्तान ग्लेन म्याक्सवेलले सर्वाधिक ८३ रन जोडे। उनले ५ छक्का र ७ चौका हिर्काए। त्यस्तै पिटर ह्यान्डस्कम्बले २० र हिल्टन कोर्टराइटले १८ रनको योगदान दिए। सन्दीपको टिम मेल्बर्नले आइतबार बिहान ९ : ३० बजे अर्को खेल होल्बट हुरिक्यानसँग खेल्नेछ ।
पीपीएल : बुटवलको दोस्रो जित,पोखरा : जारी पोखरा प्रिमियर लिग (पीपीएल) मा बुटवल ब्लास्टर्सले दोस्रो जित निकालेको छ। शुक्रबार पोखरा पल्टनलाई ८ विकेटले पराजित गर्दै तीन खेल खेल्दा २ जित हात पारेको हो। टस जितेर फिल्डिङ रोजेको बुटवलले पोखरालाई मध्यम स्कोरमा रोकेको थियो। पोखराले निर्धारित २० ओभरमा ५ विकेटको क्षतिमा १२१ रन बनाएको थियो। १२२ रनको लक्ष्य पछ्याएको बुटवलले २ विकेट गुमाउँदै १४ ओभरमै लक्ष्य भेट्टायो। बुटवललाई जित दिलाउन ओपनर अफ्तबुद्धिन अहमदले महत्वपूर्ण अर्धशतक बनाए । उनले ४६ बलको सामना गर्दै सर्वाधिक ७५ रन जोडे। त्यस्तै शंकर रानाले १९ रन जोडे भने भीम सार्कीले नट आउट १६ रनको योगदान गरे। पोखराका लागि रशिद खान र प्रथमेश डेकले ११ विकेट लिए। यसअघि ब्याटिङ गरेको पोखराका लागि रविइन्दर सिंहले सर्वाधिक ४५ रन जोडे। पाँचौँ क्रममा आएका उनले नटआउट रहँदै २ छक्का र २ चौका हिर्काए । त्यस्तै प्रथमेश डेकले २० र रोहित पौडेलले १९ रन बनाए। बुटवलका लागि हर्ष टंकले २ लिए भने ललितनारायण राजवंशीले १ विकेट लिए। त्यसैगरी शिवम सिंह र नितेश थापाले ११ विकेट हात पारे। चोटका कारण बुटवलका कप्तान सोमपाल कामी मैदान उत्रिनसकेका थिएनन् । बुटवलको कप्तानी युवा खेलाडी सिद्धान्त लोहनीले गरेका थिए। यो हारसँगै पोखराको उपाधि यात्रा कठिन बनेको छ। उसले ४ खेलमध्ये ३ खेलमा पराजय भोगेको छ। बुटवलले भने ३ खेलमध्ये २ खेलमा जित निकालेको छ। पहिलो खेलमा काठमाडौँ गोल्डेन वारियर्सलाई सुपर ओभरमा पराजित गरेको बुटवल दोस्रो खेलमा चितवन राइनोजसँग ११९ रनको हार व्यहोरेको थियो।
बिगबास : सन्दीपको टोलीको पहिलो खेल,क्वीन्सल्याण्ड : अस्ट्रेलियन टी२० लिग विगबासमा नेपालका युवा क्रिकेटर सन्दीप लामिछानेको टोली मेलवर्न स्टार्स अहिले ब्रिसबान हिटसँग प्रतिस्पर्धा गरिरहेको छ । मंगलबारदेखि सुरु भएको बिगवासमा सन्दीपको टोली मेलवर्नको यो पहिलो खेल हो। ब्रिसबान हिटले टस जितेर मेलवर्नलाई पहिले ब्याटिङको निम्ता दिएको छ। पहिलो खेलमा सन्दीप प्लेइङ ११ मा परेका छन् । सन्दीपको टोलीको कप्तानी अस्ट्रेलियन अलराउण्डर ग्लेन म्याक्सवेलले गरेका छन् । गतसाल पनि सन्दीप यसै टोलीबाट बिगवासमा प्रतिस्पर्धा गरेका थिए । मेलवर्न गतसिजनको उपविजेता हो । गत सिजन पहिलो पटक बिगवासमा सहभागी भएका सन्दीपले ८ खेल खेलेका थिए । ११ विकेट लिन पनि सफल भए । उनको बलिङ इकोनोमी ६५७ थियो।

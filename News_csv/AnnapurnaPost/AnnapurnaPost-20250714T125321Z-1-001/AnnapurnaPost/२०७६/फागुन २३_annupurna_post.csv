शीर्षक,विवरण
भ्रष्टाचारविरुद्ध नागरिक आयोग,"नेपाल सरकारका मन्त्री गोकुल बाँस्कोटाले सेक्युरिटी प्रेस खरिदमा ७० करोड कमिसन माग गरेको अडियो सार्वजनिक भयो। सेक्युरिटी प्रेससँग सम्बन्धित विजयप्रकाश मि श्रसँगको कुराकानीका क्रममा उक्त कमिसनको डिल गरेका थिए। उक्त अडियो सार्वजनिक भएसँगै बाँस्कोटाले मन्त्री पदबाट राजीनामा दिइसकेका छन्। अडियो सार्वजनिक भएपछि त्यसलाई ढाकछोप गर्न सक्ने कुनै विकल्प बाँकी नभएपछि बाध्य भएर राजीनामा आयो। यसपछि आम नागरिकले शंका गरेजस्तै गरी प्रधानमन्त्री केपी शर्मा ओलीले उक्त अडियो बाँस्कोटाको भएको प्रमाण नभएको भन्दै निवर्तमान मन्त्रीको बचाउ गरेका छन्। यसअघि वाइडबडी घोटालामा जस्तै प्रधानमन्त्री ओलीले आफंै न्यायाधीश बनेर बाँस्कोटालाई निर्दोष करार गरे। अडियो बाँस्कोटाको होहोइन भन्ने ल्याब टेस्ट गर्नेबित्तिकै थाहा हुने कुरा हो। ल्याब टेस्ट गरेर अडियो बाँस्कोटाको होहोइन, परीक्षण गरी छानबिनमा सहयोग गर्नुको साटो प्रधानमन्त्री आफैंले निर्दोष बताउनुले धेरै कुराको आशंका बढाइदिएको छ। अडियो सार्वजनिक भइसकेपछि भ्रष्टाचार नियन्त्रण गर्न गठित संवैधानिक निकाय अख्तियार दुरूपयोग अनुसन्धान आयोगले जुन तवरमा छानबिन र अनुसन्धान अगाडि बढाउनुपर्ने थियो, त्यसो भएन। उजुरी कुरेर बस्यो। उजुरी परेपछि पनि आवश्यक तदारुकता देखाएन। सेक्युरिटी प्रेस खरिदमा कमिसनको डिल गरिरहेका मन्त्री बाँस्कोटाको मन्त्रालय मातहतमा एक खर्बका सात ठूला परियोजना रहेका तथ्य सार्वजनिक भयो। ती परियोजनामा मन्त्रीले कति बदमासी गरेका होलान् भन्ने नागरिक तवरमा आशंका बढेको छ। तर यसबारेमा अख्तियारले जुन तदारुकताका साथ छानबिन र अनुसन्धान गर्नुपर्ने हो, त्यो गरिरहेको छैन। अन्य मन्त्रालय तथा निकायमा भित्रभित्रै कति यस्ता भ्रष्टाचारजन्य घटना भइरहेका होलान्। अडियो रेकर्ड नभएर वा रेकर्ड भएका अडियो पनि लेनदेन मिलेर कति घटना सामसुम भइरहेका होलान्। अनि कति बास्कोटा हरू इमानदार देखिँदै अरूलाई अर्ती दिइरहेका होलान् ? केही समयअगाडि अख्तियारले बालुवाटार जग्गा प्रकरणमा केही ठूला नेतासहितलाई भ्रष्टाचारको मुद्दा दायर गरेको थियो। अख्तियारले गरेको उक्त सकारात्मक कार्यको चौतर्फी तारिफ पनि भयो। यद्यपि उक्त प्रकरणमा प्रत्यक्ष रूपमा जोडिएका नेकपाका महासचिव विष्णु पौडेल र नेपाली कांग्रेसका तत्कालीन नेतासमेत रहेका हालका सर्वोच्चका न्यायाधीश कुमार रेग्मीलाई जग्गा फिर्ता गर्ने सर्तमा मुद्दा चलाएन। अनि तत्कालीन प्रधानमन्त्री माधव नेपाल तथा बाबुराम भट्टराईलाई छानबिनमै ल्याएन। यसबाट अख्तियारको विश्वसनीयता र तटस्थतामाथि विविध प्रश्न उठेका छन्। सिद्धान्ततः ज्यान मुद्दामा जस्तै भ्रष्टाचारका मुद्दामा मिलापत्र गर्न मिल्दैन। न त घुसको रकम फिर्ता गरेर चोखिन पाइन्छ। तर बालुवाटार प्रकरणमा अख्तियारले जग्गा फिर्ता गरेमा मुद्दा दायर गर्नुनपर्ने नजिर बसाइदिएको छ। अनि सार्वजनिक जग्गा अनियमित तवरबाट व्यक्तिका नाममा पास गर्नका लागि गरिने निर्णयलाई समेत नीतिगत निर्णयका रूपमा परिभाषित गरिदिएको छ। यसले दलीय छाया त देखिएको छ नै; यसले अख्तियारका कामकारबाहीमा दीर्घकालीन रूपमा असर पार्ने निश्चित छ। यसअघि पनि लडाकु शिविरमा भएको आर्थिक अनियमिततादेखि वाइडबडी काण्डसम्म, सुन काण्डदेखि गणेश थापा काण्डसम्मका भ्रष्टाचारजन्य घटनाहरूमा अख्तियारले आवश्यक अनुसन्धान तथा छानबिन गरेन। अकुत सम्पत्तिको अनुसन्धान र छानबिनमा अख्तियारको सक्रियता निकै सुस्त छ। अकुत सम्पत्तिमा सत्ता पक्ष मात्र होइन; प्रतिपक्षका नेता पनि तानिन सक्ने हुनाले सबै राजनीतिक दलहरूको मिलेमतोमा यस्ता मुद्दामा अख्तियारले छानबिन गर्नै नसक्ने वातावरण निर्माण गरिएको छ। मूलतः पदाधिकारी नियुक्तिमा पूर्वप्रशासक र दलीय कार्यकर्ताको हालिमुहाली हुँदा अख्तियारले संविधानप्रदत्त दायित्व पूरा गर्न सकेको छैन। अदृश्य बाचा र सर्तसहित अख्तियारमा नियुक्ति भएर आउने पदाधिकारीले यस्ता मुद्दामा अनुसन्धान गर्न सक्ने आँट र सामथ्र्य राख्न सकिरहेका छैनन्। त्यसैले त नेपालमा हरेक हप्ताजस्तो भ्रष्टाचारका ठूला काण्ड सार्वजनिक हुन्छन् अनि केही दिनमै पानीको फोकाजस्तै बिलाएर जान्छन्। अख्तियार भने खरिदार सुब्बाका सयपचासका खुद्रे भ्रष्टाचारमा रंगेहात समाउनमै व्यस्त छ। राजनीतिक दलहरूले सुनियोजित रूपमा तत्कालीन प्रमुख आयुक्त सूर्यनाथ उपाध्यायको कार्यकालपछि लामो समय अख्तियारलाई पदाधिकारीविहीन बनाए। पछि सर्वसम्मत ढंगमा लोकमानसिंह कार्कीलाई प्रमुख आयुक्तमा नियुक्त गरे। यससँगै अख्तियारको साख र विश्वास घटाउने काम भए। संवैधानिक दायित्व र जिम्मेवारीलाई शक्ति र सत्ताको मतियार बनाउने काम लोकमान कार्यकालबाट सुरु भयो। लोकमानलाई प्रमुख आयुक्त बनाउने सबै राजनीतिक दलहरूको भित्री उद्देश्य पनि अख्तियारलाई बद्नाम गराएर राजनीतीकरण गर्ने नै हुनुपर्छ, ताकि भोलि त्यही अख्तियारले आफ्नो अकुत सम्पत्ति वा भ्रष्टाचारबारेमा कुनै प्रश्न उठायो भने राजनीतिक स्वरूप दिन सकियोस्। राजनारायण पाठकदेखि दीप बस्नेतसम्मको नियुक्ति यसैको निरन्तरता थियो। यिनीहरूका गतिविधि तथा कामकारबाहीले अख्तियारलाई बद्नाम गराउँदै लग्यो। जुन प्रमुख राजनीतिक दलका शीर्ष नेताको भित्री चाहना थियो। दलीय राजनीतिमा नलागेका भ्रष्टाचारविरुद्ध विगतमा काम गरेका वा सदाचार व्यक्तिहरूको सहभागितामा एक उच्चस्तरीय भ्रष्टाचारविरुद्धको नागरिक आयोग गठन गर्न सकेमा त्यसले सकारात्मक परिणाम दिनेछ। अख्तियारमा नियुक्त भएका पदाधिकारीहरू आफैं नै एकपछि अर्को गर्दै आर्थिक अनियमिततामा फस्दै गए र अनुसन्धानको घेराभित्र परे। उनीहरूमाथि भ्रष्टाचारजन्य कसुरमा मुद्दा दायरसमेत भएका छन्। गत वर्ष फागुनको पहिलो साता अख्तियारका आयुक्त राजननारायण पाठकले घूस मागेको अडियो सार्वजनिक भयो। उक्त अडियो सार्वजनिक भएपछि पाठकमाथि छानबिन गरी अख्तियारले भ्रष्टाचारजन्य कसुरमा मुद्दा दायर गर्यो। अख्तियारकै पूर्वप्रमुख आयुक्त दीप बस्न्यातमाथि बालुवाटार जग्गा प्रकरणमा संलग्नता भएको भन्दै अख्तियारले विशेष अदालतले मुद्दा दायर गरेको छ। पछिल्लो समय नियुक्त पदाधिकारीमा त्यो किसिमको समस्या देखिएको छैन। वर्तमान पदाधिकारीले आफ्नै संस्थाका पूर्वपदाधिकारीकै बारेमा छानबिन गरी दोषीमाथि मुद्दा दायर गर्नु निकै सकारात्मक हो। यद्यपि राजनीतिक दलप्रति एउटा महŒवपूर्ण प्रश्न बाँकी नै छ, के यस्ता भ्रष्ट व्यक्तिलाई नियुक्ति दिने नेताहरूले यसको कुनै नैतिक जिम्मेवारी लिनु पर्दैन ? के अख्तियारमा नियुक्तिका विद्यमान प्रावधान र प्रक्रियामा सुधारको समय अझै भएको छैन ? यो कोणबाट बहस सुरु गर्नैपर्छ। अझ पछिल्लो समयमा सरकारले भ्रष्टाचार निवारण ऐन र अख्तियार दुरुपयोग अनुसन्धान आयोग ऐनमा गर्न खोजेको परिवर्तनले अख्तियारलाई अझ कमजोर बनाउने निश्चित छ। दलहरू घुमाउरो बाटोबाट अख्तियारलाई थप कमजोर बनाउँदै आफ्नो स्वार्थ सिद्ध गर्ने प्रयत्नमा संगठित रूपमा लागिरहेका छन्। यसमा अख्तियारका वर्तमान पदाधिकारीले प्रभावकारी ढंगले अख्तियारको पक्षमा पैरवी गर्न सकेका छैनन्। यी सबै घटनाक्रमलाई मिहिन रूपमा अध्ययन तथा विश्लेषण गर्ने हो भने राजनीतिक दलहरू अख्तियारलाई निस्प्रभावी वा राजनीतिक रङरोगनयुक्त बनाउन प्रयासरत छन्। अनि कतिपय अवस्थामा सफल हुँदै गएका छन्। संवैधानिक अधिकार, जिम्मेवारी र दायित्वले सुसज्जित भए पनि नियुक्ति प्रक्रियामा भएका कमजोर प्रावधानले अख्तियारको कामकारबाहीलाई प्रत्यक्ष रूपमा प्रभाव पारेको छ। अहिलेकै जस्तो राजनीतिक दलका नेताहरूले आफ्ना विश्वासिला पूर्वप्रशासक तथा कार्यकर्ताहरूको नियुक्ति गरुञ्जेल यसले आफ्नो विश्वास पुनः आर्जन गर्न चमत्कार नै हुनुपर्छ। यद्यपि भ्रष्टाचार नियन्त्रणको सन्दर्भमा अख्तियारको विकल्प अख्तियार नै हो, यसमा कुनै शंका छैन। देशमा सुशासन कायम गराउन तथा भ्रष्टाचार नियन्त्रण गर्नका लागि बलियो अख्तियारको विकल्प छैन। यसका पदाधिकारी नियुक्तिदेखि सञ्चालन प्रक्रियामा प्रशस्त छलफल गरी संशोधन गर्न ढिला हुन त लागिसक्यो तर अख्तियारको विकल्प सोच्न भने सकिन्न। अख्तियार निर्विकल्प भए पनि अख्तियारले ठूला भ्रष्टाचारका घटनाक्रममा प्रभावकारी ढंगले अनुसन्धान गरी मुद्दा प्रक्रिया अगाडि बढाउन नसकेको यथार्थ हो। रंगेहात पक्राउ र नक्कली प्रमाणपत्रलाई छाड्ने हो भने अख्तियारको सफलताको प्रतिशत लाजलाग्दो अवस्थामा छ। देशमा दिनदिनै घट्दै गएका ठूलाठूला भ्रष्टाचारका घटनामा छानबिन र अनुसन्धान नै नगर्ने र गरिहालेमा शक्तिको आडमा गणेश थापा वा विष्णु पौडेलकुमार रेग्मी प्रवत्ति दोहोर्याउने घटनाक्रम बढ्दै गयो भने त्यसले ठूलो दुर्घटना निम्त्याउँछ। वर्तमान प्रक्रिया र पद्धतिबाट जोसुकै व्यक्ति नियुक्त भए पनि अख्तियारका अप्ठ्यारा हल हुने छैनन्। जतिसुकै सदाचार र इमानदार व्यक्तिलाई नियुक्त गरे पनि यसले प्रभावकारी ढंगले काम गर्न गाह्रो छ। किनकि दातालाई रिझाउनु सबैको पहिलो दायित्व हुन्छ। वर्तमान प्रणालीमा दलका नेता दाताका रूपमा रहेका छन्। जसले नियुक्ति दिन्छ, उसैले गरेका ठूला र नीतिगत तहका भ्रष्टाचारमा नियुक्त हुनेले प्रभावकारी ढंगबाट छानबिन गर्न सक्ने कुरा पनि भएन। हुन्थ्यो भने यति काण्ड, नक्कली छापामार काण्डदेखि प्रमुख प्रतिपक्षिका ठूला नेतासमेत मुछिएका वाइडबडी काण्डसम्मलाई छानबिन गरेर दोषीउपर मुद्दा दायर गर्न सक्थ्यो। मन्त्रिपरिषद्ले गरेका सबै निर्णय नीतिगत हुँदैनन् भन्न सक्थ्यो। सत्ता र शक्तिका आडमा अकुत सम्पत्ति जोड्ने राजनीतिज्ञहरूमाथिको छानबिन र अनुसन्धानको दर र दायरा बढाउँदै लैजान्थ्यो। यसर्थ भ्रष्टाचार नियन्त्रणका लागि दीर्घकालीन रूपमा प्रभावकारी रूपमा काम गर्नका लागि अख्तियारका नियुक्ति प्रक्रिया र प्रावधान तत्काल संशोधन गर्न आवश्यक छ। दलले नियुक्ति गर्ने प्रणालीलाई अन्त्य गर्दै नागरिक सहभागितासहितको सुनुवाइबाट नियुक्तिको व्यवस्था गर्न आवश्यक छ, जुन विश्वका कतिपय देशले अवलम्बन गरिरहेको पद्धति हो। अख्तियारमा राजनीतिक दलका नेतालाई मन परेका नभई नागरिकले विश्वास र भरोसा गरेका व्यक्तिलाई पदाधिकारीमा नियुक्ति गर्ने व्यवस्थासहित कानुन संशोधन गर्नुपर्छ। यो त भयो दीर्घकालीन सुधारको बाटो। त्यसअगाडि हाल सार्वजनिक भइरहेका भ्रष्टाचारजन्य काण्डहरूको छानबिन गर्न नागरिक आफैं सक्रिय हुन जरुरी छ। दलीय राजनीतिमा नलागेका भ्रष्टाचारविरुद्ध विगतमा काम गरेका वा सदाचार व्यक्तिहरूको सहभागितामा एक उच्चस्तरीय भ्रष्टाचारविरुद्धको नागरिक आयोग गठन गर्न सकेमा त्यसले सकारात्मक परिणाम दिनेछ। नागरिक आयोग अख्तियारको विकल्प नभई सहयोगीका रूपमा काम गर्ने गरी गठन गर्न सकिन्छ। यसले अख्तियारलाई कमजोर बनाउने नभई अख्तियारलाई नै बलियो बनाउने गरी काम गर्नेछ। नागरिक आयोगमा भ्रष्टाचारको मुद्दामा नजिर बनाएका पूर्वप्रधानन्यायाधीश रामप्रसाद श्रेष्ठ, सुशीला कार्की, विशेष अदालतका पूर्वअध्यक्ष गौरीबहादुर कार्की, प्राध्यापक गोविन्द केसीजस्ता विशिष्ट व्यक्तित्वको सहभागितामा यस्तो आयोग गठन गर्न सकेमा त्यसले सकारात्मक प्रभाव पार्नेछ। राजनीतिक दलका निगाहामा नियुक्ति पाएका अख्तियारका पदाधिकारीका अप्ठ्यारालाई मध्यनजर गर्दै यस आयोगले काम गर्न सक्नेछ। यस आयोगले ठूला भ्रष्टाचारका काण्डहरूको मिहिन रूपमा अनुसन्धान गरी अख्तियारलाई मुद्दा दायर गर्नका लागि सुझाउन सक्छ। यसैगरी, यस्ता अनुसन्धानको निष्कर्षलाई नागरिक तहमा लगेर नागरिकलाई भ्रष्टाचारविरुद्ध संवेदनशील, चेतनशील र सशक्त बनाउने काममा समेत संलग्न हुन सक्छ। भ्रष्टाचारबारेमा नागरिकलाई शून्य सहनशील बनाउँदै भ्रष्टाचारविरुद्ध नागरिक तहमा सशक्तीकरण पनि गर्न सक्छ। यस नागरिक आयोगले गरेको अनुसन्धानलाई आमसञ्चारमाध्यमले पनि प्रशस्त स्थान दिने र त्यसको विश्वसनीयता रहने हुँदा यसलाई अख्तियारले पनि नजरअन्दाज गर्न त सक्दैन। नागरिक आयोगले दोषी देखाएको अधिकारीले पनि त्यो पदमा रहिरहने नैतिक हैसियत गुमाउँछन्। यसले भ्रष्टाचार नियन्त्रणका लागि तलबाट माथि र माथिबाट तल दुवै प्रक्रिया अपनाएर सुधारको आधार तय गर्न सक्नेछ। अन्यथा सत्ता र शक्तिको उन्मादमा शासक आफैं न्यायाधीश बनेर फैसला सुनाइरहने छन्। अनि सिंहदरबारदेखि उपभोक्ता समितिसम्म चुलिँदै गएको भ्रष्टाचारले नेपाललाई फेल्ड स्टेट बनाइदिनेछ।"
एमसीसीले दल चिन्दैन,"सुरक्षा, मुद्रा सटही जोखिम, राजनीतिक खिचातानी आदिका कारण लगानी आउनेवाला छैन अमेरिकी आर्थिक सहायता (एमसीसी) राष्ट्रघाती मान्नेहरूको सत्तारूढ नेकपाभित्र बहुमत छ। प्रचण्ड, भीम रावललगायतका वामपन्थी नेताहरूले एमसीसीको विरोध आफ्नै पार्टी अध्यक्ष तथा प्रधानमन्त्री केपी ओलीलाई अप्ठेरो पार्न गरेका हुन्। एमसीसी पारित नभएमा प्रधानमन्त्री ओलीलाई मात्र नभई सिंगो मुलुकलाई असर पुग्छ भन्ने उनीहरूलाई राम्रोसँग थाहा छ। तर प्रेम र राजनीतिमा जे पनि जायज हुन्छ भनेजस्तै ओलीलाई अप्ठेरो पार्न मुलुकप्रति घातप्रतिघात जे भए पनि त्यो उनीहरूका लागि पाच्य हुन्छ। त्यही भएर एमसीसीको विरोध नगरी ओलीको विरोध नहुने भयो। त्यसो त कम्युनिस्ट नेताहरू अमेरिकी साम्राज्यवाद को विरोधको स्कुलिङमा हुर्केका हुन्। सत्तारूढ हुँदै जाने क्रममा त्यो शब्द हराउँदै गएको थियो। हिजो दरबारलाई हेर्ने दृष्टिकोणलाई लिएर र प्रधान शत्रु कसलाई मान्ने भन्ने विवादमा कम्युनिस्ट पार्टी फुटेका थिए। अर्थात्, कम्युनिस्ट पार्टीभित्र विवाद र विखण्डनका लागि कुनै ठूलो कारण हुनै पर्दैन। वामदेव गौतम र नारायणकाजी श्रेष्ठको उदाहरण पर्याप्त छ। लोकतन्त्र मान्छु भनेर आएका दलले निर्वाचनमार्पत अस्वीकृत गरिएका मुहारलाई राष्ट्रियसभामा मनोनीत गर्ने परिपाटी किन बस्यो ? अहिले वामदेव र एमसीसी प्रकरणका कारण नेकपा अघोषित रूपमा विभाजित छ। वामदेवलाई किन राष्ट्रियसभामा ल्याउनुपर्यो भन्ने आम मतदाताको प्रश्न छ। तर राजनीतिमा जे पनि जायज हुन्छ भन्ने उक्ति यहाँ पनि चरितार्थ भएको छ। आफ्नै दलभित्र प्रधानमन्त्रीलाई एक्लो पारिएको छ। बहाना छ एमसीसी र वामदेव। जबकि नेकपा सचिवालयले गठन गरेको कार्यदलले गरेको सिफारिस अमेरिकाले मान्नुपर्छ भन्ने छैन। अमेरिकाले कार्यदलका सदस्यहरू (झलनाथ खनाल, भीम रावल र प्रदीप ज्ञवाली) सित एमसीसीको सम्झौता गरेको हो र ? एमसीसीले दल चिन्दैन, सरकार चिन्दछ। एमसीसी पारित नभएमा अमेरिकालाई केही फरक पर्दैन, तर हाम्रोजस्तो अल्पविकसित मुलुकलाई भने पक्कै फरक पर्छ। आफ्नो राजनीतिक स्वार्थका लागि मुलुकको आर्थिक स्वार्थ तिलाञ्जलि दिन तम्सनेहरू के वास्तवमै राजनेता हुन् त भन्ने प्रश्न यतिबेला व्यापक भएको छ। किनभने मुलुकको स्वार्थअगाडि राजनीति र व्यक्तिका कुण्ठा गौण हुन्। अहिले त्यही एमसीसीमार्पत केही नेता हरूका कुण्ठा प्रदर्शित भएका मात्र हुन्। भारतसित परम्परागत विद्युत् प्रसारण लाइनको जडान (कनेक्टिभिटी) ले मात्र पुग्दैन, व्यापारिक तवरमा जानुपर्छ भन्ने आवाज तीन दशकदेखि उठ्दै आएको हो। ११ देखि १३२ केभीसम्मका विभिन्न प्रसारण लाइनमार्पत विद्युत् आदानप्रदान हुँदै आएकोमा त्योभन्दा व्यापारिक तवरमै जानुपर्छ भन्ने बुद्धत्व दुवै देशले प्राप्त नगरेका होइनन्। तर भारतसित भएका सहमति कार्यान्वयनमा जटिलता आउने गर्छ। त्यही भएर सहमति गरेर पनि निकै मेहनत र धैर्यपछि पहिलोपटक अन्तर्देशीय सीमापार प्रसारण लाइन बन्यो। अहिले बल्लबल्ल भारत सहमत भएको विषयमा एमसीसी राजनीतिले अन्योल खडा गरिदिएको छ। एकपटक सम्झौता भएर कार्यान्वयन भएन भने पुनः त्यस्तै सम्झौता गर्न मुस्किल पर्छ, विशेषगरी द्विपक्षीय सहमति र सम्झौताहरूमा। जसरी अरुण तेस्रो रद्द गरियो। तत्कालीन एमालेले विश्व बैंकलाई पुनः फर्काउन जति रोइकराइ गरे पनि आएन। र, २०५२ सालमा नेपालको जलविद्युत्मा बिच्केको विश्व बैंक अहिलेसम्म फर्केको छैन। त्यही भएर देशमा आयोजना बनून्नबनून्; जनताले रोजगार पाऊन्नपाऊन्; आर्थिक उन्नति होस्नहोस्सँग हाम्रा नेताको मानौं कुनै साइनो नै छैन। यिनीहरूको आर्थिक अवस्था सुदृढ छ। लाउन र खानको दुःख छैन। ज्वरो आयो भने पनि उपचार गर्न विदेशमा पुग्ने आर्थिक हैसियत छ। यस्ता कोटीका राजनीतिक प्राणीले एमसीसीको विरोध गरेको देख्दा कहिलेकाहीं लाग्छ राजनीति भनेकै यही हो। एमसीसीमा दुईवटा प्रधान विषयवस्तु छन् प्रसारण लाइन र सडक स्तरोन्नति। बुटवलगोरखपुर ४०० केभी प्रसारण लाइन बनाउनुपर्छ भनेर अमेरिकाले भनेको होइन। एमसीसी जन्मिनुअघि नै नेपाल र भारतबीच सीमापार अन्तर्देशीय विभिन्न प्रसारण लाइन निर्माणसम्बन्धी विभिन्न निर्णयहरू हुँदै आएका छन्। हाल सञ्चालनमा रहेको ढल्केबरमुजफ्फपुर ४०० केभी प्रसारण लाइन पनि बुटवलगोरखपुरजस्तै हो। विभिन्न चरणमा वार्ता, छलफल, सहमति र प्रक्रिया पूरा गरेर ढल्केबर सीमापार लाइन निर्माण हुन १० वर्षभन्दा बढी लाग्यो। विद्युत् प्राधिकरणले तीनवटा सीमापार प्रसारण लाइनलाई २६ वर्षअघिदेखि जोड दिँदै आएको थियो पहिलो झापा, दोस्रो जनकपुर र तेस्रो भैरहवा। यसमध्ये जनकपुर (ढल्केबरमुजफ्फपुर) सञ्चालनमा आयो भने दोस्रो (बुटवलगोरखपुर) मा बल्ल सहमति भएको छ। तर यसलाई एमसीसीमाथि भएको राजनीतिले प्रभावित तुल्याउने देखिन्छ। अर्काे झापादेखि बंगलादेश वा भारतकै भूभागसम्म पुर्याउने प्रसारण लाइनको उतिसारो चर्चा छैन। नेपाल र बंगलादेशले जोड दिइरहेका छन्, भारतले गम्भीर रूपमा यसलाई लिएको छैन। एमसीसीअन्तर्गतको अमेरिकी सहयोगबाट बुटवलगोरखपुर निर्माण गर्ने भनिएपछि यो प्रसारण लाइन पनि विवादमा पर्न गयो। त्यसमा अमेरिकाको सर्त थियो कि यो लाइन निर्माण गर्न भारतसित सहमति हुनुपर्ने, एमसीसी संसद्बाट पारित हुनुपर्ने, विद्युत् नियमन आयोग गठन हुनुपर्ने र एमसीसीअन्तर्गतका दुई आयोजना राष्ट्रिय गौरवका रूपमा घोषित हुनुपर्ने। यीमध्ये संसद्बाट पारित हुनुपर्नेबाहेक सबै सर्त पूरा भए। झन्डै ४५ अर्ब रुपैयाँ प्रसारण लाइन (काठमाडौंको लप्सीफेदीदेखि बुटवलसम्म) खर्च हुने भनियो। अमेरिकाले बुटवलगोरखपुर बनाउन भनेको होइन; नेपाल सरकारले नै छनोट गरेको हो। फेरि यो कुनै व्यक्तिविशेषको सनकका भरमा छनोट भएको होइन। विकासका अवरोध पहिचान गर्ने क्रममा प्रसारण लाइनलाई पहिलो प्राथमिकता दिएर भएको हो। तर, एमसीसीमाथिको राजनीतिले अब यो प्रसारण लाइनको भविष्य अन्योलमा पर्ने भएको छ। यो प्रसारण लाइनको कूल लागत ६९३५ करोड (भारु) छ। यसमा नेपालतर्प २३१ करोड भारु र भारततर्प ४६२५ करोड भारु छ। नेपालतर्प नेपाल आफैंले बनाउने। यसको लम्बाइ २५ किलोमिटर छ भने भारततर्पको लाइन उसैले बनाउने सहमति छ। भारतीय खण्डमा पर्ने प्रसारण लाइन एक सय २० किलोमिटर छ। नेपाल खण्डको प्रसारण लाइन कसरी बनाउने भन्ने विकल्पमा भारतले नेपाललाई नै जिम्मा दिएको छ। अर्थात् कुन प्रारूप (मोडालिटी) मा बनाउने भन्ने निर्णयमा नेपाल स्वतन्त्र छ। पहिलो ढल्केबरमुजफ्फपुरजस्तै पीटीसीएन पावर कम्पनीमार्पत, दोस्रो विद्युत् प्राधिकरण आफैंले, तेस्रो राष्ट्रिय ग्रिड कम्पनीमार्पत र चौथो नयाँ कम्पनी गठन गर्ने। यस विकल्पबारे नेपाल सरकारले छलफल गरिरहेको छ। तर दुवै देशतर्प प्रसारण लाइन निर्माण कार्य एकसाथ भने पूरा हुनुपर्छ। एउटाको बन्दै गर्ने वा नबन्ने तर अर्काेको बन्ने अवस्था भएमा दुवै देशलाई राम्रो हुँदैन। यस्तो अवस्थामा नेपाल खण्ड सुनिश्चित नभएसम्म भारतले काम थाल्नेमा द्विविधा छ। यो प्रसारण लाइन बनाउन भारतमा तीन वर्ष र नेपालमा पाँच वर्ष लाग्यो भने म्याचिङ टाइम (मिलान समय) मिल्दैन। सुरुमा भारतले उसको भूभाग गोरखपुरमा नयाँ सबस्टेसन (उपवि श्रामस्थल) बनाउने भनिएको थियो। तर भारतीय कम्पनी पावर ग्रिडको विद्यमान संरचना र उपलब्ध सुविधा उपयोग गरी पुरानै सबस्टेसनमा लाइन जोड्ने भएपछि नयाँ सबस्टेसन बनाउनु परेन। यसले गर्दा एक अर्ब २८ करोड भारु लागत कम पर्न गयो। अबको प्रमुख चुनौती भनेकै मूल्य हो, जसलाई राजनीतिले निर्धारण गर्न सक्दैन। मूल्यमा राजनीति नहटेसम्म हाम्रो उत्पादन प्रतिस्पर्धी हुन सक्दैन। यो प्रसारण लाइन दुई देशबीच ५०५० प्रतिशतको संयुक्त साझेदारीमा निर्माण गर्ने सहमति भएको छ। यसको साझेदारमा नेपालतर्प विद्युत् प्राधिकरण र उता पावर ग्रिड छन्। ढल्केबरमुजफ्फपुर बनाउँदा ७० प्रतिशत ऋण (व्यापारिक) र ३० प्रतिशत स्वपुँजी (इक्विटी) को संरचना थियो। यसमा ८० प्रतिशत ऋण र २० प्रतिशत इक्विटी हुने भनिएको छ। सहमतिमा बहुपक्षीय निकायको सुविधाजनक ऋण प्राप्त गरिनेछ भनिएको छ। त्यही भएर ऋणको मात्रा बढाइएको हो। तर विश्व बैंक, एडीबीजस्ता बहुपक्षीय दातृ निकायबाट दुई देश संलग्न भएका आयोजनामा ऋण प्राप्त गर्न सोचेजस्तो सजिलो भने छैन। यस्तो खालको वित्तीय व्यवस्थापनमा सहमति जुटाउन वर्षाैं लाग्न सक्छ। त्यसमाथि भारतीय नीतिगत व्यवस्था आफ्नै छन्। कहाँबाट कसरी लिने भनेर ती बहुपक्षीय निकायहरूसँग अहिलेसम्म भारतले छलफल गरेकै छैन। यो पहिलो चुनौती भयो। यो प्रसारण लाइनमा एमसीसी जोडिएकाले दोस्रो चुनौती स्थापित हुन पुगेको छ। एमसीसी छिनोफानो नभएसम्म भारतीय भूभागमा हुने लगानी स्वीकृति किन दिनुपर्यो भन्ने प्रश्न ज्वलन्त छ। भारतसितको संयुक्त उपक्रममा लगानी गर्ननिम्ति ऊर्जा मन्त्रालयले दुई महिनाअघि मन्त्रिपरिषद्मा प्रस्ताव पठाएको थियो। तर मन्त्रिपरिषद्ले कानुनसम्मत हुने गरी पुनः पेस गर्ने भन्दै फर्काइदिएको छ। विदेशी भूमिमा लगानी गर्न नेपाल सरकारको स्वीकृति प्राप्त गर्नैपर्छ। एमसीसी पारित हुनेनहुने स्पष्ट छैन। त्यही भएर त्यसपछिका प्रक्रिया पनि अवरुद्धप्रायः छन्। एमसीसीअन्तर्गतका प्रसारण लाइनको सुनिश्चितताबिना बुटवलगोरखपुर, देशभित्रका प्रसारण लाइन पनि अन्योलमा पर्ने नै भए। यो संरचनाबिना बुटवलमा भएको विद्युत् कसरी देशभित्र जान्छ ? उता भारतीय खण्ड निर्माण गर्ने विषयमा संयुक्त उपक्रम गठन गरी लाइन निर्माण गर्न भारतको नीति आयोगमा पेस भइसकेको छ, स्वीकृतिका लागि। हामीकहाँ भने अन्योल छ। यो लाइनको रणनीतिक उद्देश्य विद्युत् व्यापार हो। बिजुलीको लाइनबाट अमेरिकी सेना ल्याउने होइन। यसमा पूर्ण क्षमता (२००० मेगावाट) को प्रसारण हुने कटिबद्धता छ। यो लाइन बनेपछि बिजुली प्रसारण भए पनि नभए पनि विद्युत् प्राधिकरणले ह्विलिङ चार्ज (प्रसारण शुल्क) बापत मात्रै दुई अर्ब ५० करोड रुपैयाँ तिर्नुपर्छ। जसरी ढल्केबरमुजफ्फपुरमा वर्षको एक अर्ब आठ करोड रुपैयाँ तिरिरहेको छ। अबको कालीगण्डकी, त्रिशूली र मस्र्याङ्दी जस्ता कोरिडरअन्तर्गतका आयोजनाबाट उत्पादन हुने विद्युत्को वाहक यही प्रसारण लाइन हो भविष्यमा। आफैंमा अन्योलग्रस्त एमसीसीअन्तर्गतको महत्वपूर्ण यो पूर्वाधारका अन्य थुप्रै जोखिमहरू निहित छन्। पहिलो जोखिम हो विद्युत् उत्पादन। एकातिर यो लाइन नै अन्योलग्रस्त छ भने अर्कातिर पीपीए भएर पनि तीन हजार मेगावाटका आयोजनाको वित्तीय सम्झौता हुन सकेको छैन। दोस्रो, जोखिम भारतीय विद्युत् महसुल दर। तेस्रो, भारतको नीतिगत अस्पष्टता र आफ्नै विद्यमान नीतिको अपव्याख्या गर्ने प्रवृत्ति (जतिखेर पनि अँठ्याउने)। यी र यस्ता कारण विदेशी लगानी आउने अवस्था छैन। हेजिङ नियमावली जारी भयो तर हेजिङ के हो भन्ने स्वयं अर्थ मन्त्रालयका अधिकारीले नै बुझेका छैनन्। सुरक्षा, मुद्रा सटही जोखिम, राजनीतिक खिचातानी आदिका कारण लगानी आउनेवाला छैन। आकर्षक आयोजनामा राज्य आफैंले लगानी गर्नुपथ्र्याे। तमोर (६६७ मेगावाट) जस्ता आयोजना बेचबिखनमा पर्यो। भारतीय बजारमा मूल्यमा प्रतिस्पर्धा गर्न नसके निकासी हुन सक्दैन भन्ने कुरा त घामजत्तिकै छर्लंग भइसकेको छ। पीपीए भएका आयोजनामा समेत बैंकहरूले किन लगानी गर्न सकेनन् वा चाहेनन् भनेर राज्य (ऊर्जा र अर्थ मन्त्रालय) ले कहिल्यै चासो लिएन। अबको प्रमुख चुनौती भनेकै मूल्य हो, जसलाई राजनीतिले निर्धारण गर्न सक्दैन। मूल्यमा राजनीति नहटेसम्म हाम्रो उत्पादन प्रतिस्पर्धी हुन सक्दैन।"
न्यायिक क्षेत्रमा सुधार र सुशासन,"नातेदार र लहसिएका व्यक्तिलाई न्यायाधीश नियुक्त गर्ने कि न्यायपालिकाको गरिमा र मर्यादा राख्न सक्ने आँट र अठोट भएकालाई ? एकपटक राष्ट्रसंघको खर्चमा तयार भएको प्रतिवेदन पढ्ने मौका पर्यो। त्यसको सुरुमै नेपालको न्यायपालिका र विधायिकामा सर्वत्र भ्रष्टाचार (राम्पेन्ट करप्सन) भएको भनेर लेखिएको थियो। सर्वोच्च अदालत प्रशासनले नै पठाएको प्रतिवेदनमा उल्लिखित सो कुरा साविती थियो वा परियोजना ल्याउन त्यो लेख्न जरुरी थियो थाहा भएन। अदालत प्रशासनले पठाएको प्रतिवेदनमा विधायिकालाई मुछ्नुको आशयका सम्बन्धमा सर्वोच्च अदालतका अधिकारीसँग कुरा गर्दा प्रतिवेदन नपढी गएछ भन्ने कुरा आएको थियो। त्यही एक पंक्तिका कारण सो परियोजना त्यसबेला स्वीकृत भएन। नेपालमा दाताबाट फाइदा लिन दाताले जे लेखेलेखाए पनि नपढी स्विकार्ने प्रवृत्तिको यो सानो उदाहरण हो। यस्ता कैयन् प्रतिवेदन सरकारका दराजमा निकै छन्। न्यायपालिकामा विगतमा आएका परियोजनाबाट लड्डु लडाई झिल्ली झार्ने व्यक्ति प्रायः उनै तर सीमित संख्यामा थिए भनिन्छ। दाताको रकमबाट फाइदा लिने यो समूह गोष्ठी, भ्रमण र उपत्यकाभित्र वा वरिपरि सन्ध्याकालीन तामझाममा लहसिएको हुन्छ भनिन्थ्यो। दाताको रकमबाट फाइदा लिनुलाई अनैतिक ठान्ने विचरा र चाहे पनि मौका नपाउने बबुराहरू पनि त्यहाँ हुन्थे। यसरी दाताबाट प्राप्त रकमले न्यायपालिकामा ऐयास, विचरा र बबुरा गरी तीन वर्ग सिर्जना गरेको थियो। फजुल खर्च गरिने यो रकमले न्यायपालिकामा सुशासन कायम गर्नेभन्दा लालच बढाउने काम गरेको थियो भनी अनुमान गर्ने प्रशस्तै थिए। त्यो बेला मौका पाउने र नपाउने वर्ग मात्र होइन; एक किसिमको गिरोहगिरी सिर्जना गरिएको थियो पनि भनिन्छ। यस्ता परियोजनाबाट फाइदा उठाउनेहरूले न्यायपालिकामा बसेर दाताका एजेन्डामा काम गर्ने सम्भावना थियो र गरे भन्न पनि सकिन्छ। कतिले त अवकाशपछि पनि पछुवा र घुमुवा हुने मौका पाए होलान्। कतिलाई त्यो आशा होला। न्यायासन छाडेर दातासनका लागि मरिहत्ते गर्ने फैसलाकर्मीबाट न्यायपालिका जोगाउनुपर्ने समस्या जटिल र जेलिएको हुन सक्छ। न्यायपालिका सुधार गर्न पहिले दाताको धन खाने मन पखाल्न र न्यायप्रति मन पगाल्न जरुरी छ। बहालवाला न्यायाधीशहरूको गैरसरकारी संस्था बनाई दाताबाट रकम लिने प्रवृत्ति पनि न्यायपालिकामा सुशासन कायम गर्न सहयोगी हुन सक्दैन। त्यसका लागि न्यायाधीशको आचारसंहितामा व्यवस्था गर्नु न्याय र न्यायपालिकाको हितमा छ त ? विगतमा गैरसरकारी संस्थाका नाममा रकम माग्न न्यायाधीश दाताका दैलामा जाने गर्थे, दातालाई अड्डा अवलोकन गराउँथे र दाताका एजेन्डामा काम गर्थे भनिन्छ। केही न्यायकर्मीका राहदानी हेरे थाहा हुन्छ भनी पुष्टि गर्ने प्रयास पनि गरिन्छ। हवाई न्यायकर्मी र स्थल न्यायाधीश बीच दूरी रहेको पनि बताइन्छ। यस्तै दाताले उत्पादन गरेका प्रायोजित बौद्धिक विलासी लाई खासखास गैरसरकारी संस्थाले भनेका बेला भनेका ठाउँमा बोलाउन सक्ने क्षमता बनाइसकेका थिए। विदेशी कूटनीतिज्ञ परराष्ट्र मन्त्रालयलाई जानकारी नदिई प्रोटोकलविपरीत न्यायकर्मीका घरमा भेटघाट गर्ने गरेका समाचार प्रकाशमा आउँथे। विगतमा यस्ता व्यवहार अलिबढी भएको र दाताबाट रकम लिन अनौपचारिक आश्वासन सम्म दिने गरिएका कुरा दातासम्बद्ध कार्यालयमा कार्यरत रही अवकाश लिएका नेपाली कर्मचारीले सुनाउँछन्। पराईलाई आश्वस्त पारेर फाइदा लिने कार्य कदापि न्यायिक चरित्र मान्न सकिँदैन। अदालतमा एउटा यस्तो वर्ग छ; जसलाई मुलुकको कुल बजेटको निश्चित प्रतिशतमा बजेट चाहिएको छ। योजना, लागतअनुमान र कामका आधारमा भन्दा कुल बजेटको प्रतिशतको माग गर्ने वर्ग सम्भवतः बजेटसम्म पहुँच भएको वा बजेट रकममा डाडुपन्यु चलाउन सक्ने वर्ग पनि हुन सक्छ। तर अब योजना बनाएर बजेट माग्ने प्रचलन सुरु भएको छ जुन स्वागतयोग्य छ। न्यायपालिकामा सुधार गर्न पुग्दो बजेट आवश्यक हुन्छ। बजेट प्रतिशतमा होइन; योजना र कार्यक्रमका आधारमा माग्ने र छुट्ट्याउने हो। न्यायपालिकामा परियोजनामार्फत आउने रकमबाट केन्द्रमै सामान खरिद गरी सामान जिल्लाजिल्लामा पठाउने गरिन्थ्यो। अचेल त्यो चलन छ कि छैन ? जन्मकैद गर्न विश्वास गरिएको जिल्ला अदालतलाई पाँचसात लाखका सामान किन्न सक्षम मानिन्छमानिँदैन थाहा भएन। खरिदको केन्द्रीकरण न्याय क्षेत्रको सुशासनमा असर पार्ने विषय हो। नेपालमा केही गैरसरकारी संस्थासँग खासगरी उपल्ला अदालतका केही न्यायाधीशको लगाव हुने गरेको देखिन्थ्यो। कानुन व्यवसायीको प्रमाणपत्र भएका व्यक्तिसंलग्न ती कतिपय गैरसरकारी संस्थाले सार्वजनिक सरोकारका मुद्दा दायर गर्थे। ती मुद्दामा ठूलाठूला व्याख्या हुन्थे, लामालामा नजीर बन्थे र त्यस्तै निर्देशनात्मक आदेश जारी हुन्थे। तिनैमध्येकालाई इजलासले समितिमा चयन गर्ने गरेका उदाहरण पनि नभएका होइनन्। न्यायाधीश दाताले दिएको धनबाट चल्ने गैरसरकारी संस्था र त्यहाँ कार्यरत कानुनव्यवसायीको प्रभावमा रहनु कदापि न्यायिक सुशासन थिएन र हुन सक्दैन। त्यहाँ लेखे बोलेबापत केकति रकम र अरू के लाभ दिइन्थ्यो त्यो आफ्नो ठाउँमा छ। त्यस्ता गैरसरकारी संस्थाकर्मी वकिल रहेका अरू मुद्दा पनि हेर्ने गरेको अवस्थामा अर्को पक्ष कति आश्वस्त हुने भन्ने प्रश्न पनि हुन्छ। न्यायपालिकामा यस्तो प्रभाव पनि पाच्य नहुनुपर्ने थियो। किनकि न्याय गरेर मात्र पुग्दैन; गरेजस्तो देखिनु पनि पर्छ। गैरसरकारी संस्था चलाएर भनेको ठाउँमा भनेको बेलामा मै हुँ भन्ने न्यायाधीश हाजिर गराउन सक्ने त्यस्ता केही वकिल र हाजिर हुन जाने केही न्यायाधीशको सम्बन्धको परिभाषा, प्रकृति र आकारप्रकारलाई लिएर सन्देह गरिन्थे र सन्देह गर्ने ठाउँ पनि थिए। दुवैथरीलाई बहुपक्षीय लाभ नभई ती सम्बन्धले निरन्तरता पक्कै पाएनन् होला। ती लाभको आदानप्रदानले न्यायपालिकाको गरिमा र न्यायको मर्यादा राखे होला त ? त्यसैले अदालतमा मुद्दा पनि लिएर जाने र गैरसरकारी संस्थामार्फत न्यायाधीशलाई लाभ पुर्याउने सम्बन्धबारे सके कानुनले नै नभए आचरणका नियमले सम्बोधन गर्न जरुरी छ। न्यायिक सुशासनसँग न्यायिक नियुक्तिको निकट सम्बन्ध हुन्छ। नियुक्त हुने मात्र होइन; नियुक्तिको सिफारिस गर्ने र नियुक्ति दिने संस्थाको प्रकृति, पद्धति र प्रवृत्तिले पनि सुशासन प्रभावित गर्छ। सिफारिसकर्ता निकायको संरचना, तटस्थता, सिफारिसका प्रक्रिया, सम्भावित व्यक्तिको विगतबारेको जाँचबुझ र अध्ययनको गहिराइ आदिले कस्तो व्यक्ति नियुक्त गर्न खोजिँदै छ भन्ने देखाउँछ। योग्य, क्षमतावान् र अनुभव भएका व्यक्ति नियुक्त गर्ने कि दलका कार्यकर्ता वा दाताका कारिन्दा भनी तय गर्ने यही संस्थाले हो। सिफारिसपछि दलका कार्यालयमा धन्यवाद दिन कुद्नेलाई नियुक्त गर्ने कि जिम्मेवारी सम्झेर न्यायकर्ममा लाग्नेलाई नियुक्त गर्ने भनी मन बनाउने पनि यसै संस्थाले हो। नातेदार र लहसिएका व्यक्तिलाई नियुक्त गर्ने कि न्यायपालिकाको गरिमा र मर्यादा राख्न सक्ने आँट र अठोट भएकालाई नियुक्त गर्ने भन्ने कुरामा विचार पुर्याउने भन्ने पनि त्यही सिफारिसकर्ता संस्थाले हो। सेवाभित्रका आशालाग्दालाई पन्छाएर उनीहरू अवकाश नभएसम्म बैठक नबस्ने प्रवृत्तिमा लगाम लगाउनुपर्ने पनि यही संस्थाले हो। विगतमा यस्ता अनेक समस्या देखिए। यी हर्कतले न सिफारिसकर्ताको इज्जत थप्यो न न्यायपालिकाको प्रतिष्ठा नै बढायो। अदालतका अधिकृतभन्दा कनिष्ठ, सँंगै न्याय सेवा आयोगको परीक्षा दिँदा असफल भएका र बाहिर रहेर पनि उल्लेख्य योगदान नदिएका तथा कामको खासै अनुभव नभएकालाई नियुक्ति दिनु सेवामा रहेका जिल्ला न्यायाधीश र अधिकृतको अपमान पनि हो। जिल्ला न्यायाधीश नियुक्त हुन परीक्षा दिनुपर्ने तर माथि भने हारालुछ गरेर नियुक्ति दिने प्रवृत्तिले न्यायको मर्यादा राख्न मद्दत गर्दैन। कतिले त अदालत तल बलियोमाथि खल्बलियो भन्ने गर्छन्। नियुक्तिमा जिम्मेवारीको अभाव नै यसको कारण हो। बहालवाला जिल्ला न्यायाधीश र न्यायपरिषद्ले सेवा बाहिरबाट माथि नियुक्त गराएकाहरूबीच सँगै प्रतिस्पर्धा गराए कसको के गति होला भनी कतिले त कटाक्ष नै गर्छन् ? प्रमाणपत्र मात्रले नभई क्षमताले विद्वान्लाई पदमा लाने कि पदमा पुगेपछि पदेन विद्वान् भइहाल्छ भनी अनुमान गरिरहने ? कसको सिफारिस भयो भन्ने मात्र होइन, कसलाई सिफारिस गरिएन भन्ने पनि महŒवपूर्ण हो। न्यायिक नियुक्तिमा दलका सक्रिय कार्यकर्ताबाहेकका योग्य व्यक्ति नभएर ती कार्यकर्तालाई नियुक्त गरिएको थियो त ? अरू कोही योग्य नभएर नातेदार नियुक्त गरिएको हो त ? मुद्दाको फाइल बोक्नेभन्दा दाताको झोला बोक्ने योग्य हुन्छ त ? विषयगत प्रोफेसर किन योग्य नमानिएका ? न्यायका उपभोक्तालाई यी प्रश्नको उत्तर दिन सक्ने गरी नियुक्तिको सिफारिस गर्नुपर्ने थियो, तर त्यसो भएको पाइएन। सिफारिसकर्ताहरू नै विगतमा आफ्नो नियुक्तिको सिफारिस गर्नेहरूप्रति बफादार भएर सही नियुक्ति नभएको त थिएन ? मेरो फलानो वा मेरी फलानी भनी अड्डी कस्दाकस्दै नियुक्ति विवादास्पद भएको हो कि ? न्याय गर्ने काम एउटालाई हराउनु र एउटालाई जिताउनुपर्ने प्रकृतिको बनाइएकाले यो कठिन काम पनि हो। उही कानुनका एकभन्दा बढी व्याख्या हुन सक्ने कुरालाई हाम्रो पद्धतिमा स्वीकार गरिएको छ। त्यसैले एकभन्दा बढी न्यायाधीश भएको इजलासमा न्यायाधीशले राय बझाउन सक्छन्। हामीकहाँ महादेशीय पद्धतिमा जस्तो एउटा रायमा सहमत हुन न्यायाधीशलाई कर हुँदैन। यस्तो पद्धतिमा विश्वास गरेपछि यसै किसिमको व्यवहार गरिनुपर्छ। मुद्दामा भएको आदेशमा कानुनबमोजिम माथिल्लो अदालतबाट न्यायको रोहमा जाँच भइरहेको अवस्थामै प्रशासनिक तवरबाट छानबिन गर्नु कति मनासिव हुन्छ ? आदेश जाँच्दा अन्यथा भएको देखिए न्यायादेश (स्ट्रिकच्चर) जारी गर्न सकिन्छ। इजलासबाट हेर्दा आदेश सदर हुने स्थिति र समितिबाट हेर्दा कारबाही गर्नुपर्ने भन्ने सिफारिस आए समस्या हुन सक्छ। इजलासबाट पुनरावेदन आदि हेर्दा गम्भीर त्रुटि भएको देखिए न्यायादेश (स्ट्रिचर) जारी गर्ने पद्धति बसाउनुपर्छ। निश्चित प्रतिशतभन्दा बढी फैसला उल्टी भए कारबाही गर्ने मानदण्ड र प्रक्रिया सुनिश्चित गर्न सकिन्छ। विगतमा यस्तो प्रबन्ध रहेको पनि थियो। इजलासको समय व्यवस्थापनका लागि एका पक्षबाट निश्चित समयभन्दा बढी समय बहस गर्नुपर्ने भए बहस नोट पेस गर्न अनिवार्य गर्ने व्यवस्था गरी बहसको समय घटाउन सकिन्छ। न्यायासन छाडेर दातासनका लागि मरिहत्ते गर्ने फैसलाकर्मीबाट न्यायपालिका जोगाउनुपर्ने समस्या जटिल र जेलिएको हुन सक्छ। न्यायपालिका सुधार गर्न पहिले दाताको धन खाने मन पखाल्न र न्यायप्रति मन पगाल्न जरुरी छ। नेपालमा रिटमा कारण देखाऊ आदेश जारी गर्दा इजलासले कारण लेख्ने गरेको सामान्यतः पाइँदैन। यसले गर्दा रिटको संख्या बढ्ने गरेको अनुमान गर्न सकिन्छ। तसर्थ रिट निवेदनमा पहिलो सुनुवाइ दुईजना न्यायाधीशबाट गर्ने र कारण देखाऊ आदेशमा पनि कारण खोली आदेश जारी गर्ने व्यवस्था गर्न सकिन्छ। न्यायाधीशहरूलाई उनीहरूको योग्यता, रुचि, तालिम र अनुभवका आधारमा विषयगत विशिष्टता प्रदान गर्ने र त्यसै प्रकृतिका मुद्दा वा रिटको निर्णय गर्ने काम सुम्पनेतर्फ ध्यान दिन सके स्तरीय र सीघ्र निर्णयमा मद्दत पुग्न सक्छ। नयाँ नियुक्ति भएर जाने कतिपय न्यायाधीश इजलासमा प्रायः अल्मलिएको र पुरानो न्यायाधीशको मुख ताक्ने गरेको सुनिन्छ। दुईजना नै नयाँ न्यायाधीशको इजलास गठन भए प्रायः मुद्दा नाछिनिने गरेको र छिन्दा पनि सुरु सदर गर्ने भन्ने सुनिन्छ। तसर्थ पहिलोपटक नयाँ नियुक्ति भई जाने न्यायाधीशलाई अलि लामो अवधिको तालिम र अदालती अभ्यास गराउन जरुरी देखिन्छ। न्यायाधीशलाई अनुसन्धानमुखी बनाउन उनीहरूलाई विषयवस्तु दिएर अनुसन्धानपत्र तयार र प्रस्तुत गर्न लगाउन सकिन्छ। कानुन निर्माण प्रक्रिया, कानुन मसौदाका सिद्धान्त, कानुनी भाषाशैली, अपराध अनुसन्धानका आधारभूत सिद्धान्त, अभियोजनका सिद्धान्त, कानुनी प्राविधिक शब्दको अर्थजस्ता परोक्ष विषय पनि न्यायाधीशको पाठ्यक्रममा राख्न जरुरी छ। साथै नेपालमा देवानीतर्फ जग्गासम्बन्धी मुद्दा बढी पर्ने गरेकाले जग्गा प्रणाली, नापनक्सा र नक्सा अध्ययनसम्बन्धी विषयमा पनि तालिमको विषयवस्तु बन्न जरुरी छ। नेपालमा बाझिएका नजीर प्रशस्त रहेको बरोबर आइरहन्छ। त्यसैले फैसला गर्ने न्यायाधीशसमक्ष बाझिएका मध्ये कुनै नजिर छान्ने विकल्प छ। यो परिस्थितिबाट छुटकारा पाउन सर्वोच्च अदालतले नजिर छिमल्ने उपाय गर्न जरुरी छ। न्यायकर्मी बौद्धिक र आर्थिक दुवै रूपमा इमानदार छ भने मात्र त्यसले न्याय गर्न सक्छ। बौद्धिक रूपमा इमानदार अर्थात् कानुन र न्यायबारे दक्ष र सक्षम बनाउन तालिम र अन्तरक्रियाका पर्याप्त अवसर हुनुपर्छ। आर्थिक इमानदारी अन्तरमनबाट न्यायप्रतिको लगाबले आउने हो। नैतिकता र न्यायको महत्ताप्रति समर्पित नभई इमानदार बन्न गाह्रो हुन्छ। विगतको अध्ययन नगरी नियुक्ति दिने पद्धतिमा असल र इमानदार व्यक्ति न्यायकर्मी नियुक्त हुन पुग्नु चिट्ठा नै हो। न्यायपालिकामा सुधार गर्न पदमा भएका न्यायाधीशको प्रवृत्तिमा सुधार ल्याउन पनि उत्तिकै जरुरी छ। प्रवृत्तिमा सुधार नल्याई संरचना र कार्यविधिमा मात्र गरेको परिवर्तनले वास्तविक सुधार सम्भव छैन। असल न्यायाधीशले खराब कानुनको पनि असल व्याख्या गरी वास्तविक न्याय दिन सक्छ। खराब प्रवृत्ति भएको न्यायाधीश भए असल कानुनको गलत व्याख्या गरी न्याय बिगार्ने सम्भावना हुन्छ। न्यायपालिकाको कामको जसअपजसमा अनुसन्धानकर्ता र अभियोजनकर्ताको कामको पनि प्रभाव हुन्छ। कानुन व्यवसायी त अदालतका अधिकृत नै भनिन्छ। राज्यको अभिलेख प्रणाली चुस्तदुरुस्त नभए न्याय प्रक्रिया ढिलो हुन्छ। वैज्ञानिक जाँच गर्नेले गलत प्रतिवेदन दिए न्याय मर्न सक्छ। लिखत तयार गर्नेले गलत तयार गरिदिए न्याय दुरुह हुन्छ। तसर्थ न्यायका लागि यसको सेरोफेरोमा काम गर्ने संस्था र अधिकारीको इमानदारी र सक्रियता पनि उत्तिकै महŒवपूर्ण हुन्छ। साक्षी बस्ने आम जनताले हो। उसले झूटो बकपत्र गरे न्याय सकिन सक्छ। यसको झूटो अभिव्यक्ति दिएमा दण्ड गर्ने प्रभावकारी कानुन पनि जरुरी छ। तसर्थ न्याय क्षेत्रलाई समग्रतामा हेरी समग्रतामै सुधार गर्नुपर्ने देखिन्छ।"
धमाधम रोकिँदै खेलकुद,"काठमाडौं : कोरोना भाइरसको त्रासले विश्वभर खेलकुदका गतिविधि रोकिएका छन्। नेपाल सरकारले कोरोना भाइरसबाट सर्वसाधारणलाई सचेत रहन सुझाव दिएसँगै देशभर सञ्चालन हुन लागेका राष्ट्रिय र अन्तराष्ट्रिय खेलकुद प्रतियोगिता अनिश्चितकालका लागि स्थगित हुन थालेका छन्। राष्ट्रिय खेलकुद परिषद् (राखेप) ले खेलकुद प्रतियोगिता रोक्न सम्बन्धित सबै खेलकुद संघलाई निर्देशन दिएको छ। राखेप प्रशासन विभाग प्रमुख कुलबहादुर थापाले बिहीबार प्रेस विज्ञप्ति जारी गर्दै जनताको सुरक्षालाई ध्यानमा राखी प्रतियोगिता रोक्न आयोजक संघसंस्थालाई निर्देशन दिएका छन्। राखेपले सञ्चालनमा रहेका प्रतियोगिता तत्काल सक्न र बाँकी प्रतियोगिता अर्को सूचना नभएसम्म आयोजना नगर्न अनुरोध गरेको छ। कोरोनाका कारण चैत १ गतेदेखि सञ्चालन हुन लागेको नेपालको लोकप्रिय फेन्चाइज लिग क्रिकट एभरेस्ट प्रिमियर लिग (ईपीएल) अनिश्चित समयका लागि स्थगित गरिएको छ। ईपीएल सञ्चालक आमिर अख्तरले पत्रकार सम्मेलन गरी प्रतियोगिताको अन्तिम तयारी भए पनि कोरोना भाइरसका कारण स्थगित गर्नुको विकल्प नभएको बताए। लगानी र आर्थिक अवस्थाभन्दा पनि पहिलो सर्त स्वास्थ्य र सुरक्षा हो। हजारौंको जमघट र विदेशी खेलाडीको आगमनमा हुने ईपीएल गर्न अहिले गाह्रो छ। सरकार, अन्तर्राष्ट्रिय क्रिकेट काउन्सिल (आईसीसी), सहभागी टोली र प्रायोजकको सल्लाहमा ईपीएल स्थगित गरेका हौं। प्रतियोगिता अनुकूल समयमा सञ्चालन गर्नेछौं, आमिरले भने। कोरोना भाइरसकै कारण दशरथ रंगशालामा चैत १३ र १८ गतेका लागि तय भएको फिफा विश्वकपअन्तर्गतको छनोट खेल पनि सर्ने भएको छ। खेल सार्नका लागि अस्ट्रेलियाले एसियाली फुटबल महासंघ (एएफसी) मा निवेदन दिएको छ। अस्ट्रेलियन सरकारले आफ्ना नागरिकलाई देश नछाड्न निर्देशन दिएको र कोरोनाको जोखिमका कारण अस्ट्रेलियाले तत्काल नेपाल आउन नसक्ने जनाएको छ। अस्ट्रेलिया अहिले एएफसीको निर्णयको पर्खाइमा छ। सन् २०२२ मा कतारमा आयोजना हुने विश्वकपअन्तर्गत एसियाली देशको छनोट खेलमा नेपाल समूह बी मा छ। यसअघि नेपालले चैत १३ गते चाइनिज ताइपेई र १८ गते अस्ट्रेलियासँग दशरथ रंगशालामा खेल्ने तय भएको थियो। ताइपेईले भने खेल सार्ने विषयमा केही बताएको छैन। फिफा विश्वकपका विषयमा विश्व फुटबल महासंघ (फिफा) र एएफसीका पदाधिकारीबीच अहिले छलफल भइरहेको छ। नेपालले यसअघिका पाँच खेलमा चार हार र एक जित निकालेको थियो। नेपालले ताइपेईलाई २० गोलले हराएको थियो। कोरोनाका कारण अहिले विश्वभर अन्य अन्तर्राष्ट्रिय खेलकुद गतिविधि पनि बन्द भएका छन्। जापानमा यसै वर्ष आयोजना हुन लागेको ओलम्पिक खेलकुद सारिने विषयमा छलफल भइरहेको छ। युरोपियन लिग फुटबल र अन्य ठूला प्रतियोगिता दर्शकविनै बन्द स्टेडियममा सञ्चालन भएका छन्।"

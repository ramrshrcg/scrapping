शीर्षक,विवरण
सेनापतिको एक वर्ष : सुधारका खाका कति कार्यान्वयन भए ?,"त्रिचालीसौं प्रधानसेनापतिका रूपमा नेतृत्व समालेका दिन एक वर्षअघि पूर्णचन्द्र थापाले भनेका थिए, संगठनभित्र समस्या रहेको स्वीकारोक्ति सुधारको पहिलो कदम हो । चुनौतीका चाङबारे जानकार भएरै होला थापाले तत्कालै सुधारको खाका प्रस्तुत गरे । उनले थालेका सुधारका कदमले फौजको तल्लो तहसम्मलाई उत्साह जगाएको थियो । तर, ती सुधारका कदम कति सार्थक भएभएनन् त्यो समीक्षाको विषय हुन सक्छ । दीर्घकालीन राष्ट्रिय सोच, रणनीति र राष्ट्रिय स्वार्थको जगेर्ना गर्ने जिम्मेवारी सेनाको काँधमा छ । मुलुक विकासमा पनि सेनाको हातेमालो उत्तिकै आवश्यक देखिन्छ । विश्वमै सेनाप्रति सकारात्मक भाव रहँदै आएको छ मतबुत सुरक्षाका कारण । त्यसैले सत्तामा बस्नेहरूसँग मात्र होइन, संगठनको विश्वास टुट््न नदिन सेना सजग बन्न जरुरी छ । त्यसो त, राजनीतिक परिवर्तन र राजसंस्थाको अन्त्यपछि उसको भूमिका जनपक्षीय देखिएको छ । सेना जनताका पक्षमा नआएको भए मुलुकमा रक्तपात हुन सक्थ्यो, सशस्त्र संघर्षमा रहेको माओवादीसहित भएको ०६२६३ को आन्दोलनमा । चेन अफ कमान्ड मा चल्ने सेनालाई व्यवसायीकरण गर्ने नेतृत्वको लक्ष्य छ । सेना यतिबेला बरियतामा अन्य निकायभन्दा तल छ । सेनाका अधिकृत अन्य सुरक्षा अधिकारीभन्दा मुनि राख्ने गरी प्रस्तावित विधयेकप्रति सेना असन्तुष्ट छ । बिम्स्टेक संयुक्त अभ्यासमा जानेनजाने विषय विवादमा मुछियो सेनालाई । हतियार खरिदको विषयमा राजनीतिक चासो रहनेलगायतले पनि सेना पछिल्लो समय एकपछि अर्को विवादमा तानिँदै आएको छ । यस्ता प्रयासबाट सेनालाई जोगाउनु नेतृत्वको जिम्मेवारी हो । सुरक्षा चुनौती समस्यारहित संगठनको परिकल्पना सहज छैन । सुरक्षा चुनौती पलपलमा परिवर्तन भइरहन्छन्् । प्रधानसेनापति थापाले नेपाली सेनामा केही सुुधारको थालनी गरेका छन्् । कतिपय कार्यान्वयनमा गएका छन्् भने कतिपय अनुक्रममा । आफैंबाट आजैदेखि परिवर्तनको सुरुवात गरौं भन्दै थापाले सबै तहमा आफ्नो उपस्थिति देखाएका छन्् । नेपाली सेनामा भिजन २०३० तयार गर्दै सेनालाई थप सशक्त पार्ने तथा क्षमता बढाउने काम अघि बढेको छ । कतिपय अवस्थामा सेनामा चेन अफ कमान्ड भनिए पनि सकल दर्जालाई बेवास्ता गरिन्थ्यो । विखण्डनका पक्षधरलाई सेनाको गतिविधि पक्कै पाच्य हँुदैन । सेना दिवसमा पैरवी गर्नेबाहेक अन्य दिन सडकमा भीभीआईपीको सुरक्षाका नाममा सर्वसाधारणले पाउने सास्तीको दोषको भागीदारको संज्ञा सेनाले मेट््न जरुरी छ । सेनाले आफूलाई प्रविधिपूर्ण बनाउन सक्नुपर्छ । यसका लागि अमेरिका, फ्रान्स, बेलायत र इजरायली सेनाबाट सिक्नुपर्छ थोरै सेना तर उच्च प्रविधि । विश्वमा सेनालाई थपिएको अर्को चुनौती भनेको बढ््दो साइबार सुरक्षाको खतरा पनि हो । सूचना प्रविधि प्रयोगमा सेना सचेत भएर सुरक्षा प्रणाली अधिक उपयोग गर्नुपर्छ । कागजी केन्द्रीकृत फाइलिङ गर्दै प्रविधिमार्फत सबै कुरा पुयाउने काम भएको छ । राष्ट्रिय सुरक्षा नीतिको परिमार्जन र प्रतिरक्षा नीति पनि स्पष्टरूपमा आउनुपर्छ । उक्त नीतिमा सेनापतिको कार्यक्षेत्र खुम्च्याउने प्रयास भएकाले यसप्रति सैन्यनेतृत्व सचेत हुनैपर्छ । सैन्य कूटनीति प्रधानसेनापति भएपछि थापाले भारत, चीन र अमेरिकाको भ्रमण गरिसकेका छन्् । नेपाली सेना दक्षिण एसियामा सबैभन्दा पुरानो र लामो इतिहास बोकेको संस्था हो । आधुनिक नेपालको निर्माणमा बनेको सेनाले मुलुकको अन्तर्राष्ट्रिय सम्बन्ध विस्तारमा पनि जग हाल्ने काम विगतमा गरेकै हो । मित्रराष्ट्रसँग सैन्यतहमा सुमधुर, सन्तुलित, सौहार्दपूर्ण र मित्रवत्् सम्बन्ध स्थापित गर्नु नेपाली सेनाको विशेषता हो । नेपालको कूटनीतिलाई सबल बनाउन सेनाले पनि सैन्य कूटनीतिमार्फत भूमिका निर्वाह गरिरहेको छ । सेनाको यो सैन्य कूटनीति मुलुकभित्र मात्र नभई बाह्य शक्तिको चलखेलप्रतिसमेत लक्ष्यित थियो । नेपालमाथि गढेका विदेशी आँखालाई सन्तुलनमा ल्याउन सेनाबाट कूटनीतिक प्रयास हुनुपर्छ । शान्ति सेनामा देखाएको कौशल, नाकाबन्दीमा देखाएको भूमिकाले मात्र होइन उच्चस्तरको भ्रमणमा समेत सेनाको कूटनीतिक भूमिका प्रशंसनीय छ । सबै मुलुकका सेनासँग तालिम र संयुक्त अभ्यास गर्ने काममा पनि सेना सक्रिय छ । हेर्दा मसिना तर प्रभावकारी सेनामा किन जागिर खाने ? जस्ता सोच हावी हुँदै गर्दा सुधारको खाँचो टड््कारो बनेको हो । सेनामा कोही पनि पिल्सिएर बस्न नपरोस्् भन्दै पछिल्लो समय गुनासो सुन्ने र निकास दिने संयन्त्रको विकास भएको छ । संगठनका बेथिति, विसंगति र विकृति गर्दै लैजाने कामअन्तर्गतकै एक पाटो हो । जिम्मेवारी पूरा गर्न सबल र आधुनिक सेना बनाउने उद्देश्य सेना प्रमुखको रहनु राम्रो हो । बलियो सेना कमजोर राष्ट्र हुन सक्दैन । बलियो राष्ट्र बलियो सेना अर्थात्् मुलुक बलियो भएमा सेना बलियो हुन्छ भन्ने भावनामा आधारित रहेर सेना अघि बढ््न जरुरी छ । पछिल्लो समय सेनाभित्र चार स को निकै बहस हुन्छ । त्यो हो, शिक्षा, स्वास्थ्य, सीप तथा स्वरोजगार र सुविधा तथा सहुलियत । सुरक्षाको सुरुवाती अक्षर पनि स नै हो । चार स बढी चर्चाको कारण हो सेनामा जागिर गर्न जानेको पनि परिवार हुने भएकाले त्यस विषयमा सोच्न र सेनामा आर्कषण बढाउन यस्ता चार स राखेर आधारभूत आवश्यकता पूर्तिमा सैन्य नेतृत्व लागेको देखिन्छ । सेनामा पछिल्लो समय बीचमै जागिर छोडेर अन्यत्र जाने, बिदेसिने क्रम बढेपछि आकर्षण बढाउन भन्दै सेनाले नयाँ रणनीति लिएको हो । नक्कली सर्टिफिकेट, नागरिकतालगायतका किर्ते काम र भर्नामा हुने चलखेलमा देखिएका गतिविधि नियन्त्रण छानबिन गर्न थापालाई सहज थिएन । यो चिर्ने क्रममा कैयौं कारबाहीमा परे र कतिपय घर फर्किए भने कतिपय अझै छानबिनको दायरामा छन्् । यसले सेनामा एक प्रकारको छलकपट बन्द हुने संकेत मिलेको छ । विभिन्न बहानामा पैसा उठाउने कार्य पनि बन्द भएको छ । सेनाभित्रको भ्रष्टाचार र राजनीतिक नेतृत्वले सेना देखाएर गर्ने उपयोगमा सेना सचेत रहेको सन्देश दिएका छन्् उनले । त्यो अझै अपुग देखिन्छ । सेनाभित्र भ्रष्टाचार हेर्ने निकाय सैनिक विशेष अदालतलाई चुस्त बनाउनुपर्ने छ । कल्याणकारी कोषको परादर्शितामा जोड दिइए पनि त्यसबारे बहस हुन सकेको छैन । प्रतिरक्षा र सीमा सेनाभित्र अपरिहार्य ठानिएको राष्ट्रिय प्रतिरक्षा विश्वविद्यालय स्थापनाको काम अघि बढेको छ । नेपाली सेनाले सीमा सुरक्षा तथा सर्वे निर्देशनालयको सम्भाव्य अध्ययन अघि बढाएको छ । लामो समयदेखिको सीमा विवाद सुल्झाएर आधुनिक सुरक्षा प्रणाली अपनाउन सेनाले यो प्रक्रिया अघि बढाएको हो । नेपालभारत सीमामा जीपीएस प्रणालीअनुसार सीमांकन गर्दै सीमास्तम्भ राख्ने काम लामो समयदेखि नसकिएपछि त्यसमा सेनाले चासो देखाएको हो । सरकारको कूटनीतिक निकायले दुईपक्षीय छलफलमा राख्न नसकेको सुस्ता र कालापानीको विषयबारे सेनाले अध्ययन बढाएको छ । सीमासम्बन्धी महŒवपूर्ण डकुमेन्टको अर्काभिङ गर्ने कार्य पनि सेनाले थालेको छ । पछिल्लो समय सेनामा बहसको विषय बनेको छ, काठमाडौंतराई मधेस जोड््ने रणनीतिक दू्रतमार्ग । सबै बैठकमा सेनाको विकास निर्माणको गफ हुन थालेको छ । यसले गर्दा सेना कतै सुरक्षाको विषयमा बहस छाडेर त्यसमा नै केन्द्रित त हुने होइन भन्ने चिन्ता पनि थपिएको छ । सेनाको व्यवस्थापनमा बन्ने यो मार्गको विस्तृत प्रतिवेदन (डीपीआर) पारित भएर राष्ट्रियअन्तर्राष्ट्रिय बोलपत्रमा गइसकेको छ । सेनाअन्तर्गत हुने र स्थानीय ठेकेदारमार्फत हुने काम डीपीआर बन्दैदेखि अघि बढे पनि मुख्य कामको थालनी हुने क्रममा छ । सेनाले राजमार्ग बनाउनेदेखि जटिल स्थानको ट्र्््याक खोल्ने काम गर्दै आएको छ । द्रूतमार्ग भने सेनाको वर्तमान साधन स्रोत र ओजभन्दा निकै माथिको काम हो । विपत्तिमा पर्नेलाई सहयोग, उद्धार, शान्तिका लागि पहल गर्दै आएको छ । केही स्वदेशी तथा विदेशी तत्व र उत्प्रेरकका कारण मुलुक समस्यारहित नभएकोप्रति चिन्तित छ सेना । सामाजिक सद््भाव र राष्ट्रिय सुरक्षामा खलल पार्ने उद्यत्् पक्षलाई निस्तेज गर्न आवश्यक छ । प्रधानसेनापति थापाले सुधारका केही काम थालेका छन्् तर ती काम उनको मात्र पहलमा सम्भव छैन । यसका लागि राजनीतिक नेतृत्वलाई विश्वासमा लिएर सामूहिकतामा जोड दिन आवश्यक छ । राष्ट्र एवं सरकार प्रमुख, मन्त्रीको ठीक पछाडि सैन्य पोसाकमा उभिने प्रचलनदेखि अगाडि प्रशंसा र पछाडि खोइरो खन्ने प्रवृत्तिको अन्त्य सेनाको चुनौती हो ।"
बीपीलाई फाँसी दिने त्यो प्रस्ताव,"सिक्किम भारतमा विलय गराएपछि भारतीय गुप्तचर संस्था रअले नेपाल मिसन बनाएर काम गर्न थाल्यो। नेपाललाई पनि सिक्किमजस्तै सके भारतमा विलय गराउने त्यस्तो सम्भव नभए भुटानमा जस्तै परराष्ट्र र रक्षा भारतको नियन्त्रणमा राख्ने गरी काम गर्न थाल्यो। आरके यादव मिसन रअ। सन् १९७० को प्रारम्भबाटै दक्षिण एसियामा राजनीतिक उथलपुथल सुरु भयो। दोस्रो महाशक्ति राष्ट्र सोभियत संघले अफगानिस्तान कब्जा गर्यो। त्यसको प्रभाव अफगानिस्तानको छिमेकी इरानमा पर्यो। धर्मान्ध खुमेनीले राजाविरुद्ध आन्दोलन चलाए। राजा भागेर इटालीमा शरण लिन पुगे। त्यसको प्रभाव पाकिस्तानमा पर्यो। त्यसयता आमचुनाव भएर बहुमतप्राप्त दल अवामी लिगलाई सत्ता हस्तान्तरण गर्न पाकिस्तान चाहिराखेको थिएन। यही मौका हो आफ्नो जन्मजात शत्रु पाकिस्तानलाई तह लगाउने भनेर भारतले अवामी लिगलाई समर्थन गर्यो र भारत र पाकिस्तानबीच युद्ध भएर बंगलादेश बन्यो। नेपालको स्थिति पनि राम्रो थिएन। २०१७ साल पुस १ गते सैनिक कू गरी नेताहरूलाई नजरबन्दमा राख्नुका साथै संसद् विघटन र दलहरूमाथि प्रतिबन्ध लगाएर राजा महेन्द्रले तानाशाही शासन चलाएका थिए। महेन्द्रको तानाशाही शासनविरुद्ध नेपाली कांग्रेसले सशस्त्र क्रान्ति गरे पनि सफल हुन सकेको थिएन। कांग्रेसको यो असफलतापछि केही युवा कम्युनिज्मप्रति आकर्षित भएर माओ चाउ नेपाल आउ, राजा महेन्द्र विदेश जाउ नारा लगाउन थालेका थिए। चीनमा सांस्कृतिक क्रान्ति सुरु भएको थियो। भारतको नक्सल बारीमा पनि व्यक्तिहत्या अभियान सुरु भयो। त्यसको देखासेखी गरेर नेपालमा पनि व्यक्ति हत्याको राजनीति सुरु भयो। छसातजना राजनीतिक कार्यकर्ताको हत्या भयो। नेपालका छरछिमेकमा भएको परिवर्तन र देशभित्र युवामा देखा परेको विद्रोही मानसिकतालाई ध्यानमा राखेर आफ्नो कार्यकाल पूरा गरेर स्वदेश फर्कन लागेका बेलायती राजदूतले राजा महेन्द्रलाई भेटेर भने, म स्वदेश फर्कंदै छु। यतिबेला बीपीका मित्र विल्सन बेलायतका प्रधानमन्त्री छन्। थुप्रै लेबर सांसद पनि बीपीका मित्र छन्। बिनामुद्दा बीपीहरूलाई थुनेको आठ वर्ष भयो। बीपी कहिले छुट्छन् भनेर प्रश्न गरे भने के जवाफ दिने ? राजदूतबाट यस्तो प्रश्नको सम्भवतः महेन्द्रले अपेक्षा गरेका थिएनन्। उनी केही असमञ्जसमा परे तर सम्हालिँदै महेन्द्रले भने, जे भयो भयो, अब संविधानको टाइटल म लेख्छु। त्यसको विषयवस्तु बीपीले लेखून्। राजाको उत्तर सुनेपछि राजदूतले भने, त्यसो हो भने बीपीलाई भेट्न पाऊँ। बीपीको स्वास्थ्यको जानकारी र सरकारबाट हुकुम भएका यी कुरा उनीलाई भनेर स्वदेश फर्कन्छु। राजाले स्वीकृति दिए। राजदूतले बीपीलाई भेटेर आफू स्वदेश फर्कन लागेको जानकारी दिँदै राजासँग भएको कुराको जानकारी गराए। यसैबीच सुवर्णजीले वक्तव्य दिनुभयो। त्यसलाई समर्थन गरेर बीपी, गणेशमानजीहरू छुट्नुभयो। तर किसुनजी त्यसमा असहमति जनाएर छुट्नु भएन। जेल रिहाइपछि ब्रिटिस दूतावासले भनेअनुसार राजासँग भेट हुने विश्वासमा बीपी सामान्य भेटघाटका कार्यक्रम राखेर प्रतीक्षामा बस्नुभयो। तर, राजासँग भेटघाट हुनुको सट्टा बीपीलाई पुनः गिरफ्तार गर्ने हल्ला सुरु भएपछि बीपी र गणेशमानजी भारत जानुभयो। बीपी र राजाका बीचमा भेट नहोस्, भेट भएमा नेपालले नयाँ राजनीतिक कोर्स लिन सक्छ, त्यसमा आफ्नो भूमिका केही हुने छैन भनेर छट्पटिएको बाह्य शक्तिको इशारामा सत्तामा बसेकाहरूले यो हल्ला चलाएका थिए। यो कुरा बीपी र राजा दुवैले बुझ्न सकेनन्। देशबाहिर गएपछि नेपालमा अस्थिरता चाहने शक्तिको मुठीमा पर्नुभयो बीपी। त्यतिबेला सम्पूर्ण दक्षिण एसिया अस्थिरताको भुमरीमा थियो। यसबाट उत्साहित हुँदै बीपीले प्रजातन्त्र पुनस्र्थापनाका निम्ति सशस्त्र क्रान्तिको घोषणा गर्नुभयो। बीपीको घोषणाले राजा र बीपीबीच संवादको ढोका बन्द भयो। बंगलादेश बनेपछि भारतले सिक्किम भारतमा विलय गराउने योजनाका साथ काम गर्न थाल्यो। सुरुमा राजा चोग्यालका खिलाफमा जनता भड्काउने, राजालाई पनि जनआन्दोलन दबाउन उठाउने अनि जनता सडकमा आइसकेपछि जनआक्रोश चर्काएर सैनिक हस्तक्षेप गरी तथाकथित निर्वाचनको नाटकको आडमा सिक्किमलाई भारतमा विलय गरियो। नेपालमा पनि भारतले त्यही मोडल लागू गर्न खोज्दा बीपी सहमत हुनुभएन। मुलुकको सार्वभौमसत्ता नै समाप्त गरेर प्रजातन्त्र स्थापना गर्नुको साटो राजासँग नै मेलमिलाप गरेर राष्ट्रको स्वतन्त्र अस्तित्व जोगाएर प्रजातन्त्र स्थापना गर्न राष्ट्रिय मेलमिलाप नीतिको घोषणा गर्नुभयो। भारतको त्यो प्रस्ताव अस्वीकार गरेपछि उहाँलाई त्यहाँ बस्न अप्ठ्यारो पर्न थाल्यो। विभिन्न ठाउँमा रहेका सम्पर्क कार्यालय खानतलासी गर्ने काम भारतीय प्रहरीबाट हुन थालेपछि २०३३ साल पुस १६ गते नेपाल फर्कने कार्यक्रम तय गर्नुभयो। नेपाल फर्कनुअघि बाल्यकालदेखि बस्दै आएका बनारसका मित्रहरूसँग बिदा हुन बीपी बनारस गएको बेला भारतका शक्तिशाली रक्षामन्त्री जगजीवन रामले फोन गरेर भने, बीपी बाबु, म अहिले बनारस विमानस्थलमा छु। तपाईंसँग भेट गर्नु जरुरी छ, यतिबेला जगजीवन राम किन भेट गर्न चाहन्छन्, त्यस कुराको अन्दाज गरेर बीपीले जवाफ दिनुभयो, माफ गर्नुहोला जगजीवन बाबु। अहिले म तपाईंसँग भेट गर्न सक्दिनँ। मैले नेपाल फर्कने निर्णय गरिसकें। बीपीको कुरा पूरा नहुँदै जगजीवन रामले भने, बीपी बाबु, म्याडमको म्यासेज लिएर आएको छु। त्यसकारण पनि भेट्नु जरुरी छ, म्याडमलाई नमस्कार छ। कुनै बेला भेट हुनेछ। तर अहिले म तपाईंसँग भेट्न सक्दिनँ, यो जवाफ दिएर बीपी पटना फर्किनुभयो। शाही नेपाल वायु सेवा निगमको टिकट काटिसकेको थियो। पटना विमानस्थलमा बीपीका अनन्य मित्र जेपीले बिदाइ गर्ने कार्यक्रम तय भएको थियो। नेपालमा राजतन्त्र हटाउन हामीले प्रचण्डलाई यीयी कुरा गर्नू भनेका थियौं भन्ने रअ का उच्चस्तरका अधिकारीले लेखेको भनी अहिले बजारमा भइरहेको प्रचारले नेपालको राजनीति तरंगित भएको छ। जगजीवन रामसँग भेट नगरी पटना फर्केर त्यहाँ रहेका साथीहरूलाई रामसँग भएका कुरा सुनाउँदै बीपीले भन्नुभयो, जगजीवन रामले बनारसमा भेट्न खोजेका थिए, मैले अस्वीकार गरें। म भारतको स्वतन्त्रतानिम्ति आन्दोलन गर्दा जेलसमेत परेको मान्छे, मेरो देशमा राजाले प्रजातन्त्र अपहरण गरे, प्रजातन्त्र पुनस्र्थापनाको संघर्षमा भारतले नैतिक समर्थन गर्नेछ भनेर म यहाँ आएको हो, नेपालको सार्वभौमिकता भारतलाई सुम्पिन आएको होइन। मुलुक नै स्वतन्त्र रहेन भने स्वतन्त्रताको के अर्थ रहन्छ ? हो, यतिबेला मेराविरुद्ध नेपालका विभिन्न अदालतमा ७७ वटा मुद्दा छन्। तीमध्ये केहीमा मलाई फाँसी पनि हुन सक्छ, मलाई फाँसी दिएर राजाको समस्या समाधान हुने छैन, झन् बढ्नेछ, मूर्खतावश राजाले फाँसी दिएछन् भने मेरो रगतले मातृभूमि सिञ्चित हुनेछ। नेपाल फर्कने मेरो कार्यक्रममा कुनै परिवर्तन हुँदैन। त्यतिबेला धेरै कार्यकर्ता नेपाल फर्केर जेल परिसकेका थिए। गणेशमानजी, गिरिजाबाबु, शैलजा, चक्र बास्तोला र रामबाबु प्रसार्इं मात्र पटनामा थिए। यो कुरा ०३६ साल जनमतसंग्रहमा बहुदलको प्रचारप्रसारमा बीपी नेपालगन्ज गएको बेला अलइन्डिया रेडियोको नेपाली सेवाले बखानसिंह गुरुङको नेतृत्वमा अर्को नेपाली कांग्रेस गठन भयो भनी प्रसारण गरेको कुरा सुनाउँदा बीपीले मसँग भन्नुभएको थियो। बीपीहरू काठमाडौं आउनुभयो। त्रिभुवन विमानस्थलमा विमानभित्र पसेर बीपी र गणेशमानलाई प्रहरीले गिरफ्तार गरी सुन्दरीजल जेलमा लग्यो बाँकीलाई अन्य जेलमा राखियो। बीपी र गणेशमानविरुद्ध चलाउनेसम्बन्धी मुद्दा काठमाडौं नगरपालिकाका पहिला मेयर कम्युनिस्ट पृष्ठभूमिका जनकमान श्रेष्ठको एकल इजलास विशेष अदालत गठन भयो। इजलासमा बीपीको बयान सुरु भयो। अदालतमा अनेक अपमानजनक व्यवहार हुँदा पनि त्यसतर्फ ध्यान नदिएर अदालतलाई सहयोग गरिरहनुभएका बीपी एक दिन अचानक असहज रूपमा प्रस्तुत हुनुभयो। बीपीको व्यवहारमा आएको परिवर्तनप्रति आश्चर्य व्यक्त गर्दै न्यायाधीश जनकमानले सोधे, आज के भयो तपाईंको व्यवहार सहज छैन ? न्यायाधीशलाई बीपीलाई भने, थाहा पाउनुभएन। धनकुटामा राजाको उपस्थितिमा मलाई फाँसी दिने प्रस्ताव राखियो। पञ्चभेलामा प्रस्ताव प्रस्तुतकर्ताले आदेशअनुसार काम गरेका थिए। प्रस्ताव पारित हुनुनहुनुसँग मतलब थिएन। अदालतको बयान सकेर फर्कंदा बीपी नाकबाट रगत बगेर अचानक लड्नुभयो। डाक्टरहरू आएर जाँच गरेर औषधि दिए। तत्काल रगत रोकियो तर अचानक किन रगत बगेर बीपी लड्नुभयो ? बीपीलाई धेरै पहिले नै घाँटीको क्यान्सर भइसकेको थियो। डाक्टरहरू गम्भीर अनुसन्धानमा लागे। बीपी नेपाल फर्कनुपहिले नै इन्दिरा गान्धीले भारतमा संकटकाल लागू गरेकी थिइन्। आफ्नै पार्टीका मोरारजी देसाईलगायत विपक्ष दलका नेताहरूलाई गिरफ्तार गरी आतंकपूर्ण व्यवहार गरेपछि स्वतन्त्र भारतमा पहिलो व्यापक जनआन्दोलन भएर संकटकाल फिर्ता लिएर गरिएको चुनावमा कांग्रेस नराम्रोसँग पराजित भयो। स्वयं इन्दिराले चुनाव हारिन् र कांग्रेसका प्रतिष्ठित नेता मोरारजी देसाई अर्को पार्टीबाट चुनाव लडेर विजय भए। उनी प्रधानमन्त्री भएर मन्त्रिमण्डलमा धेरैजना बीपीका मित्र मन्त्री भए। उता अमेरिकामा अमेरिकाको परराष्ट्र नीतिको आधार विश्वव्यापी मानव अधिकारको नारा दिएर राष्ट्रपतिको चुनाव लडेका जिमी कार्टर निर्वाचित भए। जेलमा बीपीको स्वास्थ्य गम्भीर हुँदै गयो। अन्तर्राष्ट्रिय राजनीतिमा आएको गुणात्मक परिवर्तनलाई मध्यनजर राखेर राजाले बीपीलाई रिहा मात्र गरेनन्, उनकै अग्रसरतामा न्युयोर्कमा नेपालले खर्च व्यहोर्ने गरी उपचार गर्न पठाए। अमेरिकाबाट फर्केपछि बीपी र गणेशमानलाई रिहा गरियो। तर मुद्दा फिर्ता भएको थिएन। बीपीको रिहाइले प्रजातन्त्रको पक्षमा देशव्यापी सकारात्मक वातावरण बन्यो। कांग्रेसका युवा उत्साहित भएर संगठनतर्फ लागे। देशभित्र र बाहिरका कांग्रेसविरोधी शक्ति भने षड्यन्त्रको तानाबाना बुन्न थाले। यसैबीच पाकिस्तानमा त्यहाँका लोकप्रिय नेता जुल्फीकर अली भुट्टोलाई फाँसी दिइयो। भुट्टोलाई फाँसी दिएकोमा नेपालमा उग्र विद्यार्थी आन्दोलन भयो। आन्दोलनको राप र ताप धान्न नसकेर राजाले जनमतसंग्रह गराउने घोषणा गरे। त्यतिबेला प्रधानमन्त्री कीर्तिनिधि विष्ट थिए। विष्टको स्वार्थ राजाको स्वार्थभन्दा भिन्न छैन उनी पोलिटिकल ब्युरोक्रेट हुन्। उनले नै जनमतसंग्रह गराउन उचित हुन्छ भन्ने बीपीको धारणा थियो। नेपालमा अस्थिरता चाहने बाह्य शक्तिलाई त्यो कुरा मान्य थिएन। जनमतसंग्रह घोषणाको केही समयपछि कीर्तिनिधि हटेर सूर्यबहादुर थापा प्रधानमन्त्री भए। वीरेन्द्र राजा भएपछि सूर्यबहादुर अचानक क्रान्तिकारी भएर राजदरबारले श्री ५ को सरकारका काममा हस्तक्षेप गरेर अहिले मुलुकमा वैध शासन चलेको छ। भन्दै पत्रकार सम्मेलन मात्र गरेनन्, इटुम्बहालमा आमसभा गर्न लाग्दा उनलाई गिरफ्तार गरेर जेल हालिएको थियो। जेल बसेको केही समयपछि पञ्चायत व्यवस्थामा प्रजातान्त्रिक सुधार हुनुपर्यो भनेर अनशन बसे। अनशन बसेको केही समयपछि उनको स्वास्थ्य खराब भयो भनी बिन्ती चढाउँदा मरे मरोस् भन्ने राजा वीरेन्द्रले २०३६ सालमा हाम्रा प्यारा सूर्यबहादुरलाई प्रधानमन्त्री भनेर प्रधानमन्त्रीको शपथ खुवाए। प्रधानमन्त्री भएपछि सूर्यबहादुर थापाले निरंकुश निर्दलीय पञ्चायत व्यवस्था जिताउन वनजंगलसहित नेपालमा पहिले कहिल्यै नभएको र सर्पको छाला, गैंडाको खागसहित वनजंगल ठेक्का भारतीय व्यापारीलाई दिएर पञ्चायत व्यवस्था जिताए। यत्रो धाँधली गरेर गराएको चुनावमा पञ्चायत व्यवस्थाको पक्षमा २४ लाख र बहुदलीय व्यवस्थाको पक्षमा २० लाख मत आयो। अहिले सूर्यबहादुर हुनु हुन्न, तर थापासँग इतिहासले सधैं सोधिरहनेछ, मुलुकलाई बन्धक राखेर किन निरंकुश निर्दलीय पञ्चायत व्यवस्था जितायौ ? नेपालमा राजतन्त्र हटाउन हामीले प्रचण्डलाई यीयी कुरा गर्नू भनेका थियौं भन्ने रअ का उच्चस्तरका अधिकारीले लेखेको भनी अहिले बजारमा भइरहेको प्रचारले नेपालको राजनीति तरंगित भएको छ। बीपीले त्यसलाई स्वीकार नगरी फाँसीमा चढ्न तयार भएर नेपाल आउनुभयो तर प्रचण्ड मौन छन् र उनको पार्टी नेकपा कहाँ छ ? करोडौं नेपालीको मनमस्तिष्कमा यतिबेला प्रश्न उठेको छ।"
२०२२ विश्वकप छनोट : चाइनिज ताइपेइमाथि नेपालको शानदार जित,"काठमाडौं : सन् २०२२ को विश्वकप छनोट अन्तर्गत एसियाली देशको दोस्रो चरणको खेलमा नेपालले शानदार जित दर्ता गरेको छ। मंगलबार भएको खेलमा नेपालले चाइनिज ताइपेइमाथि २० गोल अन्तरको जित निकालेको हो। ताइपेइको घरेलु मैदानमा भएको खेलमा नेपालले सुरुवातमै गोल गर्दै दबाब सिर्जना गरेको थियो। नेपालका लागि अन्जन बिष्टले खेलको तेस्रो मिनेटमा गोल गरे। पहिलो हाफसम्म १० ले अघि रहेको नेपालले दोस्रो हाफमा अर्को गोल थपेको हो। दोस्रो गोल पनि अन्जन बिष्टले नै गरेका थिए। उनले ६२ औं मिनेटमा व्यक्तिगत दोस्रो गोल गरेका हुन्। नेपालभन्दा फिफा वरीयतामा बलियो टिम ताइपेइसँग यसअघि नेपालले ११ गोलको बराबरी खेलेको थियो। ताइपेई १२५औं स्थानमा छ भने नेपाल १६६औं स्थानमा रहेको छ। यी दुई टोलीबीच यसै वर्षको जुनमा पहिलो पटक मैत्रीपूर्ण खेल भएको थियो। होम एन्ड अवे का आधारमा हुने एसियाली देशको दोस्रो चरणको विश्वकप छनोटमा नेपाल समूह बी परेको छ। यस समूहमा नेपालसहित कुवेत, अस्ट्रेलिया, जोर्डन र चाइनिज ताइपेई रहेका छन्। दोस्रो चरणको छनोट खेल सन् २०२० को जुन ९ सम्म चल्नेछ।"
यूएईलाई नेपालले दियो २८६ रनको लक्ष्य,"काठमाडौं : श्रीलंकामा जारी एसीसी यू१९ एसिया कप क्रिकेट अन्तर्गत समूह चरणको अन्तिम खेलमा नेपाल अहिले यूएईसँग प्रतिस्पर्धा गर्दैछ । यूएईले टस जितेर बलिङ रोजेपछि पहिले ब्याटिङ गरेको नेपालले यूएईलाई जितका लागि २८६ रनको लक्ष्य दिएको छ । ५० ओभरमा विकेट ९ गुमाउँदै नेपाली युवा टोलीले २८५ रन बनाएको छ । नेपालको खेलको सुरुमै २ विकेट गुमाएको थियो । पहिलो बलमै रित गौतम आउट भए । ११ बलको सामना गर्दा कुनै रन जोड्न नसकी अर्का ओपनर पजन सर्राफ पनि आउट भए । त्यसपछि क्रिजमा आएका मोहमद आसिफ शेख र रोकितकुमार पौडेलले समालिएर खेले पछि नेपालले लय समातेको हो। रोहित पौडेल र आसिफ शेखले ७१ रनको पार्टनरसिफ गरे । मोहमद आसिफ शेख ५४ बलमा ४५ रन बनाएर आउट भए । रोहित पौडेलले ८३ बलमा ८ चौका र १ छक्कासहित ६७ रन बनाए । त्यसपछि क्रिजमा आएका सन्दीप जोराले रआक्रामक ब्याटिङ गरी राहित पौडेललाई राम्रो साथ दिए। पौडेल र जोराले ८६ बलमा ८५ रनको साझेदारी गरे । छैटौं विकेट गुमेपछि रसिद खान र कमलसिंह ऐरीले आठौं विकेटका लागि ४९ बलमा ७० रनको साझेदारी गर्दा नेपालको उच्च स्कोर सम्भव भयो। सन्दीप जोराले ५३ बलमा ४८ रन र कमलसिंह ऐरीले २५ बलमा ४१ बनाए । कुशल मल्लले २१ बलमा २२ रन बनाउँदा भीम सार्की १ रनमा आउट भए । रसिद खानले ४६ बलमा ४४ रन बनाए ।, रागर ढकाले २ रन बनाए । यूएईका लागि मोहमद आकाश ताहिर र सचित शर्माले ३३ लिए । सेमिफाइनलको सम्भावना समाप्त भइसकेको नेपाल सान्त्वना जितका लागि खेल्दैछ। नेपाली यू१९ टोली पहिलो खेलमा श्रीलंकासँग ६ विकेट र दोस्रो खेलमा बंगलादेशसँग ६ विकेटले पराजित भएको थियो । टेस्ट मान्यताप्राप्त राष्ट्र श्रीलंका र बंगलादेशलाई कडा टक्कर दिएको युवा टोलीले जित हात पार्न भने सकेन् । दुई हारसँगै नेपाल प्रतियोगिताबाट बाहिरिएको छ। चीर परिचित प्रतिद्वन्द्वी यूएईसँग जित निकाली नेपाल सुदख् अन्त्य गर्न चहान्छ। दुई खेलमा पराजित भएको यूएई पनि प्रतियोगिताबाट बाहिरि सकेको छ। यस समूह 'बी' बाट श्रीलंका र बंगलादेश सेमिफाइनलमा पुगिसकेका छन्। समूह 'ए' बाट भारत र अफगानिस्तान सेमिफाइनलमा पुगेका छन्।"
अन्तिम खेलमा नेपालको फराकिलो जित,"काठमाडौं : एसीसी यू१९ एसिया कप अन्तर्गत समूह चरणको अन्तिम खेलमा नेपालले यूएईमाथि १६० रनको फराकिलो जित निकालेको छ । टस हारेर ब्याटिङको निम्तो पाएको नेपालले ५० ओभरमा ९ विकेट गुमाउँदै २८५ रन बनाएको थियो । जवाफमा यूएईले ३४४ ओभरमा सबै विकेट गुमाउँदै १२५ रन मात्र बनाउन सक्यो । नेपालका लागि कप्तान रोहित पौडेलले ६७ रन बनाए । उनले ८३ बलमा ८ चौका र १ छक्का हिर्काए । सुरुवाती दुई ब्याट्स्म्यान शून्य रनमै गुमाएको नेपालले त्यसपछि सम्हालिएर खेलेको थियो । ओपनर रित गौतम पहिलो बलमै आकाश ताहिरको बलमा क्याच आउट भएका थिए । त्यस्तै पवन सर्राफले ११ बलको सामना गर्दा रन नबनाई पेभिलियन फर्किए ।तेस्रो र नम्बरमा आएका आसिफ शेख र कप्तान रोहित पौडेलले नेपालको इनिङ उकासेका थिए । कप्तान रोहितसँग ८६ रनको साझेदारी गरेका सन्दीप जोराले विष्फोटक ब्याटिङ गर्दै ४८ रन जोडे । त्यस्तै रसिद खानले ४४, कमलसिंह ऐरीले ४१ र कुशल मल्लले २२ रन जोडे । २८६ रनको विजय लक्ष्य पछ्याएको यूएईले सुरुवातमा सुस्त ब्याटिङ गरेको थियो । ओपनरद्वय सयद हाइदर र निल लोबो सस्तैमा समेटिए पनि तेस्रो नम्बरमा आएका भ्रित्य अरविन्दले आक्रामक ब्याटिङ गर्दै आफ्नो टिमलाई आशा जगाएका थिए । उनले ३४ बलको सामना गर्दै २८ रन जोडे । यूएईका एलिसन सराफुले टिमका लागि २१ रनको योगदान गरे । त्यस्तै ओसामा हसनले १६ रन जोडे । नेपाललाई शानदार जित दिलाउन सागर ढकालले उत्कृष्ट बलिङ गरे । ७ ओभर बलिङ गरेका उनले २ मेडन राख्दै ३ विकेट लिए । उनले मात्र २० रन खर्चिए । त्यस्तै रसिद खान, पवन सर्राफ र सूर्य तामाङले २२ विकेट लिए । ओपनिङ बलिङ गरेका कमलसिंह ऐरीको नाममा १ विकेट रह्यो । यसअघि समूह चरणको दुबै खेल गुमाएका दुबै टिम प्रतियोगिताबाट बाहिरिसकेका छन् । नेपालले पहिलो खेलमा श्रीलंकासँग पाँच विकेट र दोस्रो खेलमा बंगलादेशसँग ६ विकेटले पराजित भएको थियो ।"
सुरुमै २ विकेट गुमाएको नेपालको उत्कृष्ट पुनरागमन,काठमाडौं : श्रीलंकामा जारी एसीसी यू१९ एसिया कप क्रिकेट अन्तर्गत समूह चरणको अन्तिम खेलमा नेपाल अहिले यूएईसँग प्रतिस्पर्धा गर्दै छ । यूएईले टस जितेर बलिङ रोजेपछि नेपाल पहिले ब्याटिङ गर्दैछ। यूएईविरुद्ध कप्तान रोहितकुमार पौडेलले अर्धशतक बनाएका छन् । ३२ ओभरको समाप्तिमा ३ विकेट गुमाएर नेपालले १६२ रनको स्कोर बनाएको छ । क्रिजमा रोहित र सन्दीप जोरा छन् । रोहित ६६ रन र जोरा ४४ रन बनाएर खेलिरहेका छन् । नेपाली युवा टोलीले खेलको सुरुमै २ विकेट गुमाएको थियो । पहिलो बलमै रित गौतम आउट भए । ११ बलको सामना गर्दा कुनै रन जोड्न नसकी अर्का ओपनर पजन सर्राफ पनि आउट भए । त्यसपछि क्रिजमा आएका मोहमद आसिफ शेख र रोकितकुमार पौडेलले समालिएर खेले पछि नेपालले लय समातेको हो। मोहमद आसिफ शेख ५४ बलमा ४५ रन बनाएर आउट भए । त्यसपछि क्रिजमा आएका सन्दीप जोराले आक्रामक ब्याटिङ गरिरहेका छन् । रोरहत पौडेल र आसिफ शेखले ७१ रनको पार्टनरसिफ गरे । अहिले जोरा र पौडेल ८२ बलमा ८३ रनको पार्टनरसिफमा खेलिरहेका छन् ।
यूएस ओपन टेनिस : नाडालले जिते १९औं ग्रान्डस्लाम,"न्युयोर्क : ग्रान्डस्लाम टेनिस प्रतियोगिता यूएस ओपन को पुरुष एकलतर्फको उपाधि स्पेनिस खेलाडी राफेल नाडालले जितेका छन् । दोस्रो वरीयताका नाडालले सोमबार खेलिएको फाइनलमा रुसी खेलाडी ड्यानिल मेदभेदेभलाई हराउँदै उपाधि चुमेका हुन् । पाँच सेटसम्म चलेको फाइनलमा ३३ वर्षीय नाडालले पाँचौं वरीयतामा आसीन मेदभेदेभलाई हराउन ठूलै संघर्ष गर्नु पयो । पहिलो र दोस्रो सेटको नतिजालाई नाडालले क्रमशः ७५ र ६३ अंकले आफ्नो पक्षमा पारेका थिए । त्यसपछि लयमा फर्किएका २३ वर्षीय मेदभेदेभ तेस्रो र चौथो सेटको नतिजालाई क्रमशः ७५ र ६४ ले आफ्नो पक्षमा पारेका थिए । प्रतिस्पर्धात्मक खेलको फाइनल सेट पनि निकै प्रतिस्पर्धात्मक बनेको थियो । तर, अन्तिम समेटको खेलमा अनुभवी खेलाडी नाडालका अगाडि मेदभेदेभको केही लागेन । पाँचौं सेटको नतिजालाई ६४ ले आफ्नो पक्षमा पार्दै नाडालले उपाधि चुमे । नाडालले जितेको यो १९औं ग्रान्डस्लाम उपाधि हो । उनले हालसम्म १२ पटक फ्रेन्च ओपन, चार पटक यूएस ओपन, दुई पटक विम्बल्डन र एक पटक अस्ट्रेलियन ओपनको उपाधि जितेका छन् । नाडालले यसअघि सन् २०१७ मा यूएस ओपनको उपाधि चुमेका थिए । उनले यसै वर्ष अर्को ग्रान्डस्लाम प्रतियोगिता फ्रेन्च ओपनको उपाधि पनि जितेका थिए । मेदभेदेभ भने पहिलो पटक ग्रान्डस्लाम प्रतियोगिताको फाइनलमा पुगेका हुन् । यसअघि उनी ग्रान्डस्लाम प्रतियोगितामा चौथो चरणभन्दा अगाडि बढ्न सकेका थिएनन् । उनी यसै वर्ष अस्ट्रेलियन ओपनको चौथो चरणमा पुगेका थिए । मेदभेदेभ फ्रेन्च ओपनमा पहिलो चरण र विम्बल्डनमा तेस्रो चरणभन्दा अगाडि बढ्न सकेका छैनन् । फाइनलमा नाडालले मेदभेदेभलाई हराउन चार घण्टा ५० मिनेट समय खर्चिएका थिए । नाडाल अब ग्रान्डस्लाम प्रतियोगितामा चर्चित स्विस खेलाडी रोजर फेडेररभन्दा केवल एक उपाधि पछाडि छन् । ३८ वर्षीय नाडालले २० वटा ग्रान्डस्लाम उपाधि जितिसकेका छन् । यो मेरो खेल जीवनको सबैभन्दा महŒवपूर्ण क्षण हो, खेलपछि नाडालले भने, फाइनल खेल मैले सोचेभन्दा निकै प्रतिस्पर्धात्मक भयो । पक्कै पनि भेदभेदेभ क्षमतावान् खेलाडी हुन् । अन्तिम समयसम्म उनले मलाई निकै कडा चुनौती दिए । मेदभेदेभले पनि नाडालको प्रशंसा गरे । उनले खेल नाडाललाई १९औं उपाधिका लागि बधाई दिए । म केवल नाडाललाई बधाई दिन चाहन्छु । एउटै खेलाडीले १९ वटा ग्रान्डस्लाम उपाधि जित्नु चानचुने उपलब्धि होइन, उनले भने । यसपटक महिला एकलतर्फको फाइनलमा भने अप्रत्याशित नतिजा आएको थियो । फाइनलमा उत्कृष्ट खेल पस्कँदै १९ वर्षीया क्यानेडियन खेलाडी बियान्का एन्ड्रेस्कुले उपाधि चुमेकी थिइन् । उनले फाइनलमा आफूभन्दा करिब दोब्बर उमेरकी अनुभवी अमेरिकी खेलाडी सेरेना विलियम्सलाई ६३, ७५ अंकले हराउँदै उपाधि हात पारेकी हुन् ।"
यूएईसँग टस हारेर पहिले ब्याटिङ गर्दै नेपाल,काठमाडौं : श्रीलंकामा जारी एसीसी यू१९ एसिया कप क्रिकेट अन्तर्गत समूह चरणको अन्तिम खेलमा नेपाल अहिले यूएईसँग प्रतिस्पर्धा गर्दै छ । यूएईले टस जितेर बलिङ रोजेपछि नेपाल पहिले ब्याटिङ गर्दैछ। सेमिफाइनलको सम्भावना समाप्त भइसकेको नेपाल सान्त्वना जितका लागि खेल्दैछ। नेपाली यू१९ टोली पहिलो खेलमा श्रीलंकासँग छ विकेट र दोस्रो खेलमा बंगलादेशसँग ६ विकेटले पराजित भएको थियो । टेस्ट मान्यताप्राप्त राष्ट्र श्रीलंका र बंगलादेशलाई कडा टक्कर दिएको युवा टोलीले जित हात पार्न भने सकेन् । दुई हारसँगै नेपाल प्रतियोगिताबाट बाहिरिएको छ। चीर परिचित प्रतिद्वन्द्वी यूएईसँग जित निकाली नेपाल सुदख् अन्त्य गर्न चहान्छ। दुई खेलमा पराजित भएको यूएई पनि प्रतियोगिताबाट बाहिरि सकेको छ। यस समूह 'बी' बाट श्रीलंका र बंगलादेश सेमिफाइनलमा पुगिसकेका छन्। समूह 'ए' बाट भारत र अफगानिस्तान सेमिफाइनलमा पुगेका छन्।
यू१९ एसिया कप : जितकासाथ फर्कने नेपालको लक्ष्य,कोलम्बो : श्रीलंकामा जारी एसीसी यू१९ एसिया कप क्रिकेट अन्तगर्त समूह चरणको अन्तिम खेलमा नेपाल मंगलबार यूएईसँग प्रतिस्पर्धा गर्दै छ । सेमिफाइनलको सम्भावना समाप्त भइसकेको नेपाल सान्त्वना जितका लागि खेल्दैछ। नेपाली यू१९ टोली पहिलो खेलमा श्रीलंकासँग छ विकेट र दोस्रो खेलमा बंगलादेशसँग ६ विकेटले पराजित भएको थियो । टेस्ट मान्यताप्राप्त राष्ट्र श्रीलंका र बंगलादेशलाई कडा टक्कर दिएको युवा टोलीले जित हात पार्न भने सकेन् । दुई हारसँगै नेपाल प्रतियोगिताबाट बाहिरिएको छ। चीर परिचित प्रतिद्वन्द्वी यूएईसँग जित निकाली नेपाल सुदख् अन्त्य गर्न चहान्छ। दुई खेलमा पराजित भएको यूएई पनि प्रतियोगिताबाट बाहिरि सकेको छ। गत अप्रिलमा मलेसियामा भएको यू१९ विश्वकप छनोटमा नेपाल डीएल नियमका आधारमा यूएईसँग पराजित भइ विश्वकपप पुग्नबाट बञ्चित भएको थियो ।
विश्वकप छनोट : नेपाल आज ताइपेईसँग भिड्दै,"काठमाडौं : सन् २०२२ को विश्वकप छनोटअन्तर्गत एसियाली देशको दोस्रो चरणको खेलमा नेपालले मंगलबार चाइनिज ताइपेईसँग प्रतिस्पर्धा गर्दैछ। ताइपेईको घरेलु मैदानमा हुने यस खेलमा नेपालले जित निकाल्ने दाबी गरेको छ। समूह बी को पहिलो खेलमा नेपाल कुवेतसँग उसैको मैदानमा ७० गोलले पराजित भएको थियो। पाँच दिनअघि कुवेतसँगको अप्रत्याशित हारलाई मेटाउने प्रयास गर्ने टोलीका प्रशिक्षक योहान कालिनले बताएका छन्। ताइपेईसँगको खेलअघि सोमबार आयोजित पत्रकार सम्मेलनमा प्रशिक्षक कालिनले रक्षापंक्तिको कमजोरीले कुवेतसँग हारे पनि ताइपेईसँग गल्ती सच्याउने वाचा गरे। ताइपेईसँग हामीले पछिल्लो पटक मैत्रीपूर्ण खेलमा ११ गोलको बराबरी खेलेका छौं। पुरानो नतिजाले नेपाललाई पुग्दैन। नेपालका लागि अबको जित महŒवपूर्ण रहेकोले हामी जितका लागि खेल्नेछौं, कालिनले भने। नेपाली टोलीका कप्तान किरण चेम्जोङले पनि अघिल्लो खेलको गल्ती सच्याएर राम्रो प्रदर्शन गर्ने बताए। पहिलो खेलमा जोर्डनसँग २१ गोलले पराजित भएको ताइपेईले पनि घरेलु मैदानमा नेपाललाई हराउने दाबी गरेको छ। फिफा वरीयतामा चाइनिज ताइपेई नेपालको तुलनामा धेरै माथि छ। ताइपेई एक सय २५औं स्थानमा छ। नेपाल एक सय ६६औं स्थानमा छ। यी दुई टोलीबीच यसै वर्षको जुनमा पहिलो पटक मैत्रीपूर्ण खेल भएको थियो। एसियाली देशको दोस्रो चरणको विश्वकप छनेटमा नेपाल समूह बी मा परेको छ। यस समूहमा नेपाल र कुवेतसँगै बलियो टोली अस्ट्रेलिया, जोर्डन र चाइनिज ताइपेई रहेका छन्। होम एन्ड अवेका आधारमा खेलाइने दोस्रो चरणको छनोट खेल सन् २०२० को जुन ९ सम्म चल्नेछ। नेपालले कुवेतसँगको दोस्रो खेल नोभेम्बर १९ मा खेल्नेछ। अक्टोबर १५ मा जोर्डनसँग खेल्नेछ। नेपालले चाइनिज ताइपेईसँग अर्को खेल सन् २०२० मार्च २६ र जोर्डनसँग सन् २०२० को जुन ४ मा दोस्रो खेल खेल्नेछ। समूहगत चरणको अन्तिम खेल नेपालले अस्ट्रेलियासँग अक्टोबर १० तारिख उसैको मैदानमा र सन् २०२० को मार्च ३१ मा घरेलु मैदान दशरथ रंगशालामा खेल्नेछ। एसियाली फुटबल महासंघ (एएफसी)ले दोस्रो चरणको छनोटमा सहभागी एसियाका ४० वटा देशलाई आठ समूहमा विभाजन गरेको छ। प्रत्येक समूहबाट पाँचवटा टोलीले प्रतिस्पर्धा गर्नेछन्। समूह विजेता र चारवटा उत्कृष्ट उपविजेता गरी १२ टोली तेस्रो चरणका लागि छनोट हुनेछन्। तेस्रो चरणमा छनोट हुने टोलीले सन् २०२३ को एसियन कप खेल्ने मौका पनि पाउनेछन्।"

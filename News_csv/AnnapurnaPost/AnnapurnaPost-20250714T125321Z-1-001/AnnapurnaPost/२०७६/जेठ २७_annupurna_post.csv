शीर्षक,विवरण
जागरण होइन महाधिवेशन,"गाउँबाट आएका विषयलाई नेतृत्वले गम्भीर रूपमा लिन सके गाउँ र नगरमा स्वतः जागरण आउनेछ वैशाख २५ गते सुरु नेपाली कांग्रेसको पहिलो चरणको एकमहिने जागरण अभियान शनिबार समापन भएको छ । एकैसाथ ७७ जिल्लाबाट सुरु भएको अभियानमा पार्टी नेतृत्वले संगठन सुधारसहित सरकारको गलत क्रियाकलापको भण्डाफोर गर्ने लक्ष्य राखेको थियो । महासमिति बैठकबाट पारित नीति तथा कार्यक्रम, संशोधित विधान, कांग्रेसको नीति रणनीतिबारे स्थानीय तहसम्म सुसूचित गरिने भन्दै सञ्चालन गरिएको भनिए पनि आम कार्यकर्ताले यसलाई महाधिवेशन छल्न चलाइएको अभियानका रूपमा बुझे । नेतृत्वको मनसाय पनि त्यस्तै देखिन्छ । अधिकांश कांग्रेसजनको भनाइ थियो चरणबद्ध जागरण होइन महाधिवेशन चाहिएको छ । कांग्रेसले संघीयता स्वीकार गरेको अनुभूत गर्न कार्यकर्ता आतुर छन् । तीन चरणमध्ये पहिलो चरणमा आमकार्यकर्ताको जिज्ञासाले नेतृत्वलाई छोएमा अर्को चरणमा जागरण होइन अधिवेशनको कार्यक्रम लिएर जानुपर्ने अवस्था देखिन्छ । दोस्रो चरण भदौ २४ देखि असोज ७ र तेस्रोे चरण पुस ७ देखि १६ सम्म चल्ने कार्यक्रम छ । जागरण अभियानलाई कतिपय कांग्रेसीले एकै प्रकारको कार्यक्रम मुलुकभर गरिएको यो पहिलो भएको बताए । हुन त मुलुकको ७७ जिल्ला र ३३ विदेशी भूमिमा एकैपटक कार्यक्रम गर्दा फरक सन्देश गएको छ तर कांग्रेसले तय गर्नुपर्ने बाटोभन्दा फरक ढंगले अघि बढेको आम धारणा पाइयो । कार्यकर्तालाई ऊर्जा दिन यस्ता कार्यक्रम चलाउनु सकारात्मक हो । तर संसद्मा उपस्थिति बलियो बनाएर जागरुक हुनुका साथै संघीयता आत्मसात गर्न अहिले तहगत अधिवेशन आवश्यक थियो । हुन त, नेतृत्वको चाल बेग्लै छ । महासमिति भएको केही समयमै त्यसले गरेका निर्णयलाई फरक ढंगले अघि बढाउने प्रयास नभएको होइन । नेतृत्वले कार्यकर्तालाई अलमलमा पार्न यस प्रकारको कार्य अघि बढाएको त होइन भन्ने प्रश्न पनि उब्जिएका छन् । हुन त वक्तासमेत तोकेको कार्यक्रममा कसरी जागरण हुने भन्ने पेचिलो प्रश्न जिल्ला, गाउँ तहमा रहेका पुराना कांग्रेसीको छ । कम्युनिस्टलाई आफ्नो शैलीमा ढालेको दाबी गर्ने हामी लोकतन्त्रवादी अहिले जागरण अभियानको नाममा १२ भाषामा गीत तयार गरेर ती भाषाभाषीको बाहुल्य क्षेत्रअनुरूप गीत बजाउने, ब्यानर एउटै राख्ने जस्ता कार्यले कतै हामीले उनीहरूकै शैली पछ्याएको त होइन भन्ने आभास हुन्छ । यस्ता विषयमा केन्द्रित हामीले जागरण अभियान जिल्ला, प्रदेश, नगर र गाउँकेन्द्रित गर्दै अघि बढ्ने भनिएको छ । हुन त यो अभियान चलाउने निर्णय कांग्रेसको केन्द्रीय समितिले गरेको होइन । पार्टीको सशक्तीकरणसँगै सरकारको गलत कार्य बाहिर ल्याउने र जनतालाई जानकारी गराउने अभियानका रूपमा ल्याइएको भए पनि यसको भित्री मनसाय र सबैको शंका छ, महाधिवेशन धकेल्न, हुँदै नभएको विशेष परिस्थिति देखाउन रिहर्सल भइरहेको छ । म पनि जागरण अभियानमा काभ्रे खटिएको छु । त्यहाँ गइरहेको छु । गाउँस्तरका सबैखाले नेता भेटिरहेको छु । नेताहरूको जिज्ञासा छ, यो अभियान तपार्इंहरूलाई चाहिएको हो कि हामीलाई ? हामीलाई वडा, गाउँ र नगर समितिमा नेतृत्व चाहिएको छ । लोकतन्त्रमा कसैले माथिबाट तोकेर पठाउने होइन । लोकतान्त्रिक विधिबाट निर्वाचन चाहिएको छ । गाउँपालिकाको संरचना छैन । गाविस गाउँपालिकामा परिवर्तन भइसकेका छन् । खोइ कांग्रेसको स्थानीय र प्रदेश संरचना ? पुरानै संरचनामा गएको अवस्थामा यो जागरणले कस्तो सन्देश जाला ? पुराना कांग्रेसीले चिन्ता व्यक्त गरे । जागरण गाउँ स्तरमा होइन, कांग्रेस नेतृत्वमा चाहिएको सन्देश दिए । मैले गाउँका नेताकार्यकर्ताको सन्देश मात्र व्यक्त गरेको हुँ । संरचना नै कमजोर भएपछि जति जागरण गरे पनि दलले कसरी नयाँ जीवन पाउँछ र ? गाउँपालिका र प्रदेशको संरचना छैन । केन्द्रको संरचनामा पनि विभाग छैन । लोकतान्त्रिक विधि नभई नेतृत्वको आफ्नै मनखुसले काम अघि बढेको छ । कसरी समस्याको समाधान हुन्छ ? महाधिवेशन धकेलिँदै पद नपाउन्जेल लोकतान्त्रिक विधि भन्ने र पद पाएपछि लोकतान्त्रिक विधिबाट आएको बिर्सने परम्परा छ । आफैं सबैथोक हो भनेर हिँड्ने, विगत स्मरण नगर्नु नेतृत्वको कमजोरी हो । विशेष परिस्थितिमा भनेर राखिएको बुँुदालाई सामान्य अवस्थामा प्रयोग गर्न खोज्ने कार्यले लोकतन्त्रको खिल्ली मात्र उडाउँछ । अहिलेदेखि विशेष परिस्थिति स्मरण गर्दै म्याद थप हुने र म अझै दुई वर्ष रहन्छु भन्दै हिँड्ने सभापति अनि उनीनिकट भनेर चिनिएकाले त्यसमा लय मिलाउने कार्यले कांग्रेसलाई जीवन दिन्छ भन्ने विश्वास गर्न सकिन्न । सभापति र उपसभापतिका कुराले आम कांग्रेसजनमा कस्तो सन्देश गएको होला ? यस्ता विषयमा ख्याल गर्नु पर्दैन ? यसबाट स्पष्ट हुन्छ उनीहरू अधिवेशन टार्न खोजिरहेका छन् । लोकतन्त्रका लागि लडेर यहाँसम्म आएका पुराना र अनुभवी नेताबाट आम कार्यकर्ताले सिक्ने यही हो ? नेतृत्व तहमा बस्नेहरूलाई म सम्मान गर्छु, योगदानको कदर गर्छु तर नेतृत्वमा पुगेपछि उनीहरूले यस्ता विषयलाई भुलेका छन् । बुझेर पनि बुझ पचाइरहेका छन् । कांग्रेस जागरणले होइन अधिवेशनपछि मात्र उठ्ने छ । सबैको ध्यान त्यसैमा केन्द्रित हुनुपर्छ । महाधिवेशन भएको आगामी फागुनमा चार वर्ष पुग्दैछ । विभाग बनेका छैनन् । पहिले पनि विभाग बन्न अहिलेकै नेतृत्वले नदिएको स्पष्टै छ । गर्नुपर्ने काम नगर्ने अनि छिद्र खोजेर कार्यकाल लम्ब्याउँदै आफू लोकतन्त्रको पहरेदार भन्दै गफ गर्नुको अर्थ हुन्न । म्याद थपेर सहज परिस्थितिलाई विशेष बनाउने काम भयो भने त्यो दिनदेखि कांग्रेस झन् कमजोर हुनेछ । कांग्रेसको विकल्प छैन भनिरहेका जनता यतिबेला कांग्रेसको गतिविधिबाट निराश छन् । यसलाई हामी सबैले मनन गरेर अघि बढ्न सक्नुपर्छ । सबै तहमा अधिवेशन प्रक्रिया अघि बढाउँदै महाधिवेशन समयमा गर्न सके कांग्रेस साँच्चिकै माथि उठ्नेछ । कार्यकर्ता स्तरमा कांग्रेस कमजोर छैन । नेतृत्वको गुटगत नियतले यस्तो भएको हो । अधिवेशन गरौं, शेरबहादुरजी फेरि लड्नुहोस् अनि जितेर आएर चलाउँदा सहयोग नगर्ने को हुन्छ ? किन लोकतान्त्रिक विधि मिचेर हुँदै नभएको विशेष परिस्थिति बलजफ्ती लाद्ने ? स्थानीय तहका नेताले नेतृत्वले जागरण अभियानमा गरेको पत्रचार र एनजीओकरणबारे पनि कुरा उठाएका छन् । नेतृत्वको आलोचना गर्लान् भनेर एउटा लोकतान्त्रिक दलले आफ्नो अनुशासन समिति आफूअनुकूल बनाएर त्यसबाट लोकतान्त्रिक धारका वकिलको संस्था (डीएलए) लाई पत्र लेखेर निगरानी गर्नु भन्नु अधिनायकत्व होइन ? यसबाट लोकतान्त्रिक दल कता गइरहेको छ भन्ने संकेत गर्छ । यसले कांग्रेस पनि एनजीओको पार्टी हुन थाले झैं देखिन्छ । जागरण नेतृत्वमा आवश्यक खटिएको प्रतिनिधि भएर फूलमाला लगाउँदैमा र गफ ठोक्दैमा जागरण हुने होइन । जिल्लाका विषयमा देखिएका समस्या सुन्ने हिम्मत गर्नुपर्छ । यो काम सबै एकै ब्यानरमा एकैसाथ गर्नपर्छ भन्ने छैन । केन्द्रबाट गएका भन्दा स्थानीय तह र प्रदेशमै वरिष्ठ व्यक्ति छन् । त्यहाँ नेतृत्वको खोजी भइरहेको छ, गफ खोजिएको छैन । सरकारले गरेको कामको चित्त नबुझे त्यसको भण्डाफोर संसद्मा गर्ने हो, गाउँमा होइन । किनकि संसद् प्रतिपक्षको हो तर कसलाई कुन सिटमा राख्नेसम्मको समस्या हुन्छ । पार्टीको कार्यक्रम हो, सबै बोल्न र छलफल गर्न खोज्छन् । उनीहरूलाई अवसर दिनुपत्यो । मैले अधिकांश ठाउँमा अन्तरसंवाद नै चलाएँ । आफू खटिएको स्थानमा बुझाउने प्रयास गरें तर आफंैलाई चित्त बुझेको छैन । सभापति र उपसभापतिसँगै स्वागत वा भाषण गरेर मात्र पार्टीलाई ऊर्जा प्राप्त हुँदैन । सबैजसोले बोल्ने र प्रश्न गर्न पाउने अवस्था बनाइनुपर्छ । स्थानीय र प्रदेशको चाहना के छ ? त्यहाँ के भइरहेको छ ? बुझ्न जागरण होइन अधिवेशन चाहिएको छ । कम्युनिस्टलाई गाली गरेर मात्र जागरण अभियानको सान्दर्भिकता पुष्टि हुँदैन । संसद्मा चलेको बजेट छलफलका लागि भन्दै सांसदहरूलाई खटाइएन । कतिले जान मानेनन् । कतिलाई जागरण किन र केका लागि भन्नेसमेत भयो । संसद्मा हामी कमजोर भयौं भन्ने कतिपय सांसदलाई लागेको छ । एकदुईजना सांसदले मात्र कुरा राखेर हुन्न, प्रतिपक्षी दलका नेताले दह्रोसँग कुरा राख्न सक्नुपर्छ भन्ने आवाज पनि सांसदहरूबाटै उठेको छ । आम कार्यकर्ताले सोध्ने एउटा प्रश्न छ, सरकारमा बसेकाले गरेको घोटालाको काण्ड बाहिर आउँछ, सञ्चारमाध्यममा पनि निकै छाउँछ । तर, प्रतिपक्ष जोडिनेबित्तिकै त्यो विषय हराउँछ । किन यस्तो भइरहेको छ ? यसबारेमा उठ्ने प्रश्नको उत्तर मसँग छैन । सबैसँग भन्ने गरेको छु, नेतृत्वलाई नै सोध्नुपर्छ । आफैं मनन गर्नुपर्छ कतिपय कुरा । हुन पनि भ्रष्टचारको विषयमा कोही बोल्ने मानिस नै हुँदैन । लोकतान्त्रिक दलभित्रै निरंकुशता ब्रसेल्समा हुने कार्यक्रमका लागि २५ जनाको लिस्ट सार्वजनिक भइसकेको छ । तर त्यहाँ पनि लोकतान्त्रिक पद्धति मिचिएको छ । एउटा कांग्रेसलाई अर्को मुलुकमा जान घेराबन्दी गर्ने काम अर्को कांगे्रसले गर्ने ? यसको जवाफ कसले दिने ? जिम्मेवारी कसले लिने ? कांग्रेस दल सभापति समूहको मात्र हो र ? यस्ता सम्मेलनमा मुलुक छुटाउन पाइन्छ ? योभन्दा बढी निरंकुशता के हुन सक्छ ? नवलपरासी जिल्ला दुई चिरा भयो । सभापति एक जिल्लाका अनि उपसभापति स्वतः अर्को जिल्लाको भएपछि तत्कालका लागि नेतृत्व दिन समस्या थिएन तर त्यसो गरिएन । विवाद रोपेर छोडिदिएका छौं । अधिवेशन समयमा होस् भनेर मैले आफ्नो तर्फबाट कुरा उठाइरहेको छु । जिल्ला घुमिरहेको छु तर सभापति र उनका केही गुटलाई यो पचेको छैन । सभापतिले भनिरहेका छन्, के डा शेखरले भन्दैमा महाधिवेशन गरिहाल्ने हो र ? सभापतिले शेखरलाई औंल्याउँदा आफूतर्फ पनि हेर्नुहोला । नेतृत्व किन सम्मानित भएर बस्न नसकेको ? लोकतान्त्रिक विधिबाट शक्तिमा पुगेपछि त्यहाँबाट फर्कनुपर्छ भन्ने चेत किन आउँदैन ? महासमितिले गरेको निर्णय पनि आफूअनुकूल बनाउने गरी सच्याउने अनि वरिष्ठ नेता भने चुप लागेर बस्ने अवस्था छ । महासमिति सदस्यको चाहनालाई बेवास्ता गर्ने । त्यहाँबाट आएका विषयलाई नेतृत्वले गम्भीर रूपमा लिन सके यस्ता जागरण स्वतः गाउँ र नगरमा आउनेछ । आफूअनुकूल नहुने देखिएपछि भ्रातृसंगठन र शुभेच्छुक संगठन ध्वस्त पारिएको छ । लोकतन्त्रलाई जीवन्त पार्ने र दलको पखेटा मानिएको त्यो निकायलाई ध्वस्त पार्ने अधिकार नेतृत्वलाई कसले दियो ? कसको इशारामा नेतृत्व चलेको हो ? पार्टी कब्जा गरेर के गर्न खोजेको ? यस्ता विषयलाई नेतृत्वले भुल्नु हुँदैन । आश्चर्यमा परेर वा डुब्यो भनेर बस्ने बेला छैन, सबै जागरुक हुन जरुरी छ । प्रेस स्वतन्त्रताको कुरा गर्ने अनि त्यही शुभेच्छुक प्रेस युनियनमा के भइरहेको छ भन्नेबारेमा चासो नदिएपछि कांग्रेसले यस्तो विषयमा बोल्न सक्छ ? एमाले र माओवादी मिलेका कारण निर्वाचन हारियो भनेर मात्र हुँदैन । दलभित्र लोकतान्त्रिक विधिलाई अँगालेर सामूहिक नेतृत्वमा जान सके कांग्रेस उठ्छ, कार्यकर्तामा उत्साह आउँछ । कांग्रेसको विकल्प छैन भनिरहेका जनता यतिबेला कांग्रेसको गतिविधिबाट निराश छन् । यसलाई हामी सबैले मनन गरेर अघि बढ्न सक्नुपर्छ ।"
एक्काइसौं शताब्दीको हाम्रो शिक्षा,"बालबालिकामा अन्तर्निहित प्रतिभा प्रस्फुटन गराई भविष्यमा उनीहरूलाई आत्मनिर्भर तथा योग्य नागरिक बनाउनु आधुनिक शिक्षाको मूल उद्देश्य हो । यो उद्देश्य पूरा गर्न शिक्षक वर्गमा पनि विद्यार्थीको रुचि र क्षमता पहिचान गर्दै उनीहरूलाई उपयुक्त दिशा निर्दिष्ट गर्न सक्ने क्षमता हुनु आवश्यक छ । तर हामीकहाँ केही शिक्षकहरूमा यस प्रकारको क्षमता त के निम्नतम् मानवीय संवेदनासम्म पनि नभएका कारण उत्पन्न अप्रिय घटना बेलाबेलामा सञ्चारमाध्यममा आउने गर्छन् । यसैको निरन्तरता हो हालै रोल्पाको भानु आधारभूत विद्यालयका घटना । ढिला आएको भन्दै विद्यार्थीमाथि अन्धाधुन्ध लौरो बर्साएकी शिक्षिकाको प्रहारबाट पाँच किशोरीको हात भाँचिएर प्लास्टर नै गर्नुपत्यो । यसले एक्काइसौं शताब्दीको हाम्रो आधुनिक शिक्षाअन्तर्गतको शैक्षिक गतिविधि उदांगो पारिदिएको छ । लौरो शिक्षकको पहिचान बनाएर जसको हातमा ठूलो लौरो हुन्छ उही योग्य शिक्षक कहलिने पुरातन मान्यताका कारण अभै पनि पठनपाठनलाई शिक्षकको लौरोबाट बच्न गरिने कामका रूपमा हेर्ने यथार्थको साक्षी हो यो घटना ! ग्रामीण भेगका ती किशोरीमाथि भएको यस प्रकारको अमानवीय व्यवहार अति निन्दनीय छ । किनभने यसले पुरुषप्रधान हाम्रो सामाजिक संरचनाभित्र निर्मित लैंगिक विभेद, त्यसद्वारा सिर्जित प्रतिकूलताजस्ता बाध्यात्मक अवस्थाप्रति बेवास्ता गरेको देखिन्छ। किशोरीहरू समयमा किन विद्यालय जान सकेनन् ? त्यो उनीहरूको रहर थियो वा बाध्यता ? एउटा असल अनि सफल शिक्षकले उपर्युक्त प्रश्नहरूको जवाफ खोज्नुपर्ने थियो । तिनै प्रश्नभित्रका अनगिन्ती प्रतिकूलताबीच पनि विद्यालय पुग्ने छात्रालाई हिंसाका माध्यमले त्रसित बनाएर हतोत्साही नगरी व्यावहारिकता मिलाएर पठनपाठनलाई निरन्तरता दिन सहयोग गर्नुपर्ने थियो । व्यावहारिकता हेर्दा, पितृसत्तात्मक सामाजिकसांस्कृतिक परिवेश, ग्रामीण जनजीवन तथा गरिबी । यस्तोमा छोरी मान्छेले पढ्ने भनेको घरायसी कामबाट उब्रेको समयमा हो । त्यसमा पनि अहिले खेतीपातीको समय छ । यस्तो बाध्यात्मक परिस्थिति विद्यार्थीको मात्र नभएर शिक्षक वर्गको पनि हुन्छ भन्ने कुराको साक्ष्य त्यस दिन विद्यालयका दस शिक्षकमध्ये तिनको मात्र उपस्थिति हुनुले प्रस्तुत गरिरहेको छ । समयसापेक्ष गुणस्तरीय शिक्षा प्रदान गर्ने भन्दै हरेक सरकारले आफ्नो वार्षिक बजेटमा मोटो रकम शिक्षा क्षेत्रका लागि छुट्ट्याउने गरेको छ । सहरी क्षेत्रका सीमित विद्यालयबाहेक दुर्गम ग्रामीण भेगमा त्यसको प्रतिफल ऋणात्मक देखिन्छ । किनभने त्यहाँ दुईतीनजना शिक्षकले लौरोका भरमा विद्यार्थी नियन्त्रणमा लिएर विद्यालय सञ्चालन गरिरहेका छन् । शिक्षाका तहगत उद्देश्यको पहिचान, शिक्षण विधिप्रक्रिया एवं सिकाइ उपलब्धिको मूल्यांकन गर्ने आवश्यकता बोध प्रायः देखिँदैन । किताब रटाएर विद्यार्थीलाई परीक्षामा उत्तीर्ण गराउन सक्नु नै विद्यालय शिक्षाको सफलताको मापक बन्ने यथार्थबीच गल्ती गर्ने विद्यार्थीलाई शारीरिक यातना दिइनुलाई सामान्यतया बहसको विषय पनि बनाइँदैन । विद्यालयमा हुने हिंसात्मक घटनाले बालबालिकाको स्वतस्पूर्त मानसिक विकासमा वाधा पुत्याइरहेको छ । हाम्रो संविधानले बालबालिकामाथि गरिने कुनै पनि शारीरिक या मानसिक हिंसालाई निषेध गर्नुका साथै बालबालिकासम्बन्धी ऐनले पनि बालबालिकालाई दिइने यस प्रकारका दण्डसजायलाई उनीहरूमाथिको हिंसाका रूपमा परिभाषित गर्दै त्यसविरुद्ध कानुनी प्रावधानको व्यवस्था गरेको छ । संविधानतः बालबालिकालाई कुनै प्रकारको यातना दिन नपाइने भनिएको भए पनि विद्यालयहरूमा पठनपाठन र गृहकार्यका नाममा हिंसात्मक घटना भइरहेका हुन्छन्, जसमध्ये न्यून संख्यामा मात्र यस्ता घटना बाहिरिने गर्छन् । निजी विद्यालयहरूमा व्यवस्था गरिएका डिसिप्लिन इन्चार्ज (डीआई) हरूको काम नै हातमा लौरो बोकेर विद्यार्थी खेद्नु र कुट्नु हो । कतिपय शिक्षक पनि पढाउने क्रममा विद्यार्थीलाई जथाभावी थप्पड लगाउने गर्छन् मानौं कुटाइ नखाई विद्यार्थीले सिक्नै सक्दैनन् ! पीडित बालबालिका यसबारेमा परिवारमा गुनासो गर्न सक्दैनन् किनभने एक त कतिपय अभिभावकको चाहना जसरी भए पनि छोराछोरीले पढून् भन्ने हुन्छ भने अर्कोतिर शिक्षकको यातनाबारे अभिभावकले गुनासो गरेमा उनीहमाथि झनै मानसिक यातना बढ्ने गरेको पनि पाइन्छ । यस्तो अवस्थामा विद्यार्थीको सिकाइ प्रभावकारी त हुन सक्दैन नै, विद्यालय र पढाइप्रति नै उनीहरूको मानसिकतामा नकारात्मक दृष्टकोण बन्दै जान्छ । बालबालिकाले गल्ती नै गर्दैनन्, उनीहरूका कमजोरी हुँदैनन् भन्न खोजिएको होइन । उनीहरूले गल्ती गर्दा त्यसको कारण र परिवेशको पहिचान गरी मनोपरामर्शका माध्यमबाट पनि त्यसमा सुधार गर्न सकिन्छ । यसको अर्थ सबै शिक्षक मनोविज्ञानका ज्ञाता हुनुपर्छ भन्ने होइन, सामान्य बालमनोभाव बुझ्ने र मानवीय भावना अनि संवेदना भने शिक्षकको निम्नतम योग्यताअन्तर्गत हुनै पर्छ । विद्यालय तहका शिक्षक हुनका लागि शिक्षाशास्त्र विषय प्राथमिकतामा पर्नु तथा शिक्षक अनुमतिपत्रको परीक्षा दिनुपर्ने प्रावधान पनि यसैअनुरूप व्यवस्था गरिएको हो । तर व्यवहारमा भने उपर्युक्त विरोधाभास देखिएको छ । एक्काइसौं शताब्दीको हाम्रो शिक्षणसिकाइको प्रभावकारिता तथा शैक्षिक रूपान्तरण हेर्दा, मैले प्राथमिक तहमा पढ्दा वनस्पतिका अंगहरू चिनाउन शिक्षकले कालो पाटीमा तोरीको बोटको चित्र बनाउने अनि हामीले त्यसलाई कापीमा उतारेर पातडाँठजरापूल आदि भन्दै घोक्थ्यौं । अहिले कालो पाटीको सट्टा सेतो पाटी आएको छ र पनि चकको सट्टा मार्करले उही तोरीको बोटको चित्र कोरेर त्यसका अंगबारे रटाउने क्रम जारी नै छ ! यसको सट्टा बालबालिकालाई बाहिर लगेर झारपात उखेल्न लगाएर त्यसका विभिन्न भाग चिनाउन सकिन्छ । प्रारम्भिक कक्षाका बालबालिकालाई अंक लेखेर वा हिसाब गरेर गणित सिकाउनुभन्दा चौरमा लगेर ढुंगा बटुल्न लगाएर गट्टा खेलाउँदै सिकाएको कति प्रभावकारी हुँदो हो ! यो त केवल एउटा उदाहरण मात्र हो हाम्रो अव्यावहारिक शिक्षा पद्धतिसम्बन्धी ! विकसित मुलुकका बालबालिकालाई शिक्षणसिकाइको आरम्भ व्यावहारिक ज्ञान तथा प्रयोगात्मक अभ्यासद्वारा गराइन्छ । सामान्य समस्या दिएर त्यसको समाधान खोज्न लगाइन्छ । किनकि अनुभवबाट प्राप्त ज्ञान दीर्घकालीन हुन्छ । शिक्षकसामु खुलेर आफ्ना जिज्ञासा राख्ने छुट उनीहरूलाई हुन्छ भने शिक्षक भनेका साथी एवम् सहजकर्ताका रूपमा रहेका हुन्छन् । सानैदेखि उनीहरूको रुचि क्षेत्र पहिचान गरी त्यसैमा निपुण गराउँदै लगिन्छ । त्यसैले उनीहरूको सिकाइ प्रभावकारी देखिन्छ । यसको विपरीत हामीकहाँ पढाइको अर्थ प्रायः किताब रट्नु वा शिक्षकले भनेको सुन्नुमा नै सीमित देखिन्छ । शिक्षक दाता र विद्यार्थी ग्रहणकर्ता बन्नुलाई नै आजसम्म पनि हामीले शिक्षणसिकाइ मान्दै आएकाले कक्षामा चुपचाप सुन्ने विद्यार्थी नै अनुशासित मानिन्छ । कुनै पनि विषयमा तर्कवितर्क गर्दै आफ्ना जिज्ञासा र धारणा राख्न न विद्यार्थी स्वयं अग्रसर हुन्छन् न त शिक्षकबाट त्यसतर्प प्रेरित नै गरिन्छ । कक्षा बढ्दै जाँदा किताबी ज्ञान कण्ठस्थ पारेर परीक्षामा उच्चतम अंक ल्याउनु नै विद्यार्थीको उपलब्धि ठानिने परिपाटी एकातिर छ भने अर्कोतिर प्रत्येक विद्यार्थीका रुचि, क्षमता, सिर्जनशीलता, प्रतिभा फरकफरक हुने यथार्थबीच पनि एकै प्रकारको मूल्यांकन पद्धति अर्थात् दुईतीन घण्टाको लिखित परीक्षाका आधारमा उसको समग्र मूल्यांकन गरिनु पनि व्यावहारिक देखिँदैन । संघीयता संरचनाअन्तर्गत विद्यालय शिक्षा स्थानीय सरकारको मातहतमा गइसकेको अवस्थामा अब शैक्षिक क्षेत्रमा पनि रूपान्तरणको आवश्यकता देखिएको छ । केवल सैद्धान्तिक शिक्षा, वर्षौं पुरानो सिकाइ प्रक्रियाका कारण बेरोजगार उत्पादन गर्ने शिक्षाका रूपमा चिनिएको हाम्रो साधारण शिक्षालाई पनि युगसुहाउँदो व्यावहारिक बनाउँदै लैजानुपर्ने देखिन्छ । स्थानीय सरकारले आफ्नो आवश्यकताअनुसारको जनशक्ति विकास र स्थानीय तहका सम्भावना पहिचान गरी तदनुरूपको दक्ष जनशक्ति उत्पादनको लक्ष्य राखी शैक्षिक योजना तय गर्नुपर्छ । हाल केही विद्यालयले सञ्चालन गरेको व्यावहारिक शिक्षा (उन्नत खेती, पशुपालन, हस्तकला, वन पैदावार, सिलाइबुनाइ, कलाकारिता आदि) निकै प्रभावकारी देखिएको छ । यसका लागि विद्यालय तथा स्थानीय निकायबीच समन्वयको आवश्यकता हुन्छ । यस प्रकारको शिक्षाले विद्यार्थीलाई आफ्नो क्षमता तथा दायित्व बोध गराउँदै आत्मनिर्भरताको बाटोमा डोत्याउनुका साथै स्थानीय तहमा विकासको गतिलाई समेत बल पुत्याउँछ । विद्यालय तह अर्थात् १२ कक्षा पार गरिसक्दा आफ्नो रुचिको क्षेत्रमा सामान्य दक्षता हासिल गरिसकेपछि उनीहरूका लागि परिस्थिति र सहजताअनुसार माथिल्लो तहमा पढ्ने वा आयआर्जन गर्ने दुवै विकल्प खुला गरिनुपर्छ । यस प्रकारको सिकाइ स्वतस्पूर्त हुन्छ, यसका लागि शिक्षकको लौरोको आवश्यकता रहँदैन ।वर्तमानमा ज्ञानको प्रसार गर्ने विद्यालय तथा ज्ञान उत्पादन गर्ने विश्वविद्यालयमा समेत कतिपय विषयमा शिक्षककेन्द्री तथा व्याख्यानात्मक सिकाइले नै निरन्तरता पाइरहेको अवस्था छ । त्यसमा पनि विद्यालयमा हुने हिंसात्मक घटनाले बालबालिकाको स्वतस्पूर्त मानसिक विकासमा वाधा पुत्याइरहेको छ । उच्च शिक्षाका लागि आएका विद्यार्थीमा समेत शिक्षकको वर्षौं पुरानो नोटमाथि नै भरोसा हुने, उनीहरू स्वयं सक्रिय नहुने अवस्था एकातिर देखिन्छ भने अर्कोतिर केही विद्यार्थी आफ्नो सिर्जनशीलता कुण्ठित भएको, रुचिअनुसारको विषयमा अनुसन्धान गर्न नपाएको, शिक्षकले दिएको विषयवस्तुभन्दा बाहिर जान नपाएको गुनासो पनि गर्ने गर्छन् । विद्यालयदेखि विश्वविद्यालयसम्म देखिएका यस्ता समस्या र विरोधाभासहरू एक्काइसौं शताब्दीको गुणस्तरीय शिक्षाका अवरोधहरू हुन् । अतः बेलैमा यसको निराकरण हुनु आवश्यक छ । यसका लागि विश्वविद्यालयलाई ज्ञान उत्पादन गर्ने केन्द्रका रूपमा स्थापित गरिनुपर्छ र त्यहाँ शक्तिसम्पन्न राष्ट्रहरूले गरेका अनुसन्धान र सोही आधारमा बनाइने नीति कार्यक्रमसम्बन्धी विमर्शका साथै देशको आवश्यकता, वस्तुस्थिति र परिवेशसापेक्ष अनुसन्धान कार्य अगाडि बढाइनुपर्छ । विद्यार्थी एवं शिक्षकलाई अनुसन्धान गर्ने पर्याप्त अवसर र सुविधा दिएर आवश्यक ज्ञान उत्पादन गरी त्यसलाई विद्यालय शिक्षामार्पत तल्लो तहसम्म पुत्याउन सकियोस् । डा साधना त्रिभुवन विश्वविद्यालयकी उपप्राध्यापक हुन् ।"
"सरकार, क्रसर र कस्तुरीको विना","सामान्यतया मन्त्रिपरिषद्का निर्णय कानुनसरह हुन्छन् । अझ नीतिगत निर्णय त विशिष्ट मानिन्छन् । ०७० वैशाख ५ देखि ०७१ माघ २ सम्मको २२ महिनामा झण्डै १४ पटक मन्त्रिपरिषद् बैठकबाट भएका क्रसर उद्योग व्यवस्थापनसम्बन्धी निर्णयको कार्यान्वयन शून्य अवस्थामा छ भन्दा पत्याउन कठिन पर्न सक्छ । तर यथार्थ अझै तीतो छ । ढुंगा, गिटी, बालुवाको दक्षिणी छिमेकी समेतको आवश्यकताले सिर्जना गरेको अराजकताको अन्त्य गर्दै विधिसम्मत् वातावरणमैत्री ढंगबाट उत्खनन, संकलन र प्रशोधन गर्ने व्यवस्था गर्नू भन्दै सम्मानित सर्वोच्च अदालतको ०६७ साउन २१ को फैसलाबाट सुरु पछिल्लो क्रसर उद्योग व्यवस्थापनको प्रयास भएको पनि दशक पुगिसकेछ । उक्त फैसलापश्चात् बन्द भएको भारत निकासीको प्रतिकूलतालाई व्यावसायकि पहुँच र प्रभावका आधारमा प्राविधिक समितिको प्रतिवेदनमार्फत अनुकूलतामा बदली गर्दै भारत निकासी सुचारु गरेका क्रसर व्यवसायीमाथि पुनः सर्वोच्च अदालतले ०६९ जेठ २८ गते अन्तरिम आदेश जारी गर्दै विदेश निकासी रोक्नू र समिति गठन गरी समितिको प्रतिवेदनबमोजिम गर्नू भनी भारत निकासीलगायतका विषय पुनः समितिको जिम्मा लगाइएको थियो । समिति बन्यो प्रतिवेदन तयार भयो । उक्त प्रतिवेदनबमोजिमको प्रस्ताव विज्ञान प्रविधि तथा वातावरण मन्त्रालयले पहिलोपटक निर्णयका लागि मन्त्रिपरिषद्मा पेस गत्यो । तर मन्त्रिपरिष्दले सचिव कृष्णहरि बास्कोटाको संयोजकत्वमा ७ जना सचिव रहेको अर्को उपसमिति गठन गत्यो र उक्त समितिले बुझाएको प्रतिवेदनलाई ०७० असार २७ को मन्त्रिपरिषद्ले केही परिमार्जनसहित पारित गर्दै पहिलोपटक सञ्चालन भइरहेका क्रसर उद्योगका लागि दूरीसम्बन्धी मापदण्ड तोक्नुका साथै अन्य उत्खनन, संकलन र भारत निकासीसम्बन्धी बृहत् व्यवस्था गत्यो । उक्त दूरीसम्बन्धी मापदण्ड पूरा हुने गरी उद्योग स्थानान्तरण गर्नू अन्यथा त्यस्ता उद्योग बन्द गर्नू भन्ने ०७० असार २७ को निर्णयबमोजिमको परिपत्र निर्देशन तल्लो निकायसम्म पुग्दानपुग्दै ०७० भदौ १७ को मन्त्रिपरिषद् निर्णय भन्दै अन्य व्यवस्था यथावत् राखी केवल दूरीसम्बन्धी मापदण्ड दुई सय मिटरलाई झन्डै २ किमि बनाउँदै कार्यान्वयनका लागि पत्राचार भएका थिए । त्यो निर्णयले क्रसर उद्योगको स्थानान्तरण र व्यवस्थापनमा नकारात्मक प्रभाव सिर्जना गरेको देखिन्छ । नेपालको हकमा ढुंगा, गिटी, बालुवाले भरिएका अनेक डाँडा छन् । ती कस्तुरीका बिना हुन्, जो व्यापार घाटा कम गर्ने र रोजगार सिर्जनाका कारक हुन सक्छन् । अघिल्लो २०७० असार २७ को मापदण्ड लागू हुँदा केही संख्याका उद्योगले मापदण्ड पूरा गरेका हुने थिए तिनको सञ्चालनबाट आंशिक आपूर्ति गर्दै बाँकी उद्योगको स्थानान्तरण क्रमशः बाध्यकारी गराउँदा क्रसरको एक हदसम्मको व्यवस्थापन हुने थियो । तर, पछिल्लो मापदण्ड त तराईका ३२ वटा उद्योगले मात्र कागजमा पूरा गरेको सरकारी अध्ययनले देखाएपश्चात् अन्य बाँकी सम्पूर्ण उद्योग स्थानान्तरण हुनपर्ने भयो । त्यो पनि एकसाथ यस्तो अवस्थामा आपूर्ति कसरी गर्ने भन्नेतर्फ राज्यको ध्यान जान सकेन । उक्त दुई किमिवाला मापदण्ड तराईमा त लागू गर्न कठिन छ भने पहाड र हिमालमा त लागू गर्न नै सकिँदैन भन्दै देशभरका क्रसरउद्योगी संगठित भई स्थानान्तरणविरुद्ध आन्दोलित हुन पुगे । अर्को भाषामा भन्नुपर्दा, उक्त २०७० भदौ १७ को निर्णयले तराई क्षेत्रका ठूला क्रसर जो मूलतः भारत निकासी गर्दथे ती र तिनको चाहना र योजनाबमोजिम काठमाडौं उपत्यका आसपासका व्यवसायीको साथ र एकतासमेत ती व्यवसायीले प्राप्त गरे र पहिलोपटक देशभर एकसाथ आन्दोलन गरी व्यवस्थापिकासंसद् र सम्मानित सर्वोच्च अदालतको आदेशनिणर्यबाट सुरु क्रसर उद्योगको व्यवस्थापनको पहिलो चरणलाई वि श्राम दिलाउन क्रसर व्यवसायी सफल भए । क्रसर व्यवसायीले गरेको आन्दोलन, त्यसअघिका अध्ययनप्रतिवेदन, अदालती आदेश बाह्य मुलुकले अवलम्बन गरेको व्यवस्था आदिको विश्लेषण गरी सरकारले ढुंगा, गिटी र बालुवाको दीर्घकालीन आपूर्ति सुनिश्चित गर्ने उद्देश्यले पहिलोपटक वातावरणीय पक्षसमेतलाई ध्यान दिई मूलतः चारवटा नयाँ नीति अवलम्बन गरेको देखिन्छ । १ चुरे संरक्षण क्षेत्र घोषणा : कमजोर र संवेदनशील भूबनोट भएको चुरे सिवालिक क्षेत्रबाट ढुंगा, गिटी आदिको उत्खनन, प्रशोधन र प्रयोगमा रोक लगाई विनाशको पहिलो र ठूलो कारक मानिएका त्यहाँ सञ्चालित क्रसर उद्योगलाई बन्द गराउने उद्देश्यका साथ २०७१ असार २ को मन्त्रिपरिषद् निर्णयबाट ३६ जिल्लाका ४३० गाविसको करिब १२७८ प्रतिशत भूभागलाई चुरे संरक्षण क्षेत्र घोषणा गरी संरक्षण गर्ने । २ विदेश (भारत) निकासीमा प्रतिबन्ध : सडक, पुल, बस्ती, खोलानाला र चुरे क्षेत्रसमेतमा प्रतिकूल असर पुत्याएको र भौतिक पूर्वाधारलगायत संरचनामा ठूलो क्षति गरेको महसुस गरी २०७१ असार २३ को निर्णयद्वारा २०७१ साउन १ गतेदेखि विदेश निकासी बन्द गर्ने । ३ क्रसर उद्योगलाई खोलाबाट खानीमा पुत्याउने : प्राकृतिकरूपमा खोला, नदीमा जम्मा भएका ढुंगा, गिटी, बालुवा सीमित हुने त्यसको सही प्रयोग र विधि अवलम्बन नगर्दा ठूलो क्षति हुन जाने ठानी अन्य देशको अवस्थासमेतलाई दृष्टिगत गरी खोलालाई क्रमशः खाली गर्दै खानीबाट ढुंगा, गिटीलगायतको आपूर्ति सुनिश्चित गर्ने । खानी क्षेत्र पत्ता लगाई तिनमा सडक, विद्युत्लगायतका पूर्वाधार राज्यले नै निर्माण गरी एकीकृत रूपमा क्रसर क्षेत्र तोकी तिनै तोकिएका क्षेत्रमा मात्र क्रसर उद्योग सञ्चालन गराउने भन्ने नीति अवलम्बन गर्दै २०७१ साउन ११ को मन्त्रिपरिषद्ले २०७१ पुस मसान्तसम्ममा खानी क्षेत्र पहिचान गरी पूर्वाधार व्यवस्था गर्ने गरी उद्योग मन्त्रालय खानी तथा भूगर्भ विभागलाई जिम्मा दिएको थियो । समय अपुग भएको भनी २०७१ माघ २ को मन्त्रिपरिषद् निर्णयले पुनः २०७१ असार मसान्तसम्म म्याद थप गरेको थियो । ४ नयाँ क्रसर उद्योग स्थापना गर्नुअघि अनुमति लिनुपर्ने कानुनी व्यवस्था : तत्कालीन कानुन संशोधन गर्दै क्रसर उद्योगको दर्ता प्रक्रियालाई नियन्त्रित र व्यवस्थित गर्ने उद्देश्यले औद्योगिक व्यवसाय ऐन २०७२ को दफा ७ अन्तर्गत अनुमति लिनुपर्ने उद्योगमा समावेश गरी अनुसूची १ का हातहतियार, गोलीगट्ठा, बारुद उत्पादन गर्ने उद्योग, धूमपान, मद्यपान उत्पादन गर्नेसरहको उद्योगको वर्गीकरणमा राखी जहाँतहीं जहिलेसुकै क्रसर उद्योग दर्ता गर्ने व्यवस्था परिवर्तन गरेको देखिन्छ । माथि उल्लिखित नीति पालना गराउने उद्देश्यका साथ खानी क्षेत्र पहिचान गरी पूर्वाधार निर्माण कार्य गर्न ६ महिनाको समय लाग्ने अनुमान गरी सरकारले क्रसर उद्योगको नवीकरणको म्याद पहिलोपटक २०७१ पुस मसान्त र दोस्रोपटक २०७२ असार मसान्तसम्म थप गरेको थियो । २०७२ वैशाख १२ को भूकम्पपश्चात् ०७२०७३ को बजेट वक्तव्यको बुँदा २६६ मा पुनर्निर्माण र अन्य निर्माणका लागि निर्माण सामग्री आपूर्ति सुनिश्चित गर्न हाल सञ्चालनमा रहेका क्रसर उद्योगलाई निश्चित मापदण्ड पूरा गर्ने गरी एक वर्षपश्चात् तोकिएको स्थानमा स्थनान्तरण गर्नुपर्ने सर्तमा यथावत् सञ्चालन गर्न दिइनेछ भन्ने व्यवस्था गरी २०७३ असार मसान्तसम्म सञ्चालन अनुमति पाएका क्रसर उद्योग व्यवस्थापन गर्न भएका सर्वोच्च अदालतका निर्णयफैसला सोअनुसार गठित समितिका प्रतिवेदन व्यवस्थापिकासंसद्को प्रतिवेदन २०७० जेठ २६ को ७ जना सचिवको प्रतिवेदन, २०७१ जेठ ८ को पुनः उद्योग सचिव कृष्ण ज्ञवाली संयोजकतत्वकोे व्यवसायीसहितको प्रतिवेदन र तिनको कार्यान्वयन गरी क्रसर उद्योगको दिगो व्यवस्थापन गर्ने उद्देश्यले भएका तमाम निर्णयले भारत निकासी बन्द गर्नेबाहेक एउटा क्रसर उद्योगको पनि पूर्ण स्थानान्तरण गराउन सकेको देखिँदैन । बरु केही स्थानान्तरणको प्रयास गरेका उद्योगलाई किन स्थानान्तरण गरेको भनी स्थानीय प्रशासनले बन्द गराउने कार्य गरेको भन्दै सोविरुद्ध अदालतको ढोका ढक्ढक्याउन पुगेका छन् । ढुंगा, गिटी, बालुवा, ग्राभेल, माटो आदि निर्माणका आधारभूत निर्माण सामग्री जो निर्माणमा ठूलो संख्यामा जरुरी हुने गर्छ । जसको आपूर्तिमा अलिकति मात्र तलमाथि हुँदा पनि सम्पूर्ण निर्माण क्षेत्र र तिनका अवयव रंगदेखि विद्युत्का बल्बसम्म किला कब्जादेखि कार्पेट फर्निचरसम्मका उद्योग र उत्पादनमा असर पुगी सम्पूर्ण अर्थतन्त्रमै छोटो समयमा नकारात्मक असर पुत्याउन सक्ने क्षमता र सामथ्र्य ती साधारण ठानएिका ढुंगा, गिटी र बालुवाले राख्दा रहेछन् । ती सामग्रीको ठूलो खरिदकर्ता त सरकार नै हो । त्यसको आपूर्तिमा आउने सामान्य गडबढी र मूल्यवृद्धिले तत्कालै ठूलो असर देखाइहाल्ने हुँदा यत्रतत्र सर्वत्र पाइने त्यही सामान्य वस्तु अभावले आयोजना समयमा पूरा नहुने, लागत पनि अत्यधिक बढ्न गई पूर्वाधार निर्माण कार्य नै अवरुद्ध हुनेसम्मको अवस्था देखिँदा पनि हामी सचेत हुन सकेका छैनौं । नेपालको हकमा ढुंगा, गिटी, बालुवाले भरिएका अनेक डाँडा छन् । ती भनेका कस्तुरीका बिना हुन् । छिमेकी उत्तरप्रदेश, बिहार र इँटा कुटेर गिटी बनाउने बंगलादेशका कारण त्यो ढुंगाको थुप्रो हाम्रा लागि बिना हुन सक्छ । दक्षिणबाट आउँदै गरेका रेल र सम्भावित साना पानीजहाजका कारण त्यो ढुंगाले भरिएका डाँडा समृद्धिको आधार हुन सक्छन् । बढ्दो व्यापार घाटा कम गर्ने माध्यम बन्न सक्छन् । रोजगार सिर्जनाका कारक हुन सक्छन् भने ढुंगा, गिटी निकाली खाली भएका डाँडाका समथर मानवनिर्मित फेदी एकीकृत बस्तीलगायतका लागि उपर्युक्त स्थान हुन सक्नेछन् । तसर्थ खोला खोतलेर निर्माण सामग्री जुटाउने कार्यलाई क्रमशः अन्त्य गर्दै ब्लास्टिङबाट डाँडा फुटालेर आफ्नो विकास पूर्वाधार निर्माण गर्न आवश्यक गुणस्तरीय निर्माण सामा्री उपलब्ध गराउँदै बाँकी रेल र सम्भावित पानी जहाजमार्फत नजिकका छिमेकीलाई आपूर्ति गरी निर्यात जन्यवस्तु उत्पादन गर्ने सोच र दृष्टिकोण राखी त्यो नेपालको बिना को डल्लो ढुंगाले भरिएका एक आधा दर्जन डाँडा फुटाई समथर बनाउने अभियानतर्फ दृष्टि पुत्याउनु जरुरी छ । गिरी अधिवक्ता हुन् ।"
किन चाहियो राजसंस्था ?,"हामीले खोजेको नेपाली जनताले चाहेको राजसंस्था हो, विदेशीको हैकममा रहने र चल्ने राजसंस्था खोजेको होइन जुन बेला राजनीतिक स्थायित्व र देशको समृद्धिको कुरा भइरहेको छ त्यो बेला किन राजतन्त्रको पुनः स्थापनाबारे पनि चर्चा चल्न लागेको छ ? यो नेपालको दुर्भाग्य हो कि काल गतिले निर्धारित गरेको बाटो हो ? नयाँ संविधान, नयाँ व्यवस्था, नयाँ मान्यता, नयाँ आकांक्षाले मानिसलाई दोहोर्याउनुपर्ने बेलामा किन तिनीहरूको विकल्पको चर्चा, सम्भावना र संघर्षको वातावरण देखा परिरहेका छन् ? यसको एउटै कारण छ वर्तमानको विधिबाट जनता सन्तुष्ट हुन सकिरहेका छैनन्। राजा ज्ञानेन्द्रको शासन सत्ता सुरु भएताका राजतन्त्र नै फाल्ने कुराकानी चलेको थिएन। तर जब उनले शक्ति र सत्ताको सदुपयोग गर्न छाडे र आफूमा नै केन्द्रित गर्दै गए तब मात्र राजतन्त्र विवादमा आएको थियो। त्यसपछि मात्र गणतन्त्रको नारा लाग्न थालेको थियो। आज पुनः इतिहास दोहोरिन थालेको छ। जतिजति प्रधानमन्त्री ओलीले उही सत्ता र शक्ति आफूमा केन्द्रित गर्दैगर्दै गएका छन् उतिउति उनी पनि विवादमा पर्दै गएका छन्। सत्ता र शक्तिको प्रयोग र सदुपयोग गर्न सकियो भने यो एक समस्या र चुनौती बन्दैन। तर जब उही सत्ता र शक्तिको दुरुपयोग हुन थाल्छ तब यो समस्या र चुनौती बन्न थाल्छ। आजको स्थिति त्यस्तै देखिएको छ। २०४६ मा पञ्चायत व्यवस्था फाल्ने आन्दोलन भएको थियो। त्यसबेला राजतन्त्रलाई नै आघात पुर्याउने आन्दोलनको लक्ष्य थिएन। पञ्चायती व्यवस्था गयो अर्थात् राजाको सोझो नेतृत्व समाप्त भयो तर राजतन्त्र कायमै रह्यो। २०६३ सालको आन्दोलनले राजतन्त्रलाई नै आघात पुर्यायो। त्यसबेला राजनीतिक व्यवस्था नै राजासित गाँसिन गयो। आज पुनः उही अवस्था देखिएको छ। प्रधानमन्त्री ओलीसित गणतन्त्र र त्योसित आएका अंगप्र्रत्यंग जोडिएका छन्। आज ओली हटाऊ भन्ने नारा सुनिँदैनन्। वर्तमान व्यवस्थामा उनी अचल छन्। त्यसैकारण उनीले सञ्चालन गरिरहेको व्यवस्था नै हटाउने आवाज सुनिएको हो। एउटा विकल्प नेपालमा राजतन्त्रको पुनः स्थापना नै हो। आखिर किन एकपटक हटाइसकेको राजसंस्थालाई पुनः बहाली गर्नुपर्यो ? त्यसको मुख्य कारण नेपालको अस्तित्व नै खतरामा पर्न लागेकाले हो। हुन पनि नेपालको राष्ट्रपति आफंै राष्ट्रिय एकता खलल हुन लागेको चिन्ता व्यक्त गर्छन्। नेपाली सेना यो परिस्थितिप्रति हमेसा सतर्क रहेको र नेपालको स्वतन्त्रता बचाउन चुप नबस्ने आश्वासन दिइरहन्छ। सत्ताधारी नेता नै यस्तै स्थिति रहिरहने हो भने ओली सरकार त के देश नै नरहने चिन्ता व्यक्त गर्छन्। नेपालका जान्नेसुन्ने मानिस पनि नेपालको अस्मिता मात्र होइन, यसको अस्तित्व नै समाप्त हुने खबरदारी गर्छन्। यसबाट त्राण पाउन सकिन्छ भनेरै राजसंस्थाको सम्झना र पुनः आह्वान भइरहेको हो। राजसंस्थाका केही यस्ता गुण छन्, जो नेपालजस्तो साना र ठूला छिमेकीले घेरिएको देशलाई काम लाग्छ। राजसंस्था राष्ट्रिय एकताको प्रतीक हुन्छ। नेपाललाई एक स्वतन्त्र मुलुकको रूपमा व्यवहार नगर्ने चेष्टा अक्सर देखिएको हो। त्यो चहलपहल खासगरी २०४६ सालको राजनीतिक परिवर्तनपछि भएको पाइन्छ। राजतन्त्रले छिमेकी र विदेशीको निर्देशन र मनोमानी हुन दिएन भनेर राजा वीरेन्द्रको परिवारको हत्या गरिएको, मदन भण्डारीजस्तो नेताको पनि अन्त्य गरिएको आदि शंका र विश्वास गरिन्छ। यसबाट के थाहा लाग्छ भने नेपाल र नेपालीको स्वतन्त्र अस्तित्व बचाउन एउटा राष्ट्रिय प्रतीकको आवश्यक पर्छ र त्यो नेपालको इतिहासले राजतन्त्रलाई अगाडि सार्छ। यसैकारणले हो नेपालमा राणाको पूरा बोलवाला हुँदा पनि उनीहरूले राजतन्त्रलाई जोगाइराखे। राजा र राजपरिवारलाई एउटा खोपीमा सीमित राखे पनि यसको उन्मूलन गरेनन्। जंगबहादुरलगायत अरू राणा प्रधानमन्त्री हुँदा आफंै राजा हुन सक्थे। सत्ता र शक्ति उनीहरूमा मनग्य थियो। तर राजसंस्थाको महत्व र गरिमालाई बुझेर नै उनीहरूले यसको ठाउँ लिएनन्। २०६३ सालको राजनीतिक परिवर्तनले राजसंस्था पन्छाइदियो। नेपाली जनताले एकपटक हेरिहालौं भनेर गणतन्त्र पनि स्वीकार गरे। तर गणतन्त्रअन्तर्गत स्थापित भएको राष्ट्रपतिले न राष्ट्रिय एकताको प्रतीकको भूमिका निभाउन सके न राष्ट्रिय प्रतिष्ठा र सम्मान नै प्राप्त गर्न सके। हुन त नयाँ संविधानले गणतन्त्रको राष्ट्रपतिलाई कुनै प्रकारको अधिकार दिएको छैन। उनले चाहे पनि राज्य सञ्चालनमा भूमिका निभाउन सक्दैन। आफ्नो व्यक्तिगत व्यवहार र गतिविधिबाट जनप्रिय हुन सक्छ। तर त्यो पनि हुन सकेको देखिएन। उल्टै राजसी ठाँटबाँट देखिएकाले जनताले त्यो संस्थालाई न स्वीकार्न सकें न सम्मानित मान्न सकें। केही राजावादी संस्थाले नेपालमा राजतन्त्र भारतको इशारामा अन्त्य गरिएको हो, उसैले पुनः बहाली पनि गर्दै छ भन्छन्। भारतको विगत निर्वाचनमा भारतीय जनता पार्टीको विजय भएपछि यो कार्य हुने निश्चित भएको विश्वास पनि प्रकट गरेको सुनिएको छ। यसमा अर्को छिमेकी चीनको पनि सहमति विद्यमान रहेको तर्क सुनिन्छ। यो तर्कसंगत देखिन्छ। तर यसमा एउटा ठूलो कमजोरी लुकेको छ। राजसंस्था विदेशीले हटाउने र विदेशीले नै पुनः स्थापना गरिदिनाले नेपालीको कुनै भूमिका देखिँदैन। हामीले खोजेको नेपाली जनताले चाहेको राजसंस्था हो। नेपालको स्वतन्त्र अस्तित्वको प्रतीक हो। विदेशीको हैकममा रहने र चल्ने राजसंस्था खोजेको होइन। त्यसकारण उनीहरूले राजसंस्था चाहिने माग गर्नु उचित हो तर विदेशीको बुई चढेर आउने कुरा गर्नु गलत हो। नेपालमा राजसंस्थाको महत्व बुझ्न अफगानिस्तानलाई बुझ्न जरुरी छ। त्यो मुलुकमा सयौं वर्षदेखि विदेशीको राज चलेको हो। कहिले सोभियत युनियनले कब्जा गरे भने कहिले तुर्कले प्रभाव जमाए। तालिवानसित लड्ने निहुँमा अहिले पनि अमेरिकी सेनाको उपस्थिति छ। त्यहाँ पनि राजतन्त्र थियो, जुन समाप्त गरियो। विदेशीको जस्तै हस्तक्षेप र प्रभाव रहे पनि त्यो मुलुकको स्वतन्त्रता हरण हुने कुरा कहिल्यै निस्केको सुनिएको छैन। त्यो एक स्वतन्त्र मुलुकको रूपमा नै चिनिन्छ। केही समयका लागि विदेशीको बोलवाला चल्ने गरेको छ। तर नेपालको हकमा त्यस्तो सम्भावना देखिँदैन। नेपालको भूमिमा कुनै पनि विदेशीको कब्जा हुनेबित्तिकै यसको स्वतन्त्रता हराउने डर रहन्छ। त्यसैबाट धेरै नेपाली चिन्तित पनि देखिन्छन्। त्यो चिन्ता झन्झन् गम्भीर हुँदै छ। नेपालको २६०० वर्षको इतिहासले पनि राजसंस्थाको आवश्यकता देखाउँछ। बाबुराम आचार्यअनुसार नेपालमा किराँतकाल सुरु हुनुअगाडि वंशगत राजतन्त्र थिएन। एउटा नयाँ राज्यको स्थापना र सञ्चालन एक प्रकारले गणतन्त्रात्मक प्रणालीबाटै हुन थालेको थियो। तर कालान्तरमा सो प्रभावकारी नभएकाले निर्वाचित राजतन्त्रको विकास भएको थियो। केही वर्षपछि त्यो प्रथाले वंश परम्परामा आधारित राजतन्त्रको उत्पत्ति भएको थियो। त्यसपछि चाहे त्यो किराती होस्, लिच्छवी होस्, मल्ल होस् या शाह राजसंस्थामा वंश परम्पराले मान्यता पाएको हो। अहिले आएर एकपटक पुनः गणतन्त्रको परीक्षण भइसकेको छ। तर यसले नेपाली इतिहासको बल सँगाल्न सकेको छैन। भविष्यमा पनि यसले सो कार्य गर्ने दक्षता होला जस्तो छैन। हाइलाइटकिराती होस्, लिच्छवी होस्, मल्ल होस् या शाह होस्, राजसंस्थामा वंश परम्पराले मान्यता पाएको छ। नेपालको इतिहासले पनि राजसंस्थाको आवश्यकता देखाउँछ।"
आईसीसी विश्वकप : आजको खेलमा प्रभाव पार्न सक्ने खेलाडी,"क्विन्टन डी कक (दक्षिण अफ्रिका) विश्वकपमा दक्षिण अफ्रिका बलियो टोली हो। तर, सधैं अभागी जस्तै देखिएको दक्षिण अफ्रिकालाई यस पटकको विश्वकप पनि त्यति फापिरहेको छैन। अघिल्ला तीन खेलमा पराजित भइसकेको दक्षिण अफ्रिकाले सोमबार वेस्ट इन्डिजको सामना गर्दैछ। सोमबारको खेलमा दक्षिण अफ्रिकाले निकै आशा गरेका खेलाडीमध्ये एक हुन्, क्विन्टन डी कक हुन्। बायाँहाते ब्याट्सम्यान डी कक दक्षिण अफ्रिकाका विकेटकिपर पनि हुन्। २६ वर्षीय डी ककले यसअघिका खेलमा पनि औसत खेल प्रदर्शन गरेका छन्। आयोजक इङ्ल्यान्डसँगको उद्घाटन खेलमा त्यति जम्न नसकेका डी ककले बंगलादेशविरुद्धको खेलमा २३ रन बनाएका थिए। भारतसँगको खेलमा उनले १० रन बनाएका थिए। दक्षिण अफ्रिकाका लागि एकदिवसीयमा एक सय नौ खेल खेलेका डी ककले ४५२२ को औसतमा कुल चार हजार सात सय तीन रन बनाएका छन्। एकदिवसीय क्रिकेटमा उनले १४ शतक र २२ अर्धशतक पनि बनाएका छन्। उनको उच्च स्कोर एक सय ७८ रन हो। कुशल फिल्डरसमेत रहेका डी ककले एक सय ५४ क्याच पनि लिएका छन्। उनले विपक्षी टोलीका आठ ब्याट्सम्यानलाई स्टम्पिङ पनि गरेका छन्। निकोलस पुरन (वेस्ट इन्डिज) वेस्ट इन्डिज टोलीका प्रभावशाली ब्याट्सम्यान हुन्, निकोलस पुरन। २३ वर्षीय युवा खेलाडी पुरनबाट जारी विश्वकपमा वेस्ट इन्डिजले निकै आशा गरेको छ। बायाँहाते ब्याट्सम्यान पुरन यो विश्वकपमा राम्रो लयमा देखिएका छन्। उनी टोलीका विकेटकिपर पनि हुन्। शान्त स्वभावका पुरन टोलीलाई आवश्यक पर्दा रन बटुल्न माहिर छन्। उनले एकदिवसीय क्रिकेटमा वेस्ट इन्डिजका लागि धेरै खेल्ने अवसर भने पाएका छैनन्। केवल तीन खेल खेलेका पुरनले कुल ७४ रन बनाएका छन्। एकदिवसीय क्रिकेटमा उनको उच्च स्कोर ४० रन हो। उनले जारी विश्वकपको पाकिस्तानविरुद्धको खेलमा ३४ रनको महत्वपूर्ण पाली खेलेका थिए। चौथो नम्बरमा ब्याटिङ गरेका उनले १९ बलमा दुई छक्का र चार चौका प्रहार गरेका थिए। पुरनले अस्ट्रेलियाविरुद्धको खेलमा पनि ४० रनको महत्वपूर्ण योगदान गरेका थिए। छरिता खेलाडी पुरनले दुईवटा क्याच पनि लिएका छन्। उनले सन् २०१९ को फेब्रुअरीमा इङ्ल्यान्डविरुद्घ खेल्दै एकदिवसीय क्रिकेटमा डेब्यु गरेका थिए। उनले टेस्ट क्रिकेट भने खेलेका छैनन्। वेस्ट इन्डिजले पुुरनबाट दक्षिण अफ्रिकाविरुद्घको खेलमा पनि उत्कृष्ट प्रदर्शनको आशा गरेको छ।"
प्रधानसेनापति राष्ट्रिय पुरुष भलिबलको उपाधि आर्मीलाई,"ललितपुर : प्रधानसेनापति चौंथो राष्ट्रिय पुरुष भलिबल प्रतियोगिताको उपाधि त्रिभुवन आर्मी क्लबले हात पारेको छ। लगनखेलस्थित सैनिक शारीरिक तालिम तथा खेलकुद केन्द्रमा सोमबार भएको खेलमा गण्डकी प्रदेशलाई हराउँदै त्रिभुवन आर्मी क्लब विजयी भएको हो। साविकको विजेता तथा आयोजक आर्मीले गण्डकीलाई १६२५,२५८,२५१०,२५१६ अंकको (३१) सेटले हराएको छ। यसैगरी शनिबार भएको खेलमा विभागीय टिम एपीएफ क्लबलाई ३१ को सेटमा पराजित गर्दै पुलिसले तेस्रो हासिल गरेको थियो। सेमिफाइनलमा आर्मीले पुलिस र गण्डकीले एपीएफलाई हराएको थियो। प्रतियोगिताको विजेताले ३ लाख र उपविजेताले १ लाख ५० हजार प्राप्त गरे। तेस्रो भएसँगै पुलिसले ७५ हजार रुपैयाँमा चित्त बुझायो। प्रतियोगितामा भैरव बमलाई सर्वोकृष्ट खेलाडी घोषित भए। उनले पल्सर बाइक प्राप्त गरेका छन् । त्यसैगरी व्यक्तिगत विधातर्फ उत्कृष्ट ब्लकर आर्मीका लिब्रो इश्वर थापा,उत्कृष्ट सेटर दुर्गा महत्तो उत्कृष्ट ब्लकर हरी अधिकारी भए। त्यसैगरी उत्कृष्ट स्पाइकरमा गण्डकीका याम क्षेत्री, उत्कृष्ट सर्भर पुलिसका कुलबहादुर थापा र उत्कृष्ट प्रशिक्षकमा कपिलकिशोर श्रेष्ठ छनौट भए । उनीहरुले जनही १० हजार रुपैयाँ प्राप्त गरेका छन् । जेठ १९ गतेदेखि सुरू भएको खेलमा सातै प्रदेश र ३ विभागीय टीमको सहभागिता थियो।"
जसले ६ पटक विश्वकप खेले,"संसारका सबै खेलाडीको चाहना हुन्छ विश्वकप खेल्ने।एकपटक मात्र पनि विश्वकपमा आफ्नो राष्ट्रको प्रतिनिधित्व गर्नु खेलाडीका लागि निकै गौरवको विषय हो।कतिपय यस्ता खेलाडी छन्, जसले पटकपटक विश्वकप खेल्ने मौका पाए।देशका लागि धेरै विश्वकप खेल्ने खेलाडीको सूचीमा थोरै खेलाडी पर्छन्।भारतका सचिन तेन्दुलकर र पाकिस्तानका जावेद मियादादले ६६ पटक विश्वकप खेलेका छन्।यी दुई खेलाडीको कीर्तिमान हालसम्म कसैले तोडेको छैन । भारतमा क्रिकेटका भगवान्को रूपमा चिनिने सचिनले पहिलो पटक सन् १९९२ को विश्वकप खेलेका थिए।त्यसपछि उनी सन् २०११ को विश्वकपसम्म टोलीमा रहे।६ पटक विश्वकप खेले पनि उनले एकपटक मात्र उपाधि जित्ने अवसर पाए।भारतले सन् २०११ को उपाधि जितेसँगै सचिनले पनि विश्वकपबाट बिदा लिए । यसैगरी पाकिस्तानका जावेद मियादाद पनि सचिनले जस्तै ६ पटक विश्वकप खेल्ने भाग्यमानी खेलाडी हुन्।जावेद मियादादले सन् १९७५ देखि सन् १९९६ सम्म विश्वकपमा पाकिस्तानीको प्रतिनिधित्व गरे।सन् १९९२ मा पाकिस्तानले विश्वकप जित्दा जावेद मियादाद टोलीको महत्वपूर्ण खेलाडी थिए। पाकिस्तानका भरपर्दा ब्याट्सम्यान उनले विश्वकपमा कुल ३३ खेल खेल्दै एक हजार ८३ रन बनाएका छन्।उनी खेल जीवनपछि पाकिस्तानी क्रिकेट टोलीको प्रशिक्षक पनि बने।६१ वर्षीय जावेद मियादादले क्रिकेट बोर्डमा रहेर पाकिस्तानको क्रिकेट विकासमा महत्वपूर्ण काम पनि गरेका छन् ।"
"कडा प्रतिस्पर्धा, भारतलाई सफलता","लन्डन : शिखर धवनले शतक तथा कप्तान विराट कोहली र रोहित शर्माले अर्धशतक बनाएपछि आईसीसी एकदिवसीय विश्वकप क्रिकेटअन्तर्गत आइतबार राति भएको खेलमा भारतले साविक विजेता अस्ट्रेलियालाई ३६ रनले पराजित गर्दै लगातार दोस्रो जित हात पारेको छ । लन्डनको दी ओभल क्रिकेट मैदानमा भएको खेल निकै प्रतिस्पर्धात्मक बनेको थियो । अस्ट्रेलियाका लागि पुछारका ब्याट्सम्यान एलेक्स क्यारीले आक्रामक ब्याटिङ गरेपछि खेल निकै रोचक बनेको थियो । क्यारीले अविजित ५५ रन बनाए । उनले ३५ बलमा एक छक्का र पाँच चौका प्रहार गरे ।भारतले दिएको ३५३ रनको विशाल लक्ष्य पछ्याएको अस्ट्रेलियाले पूरै ५० ओभर खेल्दै ३१६ रनमा अलआउट भयो । अस्ट्रेलियाका क्यारी बाहेक स्टेभन स्मिथ र प्रारम्भिक ब्याट्सम्यान डेभिड वार्नरले पनि अर्धशतकीय पाली खेले । लामो समय क्रिजमा टिकेका स्मिथले ७० बलमा एक छक्का र पाँच चौकाको मद्दतमा ६९ र वार्नरले ८४ बलमा पाँच चौकाको मद्दतमा ५६ रन बनाए । यसैगरी उस्मान ख्वाजाले ४२, कप्तान एरोन फिन्चले ३६, ग्लेन म्याक्सवेलले २८ रन बनाए ।भारतका जसप्रीत बुमराह र भुवनेश्वर कुमारले तीनतीन विकेट हात पारे । यस्तै युजभेन्द्र चाहलले दुई विकेट लिए । जारी विश्वकपमा भारतको लगातार दोस्रो जित हो । यसअघि भएको खेलमा भारतले दक्षिण अफ्रिकालाई ६ विकेटले पराजित गरेको थियो । अहिलेसम्म तीन खेल खेलेको अस्ट्रेलियाको भने पहिलो हार हो । अस्ट्रेलियाले यसअघि अफगानिस्तानलाई सात विकेट र वेस्ट इन्डिजलाई १५ रनले पराजित गरेको थियो । टस जितेर पहिले ब्याटिङ गरेको भारतले निर्धारित ५० ओभरमा पाँच विकेट गुमाएर ३५२ रनको योगफल खडा गरेको थियो । भारतको विशाल पालीमा शिखर धवनले शतक तथा रोहित शर्मा र कप्तान विराट कोहलीले अर्धशतक बनाए । प्रारम्भिक ब्याट्सम्यान धवनले ११७ रन बनाए । १०९ बलको सामना गरेका उनले १६ चौका हिर्काए । एकदिवसीय क्रिकेटमा धवनले प्रहार गरेको यो १७औं शतक हो । यसैगरी रोहितले ५७ र विराटले ८२ रन बनाए । यस क्रममा रोहितले एक छक्का र तीन चौका तथा विराटले दुई छक्का र चार चौका हिर्काए । एकदिवसीय क्रिकेटमा विराटको ५०औं र रोहितको ४२औं अर्धशतक हो । यसैगरी हार्दिक पाण्ड्याले ४८, महेन्द्रसिंह धोनीले २७ र लोकेश राहुलले ११ रन बनाए । अस्ट्रेलियाका मार्कस स्टोइनिक्सले दुई विकेट लिए । यस्तै प्याट कुमिन्स, मिचेल स्टार्क र नाथन कल्टर नाइलले एकएक विकेट हात पारे । विश्वकप क्रिकेटअन्तर्गत अब अस्ट्रेलियाले बुधबार आफ्नो चौथो खेलमा अर्को दक्षिण एसियाली राष्ट्र पाकिस्तानको सामना गर्नेछ । भारतले भने बिहीबार न्युजिल्यान्डसँग प्रतिस्पर्धा गर्नेछ ।"
मेयर कप फुटबलको उपाधी धादिङ फुट्सल एकेडेमीलाई,धादिङ : धादिङवेशीमा आयोजना भएको प्रथम नीलकण्ठ नगरपालिका मेयर कप खुल्ला फुटबल प्रतियोगिताको उपाधि धादिङ वडा नं ३ मा रहेको फुट्सल एकेडेमीले हात पारेको छ। फाइनल खेलका प्रतिद्वन्द्वी नीलकण्ठ नपा १२ को साँकोष युवा क्लबलाई ४१ गोलको फराकिलो अन्तरले पराजित गर्दै १ लाख ५ हजार राशीको प्रथम पुरस्कार हात पारेको हो। खेलको सुरुवाती समयदेखि नै सांकोष युवा क्लबलाई दवावमा राखेको धादिङ फुट्सल एकेडेमीका लागि खेलको २९ औं मिनेटमा राजेश भण्डारीले सुरुवाती अग्रता दिलाएका थिए। लगत्तै ३१ औं मिनेटमा साँकोष युवा क्लबका श्रीकृष्ण श्रेष्ठले ३ जना विपक्षी खेलाडीलाइ छक्याउँदै निकै उत्कृष्ट गोल गरेपछि साँकोष खेलमा फर्किने प्रयास गरेको थियो। निकै प्रतिस्पर्धात्मक देखिएको खेलमा साँकोष युवा क्लबका डिफेन्सको कमजोरीको फाइदा उठाउँदै खेलको ३६ औं मिनेटमा धादिङ फुट्सल एकेडेमीका रवी भण्डारीले दोस्रो पटक फुट्सल एकेडेमीका लागि अग्रता दिलाएका थिए। खेलको ४७ औं मिनेटमा रवि भण्डारीले नै व्यक्तिगत दोस्रो र टिमका लागि तेस्रो गोल गर्दै टिमलाई जिततर्फ उन्मुख गराएका थिए। दोसो हाफको सुरुवाती समयमा नै २ गोलले पछि परेको अवस्थामा साँकोष युवा क्लबले खेलमा फर्किने पटकपटक प्रयास गरिरहेको थियो। खेलको ५० औं मिनेटमा र ५८ औं मिनेटमा २ पटकसम्म पाएको सुनौलो अवसर खेर फाल्दा साँकोष खेलमा फर्किन सकेन। ६४ मिनेटमा धादिङ फुटसल एकेडेमीका कप्तान गोपिकृष्ण भण्डारीले निकै उत्कृष्ट गोल गर्दै टिमका लागि चौथो गोल गरेर उपाधि सुनिश्चित गरेका थिए। गोल गर्न २ पटकसम्म पाएको सुनौलो अवसर खेर फाल्दा साँकोष दोस्रो पुरस्कारमै चित्त बुझाउन बाध्य भयो। फुटबल प्रतियोगीताको उत्कृष्ट खेलाडी धादिङ फुट्सल एकेडेमीका डिफेन्डर मानबहादुर राना मगर घोषित भए भने उत्कृष्ट गोलरक्षकको उपाधि फुट्सल एकेडेमीकै चन्द्रबहादुर तामाङले पाए। प्रतियोगीताको उच्च गोलकर्ताको उपाधि भने सेमिफाइनलबाटै बाहिरिएको विद्यार्थी उपकार समाज धुवाँकोटका खेलाडी सुब्बा तामाङले पाए । उनले प्रतियोगीता अवधिभर ६ गोल गरेका थिए। मेयर कप भलिबलको उपाधि भने छात्रतर्फ धादिङ बोर्डिङ उच्च मावि र छात्रातर्फ पञ्चकन्या मावि विद्यालय खाल्टेले जितेको थियो। प्रतियोगीता नीलकण्ठ नगरपालिकाको आयोजना र न्यु किवो बार्डिङ स्कुलको व्यवस्थापनमा सम्पन्न भएको थियो। विजयी खेलाडीलाई बधाई दिँदै नीकलण्ठ नगरपालिकाका मेयर भीमप्रसाद ढुङगानाले खेलाडी उत्पादन र प्रतिभा प्रदर्शनका लागि मेयर कप उत्कृष्ट प्लेटफर्म बन्न सक्ने बताए। आगामी वर्षदेखि पुरस्कार राशीमा वृद्धि गरेर प्रतियोगीता आयोजना गरिने र खेलमैदान पनि बनाउने मेयर ढुङगानाले बताएका छन्।
"भारतीय क्रिकेटर युवराज सिंहले लिए संन्यास, भावुक हुँदै सुनाए खेल संघर्ष","नयाँदिल्ली : भारतीय क्रिकेट इतिहासमा स्वर्णिम नाम लेखाउँदै क्रिकेटर युवराज सिंहले अन्तर्राष्ट्रिय खेलबाट संन्यास लिएका छन् । मुम्बइस्थित एक होटलमा पत्रकार सम्मेलन गर्दै ३७ वर्षीय सिंहले यस्तो घोषणा गरेका हुन् । अन्ततः जुन ३० मा वेस्ट इन्डिजविरुद्धको उनको वानडे म्याच नै अन्तिम खेल बन्यो । क्यान्सर राेगकाे सामना गरिरहेका युवराज पछिल्लो दुई वर्षयता क्रिकेटमा सक्रिय छैनन् । खेलबाट संन्यास लिइरहँदा युवराजले आफ्नो करिअरमै बनाएका तीन उपलब्धिको बारेमा भारतीय मिढियाले अहिले चर्चा गर्न थालेका छन् । २०११ मा विश्वकप जिताउनु, २००७ टीट्वान्टी वल्र्डकपमा इंग्ल्यान्डविरुद्ध एक ओभरमा ६ छक्का प्रहार गर्नु साथै २००४ मा लाहोरमा उनले बनाएको पहिलो टेस्ट सेन्चुरी उनको खेल इतिहासकै महत्वपूर्ण उपलब्धि रहे । संन्यास घोषणा गरिरहँदा युवराजले भावुक हुँदै भनेका छन्, म बाल्यकालदेखि नै बावुको मार्गदर्शन अनुसार चलेँ । साथै देशको लागि खेल्ने उनको सपनालाई सधैँ पछ्याइरहेँ । र मैले सधैँ साथीभाइ र परिवारबाट समर्थन पाइरहेँ । २०११ को वल्र्डकप जिताउनु, म्यान अफद सिरिज पाउनु मेरो लागि सपना जस्तै थियो । यसपछि नै मलाई क्यान्सर भयो । जुन आकासबाट जमिनमा खस्नु जस्तै थियो । तर यस बेला मेरो परिवार र साथी मसँगै थिए । युवराजले भनेका छन्, एक क्रिकेटरको रुपमा यात्रा तय गरिरहँदा मैले भारतको लागि खेलौँला भनेर सोचेकै थिइन । लाहोरमा २००४ मा मैले पहिलो शतक लगाएँ । टीट्वान्टीमा ६ ओभरमा ६ छक्का हान्नु पनि मेरो लागि यादगार भयो । सबैभन्दा खराब प्रदर्शन यस दौरान युवराजले २०१४ को टीट्वान्टी वल्र्डकप फाइनलमा श्रीलंकाविरुद्ध २१ ओभरमा ११ रन मात्रै बनाउनुलाई युवराजले सबैभन्दा खराब प्रदर्शन भन्दै व्याख्या गरे । उनले भने, २०१४ मा टीट्वान्टी फाइनलमा मेरो जीवनको सबैभन्दा खराब म्याच थियो । त्यसबेलै मैले सोचेँ कि, मेरो क्रिकेट करिअर सिद्धिँदै छ । तर म धैर्य भएर सोचेँ कि, क्रिकेट खेल्न किन सुरु गरेको थिएँ । फेरि म घरेलु क्रिकेटमा गएँ र असाध्यै मेहनत गरेँ । र तीन वर्षपछि वानडेमा फर्किएँ । किनकि मैले कहिल्यै आफैँलाई विश्वास गर्न छोडिनँ । २०१७ मा युवराज सिंहले क्रिकेट मैदानमा तीन वर्षपछि आफ्नो करिअरकै सबैभन्दा धेरै रन १५० रन जोडे । युवराज भन्छन्, डेढ सालपछि मैले टीट्वान्टी मा फर्किएँ । यसपछि अष्ट्रेलियाविरुद्ध अन्तिम ओभरमा छक्का लगाएँ । ३ वर्षपछि म वानडेमा फिर्ता भएँ । २०१७ मा मैले १५० रन बनाएँ, जुन मेरो करिअरको सबैभन्दा धेरै वानडे स्कोर थियो । उनले अघि भने मैले सौरभ गांगुलीको कप्तानीमा खेल्न सुरु गरेको थिएँ । फेरि राहुल द्रविड, जवगल श्रीनाथ जस्ता क्रिकेटरसँग पनि खेल्न पाएँ । आशिष नेहरा, भज्जी जस्ता साथी पनि पाएँ । स्रोत : बिबिसी हिन्दी"
पहिलो जितको खोजीमा दक्षिण अफ्रिका,"साउथह्याम्पटन : विश्वकप क्रिकेटमा सोमबार दक्षिण अफ्रिकाले वेस्ट इन्डिजको सामना गर्दैछ । उक्त खेल साउथह्याम्पटनस्थित रोज बल क्रिकेट मैदानमा नेपाली समयअनुसार दिउँसो ३ ;१५ बजे सुरु हुनेछ । जारी विश्वकपमा दक्षिण अफ्रिका कमजोर टोलीको रूपमा देखिएको छ । हालसम्म विश्वकपको उपाधि जित्न नसकेको दक्षिण अफ्रिकाले जारी विश्वकपमा पनि यसअघि खेलेका तीनवटै खेलमा हार भोगेको छ । प्रतियोगिताको उद्घाटन खेलमा आयोजक इङ्ल्यान्डसँग एक सय चार रनले पराजित भएको दक्षिण अफ्रिका दोस्रो खेलमा बंगलादेशसँग पनि २१ रनले हारेको थियो । तेस्रो खेलमा दक्षिण अफ्रिकालाई भारतले ६ विकेटले पराजित गरेको थियो । जारी विश्वकपमा सुरुका तीनवटै खेल हार्ने दुई टोली दक्षिण अफ्रिका र अफगानिस्तान मात्र हुन् । त्यसैले प्रतियोगिताको सेमिफाइनलमा पुग्ने सम्भावना कायम राख्न पनि वेस्ट इन्डिजविरुद्घको खेलमा दक्षिण अफ्रिकासँग जितको विकल्प छैन । अर्कोतिर दुई पटकको विश्वकप विजेता वेस्ट इन्डिज पनि एकदिवसीय क्रिकेटमा पछिल्लो समय खासै लयमा देखिँदैन । यद्यपि, वेस्ट इन्डिज जारी विश्वकपमा आफूले खेलेका दुईमध्ये एक खेलमा विजयी भएको छ भने एक खेलमा पराजित । आफ्नो पहिलो खेलमा पाकिस्तानलाई सात विकेटले हराएको क्यारेबियन टोली दोस्रो खेलमा पाँच पटकको उपाधि विजेता अस्ट्रेलियासँग १५ रनले पराजित भएको थियो । वेस्ट इन्डिज सन् १९७५ र सन् १९७९ को विश्वकप विजेता राष्ट्र हो । वेस्ट इन्डिजविरुद्घको खेलमा अनुभवी खेलाडी डेल स्टेनको अनुपस्थिति दक्षिण अफ्रिकाका लागि चिन्ताको विषय बनेको छ । घाइते भएका कारण स्टेन उक्त खेलमा उपस्थित हुने छैनन् । यसैगरी स्वास्थ्य समस्याकै कारण युवा बलर लुङ्गी निग्दीले पनि वेस्ट इन्डिजविरुद्घ खेल्न सक्ने सम्भावना निकै कम छ । दक्षिण अफ्रिकाको ब्याटिङ पनि खासै प्रभावकारी देखिएको छैन । सोमबारको खेल हुने रोज बल रंगशाला आसपास वर्षा हुन सक्ने मौसम विभागको अनुमान छ । त्यसैले यी दुई टोलीबीचको खेल प्रभावित हुन सक्ने सम्भावना पनि उत्तिकै छ । यी दुई टोलीबीच खेलिएका पछिल्ला पाँचवटा एकदिवसीय खेलमा दक्षिण अफ्रिकाले तीन जित हात पारेको छ । दुई खेलमा भने वेस्ट इन्डिज विजयी भएको छ । पछिल्लो पटक यी दुई टोली सन् २०१६ को जुन २४ तारिखमा आपसमा भिडेका थिए । उक्त खेलमा वेस्ट इन्डिज विजयी भएको थियो । जारी विश्वकपको अभ्यासमा खेलमा पनि यी दुई टोलीबीच खेल भएको थियो । तर, उक्त खेल वर्षाका कारण बीचैमा रद्द भएको थियो । यसैगरी विश्वकपमा हालसम्म यी दुई टोलीबीच ६ खेल भएको छ । दक्षिण अफ्रिका चार र वेस्ट इन्डिज दुई खेलमा विजयी भएका छन् । सन् १९९२, सन् २००७, सन् २०११ र सन् २०१५ को विश्वकपमा दक्षिण अफ्रिका विजयी भएको थियो । सन् १९९६ र सन् २००३ को विश्वकपमा भने वेस्ट इन्डिजले दक्षिण अफ्रिकालाई हराएको थियो । एकदिवसीय अन्तर्राष्ट्रिय क्रिकेटमा भने हालसम्म यी दुई टोलीबीच कुल ६१ खेल भएको छ । ४४ खेलमा दक्षिण अफ्रिका र १५ खेलमा वेस्ट इन्डिज विजयी भएका छन् । एक खेल बराबरीमा सकिएको छ भने एक खेल अनिर्णित रूपमा टुंगिएको छ । आफ्नो घरेलु मैदानमा खेलिएको खेलमा भने दक्षिण अफ्रिकाले २० र वेस्ट इन्डिजले सातवटा जित हात पारेका छन् । हालसम्म वेस्ट इन्डिजविरुद्घ दक्षिण अफ्रिकाले बनाएको उच्च स्कोर चार सय ३९ रन र दक्षिण अफ्रिकाविरुद्घ वेस्ट इन्डिजले बनाएको उच्च रन तीन सय चार रन हो । वेस्ट इन्डिजविरुद्घ दक्षिण अफ्रिकाले बनाएको सबैभन्दा कम स्कोर एक सय ४० रन र दक्षिण अफ्रिकाविरुद्घ वेस्ट इन्डिजले बनाएको कम योगफल ५४ रन हो । यसैगरी वेस्ट इन्डिजले अघि सारेको तीन सय चार रनको विजयलक्ष्य पनि दक्षिण अफ्रिकाले पूरा गरेको छ भने वेस्ट इन्डिजले दक्षिण अफ्रिकाद्वारा अघि सारिएको दुई सय ९७ रनभन्दा बढीको लक्ष्य भेट्टाउन सकेको छैन । दक्षिण अफ्रिका आफूले खेलेका पछिल्ला पाँचमध्ये दुई खेलमा विजयी र तीन खेलमा पराजित भएको छ । वेस्ट इन्डिज पनि आफूले खेलेका पछिल्ला पाँचमध्ये दुई खेलमा विजयी र तीन खेलमा पराजित भएको छ । एकदिवसीयमा दुई टोली कुल ; ६१ खेल दअफ्रिका विजयी ; ४४ खेल वेस्ट इन्डिज विजयी ; १५ खेल बराबरी ; १ खेल अनिर्णित ; १ खेल विश्वकपमा दुई टोली कुल ; ६ खेल द अफ्रिका विजयी ; ४ खेल वेस्ट इन्डिज विजयी ; २ खेल आजको खेल द अफ्रिकाविरुद्घ वेस्ट इन्डिज रोज बल (दिउँसो ३ ;१५ बजे) साउथह्याम्पटन"
"पोर्चुगललाई नेशनल लिगको उपाधि, रोनाल्डोलाई दोस्रो सफलता",पोर्चुगल : युरोपियन युनियन फुटबल एशोसिएसनले पहिलो पटक आयोजना गरेको नेशनल लिगको उपाधि पोर्चुगलले जितेको छ । आइतबार राति भएको फाइनल भिडन्तमा नेदरल्याण्ड्सलाई १० ले पराजित गरी उपाधि हात पारेको हो। पोर्चुगलको प्याट्रोस्थित स्टेडिओ दो ड्रागो रंगशालामा भएको खेलमा पोर्चुगलले नतिजा आफ्नो पक्षमा पारेको हो । रोनाल्डो कप्तानीको पोर्चुगलको जितका लागि गोनकालो गुएडेसले ६० औँ मिनेटमा गरेको गोल निर्णायक बन्यो । सेमिफाइनलमा स्वीटजरल्याण्डविरुद्ध ह्याट्रिक गरेका रोनाल्डोले यस खेलमा भने गोल गर्न सकेनन् । नेदरल्याण्ड्सले पोर्चुगलमाथि निकै दबाब बनाए पनि गोल गर्न भने सकेन । पोर्चुगलको बलियो डिफेन्सले नेदरल्याण्ड्सको आक्रमणलाई सफल हुन दिएन् । स्टार खेलाडी क्रिस्टियानो रोनाल्डोले आफ्नो कप्तानीमा पोर्चुगललाई महत्वपूर्ण दोस्रो उपाधि दिलाउन सफल भएका छन् । यसअघि पोर्चुगलले २०१६ मा फ्रान्समा भएको युरोकपको उपाधि जितेको थियो ।
टर्कीसँग हार्यो विश्वकप विजेता,"कोन्या : विश्वकप विजेता फ्रान्स युरोकप फुटबलको छनोट खेलमा टर्कीसँग पराजित भएको छ। आइतबार बिहान भएको समूह एच अन्तर्गतको खेलमा घरेलु टोली टर्कीले फ्रान्सलाई २० गोलले हरायो। टर्कीको जितमा कान अहानले ३०आंै मिनेटमा खाता खोलेका थिए। सेन्गिज अन्डरले ४०आंै मिनेटमा गोल गर्दै घरेलु टोलीको अग्रता दोब्बर बनाए। पहिलो हाफमा टर्कीको आक्रमणबाट अत्ताालिएको फ्रान्सले दोस्रो हाफमा केही गोल गर्ने अवसर बनााए पनि सफल हुन सकेन। छनोट खेलमा टर्कीको यो तेस्रो जित हो। तीन खेल जितेको टर्की नौ अंकसहित तालिकाको शीर्ष स्थानमा छ। पहिलो हार खेपेको फ्रान्स भने समान खेलबाट ६ अंक जोड्दै दोस्रो स्थानमा आसिन छ। समूह एच अन्तर्गतको अन्य खेलमा आइसल्यान्डले अल्बानिया र माल्डोभाले एन्डोरालाई समान १० गोलले पराजित गरे। आइसल्यान्डको जितमा जोहान बर्ग गुडमुन्डोसनले २२औं मिनेटमा गोल गरेका थिए। माल्डोभाको जितमा इगोर अर्मासले आठौं मिनेटमा गरेको गोल नै निर्णायक बनेको थियो। जितसँगै ६ अंक बनाएको आइसल्यान्ड गोल अन्तरका आधारमा तालिकाको तेस्रो स्थानमा छ। एकएक जित निकालेका अल्बानिया र माल्डोभा चौथो र पाँचौं स्थानमा छन्। यसैगरी समूह सी को खेलमा जर्मनीले बेलारुसलाई २० र उत्तारी आयरल्यान्डले इस्टोनियालाई २१ गोलले हराए। समूह आई को खेलमा रुसले सान मारिनोलाई ९० गोलले पराजित गर्यो। सोही समूहको अर्को खेलमा बेल्जियमले कजाकस्तानलाई ३० र स्कटल्यान्डले साइप्रसलाई २१ गोलले हराए। यसैगरी समूह एफ अन्तर्गतको खेलमा क्रोएसियाले वेल्सलाई २१ र हंगेरीले अजरबैजानलाई ३१ गोलले हराए। समूह जे को खेलमा इटालीले ग्रिसलाई ३०, फिनल्यान्डले बोस्निया एन्ड हर्जगोभिनालाई २० र आर्मेनियाले लिचटेन्सटिनलाई ३० गोलले पराजित गरे।"
प्रधानसेनापति राष्ट्रिय पुरुष भलिबलको उपाधि आर्मीलाई,"ललितपुर : प्रधानसेनापति चौंथो राष्ट्रिय पुरुष भलिबल प्रतियोगिताको उपाधि त्रिभुवन आर्मी क्लबले हात पारेको छ। लगनखेलस्थित सैनिक शारीरिक तालिम तथा खेलकुद केन्द्रमा सोमबार भएको खेलमा गण्डकी प्रदेशलाई हराउँदै त्रिभुवन आर्मी क्लब विजयी भएको हो। साविकको विजेता तथा आयोजक आर्मीले गण्डकीलाई १६२५,२५८,२५१०,२५१६ अंकको (३१) सेटले हराएको छ। यसैगरी शनिबार भएको खेलमा विभागीय टिम एपीएफ क्लबलाई ३१ को सेटमा पराजित गर्दै पुलिसले तेस्रो हासिल गरेको थियो। सेमिफाइनलमा आर्मीले पुलिस र गण्डकीले एपीएफलाई हराएको थियो। प्रतियोगिताको विजेताले ३ लाख र उपविजेताले १ लाख ५० हजार प्राप्त गरे। तेस्रो भएसँगै पुलिसले ७५ हजार रुपैयाँमा चित्त बुझायो। प्रतियोगितामा भैरव बमलाई सर्वोकृष्ट खेलाडी घोषित भए। उनले पल्सर बाइक प्राप्त गरेका छन् । त्यसैगरी व्यक्तिगत विधातर्फ उत्कृष्ट ब्लकर आर्मीका लिब्रो इश्वर थापा,उत्कृष्ट सेटर दुर्गा महत्तो उत्कृष्ट ब्लकर हरी अधिकारी भए। त्यसैगरी उत्कृष्ट स्पाइकरमा गण्डकीका याम क्षेत्री, उत्कृष्ट सर्भर पुलिसका कुलबहादुर थापा र उत्कृष्ट प्रशिक्षकमा कपिलकिशोर श्रेष्ठ छनौट भए । उनीहरुले जनही १० हजार रुपैयाँ प्राप्त गरेका छन् । जेठ १९ गतेदेखि सुरू भएको खेलमा सातै प्रदेश र ३ विभागीय टीमको सहभागिता थियो।"
पहिलो जितको खोजीमा दक्षिण अफ्रिका,"साउथह्याम्पटन : विश्वकप क्रिकेटमा सोमबार दक्षिण अफ्रिकाले वेस्ट इन्डिजको सामना गर्दैछ । उक्त खेल साउथह्याम्पटनस्थित रोज बल क्रिकेट मैदानमा नेपाली समयअनुसार दिउँसो ३ ;१५ बजे सुरु हुनेछ । जारी विश्वकपमा दक्षिण अफ्रिका कमजोर टोलीको रूपमा देखिएको छ । हालसम्म विश्वकपको उपाधि जित्न नसकेको दक्षिण अफ्रिकाले जारी विश्वकपमा पनि यसअघि खेलेका तीनवटै खेलमा हार भोगेको छ । प्रतियोगिताको उद्घाटन खेलमा आयोजक इङ्ल्यान्डसँग एक सय चार रनले पराजित भएको दक्षिण अफ्रिका दोस्रो खेलमा बंगलादेशसँग पनि २१ रनले हारेको थियो । तेस्रो खेलमा दक्षिण अफ्रिकालाई भारतले ६ विकेटले पराजित गरेको थियो । जारी विश्वकपमा सुरुका तीनवटै खेल हार्ने दुई टोली दक्षिण अफ्रिका र अफगानिस्तान मात्र हुन् । त्यसैले प्रतियोगिताको सेमिफाइनलमा पुग्ने सम्भावना कायम राख्न पनि वेस्ट इन्डिजविरुद्घको खेलमा दक्षिण अफ्रिकासँग जितको विकल्प छैन । अर्कोतिर दुई पटकको विश्वकप विजेता वेस्ट इन्डिज पनि एकदिवसीय क्रिकेटमा पछिल्लो समय खासै लयमा देखिँदैन । यद्यपि, वेस्ट इन्डिज जारी विश्वकपमा आफूले खेलेका दुईमध्ये एक खेलमा विजयी भएको छ भने एक खेलमा पराजित । आफ्नो पहिलो खेलमा पाकिस्तानलाई सात विकेटले हराएको क्यारेबियन टोली दोस्रो खेलमा पाँच पटकको उपाधि विजेता अस्ट्रेलियासँग १५ रनले पराजित भएको थियो । वेस्ट इन्डिज सन् १९७५ र सन् १९७९ को विश्वकप विजेता राष्ट्र हो । वेस्ट इन्डिजविरुद्घको खेलमा अनुभवी खेलाडी डेल स्टेनको अनुपस्थिति दक्षिण अफ्रिकाका लागि चिन्ताको विषय बनेको छ । घाइते भएका कारण स्टेन उक्त खेलमा उपस्थित हुने छैनन् । यसैगरी स्वास्थ्य समस्याकै कारण युवा बलर लुङ्गी निग्दीले पनि वेस्ट इन्डिजविरुद्घ खेल्न सक्ने सम्भावना निकै कम छ । दक्षिण अफ्रिकाको ब्याटिङ पनि खासै प्रभावकारी देखिएको छैन । सोमबारको खेल हुने रोज बल रंगशाला आसपास वर्षा हुन सक्ने मौसम विभागको अनुमान छ । त्यसैले यी दुई टोलीबीचको खेल प्रभावित हुन सक्ने सम्भावना पनि उत्तिकै छ । यी दुई टोलीबीच खेलिएका पछिल्ला पाँचवटा एकदिवसीय खेलमा दक्षिण अफ्रिकाले तीन जित हात पारेको छ । दुई खेलमा भने वेस्ट इन्डिज विजयी भएको छ । पछिल्लो पटक यी दुई टोली सन् २०१६ को जुन २४ तारिखमा आपसमा भिडेका थिए । उक्त खेलमा वेस्ट इन्डिज विजयी भएको थियो । जारी विश्वकपको अभ्यासमा खेलमा पनि यी दुई टोलीबीच खेल भएको थियो । तर, उक्त खेल वर्षाका कारण बीचैमा रद्द भएको थियो । यसैगरी विश्वकपमा हालसम्म यी दुई टोलीबीच ६ खेल भएको छ । दक्षिण अफ्रिका चार र वेस्ट इन्डिज दुई खेलमा विजयी भएका छन् । सन् १९९२, सन् २००७, सन् २०११ र सन् २०१५ को विश्वकपमा दक्षिण अफ्रिका विजयी भएको थियो । सन् १९९६ र सन् २००३ को विश्वकपमा भने वेस्ट इन्डिजले दक्षिण अफ्रिकालाई हराएको थियो । एकदिवसीय अन्तर्राष्ट्रिय क्रिकेटमा भने हालसम्म यी दुई टोलीबीच कुल ६१ खेल भएको छ । ४४ खेलमा दक्षिण अफ्रिका र १५ खेलमा वेस्ट इन्डिज विजयी भएका छन् । एक खेल बराबरीमा सकिएको छ भने एक खेल अनिर्णित रूपमा टुंगिएको छ । आफ्नो घरेलु मैदानमा खेलिएको खेलमा भने दक्षिण अफ्रिकाले २० र वेस्ट इन्डिजले सातवटा जित हात पारेका छन् । हालसम्म वेस्ट इन्डिजविरुद्घ दक्षिण अफ्रिकाले बनाएको उच्च स्कोर चार सय ३९ रन र दक्षिण अफ्रिकाविरुद्घ वेस्ट इन्डिजले बनाएको उच्च रन तीन सय चार रन हो । वेस्ट इन्डिजविरुद्घ दक्षिण अफ्रिकाले बनाएको सबैभन्दा कम स्कोर एक सय ४० रन र दक्षिण अफ्रिकाविरुद्घ वेस्ट इन्डिजले बनाएको कम योगफल ५४ रन हो । यसैगरी वेस्ट इन्डिजले अघि सारेको तीन सय चार रनको विजयलक्ष्य पनि दक्षिण अफ्रिकाले पूरा गरेको छ भने वेस्ट इन्डिजले दक्षिण अफ्रिकाद्वारा अघि सारिएको दुई सय ९७ रनभन्दा बढीको लक्ष्य भेट्टाउन सकेको छैन । दक्षिण अफ्रिका आफूले खेलेका पछिल्ला पाँचमध्ये दुई खेलमा विजयी र तीन खेलमा पराजित भएको छ । वेस्ट इन्डिज पनि आफूले खेलेका पछिल्ला पाँचमध्ये दुई खेलमा विजयी र तीन खेलमा पराजित भएको छ । एकदिवसीयमा दुई टोली कुल ; ६१ खेल दअफ्रिका विजयी ; ४४ खेल वेस्ट इन्डिज विजयी ; १५ खेल बराबरी ; १ खेल अनिर्णित ; १ खेल विश्वकपमा दुई टोली कुल ; ६ खेल द अफ्रिका विजयी ; ४ खेल वेस्ट इन्डिज विजयी ; २ खेल आजको खेल द अफ्रिकाविरुद्घ वेस्ट इन्डिज रोज बल (दिउँसो ३ ;१५ बजे) साउथह्याम्पटन"
टर्कीसँग हार्यो विश्वकप विजेता,"कोन्या : विश्वकप विजेता फ्रान्स युरोकप फुटबलको छनोट खेलमा टर्कीसँग पराजित भएको छ। आइतबार बिहान भएको समूह एच अन्तर्गतको खेलमा घरेलु टोली टर्कीले फ्रान्सलाई २० गोलले हरायो। टर्कीको जितमा कान अहानले ३०आंै मिनेटमा खाता खोलेका थिए। सेन्गिज अन्डरले ४०आंै मिनेटमा गोल गर्दै घरेलु टोलीको अग्रता दोब्बर बनाए। पहिलो हाफमा टर्कीको आक्रमणबाट अत्ताालिएको फ्रान्सले दोस्रो हाफमा केही गोल गर्ने अवसर बनााए पनि सफल हुन सकेन। छनोट खेलमा टर्कीको यो तेस्रो जित हो। तीन खेल जितेको टर्की नौ अंकसहित तालिकाको शीर्ष स्थानमा छ। पहिलो हार खेपेको फ्रान्स भने समान खेलबाट ६ अंक जोड्दै दोस्रो स्थानमा आसिन छ। समूह एच अन्तर्गतको अन्य खेलमा आइसल्यान्डले अल्बानिया र माल्डोभाले एन्डोरालाई समान १० गोलले पराजित गरे। आइसल्यान्डको जितमा जोहान बर्ग गुडमुन्डोसनले २२औं मिनेटमा गोल गरेका थिए। माल्डोभाको जितमा इगोर अर्मासले आठौं मिनेटमा गरेको गोल नै निर्णायक बनेको थियो। जितसँगै ६ अंक बनाएको आइसल्यान्ड गोल अन्तरका आधारमा तालिकाको तेस्रो स्थानमा छ। एकएक जित निकालेका अल्बानिया र माल्डोभा चौथो र पाँचौं स्थानमा छन्। यसैगरी समूह सी को खेलमा जर्मनीले बेलारुसलाई २० र उत्तारी आयरल्यान्डले इस्टोनियालाई २१ गोलले हराए। समूह आई को खेलमा रुसले सान मारिनोलाई ९० गोलले पराजित गर्यो। सोही समूहको अर्को खेलमा बेल्जियमले कजाकस्तानलाई ३० र स्कटल्यान्डले साइप्रसलाई २१ गोलले हराए। यसैगरी समूह एफ अन्तर्गतको खेलमा क्रोएसियाले वेल्सलाई २१ र हंगेरीले अजरबैजानलाई ३१ गोलले हराए। समूह जे को खेलमा इटालीले ग्रिसलाई ३०, फिनल्यान्डले बोस्निया एन्ड हर्जगोभिनालाई २० र आर्मेनियाले लिचटेन्सटिनलाई ३० गोलले पराजित गरे।"
"भारतीय क्रिकेटर युवराज सिंहले लिए संन्यास, भावुक हुँदै सुनाए खेल संघर्ष","नयाँदिल्ली : भारतीय क्रिकेट इतिहासमा स्वर्णिम नाम लेखाउँदै क्रिकेटर युवराज सिंहले अन्तर्राष्ट्रिय खेलबाट संन्यास लिएका छन् । मुम्बइस्थित एक होटलमा पत्रकार सम्मेलन गर्दै ३७ वर्षीय सिंहले यस्तो घोषणा गरेका हुन् । अन्ततः जुन ३० मा वेस्ट इन्डिजविरुद्धको उनको वानडे म्याच नै अन्तिम खेल बन्यो । क्यान्सर राेगकाे सामना गरिरहेका युवराज पछिल्लो दुई वर्षयता क्रिकेटमा सक्रिय छैनन् । खेलबाट संन्यास लिइरहँदा युवराजले आफ्नो करिअरमै बनाएका तीन उपलब्धिको बारेमा भारतीय मिढियाले अहिले चर्चा गर्न थालेका छन् । २०११ मा विश्वकप जिताउनु, २००७ टीट्वान्टी वल्र्डकपमा इंग्ल्यान्डविरुद्ध एक ओभरमा ६ छक्का प्रहार गर्नु साथै २००४ मा लाहोरमा उनले बनाएको पहिलो टेस्ट सेन्चुरी उनको खेल इतिहासकै महत्वपूर्ण उपलब्धि रहे । संन्यास घोषणा गरिरहँदा युवराजले भावुक हुँदै भनेका छन्, म बाल्यकालदेखि नै बावुको मार्गदर्शन अनुसार चलेँ । साथै देशको लागि खेल्ने उनको सपनालाई सधैँ पछ्याइरहेँ । र मैले सधैँ साथीभाइ र परिवारबाट समर्थन पाइरहेँ । २०११ को वल्र्डकप जिताउनु, म्यान अफद सिरिज पाउनु मेरो लागि सपना जस्तै थियो । यसपछि नै मलाई क्यान्सर भयो । जुन आकासबाट जमिनमा खस्नु जस्तै थियो । तर यस बेला मेरो परिवार र साथी मसँगै थिए । युवराजले भनेका छन्, एक क्रिकेटरको रुपमा यात्रा तय गरिरहँदा मैले भारतको लागि खेलौँला भनेर सोचेकै थिइन । लाहोरमा २००४ मा मैले पहिलो शतक लगाएँ । टीट्वान्टीमा ६ ओभरमा ६ छक्का हान्नु पनि मेरो लागि यादगार भयो । सबैभन्दा खराब प्रदर्शन यस दौरान युवराजले २०१४ को टीट्वान्टी वल्र्डकप फाइनलमा श्रीलंकाविरुद्ध २१ ओभरमा ११ रन मात्रै बनाउनुलाई युवराजले सबैभन्दा खराब प्रदर्शन भन्दै व्याख्या गरे । उनले भने, २०१४ मा टीट्वान्टी फाइनलमा मेरो जीवनको सबैभन्दा खराब म्याच थियो । त्यसबेलै मैले सोचेँ कि, मेरो क्रिकेट करिअर सिद्धिँदै छ । तर म धैर्य भएर सोचेँ कि, क्रिकेट खेल्न किन सुरु गरेको थिएँ । फेरि म घरेलु क्रिकेटमा गएँ र असाध्यै मेहनत गरेँ । र तीन वर्षपछि वानडेमा फर्किएँ । किनकि मैले कहिल्यै आफैँलाई विश्वास गर्न छोडिनँ । २०१७ मा युवराज सिंहले क्रिकेट मैदानमा तीन वर्षपछि आफ्नो करिअरकै सबैभन्दा धेरै रन १५० रन जोडे । युवराज भन्छन्, डेढ सालपछि मैले टीट्वान्टी मा फर्किएँ । यसपछि अष्ट्रेलियाविरुद्ध अन्तिम ओभरमा छक्का लगाएँ । ३ वर्षपछि म वानडेमा फिर्ता भएँ । २०१७ मा मैले १५० रन बनाएँ, जुन मेरो करिअरको सबैभन्दा धेरै वानडे स्कोर थियो । उनले अघि भने मैले सौरभ गांगुलीको कप्तानीमा खेल्न सुरु गरेको थिएँ । फेरि राहुल द्रविड, जवगल श्रीनाथ जस्ता क्रिकेटरसँग पनि खेल्न पाएँ । आशिष नेहरा, भज्जी जस्ता साथी पनि पाएँ । स्रोत : बिबिसी हिन्दी"
"कडा प्रतिस्पर्धा, भारतलाई सफलता","लन्डन : शिखर धवनले शतक तथा कप्तान विराट कोहली र रोहित शर्माले अर्धशतक बनाएपछि आईसीसी एकदिवसीय विश्वकप क्रिकेटअन्तर्गत आइतबार राति भएको खेलमा भारतले साविक विजेता अस्ट्रेलियालाई ३६ रनले पराजित गर्दै लगातार दोस्रो जित हात पारेको छ । लन्डनको दी ओभल क्रिकेट मैदानमा भएको खेल निकै प्रतिस्पर्धात्मक बनेको थियो । अस्ट्रेलियाका लागि पुछारका ब्याट्सम्यान एलेक्स क्यारीले आक्रामक ब्याटिङ गरेपछि खेल निकै रोचक बनेको थियो । क्यारीले अविजित ५५ रन बनाए । उनले ३५ बलमा एक छक्का र पाँच चौका प्रहार गरे ।भारतले दिएको ३५३ रनको विशाल लक्ष्य पछ्याएको अस्ट्रेलियाले पूरै ५० ओभर खेल्दै ३१६ रनमा अलआउट भयो । अस्ट्रेलियाका क्यारी बाहेक स्टेभन स्मिथ र प्रारम्भिक ब्याट्सम्यान डेभिड वार्नरले पनि अर्धशतकीय पाली खेले । लामो समय क्रिजमा टिकेका स्मिथले ७० बलमा एक छक्का र पाँच चौकाको मद्दतमा ६९ र वार्नरले ८४ बलमा पाँच चौकाको मद्दतमा ५६ रन बनाए । यसैगरी उस्मान ख्वाजाले ४२, कप्तान एरोन फिन्चले ३६, ग्लेन म्याक्सवेलले २८ रन बनाए ।भारतका जसप्रीत बुमराह र भुवनेश्वर कुमारले तीनतीन विकेट हात पारे । यस्तै युजभेन्द्र चाहलले दुई विकेट लिए । जारी विश्वकपमा भारतको लगातार दोस्रो जित हो । यसअघि भएको खेलमा भारतले दक्षिण अफ्रिकालाई ६ विकेटले पराजित गरेको थियो । अहिलेसम्म तीन खेल खेलेको अस्ट्रेलियाको भने पहिलो हार हो । अस्ट्रेलियाले यसअघि अफगानिस्तानलाई सात विकेट र वेस्ट इन्डिजलाई १५ रनले पराजित गरेको थियो । टस जितेर पहिले ब्याटिङ गरेको भारतले निर्धारित ५० ओभरमा पाँच विकेट गुमाएर ३५२ रनको योगफल खडा गरेको थियो । भारतको विशाल पालीमा शिखर धवनले शतक तथा रोहित शर्मा र कप्तान विराट कोहलीले अर्धशतक बनाए । प्रारम्भिक ब्याट्सम्यान धवनले ११७ रन बनाए । १०९ बलको सामना गरेका उनले १६ चौका हिर्काए । एकदिवसीय क्रिकेटमा धवनले प्रहार गरेको यो १७औं शतक हो । यसैगरी रोहितले ५७ र विराटले ८२ रन बनाए । यस क्रममा रोहितले एक छक्का र तीन चौका तथा विराटले दुई छक्का र चार चौका हिर्काए । एकदिवसीय क्रिकेटमा विराटको ५०औं र रोहितको ४२औं अर्धशतक हो । यसैगरी हार्दिक पाण्ड्याले ४८, महेन्द्रसिंह धोनीले २७ र लोकेश राहुलले ११ रन बनाए । अस्ट्रेलियाका मार्कस स्टोइनिक्सले दुई विकेट लिए । यस्तै प्याट कुमिन्स, मिचेल स्टार्क र नाथन कल्टर नाइलले एकएक विकेट हात पारे । विश्वकप क्रिकेटअन्तर्गत अब अस्ट्रेलियाले बुधबार आफ्नो चौथो खेलमा अर्को दक्षिण एसियाली राष्ट्र पाकिस्तानको सामना गर्नेछ । भारतले भने बिहीबार न्युजिल्यान्डसँग प्रतिस्पर्धा गर्नेछ ।"
जसले ६ पटक विश्वकप खेले,"संसारका सबै खेलाडीको चाहना हुन्छ विश्वकप खेल्ने।एकपटक मात्र पनि विश्वकपमा आफ्नो राष्ट्रको प्रतिनिधित्व गर्नु खेलाडीका लागि निकै गौरवको विषय हो।कतिपय यस्ता खेलाडी छन्, जसले पटकपटक विश्वकप खेल्ने मौका पाए।देशका लागि धेरै विश्वकप खेल्ने खेलाडीको सूचीमा थोरै खेलाडी पर्छन्।भारतका सचिन तेन्दुलकर र पाकिस्तानका जावेद मियादादले ६६ पटक विश्वकप खेलेका छन्।यी दुई खेलाडीको कीर्तिमान हालसम्म कसैले तोडेको छैन । भारतमा क्रिकेटका भगवान्को रूपमा चिनिने सचिनले पहिलो पटक सन् १९९२ को विश्वकप खेलेका थिए।त्यसपछि उनी सन् २०११ को विश्वकपसम्म टोलीमा रहे।६ पटक विश्वकप खेले पनि उनले एकपटक मात्र उपाधि जित्ने अवसर पाए।भारतले सन् २०११ को उपाधि जितेसँगै सचिनले पनि विश्वकपबाट बिदा लिए । यसैगरी पाकिस्तानका जावेद मियादाद पनि सचिनले जस्तै ६ पटक विश्वकप खेल्ने भाग्यमानी खेलाडी हुन्।जावेद मियादादले सन् १९७५ देखि सन् १९९६ सम्म विश्वकपमा पाकिस्तानीको प्रतिनिधित्व गरे।सन् १९९२ मा पाकिस्तानले विश्वकप जित्दा जावेद मियादाद टोलीको महत्वपूर्ण खेलाडी थिए। पाकिस्तानका भरपर्दा ब्याट्सम्यान उनले विश्वकपमा कुल ३३ खेल खेल्दै एक हजार ८३ रन बनाएका छन्।उनी खेल जीवनपछि पाकिस्तानी क्रिकेट टोलीको प्रशिक्षक पनि बने।६१ वर्षीय जावेद मियादादले क्रिकेट बोर्डमा रहेर पाकिस्तानको क्रिकेट विकासमा महत्वपूर्ण काम पनि गरेका छन् ।"
मेयर कप फुटबलको उपाधी धादिङ फुट्सल एकेडेमीलाई,धादिङ : धादिङवेशीमा आयोजना भएको प्रथम नीलकण्ठ नगरपालिका मेयर कप खुल्ला फुटबल प्रतियोगिताको उपाधि धादिङ वडा नं ३ मा रहेको फुट्सल एकेडेमीले हात पारेको छ। फाइनल खेलका प्रतिद्वन्द्वी नीलकण्ठ नपा १२ को साँकोष युवा क्लबलाई ४१ गोलको फराकिलो अन्तरले पराजित गर्दै १ लाख ५ हजार राशीको प्रथम पुरस्कार हात पारेको हो। खेलको सुरुवाती समयदेखि नै सांकोष युवा क्लबलाई दवावमा राखेको धादिङ फुट्सल एकेडेमीका लागि खेलको २९ औं मिनेटमा राजेश भण्डारीले सुरुवाती अग्रता दिलाएका थिए। लगत्तै ३१ औं मिनेटमा साँकोष युवा क्लबका श्रीकृष्ण श्रेष्ठले ३ जना विपक्षी खेलाडीलाइ छक्याउँदै निकै उत्कृष्ट गोल गरेपछि साँकोष खेलमा फर्किने प्रयास गरेको थियो। निकै प्रतिस्पर्धात्मक देखिएको खेलमा साँकोष युवा क्लबका डिफेन्सको कमजोरीको फाइदा उठाउँदै खेलको ३६ औं मिनेटमा धादिङ फुट्सल एकेडेमीका रवी भण्डारीले दोस्रो पटक फुट्सल एकेडेमीका लागि अग्रता दिलाएका थिए। खेलको ४७ औं मिनेटमा रवि भण्डारीले नै व्यक्तिगत दोस्रो र टिमका लागि तेस्रो गोल गर्दै टिमलाई जिततर्फ उन्मुख गराएका थिए। दोसो हाफको सुरुवाती समयमा नै २ गोलले पछि परेको अवस्थामा साँकोष युवा क्लबले खेलमा फर्किने पटकपटक प्रयास गरिरहेको थियो। खेलको ५० औं मिनेटमा र ५८ औं मिनेटमा २ पटकसम्म पाएको सुनौलो अवसर खेर फाल्दा साँकोष खेलमा फर्किन सकेन। ६४ मिनेटमा धादिङ फुटसल एकेडेमीका कप्तान गोपिकृष्ण भण्डारीले निकै उत्कृष्ट गोल गर्दै टिमका लागि चौथो गोल गरेर उपाधि सुनिश्चित गरेका थिए। गोल गर्न २ पटकसम्म पाएको सुनौलो अवसर खेर फाल्दा साँकोष दोस्रो पुरस्कारमै चित्त बुझाउन बाध्य भयो। फुटबल प्रतियोगीताको उत्कृष्ट खेलाडी धादिङ फुट्सल एकेडेमीका डिफेन्डर मानबहादुर राना मगर घोषित भए भने उत्कृष्ट गोलरक्षकको उपाधि फुट्सल एकेडेमीकै चन्द्रबहादुर तामाङले पाए। प्रतियोगीताको उच्च गोलकर्ताको उपाधि भने सेमिफाइनलबाटै बाहिरिएको विद्यार्थी उपकार समाज धुवाँकोटका खेलाडी सुब्बा तामाङले पाए । उनले प्रतियोगीता अवधिभर ६ गोल गरेका थिए। मेयर कप भलिबलको उपाधि भने छात्रतर्फ धादिङ बोर्डिङ उच्च मावि र छात्रातर्फ पञ्चकन्या मावि विद्यालय खाल्टेले जितेको थियो। प्रतियोगीता नीलकण्ठ नगरपालिकाको आयोजना र न्यु किवो बार्डिङ स्कुलको व्यवस्थापनमा सम्पन्न भएको थियो। विजयी खेलाडीलाई बधाई दिँदै नीकलण्ठ नगरपालिकाका मेयर भीमप्रसाद ढुङगानाले खेलाडी उत्पादन र प्रतिभा प्रदर्शनका लागि मेयर कप उत्कृष्ट प्लेटफर्म बन्न सक्ने बताए। आगामी वर्षदेखि पुरस्कार राशीमा वृद्धि गरेर प्रतियोगीता आयोजना गरिने र खेलमैदान पनि बनाउने मेयर ढुङगानाले बताएका छन्।
आईसीसी विश्वकप : आजको खेलमा प्रभाव पार्न सक्ने खेलाडी,"क्विन्टन डी कक (दक्षिण अफ्रिका) विश्वकपमा दक्षिण अफ्रिका बलियो टोली हो। तर, सधैं अभागी जस्तै देखिएको दक्षिण अफ्रिकालाई यस पटकको विश्वकप पनि त्यति फापिरहेको छैन। अघिल्ला तीन खेलमा पराजित भइसकेको दक्षिण अफ्रिकाले सोमबार वेस्ट इन्डिजको सामना गर्दैछ। सोमबारको खेलमा दक्षिण अफ्रिकाले निकै आशा गरेका खेलाडीमध्ये एक हुन्, क्विन्टन डी कक हुन्। बायाँहाते ब्याट्सम्यान डी कक दक्षिण अफ्रिकाका विकेटकिपर पनि हुन्। २६ वर्षीय डी ककले यसअघिका खेलमा पनि औसत खेल प्रदर्शन गरेका छन्। आयोजक इङ्ल्यान्डसँगको उद्घाटन खेलमा त्यति जम्न नसकेका डी ककले बंगलादेशविरुद्धको खेलमा २३ रन बनाएका थिए। भारतसँगको खेलमा उनले १० रन बनाएका थिए। दक्षिण अफ्रिकाका लागि एकदिवसीयमा एक सय नौ खेल खेलेका डी ककले ४५२२ को औसतमा कुल चार हजार सात सय तीन रन बनाएका छन्। एकदिवसीय क्रिकेटमा उनले १४ शतक र २२ अर्धशतक पनि बनाएका छन्। उनको उच्च स्कोर एक सय ७८ रन हो। कुशल फिल्डरसमेत रहेका डी ककले एक सय ५४ क्याच पनि लिएका छन्। उनले विपक्षी टोलीका आठ ब्याट्सम्यानलाई स्टम्पिङ पनि गरेका छन्। निकोलस पुरन (वेस्ट इन्डिज) वेस्ट इन्डिज टोलीका प्रभावशाली ब्याट्सम्यान हुन्, निकोलस पुरन। २३ वर्षीय युवा खेलाडी पुरनबाट जारी विश्वकपमा वेस्ट इन्डिजले निकै आशा गरेको छ। बायाँहाते ब्याट्सम्यान पुरन यो विश्वकपमा राम्रो लयमा देखिएका छन्। उनी टोलीका विकेटकिपर पनि हुन्। शान्त स्वभावका पुरन टोलीलाई आवश्यक पर्दा रन बटुल्न माहिर छन्। उनले एकदिवसीय क्रिकेटमा वेस्ट इन्डिजका लागि धेरै खेल्ने अवसर भने पाएका छैनन्। केवल तीन खेल खेलेका पुरनले कुल ७४ रन बनाएका छन्। एकदिवसीय क्रिकेटमा उनको उच्च स्कोर ४० रन हो। उनले जारी विश्वकपको पाकिस्तानविरुद्धको खेलमा ३४ रनको महत्वपूर्ण पाली खेलेका थिए। चौथो नम्बरमा ब्याटिङ गरेका उनले १९ बलमा दुई छक्का र चार चौका प्रहार गरेका थिए। पुरनले अस्ट्रेलियाविरुद्धको खेलमा पनि ४० रनको महत्वपूर्ण योगदान गरेका थिए। छरिता खेलाडी पुरनले दुईवटा क्याच पनि लिएका छन्। उनले सन् २०१९ को फेब्रुअरीमा इङ्ल्यान्डविरुद्घ खेल्दै एकदिवसीय क्रिकेटमा डेब्यु गरेका थिए। उनले टेस्ट क्रिकेट भने खेलेका छैनन्। वेस्ट इन्डिजले पुुरनबाट दक्षिण अफ्रिकाविरुद्घको खेलमा पनि उत्कृष्ट प्रदर्शनको आशा गरेको छ।"
"पोर्चुगललाई नेशनल लिगको उपाधि, रोनाल्डोलाई दोस्रो सफलता",पोर्चुगल : युरोपियन युनियन फुटबल एशोसिएसनले पहिलो पटक आयोजना गरेको नेशनल लिगको उपाधि पोर्चुगलले जितेको छ । आइतबार राति भएको फाइनल भिडन्तमा नेदरल्याण्ड्सलाई १० ले पराजित गरी उपाधि हात पारेको हो। पोर्चुगलको प्याट्रोस्थित स्टेडिओ दो ड्रागो रंगशालामा भएको खेलमा पोर्चुगलले नतिजा आफ्नो पक्षमा पारेको हो । रोनाल्डो कप्तानीको पोर्चुगलको जितका लागि गोनकालो गुएडेसले ६० औँ मिनेटमा गरेको गोल निर्णायक बन्यो । सेमिफाइनलमा स्वीटजरल्याण्डविरुद्ध ह्याट्रिक गरेका रोनाल्डोले यस खेलमा भने गोल गर्न सकेनन् । नेदरल्याण्ड्सले पोर्चुगलमाथि निकै दबाब बनाए पनि गोल गर्न भने सकेन । पोर्चुगलको बलियो डिफेन्सले नेदरल्याण्ड्सको आक्रमणलाई सफल हुन दिएन् । स्टार खेलाडी क्रिस्टियानो रोनाल्डोले आफ्नो कप्तानीमा पोर्चुगललाई महत्वपूर्ण दोस्रो उपाधि दिलाउन सफल भएका छन् । यसअघि पोर्चुगलले २०१६ मा फ्रान्समा भएको युरोकपको उपाधि जितेको थियो ।

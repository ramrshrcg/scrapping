शीर्षक,विवरण
नेपालभारत संयुक्त आयोगको बैठकका अपेक्षा,"केही महिनाअघि विकास अध्ययनमा स्नातकोत्तर अध्ययनरत विद्यार्थीका साथमा कोराला नाकाको अध्ययनका लागि मुस्ताङको लोमाङथान पुगेर वास बसिरहँदा एकजना स्विस नागरिक र रसुवाको टिमुरनिवासी उनका टुर गाइडबीचको भलाकुसारीले ध्यान आकर्षित गर्यो । उनीहरू नेपालका दुई छिमेकीका बारेमा चर्चा गरिरहेका थिए । स्विस नागरिकलाई रसुवाली भाइ भन्दै थिए, चीनले हामीलाई आवतजावतमै विस्तारै समस्या गर्दै आएको छ भने भारत त दिनानुदिन हाम्रो सिमानाका पिलरहरू नै सारेर दुःख दिइरहेको छ । त्यसको केही हप्तापछि काठमाडौंमा भएको एउटा उच्चस्तरीय कार्यक्रममा परराष्ट्रमन्त्रीसमेत रहिसकेका डा रामशरण महतले नेपाल र भारतबीच रहेको सीमा विवादका विषयमा मुख खोल्दै भन्नुभयो, मैले भारतीय समकक्षी जसवन्त सिंहलाई सीमा विवाद टुंग्याउन आग्रह गर्दा नेपाल र भारतजस्ता असल छिमेकीका बीचमा पनि यस्ता समस्या छन् भन्ने मैले त सोचेको पनि थिइनँ । यी दुई प्रतिनिधि घटनालाई विश्लेषण गर्दा नेपाली जसको नेपाल र भारतबीच रहेका सिमाना र सीमा स्तम्भहरूसँग खासै सरोकार छैन, उनीहरूको भारतविरोधी धारणाको एउटा प्रमुख कारक भनेको आजसम्म पनि सुल्झाउन नखोजिएको या नसकिएको सीमा विवाद हो । ती रसुवाली युवाले खासमा नेपाल र भारतका कुनै पनि सिमाना घुमेका रहेनछन्, तर नेपाल खासगरी काठमाडौंमा चर्चा गरिने सीमा विवादबाट उनले भारतका विषयमा धारणा बनाएका छन् । देशको सिमाना संवेदनशील विषय भएका कारण त्यसले जनतालाई छिटो छुने कुरा असामान्य नभएको परिस्थितिमा ती युवाको प्रतिक्रिया अस्वाभाविक होइन । यसरी नेपालमा जनजनमा चर्चा हुने सीमा समस्या परराष्ट्रमन्त्रीको पदमा आसीन डा महतका भारतीय समकक्षी सिंहले पत्याउनै नसक्ने अवस्थामा कसरी रह्यो होला, यो अर्को चासोको विषय हो । नेपालले उच्चस्तरका छलफलमा यो विषयलाई महत्वका साथ प्रस्तुत गर्न नसकेको नै यो प्रकारको अज्ञानताको मुख्य कारण हो भन्न सकिन्छ । डामहतजस्तै केहीले उच्चस्तरमा यो समस्या कहिलेकाहीं उठाउने गरेको भए पनि त्यसबारेमा मुद्दा उठाउनेहरूले नै पछि फलोअप नगर्ने या गर्न नभ्याउने, त्यो विषय राज्यको प्राथमिकतामा नपर्ने आदि कारणले होला विशेष सम्बन्ध भएका दुई अति असल छिमेकी बीच आजसम्म सीमा सम्झौता भएको छैन । प्रचण्ड जनमतप्राप्त बलियो सरकारले भारतअतिक्रमित नेपाली भूभागका मामलामा छलफल चलाएर सीमा सम्झौतामा औपचारिक हस्ताक्षर गर्न ढिलाइ गर्नु हुँदैन । यसबीचमा दुई देशका परराष्ट्रमन्त्री स्तरमा रहेको नेपालभारत संयुक्त आयोगको पाँचौं बैठक बस्दै छ । दुई छिमेकीबीचका सबैै विषयमा छलफल र निर्णय लिन सक्ने गरी दुई सरकारले १९८७ मा गठन गरेको र नेपाल र भारतबीचको सबभन्दा उच्चस्तरीय यो बैठक नेपालमा वामपन्थीले नेतृत्व गरेको दुईतिहाइको सरकार र भारतमा मोदीले दोस्रो कार्यकालका लागि जनमत लिएपश्चात्को पहिलो बैठक पनि हो । राष्ट्रवाद को जगमा नेपालका वामपन्थीले लिएको जनमत र छिमेक प्रथम भनेर अघि बढ्न खाजेको मोदी सरकार दुवैले नेपाल र भारतबीचको लामो समयदेखि प्राथमिकतामा नपरेको तर सधैं दुई देशबीचको सम्बन्ध बिगार्न कामयावी रहेको सीमा समस्या हल गर्ने दिशामा अग्रसर हुन आवश्यक देखिन्छ । दुई देशका बीचमा भएका सीमासम्बन्धी काम र प्रगति हेर्दा ९७ प्रतिशत सीमाका विषयमा दुवै सरकारका सर्भे टिम सहमतिमा पुगेर हस्ताक्षर नै गरिसकेको धेरै वर्ष भइसकेको अवस्था छ । सर्भेसँगै दुवै देशका सुरक्षा संयन्त्रले नेपाल र भारतको सीमा स्तम्भलाई वैज्ञानिक ढंगले नक्सांकन गरिसकेको र यसले गर्दा विवाद भएका क्षेत्रमा बाहेक अन्यत्र भविष्यमा कुनै प्रकारको सीमा विवाद हुन नसक्ने बताइरहेका छन् । बाँकी २ देखि ३ प्रतिशत काम टुंग्याउन नसकेका कारण सीमा सम्झौता नभएको र त्यसका आधारमा माथि वर्णन गरिएका रसुवाली युवामा देखिने छाप आज पनि धेरै नेपालीका मनमस्तिष्कमा कायम छ । सरकारको तहमा सीमा सम्झौता नभइदिँदा सर्भे टिम तथा अन्य सरकारी निकायले गरेका काम पनि एकातिर ओझेलमा परिरहेको छ भने अर्कातिर आज पनि दर्जनौं स्थानमा सीमा विवाद रहेको भनेर भाषण गर्न र लेख्न मसला मिलिरहेको छ । वर्षौंअघि सकिने यी काम सम्पन्न गर्न विगतका सरकारहरूले किन सकेनन् होला, त्यो विषय आफैंमा पेचिलो होला । तर आज प्रचण्ड जनमतसहितको हालको जस्तो बलियो सरकारले यो मामलामा छलफल चलाएर सीमा सम्झौतामा औपचारिक हस्ताक्षर गर्न ढिलाइ गर्नु हुँदैन । यहाँ कुरा आउन सक्छ, कसरी गर्ने त भनेर । उपायका विषयमा पनि यसअघि नेपाल र चीनबीच सीमा सम्झौता गर्दा अपनाएका कतिपय आपसी लेनदेनका तरिका र नेपाल र भारतबीच विवादित भनिएका स्थलको विद्यमान प्रकृतिलाई आधार बनाएर जान सकिन्छ । सबैलाई थाहै छ ती बाँकी भनिएका २३ प्रतिशतमध्ये सन् १९६२ देखि विवादित कालापानी र सन् १९७६ मा दुवै देशले सहमति गरेर त्यहाँको जग्गालाई यथास्थितिमा राखेको सुस्ताको भूभाग नै मुख्य हुन् । कालापानीका सन्दर्भमा चीनका लागि पूर्वराजदूत रहेका महेश मास्केको भनाइ विचारणीय लाग्यो । मन्त्री स्वयं उपस्थित रहेको परराष्ट्र मन्त्रालयको एक कार्यक्रममा बताइएअनुसार नेपालसँग अहिले सुगौली सन्धिअनुरूप तयार गरिएको महाकाली नदी सिमाना भएको आधिकारिक नक्सासमेत छैन । कसका कारण यी दस्ताबेज गायब भए, यो खोजीको विषय हो तर भारत र चीनले आपसमा सामरिक महत्वका लागि उपयोग गरिरहेको कालापानी र लिम्पियाधुरा विनातयारी र विनाप्रमाण मात्र फिर्ता चाहियो भनेर गरिने अडान बालहठसिवाय केही देखिन्न । बरु सन् १९६० को दशकमा नेपाल र चीनले गरे झैं विवादितमध्ये नेपालले यो यो लिने र भारतले यो छाड्ने भनेर लेनदेन गर्न बुद्धिमानी हुन्छ । जहाँसम्म सुस्ताको सन्दर्भ छ, प्राध्यापक लोकराज बरालको संयोजनमा नेपालभारत खुला सिमानाको अध्ययनका सन्दर्भमा लेखक स्वयं पनि सुस्ता गएर त्यहाँको वस्तुस्थितिको अध्ययन गरेको र यत्रतत्र प्रकाशित भएका निचोडले यो भन्छ कि नेपाल प्रहरीका सईको कमान्डमा नेपाल प्रहरी, इन्स्पेक्टरको कमान्डमा सशस्त्र प्रहरी र सातजना शिक्षकसहितको एउटा प्राथमिक विद्यालय रहेको उक्त भूमि सरसर्ति हेर्दा र समाधान गर्न चाहँदा नेताहरूले सोचेजस्तो जटिल देखिन्न । सुस्ताको करिब सात हजार हेक्टर जग्गामा रहेको यो प्रकारको नेपाल देशको उपस्थितिले अब यसलाई विवादित भनिरहन मिल्छ कि मिल्दैन ? सो बस्तीबाट अलिक पर रहेको सानो खोल्सापारिबाट मात्र भारतीय सशस्त्र सीमा बलले आफ्नो उपस्थिति देखाएको आधारलाई हेर्दा पनि भारतले नारायणी नदीको अर्कोतर्फ पनि नेपालको भूभाग रहेको स्विकारेको मान्न सकिन्छ । अबको विषय भनेको त्यो बस्तीलाई सरकारी तवरबाट पनि आधिकारिकता दिलाउने र वर्षौंदेखि यथास्थितिमा खालि राखिएको अब जग्ग्गाको व्यवस्थापन हो । यसमा दुई देशको अति सौहाद्रपूर्ण सम्बन्ध लाई प्रयोग गरी तुलनात्मक रूपमा भारतभन्दा सानो र कमजोर छिमेकीका नाताले भारतलाई तिमीले यति भूमि हामीलाई देऊ, ठूलो छाती गर भनेर पनि बार्गेनिङ गर्न सकिन्छ । भारतसँग कुनै समस्या या मुद्दा छैनन्, केही विषय छन् भन्ने उदार भनाइ राख्ने प्रधानमन्त्रीले यसबारेमा कति सहयोग गर्लान्, त्यो सरकारले जानोस् । तर व्यवहार र विचारमा शालीन देखिए पनि परराष्ट्रमन्त्रीका हैसियतले खासै भूमिका देखाउन नसकेका भनी आलोचित मन्त्री ज्ञवालीले सीमा समस्याको निकास दिन सक्दा यो देश हितमा गरिएको एक प्रशंसनीय काम हुने देखिन्छ भने नाकाबन्दीको योजनाकार भनेर आलोचित भारतीय विदेशमन्त्रीका लागि पनि नेपालमा आफ्नो इमेज सुधार्ने यो उचित अवसर हुनेछ ।"
इन्डोप्यासिफिक रणनीति र एमसीसी,"कुनै पनि साम्राज्यवादी देशको अगाडि आत्मसमर्पण गरेर होइन, देश, जनता वा राष्ट्रियताका पक्षमा दृढतापूर्वक उभिएरै कसैले आफ्नो रक्षा गर्न सक्छ एमसीसी (मिलेनियम च्यालेन्ज कर्पोरेसन) इन्डोप्यासिफिक रणनीति (आईपीएस) को अंग भएको स्वयं अमेरिकाले स्वीकार गरिसकेको छ। त्यस सन्दर्भमा काठमाडौंस्थित अमेरिकी राजनीतिक दूतावास र अमेरिकी असिस्टेन्ट सेक्रेटरी मिसेस एलाइस बेलका वक्तव्यहरू उल्लेखनीय छन्। त्यसरी कुरा आधिकारिक रूपमा नै प्रस्ट भइसकेपछि पनि नेपाल सरकारले त्यो आईपीएस रणनीतिको अंग होइन भनेर प्रमाणित गर्ने जुन प्रयत्न गरिराखेको छ, त्यो हास्यास्पद छ र निराधार छ। त्यस प्रकारको व्याख्याका आधारमा सरकारले एमसीसीलाई संसद्द्वारा पारित गराउने जुन प्रयत्न गर्दै छ, त्यसले नेपाललाई स्पष्टरूपले नै अमेरिकी साम्राज्यवादको क्याम्पमा लैजाने छ र नेपालको स्वतन्त्र र असंलग्न परराष्ट्र नीति समाप्त हुनेछ। आईपीएस रणनीति वास्तवमा नर्थ एटलान्टिक ट्रिटी अर्गनाइजेसनको एउटा नया रूप हो। पहिले अमेरिकाले सोभियत संघलाई घेर्नका लागि त्यो सैनिक संगठन बनाएको थियो। अहिले चीनलाई घेर्न आईपीएस रणनीति बनाएको छ। अमेरिका र चीन दुवै साम्राज्यवादी देश हुन् र अन्तर्राष्ट्रिय स्तरमा नै उनीहरूका बीचमा प्रतिस्पर्धा चलिरहेको छ। सामान्य रूपले हेर्दा त्यो प्रतिस्पर्धा आर्थिक रूपमा चलिरहेजस्तो देखिन्छ। तर त्यसका साथै त्यो प्रतिस्पर्धा राजनीतिक र सैनिक रूपमा पनि चलिरहेको छ। त्यो प्रतिस्पर्धा हुने बेला राजनीतिक वा सैनिक रूपमा विस्फोट भयो भने पनि त्यो आश्चर्य हुने छैन। बताइरहनुपर्ने आवश्यकता छैन कि आजको युगमा कुनै दुईटा देशका बीचमा चल्ने युद्धको असर खालि युद्ध र ती देशहरूमा मात्र होइन, त्यो असर विश्वव्यापी रूपमा पर्छ। त्यसकारण संसारको कुनै पनि भागमा चल्ने युद्ध विश्वशान्तिका विरुद्ध हुने स्पष्ट छ। चीन र अमेरिकाबीचको प्रतिस्पर्धाले कुन रूपमा विकास गर्छ ? त्यो सामान्यतः ती दुई राष्ट्रबीचको चासोको विषय हुन सक्छ। तर, त्यो उद्देश्य पूरा गर्न अमेरिकाले आईपीएस क्षेत्रका सबै देशलाई आफ्नो राजनीतिक प्रभावअन्तर्गत ल्याउने वा चीनको घेराबन्दीविरुद्ध उनीहरूलाई उपयोग गर्ने प्रयत्न गरिरहेको छ। आईपीएस रणनीतिको मुख्य उद्देश्य पनि त्यही हो। त्यही क्रममा त्यसले नेपालमा एमसीसीलाई अगाडि बढाएको छ। सामान्य रूपले हेर्दा त्यो एउटा विकास कार्यक्रम मात्र हो। सरकारले पनि त्यसलाई समर्थन गर्न खोज्ने बेलामा त्यही कुरामा जोड दिइरहेको छ। तर त्यसको वास्तविक उद्देश्य आईपीएस रणनीतिको सेवा गर्ने नै हो। त्यसका अर्थ दुइटा छन् ः प्रथमतः चीनविरुद्धको घेराबन्दीमा यो क्षेत्रका सबै देशलाई उपयोग गर्नु। दोस्रो त्यो उद्देश्यपूर्तिका सिलसिलामा यो क्षेत्रका सबै देशलाई आफ्नो क्याम्पमा सामेल गराउनु। त्यसरी एमसीसीको उद्देश्य पनि अमेरिकी साम्राज्यवादको सेवा गर्नु नै हो। त्यससित जोडिएका विकास कार्यक्रम उपरी, बाह्य र गौण मात्र हुन्। चीन र अमेरिकाबीचको प्रतिस्पर्धा दुवै राष्ट्रबीचको चासोको विषय हुन सक्छ। तर, त्यो उद्देश्य पूरा गर्न अमेरिकाले आईपीएस क्षेत्रका सबै देशलाई आफ्नो राजनीतिक प्रभावअन्तर्गत ल्याउने वा चीनको घेराबन्दीविरुद्ध उनीहरूलाई उपयोग गर्ने प्रयत्न गरिरहेको छ। आईपीएस रणनीतिको मुख्य उद्देश्य पनि त्यही हो। अमेरिका र चीन दुवै साम्राज्यवादी देश हुन्। तर त्यसको अर्थ ती दुवै देशलाई समान कक्षमा राखेर विरोध गर्नु सही हुन्छ भन्ने होइन। इतिहासका बेग्लाबेग्लै कालखण्डमा संसारका बेग्लाबेग्लै भागमा बेग्लाबेग्लै देशहरूको विशेष प्रकारको भूराजनीतिक स्थितिमा बेग्लाबेग्लै साम्राज्यवादी देशसितका अन्तर्विरोध कम वा बेंसी देखा पर्ने गर्छन्। त्यही कुरा अमेरिकी र चिनिया साम्राज्यवादी देशबारेमा पनि लागू हुन्छ। अमेरिका आजको संसारको सबैभन्दा शक्तिशाली तथा सम्पूर्ण मानव जातिकै एक नम्बरको दुस्मन हो। खास गरेर ट्रम्प नेतृत्वमा त्यो अरू खतरनाक रूपमा देखा परेको छ। तर त्यही कुरा चीनको सन्दर्भमा लागू हुदैन। त्यस अर्थमा हामीले जति जोड अमेरिकी साम्राज्यवादविरुद्धको संघर्षमा दिन्छौं, त्यही प्रकारको जोड चीनविरुद्ध दिनुपर्ने स्थिति छैन। त्यस अर्थमा अमेरिकी साम्राज्यवादको तुलनामा चिनिया साम्राज्यवादसितको संघर्षको पक्ष कम हुन जान्छ। त्यसलाई अर्को कोणबाट पनि हेर्नुपर्ने हुन्छ। भारत पहिलेजस्तो खालि विस्तारवादी देश मात्र रहेको छैन र त्यो साम्राज्यवादी देश बनिसकेको छ। तर नेपालप्रति भारतले जति धेरै हस्तक्षेप र अतिक्रमण वा नाकाबन्दीसमेत गर्दै आएको छ, नेपालको भूराजनीतिक स्थितिमाथि विचार गर्दा भारतीय साम्राज्यवादको तुलनामा चिनिया साम्राज्यवादसितको हाम्रो अन्तर्विरोध धेरै कम हुन जान्छ। त्यति मात्र होइन, भारतीय साम्राज्यवादको बढ्दो हस्तक्षेप वा अतिक्रमणका सन्दर्भमा वा गतकालमा नेपालविरुद्ध त्यसले बारम्बार लगाउने गरेको नाकाबन्दीका सन्दर्भमा चीनसितको मैत्रीसम्बन्धले नेपालका लागि सकारात्मक महत्व राख्छ। त्यसैले गतकालमा नेपालमा चीनसित जति पनि मैत्री सन्धिहरू भएका छन्, जसमध्ये राजा महेन्द्रले कोदारी र पूर्वपश्चिम राजमार्गसमेतको निर्माणका लागि चीनसित गरेको सन्धि पनि आउछ, लाई पनि सकारात्मक रूपमा लिने गरेको छ। त्यसको पूर्ण अर्थ यो हुन जान्छ कि अमेरिका र भारत दुवै साम्राज्यवादी देशहरूको तुलनामा चीनसितको हाम्रो देशको अन्तर्विरोध गौण पक्ष बन्न जान्छ। अर्को शब्दमा, अमेरिकी र भारतीय साम्राज्यवादविरुद्ध संघर्षका पक्षमा हामीले जोड दिनुपर्ने छ भने चीनसित मैत्री सम्बन्धको विस्तारमा जोड दिनुपर्ने छ। यसरी विचार गर्दा नेपाल सरकारले चीनसित सडक, यातायात विस्तारका लागि जुन पहल गरिरहेको छ, त्यसलाई हामी सकारात्मक रूपमा लिन्छौं। माथि जे भनियो, त्यसको अर्थ चीनसित हाम्रो कुनै पनि अन्तर्विरोध छैन भन्ने होइन। लिपुलेकसम्बन्धी चीन र भारतका बीचमा भएको सन्धिको उदाहरण हाम्रा अगाडि छ। त्यहा ती दुवै देशले नेपालको सार्वभौमिकता हनन गरेर सन्धि गरेका छन्। त्यही प्रकारले आउने दिनमा चीनले अरू विभिन्न प्रकारले हस्तक्षेप गर्ने सम्भावनालाई पनि पूरै अस्वीकार गर्न सकिन्न। जब त्यस प्रकारको कुनै स्थिति उत्पन्न हुन्छ, हामीले दृढतापूर्वक त्यसको विरोध गर्नुपर्नेछ र गर्नुपर्छ। तर भारतले सात दशकदेखि सिलसिलेवार रूपमा नेपालमाथि जसरी हस्तक्षेप वा अतिक्रमण गर्ने तथा नाकाबन्दी लगाउने काम गर्दै आएको छ, त्यसको चीनसित तुलना हुन सक्दैन। त्यसैले समग्र रूपमा चीनसित मैत्री सम्बन्धले नै महत्व राख्छ भन्नेमा हामीले बारम्बार जोड दिँदै आएका छौं। यस्तो देखिन्छ कि सरकारले एमसीसीलाई समर्थन गर्ने कार्यलाई हल्का, अपरिपक्व र अदूरदर्शितापूर्ण रूपमा लिएको छ। सर्वप्रथमतः त्यसले यसमा ध्यान दिएको पाइन्न कि त्यसको परिणामस्वरूप अर्थात् एमसीसीलाई समर्थन गर्नुको परिणामस्वरूप नेपालको स्वतन्त्र र असंलग्न परराष्ट्र नीति समाप्त हुनेछ। त्यो अवस्थामा नेपाल जस्तो कि माथि पनि भनियो नेपाल अमेरिकी साम्राज्यवादको क्याम्पमा मिल्न जानेछ, त्यसको परिणामस्वरूप चीनसितको नेपालको मैत्री सम्बन्धमा नकारात्मक वा प्रतिकूल असर पर्नेछ। विश्वका अन्य देशहरूका आखाका अगाडि पनि नेपाल अमेरिकाको पिछलग्गु देशका रूपमा देखा पर्नेछ। एमसीसीको साम्राज्यवादी र सैनिक स्वरूपबाहेक त्यसलाई जुन रूपमा अगाडि ल्याइएको छ, त्यसको कार्यान्वयनका सन्दर्भमा जुन सर्तहरू समावेश गरिएको छ, ती पनि असमान र गम्भीर प्रकारले आपत्तिजनक छन्। उदाहरणका लागि त्यसमा यो बताइएको छ कि त्यो सन्धिका धारणासित मेल नखाने नेपालका सबै कानुन निष्क्रिय हुनेछन्। त्यसैगरी त्यसको अडिटिङको अधिकार पनि अमेरिकालाई मात्र हुने बताइएको छ। त्यस्ता प्रकारका सर्तहरू नेपालको सार्वभौमिकताका विरुद्ध भएको प्रस्ट छ। एमसीसी आईपीएस रणनीतिको अंग होइन भनेर प्रमाणित गर्न सरकारले जुन तर्कको सबैभन्दा बढी सहायता दिएको छ, त्यो यो हो ः नेपाल र अमेरिकाका बीचमा एमसीसीसम्बन्धी सम्झौताको हस्ताक्षर सेप्टेम्बर २०१७ मा भएको थियो भने आईपीएस रणनीति २०१७ नोभेम्बरमा अस्तित्वमा आएको थियो। त्यसका आधारमा सरकारले एमसीसी आईपीएसको रणनीतिको अंग नभएको प्रमाणित गर्नेछ, त्यसलाई संसद्द्वारा पारित गराउन जोड दिइरहेको छ। तर नेपाल र अमेरिकाका बीचमा एमसीसीबारे हस्ताक्षर गर्दा आईपीएस रणनीति अस्तित्वमा नआइसकेको भनिए पनि त्यो कारणले एमसीसी इन्डोप्यासिफिक रणनीतिको अंग नभएको प्रमाणित हुदैन। त्यस (एमसीसी) लाई आईपीएसको रणनीतिक अंग बनाउने वा नबनाउने ? अघिपछि कहिले बनाउने ? त्यो निर्णय गर्ने काम अमेरिकाको हो। स्वयं अमेरिकाले आधिकारिक रूपमै (एमसीसीलाई) आईपीएस रणनीतिको अंग बताइसकेपछि त्यसलाई अस्वीकार गर्ने नेपाल सरकारको प्रयत्नले उनीहरूले जसरी पनि त्यसलाई पारित गराउन गरेको प्रयत्नलाई नै बताउछ। सरकारले जुन प्रकारको प्रयत्न गरिरहेको छ वा जुन तर्कको सहायता लिएर त्यसलाई पारित गराउने प्रयत्न गरिरहेको छ, त्यो वास्तवमा सरकारले अमेरिकापरस्त चरित्रमाथि पर्दा हाल्ने प्रयत्न हो। अर्को शब्दमा त्यो नेपाली जनतासितको धोका पनि हो। अमेरिकी दूतावासले एमसीसी आईपीएस रणनीतिकै अंग भएको बताउनका लागि जुन समय छानेको छ, त्यो पनि कम महत्वपूर्ण छैन। नेकपाको नेतृत्वपंक्तिमा एमसीसी आईपीएसबारे चर्को बहस भइरहेको थियो। उनीहरूले एमसीसी आईपीएस रणनीतिक अंग हो वा होइन ? त्यो बुझेपछि नै त्यसबारे अन्तिम निर्णय गर्ने समझदारी गरेका थिए। त्यही बेला नै अमेरिकी दूतावासले त्यो आईपीएस रणनीतिको अंग भएको बाहिर ल्यायो। यो वास्तवमा नेकपालाई अमेरिकाले दिएको एउटा झापड नै थियो। त्यसले नेकपालाई यो चुनौती दिएको थियो : त्यो अमेरिकाको आईपीएस रणनीतिको अंग भए पनि नेपाल वा नेपालको संसद्ले त्यसलाई स्वीकार गर्नुपर्छ। सायद उनीहरू (अमेरिका) यसमा पूरा विश्वस्त थिए कि त्यो प्रस्ट भइसकेपछि पनि नेकपाले त्यसलाई स्वीकार नै गर्नेछ। तर सही कुरा यो हुन्थ्यो कि अमेरिकाले त्यो कुरा स्पष्ट गरिसकेपछि एमसीसी आईपीएस रणनीतिको नै अंग हो भन्ने स्पष्ट गरिसकेपछि नेकपा वा त्यसको सरकारले त्यसलाई दृढतापूर्वक अस्वीकार गर्नु पर्दथ्यो। तर उनीहरूले त्यसो गर्ने नैतिक आट गर्न सकेनन्। त्यो उनीहरूको गम्भीर प्रकारको राजनीतिक गल्ती हो। त्यसले उनीहरूलाई कहा पुर्याउने छ ? आउने दिनहरूले त्यो स्पष्ट गर्दै जानेछ। सायद उनीहरूले यो सोचेर एमसीसीलाई समर्थन गर्ने नीति अपनाउदै छन् कि अमेरिकाले अगाडि सारेको त्यो प्रस्ताव स्वीकार नगर्ने हो भने उनीहरूको सरकारको अस्तित्वमै खतरा पैदा हुनेछ। तर जस्तै कि उनीहरूले अमेरिकी साम्राज्यवादको अगाडि आत्मसमर्पणको नीति अपनाउदै गइरहेका छन्, त्यसले पनि उनीहरूलाई लामो समयसम्म बचाइराख्ने छैन। कुनै पनि साम्राज्यवादी देशको अगाडि आत्मसमर्पण गरेर होइन, देश, जनता वा राष्ट्रियताका पक्षमा दृढतापूर्वक उभिएरै कसैले आफ्नो रक्षा गर्न सक्छ र गर्नु पनि पर्छ। आज उनीहरूले त्यो कुरा नबुझे सायद इतिहासले त्यसको शिक्षा उनीहरूलाई दिनेछ।"
ब्याडमिन्टन खेलाडी दाहालको विश्व बरियतामा छलाङ,"काठमाडौं : नेपालका ब्याडमिन्टन खेलाडी प्रिन्स दाहालले विश्व बरियतामा छलाङ मारेका छन्। विश्व ब्याडमिन्टन महासंघले मंगलबार सार्वजनिक गरेको विश्व बरियतामा प्रिन्स ११ औँ स्थानमा उक्लिएका हुन्। एकसाता अघि प्रिन्स विश्व बरियतामा १४ औँ स्थानमा थिए। विश्व ब्याडमिन्टन महासंघले प्रत्येक साता सिनियरतर्फ तथा यु१९ जुनियर खेलाडीको बरियता निर्धारण गर्नेगर्छ। प्रिन्सले प्राप्त गर्नुभएको बरियता हालसम्म ब्याडमिन्टनमा नेपाली खेलाडीले हासिल गरेको उत्कृष्ट नतिजा हो। हालै सम्पन्न प्रेसिडेण्ट कप इन्टरनेशनल प्रतियोगितामा प्रिन्स यु१९ को फाइनलमा भारतीय खेलाडी मिराव लुवाङसँग १६२१, २३२१ र १५२१ अङ्कले पराजित भएका थिए। भारतीय खेलाडी लुवाङ विश्व बरियताको तेस्रो स्थानमा छन्। दुई साताअघि प्रिन्स विश्व बरियताको ३२ औँ स्थानमा थिए। गत सेप्टेम्बरमा संयुक्त अरब इमिरेट्स (युएई)मा सम्पन्न दुबई इन्टरनेशनल सिरिजको उपाधि जितेपछि उनको बरियतामा उल्लेख्य सुधार भएको हो। ब्याडमिन्टनको जुनियरतर्फको बरियतामा फ्रान्सका क्रिस्टो पोपोभ शीर्ष स्थानमा छन् भने चीनका लिउ लियाङ बरियताको दोस्रो स्थानमा छन्।"
अर्थहीन बन्यो मलेसियाको जित,"इनरुवा : दोस्रो मनमोहन मेमोरियल एकदिवसीय राष्ट्रिय क्रिकेट प्रतियोगिताको सोमबार खेलिएको खेलमा मलेसिया११ ले गण्डकी प्रदेशलाई एक सय ९२ रनको फराकिलो अन्तरले हराएको छ । सेमिफाइनलमा पुग्ने चारवटै टोलीको टुंगो यसअघि नै लागिसकेकाले मलेसियाका लागि उक्त जित अर्थहीन बन्न पुग्यो । यसअघि आफ्नो पहिलो खेलमा मलेसियन टोली सुदूरपश्चिम प्रदेशसँग पराजित भएको थियो । समूह डीबाट सुदूरपश्चिम यसअघि नै सेमिफाइनलमा पुगिसकेको छ । यसदेखि बाहेक समूह एबाट नेपाल आर्मी क्लब, समूह बीबाट नेपाल पुलिस क्लब र समूह सीबाट प्रदेश नम्बर ३ सेमिफाइनलमा पुगेका छन् । सोमबार भएको समूहगत चरणको अन्तिम खेलमा टस जिती पहिलो ब्याटिङ गरेको मलेसियाले निर्धारित ४७ ओभरमा आठ विकेट गुमाएर दुई सय ९८ रन बनायो । जवाफी ब्याटिङमा ओर्लिएको गण्डकी प्रदेशले २७२ ओभरमै अलआउट हुनुअघि एक सय ६ रन मात्र बनाउन सक्यो । जारी प्रतियोगितामा पहिले ब्याटिङ गर्दै निर्धारित ओभरभित्र अलआउट नहुने मलेसिया पहिलो टोली पनि बनेको छ । यसअघि कुनै पनि टोली निर्धारित ओभरभित्र अलआउट हुनबाट जोगिन सकेका थिएनन् । पहिले ब्याटिङ गरेको मलेसियाका लागि तीन ब्याट्सम्यानले अर्धशतक बनाए । ओपनर ब्याट्सम्यान अइनुल हकिमले ८९ रन बनाए । उनले एक सय ११ बलको सामना गरी ११ चौका पनि हिर्काए । उनी म्यान अफ दी म्याच पनि घोषित भए । उनले अर्का ओपनर भूषण सेभसँग मिलेर ७८ रनको साझेदारी गरे । भूषणले टोलीको खातामा ५० रन थपे । उनले ३४ बलको सामना गरी एक छक्का र आठ चौका हिर्काए । चौथो नम्बरमा क्रिज समाल्न आएका विनरदीप सिंहले पनि ५० रन बनाए । उनले ४५ बलको सामना गरी दुई छक्का र तीन चौका हिर्काए । कप्तान अहमद फैजले पनि टोलीको खातामा ३१ रन थपे । उनले ५२ बलमा तीन चौका पनि प्रहार गरे । मोहम्मद आरिफले २० रन जोडे । मुहम्मद हाफिजले १५ र नाजरी रहमानले १३ रन बनाए । गण्डकी प्रदेशका बलर विपिन खत्रीले तीन, चन्द्र पौडेलले दुई र गोविन्द प्रधानले एक विकेट लिए । जवाफी ब्याटिङमा ओर्लिएको गण्डकीका लागि विपिन खत्रीले सर्वाधिक ४२ रन बनाए । प्रवीण ढकालले अविजित १९ र विधान श्रेष्ठले १० रन जोडे । अन्य ब्याट्सम्यानले भने दोहोरो अंकमा रन बनाउन सकेनन् । मलेसियाका बलर सुहारिल फेत्रीले चार विकेट लिए । अनवर रहमान र विजय उन्नीले पनि तीनतीन विकेट हात पारे । समूह डीमा चार अंकसहित सुदूरपश्चिम पहिलो, दुई अंकसहित मलेसिया दोस्रो र दुवै खेलमा हार भोगेको गण्डकी तेस्रो भए । माघ १ गते हुने पहिलो सेमिफाइनलमा आर्मी क्लब र प्रदेश नम्बर ३ ले प्रतिस्पर्धा गर्नेछन् । दोस्रो सेमिफाइनल खेल माघ २ गते पुलिस क्लब र सुदूरपश्चिम प्रदेशबीच हुनेछ । प्रतियोगिताको फाइनल खेल भने माघ ४ गते खेलाइनेछ ।"
पुलिस एनआरटीसँग स्तब्ध,काठमाडौं : सहिद स्मारक ए डिभिजन लिग फुटबलमा विभागीय टोली नेपाल पुलिस क्लब एनआरटी क्लबसँग स्तब्ध भएको छ। दशरथ रंगशालामा सोमबार भएको खेलमा एनआरटीले पुलिसलाई १० गोलले हरायो। प्रतिस्पर्धात्मक खेलको पहिलो हाफमा दुवै टोलीले गोलरहित बराबरीमा खेलेका थिए। पुलिसले पहिलो हाफमा आक्रामक प्रदर्शन गर्दै गोलका लागि राम्रो अवसर बनाएको थियो। तर पुलिसको प्रयासमा एनआरटीको रक्षापंक्ति बाधक बन्यो। दोस्रो हाफमा सुधारिएको खेल प्रदर्शन गरेको एनआरटीले ७६औं मिनेटमा निर्णायक गोल गरेको थियो। एनआरटीका लागि दर्शन गुरुङले गोल गरे। दर्शनले राजेश परियारको पासमा उत्कृष्ट गोल गरेका थिए। एनआरटीका मिडफिल्डर एरिक विष्ट म्यान अफ दी म्याच भए। उनले १० हजार रुपैयाँ पुरस्कार पाए। जितसँगै एनआरटी अंक तालिकाको छैटौं स्थानमा उक्लिएको छ। एनआरटीले ६ खेलबाट आठ अंक बनाएको छ। आठ अंक नै बनाएको पुलिस गोल अन्तरका आधारमा सातौं स्थानमा छ। एनआरटी गत वर्षको लिगमा अन्तिममा रहेका कारण दुई अंक घटाइएको छ। अखिल नेपाल फुटबल संघ (एन्फा)ले गत वर्ष रेलिगेसनबिनाको लिग आयोजना गरेका कारण अघिल्लो वर्ष अन्तिममा रहने दुई टोलीको दुई र एक अंक घटाउने नियम राखेको हो। अघिल्लो वर्षको लिगमा एनआरटी अन्तिममा थियो। यसैगरी दशरथ रंगशालामा सोमबार नै भएको दोस्रो खेलमा च्यासल युथ क्लब र विभागीय टोली एपीएफ क्लबले गोलरहित बराबरी खेल्दै अंक बाँडेका छन्। दुवै टोलीले गोल गर्ने अवसर बनाए पनि सदुपयोग गर्न सकेनन्। च्यासलले तुलनात्मक रूपमा राम्रो खेल्दै बढी मौका बनाएको थियो। तर पनि च्यासलले गोल गर्न सकेन। बराबरीसँगै दुवै टोलीले एक एक अंक बाँडेका छन्। एपीएफका राजन गुरुङ म्यान अफ दी म्याच भए। उनले १० हजार रुपैयाँ पुरस्कार पाए। बराबरीसँगै ६ खेलबाट ६ अंक बनाएको च्यासल १०औं स्थानमा छ। समान खेलबाट पाँच अंक बनाएको एपीएफ ११औं स्थानमा छ।

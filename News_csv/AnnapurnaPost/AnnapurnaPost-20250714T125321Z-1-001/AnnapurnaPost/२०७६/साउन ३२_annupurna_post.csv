शीर्षक,विवरण
कूटनीतिको धमिलो ऐना,"ख्यातिप्राप्त कूटनीतिज्ञ हेनरी किसिन्जरका अनुसार कूटनीतिमा जहिले पनि निरन्तरता र नवीनता मिश्रित हुन जान्छ। निरन्तरताको कुरा गर्दा राजा वीरेन्द्रसँग नवनियुक्त राजदूत डा भेषबहादुर थापाले अमेरिकाको राजकीय भ्रमणका लागि जाहेर गर्दा राजाले यसो भने, हेर, मैले त त्यहीं पढेको हुँ। अमेरिकी समाजलाई चिनेको छु। मलाई रहर छैन। तर रानीलाई अमेरिका हेर्न मन छ। मलाई इच्छा नभएको खास कारण अमेरिकासँग सम्बन्ध सुधार नहोस् भन्ने होइन। तर, हेर न इरानका राजा जीवनभरि अमेरिकातिर मोडिए। आखिर सत्ताबाट हट्दा शरणार्थी पनि हुन पाएनन्। त्यस्तो धारणा राख्ने मुलुकमा के उत्सुकता राख्नु ? त्यस्तै घटना छोटो अन्तरालमा गणतन्त्रमा पनि भएको छ। केवल पात्रमा फेरबदल भएको छ। राजाको भूमिकामा गणतन्त्रका नायक पुष्पकमल दाहाल परेका छन् भने रानी ऐश्वर्यको सट्टा कामरेड सीता रहेकी छन्। पत्नी सीताको इच्छा पूरा गर्नका खातिर राष्ट्रपति ट्रम्पको वेभ आदेश लिन दाहालले कति पापड बेल्नुपर्यो। त्यो त जगजाहेरै छ। यसबाट कूटनीति र कूटनीतिज्ञको निरन्तरताको झझल्को पाइन्छ। जहाँसम्म नवीनताको कुरा छ, दलीय भागबण्डाका आधारमा परराष्ट्र मन्त्रालयको छनोट, प्रधानमन्त्री र परराष्ट्रमन्त्रीबीच दलीय अन्तरद्वन्द्व र अकूटनीतिक मन्त्रीहरूको मियोबिनाको दाइँले नेपालको कूटनीति मर्माहत हुन पुग्यो। देश द्वन्द्वमा फस्दा भएको नरसंहार र त्यसले निम्त्याएका राजनीतिक अस्थिरताले परराष्ट्र विचल नहुनु अस्वाभाविक पनि होइन। संक्रमणकालमा टेकेर संयुक्त राष्ट्रसंघको महासभालाई पिकनिक स्पट बनाइयो। राजकीय भ्रमणलाई शोभा बढाउने जन्ती बनाइयो। अनि राजदूत र नियोगहरूका कति पदहरूको लिलाम बढाबढ भयो। थिंकट्यांकबिनाको दिशाहीन उडानले नेपालको तत्कालीन कूटनीति कुहिरोभित्र हराएको काग भयो। यो निष्कर्षको आधार मनगढन्ते नभएर यही साउन महिनामा सरकारी प्रयासमा प्रकाशित नेपालको कूटनीतिक अभ्यास हो। एक बीसभन्दा बढी पूर्वकूटनीतिज्ञको अनुभूति र अनुभवको यो सँगालोमा एकै स्वरले प्रकट गरेका छन्। त्यसैगरी परराष्ट्र सेवामा दीर्घ सेवा गरेका पूर्वराजदुत डा मदनकुमार भट्टराईले परराष्ट्रका पात्र नामक किताब प्रकाशित गरेका छन्। उनले आफैंमाथि यस्तो प्रश्न तेस्र्याएका छन्। कम शिक्षित भए पनि र सरसुविधा थोरै भए पनि यतिखेरको तुलनामा पुरानो पुस्ताले अवलम्बन गरेको कूटनीति उत्कृष्ट र अब्बल त थिएन र ? पृथ्वीनारायण शाहका पालामा विदेश विभागको रूपमा जन्मेको जैसीकोठा चन्द्रशमशेरका पालामा आएर मुन्सी खाना मा रूपान्तरण भयो। प्रजातन्त्रपछि मात्र मोहनशमशेरले परराष्ट्र मन्त्रालय सम्हाले। उता नेपालको कूटनीतिक सम्बन्धको सुरुआत भने सन् १९३४ मा बेलायतमा राजदूतावास खोलेर नेपालको पहिलो राजदूत बन्ने सौभाग्य बहादुरशमशेर जबराले पाए। राणा राजदूतहरूले ब्रिटिस पद्धतिमा हुर्काएको ड्रेस प्रोटोकलमा आधारित कूटनीतिलाई पहिलोपटक नरप्रताप थापाले तोडेका थिए। भारतमा राष्ट्रपति राजेन्द्र प्रसादसमक्ष ओहोदाको प्रमाणपत्र पेस गर्दा उनले दौरासुरुवाल लगाएका थिए। नेपालको कूटनीतिलाई पूर्वीय बौद्धिकताको जलप लगाउने श्रेय भने सरदार यदुनाथ खनाललाई नै छ। उनका विचारमा नेपाली महिलालाई परराष्ट्र सेवामा राख्नु वाञ्छनीय हुँदैन। उनीहरूलाई विदेशमा हुने तालिम र सेमीनारमा पनि पठाइनु हुँदैन। उनी सचिव हुञ्जेल हुन पनि त्यस्तै भयो। उनको साख र बौद्धिकताको कारणले नै होला, महेन्द्रका विश्वास पात्र खनाललाई प्रधानमन्त्री गिरिजाप्रसाद कोइरालाले बिन्तीभाउ गरेर आफ्नो परराष्ट्र सल्लाहकार बनाएका थिए। पञ्चायतकालमा महेन्द्र प्रत्यक्ष शासन चलाउँथे। उनले मलाई तिमीहरूको बुद्धि धेरै चाहिँदैन। तिमीहरूले आफ्नो कार्यसम्पादनमा केवल इमानदारी र विवेक प्रयोग गर। सरकारी कार्यमा जुनसुकै हालतमा गोप्यता कायम गर भनेर उच्च पदस्थ कर्मचारीलाई निर्देशन दिएको कुरा डा मदन भट्टराईले आफ्नो किताबमा ऊल्लेख गरेका छन्। अब खाँचो छ परिवर्तित सन्दर्भमा नेपालको कूटनीतिक शैली र ढाँचा पुनर्गठन गरेर समृद्धिमैत्री बनाउने। उनको काम फत्ते गर्ने शैलीको एउटा नमुना सन् १९६२ मा इतिहासविज्ञ तत्कालीन राजदूत केशरबहादुर केसीलाई मध्यरातमा फोन गरेर नेपाली कांग्रेसको क्रान्तिमा भारतले सहयोग गर्दै छ। माउत्से तुङलाई भेटेर सहयोग माग्न अह्राए। भोलिपल्टै माओलाई कनभिन्स गरेपछि मात्र मार्सल चेन यीले भारतलाई कडा चुनौती दिँदै वक्तव्य मात्र निकालेनन्, लद्दाख युद्धको पनि घोषणा गरे। जसको कारण काङ्ग्रेस परास्त भएको भनेर मसँग भएको भलाकुसारीमा भनेको सम्झन्छु। भरपर्दा र नपर्दा यदुनाथ खनाल र ऋषिकेश शाह, त्यस्तै पदमबहादुर खत्री र शैलेन्द्रकुमार उपाध्यायजस्ता क्लासिक कूटनीतिज्ञले गर्दा नै राजा महेन्द्रले आफ्ना मनोकांक्षा पूरा गरे भने। केही पुराना भारदार र रमेशनाथ पाण्डेको लहलहैमा लाग्दा नारायणहिटीबाटै गुन्टा कस्नुपरेको घटना ताजै छ। राजा वीरेन्द्रको अति महत्त्वाकांक्षी शान्ति क्षेत्रको प्रस्ताव राष्ट्रपति रोनाल्ड रेगनले वीरेन्द्रलाई हामी त समर्थन गर्छौं, तर भारतलाई मनाउनू भनेपछि तुहिएको थियो। आफ्नो शक्ति र सामथ्र्य बिर्सेर भारतसँग सिँगौरी खेल्दा एउटा सिङ फुक्लिन नपाउँदै नेपालभारत सम्बन्धमा ब्रेकफास्टको बज्रपात पर्यो। डिसेम्बर १९८८ मा आयोजित इस्लामाबादको सार्क सम्मेलनमा प्रधानमन्त्री राजीव गान्धीले आयोजना गरेको निम्तोमा मिटिङमा राजाले जानु कूटनीतिक मर्यादाविपरीत हुन्छ भन्ने दरबारको सचिव नारायण प्रसादको क्षूद्र दलीलमा टेकेर निम्तो लत्याए। सोही सार्क मिटिङमा खटेका कूटनीतिज्ञ इन्द्रबहादुर सिंहको टिप्पणी यस्तो छ, इस्लामाबादमा राजा वीरेन्द्र र प्रधानमन्त्री गान्धीबीच हुने कुराले सबैलाई उत्साहित बनाएको थियो। दुईजना एक ठाउँमा बसेमा दुई मुलुकबीच बढेको तनाव मत्थर होला र सम्बन्ध सामान्यीकरण होला भन्ने आशा धेरैको थियो। तर, सार्कका ६ राष्ट्रका प्रमुख तथा प्रधानमन्त्री सहभागी रहेको ३० डिसेम्बरको उक्त ब्रेकफास्टमा हाम्रो राजाको उपस्थिति रहेन र सम्बन्धलाई सामान्यीकरण गर्ने अवसरको उपयोग गर्न सकेनौं। यसरी राजा वीरेन्द्रको कूटनीति जन्मोत्सवको भोजमै सीमित हुन पुग्यो। प्रजातन्त्रको पुनस्र्थापनापछि पनि परराष्ट्रको क्रियाकलापको धमिलो ऐना कसैले पुछेन। प्रधानमन्त्री मनमोहनलाई खोपामा देखाएर जंगे शैलीमा माधव नेपालले परराष्ट्र चलाए। अर्का प्रधानमन्त्री कृष्णप्रसाद भट्टराईको प्राथमिकता बुझ्न फ्रान्सका राजदूत सिंहसँगको फोनवार्ता काफी छ, मिलाउन सकिन्छ, जाडोमा नमिलाउनोस् है। गर्मीको बेलामा भए बोर्दोतिर गएर मीठो वाइन खानुपर्छ। गिरिजा कोइरालाको ध्यान व्यावसायिक कूटनीतिभन्दा चक्र बाँस्तोलालाई राजदूत बनाउन, योगप्रसाद उपाध्यायलाई हटाउन र उनको कमजोरीकी प्रतिमूर्ति सुजाता कोइरालालाई परराष्ट्रमन्त्री बनाउनुमै केन्द्रित भयो। परराष्ट्र मन्त्रालय संस्थागत रूपमा उपेक्षित, अभिलेखविहीन र अर्थमन्त्रालय र सामान्य प्रशासन मन्त्रालयको डलर खाने थलो भयो। पछिल्लो समयका सफल कूटनीतिज्ञ केदारभक्त माथेमा जसले यदुनाथ खनालले दिएको वीजमन्त्र अब तपाईंका तीनवटा मालिक भएका छन्। पहिलो, जुन सरकारले पठायो, त्यो भइहाल्यो। दोस्रो जुन सरकारले तपाईंलाई आतिथ्य दिन्छ र तेस्रो मालिक नेपाली जनता हुन् जपे। उनले पनि परराष्ट्रको पत्रमञ्जुषालाई ब्ल्याकहोलको संज्ञा दिएका छन्। अभिलेखको नाममा सरकारी फाइलसमेत मन्त्रीहरूले पेवा बनाएपछि परराष्ट्र मन्त्रालय बदनाम भएको छ। तदर्थवादमा भए पनि पुर्खाले पटकपटक चीन र भारतसँग युद्ध गरेर जोगाएको सार्वभौमसत्ता र स्वतन्त्रता जोगाउन परराष्ट्र मन्त्रालय सक्षम रहेको छ। अब खाँचो छ परिवर्तित सन्दर्भमा नेपालको कूटनीतिक शैली र ढाँचा पुनर्गठन गरेर समृद्धिमैत्री बनाउने। चाहे सरकारी वा निजी दुवै पुस्तकले नेपालको सम्पदालाई युनेस्कोमा सूचीकृत गराउने पूर्वराजदूत केशवराज झाको ताजा हत्याबारे मुख बन्द गरेर संवेदनहीनता देखाएकोमा मात्र गुनासो छ।"
के भइरहेछ हङकङमा ?,"हङकङमा राजनीतितर्फ आकर्षित युवा पुस्ताको संख्या बढ्दै जाँदा उक्त सहरमा भविष्यबारे कठिन राजनीतिक संघर्ष हुने सम्भावना बढेको छ। चिनियाँ राष्ट्रपति सी चिनफिङ सत्तामा आएपछि पहिलोपटक आफ्ना निर्णयबाट पछि हट्न बाध्य भए। एसियाको आर्थिक केन्द्र मानिने टापु सहर हङकङकी कार्यकारी प्रमुख क्यारी लामको निर्णयमा साथ दिएका सीले सोही निर्णय फिर्ता गर्दा उनको दोस्रो सत्ताकालीन यात्रामा लागेको पहिलो ठेस हो। २० लाखभन्दा बढी जनताले गरेको सर्वाधिक ठूलो प्रदर्शनले चीनलाई नै हल्लाइदिएपछि बेइजिङ समर्थक हङकङकी कार्यकारी प्रमुख पछि हट्न बाध्य भएकी हुन्। ग्लोबल टाइम्स र चाइना डेलीले जस्तोसुकै बचाउ गरे पनि हङकङको विषयमा शीतकालका लागि पछि हटेका हु सत्तामा आएपछि उनले आफ्नो निर्णयबाट हटेको यो पहिलो उदाहरण हो। उनी पछि हटे पनि हङकङमा त्यो विषय अझै सल्टिएको छैन। जनता ढुक्क हुन सकेका छैन। कुनै बेला बेलायत र केही समय जापानको उपनिवेशी रहेको हङकङ हाल एक राष्ट्र, दुई प्रणाली अन्तर्गत चीनको महत्त्वपूर्ण अंग हो। यही व्यवस्थाका कारण हङकङमा मुख्यभूमि चीनमा भन्दा बढी स्वतन्त्रता, छुट्टै कानुनी व्यवस्था र आफ्नै न्याय प्रणालीको अभ्यास भइरहेको छ। विदेश र रक्षा नीतिबाहेकमा चीनले हङकङलाई स्वायत्तता प्रदान गरेको छ। हङकङमा बढ्दो राजनीतिक संकटबारे छलफल गर्न चिनियाँ राष्ट्रपति सी अग्रसर हुनुपर्ने सुझाव अमेरिकाले दिइसकेको छ। अमेरिकी राष्ट्रपति डोनाल्ड ट्रम्पले दिएको सुझावले पनि त्यहाँको विषय स्पष्ट भएको छ। राष्ट्रपति सीले हङकङको समस्यालाई मानवीय रूपमा समाधान गर्लान् भन्नेबारे आफू ढुक्क हुन नसकेको ट्रम्पले उल्लेख गरेका छ। हङकङमा भइरहेको प्रदर्शन अब त्यहाँको स्वतन्त्रता र प्रजातान्त्रिक सुधारका विषयमा मात्र जोडिएको छैन, अमेरिकाचीनबीचको व्यापार सम्झौतासँग पनि जोडिन पुगेको छ। चीनले अमेरिकासँग व्यापार सम्झौता गर्न चाहेको छ। मानवीय हिसाबले पहिले हङकङको समस्या समाधान गर्न दिऔं, ट्रम्पले टिटेका छ। दुई महिनादेखि सरकारविरोधी प्रदर्शनका कारण बढिरहेको राजनीतिक संकटबीच बिहीबार पहिलोपटक अमेरिका बोलेको हो। पछिल्लो घटनाक्रम फेब्रुअरी १३ मा सुपुर्दगीसम्बन्धी कानुनमा परिवर्तनको घोषणा मार्च ३१ मा प्रदर्शन सुरु अप्रिलको अन्त्यमा दोस्रो प्रदर्शन जुन ६ मा वकिलहरूको मौन प्रदर्शन जुन ९ मा लाखौं व्यक्तिद्वारा प्रदर्शन यो मुद्दालाई बेलायत, अस्ट्रेलिया, फ्रान्स, अमेरिकालगायतमा प्रदर्शन अमेरिका र बेलायतका झण्डा लिएर नै प्रदर्शन प्रदर्शन सन् २०१४ सँग मिल्दोजुल्दो प्रदर्शनकारीमाथि रबरका गोली र अश्रुग्याँस प्रहार जुलाई १ मा हङकङ हस्तान्तरण भएको बाईसौं वार्षिकी मनाइरहँदा प्रहरीसँग झडप आन्दोलन झन् चर्किंदै सुपुर्दगीबाट बल्झिएको घाउ हङकङमा अपराध गरेका व्यक्तिलाई चीन सुपुर्दगी गर्ने व्यवस्थासहितको विधेयक ल्याउन खोजेपछि हङकङमा प्रदर्शन सुरु भएको थियो। विधेयकले हङकङको न्यायिक स्वतन्त्रता निस्तेज गर्ने र चिनियाँ सरकारको विरोध गर्नेविरुद्ध विधेयकलक्षित रहेको भन्दै हङकङका बासिन्दाले प्रतिकार गरेका थिए। कैयन् साताको विरोध प्रदर्शनपछि हङकङ सरकारले तत्कालका लागि विधेयक स्थगित गरिएको घोषणा गर्यो। प्रमुख कार्यकारी लामले माफी मागिन्। तैपनि प्रदर्शन रोकिएन। पछिल्लो समयको प्रदर्शन हङकङमा बृहत् प्रजातान्त्रिक सुधार र स्वतन्त्रता कम हुँदै गएकोप्रति लक्षित देखिन्छ। उनीहरूले विधेयक स्थगन नभई पूर्णरूपमा खारेज हुनुपर्ने भन्दै प्रदर्शन जारी राखेका छ। हङकङकी निर्वाचित नेत्री लाम चीनको इशारामा चलेको भन्दै उनको राजीनामा मागिएको छ। बुधबार पनि हङकङमा प्रदर्शन भए। चीनले भने दुई महिनाभन्दा बढी समयदेखि जारी यस्ता सरकारविरोधी प्रदर्शनका कारण हङकङको आर्थिक र सामाजिक सद्भाव तहसनहस भएको र यसले आतंकवादलाई विकास गरिरहेको उल्लेख गरेको छ। विवादास्पद विधेयकले बलात्कार र हत्याजस्ता अपराधका सन्दिग्धलाई मुख्य भूमि सुपुर्दगी गर्न सकिने प्रस्ताव गरेको थियो। नेपालका लागि चिनियाँ राजदूत होउ याङछीले समेत यसबारे लेखमार्फत जानकारी दिन खोजेकी छन्। आतंकवादलाई सहयोग पुग्न सक्ने आशयसहितका यस्ता लेखहरू आउन थालेका छ। यसरी कूटनीतिक धारणा बाहिर आउनुले हङकङमा आतंकवादविरुद्धको कानुन र शक्तिको प्रयोग हुन सक्ने आशंका पनि छ। अन्तर्राष्ट्रिय समाचार संस्था रोयर्टस्ले त्यहाँका केही विज्ञसँग छलफल गर्दै चीनले त्यो कानुनको प्रयोग गर्न सक्ने जनाएको छ। हङकङमा सुपुर्दगीसम्बन्धी प्रस्तावित विधेयकको विरोध गरिरहेका प्रदर्शनकारीले पनि आफ्नो ठूलो जित भएको जनाए पनि त्यो टरिनसकेको भन्दै सजग बनेका छ। विधयेकको विरोध किन ? यो कानुनअनुसार चीनमा कुनै अपराध गरेर हङकङ आएर बसेकालाई कानुनी कारबाहीका तथा मुद्दा चलाउन मुख्य भूमि चीन पठाउन सकिने प्रावधान राखेको थियो। हङकङका बासिन्दाले यस कानुनबाट राजनीतिक विरोधीलाई निशाना बनाउन सक्ने भन्दै विरोध गरेका थिए। साथै उनीहरूले यो विधेयकले हङकङको स्वायत्तता हनन गर्न खोजिएको ठानेका छ। प्रमुख कार्यकारी लामले विधेयक संसद्मा प्रस्ताव ल्याउन खोज्दा सांसदबीच झडप भयो। सांसदलाई अस्पताल नै लैजानुपर्ने अवस्था आयो। प्रदर्शन बढ्दै गयो। विमानस्थल नै कब्जामा लिनेसम्मको काम भयो। त्यसपछि चीन पछि हटेको थियो। यो कानुन हङकङमाथि चीनले गर्दै गएको भनिएको हस्तक्षेपका कोसिसमध्येको प्रारम्भिक तर डरलाग्दो हिस्सा र सुनियोजित योजना भन्दै प्रदर्शनकारी सशक्त रूपमा प्रतिकारमा उत्रिएको जनाइएको छ। सन् १९९७ मा हङकङ चीनमा हस्तान्तरण गरिँदा स्वायत्त बनाउनुपर्ने प्रमुख सर्त थियो। सोहीअनुसार हङकङमा अलग संसदीय निर्वाचन हुँदै आएको छ भने आफ्नै मुद्रा, प्रवासीसम्बन्धी नियम र आफ्नै न्यायिक प्रणाली छ। यसलाई बिथोलेर हङकङलाई तहसनहस पार्ने काम गर्न थालेको बुझाइ हङकङवासीको छ। चार विशेष माग विधेयकखारेज हुनुपर्ने। सम्पूर्ण प्रदर्शनकारीहरू मुक्ति दंगा शब्द फिर्ता लिनुपर्ने प्रहरी दमनको अनुसन्धान अमेरिकासँगको व्यापारिक युद्ध, देशको अर्थव्यवस्थाको विकासमा हुन थालेको सुस्तता र बढ्दै गरेको मुद्रास्फीति पछिल्लो समयमा चीनका चुनौती बनेका छ। त्यसैले चीन आफ्ना घरेलु मुद्दालाई चर्काउने पक्षमा नभएकाले पनि यसमा पछि हटेको हुनसक्ने धारणा विश्लेषकको छ। गत ९ जुनमा सुरु भएको प्रदर्शन शान्तिपूर्ण रहेको भए पनि प्रदर्शन बढ्दै जाँदा १२ जुनमा हिंसात्मक घटना भएका थिए। जनमुक्ति सेना परिचालन हुन सक्ने ? चीनले हङकङमा भएका प्रदर्शनलाई भयावह घटना को संज्ञा दिँदै यसका लागि आतंकवादी तत्वहरू जिम्मेवार रहेको दाबी गरेको छ। चीनस्थित हङकङ तथा मकाउ मामिला कार्यालय (एचकेएमएओ) प्रवक्ता याङ क्वाङद्वारा जारी विज्ञप्तिमा आतंकवादीहरूले गरेका खराब र आपराधिक कार्य को निन्दा भनेको छ। सरकारी भवनको ढोकामाथिको चिनियाँ प्रतीकमा गत साता प्रदर्शनकारीले कालो रङ छ्यापेपछि चिनियाँ अधिकारीले उक्त कदम सह्य नहुने चेतावनी दिएका थिए। चिनियाँ रक्षा मन्त्रालयका प्रवक्ताले चीनको सम्पर्क कार्यालयमा आक्रमण गर्ने प्रदर्शनकारीको निन्दा गर्दै हङकङका नेताले सेनाको सहयोग माग्न सक्ने स्पष्ट प्रावधान रहेको सम्झाउँदै त्यहाँ चिनियाँ जनमुक्ति सेना परिचालन हुन सक्ने जनाउन दिएका छ। कानुनतः हङकङमा सार्वजनिक सुव्यवस्था कायम राख्न वा विपद् व्यवस्थापनमा सरकारले जनमुक्ति सेनालाई आग्रह गर्न सक्छ। त्यसो त हङकङमा सेना परिचालन गर्नु चीनका लागि राजनीतिक रूपमा जोखिमपूर्ण देखिन्छ। तर्सिए हङकङवासी हङकङ हस्तान्तरण भएको बाईसौं वार्षिकोत्सव जुलाई १ मा मनाइरहँदा प्रहरीसँग झडप भएको थियो। त्यहाँ भएका हिंसात्मक विरोध प्रदर्शनका कारण वार्षिक समारोह प्रभावित भए। प्रदर्शनकारीले त्यहाँको संसद् भवनमा जबर्जस्ती पस्ने प्रयास पनि गरे। हजारौं प्रदर्शनकारीलाई तितरवितर पार्न प्रहरीले अ श्रुग्याँस तथा लाठी प्रयोग गरेको थियो। चिनियाँ सरकार समर्थक दशौं हजार व्यक्ति प्रहरीको समर्थनमा र्यालीमा उत्रेका थिए। सेतो र नीलो लुगा लगाएका प्रदर्शनकारीहरूले चिनियाँ झण्डा बोकेका थिए। यसले हङकङवासीलाई तर्साएको छ। अहिलेसम्मकै डरलाग्दो प्रदर्शन हङकङ चीनलाई फर्काइएपछिको यो सबभन्दा खतरनाक हिंसा हो। विरोधका कारण विश्वभर यसको बहस भइरहेको छ। सुनियोजित दंगा भएको धारणा कार्यकारी प्रमुख लामको छ। उक्त दंगा गम्भीर फौजदारी अपराध भएको र त्यसमा अधिकतम १० वर्षको कारावास सजाय गर्ने व्यवस्था छ, अन्तर्वार्तामा भनेकी थिइ। प्रदर्शनकारीले उनलाई हङकङको स्वायत्तता चीनलाई बेचेको आरोप अस्वीकार गर्दै आँसु झारेकी थिइन् व्यापारी, प्राज्ञिक, विद्यार्थी, कानुनी समूहलगायतले उक्त धारणाको विरोध गरिरहेका छ। उनीहरू चीनको न्यायिक प्रणालीमाथि विश्वास गर्दैन। विपक्षी धार व्यक्त हुनेबित्तिकै झूटो अभियोग लगाएर चीनसमक्ष सुपुर्दगी गरिने विश्वास राख्छ। सन् २०१५ मा चिनियाँ नेताहरूको आलोचना गरिएका पुस्तक बिक्री गर्नेलाई बेपत्ता बनाइएर चीन पुर्याएको उनीहरूले बिर्सेका छैनन्। हङकङ तन्नेरी भइसकेको छ। विश्व परिवेशभन्दा फरक वा आंशिक खुला चीनको उक्त भूभाग उसको अंगभन्दा सधैं फरक रहन चाहन्छ। हङकङमा विभिन्न मुलुकका नागरिक छ। त्यहाँ करिब एक लाख त अमेरिकी नागरिक छ। अमेरिकाहङकङ सहमति १९९२ ले अमेरिकालाई बाँकी चीनभन्दा फरक रूपमा हङकङसँग व्यापार गर्न सहज बनाएको छ। विश्लेषकहरूका अनुसार यो कानुन खारेज गर्दा अमेरिका र चीनबीच चर्किरहेको व्यापार युद्धको अग्रपंक्तिमा हङकङ आइपुग्नेछ। २७ वर्षपछि हङकङ कता ? यसरी सामान्य रूपमा अघि बढिरहेको हङकङ आफूले लिनुपर्ने माग चीनले उठाउन थालेपछि ३७ वर्ष अघि बेलायत र चीनले भूभाग फिर्ताबारे वार्ता सुरु गरे। निकै कठिन वार्ता कैयन् दिनसम्म अन्तर्राष्ट्रिय पत्रिकाको प्रमुख पृष्ठबाट टाढा रहेन। हङकङ र चिनियाँ जनताको जीवनस्तर रहनसहन केही पनि मिल्दैनथ्यो। तानाशाही एक दलीय कम्युनिस्ट शासन प्रणाली रहेको चीनको भूमिका प्रभाव नरहेको हङकङको राजनीतिक र आर्थिक प्रणाली व्यापक फरक ढंगले विकास भइरहेको थियो। नेता पिङले प्रतिपादन गरेको धारणामा विदेश तथा रक्षा मामिलाबाहेकका विषयमा अर्को ५० वर्षसम्म स्वायत्ता दिने भन्दै हङकङलाई विशेष प्रशासनिक क्षेत्र बनाइयो। सम्झौताअनुसार अझै २७ वर्षसम्म हङकङमा आफ्नै कानुन र बहुदलीय व्यवस्था रहनेछ। चीनको मुख्य भूमिमा भन्दा निकै फरक रहनेछ। अबको २७ वर्षसम्म मिनी संविधान अनुसार हङकङको प्रमुख कार्यकारी विश्वव्यापी मतदानको अधिकार छ। त्यहाँको कार्यकारी प्रमुख लोकतान्त्रिक विधिबाट चुन्नेसमेत लेखिएको छ। एक हजार दुई सय सदस्य रहेको एउटाबाट एधधक नेता चुनिने प्रक्रिया छ। त्यही नेता हङकङको कार्यकारी हुने गर्छ। यतिखेर हङकङको समितिमा चीनले रणनीतिकरूपमा नै अधिकांश सदस्य चीन समर्थित बनाउँदै लगेको भन्दै स्थानीयलाई पिरलो बढेको पढ्न पाइन्छ। हङकङको संसद्ले नै हङकङको भविष्यलाई डोर्याइरहेकाले यसमा विश्वको ध्यान गएको हो। आधा जनप्रतिनिधि प्रत्यक्ष निर्वाचित भएर आए पनि आधा प्रतिनिधि पेसागत वा विशेष स्वार्थ समूहले चुन्ने प्रचलन नेपालको समानुपातिक सांसद झैं नै छ। उक्त चुनावी प्रक्रियाले चीनले चाहेको व्यक्ति सांसदमा प्रवेश गराउनसक्छ। प्रजातन्त्र पक्षधर अभियानकर्ताले त्यहाँका मानिसलाई आफ्ना नेता प्रत्यक्ष चुनावबाट चुन्ने अधिकार दिनुपर्ने माग बढ्दै गएको छ। सन् २०१४ मा चीनले प्रत्यक्ष निर्वाचनबाट प्रमुख कार्यकारी चुन्न दिने बतायो। तर सुरुमा नै अनुमोदित भइसकेका सूचीबाट उम्मेदवारहरू छानिनुपर्ने सर्त राख्दा त्यो पूर्णता पाउन सकेन। जसको कारण ठूला प्रदर्शन भइरहे। चीनलाई हङकङको उदारवादी शैली सह्य हुन नसक्दा समस्या आइरहेको बताउँछ। हङकङमा जुलाई १ मा प्रायः ठूलाठूला प्रदर्शन हुँदै आएको छ। अबको २७ वर्षमा चीनले यो भूभागमा बेलायतसँग गरेको सम्झौताअनुसार नै जानुपर्छ भन्ने छैन भन्दै त्यसतर्फ अग्रसर भएको देखिएको छ। मुख्य भूभागअनुरूप नै हङकङलाई उपयोगमा ल्याउन चिनियाँ कम्युनिस्ट पार्टीको पकड बलियो बनाउँदै लगिएको विश्लेषण पनि छ। अहिलेको रूपमा हङकङ २७ वर्षपछि रहन नसक्ने चीनले स्पष्ट पारिसकेको छ। हङकङले आफ्नो विशेष क्षेत्रको अधिकार गुमाउने र स्वायत्तताविनाको साधारण चिनियाँ प्रान्तको हैसियत प्राप्त गर्ने बताइएको अवस्थामा बीबीसीको विश्लेषण छ, हङकङमा राजनीतितर्फ आकर्षित युवापुस्ताको संख्या बढ्दै जाँदा उक्त सहरमा भविष्यबारेमा कठिन राजनीतिक संघर्ष हुने सम्भावना बढेको छ। तन्नेरी हङकङ र विगत आधा विश्वमा राज गरेका बेलायतीका आँखाबाट टाढा रहेन हङकङ। दक्षिणी चीनको क्याङतुङ प्रान्तस्थित पर्ल रिभर को मुखैका ससाना टापु र प्रायद्वीपमा लागेको बेलायती आँखाले विश्वलाई तान्यो। एसियाका कैयन् मुलुकहरू दैनिकीमा संघर्ष गर्दै गर्दा आधुनिक सहर बनिसकेको हङकङले बेलायती शासनबाट मुक्ति पाएको २३ वर्ष टेकेको छ। हङकङ, द्वीप, कौलुन र नयाँ भूमिसहित १,१०८ वर्ग किलोमिटर ओगटेको छ। यो भाग लागूपदार्थको व्यापारिक केन्द्रका रूपमा विकास गर्नकै लागि बेलायतले कब्जा गरेको हो। साँच्चै पर्ल झैं रहेको उक्त केन्द्रको विकास अहिले सामान्य झैं लागे पनि त्यो समय स्मरण गर्दा साँच्चै लोभलाग्दो देखिन्छ। सन् १८४१ मा बेलायतले कब्जा जमाएको उक्त भूभाग चीनले आफैँमा फर्काउन १ सय ५६ वर्ष कुर्नुपर्यो। यद्यपि चीनले यसलाई बेलायती उपनिवेश मान्दैन। वास्तविकतामा भने यो बेलायतको उपनिवेश नै थियो। बेलायतबाट स्वतन्त्र भएर अहिले हङकङ तन्नेरी भइसकेको छ। बेलायतविना तर उही शैलीमा हङकङ २३ वर्षको युवा अवस्थामा प्रवेश गरिसकेको छ। अन्य विश्व परिवेशभन्दा फरक वा आंशिक खुला चीनको उक्त भूभाग चीनको अंगभन्दा सधैं फरक रहन चाहन्छ। सन् १९९७ जुलाई १ मा बेलायतले हङकङ चीनलाई हस्तान्तरण गरेदेखि नै त्यहाँ एउटा पिरलो छ,कतै हामी पनि चीनको अन्य भेगका नागरिक जस्तै हुने त होइनौं ? चीन जति विकास भए पनि नागरिक अधिकारप्रति त्यति उदार छैन। कैयन् प्रान्तका मानिस अर्को प्रान्त जानसमेत स्वीकृत लिनुपर्ने अवस्था छ। राजनीतिमा आलोचनाको गुन्जायस अझै छैन। हङकङ त्योभन्दा निकै अगाडि छ। पश्चिमा संस्कृतिमा डुबेको हङकङमा त्यो पीर हुनु स्वाभाविक हो। तङ स्याओ पिङले हङकङ स्वतन्त्र भएको देख्न पाएन। तर, उनलै नै प्रतिपादन गरेको नीतिमा अडेर नै अन्ततः हङकङले बेलायतबाट मुक्ति पाएको हो। एक मुलुक दुई व्यवस्था पिङको प्रतिपादन शासनको आधार थियो। जुन आधारलाई तत्कालीन बेलायती प्रधानमन्त्री मार्गरेट थ्याचरले बेइजिङमा आएर भनेको पढ्न पाइन्छ, बुद्धिमत्तापूर्ण धारणा। जुन हङकङका जनतालाई मान्य हुन्छ, यो अभूतपूर्व हो। बेलायतीहरू त्यो आधारलाई स्पष्ट पार्दै आएका छन्, नागरिकको समानताका लागि हामीले युद्ध गरेका हौं। त्यो पूरा भयो, यसलाई निरन्तरता चीनले दिने भनेर नै छाड्यौं। हुन पनि यतिखेर हङकङमा त्यही पिरलो छ। त्यतिबेला पिङले भनेका थिए, एक मुलुक दुई व्यवस्थाको यो नीति आगामी ५० वर्षका लागि अपरिवर्तनीय रहनेछ र त्यसपछि किन यसमा परिवर्तन हुनुपर्छ भन्ने म देख्न सक्दिनँ। यस्तै आधार हामीले हङकङमा पाउन सक्छौं। कृषिमा निकै सफल हुँदै त्यसको आधुनिकीकरणसँगै एक औद्योगिक सहर हुँदै अहिले आधुनिक सहरको रूपमा एसियाकै हव मनिन्छ हङकङ। त्यतिबेला हङकङ बेलायतले अफिमको व्यापार गर्ने केन्द्र बन्दै गयो। चिनियाँहरूले बन्दरगाहसमेत बनाइसकेको हङकङ चीन प्रवेश गर्ने ढोका बन्यो। पश्चिमाहरू त्यहाँबाट चीन प्रवेशगर्न थाले। त्यो व्यापार अफिमकै थियो। त्यतिबेलै सबैभन्दा ठूलो व्यापारिक बन्दरगाहको रूपमा हङकङ रह्यो। अस्ट्रेलिया र अमेरिकाको क्यालिफोर्नियामा सुनखानी भेटेपछि त्यहाँ काम गर्नका लागि मजदुरको खोजी हुन थाल्यो। अफिम व्यापारीहरूको केन्द्र झैं बनेको हङकङमा जमेकाहरू म्यानपावर दलाली बने।चिनियाँहरूलाई अपहरण गरेर त्यस्ता खानीमा काम गर्न लैजान थाले। करारपत्रमा हस्ताक्षर गराएर काममा लगाइन्थ्यो। सन १८५१ देखि १८७२ सम्म चीनका हजारौं श्रमिक हङकङ हुँदै विश्वका विभिन्न भागमा पठाइयो। हङकङमा बस्ने र मानव तस्करगर्नेहरू झनै धनी भए। हङकङ पैसाको खानीझैं रह्यो। उनीहरूले श्रमिक लैजाँदा लाग्ने खर्चको झण्डै तेब्बर रोजगारदातासँग लिन्थे। त्यसताकै स्वेज नहर तथा एसिया र युरोप जोड्ने भूमिगत मार्गसमेत निर्माण भयो। जसले पश्चिमा मुलुक र चीनको व्यापारमा प्रत्यक्ष लाभ पुग्यो। यसले पनि हङकङलाई फाइदै भयो। हङकङले प्रगति गर्यो। सन् १९११ मा क्याङचौ र कौलुनबीच रेलसेवा सुरु गर्दै व्यापारमा छलाङ मारेको हङकङ दुई ठूला विश्वयुद्धमा कतै सहभागी नभई व्यापारमा अघि बढिरह्यो। बलियो समझदारी हुनत बेलायतले चीनलाई हङकङ हस्तान्तरण गर्ने समयमा एक प्रकारको बलियो समझदारी नै गरेको छ। एक देश, दुई शासन पद्धति सिद्धान्तको कार्यान्वयन आधारभूत कानुनको आधिकारिक प्रभुत्वको आदर र अनुगमन नै यसको मुख्य कडी हो। कुनै पनि प्रकारको समझदारी निर्धारणका लागि हो। यद्यपि शक्तिशाली मुलुकले यस्ता नियम पछि मान्दैन। राष्ट्रसंघका पछिल्ला अभिसन्धिमा भएका हस्ताक्षर र मुलुकले पालना गरेका उदाहरण प्रशस्त छ। चीनका विद्वान् तथा राजनीतिज्ञहरूले भन्ने गरेका छन्, के पश्चिमाले सिकाएको मात्र प्रजातन्त्र हो र ? हाम्रोचाहिँ प्रजातन्त्र होइन। कुन मुलुक त्यस्तो छ, जुन मुलुकमा जनताले राष्ट्रपति हुनु पाँच वर्षअघि नै पछिल्लो राष्ट्रपतिको जानकारी दिइन्छ। के त्यो प्रजातन्त्रको अभ्यास होइन ? शासकले त नियमित आफ्नो शासन गर्नुपर्ने नि ? त्यस्तो भएको छ र आधुनिक चीनमा ? चीन आंशिक मात्र खुला रहेको भएपनि उनीहरूले आफ्नो शासन पद्धतिलाई दलीय प्रतिस्पर्धाबाटै अघि बढेको दाबी गर्छन् र अन्यलाई त्यो मोडल सुझाउँदै भन्न भ्याएका छन्, पश्चिमा मोडल असफल भइसकेको छ। अब द्रूत विकासमा यो मोडल आवश्यक छ। चीनका यस्तै धारणाले पनि हङकङवासी चिन्तित भएका हुन् । पश्चिमा अभ्यासभन्दा फरक शैलीको नीति लागू गर्दै महत्त्वाकांक्षी योजनासहित चीन अघि बढेको छ। चिनियाँ वरिष्ठ नेता पिङको धारलाई राष्ट्रपति सीले चीनको नेतृत्व सम्हालेपछि हङकङका जनतालाई आश्वस्त पार्न भनेका थिए, एक मुलुक दुई शासन पद्धति चिनियाँ कम्युनिस्ट पार्टी र चीन सरकारले चीनको पुनः एकीकरण गर्दै ताइवान, हङकङ र मकाउसम्बन्धी प्रश्न समाधान गर्न अगाडि सारेको एउटा वैज्ञानिक धारणा हो। चीनले हङकङपछि सन १९९९ मा मकाउमा पनि यही प्रणाली लागू गरेको हो। यो सहज बाटो पक्कै थिएन भन्दै सीले उनीहरूलाई थप एक ढिक्का पार्न विभिन्न भाषणमा भन्ने गरेका छन्, एउटा फूलले वसन्त ल्याउन सक्दैन बरु बगैंचामा ढकमक्क फुलेका सयौं फूलले वसन्त ल्याउँछ। संसारमा एकै किसिमको फूल हुने हो भने यो जति राम्रो भएपनि उक्त फूललाई मानिसले दिक्कलाग्दो ठान्थे। सीले युनेस्कोको एक सम्मेलनमा व्यक्त गरेपनि उनको यो धारणा हङकङ, मकाउ, ताइवान मात्र होइन, विश्वभर छरिएका आफ्ना नागरिक र मित्रराष्ट्रप्रति लक्षित धारणा थियो। अफिम व्यापारले पश्चिमा झैं हङकङ बेलायती राज सकिएको हङकङमा चीनयाँले केही नियम लादेको भन्दै अहिलेकाहीं आक्रोशव्यक्त हुने र शान्त हुने गरेको धेरै भयो। बेलायतले सन् १८४१ देखि हङकङमा राज गरेको भनिए पनि आधिकारिक दस्ताबेजमा सन् १८४२ छ। बेलायतीको राजरहेको एक सय वर्षपछि चार वर्ष जापानीको कब्जा (१९४१ देखि ४५)मा थियो हङकङ। त्यतिबेलै हङकङले १२५० भन्दा बढी उद्योग स्थापना गरिसकेको थियो। तर जापानी युद्धले त्यो २५० झर्यो। त्यसपछि पुनः बेलायती कब्जा रहेको उक्त सहर उद्योगसँगै व्यापारिक केन्द्रका रूपमा विस्तार हुँदै गयो। अन्ततः सशर्त चीनलाई बेलायतले फिर्ता गर्यो। हङकङका नागरिकलाई आफ्ना नागरिक भन्दै बेलायतले आफ्नो नागरिकको स्वतन्त्रतामाथि आँच आएको दिन बेलायत चुप नलाग्ने धारणासहित चीनलाई सुम्पेको हो। हङकङटापु साँच्चिकै रणनीतिक स्थानमा छ। पूर्वको मोती रूपमा चिनिएको हङकङ बेलायतले बुझेर नै उपयोगमा ल्याएको हो। अफिम व्यापारमा यो क्षेत्रबाट हुँदा नै बेलाबखतमा युद्ध हुने गथ्र्यो। बेलायतीको ठूलो अफिमको हिस्सा कौलाङमा जलाएपछि बेलायतीले त्यसबापत हङकङ मागेको चिनियाँ पुस्तकमा पढ्न पाइन्छ। यद्यपि माग पूरा नभएपछि बेलायतीले युद्ध गरेर त्यो भूभाग लियो। जुन अफिम युद्धबाट चिनिन्छ। बेलायतले तत्कालीन शासकबाट आफूले लिएको भन्दै सूचनासमेत टाँस गरेको थियो। यसबाट पनि शान्त भने हुन सकेन। पटकपटक युद्ध भइरह्यो।अझै सन् १९६० मा भएको अर्को अफिम युद्धपछि चीन कोबलुनबाट समेत पछि हट्यो। कोबलुन हङकङको विपरीत रहेको मूलभूमिको रूपमा थियो। बेलायतीहरूले सन् १९९८ मा हङकङलाई थप बलियो बनाउन यसको असापासको न्यु टेरिटोरिज भनिने भूमि भाडामा लिने निर्णय लियो। जुन निर्णयकै आधारमा त्यो क्षेत्र छोड्न पछि बेलायत बाध्य भयो। ९९ वर्षपछि चीनलाई फिर्ता दिने वाचा गर्दै उसको हङकङको आसपासका भूभाग टापु चीनसँग भाडामा लियो। सामुद्रिक बोटल नेक बाट त्यहाँ निस्केर नै चीनतर्फ सामान निकासी हुन थाल्यो। चीनको बजारको ४० प्रतिशत हिस्सा हङकङको थियो। त्यहाँबाट अन्य एसियाली मुलुकमा पनि व्यापार हुन थाल्यो। त्यसपछि एसियाली केन्द्र बनेको कहिल्यै हङकङ पछि फर्कनु परेन। यतिखेर देखिएको तनावले त्यहाँको व्यापार र उद्योग अन्यत्र सर्न थालेकाले चिन्ता व्यक्त गरिएको छ ।"
कथा कुलतको,"दिज्यू ! दिज्यू ! चिन्नुभो नि मलाई ? म सविता क्या ! मैले राम्ररी नियाल्न नभ्याउँदै उनैले आफूलाई चिनाइन्। उनीसँग ८ वर्षयता भेट भएको थिएन। साथी झैं घनिष्ट ती बहिनी मेरोछेउमा एकदमै अत्तालिएको र चिच्याएकै जस्तो स्वरमा आइपुगिन्। पहिला यदाकदा भेट हुन्थ्यो। तर, सधैं भेट भएका र सँगै बसेका साथी झैं गफ र सरसल्लाह गर्थ्यौं। उनी राम्रो परिवारकी सदस्य हुन्। चार दाजुभाइको परिवारकी जेठी, बाठी, पढेकी बुहारी। निकै सुन्दरी भएकाले जोगाउन मुस्किल ठानेर १७ वर्षकै उमेरमा बुवाआमाले बिहे गरिदिए। बिहेपछि पढाइ रोकिएन। विदेशमा उच्च शिक्षा अध्ययन सकेर स्वदेश फर्केकी उनी यता राम्रो अफिसमा जागिर खान्थिन्। पति पनि निकै राम्रो अफिसमा जागिर खान्थे। परिवार राम्रो चलेको थियो। अभाव केही थिएन। त्यसैबीचमा उनीहरूका तीन सन्तान भए, दुई छोरा र एक छोरी। सबै दाजुभाइको अवस्था राम्रो थियो। देउरानीजेठानी एउटै आमाका छोरी झैं मिलेका थिए। दाजुभाइबीच उस्तै सुमधुर सम्बन्ध थियो। ती खुसीका क्षणहरू उनी हाम्रो हरेक भेटमा सगौरव सुनाउँथिन्। म पनि चाख मानेर सुन्ने गर्थें। पूर्वजन्ममा पुण्य गरेर यस्तो परिवार मिलेको सुनाउँदै उनी दंग पर्थिन्। सुख सुविधामा हुर्किए पनि पढाइमा तीनैजना सन्तान अब्बल थिए। राजधानीका महँगा स्कुलमा पढ्थे। फुर्सद मिल्यो कि कतै न कतै घुम्न जाने त्यो परिवारका सदस्य आमाबुवा र हजुरआमा हजुरबुवाका साथ साँच्चै डाहलाग्दो जीवन बाँचेका थिए। ठूलो कम्पाउन्डभित्र बनेका पाँचवटा घरमा बुवाआमा र चार छोराबुहारी बस्थे। अलिकति पर तीनजना फुपू एकै ठाउँमा घर किनेर लस्करै बसेका थिए। सबैको मेलमिलाप र सद्भाव देख्दा लाग्थ्यो, यस्तो पनि कसरी सम्भव होला र ? तर, थियो त्यस्तै। पहिला अलि लामो भेट भएन। एक दिन उनी सानो ट्रिट दिने भन्दै मलाई भेट्न स्कुलमै आइछन्। म र स्कुलका अन्य शिक्षिका साथीहरू सबैसित भनिन्, दिदीहरू, म त अमेरिका जाने भएँ। हामीले सानोतिनो उपहार दियौं र मनले नचाहीनचाही बिदा गर्यौं। गएपछि मनमा कहिलेकाहीं त सम्झनामा आइन्। म्यासेन्जरमा हुने गफ पनि क्रमशः पातलिए। मैले सोचें, काम र पढाइको व्यस्तताले होला। साँच्चै हो पनि रहेछ। पति बेलाबेला जाने, भेट्ने र आउने गर्दा रहेछन्। त्यसबीच केके भयो, हामीलाई चासो नै भएन। आठ वर्षपछि उनी इन्जिनियरिङ सकेकी छोरीको बिहे गराउने, पति र दुई छोरा लिएर जाने भनेर आएकी रहिछन्। अभिभावकले विदेश गएर पैसा कमाउने कल्पनामा डुब्नुभन्दा बालबालिकाको हेरचाह, शिक्षादीक्षा र उन्नतिप्रगतितिर लाग्नुपर्छ। हजुरबुवा, हजुरआमा बितिसकेका थिए। बुवाआमा बुहारीबिनाको घर दिक्क मान्दै नातिनातिनी हेरेरै बस्छौं र छोरालाई साथी हुन्छ भनेर त्यहीं बसेछन्। नातिनातिना केके गर्छन्, कता जान्छन् थाहै पाएनन्। यसो सोध्यो, पढाइले राति ढिलो हुन्छ भन्दा रहेछन्। पत्याउँदै, बस्दै गरेछन्। ती बहिनीका पति, काममा अति व्यस्त। उनी त्यसै ढिला आउने। छोराछोरीसँग भेटै कम हुने गर्दो रहेछ। त्यही अभिभावकत्वको अभावमा तीनैजना छोराछोरी भस्मासुर रोग लागूऔषधको कुलतमा विस्तारै फसिसकेछन्। बुवाले धेरैपछि थाहा त पाए, तर रोक्न सकेनन्। समय घर्किसकेछ। चिन्ता हुन्छ भनेर उनले बुवाआमा र पत्नीलाई सुनाउने हिम्मत गरेनछन्। बरु केही नलागेपछि पत्नीलाई हतास भएर बोलाएका रहेछन्। छोरीको बिहे गरौं, अनि हामी उतै जाऔं भनेर। त्यो त बोलाउने बहाना रहेछ। तर, त्यस्तो कहाँ हुन्थ्यो ? बढेकी छोरी कसकोकसको बच्चाकी आमा बन्न लागेकी, ड्रग्सले पत्तै छैन। छोराहरू पनि त्यही लतमा चुर्लुम्म भइसकेका रहेछन्। अचम्म, पढाइ भने जारी र अब्बल नै। उनी आएको धेरै दिन रोएर आफैंलाई धिक्कारेर मलाई भेट्न आएकी रहिछन्। दिदी, सकिए मेरा हरेक चाहना, सकियो मेरो खुसी, रहर अनि मैले प्राप्त गरेको यति ठूलो डिग्री पनि अब काम नलाग्ने भयो। हजुरले त्यतिबेला भन्दा मलाई कति रिस उठेको थियो। यसलाई डाहा पो लाग्या हो कि भन्ने पनि सोचें। मास्टरहरूको बुद्धि हुँदैन रहेछ कि जस्तो पनि लाग्यो, उनले आँसुमिश्रित बिलौना गरिन्। म किंकर्तव्यविमूढ बनेर उभिएँ। बालबच्चा छाडेर विदेश गएर ठूलो भूल गरें भन्दै उनी धरधरी रोइन्। तर, समय सच्याउन नसक्ने गरी बिग्रिएको थियो। मैले सहानुभूतिपूर्ण सान्त्वनाबाहेक केही दिन सकिनँ। अझ भन्नुपर्दा राम्ररी सम्झाउनसम्म सकिनँ। धेरै बेर रोएर गइन् तिनी बहिनी। नेपालमा लागूऔषधको कुलत बढ्दो छ। युवा पुस्ताको दक्ष जमातसमेत यसमा फस्दै गएको छ। अभिभावकत्वको अभाव यसको मूल कारण हो। अर्कोतिर विदेशको सपनाले हामीलाई सबैथोक बिर्साएको छ। विदेश जान पाए केके न हुन्थ्यो भन्ने धेरैलाई भान पर्ने गरेको छ। बालबच्चा छाडेर जाँदा यस्तै दुर्घटना हुन सक्छ। खराब संगतमा परे भने देख्ने, रोक्ने कोही हुँदैन। कसैलाई विदेश बाध्यता हुन सक्छ, भिन्नै कुरा। तर, जीवन बाँच्न सोचेर कदम चाल्नुपर्छ। बालबालिकालाई कुलत र कुसंगतबाट जोगाउन अभिभावक सचेत हुनुपर्छ। त्यस्तो शिक्षा र सन्देश दिन सक्नुपर्छ। हेरौं, भविष्यमा सम्झाएरसुधारेर त्यो बहिनीको परिवारको हाँसो फर्काउन सकिन्छ कि ? तर, यो घटना धेरैलाई शिक्षा बनोस् भनेर यहाँ लेख्ने जमर्को गरेकी हुँ। आखिर त्यो पढाइको के औचित्य जुन परिवारलाई कामै लाग्दैन ? अनि, जुन खुसीले अरूलाई सुख र खुसी दिन सक्दैन भने ? त्यो धनको के अर्थ, जुन सदुपयोग हुन सक्दैन भने ? त्यसैले पैसाभन्दा पहिला परिवार हेरौं। बालबच्चाको हेरचाह, शिक्षादीक्षा र उन्नतिप्रगतिमा ध्यान दिऔं। भोलिका कर्णधारलाई बिग्रन नदिऔं। यसका लागि मुख्य अभिभारा अभिभावकै हो। लेखक शिक्षक हुन्। बच्चालाई स्मार्टफोनको कुलतबाट कसरी जोगाउने ? राइफल छाडेर गुरुकुलतिर स्वस्थ मुटुका लागि कुलत त्यागौं इन्टरनेटमा यौन गतिविधिको कुलत, एक छात्राको हत्या ! लागूऔषध दुव्र्यसनीमा फस्दै युवा नरैनापुर लागूऔषध तस्करी ट्रान्जिट प्वाइन्ट बाँकेमा ६३ प्रतिशत लागू औषध दुर्व्यसनी २५ वर्ष मुनिका कुलतमा फसेको साथीलाई सुधार्नुपर्छ"
अन्त्यहीन अशान्ति र मनुष्यको सम्भावना,"मनुष्यको विकास विज्ञानले भन्छ मनुष्य प्रजातिको सबैभन्दा प्रारम्भिक रूप बाँदरजस्तो देखिने प्रजातिको विकास ५० लाख वर्षअघि भएको हो। तर मनुष्यभन्दा धेरै फरक तर मुनष्यजस्तै देखिने होमिनिन प्रजातिको विकास भने २० लाख वर्षअघि भएका मानिन्छ। यिनीहरूको क्षमता, व्यवहार र जिनमा मनुष्यसँग समानता थियो। पूर्वीअफ्रिकामा २० लाख वर्षअघि देखि तीव्ररूपले एसिया र युरोपमा फैलिएको होमो इरेक्टस् प्रजाति हो। पछि समयक्रमसँगै विकास भएको मानिएका सात प्रकार होमिनिनमा एक प्रजाति होमो मात्र आफ्नो अस्तित्व जोगाउन सफल भयो, जसलाई आज होमो सेपियन को नामले चिनिन्छ। होमो सेपियनको अर्थ हो बुद्धिमान मनुष्य। यो विकासमा मनुष्यका धेरैधेरै वर्षअघिका पुर्खाहरूको समय विकाससँगै घटनाक्रमको कोरा लेखाजोखा गर्न सकिएको छ। चिपाञ्जीजस्तै प्राणीहरू ७० लाख वर्षअघि देखिए। अधिकतर दुई खुट्टा हिँड्ने प्रजाति ३३ लाख वर्षअघि देखिएको, २० लाख वर्षअघि उनीहरूको मस्तिष्कको विस्तार भएको र १० लाख वर्षअघि आगोको प्रयोग गर्न थालिएको भनेर हाम्रो विकासको इतिहास मानिएको छ। पृथ्वीको सतहमा कस्ताकस्ता परिवर्तन कतिचोटि भए र त्यसले कस्ता प्राणीहरूको उदय, विकास र अन्त्य भयो, त्यसको छाप पृथ्वीको सतहमा कुन रूपमा संरक्षित भएर रहेको छ, त्यसको पूर्ण विवरण पाउन असम्भव छ। पृथ्वीका विभिन्न स्थानमा विभिन्न समयमा प्राप्त अवशेषहरूको अध्ययनबाट हाम्रो विकास क्रमको इतिहास खिचिएको हो। पृथ्वीको सतहको हजार भागको एक भाग मात्र अध्धयन हुन सकेको आजको अवस्थामा यो हाम्रो विकासको पूर्ण कथा भने होइन भनी मान्न कर लाग्छ। यो रहस्य नै हो। त्यसैले विस्मयपूर्ण यो पृथ्वीमा हाम्रो विकासको कथा सुरु हुन्छ आजभन्दा ६ करोड वर्षअघि एक लामपुच्छे उल्कापिण्ड पृथ्वीमा ठोकिएर डाइनोसरको अन्त्य भएपछि सृजना भएको वातावरणबाट। मनुष्यको विकासमा महत्त्वपूर्ण पक्ष उसको मस्तिष्कको विकास हो। हाम्रो मस्तिष्कको आकार बाँदरको भन्दा तीन गुणा ठूलो हुन्छ। बाँदरको जन्म हुँदाको मस्तिष्कको आकार उसले प्रौढताप्राप्त गर्दासम्म दुई गुणा बढ्छ भने मनुष्यको मस्तिष्कको आकार प्रौढतासम्म पुग्दा तीन गुणा बढ्छ। यही विकासका क्रममा हामीले विभिन्न मस्तिष्कको भित्री विकासले छलाङ मारेर काट्ने, दुलो पार्ने, फोर्ने, टुक्रा पार्न सक्ने विभिन्न आकारका हतियार प्रयोग गर्ने स्थितिमा आउँदा हाम्रो मस्तिष्कको विकासमा पनि तीव्रता आयो। होमो सेपियनहरूले एक ठाउँबाट अर्को ठाउँमा निश्चित निसाना लगाएर मार गर्ने धारिला ज्यावलहरूको अविष्कार गरेबाट परिवर्तनशील वातावरणमा आफूलाई अनुकूल र व्यवस्थित गर्न सके, सफल भए। यो नयाँ ज्ञान र प्रविधिको उपयोगले मानव विकासमा महत्त्वपूर्ण भूमिका खेल्ने मस्तिष्कको विकासले अर्को नौलो फट्को मार्यो। ठूलो पौरख, बुद्धि, खोज, अनुसन्धान, दर्शन र धन खर्चेर एकअर्कालाई मिसाइल तथा रकेट ताकेर युद्ध गर्ने, नियन्त्रणमा राख्ने, धम्क्याउने आजको आधुनिक मनुष्यको वृत्तिलाई आजभन्दा १० लाख वर्षपछि हाम्रो प्रजातिको विकास अध्ययन गर्ने हाम्रा सन्ततिले सायदै आधुनिक भन्लान् ! सायद यसै वृत्तिका बीच पनि आफूलाई आधुनिक भन्नैपर्ने कर लाग्नुमा हामीले लिइआएको वंशाणुगत गुण जिम्मेवार होलान् भनेर भन्न सकिएला। तर चेतनशील भएर राम्ररी ठीकबेठीक छुट्ट्याउन सक्ने मनुष्यलाई आज त्यो सुविधा छैन। ओशो भन्नुहुन्थ्यो आज बुद्ध पृथ्वीमा आउनुभयो भने मनुष्यको जीवनशैली, विज्ञान र प्रविधिले दिएको हवाईजहाज, फोन, रकेट देखेर आश्चर्य हुनुहोला। तर मनुष्यलाई देखेर उहाँ आश्चर्यमा पर्नुहुने छैन। मनुष्य त्यस्तै दुःखी छ। जस्तो २५ सय वर्षअघि थियो। दुःखका साधन र बाहिरी तौरतरिका मात्र बदलिएका छन्। आखिर समृद्धि, भौतिक सुविधासँग खुसीयाली र रसपूर्ण जीवनको के सम्बन्ध छ ? समाजशास्त्री, मनोवैज्ञानिक, स्नायु वैज्ञानिक र शरीरशास्त्रीहरूले खुसीको सामाजिक, मानसिक अनि मस्तिष्क र शरीरमा अनुभव हुने बहुआयामिक सम्बन्धको खोज गरेका छन्। मानव सम्बन्ध र सामाजिक सम्बन्धबाट सुख के हो भन्ने विषयमा समाजशास्त्रीहरूले अध्ययन गरेका छन्। मानिसको चेतन, अचेतन व्यवहार, संज्ञान र समझको पारस्परिक सम्बन्धबाट हुने सुखानुभूतिको एक विषय मनोवैज्ञानिकले पनि अध्ययन गरेका छन्। सुखदुःखबाट मस्तिष्कमा पैदा हुने संवेगबाट उत्पन्न हुने स्नायु तंरग र रसायनको अध्ययन गर्ने स्नायु वैज्ञानिकहरूको आफ्नै खोज छ। रसायन, संवेग, सामाजिक व्यवहार, विचार, भावनाले शारीरिक स्वास्थ्यमा पार्ने असरको अध्ययन पनि धेरै अघि बढिसकेको छ। यसको आध्यात्मिक अर्थ पनि आफ्नै ठाउँमा छ। त्यसैले सुख या खुसी कुनै एकपक्षीय उपलब्धि होइनन्, यो एक समग्र जीवन दृष्टि र पद्धति हो। एक्लै, निसर्गको अवस्थामा मानिसमा कति सन्तुष्टिको भाव गतिमान हुन्छ भन्ने महत्त्वपूर्ण हो। मनुष्य जसको रहस्यको गर्भबाट उसको जन्म भयो, जसको गर्भमा एक दिन ऊ विलिन हुन्छ, त्यस जगत्सँग पूर्ण समस्वरमा अवस्थित हुन्छ। त्यो आमाको गर्भमा भएको बेलाजस्तो सबैभन्दा सुरक्षित अवस्थाजस्तै हो। बाहिरी इज्जत, मान र उपलब्धि चेतनाको नियन्त्रित अवस्था हो भने आफैंभित्रको निजताको सन्तुष्टिमा कुनै नियन्त्रण चाहिँदैन। परिवर्तनशील संसारमा बाहिर कहिल्यै नियन्त्रण हुन नसक्ने अवस्थालाई सुखको कसी बनाउनु अतिशय तनाव, भय र द्वन्द्वको अवस्था निम्त्याउनु हो। जीवनलाई दुःखपूर्ण बन्न नदिन मनको यान्त्रिकताबाट जाग्ने कला सिक्न जरुरी छ। मानिसले आर्जन गरेको सम्पत्ति र भौतिक सुखसुविधाले मात्र सुख पैदा गर्दैन, तर यसले मानिसलाई अझ उल्झाउन भने ठूलो सम्भावना हुन सक्छ। आज त्यसै भइरहेको छ। मानिसको ऊर्जाको ठूलो भागलाई अन्त्यहीन अशान्तिले खाइदिएको छ। त्यो स्थिति पीडाजनक हो। यद्यपि बाहिर नजर अड्किएको मनमा त्यो पीडाको बोध र समझ बिरलै कसैलाई हुन्छ। एक अमेरिकी खोजले देखाएको छ : एक अमेरिकीको व्यक्तिगत आय विगत ५० वर्षमा अढाई गुणाले वृद्धि भए पनि खुसीको स्तर भने बढेको देखिएन। फोब्र्सको धनीहरूको सूचीमा परेका करिब ४० प्रतिशत अमेरिकी औसत अमेरिकीभन्दा कम खुसी देखिए। व्यक्तिगत धन, आय १२ हजार डलरभन्दा माथि उक्लेपछि त्यसभन्दा बढी पैसाले उसको खुसीपनमा वृद्धि गरेन। बुद्धले जीवनमा दुःख देख्नु र एक भिखारीले जीवनमा दुःख देख्नुमा फरक छ। बुद्धले यो संसारमा दुःख देख्नुहुन्छ भने भिखारीमा भविष्य सपना र आशा छ। बुद्धमा दुःखबाट परम मुक्तिको निर्वाणको अनुभव छ भने साधारण मन भविष्यका वासना पूर्ण गर्ने भन्ने ध्येयमा अल्झिरहेको हुन्छ। विगतको दुःखको भूतलाई बारम्बार प्राणप्रतिष्ठा गरी जीवनमा जगाउनु सामाजिक, मनोवैज्ञानिक, शारीरिक, आध्यात्मिक व्याधिको जरो हो। एउटा प्रख्यात भनाइ छ पहिला बानी बन्छ र पछि त्यो बानीले हामीलाई बनाउँछ। हामी बानी नै हौं। जीवन प्रवाहमान, गतिशील छ। मेरो दुःखको बानीसँग कसैलाई मतलब छैन, कसलाई फुर्सत छ र ? एकदुईपटक हो मेरो दुःखको कथा सुन्ला कसैले। कसैलाई दुःखको थेरै कमी छ र ? दुःखी मनले आफूलाई आफ्नै दुःखको काँडेबारले थुन्न थाल्छ। यसमा अरूको प्रवेश सम्भव हुँदैन। त्यसैले हामी दुःखको क्षणमा रसहीन अलगथलग भएको महसुस गर्छौं। तर, वर्तमान क्षणमा आफैंभित्र शान्त र आनन्दित हुन सक्ने क्षमता विकासले त्यो प्रतीतिलाई जीवनका दुःख र हतास अवस्थाबाट हामीलाई उभार्ने सम्भावना र स्थिति सृजना हुन्छ। यो अभ्यासमा निर्भर गर्छ। जीवनको कुनै एक महत्त्वपूर्ण क्षणमा अब मलाई भयो, पुग्यो, धन्यवाद शान्ति पाऊँ भन्नैपर्छ। त्यो धन्यताको क्षणबाट अहिले होस् या जीवनको अन्तिम क्षणमा होस् गुज्रिनै पर्छ। शान्त मर्नलाई शान्त बाँच्न सिक्नुपर्छ। शान्त बाँच्नलाई कसैलाई दुःख नदिऊँ, धन्यवादको भावले मर्न सकौं भन्ने आत्मकांक्षालाई जीवनमा आउन दिनुपर्छ। सन्त फ्रान्सिसले मर्ने बेला उनले जिन्दगीभरि चढेको खच्चरलाई धन्यवाद दिएर श्वास छोडेको कथा छ। धन्यताको सद्वीज रोपिएको जीवनको अन्तिम क्षण मात्र यस्तो शान्तिपूर्ण हुन्छ। महत्त्वाकांक्षाको बाछिटा पोतिएको मन जीवनमा ठहराव कहाँ ? जीवनलाई दुःखपूर्ण बन्न नदिन मनको यान्त्रिकताबाट जाग्ने कला सिक्न जरुरी छ। अस्थिर मन त दुःखी हुन्छ नै। किनभने यसले अन्ततोगत्वा दुःख नै पैदा गर्छ। प्रत्येक १२ सेकेन्डमा मनमा एउटा विचार आउँछ। अस्थिर मन भनेको मालिक मातेर सुतेको घरमा जोकोही आउने पाउनालाई पहिलो भेट हुने नोकरले म यो घरको मालिक हुँ भने झैं हो। एक विचार, अर्को विचार त्यसपछि अर्को विचार। विचार हामीमा घटित हुन्छ, हामी विचार होइनौं। तर चेतनाको वास्तविक मालिकचाहिँ को हो ? यो बोध दुई विचारका बीचमा उपस्थित ठहरावको अनुभवबाट सुरु हुन्छ। सोचविचार, चिन्तनमनन, विमर्श आदिको सीमा छ। तर ध्यानको यो आणविक आन्तरिक निःशब्दतामा त्यो सीमाको अतिक्रमण हुन्छ, जहाँबाट अव्याख्या रहस्यमय अस्तित्वको झलक मिल्छ।"
प्रेसिडेन्ट कपले कराँतेको लोकप्रियता बढाउँछ,"नेपाली खेलकुदमा लामो समयदेखि सक्रिय व्यक्तिहरूमध्येका एक हुन्, दमन बस्नेत। खेलाडी, प्रशिक्षक हुँदै बस्नेतले हाल संघको नेतृत्व सम्हालिरहेका छन्। साढे चार दशक खेलकुदमा सक्रिय बस्नेत नेपाल फुलकन्ट्याक्ट कराँते महासंघको अध्यक्ष हुन्। महासंघले भदौ १४ गते पोखरामा प्रथम प्रेसिडेन्ट कप कराँते च्याम्पियनसिप आयोजना गर्दैछ। यही प्रतियोगिताको सेरोफेरोमा केन्द्रित रहेर बस्नेतसँग गरिएको कुराकानीको सम्पादित अंश : महासंघले प्रथम प्रेसिडेन्ट कप फुलकन्ट्याक्ट कराँते च्याम्पियनसिप आयोजना गर्दैछ, यो कस्तो प्रतियोगिता हो ? फुलकन्ट्याक्ट कराँते महासंघ गठन भएपछि पहिलो पटक प्रेसिडेन्ट कपका नाममा बृहत् रूपमा राष्ट्रिय प्रतियोगिता आयोजना गर्न लागेका हौं। यो प्रतियोगिताले नेपालमा फुलकन्ट्याक्ट कराँतेको विकासमा महत्वपूर्ण भूमिका निर्वाह गर्ने विश्वास लिएका छौं। यो प्रतियोगिताले आगामी दिनमा पनि निरन्तरता पाउनेछ। यो सर्वाधिक पुरस्कार राशिको फुलकन्ट्याक्ट कराँते प्रतियोगिता हो। प्रेसिडेन्ट कप नै नाम किन राख्नु भएको ? प्रेसिडेन्ट कप भनेको फुलकन्ट्याक्ट कराँते महासंघको अध्यक्ष भनेको हो। हामीले राष्ट्रपतिका नाममा प्रतियोगिता आयोजना गर्न लागेका होइनौं। प्रतियोगिताको तयारी कस्तो चल्दैछ ? पोखरा रंगशालाको कभर्डहलमा हुने प्रतियोगितालाई भव्य रूपमा सम्पन्न गर्न आवश्यक तयारी हँुदैछ। महासंघमा आबद्ध १५ संघले पनि आआफ्नै तरिकाले तयारी गर्दैछन्। टेक्निकल टिम निर्माणका लागि सबै संघसँग छलफल भइरहेको छ। महासचिव विष्णुकान्त अर्याल विदेशबाट फर्किएपछि तयारीले अझ तीव्र रूप लिन्छ। पछिल्लो समय फुलकन्ट्याक्ट कराँते सुस्ताएको जस्तो देखिन्छ नि ? मैले नेतृत्व सम्हाल्नुअघि त निदाएकै जस्तो थियो। मेरो कार्यकालमा धेरै काम भएको छ। तर, फुलकन्ट्याक्ट कराँते ननअफिसियल खेल भएकाले होला राज्यबाट पाउनुपर्ने सुविधा पाउन सकेका छैनौं। अहिलेसम्म सबै काम हाम्रो आफ्नै प्रयासबाट भएको छ। राष्ट्रिय खेलकुद परिषद्मा नयाँ नेतृत्व आएपछि सहयोगको आश्वासन पाएका छौं। फुलकन्ट्याक्ट कराँतेलाई गतिशील बनाउन र विवाद निमिट्यान्न पार्न पनि यो प्रतियोगिता आयोजना गरिएको हो। पछिल्लो समय महासंघभित्र विवाद देखिएको छ। असन्तुष्ट पक्षले पनि पोखरामै अर्को प्रतियोगिता आयोजना गर्न लागेको छ। विवाद मिलाएर एउटै प्रतियोगिता आयोजना गर्दा हुन्थेन ? महासंघ फुलकन्ट्याक्ट कराँतेको संस्थापन पक्ष हो। केही संघहरू महासंघमा आबद्ध हुन बाँकी छ। प्रतियोगितापछि सबैलाई आह्वान गरेर महासंघमा गोलबन्द गरिनेछ। हामी सबैले फुलकन्ट्याक्ट कराँतेको विकास गर्ने हो। यस्ता प्रतियोगिताले समग्रमा फुलकन्ट्याक्ट कराँतेकै विकास हुन्छ। तर, फुलकन्ट्याक्ट कराँतेलाई हानी पुयाउने काम गर्नु दुर्भाग्यपूर्ण कुरा हो। म बाहिर रहनु भएका साथीहरूलाई महासंघमा गोलबद्ध हुन आह्वान गर्छु। तपाईंले गोलबद्ध हुन आह्वान गरिरहँदा आफैंले केही सदस्यलाई कारबाही पनि गर्नु भएको छ होइन र ? महासंघ भर्खर बामे सर्दै गरेको छ। संगठनलाई सिध्याउने र यसका विरुद्धमा काम गर्नेहरूलाई अनुशासनमा राख्ने प्रयास थालेका हौं। हामीले पटकपटक आग्रह गर्दा पनि अटेर गरेपछि कारबाही गरेका हौं। फुलकन्ट्याक्ट कराँतेलाई बिगार्नभन्दा पनि त्यसलाई अगाडि बढाउन यो निर्णय गरेका हौं। महासंघबाट कारबाहीमा परेकाहरू समानान्तर महासंघ गठनमा लागेका छन् नि ? यस विषयमा मलाई थाहा छैन। हामीले फुटेर होइन जुटेर काम गयौं भने मात्र महासंघलाई बलियो बनाउन सक्छौं। मिल्न नखोज्ने र सधैं विवाद मात्र गर्ने हो भने केही भन्न सकिन्न। प्रतियोगिताका लागि पोखरा नै रोज्नुको कारण ? फुलकन्ट्याक्ट कराँते अन्यत्रभन्दा पोखरामा अलि लोकप्रिय छ। जुन खेल जहाँ लोकप्रिय हुन्छ, प्रतियोगिता पनि त्यहीँ आयोजना गर्न सकियो भने अझै लोकप्रिय बनोस् र खेल पर्यटनको पनि विकास होस् भनेर पोखरामा आयोजना गर्न लागिएको हो।"
इङ्लिस प्रिमियर लिगमा आर्सनलको दोस्रो जित,एजेन्सी लन्डन : आर्सनलले इङ्लिस प्रिमियर लिग फुटबलमा लगातार दोस्रो जित हात पारेको छ। लिगअन्तर्गत शनिबार साँझ भएको खेलमा आर्सनलले बर्नलीलाई २१ गोलले हरायो। घरेलु मैदानमा भएको खेलमा आर्सनललाई जिताउन अलेकसान्ड्रे लाकाजेट्टी र पिर्रे इमेरिक अउबामियाङले गोल गरे। बर्नलीका आस्ले बर्नेसले गोल गरेका थिए। लाकाजेट्टीले १३औं मिनेटमा सुरुआती गोल गरेका थिए। त्यसपछि बर्नलीका बर्नेसले ४३औं मिनेटमा गोल गर्दै खेललाई बराबरीमा ल्याए। आर्सनलले दोस्रो हाफमा निर्णायक गोल गरेको थियो। पिर्रेले ६०औं मिनेटमा गरेको गोल आर्सनलका लागि पर्याप्त बन्यो। लिगमा लगातार दोस्रो जितसँगै आर्सनलले ६ अंक बनाएको छ। आर्सनलले लिगको पहिलो खेलमा न्युक्यासल युनाइटेडलाई हराएको थियो। लिगका पहिलो हार खेपेको बर्नलीको तीन अंक छ।
प्रेसिडेन्ट कपले कराँतेको लोकप्रियता बढाउँछ,"नेपाली खेलकुदमा लामो समयदेखि सक्रिय व्यक्तिहरूमध्येका एक हुन्, दमन बस्नेत। खेलाडी, प्रशिक्षक हुँदै बस्नेतले हाल संघको नेतृत्व सम्हालिरहेका छन्। साढे चार दशक खेलकुदमा सक्रिय बस्नेत नेपाल फुलकन्ट्याक्ट कराँते महासंघको अध्यक्ष हुन्। महासंघले भदौ १४ गते पोखरामा प्रथम प्रेसिडेन्ट कप कराँते च्याम्पियनसिप आयोजना गर्दैछ। यही प्रतियोगिताको सेरोफेरोमा केन्द्रित रहेर बस्नेतसँग गरिएको कुराकानीको सम्पादित अंश : महासंघले प्रथम प्रेसिडेन्ट कप फुलकन्ट्याक्ट कराँते च्याम्पियनसिप आयोजना गर्दैछ, यो कस्तो प्रतियोगिता हो ? फुलकन्ट्याक्ट कराँते महासंघ गठन भएपछि पहिलो पटक प्रेसिडेन्ट कपका नाममा बृहत् रूपमा राष्ट्रिय प्रतियोगिता आयोजना गर्न लागेका हौं। यो प्रतियोगिताले नेपालमा फुलकन्ट्याक्ट कराँतेको विकासमा महत्वपूर्ण भूमिका निर्वाह गर्ने विश्वास लिएका छौं। यो प्रतियोगिताले आगामी दिनमा पनि निरन्तरता पाउनेछ। यो सर्वाधिक पुरस्कार राशिको फुलकन्ट्याक्ट कराँते प्रतियोगिता हो। प्रेसिडेन्ट कप नै नाम किन राख्नु भएको ? प्रेसिडेन्ट कप भनेको फुलकन्ट्याक्ट कराँते महासंघको अध्यक्ष भनेको हो। हामीले राष्ट्रपतिका नाममा प्रतियोगिता आयोजना गर्न लागेका होइनौं। प्रतियोगिताको तयारी कस्तो चल्दैछ ? पोखरा रंगशालाको कभर्डहलमा हुने प्रतियोगितालाई भव्य रूपमा सम्पन्न गर्न आवश्यक तयारी हँुदैछ। महासंघमा आबद्ध १५ संघले पनि आआफ्नै तरिकाले तयारी गर्दैछन्। टेक्निकल टिम निर्माणका लागि सबै संघसँग छलफल भइरहेको छ। महासचिव विष्णुकान्त अर्याल विदेशबाट फर्किएपछि तयारीले अझ तीव्र रूप लिन्छ। पछिल्लो समय फुलकन्ट्याक्ट कराँते सुस्ताएको जस्तो देखिन्छ नि ? मैले नेतृत्व सम्हाल्नुअघि त निदाएकै जस्तो थियो। मेरो कार्यकालमा धेरै काम भएको छ। तर, फुलकन्ट्याक्ट कराँते ननअफिसियल खेल भएकाले होला राज्यबाट पाउनुपर्ने सुविधा पाउन सकेका छैनौं। अहिलेसम्म सबै काम हाम्रो आफ्नै प्रयासबाट भएको छ। राष्ट्रिय खेलकुद परिषद्मा नयाँ नेतृत्व आएपछि सहयोगको आश्वासन पाएका छौं। फुलकन्ट्याक्ट कराँतेलाई गतिशील बनाउन र विवाद निमिट्यान्न पार्न पनि यो प्रतियोगिता आयोजना गरिएको हो। पछिल्लो समय महासंघभित्र विवाद देखिएको छ। असन्तुष्ट पक्षले पनि पोखरामै अर्को प्रतियोगिता आयोजना गर्न लागेको छ। विवाद मिलाएर एउटै प्रतियोगिता आयोजना गर्दा हुन्थेन ? महासंघ फुलकन्ट्याक्ट कराँतेको संस्थापन पक्ष हो। केही संघहरू महासंघमा आबद्ध हुन बाँकी छ। प्रतियोगितापछि सबैलाई आह्वान गरेर महासंघमा गोलबन्द गरिनेछ। हामी सबैले फुलकन्ट्याक्ट कराँतेको विकास गर्ने हो। यस्ता प्रतियोगिताले समग्रमा फुलकन्ट्याक्ट कराँतेकै विकास हुन्छ। तर, फुलकन्ट्याक्ट कराँतेलाई हानी पुयाउने काम गर्नु दुर्भाग्यपूर्ण कुरा हो। म बाहिर रहनु भएका साथीहरूलाई महासंघमा गोलबद्ध हुन आह्वान गर्छु। तपाईंले गोलबद्ध हुन आह्वान गरिरहँदा आफैंले केही सदस्यलाई कारबाही पनि गर्नु भएको छ होइन र ? महासंघ भर्खर बामे सर्दै गरेको छ। संगठनलाई सिध्याउने र यसका विरुद्धमा काम गर्नेहरूलाई अनुशासनमा राख्ने प्रयास थालेका हौं। हामीले पटकपटक आग्रह गर्दा पनि अटेर गरेपछि कारबाही गरेका हौं। फुलकन्ट्याक्ट कराँतेलाई बिगार्नभन्दा पनि त्यसलाई अगाडि बढाउन यो निर्णय गरेका हौं। महासंघबाट कारबाहीमा परेकाहरू समानान्तर महासंघ गठनमा लागेका छन् नि ? यस विषयमा मलाई थाहा छैन। हामीले फुटेर होइन जुटेर काम गयौं भने मात्र महासंघलाई बलियो बनाउन सक्छौं। मिल्न नखोज्ने र सधैं विवाद मात्र गर्ने हो भने केही भन्न सकिन्न। प्रतियोगिताका लागि पोखरा नै रोज्नुको कारण ? फुलकन्ट्याक्ट कराँते अन्यत्रभन्दा पोखरामा अलि लोकप्रिय छ। जुन खेल जहाँ लोकप्रिय हुन्छ, प्रतियोगिता पनि त्यहीँ आयोजना गर्न सकियो भने अझै लोकप्रिय बनोस् र खेल पर्यटनको पनि विकास होस् भनेर पोखरामा आयोजना गर्न लागिएको हो।"
इङ्लिस प्रिमियर लिगमा आर्सनलको दोस्रो जित,एजेन्सी लन्डन : आर्सनलले इङ्लिस प्रिमियर लिग फुटबलमा लगातार दोस्रो जित हात पारेको छ। लिगअन्तर्गत शनिबार साँझ भएको खेलमा आर्सनलले बर्नलीलाई २१ गोलले हरायो। घरेलु मैदानमा भएको खेलमा आर्सनललाई जिताउन अलेकसान्ड्रे लाकाजेट्टी र पिर्रे इमेरिक अउबामियाङले गोल गरे। बर्नलीका आस्ले बर्नेसले गोल गरेका थिए। लाकाजेट्टीले १३औं मिनेटमा सुरुआती गोल गरेका थिए। त्यसपछि बर्नलीका बर्नेसले ४३औं मिनेटमा गोल गर्दै खेललाई बराबरीमा ल्याए। आर्सनलले दोस्रो हाफमा निर्णायक गोल गरेको थियो। पिर्रेले ६०औं मिनेटमा गरेको गोल आर्सनलका लागि पर्याप्त बन्यो। लिगमा लगातार दोस्रो जितसँगै आर्सनलले ६ अंक बनाएको छ। आर्सनलले लिगको पहिलो खेलमा न्युक्यासल युनाइटेडलाई हराएको थियो। लिगका पहिलो हार खेपेको बर्नलीको तीन अंक छ।

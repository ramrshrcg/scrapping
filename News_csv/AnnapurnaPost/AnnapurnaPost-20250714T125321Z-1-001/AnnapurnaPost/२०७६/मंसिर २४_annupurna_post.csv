शीर्षक,विवरण
'टु प्लस वान मोडल' कसरी बुझ्ने ?,"दोक्लाम विवाद हल भएको केही महिनाभित्रै भारतीय प्रधानमन्त्री नरेन्द्र मोदी र चिनियाँ राष्ट्रपति सी चिनफिङका बीचमा चीनको उहान सहरमा पहिलो अनौपचारिक शीर्ष वार्ता भयो। दुई दिनसम्म उनीहरूले विभिन्न द्विपक्षीय विषय मात्र होइन, समग्र दक्षिण एसियाली मुलुकका विषयमा लामो छलफल र परामर्श गरे। धेरै छलफल भएकामध्ये उनीहरूले मौखिक सहमति गरेको विषय थियो दक्षिण एसियाली मुलुकसँगको एकअर्काको सम्बन्धका बारेमा टकराव नगर्ने, मिलेर जाने। त्यसलाई उनीहरूले इन्डियाचाइना प्लस अवधारणाका रूपमा विकास गरे तर त्यस विषयमा सार्वजनिक तहमा खासै बहस र छलफल भएनन्। जब प्रधानमन्त्री केपी ओलीले सन् २०१८ मा चीनको भ्रमण गरे तब चिनियाँ राष्ट्रपतिले मोदीसँग भएको छलफलबारे जानकारी गराए। नयाँ अवधारणा भएकाले यस विषयमा ओलीले खासै प्रतिक्रिया जनाएनन्, न त नेपालको राजनीतिक र कूटनीतिक तहमै यस विषयमा कुनै बहस र छलफलै भयो। तर भारत र चीनले यो अवधारणाको कार्यान्वयन भने अफगानिस्ताबाट सुरु गरे। दुवै मुलुकले अफगानिस्तानका केही युवा कूटनीतिज्ञलाई तालिम प्रदान गरे। त्यसैगरी अफगानिस्तानमा अन्य के विषयमा सहमति गर्न सकिन्छ भन्ने विषयमा दुवै मुलुकले छलफल गरेका छन्। यस वर्ष उहानको फलोअप बैठकका रूपमा भारतको चेन्नईमा दोस्रो अनौपचारिक शिखर वार्ता भयो। सो शिखर वार्तामा भएका छलफलका विषयहरूका बारेमा भारतीय अधिकारीहरूले खासै बताएका छैनन्, न त मिडियामै यस विषयले प्राथमिकता पाएको छ। त्यहाँको कूटनीतिक वृत्तमा पनि यस विषयमा खासै बहस भएको देखिँदैन। तर मोदी र सीको भेटपछि चिनियाँ विदेश मन्त्रालयले जारी गरेको प्रेस नोटमा दुवै नेता चाइनाइन्डिया प्लस अवधारणलाई विस्तार गर्न सहमत भएको उल्लेख छ। पूर्वाधार निर्माणमा भइरहेका ढिलासुस्ती र आशंका हटाउन सकिन्छ, तर नेपालको सन्दर्भमा भारत र चीन मिलेर लिने निर्णयचाहिँ जोखिमपूर्ण हुन सक्छ। विस्तार गर्न सहमत भएको उल्लेख गर्नुको कारण हो, यस विषयमा सहकार्य भइसकेको छ, खालि अब त्यसलाई अन्य मुलुकमा विस्तार गर्न बाँकी छ भन्ने हो। सार्वजनिक वृत्तमा कम छलफल भइरहेकै समयमा सीको भ्रमणलगत्तै प्रधानमन्त्री केपी ओलीले एक दैनिक पत्रिकासँगको अन्तर्वार्तामा नेपालमा प्लस अवधारणामा सहभागी नहुने अभिव्यक्ति दिएका छन्। तर यो अवधारणा के हो र यसले कसरी काम गर्छ भन्ने विषयमा व्यापक छलफल भई एउटा ठोस रूप ग्रहण नगर्दै स्वीकार र अस्वीकार भनी निष्कर्षमा पुग्न सकिँदैन। यो अवधारणाको सम्बन्धमा अहिले नेपालमा केही सुषुप्त रूपमा भइरहेको बहस हो यसले हाम्रो बार्गेनिङ पावरलाई कमजोर बनाउँछ र सार्वभौमसत्तालाई समेत असर गर्छ अनि हाम्रो स्वतन्त्र रूपमा निर्णय लिने क्षमतामा ह्रास आउँछ। अर्काे प्रश्न पनि छ, हामी कि इन्डियाचाइनामा किन प्लस हुने ? नेपालमा मात्र होइन अन्य दक्षिण एसियाली मुलुकमा पनि यही सेन्टिमेन्ट छ। हालै नेपालको भ्रमणमा आएका चीनको फुदान विश्वविद्यालयका एक प्रोफेसरले पंक्तिकारसँग भने, बंगलादेश, श्रीलंकालगायत अन्य मुलुकमा पनि हामी प्लस हुन चाहँदैनौं भन्ने सेन्टिमेन्ट देखिन्छ। हामी त्यसलाई बुझ्छौं। यसको अर्थ हामीले कुनै मुलुकलाई सानो र ठूलो भन्न खोजेका होइनौं आर्थिक विषयमा सहकार्य गर्न मात्र खोजेका हौं। उनका अनुसार प्लसको अवधारणा भनेको तीन मुलुकको मात्र होइन, त्योभन्दा बढी मुलुकसमेत यसमा सहभागी हुन सक्छन्। चीन सरकारसँग नजिक रहेका अर्का एक प्रोफेसर भन्छन्, दक्षिण एसियाली मुलुकलाई भारतले आफ्नो परम्परागत क्षेत्र ठान्छ, तर हामी आर्थिक रूपमा यी सबै देशमा आक्रामक रूपमा आइरहेका छौं, त्यसैले एक प्रकारको द्वन्द्व सिर्जना गरेको छ, त्यसलाई कम गर्न यो अवधारणा ल्याएका हौं। योभन्दा पहिले विशेषगरी सन् २०१० पछि नेपाल, भारत र चीन त्रिपक्षीय साझेदारीको विषय उठेको थियो, जसको मक्सद भनेको नेपालको विकासको सवालमा तीन मुलुकहरूका बीचमा एक प्रकारको सहकार्य गरेर जाने तर त्यो कार्यान्वयनमा आएन। विशेषतः भारतको रिजरर्भेसनका कारण सो अवधारणा कार्यान्वयनमा आएन। चिनियाँ बुझाइमा त्यो तीन मुलुकका बीचमा मात्र सहकार्य थियो तर प्लस अवधारणाले भने धेरै मुलुकलाई समेट्ने गर्छ। के प्लस अवधारणाले नेपाललाई घाटा गर्छ ? यसको सरल र सोझो उत्तर र निष्कर्ष छैन। कतिपयले यसले नेपालको कद घटाउने भएकाले यसलाई मान्न नसकिने बताइरहेका छन्। तर सो अवधारणा कुनकुन क्षेत्रमा कार्यान्वयन हुन्छन् वा गर्नुपर्छ भन्ने विषयले मात्र हामीलाई हुने फाइदा र घाटाको विषय निक्र्यौल गर्न सकिन्छ। यसलाई आर्थिक विकास र पूर्वाधार निर्माणको क्षेत्रमा मात्र सीमित गर्ने हो र नेपालले राम्रोसँग वार्ता गर्न सक्ने हो भने यो अवधारणाले नेपालको विकासमा महत्त्वपूर्ण भूमिका खेल्न सक्छ। राजनीतिक स्थिरतापछि नेपालमा लगानीको आकर्षण बढेको छ। चीन नेपालमा बढीभन्दा बढी लगानीका लागि आतुर छ भने अन्य युरोपियन र पश्चिमा मुलुकहरू पनि नेपालमा लगानीका लागि आतुर देखिन्छ। नेपालमा यसअगाडि नै लगानी द्वन्द्व सुरु भइसकेको छ। चीन नेपालमा लगानी बढाउन आतुर छ, भारतलगायत अन्य पश्चिमा मुलुक नेपाललाई चिनियाँ लगानीको जोखिमका बारेमा जानकारी गराइरहेका छन्। पहिले लगानी नआएर चिन्ता, अब लगानी द्वन्द्व व्यवस्थापन हाम्रो चुनौती बनेको छ। हाम्रो भूराजनीतिक अवस्थितिका कारण भारतले कुनै परियोजनामा लगानी गर्दा चीन सशंकित हुने र चीनले कुनै परियोजनामा लगानी गर्दा भारत सशंकित हुने अवस्था छ। यति मात्र होइन, कतिपय परियोजनामा चिनियाँ लगानीका विषयमा युरोपियन र पश्चिमा मुलुकले आपत्ति जनाइरहेका छन्। यहीकारणले कतिपय परियोजना अगाडि बढेका छैनन्। यस सम्बन्धमा सबैभन्दा पेचिलो विषय जलविद्युत् आयोजनामा लगानी हो। चिनियाँ लगानीकर्ताले निर्माण गरेको बिजुली भारतले किन्ने नकिन्ने यकिन नहुँदा पनि विभिन्न समस्या आइरहेका छन्। यति मात्र होइन, नेपालका कतिपय विकासका परियोजनामा अन्य मुलुकलाई समेत एक ठाउँमा ल्याउन सकिन्छ। यस विषयमा नेपालका लागि पूर्वभारतीय राजदूत रञ्जित रेले दिवायरसँगको हालैको अन्तवार्तामा चीनको लगानी रहेका जलविद्युत् आयोजनाका बिजुली भारतले किन्न सक्ने र त्यसले भारतको राष्ट्रिय सुरक्षामा कुनै पनि असर नपर्ने उल्लेख गरेका छन्। उनको भनाइमा यस्ता विषयमा प्लस अवधारणा लागू गर्न सकिन्छ। उनको भनाइ एकदमै व्यावहारिक देखिन्छ र जलविद्युत्लगायतका आर्थिक परियोजनामा तीन मुलुकको एक प्रकारको सहमति कायम गर्न सकिन्छ। अर्को रेल वेका विषयमा पनि तीन मुलुकका बीचमा सहमति कायम हुन सक्यो भने त्यो सहज रूपमा अगाडि जान्छ। विशेषगरी केरुङकाठमाडौं रेलवेलाई भारतसँगको व्यापारमा प्रयोग गर्ने चीनको नीति रहेको छ भने नेपालको लुम्बिनीसम्म रेल लैजाने विषयमा भारतले असहमति व्यक्त गरिरहेको छ। तर, यस विषयमा भारत र चीनले होइन कि नेपालले नेतृत्व गर्ने र नेपालको छनोटमा उनीहरू अगाडि बढ्ने ढंगले नेपालले प्रस्ताव अगाडि सार्नुपर्छ। दिल्ली र बेइजिङले कुनै सहमति गरेर नेपालमा परियोजना कार्यान्वयन गर्ने होइन। उनीहरूमध्ये एक मुलुकले कुनै ठूलो परियोजना अगाडि बढाउन चाहन्छन् र त्यसमा अर्को मुलुकको असहमति छ भने दुवैलाई एकै ठाउँमा ल्याएर विश्वासको वातावरण तयार पारेर अगाडि बढ्ने हो। जस्तो चिनियाँ लगानीमा बन्ने जलविद्युत् आयोजनाको बिजुली किन्न भारतलाई सहमति गराउन नेपालले भूमिका खेल्न सक्छ। यो हुन सकेमा अहिले पूर्वाधार निर्माणमा भइरहेका ढिलासुस्ती र आशंका हटाउन सकिन्छ। तर नेपालको सन्दर्भमा भारत र चीन मिलेर लिने निर्णय चाहिँ जोखिमपूर्ण हुन सक्छ। त्यसैले नेपालले सो अवधारणाका बारेमा तर्सेर प्रतिक्रिया दिने होइन कि यो छलफलमा रहेको विषयलाई मूर्तरूप दिनसमेत लाग्नुपर्छ। प्लस अवधारणालाई आफ्नो अनुकूल बनाउने गरी त्यसलाई मूर्तरूप दिने र अगाडि बढाउने विषयमा समेत नेपालले आफ्नो कूटनीतिक क्षमता प्रदर्शन गर्न सक्छ। यो विषयमा सुरक्षा र सामरिक विषय छन् भने नेपालले त्यसलाई इन्कार गर्नुपर्छ। दुई ठूला छिमेकी मुलुकले ल्याएको अवधारणा र नीतिलाई गम्भीर रूपमा राष्ट्रिय बहस गर्न आवश्यक छ।"
शासकीय शैलीको पटाक्षेप,"उपनिर्वाचनको परिणामपछि नेकपा र कांग्रेसले अब लामो समयसम्म शासन गर्छन् भन्ने उद्घोष गरियो। कतिपयले राजनीतिले अब लोकतन्त्रको जननी मुलुक बेलायत र अमेरिकी शैली पछ्याउने संकेत पनि गरे। उपनिर्वाचनमा प्राप्त मतपरिणामले कांग्रेस र नेकपाको विकल्प नेकपा र कांग्रेस नै रहेको ठहर गरेपछि त्यस्तो संकेत गर्नु स्वाभाविक हो। क्षेत्रीय र साना दलका आधारशिला कमजोर मात्र देखिएन, जनाधारविनाका व्यक्ति र दर्शनले केही हुँदैन भन्ने अर्को सन्देश पनि प्रवाह भएको छ। यसलाई राजनीति अस्थिर हुनबाट जोगाउने संकल्पका रूपमा परिभाषित गर्न सकिन्छ। पहाड र मधेसलाई अलगअलग राज्य बनाएर मुलुकको अस्तित्व कायम रहन सक्दैन भन्ने सन्देश पनि महोत्तरी निर्वाचन परिणामले दिएको छ। त्यहाँको जनमत क्षेत्रीय शक्तिका पक्षमा देखिएन। यो नागरिकमा बढेको चेतना स्तरको परिणाम हो। समाज हामी बदल्छौं भन्ने संकल्पसहित उदाएको साझा पार्टीप्रति नागरिकले त्यति रुचि देखाएनन्। मतपरिणामपछि साझा पार्टीबाट व्यक्त सार्वजनिक धारणाले नागरिकलाई उसप्रति नकारात्मक मात्र बनाएन, पार्टीका नेताका कद पनि घटाएको छ। निर्वाचन हारेपछि परिणामलाई गलत व्याख्या गर्ने शैली सबै दलले बदल्नुपर्छ। आवेशमा दिइने प्रतिक्रियाले साझालाई मात्र होइन, आफूलाई शासक ठान्ने नेकपा र कांग्रेसलार्ई पनि फाइदा पुगेको इतिहास छैन। पोखरामा जनमत आफ्ना पक्षमा पार्न मत माग्दै गर्दा कांग्रेस सभापति शेरबहादुर देउवा र नेकपाका डिजुरे अध्यक्ष पुष्पकमल दाहालको जिब्रो चिप्लियो। दाहाललाई बेफाइदा भएन किनकि रवीन्द्र अधिकारीप्रतिको सहानुभूतिको भोटबैंक आजसम्मका लागि सुरक्षित थियो, बेफाइदा भयो कांग्रेसलाई किनकि प्रधानमन्त्रीको सल्लाहमा नेपालको भूमि भारतले आफ्नो नक्साभित्र हाल्यो भन्ने देउवाका धारणा तर्कसंगत थिएन। सर्वदलीय बैठकमा एकमत देखाउने तर चुनावी सभामा गएर विपरीत बोल्ने देउवाको आक्रोशले विश्वप्रकाश शर्मा र गगन थापाहरूको मेहनत खेर गयो। देउवा र दाहालले पोखरामा व्यक्त गरेका धारणाले युरोपीय मान्यताको स्मरण भयो, महान् मानिस विचारको कुरा गर्छन्, मध्यम स्तरका मानिस घटनाका बारेमा कुरा गर्छन् भने निम्नस्तरका मानिस व्यक्तिका बारेमा कुरा गरेर समय बर्बाद गर्छन्। एकले अर्कालाई सत्तोसराप गरेकै भरमा नागरिकले आफ्ना पक्षमा मतदान गर्छन् भन्ने मान्यताले अब काम गर्दैन भन्ने देउवा र दाहाललाई पत्तै भएन। किनकि त्यही संस्कार र मान्यता उनीहरूका स्थापित शैली हुन्। अहिलेको नेतृत्व पुस्ताले आफ्नो ५० प्रतिशत ऊर्जा अर्को दलका नेतालाई गाली गर्नमै खर्चेको छ। हो, दलीय अन्तरवस्तु बलियो छ भने बाहिरी रूपमा कसैको आलोचनाले कुनै दललाई फरक पर्दैन, बलियो छैन भने प्रभाव पर्छ र वादविवाद भइरहन्छ। फन्डामेन्टल तर्क छैन भने कि नेताले धरातल यथार्थ बुझेको छैन भन्ने अर्थ लाग्छ कि त कतैबाट परिचालित वा निर्देशित रहेछ भन्ने पुष्टि हुन्छ। ०६२०६३ को राजनीतिक परिवर्तनपछि नेतृत्व निर्देशित हुन तँछाडमछाड गरिरहेको उनीहरूकै क्रियाकलापले देखाउँछ नत्र सुविधाजनक बहुमत भएको पार्टीले खुरुखुरु जनहितका पक्षमा काम नगरेर किन ऊर्जाजति अर्कालाई गाली गर्नमै खर्चेको छ ? यसका पछाडिको रहस्य खुल्नुपर्छ। नेकपाले किन हार्यो धरानमा नेकपाभित्र आपसमा हिलो छ्यापाछ्याप जारी छ। माधव नेपाल, भीम रावल र घनश्याम भुसाल (मन्त्रीबन्नुअघि) का अभिव्यक्ति पार्टी सञ्चालन प्रक्रिया र दुईतिहाइको शासनशैलीविरुद्ध लक्ष्यित छन्। दलभित्रै फरक मत राख्ने यी नेताहरूले स्थानीय तह भ्रष्टाचारमा लिप्त भई जनताप्रति उत्तरदायी बन्न नसक्दा उपनिर्वाचनको परिणाम उल्टो आएको धारणा व्यक्त गरिरहेका छन्। यी तर्कमा दम छ। हिजो नेकपाले जितेका महत्त्वपूर्ण ठाउँमा कांग्रेसको जितमा स्थानीय तहका कार्यशैली जिम्मेवार छन्। नेकपा (बाबुराम भट्टराईका अनुसार सारमा एमाले) भित्र एउटै जातको मान्छे राजनीतिमा हाबी भइरहेको छ। जनजाति, मधेसी र दलित पछि पारिएका छन्। सुवास नेम्बाङलाई छाड्ने हो भने उपल्ला र निर्णायक तहमा यिनीहरूको उपस्थिति छैन। नेकपा संविधानमा उल्लिखित समावेशी शासन व्यवस्थाका पक्षमा छैन भन्ने सन्देश हो धरानको मतपरिणाम। स्थानीय तह नेकपाकै कब्जामा छ। आर्थिक रूपले पार्टी दरिलो छ। संगठन मतबुत छ। पार्टीका संगठक सबल, सक्षम र अनुशासित हुँदाहुँदै पनि एकीकृत पार्टीको मत जोड्दा कांग्रेसभन्दा दोब्बर छ, किन पराजित हुनुपर्यो धरानमा ? तीनै तहका सरकारको शासनशैली यसमा जिम्मेवार छ। कांग्रेसलाई अबको निर्वाचन झन् कठिन उता, कांग्रेसले धरान र भक्तपुरको जितलाई सानदार भनिरहेको छ। चितवनको परिणाम कांग्रेस नेतृत्वमाथिको प्रहार हो। रामचन्द्र पौडेलकै भनाइ सापट लिने हो भने कांग्रेसप्रति पनि जनता विश्वस्त छैनन्। थोरै ठाउँको उपनिर्वाचनमा झीनो आशा देखिए पनि कांग्रेसले पछिल्ला निर्वाचन हार्नुमा धेरै पुराना पृष्ठभूमिमा जानुपर्छ। रुकुम र रोल्पामा सीमित माओवादीलाई एमालेबराबर सिट संख्या दिएर संसद्मा समान हैसियतको बनाइनु त्यतिबेलाका लागि उचित कदम थियो। त्यसले मान्छे मार्ने क्रम रोकियो। देशले शान्तिको सास फेर्न पायो। देशले जित्यो भन्दै गर्दा बाह्य हस्तक्षेप मात्र बढेन, राजनीतिक स्थिरतासमेत गुम्यो। कालान्तरमा यसले पार्टीलाई फाइदा गर्दैन भन्ने बौद्धिक मत त्यतिबेला पनि सार्वजनिक भएका थिए। नेकपाले युवालाई विस्थापित गराउँदै र कांग्रेसले युवालाई अघि बढ्न रोकिँदै गएको परिस्थितिमा बेलायत र अमेरिकी शैलीको सिको मतदाताले कसरी गर्लान् ? संविधानसभाको दोस्रो निर्वाचनमा कांग्रेस ठूलो दल हुनुको प्रतिफल संविधान आयो। संविधान आएपछि विस्तारै दुई कम्युनिस्ट नजिकिँदै गए। संविधानतः भएको स्थानीय तह निर्वाचनमा माओवादीले कांग्रेससँग ठूलो राजनीतिक लाभ लियो। चितवनका कांग्रेसीलाई माओवादीमा भोट हाल्न बाध्य पारियो, त्यो इतिहासमै लगाइएको पहिलो र नमेटिने दागका रूपमा स्थापित हुनेछ। मधेस कांग्रेसको पुस्तौंदेखिको किल्ला हो। बीपी कोइरालाले बनाएको मधेसको आधारभूमि आज कांग्रेसका विपक्षमा छ। मधेसमा कुनै प्रभावशाली नेता छैन। बीपी र पछि गिरिजाप्रसादले पत्याएका नेता क्षेत्रीय पार्टीको पसल खोलेर बसेका छन्। तिनीहरूलाई मूलधारमै समाहित गराई कांग्रेसको मधेसी किल्लालाई पुनर्जीवन दिनुपर्ने दायित्व बोकेका सभापति देउवा क्षेत्रीय दलकै हित हुने गरी संविधान संशोधनका एजेन्डा बोकेर हिँडे। के यो पार्टी हितमा थियो ? ससर्ति हेर्दा मधेसका पक्षमा देखिने संविधान संशोधनका मुद्दाको वकालतले कांग्रेसका पक्षमा भएको जनाधार पनि गुम्ने स्थिति छ। देउवा नेतृत्वको कांग्रेसले मधेसमा गुमेका जनाधार फर्काउने ल्याकत राख्दैन। विश्वप्रकाश शर्मा र गगन थापाहरूका अगुवाइमा मधेसमा नयाँ अभियान थालिएन भने यो परिस्थितिमा कांग्रेसले देशभरिबाट अबका निर्वाचन परिणाम आफ्ना पक्षमा पार्न निकै कठिन हुनेछ। कांग्रेस र नेकपा नेतृत्वका विद्यमान कार्यशैली र विवेक प्रयोगगराइ अहिलेजस्तै रहिरह्यो भने दलीय व्यवस्थाको विकल्पले विमर्शका ठाउँ पाउनेछ। कानुनसँग शासक डराउनुपर्नेमा कानुन शासकसँग डराइरहेको छ। राजनीति सेवा नभई व्यापारमा परिणत हुँदै गएको छ। भागबन्डाको संस्कृतिले यसरी नै प्र श्रय पाइरहने हो भने शासकीय शैलीमा परिवर्तन आउन सक्दैन। विद्यमान चुनावीशैली परिवर्तन गर्न सकिएन भने भ्रष्टाचार घट्ने नभई बढ्नेछ। अबको निर्वाचन नेताले होइन, व्यापारीले लड्नुपर्ने स्थिति आउनेछ। नेकपाले युवालाई विस्थापित गराउँदै लगिरहेको छ भने कांग्रेसले युवालाई अघि बढ्न रोकिरहेको छ। यस्तो परिस्थितिमा बेलायत र अमेरिकी शैलीको सिको मतदाताले कसरी गर्लान् ? अनि मुलुकले विकासमा कसरी फट्को मार्ने ?"
भ्रष्टाचार नियन्त्रण यसर्थ,"समृद्धि प्राप्तिका लागि त सिंगापुरले भ्रष्टाचार नियन्त्रण र सुशासन स्थापनामा गरेको कामलाई नेपाली सन्दर्भमा लागू गर्न जरुरी छ। सन् १९६० को दशकमा मलेसियाले अनावश्यक ठानेर सिंगापुरलाई छाडिदिएको थियो। त्यस समयको सिंगापुरको अवस्थालाई एकजना अर्थशास्त्री अल्बर्ट विनसेमिसले एसियाको अँध्यारो कुनामा रहेको सानो गरिब बस्ती का रूपमा चित्रण गरेका थिए। करिब ६ दशकमा सिंगापुरले विकासमा मारेको फट्को पत्याइ नसक्नु छ। गरिबी, भोकमरी तथा अविकासले आक्रान्त सिंगापुर अहिले विकासको पर्याय बनेको छ। आधुनिक सिंगापुरको निर्माता ली क्वान युको आत्मकथा फर्म थर्ड वल्र्ड टु फस्ट लाई मिहीन रूपमा अध्ययन गर्दा सिंगापुरको समृद्धिको पछाडि सुशासन र भ्रष्टाचार नियन्त्रणको भूमिका रहेको देखिन्छ। सन् १९५९ मा पहिलोपटक सत्तामा पुग्दा लीको प्रमुख उद्देश्य सानो मन्त्रिमण्डल र भ्रष्टाचार नियन्त्रण प्राथमिकतामा रहेको थियो। त्यसैले पहिलोपटक सरकार गठनको शपथ ग्रहणमा उनीसहित मन्त्रिमण्डलका सम्पूर्ण सदस्यहरूले सेतो कपडा लगाएका थिए। सेतोको अर्थ सफा हो र सरकार सफा भएन भने सिंगापुरको विकास सम्भव हुँदैन भन्ने सन्देश दिन यसो गरिएको उनले लेखेका छन्। उनी भ्रष्टाचार नियन्त्रणको कार्यान्वयन मन्त्रिमण्डलबाटै हुनुपर्छ भन्नेमा विश्वास गर्दथे। त्यसैले उनले सानोदेखि ठूला भ्रष्टाचारका घटनामा जोडिएका माथि निर्मम कारबाही गर्थे। यस क्रममा राष्ट्रिय विकासमन्त्री टान कियागान, वातावरणमन्त्री वि टुन बुन, पीएपीका संसद् फे यु कोकलगायतलाई भ्रष्टाचारको आरोपमा कारबाही गरेका थिए। अर्का एक मन्त्री तेह चियाङले भ्रष्टाचार मुद्दामा लागेपछि आत्महत्या गरेका थिए। बढी भ्रष्टाचार हुने स्थानमा ली आफैंले विशेष ध्यान दिएर काम गरेका थिए। यसो गर्दा भ्रष्टाचारको सम्भावना निकै कम हुन्थ्यो। राजनीतिक दलले आफ्नो स्वार्थ पूरा गर्ने शर्तमा संवैधानिक निकायमा पूर्वकर्मचारी तथा आफ्नो दलमा आस्था राख्ने कार्यकर्तालाई नियुक्ति दिँदा समग्र भ्रष्टाचार नियन्त्रणको गतिविधि नै गतिहीन र दिशाविहीन बन्न पुगेको छ। सिंगापुरमा भ्रष्टाचार रोक्नका लागि सन् १९५२ मा करप्ट प्राक्टिसेज इन्भेस्टिगेसन ब्युरो (सीपीआईबी) गठन गरिएको थियो। तर यस संस्थाले माथिल्लो तहमा रहेका शक्तिशाली भ्रष्टलाई कारबाही नगर्ने र कमजोर र निम्न वर्गका अधिकारीहरूलाई मात्र कारबाहीको दायरामा ल्याइरहेको थियो। जुन करिबकरिब आजको नेपालकै अवस्थाजस्तो थियो। भ्रष्टाचार नियन्त्रणविना समृद्धि सम्भव छैन भन्ने बुझेका लीले सन् १९६० बाट भ्रष्टाचार नियन्त्रण गर्ने निकाय सीपीआईबीलाई सिधा प्रधानमन्त्रीको मातहतमा रहेर काम गर्ने निकायका रूपमा निर्माण गरे। लीले सिंगापुरलाई सुशासनयुक्त देश बनाए। जसको परिणाम आज पनि सिंगापुर संसारकै कम भ्रष्टाचार हुने देशमा पर्छ। ट्रान्सपरेन्सी इन्टरनेसनलका अनुसार सिंगापुर संसारका कम भ्रष्टाचार हुने दशमध्येको एक हो। सुशासन र भ्रष्टाचार नियन्त्रणबाट सुरु भएको उनको राजनीतिक यात्राले समृद्ध सिंगापुर दियो। सिंगापुर त एक उदाहरण मात्र हो, संसारका हरेक समृद्ध देश सुशासनको जगमा उठेका छन्। विकास र समृद्धि चाहने हो भने भ्रष्टाचार नियन्त्रण र सुशासनको प्रवद्र्धन एक अनिवार्य पूर्वशर्त हो। भ्रष्टाचार नियन्त्रणविना समृद्ध देशको परिकल्पना गर्न पनि सकिँदैन। नेपालले पनि समृद्धि खोजेको छ। राजनीतिक नारामा आएको छ। तर व्यवहारमा हाम्रो शासन व्यवस्था कति भ्रष्ट छ भने यसले कहीं पुग्न दिँदैन। हरेक दिन पत्रपत्रिकामा सार्वजनिक भइरहेका भ्रष्टाचारजन्य क्रियाकलाप भोलिपल्टै सेलाउँछ। कुनै छानबिन र कारबाही हुँदैन। हो, यही दण्डहीनताले चुलिँदै गएको भ्रष्टाचार नै समृद्धिको प्रमुख बाधक हो। केही उदाहरण हेरौं। जिल्लामा अख्तियार दुरुपयोग अनुसन्धान आयोगको अधिकारसमेत पाएका दोलखाका प्रमुख जिल्ला अधिकारी खगेन्द्रप्रसाद रिजालले अभियुक्तको परिवारबाट एक लाख २० हजार रुपैयाँ घुस लिएको तथ्यसहितको समाचार प्रकाशित भयो। न छानबिन न त कारबाहीको अवस्थामा उक्त घटना त्यत्तिकै सेलायो। नगरपालिका तथा गाउँपालिका प्रमुखले जबर्जस्ती अनियमित ढंगले रकम भुक्तानी गर्न दबाब दिएर आफूलाई पनि भ्रष्टाचारी बनाउन खोजेको भन्दै कर्मचारीले संसद् गुहारे। तिनै प्रमुखको नेतृत्व गर्ने राजनीतिक दल, सुशासन स्थापना गर्ने दायित्व बोकेको सरकार र भ्रष्टाचार गरेको पाइएमा कारबाही गर्ने अख्तियार चुपचाप छन्। सरकारले नै गठन गरेको सरकारी, सार्वजनिक र गुठीका जग्गा संरक्षणसम्बन्धी जाँचबुझ गर्न सरकारले गठन गरेको आयोगले ६ महिना लगाएर गरेको छानबिनमा ४४ जिल्लामा मात्रै सात हजार रोपनीभन्दा बढी सरकारी जग्गा व्यक्तिका नाममा नामसारी भएको भेटियो। प्रधानमन्त्रीनिवास नै निजीकरण गरेको र सत्तारूढ दलका शक्तिशाली महासचिव त्यसमा मुछिएको घटना सार्वजनिक हुँदासमेत सरकार त्यसलाई कारबाहीको दायराभित्र ल्याउने कुनै पहल गर्दैन। दिनदिनै समृद्धिको नारा मात्रै फलाक्छ। यातायात व्यवस्था विभागमा स्पार्ट लाइसेन्स प्रिन्ट गर्ने मेसिन भएर पनि त्यसलाई सञ्चालन गर्ने ज्ञान नहुँदा समस्या भइरहेको थियो। यस अवस्थामा प्रिन्टर चलाउन सिक्नका लागि प्राविधिक टोली युरोप पठाउनुपर्नेमा उच्च तहका प्रशासनिक कर्मचारी घुमफिर गर्न गए। फर्केपछि मेसिन चलेन। घुमफिरमा लाखौं रुपैयाँ खर्च मात्र भयो। यस्तो निर्णय गर्नेमाथि कुनै छानबिन र कारबाही हुँदैन। विराटनगर जुट मिलको जग्गा दुरुपयोगमा राष्ट्रिय जनता पार्टीका अध्यक्ष मण्डलका एकजना नेता अनिलकुमार झाको संलग्नता भेटिएपछि उनलाई भ्रष्टाचारको आरोपमा कारबाही गर्न न्यायिक आयोगले सिफारिस गर्यो। तर यसबारेमा सम्बन्धित निकाय देखेको नदेख्यै गरिरहेको छ। करछलीका घटना दिनदिनै सार्वजनिक भइरहेका छन्। तस्करीका घटना सार्वजनिक भइरहेका छन्। मालपोत कार्यालयमा काम गर्ने सामान्य नायब सुब्बाले १५ करोडभन्दा बढी भ्रष्टाचार गरेका घटना छन्। यस्तो दोहोरिन नदिन कुनै प्रणालीगत सुधारमा कुनै पनि सरकार काम गर्दैनन्। नेपाल वायु सेवा निगमले दुईवटा वाइडबडी जहाज ल्याउँदा ६ अर्ब ५९ करोड रुपैयाँ घोटाला भएको संसद्को सार्वजनिक लेखा समितिले निष्कर्ष निकालेको वर्ष दिन बितिसक्यो। यसबाहेक दुई अर्ब ४० करोड कमिसन पनि अनियमितता भएको समितिले ठहर गरेको थियो। यत्रो ठूलो अनियमितताका बारेमा अख्तियारले कुनै छानबिन गरेर दोषीमाथि मुद्दा दायरै गरेन। सरकारका प्रमुखले यस्तो घटनामा स्वतन्त्र छानबिन गरी सुरुदेखि संलग्नमाथि कारबाही गर्ने वातावरण बनाउनुपर्ने थियो। तर आफैंले कुनै अनियमितता नभएको फैसला सुनाउँदै हिँडेका छन्। २०७१ सालमा गठन भएको कर फस्छर्यौट आयोगले ३० अर्ब ५२ करोड ५७ लाख ७८ हजार ९ सय ३७ रुपैयाँ कर बक्यौता रहेमध्ये ९ अर्ब ५४ करोड ६१ लख १५ हजार ६ सय ४० रुपैयाँ मात्र कर उठाउने निर्णय गरेको थियो। २०७२ सालको मंसिरमा आयोगले बुझाएको प्रतिवेदनलाई मात्र आधार मान्ने हो भने २० अर्ब ९७ करोड ९६ लाख ६३ हजार २ सय ९७ रुपैयाँ कर छुटका नाममा राज्यकोषमाथि अपराध गरिएको छ। कूल ३९ अर्ब ६ करोड ६ लाख ८४ हजार ८ सय १५ रुपैयाँ कर तिर्न बाँकी रहेको एनसेललाई सर्वोच्च अदालतले २१ अर्ब १० करोड ३९ लाख ७१ हजार ५ सय ६५ रुपैयाँ मात्र कर तिर्नुपर्ने फैसला दियो। एउटा सिंगो बूढीगण्डकी हाइड्रो परियोजना निर्माण हुन सक्ने राज्यकोषको रकम स्वाहा भयो। भ्रष्टाचार नियन्त्रणका लागि संवैधानिक निकाय अख्तियार दुरुपयोग अनुसन्धान आयोग गठन भएको छ। तर यही आयोगमा नियुक्त हुने पदाधिकारीहरूको नैतिकतामा पटकपटक गम्भीर प्रश्न उठेका छन्। पूर्वप्रमुख आयुक्त लोकमानसिंह कार्कीदेखि अर्का आयुक्त राजनारायण पाठकसम्म नैतिक विचलन र भ्रष्टाचारजन्य क्रियाकलापमा संलग्न भएका घटनाहरू सार्वजनिक भएकै हुन्। पछिल्लो समय अर्का पूर्वप्रमुख आयुक्त दीप बस्न्यातले अनियमितता गरेको देखिएपछि सम्पत्ति शुद्धीकरण अनुसन्धान विभागले उनको सम्पत्ति रोक्का गरिसकेको छ। सरकारी सेवामा रहँदै बस्नेत भ्रष्टाचार र अकूत सम्पत्ति आर्जनका सवालमा विवादित थिए। पछि तिनै बस्नेतलाई राजनीतिक सहमतिका नाममा भ्रष्टाचार नियन्त्रण गर्ने संवैधानिक निकायकै प्रमुख आयुक्तमा नियुक्ति गरिएको थियो। अख्तियारका जिल्लास्थित प्रतिनिधिका रूपमा काम गरिरहेका प्रमुख जिल्ला अधिकारी तथा अन्य अधिकारीहरूकै बारेमा समयसमयमा गम्भीर प्रश्न उठिरहेका छन्। यी त केही उदाहरण मात्र हुन्। देशमा बस्ती तहदेखि सिंहदरबारसम्म भ्रष्टाचार तथा अनियमितताले डरलाग्दोसँग झाँगिएको छ। यसलाई राजनीतिक संरक्षण प्राप्त छ। अख्तियार दुरुपयोग अनुसन्धान आयोगले २०७५ सालमा एक अध्ययन गरेको थियो। उक्त अध्ययनमा भ्रष्टाचारको मुख्य कारण राजनीतिक दल भएको उल्लेख छ। सार्वजनिक निकायमा हुने भ्रष्टाचारको मुख्य जिम्मेवार राजनीतिक दल तथा तिनका नेता र कार्यकर्ता रहेको उक्त प्रतिवेदनको निष्कर्ष छ। राजनीतिक दलले आफ्नो स्वार्थ पूरा गर्ने शर्तमा संवैधानिक निकायमा पूर्वकर्मचारी तथा आफ्नो दलमा आस्था राख्ने कार्यकर्तालाई नियुक्ति दिँदा समग्र भ्रष्टाचार नियन्त्रणको गतिविधि नै गतिहीन र दिशाविहीन बन्न पुगेको छ। राजनीतिक दल आफूलाई सुधार्न तयार छैनन्। अनि नागरिक पनि राजनीतिक दलको भ्रष्टाचारका बारेमा चिन्तित त हुन्छन् तर निर्वाचनको समयमा अवसर आउँदा तिनै दलका पैसावालालाई मतदान गरी विजयी बनाउँछन्। यसको मतलब नागरिकदेखि नेतासम्म सरकारदेखि न्यायालयसम्म, भ्रष्टदेखि भ्रष्टाचार गर्ने निकायसम्मकै समग्र मिलेमतोमा भ्रष्टाचारले संस्थागत स्वरूप ग्रहण गरेको छ। यस्तो अवस्थामा वर्तमान सरकारले समृद्ध नेपाल सुखी नेपालीको जतिसुकै नारा लगाए पनि त्यो प्राप्ति हुने सम्भावना निकै कम छ। जबसम्म देशमा भ्रष्टाचार नियन्त्रण हुँदैन र सुशासन स्थापनाका लागि ठोस आधार तय हुँदैन तबसम्म समृद्धि कोरा सपना र चुनावमा मात्र काम लाग्ने राजनीतिक भाषणमा मात्र सीमित हुन पुग्छ। समृद्धि प्राप्तिका लागि त सिंगापुरले भ्रष्टाचार नियन्त्रण र सुशासन स्थापनामा गरेको कामलाई नेपाली सन्दर्भमा लागू गर्न जरुरी छ। भ्रष्टाचारको ग्राफ दिनदिनै बढ्दै जाने, यसको नियन्त्रणका लागि नारा दिने तर काम नगर्ने अनि नियन्त्रण गर्ने निकायलाई आफ्ना कार्यकर्ता तथा अनुयायी नियुक्ति गर्ने प्रवृत्तिले समृद्धि कदापि प्राप्त गर्न सकिन्न।"
जुन कसैले सकेको थिएन,"काठमाडौं : एकपछि अर्को सफलता हात पार्दै गएकी नेपालकी कीर्तिमानी जलपरी गौरिका सिंहले अर्को उपलब्धि हासिल गरेकी छन् । १३औं दक्षिण एसियाली खेलकुद (साग)मा उनले चौथो स्वर्ण पदक जितिन् । १७ वर्षीया गौरिकाले सोमबार सातदोबाटोस्थित हिटिङ पौडी पोखरीमा भएको महिला एक सय मिटर फ्रिस्टाइल स्पर्धामा स्वर्ण हात पारेकी हुन् । गौरिका सागको एउटै संस्करणमा चारवटा स्वर्ण पदक जित्ने पहिलो नेपाली खेलाडी बनेकी छन् । सागको १३औं सागअघि कुनै पनि नेपाली खेलाडीले एउटै संस्करणमा दुई स्वर्णसम्म जित्न सकेका थिएनन् । जारी सागमा यसअघि गौरिकाले दुई सय मिटर फ्रिस्टाइल, दुई सय मिटर ब्याकस्ट्रोक र चार सय मिटर फ्रिस्टाइल स्पर्धामा स्वर्ण चुमेकी थिइन् । सोमबार भएको एक सय मिटर फ्रिस्टाइल स्पर्धामा गौरिकाले निर्धारित दूरी ५८१३ सेकेन्डमा पूरा गरिन् । उक्त स्पर्धामा उनले भारतीय खेलाडी शिवांगी शर्मालाई पछि पारिन् । यसअघि दुई स्पर्धामा स्वर्ण जित्दा पनि उनले शिवांगीलाई नै पछि पारेकी थिइन् । एउटा स्पर्धामा भने उनले श्रीलंकाली खेलाडीलाई हराएकी थिइन् । जारी सागमा आठवटा स्पर्धामा भाग लिएकी गौरिकाले सबैमा कुनै न कुनै पदक हात पारिन् । उनले चार स्वर्णका अतिरिक्त दुई रजत र दुई कांस्य पनि जितिन् । उनले नेपालका कीर्तिमानी तेक्वान्दो खेलाडी दीपक विष्टसँग बराबरी गरेकी छन् । हाल खेल जीवनबाट सन्न्यास लिइसकेका दीपकले सागको लगातार चार संस्करणमा स्वर्ण पदक जितेर कीर्तिमान बनाएका थिए । गौरिकाले भने सागको एउटै संस्करणमा चारवटा स्वर्ण पदक जितिन् । गौरिकाले ५० मिटर ब्याकस्ट्रोक स्पर्धामा राष्ट्रिय कीर्तिमानसहित रजत पदक हात पारेकी थिइन् । उक्त स्पर्धामा स्वर्ण जित्ने भारतीय खेलाडी मन्ना राजीव पटेलसँग उनी दुई सेकेन्डभन्दा कम समयले पछाडि परिन् । गौरिकाले महिला एक सय मिटर ब्याकस्ट्रोक स्पर्धामा पनि रजत जितेकी थिइन् । महिलाको आठ सय मिटर फ्रिस्टाइल रिले र महिला चार सय मिटर फ्रिस्टाइल रिलेमा नेपालले कांस्य जित्दा पनि गौरिका टोलीमा सहभागी थिइन् । सागमा गौरिकाको यो दोस्रो सहभागिता हो । यसअघि सन् २०१६ मा भारतको गुवाहाटी र सिलोङमा आयोजित १२औं सागमा पनि उनले भाग लिएकी थिइन् । उक्त सागमा उनले रजत र कांस्य पदक जितेकी थिइन् । सन् २०१६ मा आयोजित रियो ओलम्पिकमा उनले सबैभन्दा कम उमेरकी खेलाडीको गतिलो चर्चा बटुलेकी थिइन् । त्यति बेला उनी मात्र १३ वर्षकी थिइन् ।"
साग फुटबल फाइनल : पहिलो हाफमा नेपाल र भुटानको ११ बराबरी,काठमाडौं : १३औं दक्षिण एसियाली खेलकुद (साग) पुरुष फुटबलको फाइनल फाइनलको पहिलो हाफमा नेपाल र भुटानले ११ बराबरी खेलेका छन्। नेपालले १७ औं मिनेटमा लिएको अग्रतालाई रोक्दै भुटानले ३७ औं मिनेटमा गोल गरेपछि खेल पहिलो हाफमा बराबरी भएको हो। १७ औं मिनेटमा नेपालका अभिषेक रिजालले गोल गर्दै टिमलाई अग्रता दिलाएका थिए। जवाफमा भुटानका कप्तान चेन्चो ग्याल्चेनले ३७ औं मिनेटमा गोल गर्दै बराबरी गरेका हुन्। आइतबार भएको लिग चरणको अन्तिम खेलमा बंगलादेशलाई १० गोलले हराउँदै नेपालले फाइनलमा भुटानसँगको भेट पक्का गरेको थियो। नेपालले लिग चरणको खेलमा भुटानलाई ४० गोलले पराजित गरेको थियो। फाइनलमा भुटानले पहिलो हाफमा बरारबी गोल गरेपछि नेपालमाथि घरेलु मैदानमा स्वर्ण जित्ने प्रेसर बढेको छ। नेपाल लिग चरणको विजेता बन्दै फाइनलमा पुगेको हो। राउन्ड रोविन लिगका आधारमा सञ्चालित पुरुष फुटबलको शीर्ष स्थानमा रहेका नेपालले चार खेलबाट १० अंक बनाएको छ। नेपालले तीन जित र एक बराबरी नतिजा निकालेको थियो। तीन जित र एक हार खेपेको भुटान उपविजेता हो। भुटानले नौ अंक बनाएको छ। नेपाल साग फुटबलको साबिक विजेता हो। भारतमा सन् २०१६ मा भएको १२औं संस्करणको फाइनलमा नेपालले आयोजक भारतलाई हराउँदै उपाधि जितेको थियो। साग फुटबल फाइनल : नेपाल र भुटानबीचको भिडन्त सुरु साग फुटबल फाइनल : भुटानमाथि नेपालको पहिलो गोल साग फुटबल फाइनल : ३७ औं मिनेटमा भुटानले नेपालमाथि गोल फर्कायो
साग फुटबलमा नेपाललाई स्वर्ण : भुटान उपविजेता,काठमाडौं : १३औं दक्षिण एसियाली खेलकुद (साग)को पुरुष फुटबलमा नेपालले स्वर्ण जितेको छ। पहिलो हाफमा भुटानसँग ११ को बराबरी खेलको नेपालले दोस्रो हाफमा अग्रता लिदै स्वर्ण जितेको हो। नेपालले १७ औं मिनेटमा लिएको अग्रतालाई रोक्दै भुटानले ३७ औं मिनेटमा गोल गरेपछि खेल पहिलो हाफमा बराबरी भएको थियो। पहिलो हाफमा बराबरीमा अड्किएको नेपालले दोस्रो हाफमा गोल गर्दै नेपाललाई स्वर्ण दिलाएका हुन्। १७ औं मिनेटमा नेपालका अभिषेक रिजालले गोल गर्दै टिमलाई अग्रता दिलाएका थिए। जवाफमा भुटानका कप्तान चेन्चो ग्याल्चेनले ३७ औं मिनेटमा गोल गर्दै बराबरी गरेका थिए। खेलको ५५ औं मिनेटमा सुनिल बलको गोलमार्फत् नै नेपालले स्वर्ण जितेको हो। ५५ मिनेटको सुनिलको गोल नै नेपालको जितका लागि पर्याप्त भयो। नेपाल साग फुटबलको साबिक विजेता हो। भारतमा सन् २०१६ मा भएको १२औं संस्करणको फाइनलमा नेपालले आयोजक भारतलाई हराउँदै उपाधि जितेको थियो। मंगलबारको विजयसँगै नेपालले फुटबलमा लगातार सागमा दुई सिजन स्वर्ण जितेको छ। आइतबार भएको लिग चरणको अन्तिम खेलमा बंगलादेशलाई १० गोलले हराउँदै नेपालले फाइनलमा भुटानसँगको भेट पक्का गरेको थियो। नेपालले लिग चरणको खेलमा भुटानलाई ४० गोलले पराजित गरेको थियो। नेपाल लिग चरणको विजेता बन्दै फाइनलमा पुगेको हो। राउन्ड रोविन लिगका आधारमा सञ्चालित पुरुष फुटबलको शीर्ष स्थानमा रहेका नेपालले चार खेलबाट १० अंक बनाएको थियो। भुटान साग फुटबलमा पहिलो पटक फाइनल पुगेको हो। ऊ उपविजेता बनेको छ। साग फुटबल फाइनल : नेपाल र भुटानबीचको भिडन्त सुरु साग फुटबल फाइनल : भुटानमाथि नेपालको पहिलो गोल साग फुटबल फाइनल : ३७ औं मिनेटमा भुटानले नेपालमाथि गोल फर्कायो साग फुटबल फाइनल : पहिलो हाफमा नेपाल र भुटानको ११ बराबरी प्रहरीले कुटेपछि खेल पत्रकारको विरोध प्रदर्शन साग फुटबल फाइनल :दोस्रो हाफको सुरुमै भुटानमाथि नेपालको दोस्रो गोल
सागको भव्य समापन : अर्को संस्करण पाकिस्तानमा,"काठमाडौं : आगामी संस्करणमा पाकिस्तानमा भेट्ने वाचा गर्दै १३औं दक्षिण एसियाली खेलकुद (साग)को भव्य समापन गरिएको छ । दशरथ रंगशालामा मङ्गलबार साँझ नेपाल र भुटानबीचको पुरुष फुटबल फाइनल खेलसँगै विशेष समारोहबीच सागको भव्य समापन गरिएको हो । समापन समारोहलाई उपप्रधान तथा रक्षामन्त्री ईश्वर पोखरेल, ओलम्पिक कमिटीका अध्यक्ष जीवनराम श्रेष्ठ, राखेपमा सदस्यसचिव रमेश सिलवालले विशेष सम्बोधन गरेका थिए । सम्बोधनका क्रममा सबैले अथक प्रयासले छोटो समयमा साग सफलतापूर्वक सम्पन्न गरेको बताए । सोही अवसरमा नेपाल ओलम्पिक कमिटीमा अध्यक्ष जीवनराम श्रेष्ठले १४औं सागको आयोजक पाकिस्तान ओलम्पिक कमिटीका अध्यक्ष सैद अलि हसनलाई साग आयोजनाको झन्डा हस्तान्तरण गरेका थिए । झन्डा ग्रहण गर्दै अध्यक्ष हसनले नेपालको आतिथ्यले सबैलाई लोभ्याएको बताए । उनले आगामी संस्करणमा सबैलाई आतिथ्य दिन पाकिस्तान तयार रहेको बताए । समापन समारोहमा खेलाडीको मार्चपास, सांस्कृतिक कार्यक्रम, विद्यालयका विद्यार्थीको प्रदर्शन तथा आर्मी, प्रहरी र सशस्त्र प्रहरीको संयुक्त ब्यान्ड र सराय नाचको विशेष प्रस्तुति रहेको थियो । समापन समारोहलाई प्रधानमन्त्री केपी शर्मा ओलीले भिडियोमार्फत विशेष सम्बोधन गरेका थिए । नेपालका पदक विजेता खेलाडी र प्रशिक्षकलाई प्रधानमन्त्री ओलीले बुधबार विशेष पुरस्कार घोषणा गर्ने कार्यक्रम छ ।"
बक्सिङमा सनिललाई स्वर्ण,काठमाडौं : बक्सिङमा नेपाली खेलाडी सनिल शाहीले स्वर्ण पदक जितेका छन्। १३औं दक्षिण एशियाली खेलकुद (साग)मा शाहीले स्वर्ण जितेका हुन्। सातदोबाटोस्थित कराते हलमा मंगलबार पुरुष ६० केजी तौल समूहमा भारतका खेलाडीलाई हराउँदै उनले स्वर्ण जितेका छन्। शाहीले भारतका भिरेन्द्रर सिंहलाई हराए।
सागमा नेपाललाई ५१ स्वर्ण : जितपछिको सेलिब्रेसन काइदा (फोटो फिचर),"तस्बिर : सुनिता डंगोल र दिपेन श्रेष्ठ काठमाडौं : नेपालको आयोजनामा भएको १३ औं दक्षिण एसियाली खेलकुद (साग) प्रतियोगिता समापन भएको छ । मंगलबार साँझ दशरथ रंगशालामा आयोजित विशेष समारोहबीच १३औँ साग समापन भएको हो । नेपालले ५१ स्वर्ण पदक जित्दै प्रतियोगिता सम्पन्न भएको हो । साग अन्तर्गत पुरुष फुटबल खेलमा नेपाली राष्ट्रिय यु२३ फुटबल टोलीले भुटानलाई हराउँदै स्वर्ण पदक जितेको छ । त्रिपुरेश्वरस्थित दशरथ रङ्गशालामा आज भएको फाइनल खेलमा नेपालले भुटानलाई २१ गोलअन्तरले पराजित गदै स्वर्ण पदक जितेको हो । नेपालले सागअन्तर्गत पुरुष फुटबलमा लगातार दोस्रो पटक स्वर्ण जितेको हो । यसअघि सन् २०१६ मा भारतमा भएको सागमा पनि नेपालले स्वर्ण पदक जितेको थियो। निर्णायक गोल गर्दा टिसर्ट फुकाएर सेलिब्रेसन गरेका नेपाली खेलाडीले स्वर्ण जितेपछि बल पेटमा राखेरसम्म सेलिब्रेसन गर्न भ्याए । नेपालको जितमा अभिषेक रिजाल र सुनिल बलले गोल गरे । भुटानका लागि भने चेन्चो ग्यालसेनले गोल गरे । खेलको १६ औँ मिनेटमा अभिषेकले करिब ६ यार्ड बक्स नजिकबाट गोल गर्दै नेपाललाई पहिलो अग्रता दिलाएका थिए । उनले विकास खवासको लामो थ्रो इनलाई पेनाल्टी क्षेत्रभित्र उत्कृष्ट नियन्त्रण गर्दै गोल गर्न सफल भएका हुन् त्यस्तै खेलको ३६ औँ मिनेटमा भुटानले बराबरी गोल फर्कायो । भुटानका ग्याल्सेनले पेनाल्टी क्षेत्रभित्रबाट उत्कृष्ट फिनिस गर्दै खेललाई ११ गोलको बराबरीमा ल्याएका थिए । खेलको मध्यान्तरअघि ११ गोलको बराबरीमा पुगेको नेपालले मध्यान्तरपछि एक गोल थप्दै नेपाललाई स्वर्ण पदक दिलाएको हो । खेलको ५४ औँ मिनेटमा सुनिलले दायाँ विङ्गबाट आएको क्रसलाई हेडमार्फत गोल गर्दै नेपाललाई स्वर्ण पदक दिलाए । सागमा पहिलो पटक फाइनलमा पुगेको भुटानले रजत पदकमा चित्त बुझायो । सागमा भारतले १७४ वटा स्वर्ण पदक जित्यो । त्यसैगरी श्रीलंका ४०, पाकिस्तान ३१, बंगलादेश १९, माल्दिभ्स १ स्वर्ण जित्न सफल भए भने भुटानले एउटा पनि स्वर्ण जित्न सकेन् । एउटा मात्र स्वर्ण जित्ने सम्भावनासहित पुरुष फुटबलको फाइनलमा नेपालसँग भिडेको भुटान उपविजेतामा सीमित भयो । सागमा स्वर्ण पदक जित्ने नेपाली खेलाडी सागमा कराँते (एकल काता) मण्डेकाजी श्रेष्ठ, कराँते (टिम काता, पुरुष) मण्डेकाजी श्रेष्ठ, महसुस तामाङ, प्रवीण मानन्धर, कराँते (टिम काता) निर्मला तामाङ, सङ्गीता मगर, सरु कार्की, कराँते (५५ केजी) लक्ष्मण तामाङ, कराँते (८४ केजीमाथि) विप्लवलाल श्रेष्ठ, कराँते (४५ केजी मुनि) कुसुम खड्का र कराँते (५० केजीमुनि) अनु अधिकारी । त्यसैगरी कराँते (६७ केजी) नवीन रसाइली, कराँते (६८ केजी) सुनिता महर्जन, कराँते (६८ केजी) अनुपमा मगर, तेक्वान्दो पुम्से (२३२९ वर्ष) कमल श्रेष्ठ, तेक्वान्दो पुम्से (१७२३ वर्ष) सिना मादेन लिम्बु, तेक्वान्दो पुम्से (२३२९ वर्ष) पार्वती गुरुङ, तेक्वान्दो पुम्से (२९ वर्षमाथि) आयशा शाक्य, तेक्वान्दो पुम्से (२९ वर्षमाथि) आयशा शाक्य र सञ्जिवकुमार पाण्डेले नेपाललाई स्वर्ण पदक दिलाउन सफल भए। पुम्से महिला टिम (१७२३ वर्ष) निशा दर्नाल, स्वस्तिका तामाङ र सन्जिला तिमल्सिना, पुम्से महिला टिम (२३२९ वर्ष) निता गुरुङ, प्रशंसा क्षेत्री र सशीला राई, तेक्वान्दो (४६ केजी मुनि) काजल श्रेष्ठ, तेक्वान्दो (६८ केजीमुनि) वीरबहादुर महरा, ट्रायथलनमा सोनी गुरुङ, डुवाथोलनमा हिमाल टमाटा, उसु (थाउलो) मा विजय सिन्जाली, उसु (थाउलो)तर्फ सुस्मिता तामाङ, उसु (थाउलो)तर्फ दीपक हमाल, एथलेटिक्स (१० हजार मिटर)मा सन्तोषी श्रेष्ठ, साइक्लिङ (डाउनहिल) मा राजेश मगर र साइक्लिङ (डाउनहिल) मा निश्मा श्रेष्ठले पनि नेपाललाई लागि स्वर्ण पदक पाए । त्यस्तै तेक्वान्दो (६२ केजीमुनि) सङ्गीता बस्याल, तेक्वान्दो (८७ केजी) सक्षम कार्की, उसु (थाउलो नान्दौ) नीमा घर्तीमगर, साइक्लिङ (क्रस कन्ट्री) लक्ष्मी श्रेष्ठ, साइक्लिङ (क्रस कन्ट्री) बुद्धिबहादुर तामाङ, पौडी (२०० मिटर फ्रिस्टाइल) गौरिका सिंह, तेक्वान्दो (८७ केजी) भुपेन श्रेष्ठ, भारोत्तोलन (५९ केजी) सन्जु चौधरी र उसु (५६ केजी) जुनी राईले स्वर्ण पदक हात पारे । त्यस्तै एथलेटिक्स (पाँच हजार मिटर दौड) गोपीचन्द्र पार्की, गल्फ सुवास तामाङ, गल्फ (टिम इभेन्ट) सुवास तामाङ, शुक्रबहादुर राई, टङ्कबहादुर कार्की र निरज तामाङ, भारोत्तलन विकास थापा, पौड (दुई सय मिटर ब्याकस्ट्रोक) गौरिका सिंह, म्याराथन किरणसिंह बोगटी, कुस्ती (५५ केजी) सङ्गीता धामी र पौडी (चार सय मिटर फ्रिस्टाइल) गौरिका सिंहले स्वर्ण पदक दिलाइन् । देविका खड्का, बक्सिङ (५४ केजी) मिनु गुरुङ, बक्सिङ (६४ केजी) भुपेन्द्र थापा, जुडो (७८ केजी) पुनम श्रेष्ठ, पौडी (एक सय मिटर फ्रिस्टाइल) गौरिका सिंह, बक्सिङ (६० केजी) सुनिल शाही र फुटबल पुरुषमा स्वर्ण पदक प्राप्त भएको छ ।"
जुडोमा चम्किएकी पुनम,"काठमाडौं : १३औं दक्षिण एसियाली खेलकुद (साग) अन्तर्गत जुडोमा नेपालकी पुनम श्रेष्ठले स्वर्ण पदक जितेकी छन्। लगनखेलस्थित सैनिक तालिम तथा शारीरिक केन्द्रको कभर्डहलमा सोमबार भएको महिला ७८ केजीमुनिको तौल समूहमा पुनमले स्वर्ण जितेकी हुन्। यस तौल समूहमा भारतले रजत र श्रीलंकाले दुवै कांस्य जित्यो। यसैगरी महिला ७० केजी तौल समूहमा नेपालकी विनिता मगरले रजत पदकमा चित्त बुझाइन्। यस स्पर्धामा भारतले स्वर्ण र श्रीलंकाले कांस्य जित्यो। पुरुष ९० केजी तौल समूहमा नेपालका श्रीराम मकाजू कास्यमा सीमित भए। यो तौल समूहमा भारतले स्वर्ण जित्दा पाकिस्तानले रजत पक्का गर्यो। पुरुष एक सय केजी तौल माथिको प्रतिस्पर्धामा नेपालका राजन जोशीले कांस्यमा चित्त बुझाए। यस स्पर्धामा पाकिस्तानले स्वर्ण, भारतले रजत र श्रीलंकाले कांस्य जित्यो। पुरुष एक सय केजीमुनि नेपालका रमेशबहादुर चन्दले कांस्य जिते। पाकिस्तानले स्वर्ण र भारतले रजत तथा श्रीलंकाले थप एक कांस्य जित्यो। महिला ७८ केजीमाथि नेपालकी आकृति जोशीले रजत जितिन्। भारतले स्वर्ण जित्दा श्रीलंका र पाकिस्तानले कांस्य बाँडे। पुरुष ८१ केजीमुनी भारतले स्वर्ण जित्दा पाकिस्तानले रजत, श्रीलंका र बंगलादेशले कांस्य जिते।"
प्रहरीले कुटेपछि खेल पत्रकारको विरोध प्रदर्शन,काठमाडौं : खेल पत्रकारलाई प्रहरीले कुटेपछि विरोध प्रदर्शन भएको छ। दशरथ रंगशालामा १३औं दक्षिण एसियाली खेकुदको समापन कार्यक्रम सुरु हुनुअघि प्रहरीबाट पत्रकार कुटिएका हुन्। सर्वसाधारणमाथि प्रहरीले कुटपिट गरिरहेको फोटो खिच्न खोज्दा मंगलबार पत्रकार सुमन चापागाईलाई पनि प्रहरीले कुटपिट गरेको भन्दै खेल पत्रकारले अहिले विरोध प्रदर्शन गरिरहेका छन्। टिकट लिने ठाउँमा भीडभाड थियो। टिकट लिन आएकाहरुलाई प्रहरीले दुर्व्यवहार गरेको देखेर पत्रकार चापागाईले सम्झाउन खोजेका थिए। प्रहरीले कुटपिट जारी राखे। त्यसपछि फोटो खिच्न लागेका बेला आफूलाई कुटपिट गरेको चापागाईले बताएका छन्।
साग फुटबल फाइनल :दोस्रो हाफको सुरुमै भुटानमाथि नेपालको दोस्रो गोल,काठमाडौं : १३औं दक्षिण एसियाली खेलकुद (साग) पुरुष फुटबलको पहिलो हाफमा भुटानसँग ११ को बराबरी खेलको नेपालले दोस्रो हाफमा अग्रता लिएको छ। दोस्रो हाफको सुरुमै खेलको ५५ औं मिनेटमा सुनिल बलको गोलमार्फत् नेपालले अग्रता लिएको हो। नेपालले १७ औं मिनेटमा लिएको अग्रतालाई रोक्दै भुटानले ३७ औं मिनेटमा गोल गरेपछि खेल पहिलो हाफमा बराबरी भएको थियो। १७ औं मिनेटमा नेपालका अभिषेक रिजालले गोल गर्दै टिमलाई अग्रता दिलाएका थिए। जवाफमा भुटानका कप्तान चेन्चो ग्याल्चेनले ३७ औं मिनेटमा गोल गर्दै बराबरी गरेका थिए। आइतबार भएको लिग चरणको अन्तिम खेलमा बंगलादेशलाई १० गोलले हराउँदै नेपालले फाइनलमा भुटानसँगको भेट पक्का गरेको थियो। नेपालले लिग चरणको खेलमा भुटानलाई ४० गोलले पराजित गरेको थियो। फाइनलमा भुटानले पहिलो हाफमा बरारबी गोल गरेपछि नेपालमाथि घरेलु मैदानमा स्वर्ण जित्ने प्रेसर बढेको थियो। सुनिल बलको दोस्रो गोलले नेपाली टिममाथि उत्साह बढेको छ। नेपाल लिग चरणको विजेता बन्दै फाइनलमा पुगेको हो। राउन्ड रोविन लिगका आधारमा सञ्चालित पुरुष फुटबलको शीर्ष स्थानमा रहेका नेपालले चार खेलबाट १० अंक बनाएको छ। नेपालले तीन जित र एक बराबरी नतिजा निकालेको थियो। तीन जित र एक हार खेपेको भुटान उपविजेता हो। भुटानले नौ अंक बनाएको छ। नेपाल साग फुटबलको साबिक विजेता हो। भारतमा सन् २०१६ मा भएको १२औं संस्करणको फाइनलमा नेपालले आयोजक भारतलाई हराउँदै उपाधि जितेको थियो। साग फुटबल फाइनल : नेपाल र भुटानबीचको भिडन्त सुरु साग फुटबल फाइनल : भुटानमाथि नेपालको पहिलो गोल साग फुटबल फाइनल : ३७ औं मिनेटमा भुटानले नेपालमाथि गोल फर्कायो साग फुटबल फाइनल : पहिलो हाफमा नेपाल र भुटानको ११ बराबरी
साग फुटबल फाइनल : नेपाल र भुटानबीचको भिडन्त सुरु,"काठमाडौं : नेपालको पुरुष फुटबल टोली १३औं दक्षिण एसियाली खेलकुद (साग)को फाइनलमा भुटानसँग भिड्दै छ। दशरथ रंगशालामा मंगलबार दिउँसो ठिक ३ बजे नेपाल र भुटानबीचको फाइनल भिडन्त सुरु भएको हो। आइतबार भएको लिग चरणको अन्तिम खेलमा बंगलादेशलाई १० गोलले हराउँदै नेपालले फाइनलमा भुटानसँगको भेट पक्का गरेको थियो। नेपालले लिग चरणको खेलमा भुटानलाई ४० गोलले पराजित गरेको थियो। नेपाल लिग चरणको विजेता बन्दै फाइनलमा पुगेको हो। राउन्ड रोविन लिगका आधारमा सञ्चालित पुरुष फुटबलको शीर्ष स्थानमा रहेका नेपालले चार खेलबाट १० अंक बनाएको छ। नेपालले तीन जित र एक बराबरी नतिजा निकालेको थियो। तीन जित र एक हार खेपेको भुटान उपविजेता बन्यो। भुटानले नौ अंक बनाएको छ । नेपालका प्रशिक्षक बालगोपाल महर्जनले खेलाडीले राम्रो खेल्दै फाइनलमा स्थान बनाएको र उपाधि नजिक पुगेको बताएका छन् । हामीले सबै खेलमा राम्रो खेल्यौं। लिग चरणको एउटा खेलमा इन्जुरी समयको गोलले बराबरी भयो। लिग चरणमै भुटानलाई फराकिलो अन्तरले हराएकोले फेरि हराएर उपाधि जित्न चाहन्छौं, उनले भने । फाइनल खेल उपाधि रक्षाका लागि खेल्ने उनले बताए । नेपाल साग फुटबलको साबिक विजेता हो। भारतमा सन् २०१६ मा भएको १२औं संस्करणको फाइनलमा नेपालले आयोजक भारतलाई हराउँदै उपाधि जितेको थियो।"
साग फुटबल फाइनल : ३७ औं मिनेटमा भुटानले नेपालमाथि गोल फर्कायो,"काठमाडौं : १३औं दक्षिण एसियाली खेलकुद (साग)को फाइनलमा नेपालले १७ औं मिनेटमा गरेको अग्रतालाई भुटानले रोकेको छ। खेलको १७ औं मिनेटको सुरुमै नेपालका अभिषेक रिजालले भुटानमाथि गरेको गोलको जवाफ भुटानका कप्तान चेन्चो ग्याल्चेनले गोल गर्दै बराबरी गरेका हुन्। दशरथ रंगशालामा मंगलबार दिउँसो ठिक ३ बजे सुरु भएको फाइनल भिडन्तको १७ औं मिनेटमा नेपालले अग्रता लिएको थियो। भुटानले बराबरी गोल गरेसँगै नेपालमाथि प्रेसर बढेको छ। आइतबार भएको लिग चरणको अन्तिम खेलमा बंगलादेशलाई १० गोलले हराउँदै नेपालले फाइनलमा भुटानसँगको भेट पक्का गरेको थियो। नेपालले लिग चरणको खेलमा भुटानलाई ४० गोलले पराजित गरेको थियो। नेपाल लिग चरणको विजेता बन्दै फाइनलमा पुगेको हो। राउन्ड रोविन लिगका आधारमा सञ्चालित पुरुष फुटबलको शीर्ष स्थानमा रहेका नेपालले चार खेलबाट १० अंक बनाएको छ। नेपालले तीन जित र एक बराबरी नतिजा निकालेको थियो। तीन जित र एक हार खेपेको भुटान उपविजेता बन्यो। भुटानले नौ अंक बनाएको छ। नेपालका प्रशिक्षक बालगोपाल महर्जनले खेलाडीले राम्रो खेल्दै फाइनलमा स्थान बनाएको र उपाधि नजिक पुगेको बताएका छन्। साग फुटबल फाइनल : नेपाल र भुटानबीचको भिडन्त सुरु साग फुटबल फाइनल : भुटानमाथि नेपालको पहिलो गोल हामीले सबै खेलमा राम्रो खेल्यौं। लिग चरणको एउटा खेलमा इन्जुरी समयको गोलले बराबरी भयो। लिग चरणमै भुटानलाई फराकिलो अन्तरले हराएकोले फेरि हराएर उपाधि जित्न चाहन्छौं, उनले भने। फाइनल खेल उपाधि रक्षाका लागि खेल्ने उनले बताए। नेपाल साग फुटबलको साबिक विजेता हो। भारतमा सन् २०१६ मा भएको १२औं संस्करणको फाइनलमा नेपालले आयोजक भारतलाई हराउँदै उपाधि जितेको थियो।"
साग समापन छोटो र भव्य हुने,"काठमाडौं : १३औं दक्षिण एसियाली खेलकुदको समापन उद्घाटनभन्दा छोटो हुने भएको छ। समापन कार्यक्रम भव्य र छोटो हुने राष्ट्रिय खेलकुद परिषद् (राखेप)का सदस्यसचिव रमेशकुमार सिलवालले जानकारी दिए। दशरथ रंगशालामा नेपाल र भुटानबीचको फुटबलअघि दिउँसो १२ः०० बजे संसद्११ र राष्ट्रसेवक११ बीच मैत्रीपूर्ण फुटबल हुनेछ। ३ः०० बजे फुटबलको फाइनलपछि खेलाडीको मार्चपास सुरु हुनेछ। मार्चपास सकिएपछि सार्कको १४औं संस्करण आयोजक पाकिस्तानलाई झन्डा हस्तान्तरण गरिनेछ। पाकिस्तालले सांस्कृतिक कार्यक्रम गरेमा उसलाई ३० मिनेटको समय छुट्ट्याइएको छ, सिलवालले भने। समापन समारोहमा सांस्कृतिक कार्यक्रम, विद्यालयका विद्यार्थीको प्रदर्शन तथा ब्यान्ड र सराय नाचको विशेष प्रस्तुति रहनेछ। समापन समारोहमा उपप्रधान तथा रक्षामन्त्री ईश्वर पोखरेल, ओलम्पिक कमिटीका अध्यक्ष जीवनराम श्रेष्ठ, राखेपमा सदस्यसचिव रमेश सिलवाल र पाकिस्तानका प्रतिनिधिले सम्बोधन गर्नेछन्। राखेपले दशरथ रंगशालाको क्षमतालाई ध्यानमा राखेर साधारण प्यारापिटमा आठ हजार र भीआईपी प्यारापिटमा एक हजार मात्र दर्शक टिकट बिक्री गरेको छ। टिकट मूल्य साधारण प्यारापिटको एक हजार र भीआईपीएको दुई हजार राखिएको बताइएको छ। यसैगरी समापनका अवसरमा नेपाल भ्रमण वर्षको केही कार्यक्रमसहित आतसबाजी गरिनेछ। यसैगरी राखेपका सदस्यसचिव सिलवालले बुधबार प्रधानमन्त्री केपी शर्मा ओलीले पदक विजेता नेपाली खेलाडीलाई प्रोत्साहनसहित विशेष सम्बोधन गर्ने जानकारी दिए। उनले सागका खेलहरु सोचेभन्दा निकै राम्रो भएको बताए। नवौं दिनसम्म सागका खेलहरू सोचेभन्दा राम्रो भएको छ। मूल्यांकन गर्ने जिम्मा आमनेपालीको हो, सोमबार आयोजित पत्रकार सम्मेलनमा सिलवालले भने।"
साग फुटबल फाइनल : भुटानमाथि नेपालको पहिलो गोल,"काठमाडौं : १३औं दक्षिण एसियाली खेलकुद (साग)को फाइनलमा नेपालले पहिलो गोल गरेको छ। खेलको १७ औं मिनेटको सुरुमै नेपालका अभिषेक रिजालले भुटानमाथि पहिलो गोल गरेका हुन्। दशरथ रंगशालामा मंगलबार दिउँसो ठिक ३ बजे सुरु भएको फाइनल भिडन्तको १७ औं मिनेटमा नेपालले अग्रता लिएको हो। अभिषेकको यो तेस्रो गोल हो। सागमा सुजल श्रेष्ठसँग उनले बराबरी गोल गरेका छन्। आइतबार भएको लिग चरणको अन्तिम खेलमा बंगलादेशलाई १० गोलले हराउँदै नेपालले फाइनलमा भुटानसँगको भेट पक्का गरेको थियो। नेपालले लिग चरणको खेलमा भुटानलाई ४० गोलले पराजित गरेको थियो। नेपाल लिग चरणको विजेता बन्दै फाइनलमा पुगेको हो। राउन्ड रोविन लिगका आधारमा सञ्चालित पुरुष फुटबलको शीर्ष स्थानमा रहेका नेपालले चार खेलबाट १० अंक बनाएको छ। नेपालले तीन जित र एक बराबरी नतिजा निकालेको थियो। तीन जित र एक हार खेपेको भुटान उपविजेता बन्यो। भुटानले नौ अंक बनाएको छ। नेपालका प्रशिक्षक बालगोपाल महर्जनले खेलाडीले राम्रो खेल्दै फाइनलमा स्थान बनाएको र उपाधि नजिक पुगेको बताएका छन्। हामीले सबै खेलमा राम्रो खेल्यौं। लिग चरणको एउटा खेलमा इन्जुरी समयको गोलले बराबरी भयो। लिग चरणमै भुटानलाई फराकिलो अन्तरले हराएकोले फेरि हराएर उपाधि जित्न चाहन्छौं, उनले भने। फाइनल खेल उपाधि रक्षाका लागि खेल्ने उनले बताए। नेपाल साग फुटबलको साबिक विजेता हो। भारतमा सन् २०१६ मा भएको १२औं संस्करणको फाइनलमा नेपालले आयोजक भारतलाई हराउँदै उपाधि जितेको थियो। साग फुटबल फाइनल : नेपाल र भुटानबीचको भिडन्त सुरु"
यसरी हुँदैछ साग समापन,"काठमाडौं : यही मंसिर १५ गतेदेखि औपचारिकरुपमा सुरु भएको दक्षिण एसियाली खेलकुद (साग) को १३औं संस्करण मंगलबार समापन हुँदैछ।त्रिपुरेश्वरस्थित दशरथ रंगशालामा सागको समापन भव्य तरिकाले गरिँदैछ। समापन कार्यक्रम भव्य र छोटो हुने राष्ट्रिय खेलकुद परिषद् (राखेप)का सदस्यसचिव रमेशकुमार सिलवालले जानकारी दिएका छन्। साग समापन समारोहमा प्रधानमन्त्री केपी ओलीले भिडियो कन्फ्रेन्समार्फत सम्बोधन गर्ने भएका छन्। उनले पदक विजेता नेपाली खेलाडीलाई प्रोत्साहनसहित विशेष सम्बोधन गर्ने कार्यक्रम रहेको प्रधानमन्त्रीका प्रेस सल्लाहकार सूर्य थापाले जानकारी दिए। दशरथ रंगशालामा ३ बजे फुटबलको फाइनपछि खेलाडीको मार्चपास सुरु हुनेछ। मार्चपास सकिएपछि सार्कको १४औं संस्करण आयोजक पाकिस्तानलाई झन्डा हस्तान्तरण गरिनेछ। समापन समारोहमा सांस्कृतिक कार्यक्रम, विद्यार्थीको प्रदर्शन तथा ब्यान्ड र सराय नाचको विशेष प्रस्तुति रहनेछ। समापन समारोहमा उपप्रधान तथा रक्षामन्त्री ईश्वर पोखरेल,ओलम्पिक कमिटीका अध्यक्ष जीवनराम श्रेष्ठ, राखेपका सदस्यसचिव रमेश सिलवाल र पाकिस्तानका प्रतिनिधिले सम्बोधान गर्नेछन्। राखेपले दशरथ रंगशालाको क्षमलाई ध्यानमा राखेर साधारण प्यारापिटमा आठ हजार र भीआइपी प्यापिटमा एक हजार दर्शक टिकट बिक्री गरेको छ। टिकट मूल्य साधार प्यारापिटको १ हजार र भीआइपीको २ हजार राखिएको बताइएको छ। यसैगरी समापनका अवसरमा नेपाल भ्रमण वर्षको केही कार्यक्रमसहित आतसबाजी गरिनेछ।"

शीर्षक,विवरण
संविधानमाथिको चाप र दबाब,"संविधानसभाले निर्माण गरी कार्यान्वयनमा आएको नेपालको संविधान २०७२ माथि यसका निर्माता तथा उभय पक्षबाट चौतर्फी आक्रमण सुरु भएको छ। संविधानको पालना र संरक्षणको दायित्व यो संविधानलाई स्वीकारेर यसमा रहेका प्रावधानका आधारमा दल दर्ता गरेर राजनीतिमा सक्रिय रहेका सबै ठूलासाना दलहरूको हो र मूलतः सत्तारूढ दल र सरकारको हो। राज्यसत्ता र शक्ति सञ्चालनका सम्पूर्ण संयन्त्र, साधन र स्रोतको बागडोर सरकारका हातमा रहने र संविधान तहत निर्मित ऐनकानुनका आधारमा तिनको प्रयोग तथा उपयोग गर्ने अधिकार सरकारसँग रहने भएको हुँदा आम नागरिक र प्रतिपक्षी दलहरूको तुलनामा सत्तारूढ दल र सरकारको दायित्व बढी रहेको हो। राज्य सञ्चालनलगायत यस प्रयोजनका लागिसमेत आवधिक निर्वाचनमार्फत जनताले आफूमा अन्तर्निहित सम्प्रभुताको वारिसे खासखास दल र व्यक्तिलाई बनाउने गरेका हुन्। लोकतान्त्रिक प्रणालीमा यो स्थापित मान्यता, आम प्रचलन र परिपाटी हो। यसको सोझो मान्यता र अर्थ लोकतान्त्रिक प्रणालीमा आवधिक निर्वाचनमार्फत संसद् र सरकार जन्माउने संविधान नै हो, संविधान बाहिरबाट संसद् र सरकारको परिकल्पना गर्न सकिँदैन। सरल भाषामा भन्नुपर्दा संसद् र सरकारको जननी संविधान हो, जसको कर्तव्य र दायित्व जन्मदिने आमासरह संविधानको संरक्षण, पालना र सम्मान गर्नु हो। पद्धतिगत र लोकतान्त्रिक मान्यताको कोणबाट हेर्दा वर्तमान सरकार र सत्तारूढ दलले संविधानका पालना, संरक्षण र सम्मानलाई उनीहरूका प्राथमिक कर्तव्य र दायित्वका सूचीमा नराखेको प्रस्टसँग देखिन्छ। यसविपरीत संविधानका उदारता, लचकता र सहिष्णुतालाई कमजोरीका रूपमा लिएर यसैका माध्यमबाट आफूलाई अजेय शक्तिमा प्रादुर्भाव गराउन नियोजित रूपमा लागिपरेको प्रतीत हुन्छ। त्यसै पनि जारी हुनुअगावै वर्तमान संविधानको अपनत्व र स्वामित्वमा गम्भीर प्रश्न उठेको हो। संविधान निर्मातामध्येका मधेसकेन्द्रित दलहरूको असहमति यथावत् छ; सत्ता र स्वार्थको मूल्यमा असहमतिको बादल थप सघन बन्दै जाँदो छ। सत्ताको न्यानोले मात्र असहमतिको सघन बादल फाट्ने लक्षण देखिँदैन। जुन अनुपातमा सत्तापक्ष संविधानको दुरुपयोग गरेर दीर्घकालिक अजेय शक्तिका रूपमा आफूलाई प्रादुर्भाव गराउने अभीष्टका साथ लागिपरेको छ, तिनै छिद्र र कमजोरीलाई समातेर प्रचण्डपथको यात्री नेकपा ( विप्लव समूह) यो संविधानलाई भत्काउन हिंसात्मक विद्रोहमा उत्रिएको अवस्था छ। निर्मातामध्येकै मधेसकेन्द्रित दलहरूले पूर्णरूपमा यो संविधानप्रतिको अपनत्व र स्वामित्व नस्वीकारेका कारण विप्लव समूहलाई थप हौसला र उत्साह मिलेको छ। उता राजावादी कित्ताका दल, अन्य असंगठित तप्का र व्यक्तिहरू गणतन्त्र र धर्मनिरपेक्षताका प्रावधानप्रति पूर्ण असहमति जनाउँदै उनीहरूका पक्षमा जनमत बढाउन मैदानमा उत्रिएका छन्। अरू त अरू वर्तमान संविधानको निर्माण र कार्यान्वयनमा नेतृत्व गरेको दाबी गर्ने नेपाली कांग्रेसभित्रै धर्म निरपेक्षताको प्रावधान हजम हुन सकिरहेको छैन। गत साल सम्पन्न कांग्रेस महासमिति बैठकका बहुमत सदस्य घोषित रूपमै धर्मनिरपेक्षताको विपक्षमा उभिएको पाइयो। नेपाली कांग्रेसमा हिन्दुवादीको जनमत सघन, बलशाली र निर्णायक बन्दै जाँदो छ। कुरो यति मात्र छैन, वर्तमान सत्तारूढ दल नेकपाभित्रै पूर्वएमाले खेमालाई संघीयताको प्रावधान पच्न सकिरहेको छैन भने सत्तासीन पार्टीकै कार्यकारी अध्यक्ष कार्यकारी राष्ट्रपतीय शासन प्रणालीको पक्षधर छन्। सत्तारूढ दल र सरकार संविधानको दुरुपयोग गरेर शक्ति आर्जन गरी नियोजित रूपमा अधिनायकवादको यात्रातर्फ अघि बढेको प्रतीत हुन्छ। यी र यस्तै विरोधाभाष, असहमति, आग्रह र पूर्वाग्रहको चेपारोबाट नेपालको संविधान २०७२ गुज्रिइरहँदा सत्तापक्ष र सरकारबाट थप चाप र दबाब सृजनाको क्रम बढेको छ। दुईतिहाइ नजिकको कम्युनिस्ट सरकार गठन हुनासाथ सरकारले संवैधानिक अंग र निकायलाई कमजोर तुल्याउन उनीहरूको स्वतन्त्र भूमिकालाई संकुचित बनायो; प्रधानमन्त्री मातहतमा ल्यायो। संवैधानिक संस्थाहरू राज्यका महत्वपूर्ण अंग हुन्, संविधान र कानुनको परिधिभित्र रहेर आफ्नो जिम्मेवारी र भूमिका निर्वाह गर्न ती संस्थालाई निर्वाध स्वतन्त्रता प्राप्त हुनुपर्छ। सरकारले संवैधानिक संस्थालाई सरकारका निर्देशन र इशारामा चल्ने अह्रौटे भरौटे बनायो। यसबाट संविधानको मर्म र भावनामा चोट पुगेको छ। लोकसेवा आयोग, अख्तियार दुरुपयोग अनुसन्धान आयोगलगायतका संस्थाले ती संस्थासम्बन्धी ऐनकानुनका आधारमा नभई सरकारका निर्देशनमा चल्ने अवस्था सृजना गरिएको छ। अख्तियारलाई यति हदसम्म कमजोर र पंगु तुल्याइएको छ कि संघीय मन्त्रिपरिषद् र प्रदेश मन्त्रिपरिषद्ले गरेका निर्णयका आधारमा भएगरिएका भ्रष्टाचार र अनियमितताको सुनुवाइ गर्न र कारबाही गर्न नपाउने भएको छ। एकातिर अख्तियारलगायत संवैधानिक अंगहरूमा राजनीतिक नियुक्ति गरेर पूरै पार्टीकरण गरिएको छ भने अर्कातिर तिनलाई पूरै कमजोर र पंगु तुल्याएर भ्रष्टाचारलाई बढावा र भ्रष्टाचारीलाई संरक्षण एवम् प्रोत्साहन गर्ने काम भएको छ। यो त्यही कारण हो महालेखापरीक्षकले प्रतिवेदनमार्फत भ्रष्टाचार गरेका भनी औंल्याएका स्थानीय तहदेखि माथिल्ला तहसम्मका सत्तापक्षीय जनप्रतिनिधि र कर्मचारीतर्फ अख्तियार दुरुपयोग अनुसन्धान आयोग, सतर्कता केन्द्र र सम्पत्ति शुद्धीकरण आयोगले मुन्टो उठाएर हेर्न सकिरहेका छैनन्। एक अर्थमा यी संवैधानिक संस्थाहरूलाई सत्तारूढ दलका संयोजित संगठनसरह तुल्याइँदै लगिएको छ। हाम्रो संविधानले यस्तो परिकल्पनासमेत गरेको छैन। संविधानले सेना परिचालनको व्यवस्था राष्ट्रिय सुरक्षा परिषद्को सिफारिसमा गरिनुपर्ने स्पष्ट व्यवस्था गरेकोमा र प्रचलन पनि यस्तै रहिआएकोमा वर्तमान सरकारले प्रधानमन्त्रीको ठाडो निर्देशन र स्वविवेकीय तजवीजमा सेना परिचालनको व्यवस्था गर्नै लागेको थियो। यो विषय संवेदनशील रहेको र चौतर्फी विरोध भएको कारण सरकार पछि हट्न बाध्य भयो। संविधानले प्रेस स्वतन्त्रता र अभिव्यक्ति स्वतन्त्रतालाई नागरिकका मौलिक अधिकारका रूपमा प्रत्याभूत गरेकोमा सरकारले ती अधिकारमाथि नियन्त्रण गर्न कानुन ल्याइसकेको छ भने सामाजिक सञ्जाल नियमनका नाममा कडा नियन्त्रणका लागि विधेयक तयारी गरिसकेको छ। सरकारको यो कार्य संविधानको भावना र मर्मविपरीत छ। नेकपाका कार्यकारी अध्यक्ष पुष्पकमल दाहाललाई स्वतन्त्र न्यायालयको मर्म र क्षेत्राधिकारबारे थाहा हुँदाहुँदै संविधानले परिभाषित गरेर तोकिसकेको निषेधित क्षेत्रमा प्रवेश गरेर अदालतको निर्णयबाट कारागारमा रहेका व्यक्तिलाई कारागारमुक्त गर्नै जुन उद्घोष सार्वजनिक रूपमा गर्नुभयो, त्यसबाट एकातिर स्वतन्त्र न्यायपालिकाको मानमर्दन हुन पुगेको छ त अर्कातिर संविधानलाई ठाडो चुनौतीसमेत थपिएको छ। उहाँको अभिव्यक्तिले स्वतन्त्र न्यायपालिकाको सम्प्रभुतामाथि अघोषित सेन्सरको संकेत गर्छ र न्यायपालिका सत्तारूढ पार्टीको इशारामा चल्नुपर्ने सन्देश दिन्छ। कहाँसम्म भने सत्तारूढ दलका नेताहरू उनीहरूको तुष्टि र निहित स्वार्थका लागि संविधान संशोधन गर्नसमेत उद्यत् देखिए। नेकपाका वरिष्ठ नेता वामदेव गौतमले राष्ट्रियसभाका सदस्यले पनि प्रधानमन्त्री बन्न पाउने प्रावधान संविधानमा राख्न संशोधनको प्रस्ताव गर्नुभएको छ। यसबाट यो प्रस्ट हुन्छ कि उहाँहरू संविधानलाई आफ्ना निहित स्वार्थ पूरा गर्ने व्यक्तिगत औजारभन्दा बढी ठान्नु हुन्न। संविधानले संसद्को सर्वोच्चतालाई स्वीकारेको छ। संसद्को गठन आवधिक निर्वाचनमार्फत सम्प्रभु नागरिकले निर्वाचित गरेका जनप्रतिनिधिबाट हुने, संसद्ले सरकार बनाउने र आवश्यक कानुन निर्माण गर्ने भएकाले संसद्को सर्वोच्चता कायम गरिएको हो। सत्तारूढ नेकपाले संसद्को सर्वोच्चतालाई चुनौती दिँदै साम्यवादी प्रणालीमा जस्तै प्रदेश संसद्को अधिकार खोसेर प्रदेशको नामाकरण र नामांकन प्रकरणमा पार्टी सर्वोच्चता कायम गर्यो। प्रदेशसभाका सांसदहरू संसद्प्रति उत्तरदायी एवम् जवाफदेही नभई सत्तारूढ नेकपाप्रति उत्तरदायी देखिए, नेकपाको ह्विपमा चले। लोकतन्त्रमा यसरी कुनै एक पार्टीले संविधान र संसद्लाई डिक्टेट गर्न मिल्छ ? यो आजको यक्षप्रश्न हो। सभामुख निर्वाचन प्रकरणमा संविधानलाई पूर्ण बन्धक तुल्याइएको छ सत्तारूढ दलभित्रका गुटको तुष्टि र प्रतिष्ठाका लागि। सभामुखको अनुपस्थितिमा सभामुखको भूमिकामा संसद् (प्रतिनिधिसभा) का बैठक सञ्चालन गर्न संविधानले उपसभामुखको व्यवस्था गरेको कुरा जोकसैले बुझेको छ। सत्तारूढ दलले यस प्रावधानलाई एक कुनामा मिल्काएर संविधानतः पार्टीले चिन्न नसक्ने र कुनै निर्देशन गर्न नमिल्ने उपसभामुखलाई संविधानको दायराबाहिर गएर पदबाट राजीनामा गर्न निर्देशन दिएको छ। सभामुख र उपसभामुख कुनै पार्टीविशेषका प्रतिनिधि वा अह्रौटेभरौटे होइनन्, पार्टीका धारणा बोल्ने मुख होइनन् अपितु सभा ( प्रतिनिधिसभा) का मुख हुन्, जुन सभा बहुदल मिलेर बनेको हुन्छ। यही आशय र मर्मका कारण निर्वाचित भइसकेपछि लगत्तै सभामुख र उपसभामुखको दलीय आबद्धता नरहने संवैधानिक व्यवस्था भएको हो। यसरी दलीय आबद्धतामुक्त उपसभामुखलाई राजीनामा गर्न निर्देशन गर्नु वा दबाब दिनु सरासर गैरसंवैधानिक कार्य हो, संविधानमाथि अवाञ्छित चाप र दबाब हो। संविधानका मर्मज्ञको नजर शीतलनिवासतर्फ समेत केन्द्रित हुन थालेको छ। संविधानको प्रमुख संरक्षक र पालकको गहनतम् दायित्व एवम् जिम्मेवारी बहनमा रहेको राष्ट्रपति भवन सत्तारूढ दलको एउटा केन्द्रको भूमिकामा रहेको चर्चा गोप्य रहेको छैन। कहाँसम्म भने नेकपाको गुटगत आन्तरिक शक्ति सन्तुलन कायम गर्नदेखि विवाद समाधान र सभामुखको नाम निर्धारण प्रकरणमा राष्ट्रपतिको नाम मुछिएको छ। यद्यपि चर्चामा आएको कुरामा सत्यता छ भने सभामुखको उम्मेदवार निर्धारण प्रकरणमा शीतलनिवास सफल भने हुन सकेन। जे भए पनि विवादभन्दा माथि रहनुपर्ने संस्था सडक चर्चाको विषय बन्नु राम्रो होइन। यसले संविधानलाई कमजोर तुल्याउन थप मद्दत पुर्याउँछ। सत्तारूढ दल र सरकार संविधानको दुरुपयोग गरेर शक्ति आर्जन गरी नियोजित रूपमा अधिनायकवादको यात्रातर्फ अघि बढेको प्रतीत हुन्छ। त्यसै पनि राष्ट्रिय राजनीतिमा क्रियाशील दलहरूले पूर्णरूपमा संविधानमाथिको अपनत्व र स्वामित्व नलिइरहेको अवस्थामा सत्तापक्षबाट अवाञ्छित ढंगले चाप र दबाब सृजना गरिँदा संविधानले थाम्न र धान्न सक्नेनसक्नेबारे वस्तुगत ढंगले सोच्ने बेला आएको प्रतीत हुन्छ।"
वैदेशिक सहायताको राजनीति,"एसियाको एक स्वतन्त्र र सार्वभौम राष्ट्र नेपालले वैदेशिक सहायता लिन थालेको सात दशकभन्दा बढी भइसकेको छ। २००७ फागुन ७ गते जहानिया राणाशासन समाप्त हुनुभन्दा चार हप्ताअगाडि राणा सरकार र संयुक्त राज्य अमेरिकाबीचको चारबुँदे सम्झौताबाट नेपालमा वैदेशिक सहायताको सुरुवात भएको हो। कमजोर विकासको अवस्था र सीमित अन्तरिक स्रोतका कारण वैदेशिक सहायताले नेपालको आधुनिकीकरणमा महत्वपूर्ण भूमिका खेलेकोमा सायदै विमति होला। २०१३ सालको पहिलो पञ्चवर्षीय योजनाका लागि प्रस्तावित खर्च ३३ करोडमध्ये बाह्य सहायताको अंश ७५ प्र्रतिशत थियो। पञ्चायत सकिएको २०४६ को कूल सार्वजनिक खर्चमा यसको योगदान ४० प्रतिशत थियो। बितेको आर्थिक वर्षमा सार्वजनिक खर्चमा सहायताको हिस्सा १० प्रतिशत थियो। खर्चमा सहायताको अंश घट्दै गएको देखिए पनि यथार्थमा सहायताको परिणाम प्रत्येक वर्ष बढ्दै गएको छ। सन् २०१०११ मा १३ अर्ब अमेरिकी डलर रहेकोमा २०१६१७मा १६ अर्ब पुगेको थियो। केही वर्षदेखि सार्वजनिक खर्चमा राजस्वको योगदान बढ्दै गएको भए पनि अझ केही वर्ष नेपालको बजेटमा सहायता महत्वपूर्ण स्रोतका रूपमा रहने निश्चत छ। अमेरिकाको वासिङटन डीसीमा सन् २०१७ को सेप्टेम्बरमा नेपालको मन्त्रिपरिषद्बाट सहसचिव वैकुण्ठ अर्याल र मिलेनियम च्यालेन्ज कर्पोरेसनका (एमसीसी) कार्यकारी प्रमुख जोनाथलनासबीच नेपालकै इतिहासमा सबैभन्दा धेरै ५० करोड अमेरिकी डलकी सहायता सझौतामा हस्ताक्षर भएको थियो। सो सहायताका विषयमा अहिले नेपालभित्र विवाद देखिएको छ। विवाद सत्तारूढ दलभित्रै पनि देखिएको छ। लामो सहायताको इतिहास भएको नेपालमा यसअगाडि वैदेशिक सहायता सम्बन्धमा कहिल्यै यस प्रकारको विवाद भएको थिएन। यो विवाद सुरु भएपछि पनि सरकारले थुप्रै सहायता स्वीकार गरि नै रहको छ। यसअगाडिको अभ्याससँग फरक हुने गरी सम्झौता संसद्बाट अनुमोदन गराउनुपर्ने कारणले विवाद उत्पन्न भएको देखिन्छ। सबैभन्दा पहिला सहायताका हात बढाउने र बितेका सबै कालखण्डमा नेपालको प्र्रमुख दाता रहेको प्रजातान्त्रिक मुलुुक अमेरिकासितको यो सम्झौता मात्र किन विवादमा आयो ? विवाद बुझ्न वैदेशिक सहायताको राजनीतिर पछिल्ला परिवर्तन बुझ्न जरुरी हुन्छ। राष्ट्रियताको संवेदनशीलता उलटपुलट गर्दै बढी राष्ट्रवादी देखिने केही राजनीतिज्ञका लालसा र आलोचनाबाट चर्चामा रहने एकथरी बौद्धिक वर्गको अभिलाषा त निहित छैन ? मानिसले आफ्नो नाता र नजिककालाई सहायता गर्ने प्रचलन अनादिकालदेखि नै चालेको भए पनि एक देशका मानिसले दूरदेशका मानिसलाई सहायता गर्ने कुरा बीसौं शताब्दीको गतिविधि मात्र हो। वैदेशिक सहायता दोस्रो विश्वयुद्धपछि सुरु भएको हो। घनी मुलुकबाट कम आय भएका मुलुकका गरिबको जीवन सुधार्न दिइने स्रोतलाई वैदेशिक वा विकास सहायता भनिन्छ। पछिल्लो समयमा त सहायताभन्दा वैदेशिक लगानी र व्यापारले महत्व पाउँदै आएको छ। गरिबलाई सहायता गर्ने भनिए पनि यो सीधै गरिबलाई दिइँदैन। यसको उपयोगमा विविध विचार पाइन्छ। सहायतालाई कम विकसित मुलुकको आर्थिक वृद्धिलाई धकेलेर माथि पुर्याउने, पुँजी र प्रविधि स्थानान्तरण गर्ने र अतिरिक्त स्रोत उपलव्ध गराउने औजार आदि भनिन्छ। लिने शासकका लागि सहायता जनताबाट उठाउन नपर्ने अकाशे लाभ हो। सहायताको दर्शन धनीले गरिबलाई सहयोग गर्नुपर्छ भन्ने नैतिक दायित्वमा आधारित छ। तर राज्यको व्यक्तित्व त्यहाँका वासिन्दाको व्यक्तिगत चारित्रसँग मिल्दैन। त्यसकारण राज्यले प्रदान गर्ने सहायता नैतिकताभन्दा हिसाबकिताबमा आधारित हुन्छ। लेखाजोखा राष्ट्रिय स्वार्थ प्र्रवद्र्धनमा केन्द्रित हुन्छ। दाताहरू गरिबलाई भन्दा मुलुकलाई सहायता गर्न रुचाउँछन्। चीनले धेरै पाएका बेला प्रतिव्यक्ति ३१० र भारतमा २९० डलर पाएका थिए व्यक्ति जबकि गरिबको न्यून जनसंख्या भएका मार्सल आइल्यान्ड र माइकोनेसियाले क्रमशः १२४९, ८०२, (२०१७) डलर पाएका थिए। करिब ६० लाखभन्दा बढी गरिब रहेको नेपालमा प्रतिव्यक्ति सहायता पनि एक दम कम ४६ अमेरिकी डलर मात्र (२०१७) छ। दाताको स्वार्थभित्र लिनेको स्वार्थ कत्तिको प्रवद्र्धन हुन्छ ? दाताको सर्तलाई व्यवस्थापन गर्न सकिन्छ कि सकिन्न महत्वपूर्ण हुन्छ। आफ्नो स्वार्थ पूरा हुन्छ र दाताको स्वार्थ हानिकारक छैन र व्यवस्थापन गर्न सकिने अवस्थामा सहायता लिइन्छ नत्र लिइँदैन। फेरि, सहायता लिनैपर्छ भन्ने पनि छैन, नलिने सार्वभौम अधिकार त लिनेसँग सधैं रहन्छ। स्वार्थप्रधान भएरै सहायताको ८० प्रतिशतभन्दा बढी हिस्सा द्विपक्षीय छ। प्राविधिक आधारमा दिइने बहुपक्षीय सहायताको खालि २० प्र्रतिशत मात्र छ। बहुपक्षीय सहायता पनि दाताको प्रभाव परेकै हुन्छ। प्रमुख योगदानकर्ताको राष्ट्रको सहायता जहाँ बढी छ, बहुपक्षीय सहायता पनि त्यहीं बढी जान्छ। राष्ट्रिय स्वार्थ भनेको राजनीतिक, आर्थिक, सामाजिक र सामरिक उद्देश्यमा सहायताले योगदान गरोस् भन्ने हो। लिने राष्ट्रले वाच्छित व्यवहार देखाओस् भन्ने हो। जति स्वार्थमा सहायता सहयोगी हुन्छ उत्ति नै सहायताको परिमाण बढ्दै जान्छ। कतिपय सहयोग त पुरस्कारका रूपमा दिइन्छ। दाता सहायताको प्रचारका लागि पनि दिन्छन्। लिनेको आवश्यकता पनि दाताले पहिचान गर्छन्। यो ठीक हुन्छ भन्छन्। लिनेको भन्दा दाताकै प्राथमिकतालाई महत्व दिन्छन्। यिनै कारणले सहायताको प्रभावकारिता बढाउनेतर्फ ध्यान दिँदैनन्। शीतयुद्धका बेला त सहायता विचार विस्तारको फैलाउने औजारको नै भएको थियो। यसबाहेक सहायतामा काम गर्ने कर्मचारी, ठेक्कापट्टा र सामान आपूर्ति गर्ने व्यवसायीको स्वार्थ पनि सीधा गाँसिएको हुन्छ। सहायता कायम रहँदा मात्र कर्मचारीको जागिर दिगो हुन्छ। दाताराष्ट्रका आपूर्तिकर्ता वा ठेकेदारलाई करार बढी हुने र आपूर्तिको अवसर बढी भएको राम्रो हुन्छ। सहायतामा राख्न पाइने शीर्षभार सजिलो पैसा लिने देशका कर्मचारीको लागि आतिरिक्त आम्दानी र सुविधाको अवसर हुन्छ। कर्मचारीले विदेश भ्रमण, सवारी साधन, कम्प्युटर, भत्ताजस्ता चिज आफ्नो लागि घुसाउन पाउने हुनाले पनि सहायता आकर्षक हुन्छ। शासकलाई सजिलो स्रोत हो। सहायताका आयोजना निर्वाचन क्षेत्रमा पारेर मतदाता खुसी पार्ने साधन हो। सहायताको पैसाले अरू खर्चलाई लचकदार बनाउँदा अरू राजनीतिक फाइदाको अवसर बन्छ। सहायताले शासनको वैधानिकता स्थापित गर्न सघाउँछ भने थप सहायताका लागि मार्ग पनि प्रशस्त गर्छ। यसरी धेरैको स्वार्थपूर्तिमा सघाउने हुनाले सहायता एक आकर्षक उद्यम बन्दै गएको छ। यही राजनीतिलाई केलाउँदै केही विद्वान् सहायतालाई कम विकसित मुलुकमा भ्रष्टाचारको स्रोत भन्छन्। केही विद्वान् सहायताले कम विकसित मुलुकको विकासमा योगदान नगर्ने बरु सामाजिक तथा आर्थिक क्षति बढाउँछ भन्छन्। एक तथ्यांकले त सहायता बढी पाउनेभन्दा कम लिने राष्ट्रको आर्थिक विकास बढी भएको देखाएको छ। यही पृष्ठभूमिमा सहायतालाई प्रभावकारी बनाउन ९० को दशकमा अर्थशास्त्रीलगायत सबैबाट तीव्र दबाब उत्पन्न भयो। शीतयुद्धको समाप्तिले राजनीतिक प्र्रतिस्पर्धा हटेपछि सहायतालाई राजनीतिको औजार बनाउन आवश्यक भएन। सहायतालाई आर्थिक र प्राविधिक गतिविधि मात्र सीमित गरी प्रभावकारी बनाउने उपायको खोजी हुन थाल्यो। प्राथमिकता क्षेत्रमा र नतिजामा आधारित बनाएर सहायताको उपयोग गर्नेमा जोड दिन थालियो। यही सिलसिलामा सबैभन्दा धेरै सहायता दिने देश अमेरिकाका राष्ट्रपति जर्ज डब्लू बुसले २००४ मा सरकारबाहिरको स्वतन्त्र संस्थाका रूपमा रहेर सहायताको व्यवस्थापन गर्न मिलेनियम च्यालेन्ज कर्पोरेसन स्थापना गरेका थिए। एमसीसीले शासकीय अवस्थाको स्वतन्त्र प्राविधिक मूल्यांकनका आधारमा राष्ट्र छनोट गरी आर्थिक वृद्धिमा महत्वपूर्ण हुने कामका लागि सहायता प्रदान गर्छ। नेपालले दक्षिण एसियाबाट सुशासनमा सबैभन्दा बढी अंक प्राप्त गरेर विद्युत् उत्पादन र अन्तरदेशीय ट्रान्समिसन लाइन आयोजनाका लागि अमेरिकी डलर ५० करोड सहायता पाएको हो। यो नयाँ व्यवस्थामा यसअगाडि सहायताको प्र्रभावकारितालाई कमजोर बनाउने पक्ष हटाइएको छ। यसको कार्यान्वयनमा अमेरिकाको विदेश मन्त्रालय संलग्न पनि हँुदैन। एमएमसीसँग भएको सझौताबारेमा सरकारले अधिकारिक धारणा संसद्मा राख्ला नै तर पनि केही कुराको अनुमान सहज रूपमा लगाउन सकिन्छ। कुनै पनि विदेशी सहायता जथाभावी खाना होइन। जुनसुकै उद्देश्यले प्र्रदान गरिएको भए पनि निश्चित सर्तहरू रहेकै हुन्छन्, राष्ट्रिय स्वार्थसँग गाँसिएका। कतिपय सर्त वार्तायोग्य हुन्छ भने कतिपय अपरिवर्तनीय आधारभूत। दाताको स्वार्थभित्र लिनेको स्वार्थ कत्तिको प्रवर्धन हुन्छ ? दाताको सर्तलाई व्यवस्थापन गर्न सकिन्छ कि सकिन्न महत्वपूर्ण हुन्छ। आफ्नो स्वार्थ पूरा हुन्छ र दाताको स्वार्थ हानिकारक छैन र व्यवस्थापन गर्न सकिने अवस्थामा सहायता लिइन्छ नत्र लिइँदैन। फेरि सहायता लिनैपर्छ भन्ने पनि छैन। नलिने सार्वभौम अधिकार त लिनेसँग सधैं रहन्छ। नेपालका अधिकारी पहिलोपटक द्विपक्षीय सहायतामा संलग्न भएका होइनन्। द्विपक्षीय सहायता नेपालले वर्षौंदेखि लिँदै आइरहेको छ। अधिकारीलाई के सर्त मान्न हुन्छ र के मान्न हुन्न भन्ने स्पष्ट थाहा छ। अधिकारीको सक्षमतामा शंका गर्न आवश्यक छैन। फेरि पनि नेपाललाई प्राप्त हुने सबै सहायतामन्त्री परिषद्ले नै निर्णय गर्छ। निर्वाचित प्रतिनिधि रहेको मन्त्रिपरिषद्ले सहायताको सर्तका विषयमा विचार पुर्याएका छैनन् भन्न पनि सकिँदैन। तात्कालिक मन्त्री कम र अहिलेका राजनीतिज्ञ बढी राष्ट्रवादी भन्ने पनि होइन। प्रजातन्त्रमा विवाद स्वाभाविक भए पनि अहिलेको विवाद वास्तविकताबाट पर गएजस्तो देखिएको छ। कतै अहिले उठिरहेको विवादमा राष्ट्रियताको संवेदनशीलतालाई उलटपुलट गर्दै बढी राष्ट्रवादी देखिने केही राजनीतिज्ञको ललासा र आलोचनाबाट चर्चामा रहने एकथरी बौद्धिक वर्गको अभिलाषा त निहित छैन ? सबैले सोच्नुपर्ने बेला आएको छ। राष्ट्रविरोधी हो भने लिन हुँदैन यसमा कुनै संशय छैन।"
छाउ गोठ कि छाउ सोच भत्काउने ?,"अछामलगायत पश्चिम नेपालका अधिकांश जिल्लाका स्थानीय तहमा पुस ९ देखि छाउ गोठ भत्काउ अभियान चलिरहेको छ। अहिलेसम्म दुई हजारको हाराहारीमा छाउगोठ भत्किसकेका छन्। अभियानमा स्थानीय वासिन्दा विशेषगरी आमा समूह, धामीझाँक्री, धार्मिक अगुवाहरूको सक्रियता र प्रहरी, जनप्रतिनिधि, प्रशासनलगायतको संयुक्त सहभागिता रहेको छ। छाउ गोठ र छाउ सोच दुवै भत्काउन चालिएको यो अभियानलाई पश्चिम नेपालको सत्कदम र सिंगो राष्ट्रकै सुखद सन्देशका रूपमा लिइनुपर्छ। स्थानीय तहहरूले छाउ गोठ भत्काउ अभियान सञ्चालन गर्नुअघि प्रत्येक टोलका महिला तथा पुरुषलाई जनचेतना प्रदान गरेका थिए। छाउ के हो ? छाउ गोठमा बस्दा केकस्ता समस्या र रोग लाग्छन् ? कति महिलाले मृत्युवरण गर्नुपर्यो ? छाउ किन बार्ने ? छाउ बार्दा केकस्ता असर पर्छन् ? आदिका बारेमा स्थानीयलाई स्पष्ट जानकारी दिइएको थियो। पश्चिम नेपालका अछाम, बाजुरा, बझाङ, डोटी, दार्चुला, बैतडी, डडेलधुरालगायत दुई दर्जनजति जिल्लामा व्याप्त छाउप्रथालाई त्यहाँको मात्र नभई सिंगो मुलुककै कलंकका रूपमा लिइएको छ। छाउ गोठका कारण थुप्रै महिलाले मृत्युवरण गरिरहेको घटनावली हेर्दा यो राष्ट्रकै जटिल समस्याका रूपमा रहँदै आएको थियो। छाउ बारिरहेको अवस्थामा विभिन्न कारणले १० वर्ष (२०६६ देखि २०७६ मंसिरसम्म) यता १४ जनाभन्दा बढी महिला र किशोरीको मृत्यु भइसकेको छ। छाउ गोठमा मृत्यु हुनुको कारणमा सर्प र जंगली जनावरले टोकेर, निसास्सिएर, कठ्यांग्रिएर, रक्तस्राव भएर, यौन दुव्र्यवहार र आगलागी आदि छन्। मर्ने त मरिगए, बाँच्नेहरूलाई पेट दुख्ने, पाठेघर खस्ने, पिसाब नरोकिने, कुपोषण हुने आदि शारीरिक तथा मानसिक समस्या बोकेर बाँचिरहनुपर्नेछ। छाउ गोठमा बस्दा उनीहरूलाई लुगा, ओढ्नेओछ्याउने अति सीमित हुन्छ। छाउ गोठ भत्काउनु समस्याको समाधान हैन। छाउ गोठ भत्काउँदा छाउ सोच भत्किन्छ भन्नु अर्को गलत सोच हो। बरु स्थानीय जनतामा व्याप्त छाउ सोच भत्काउन सके दीर्घकालसम्म प्रभावकारी रहनेछ। यसअघि सामाजिक संघसंस्थाको अगुवाइमा छाउगोठ भत्काइए, तर छाउ प्रथा भत्किन सकेन। कतिपय शिक्षित तथा अग्रजहरू छाउ प्रथा हटाउनुपर्छ भन्ने पक्षमा रहे पनि समाजबाट एक्लिनुपर्ने डरले अगाडि बढ्न सकेका थिएनन्, जति बेला छाउ प्रथाका पक्षधरको बहुलता थियो। यतिखेर पनि छाउ प्रथाका कुरा गर्दा अनिष्ट हुने; रजवती अवस्थामा महिला काममा र किशोरी विद्यालय नजाने; मानिस, घर तथा सामान छुँदा, दूध, दही खाँदा, कूल देवता रिसाउने; परिवारमा हानि हुने; शरीर सुक्दै जाने; अन्नबाली नफल्ने आदि अन्धसोचाइ छ। किशोरी या महिलाको निश्चित उमेर या समय पुगेपछि रजस्वला हुनु स्वाभाविक प्राकृतिक प्रक्रिया हो। यस अवस्थामा घरभित्र बस्दा र अरूलाई छुँदा अनिष्ट हुने र पाप लाग्ने थियो भने छाउ गोठमा किन यौन दुव्र्यवहारका घटना भए त ? यौन दुव्र्यवहार गर्नेलाई पाप नलाग्ने तर पीडितले मानसिक तथा शारीरिक हिंसा भोग्नुपर्ने र कतिपयले मर्नुपर्ने यो कस्तो प्रथा हो ? छाउ भएका बेला घरभित्रै बसेको थियो भने के ती महिलाको मरण हुन्थ्यो र ? अघिपछि झैं रजस्वला भएका बेलामा पनि एउटै कोठा अझ एउटै पलङमा सँगसँगै रहने सहरका पतिपत्नीलाई नलाग्ने पाप पश्चिम नेपालका बाहुन, क्षेत्री, मगर, ठकुरी, दलित समुदायका मानिसलाई मात्र किन लाग्ने ? पाप लाग्छ, अनिष्ट हुन्छ भनेर कुन शास्त्र र पुराणमा लेखिएको छ ? यो त एक पेट खान र एकसरो लगाउन नसक्ने सोझासीधा, गरिब र निरक्षर जनतालाई निरीह बनाएर गुमराहमा राख्ने सामन्ती सत्ताका स्वार्थपूर्ण कुरीति हो, जसको सिकार पश्चिम नेपालका जनता हुँदै आएका छन्। उनीहरू त्यो कुरीतिबाट अझै पनि बाहिर निस्कन सकेका छैनन्। छाउ गोठ बाँकी रहे राज्यले दिने सेवा सुविधा नपाउने डरले मात्र उनीहरू अभियानमा निस्किएका हुन्। यो कुरा सत्य हो भने अछाम जिल्ला छाउ प्रथामुक्त भन्नु मात्र हुनेछ। २०६२ साल वैशाख १९ गते सर्वोच्च अदालतले सरकारका नाममा पश्चिम नेपालमा व्याप्त छाउ प्रथालाई कुरीति घोषणा गरी अन्त्य गर्न आवश्यक निर्देशिका बनाई लागू गर्न आदेश जारी गरेको १५ वर्ष बित्यो, तर सरकारले निर्देशिका कार्यान्वयन गर्न सकेन। बर्सेनि दर्जनौं किशोरी तथा महिलाको छाउ गोठमा ज्यान जान थालेपछि गृह मन्त्रालयले यसपटक पश्चिम नेपालका स्थानीय प्रशासनलाई छाउ गोठ भत्काउन र विरोधमा उत्रिनेलाई कारबाही गर्न निर्देशन दियो। छाउगोठमा बस्नु र बस्न बाध्य पार्नु कानुनविपरीत भएको ठहर्याउँदै स्थानीय तहले त्यस्ता व्यक्तिलाई कानुनबमोजिम कारबाही र राज्यले दिने सुविधाबाट वञ्चित हुने कानुन आएपछि छाउ गोठ भत्काउ अभियानमा सहजता आएको छ। सती र दास प्रथाको अवशेष हो छाउप्रथा। यतिखेरको परिवेशमा सती या दास प्रथासरह नै रहेको छ छाउ प्रथा। यो सामन्ती समाजले स्थापना गरेका प्राचीनकालीन विसंगत प्रवृत्तिको पछिल्लो अंश पनि हो। मध्यकालीन इतिहास हेर्दा अशिक्षित समाजमा हैकम जमाएर रमाइरहने र उपल्लो वर्ग हुँ भन्ठानिरहने हैकमीहरूले निरक्षर समाजमा यस्ता प्रथा हुर्काउने गर्थे। यो छाउ प्रथा तिनकै उत्तराधिकारीले हुर्काएको पछिल्लो रुढिवादी संस्कार हो। छाउ गोठ समस्या होइन, मानसिकता मुख्य समस्या हो। छाउ गोठ भत्काउनु पनि समस्याको समाधान हैन। छाउ गोठ भत्काउँदा छाउ सोच भत्किन्छ भन्नु अर्को गलत सोच हो। बरु स्थानीय जनतामा व्याप्त छाउ सोच भत्काउन सके मात्रै त्यो दीर्घकालसम्म प्रभावकारी रहनेछ। छाउ समस्याको समाधान त्यतिखेर हुन्छ, जतिखेर उनीहरू नै स्वतः छाउ गोठ छाडेर घरभित्र प्रवेश गर्ने सहज वातावरण बन्छ। यसर्थ यसका अभियन्ताहरूले अभियानसँगसँगै तिनका मनबाट छाउ प्रथा हट्न सकेको छ कि छैन भन्ने ख्याल राख्नैपर्छ भने यो प्रथा गलत हो भन्ने कुरा आत्मिक रूपमा मनन गर्ने गरी स्थानीयहरूमा प्रभावकारी जनचेतना पुर्याउन पनि उत्तिकै जरुरी छ। यस अवस्थामा नै पश्चिम नेपालका विभिन्न जिल्लाका स्थानीय तहका प्रमुख तथा उपप्रमुखको छाउप्रथामुक्त जिल्ला बनाउने निर्णयले सार्थकता पाउन सक्छ।"
भारतीय एनआरसीको प्रभाव,"भारतको नागरिक संशोधन ऐन, एनआरसी र नेपालमा पर्ने प्रभाव भारतमा एनआरसी लागू भएपछि हुने राज्यविहीन हुने ठूलो जनसंख्या कता पस्नेछ ? क नागरिकता (संशोधन) ऐन (२०१९) र (   () भारतको दुवै सदनबाट पास भएको नागरिकता (संशोधन) ऐन २०१९ डिसेम्बर १२, २०१९ मा भारतको राजपत्रमा प्रकाशित भएसँगै कानुनको रूप लिएको छ। यसले भारतमा त तरंग नै ल्यायो र ठूलो आन्दोलनको रूप लियो, जसमा कमसेकम ३१ जनाको मृत्यु भइसकेको छ। सबैभन्दा धेरै हताहत उत्तरप्रदेशमा भएको थियो, जहाँ २१ जनाले ज्यान गुमाए। परिस्थितिलाई नियन्त्रणमा लिन धेरै स्थानमा कफ्र्यु र धारा १४४ पनि लागू गरिएको थियो। आन्दोलन केही मत्थर भए पनि अझै पूर्ण नियन्त्रणमा आइसकेको छैन। भारतको मूल नागरिकता ऐन १९५५ को खण्ड २ मा अफगानिस्तान, बंगलादेश र पाकिस्तानबाट ३१ डिसेम्बर २०१४ वा पहिले भारत प्रवेश गरेका हिन्दु, शिख, बुद्धिष्ट, जैन, पारसी वा क्रिस्टियन समुदायका व्यक्तिहरूलाई भारतको नागरिकता प्रदान गर्ने दफा थपिएको छ, जसलाई आन्दोलनकारीले मुस्लिमलाई अनागरिक बनाउन उन्मुख भएको रूपमा व्याख्या गरी आन्दोलन चर्काएका हुन्। आन्दोलनले उग्ररूप जब लियो जब भारतीय संघीय गृहमन्त्री अमित शाहले यसलगत्तै एनआरसी पूरै भारतभर लागू गर्ने कुरा संसद्मै बताए। भारतको सर्वोच्च अदालतका तत्कालीन प्रधानन्यायाधीश रञ्जन गोगोईको नेतृत्वमा रहेको विशेष बेन्चको निगरानीमा तयार पारिएको आसाम राज्यको एनआरसीको मस्यौदा गत वर्ष सार्वजनिक गरियो, जसले १९ लाख मानिसहरू गैरनागरिक हुने देखिएको छ। तथापि फरेनर्स ट्राइबुनलमा अपिल गरेकाहरूको सुनुवाइ जारी छ। उक्त १९ लाखमध्ये एक लाख ५० हजार नेपालीभाषी गोर्खा समुदायका मानिसहरू पनि भएको भारतीय गोर्खाको छाता संगठन भारतीय गोर्खा परिसंघ (भागोप) ले जनाएको छ र उनीहरूले फरेनर्स ट्राइबुनलमा अपिल नगर्ने भागोपाले जनाएको छ। गोर्खाहरू विदेशी नागरिक नभएको र उनीहरूका लागि कागजातका आधार पनि फरक हुनुपर्ने भन्दै सर्वोच्च अदालतमा मुद्दा दायर गरेका छन्। पूरै भारतभर एनआरसी लागू हुँदा ठूलो संख्यामा मानिसहरू राज्यविहीन हुने परिस्थिति उत्पन्न हुने देखिन्छ। भारतले लामो समय ती मानिसलाई डिटेन्सन केन्द्रमा राखिरहने पनि देखिँदैन। ख बढ्दो जनसंख्या र उच्च नेतृत्वको चिन्ता भारतको निरन्तर जनसंख्या वृद्धिबारे प्रधानमन्त्री मोदी र संस्थापनका वरिष्ठ नेताहरूले बारम्बार चिन्ता व्यक्त गरेका छन् र जनसंख्या नियन्त्रणबारे सरकारले कदम चाल्ने बताएका छन्। सन् १९५१ देखि २०११ सम्म आइपुग्दा मुस्लिम जनसंख्या लगभग पाँच गुणाले बढेको छ। यस्ता अभिव्यक्तिले मुस्लिम समुदायलाई त्रसित बनाएको बुझिन्छ। ग नेपाली भूमिबाट भारतमा हुने घुसपैठको भारतीय दाबी र आतंकवादसित सम्बन्धित अमेरिकी प्रतिवेदन भारतका संघीय गृहमन्त्री अमित शाहले भारतको सीमा सुरक्षा बल (एसएसबी) को ५६ औं वार्षिकोत्सव समारोहलाई १९ डिसेम्बर २०१९ मा सम्बोधन गर्दै नेपालसँग भारतको सौहार्दपूर्ण सम्बन्ध भए पनि केही तत्वले खुला सीमाको फाइदा उठाउने गरेको बताए। यसको केही दिनलगत्तै भारतीय मिडियाले आईएसका दुई तालिमप्राप्त लडाकु नेपालबाट भारत छिरेको समाचार प्रकाशित गरे र सुरक्षा निकायलाई उद्धृत गर्दै केही जिल्लामा उच्च सतर्कता अपनाएको पनि जनाएका छन्। अमेरिकाको स्टेट डिपार्टमेन्टले जारी गरेको कन्ट्री रिपोर्ट अन टेरियोरिज्म २०१८ मा भारतसितको खुला सीमा र देशको एक मात्र अन्तर्राष्ट्रिय विमानस्थलको अपर्याप्त सुरक्षा प्रोटोकलका कारण नेपाल अन्तर्राष्ट्रिय आतंकवादीका लागि ट्रान्जिट बनेको उल्लेख गरिएको छ। उक्त प्रतिवेदनमा भारतीय मुजाहिद्दिनले नेपालमा कार्यक्षेत्र विस्तार गरेको र नेपाल उसको आतंककारी गतिविधि सञ्चालनको सबैभन्दा ठूलो हब बनेको उल्लेख छ, जुन कुरा स्टेट डिपार्टमेन्टको २०१७ को प्रतिवेदनमा कतै उल्लेखसम्म गरिएको थिएन। यसर्थ यसको विश्वसनीयतामा सवाल उठ्छ। घ नेपालमा पर्नसक्ने प्रभाव भारतको सीमा बंगलादेश, चीन, म्यानमार, नेपाल, पाकिस्तान र भुटानसँग जोडिएको छ। भारतले यी सबै देशसितको सीमा नियमन गरेको छ। बंगलादेश, चीन, पाकिस्तानका नागरिकलाई भिसा अनिवार्य गरेको छ भने म्यानमारका नागरिकलाई परिस्थितिअनुसार भिसा वा यात्रा अनुमति आवश्यक पर्छ। नेपाल र भुटानका हकमा हवाई मार्गबाट भारत प्रवेश गर्दा परिचय खुल्ने कागजातको आवश्यकता पर्छ भने जमिनबाट खुला छ तर सुरक्षाकर्मी वा अध्यागमनका कर्मचारीले निगरानी गरिरहेका हुन्छन्। यस्तो परिस्थितिमा भारतमा एनआरसी लागू भएपछि हुने राज्यविहीन हुने ठूलो जनसंख्या कता पस्नेछ ? खुला सीमा र नियमनको अभाव वा कमजोर नियमनका कारण धेरै मानिस नेपाल छिर्ने प्रबल सम्भावना रहन्छ। हाम्रोजस्तो सानो तर भूराजनीतिक दृष्टिकोणले महत्वपूर्ण र संवेदनशील राष्ट्रले त्यो जनसंख्याको चाप धान्न सक्ने देखिँदैन। यसले नेपालको जनसंख्याको बनावट पूरै परिवर्तन हुनेछ, सामाजिक, आर्थिक र राजनीतिक संरचना उथलपुथल हुन सक्नेछन् र तिनमा आमूल परिवर्तन आउँदा देशको अस्तित्वमै सवाल उठ्न सक्छ। अमेरिकाको स्टेट डिपार्टमेन्टको कन्ट्री रिपोर्ट अन टेरियोरिज्म २०१८ ले इन्डियन मुजाहिद्दिनको नेपालमा उपस्थितिबारे एक शब्द पनि नबोलेको तर २०१८ को प्रतिवेदनमा आएर नेपाल इन्डियन मुजाहिद्दिनको अपरेटिभ हब भयो भनी ठोकुवा गरिँदा यसमा सवाल उठ्नु स्वाभाविक हो। राष्ट्रिय अनुसन्धान विभागका पूर्वप्रमुख देवीराम शर्माले अमेरिकाको स्टेट डिपार्टमेन्टको कन्ट्री रिपोर्ट अन टेरियोरिज्म २०१८ सार्वजनिक भएपछि बीबीसी नेपाली सेवालाई दिएको अन्तर्वार्तामा उक्त प्रतिवेदनमा दाबी गरिएअनुसारका कुनै पनि गतिविधि नेपालमा विगत २३ वर्षमा भएको तथ्यगत प्रमाण नभएकाले नेपाल सरकारले उक्त प्रतिवेदन अस्वीकार गर्नुपर्ने बताएका थिए। भारतीय संघीय गृहमन्त्री अमित शाहको नेपालबाट भारतविरोधी तत्व छिर्ने गरेको अभिव्यक्ति आउनु र त्यसको केही दिनपछि भारतीय सञ्चारमाध्यमले सुरक्षा स्रोतलाई उद्धृत गर्दै नेपाल हुँदै आईएसका दुईजना तालिमप्राप्त आतंककारी भारत छिरेको समाचार प्रसारण गर्नु र अमेरिकाको स्टेट डिपार्टमेन्टको कन्ट्री रिपोर्ट अन टेरियोरिज्म २०१८ मा नेपाल इन्डियन मुजाहिद्दिनको अपरेटिभ हब र अन्तर्राष्ट्रिय आतंकवादीको ट्रान्जिट भएका कुरा आउनु संयोग मात्र नहुन सक्छ। यी सबै कुराले अन्ततः समग्र क्षेत्रको सुरक्षाको निहुँमा हुन सक्ने क्रियाकलापप्रति चनाखो हुन आवश्यक छ। यसतर्फ भारतले पनि गम्भीर चिन्ता व्यक्त गरिरहेको र हामीलाई पनि यसबाट हाम्रो सम्पूर्ण राज्य व्यवस्था, समाज र जनसांख्यिक स्थितिमै असर परिरहेको सन्दर्भमा नेपालभारतको सीमा नियमनको अनुकूल परिस्थिति भएको देखिन्छ। यसका लागि निम्न काम थाल्नुपर्छ १ भारतसितको सीमा नियमन गर्न तत्काल कूटनीतिक पहल सुरु गर्नुपर्छ। २ भारतसितका व्यापार मार्गमा कडा अनुगमन गर्न सुरु गर्नुपर्छ। ३ सीमामा मानिसको आवतजावतका ठाउँ सुनिश्चित गरी आवतजावत सीमा विन्दुमा उच्च प्रविधिसहितको अध्यागमन प्रणाली स्थापना र अन्यत्र तारबार गर्नुपर्छ। ४ भारतसित हाललाई आवतजावतमा खास प्रमाणसहितको परिचय खुल्ने कागजात र नेपाल भित्रिनुको उद्देश्य र बसाइबारे तथ्यांक रहने गरी आवतजावतको अनुमति दिनुपर्छ। यसै सिलसिलामा भारतबाट आउन लागेको रेल वे स्टेसनहरूमा पनि अध्यागमन कार्यालय खोली व्यवस्थित गर्न सुरु गरी हाल्नुपर्छ अन्यथा पछि यही कुरा घाँडो हुनेछ। ५ कडा नागरिकता ऐन बनाई तत्काल लागू गर्नुपर्छ। ६ दशगजालाई दुवै तर्फबाट भएको अतिक्रमणबाट मुक्त गर्नुपर्छ। (, )"
नेपालले सोझै टी२० विश्वकपको ग्लोबल छनोट खेल्न पाउने,"काठमाडौं : नेपालले टी२० विश्वकप क्रिकेटको ग्लोबल छनोट सोझै खेल्ने भएको छ । नेपालले सन् २०२१ मा भारतमा हुने आइसीसी पुरुष टी२० विश्वकप क्रिकेट प्रतियोगितका लागि ग्लोबल छनोट खेल्ने अवसर पाएको हो । उक्त विश्वकपमा १६ राष्ट्र सहभागी हुने आईसीसीले तथ गरेको छ। अष्ट्रेलियामा यसै वर्ष टी२० विश्वकप क्रिकेट हुँदैछ । सो प्रतियोगिताको पुछारमा रहने चार टोली, क्षेत्रीय छनोटबाट आएका टोलीसँगै नेपाल, संयुक्त अरब इमिरेटस् (युएई), हङकङ र जिम्बाबेले सोझै ग्लोबल छनोट खेल्न पाउने अन्तर्राष्टिय क्रिकेट परिषद् (आइसीसी) ले जनाएको छ । ग्लोबल छनोट प्रतियोगिता सन् २०२१ को मार्चदेखि जुलाईसम्म सञ्चालन हुनेछ । भने विश्वकप अक्टुबर, नोभेम्बरमा हुनेछ। टी२० क्रिकेटको अन्तर्राष्ट्रिय बरियताका आधारमा नेपालसहितका चार देशलाई सोझै ग्लोबल छनोट खेल्न अनुमति दिइएको हो । टी२० क्रिकेटको विश्व बरियतामा हाल नेपाल १२औँ स्थानमा छ । यस्तै जिम्बावे ११औँ, युएई १५औँ तथा हङकङ २०औँ स्थानमा छ । उक्त ग्लोबल छनोटमा सहभागी १६ देशमध्ये शीर्ष स्थानका रहने चार टोलीले सन् २०२१ को टी२० विश्वकप क्रिकेट प्रतियोगिता खेल्न पाउने छन् । टी२० विश्वकपको गत संस्करणमा नेपाल क्षेत्रीय छनोटमा पराजित भए पछि ग्लोबल छनोटसम्म पुग्न सकेको थिएन् ।"
थ्रीस्टार तेस्रो स्थानमा,काठमाडौं : ललितपुरे क्लब थ्रीस्टार सहिद स्मारक ए डिभिजन लिग फुटबलको तेस्रो स्थानमा उक्लिएको छ। दशरथ रंगशालामा बिहीबार भएको खेलमा थ्रीस्टारले हिमालयन शेर्पा क्लबलाई ३१ गोलले हराउँदै तेस्रो स्थानमा उक्लिएको हो। जितसँगै थ्रीस्टारले आफूलाई उपाधि होडमा उभ्याएको छ। थ्रीस्टारको जितमा सुशील राईले छैटौं मिनेटमा सुरुआती गोल गरे। सुशीलले भारतीय खेलाडी लाल रामावियाको पासका गोल गरेका थिए। त्यसपछि सञ्जोग राईले पहिलो हाफको इन्जुरी समयमा दोस्रो गोल गरे। सञ्जोगले डीबक्स भित्रबाट शेर्पाका गोलरक्षकलाई छक्याउँदै जाली चुमाएका थिए। यसअघि इन्जुरी समयमै हिमालयन शेर्पाका स्टेफेन समिरले पहिलो हाफको इन्जुरी समयमै एक गोल फर्काएका थिए। स्टेफेनले बायाँ कर्नर साइडबाट फ्रिकिक प्रहारमा गोल गरेका थिए। ५०औं मिनेटमा विदेशी खेलाडी वासिउ ओलानडिरान हजमतले गोल गर्दै थ्रीस्टारलाई सजिलै जिताएका थिए। थ्रीस्टारले दोस्रो हाफमा थप गोलको अवसर गुमाएको थियो। थ्रीस्टारका सञ्जोग राई म्यान अफ दी म्याच भए। जितसँगै थ्रीस्टारले आठ खेलबाट १४ अंक बनाएको छ। सात अंक बनाएको हिमालयन शेर्पा ११औं स्थानमा छ। शीर्ष स्थानमा रहेको आर्मीको सात खेलबाट १६ अंक छ। दोस्रो स्थानमा रहेको मच्छिन्द्रको पनि आठ खेलबाट १६ अंक पुगेको छ। चौथो स्थानमा रहेको मनाङ मस्र्याङ्दी क्लबको सात खेलबाट १३ अंक छ। यसैगरी दशरथ रंगशालामा भएको अर्को खेलमा १० खेलाडीमा सीमित जाउलाखेलले विभागीय टोली एपीएफ क्लबलाई १० गोलले हरायो। जाउलाखेलको जितमा अफ्रिकी खेलाडी फोडे फोफानाले निर्णायक गोल गरे। फोफानाले ७१औं मिनेटमा निर्णायक गोल गरेका थिए। यसअघि ५७औं मिनेटमा जाउलाखेल १० खेलाडीमा समेटिएको थियो। जाउलाखेलका गोलरक्षक टेकेन्द्र थापा रातो कार्ड पाउँदै बाहिरिएका थिए। एपीएफका आशिष लामासँग वान भर्सेस वानको अवस्थामा बललाई डीबक्स बाहिर आएर ह्यान्ड गरेपछि टेकेन्द्रले रातो कार्ड पाएका हुन्। तर पनि एपीएफले कुनै चमत्कार गर्न सकेन। निर्णायक गोल गरेका फोडे म्यान अफ दी म्याच भए। जितसँगै जाउलाखेल लिगको पाँचौं स्थानमा उक्लिएको छ। जावलाखेलले आठ खेलबाट १२ अंक बनाएको छ। पाँच अंक बनाएको एपीएफ १३औं स्थानमा छ। यस हारले एपीएफमाथि रेलिगेसनको दबाब बढेको छ।
एपीएफ च्याम्पियन,काठमाडौं : सशस्त्र प्रहरी बल (एपीएफ) क्लब पाँचौँ आरबीबी एनभीए राष्ट्रिय क्लब महिलापुरुष भलिबल अन्तर्गत महिला तर्फको च्याम्पियन बनेको छ। आईतबार त्रिपुरेश्वरिस्थित राष्ट्रिय खेलकुद परिषदको कभर्डहलमा भएको फाइनलमा न्यू डाइमन्ड एकेडेमीलाई पराजित गर्दै एपीएफ च्याम्पियन बनेको हो। एपीएफले न्यू डाइमन्डलाई ३१ सेटमा पराजित गरेको हो। पहिलो सेट २५२३ ले आफ्नो पक्षमा एपीएफले दोस्रो सेट पनि २५२१ ले जितेको थियो। निकै प्रतिस्पर्धात्मक भएको तेस्रो सेट २३२५ ले गुमायो । त्यसपछि चौँथो सेटमा अलि कमजोर देखिएको न्यू डाइमन्डलाई २५१८ ले पराजित गर्दै उपाधि कब्जा गरेको हो। च्याम्पियन बनेको एपीएफले २ लाख हात पारेको छ। उपविजेतामा चित्त बुझाएको न्यू डाइमन्डले १ लाख रुपैयाँ पुरस्कार पाएको छ।
"विश्व क्रिकेट लिग२ खेल्ने नेपाली टोलीको घोषणा, कमलको इन्ट्री सोमपाल आउट","काठमाडौं : आईसीसी विश्व क्रिकेट लिग डिभिजन २ अन्तरगत त्रिकोणात्मक श्रृङ्खलाका लागि नेपाली टोलीको घोषणा भएको छ। माघ २२ देखि २९ गतेसम्म कीर्तिपुरस्थित त्रिभुवन अन्तर्राष्ट्रिय क्रिकेट मैदानमा हुने प्रतियोगिताका लागि ज्ञानेन्द्र मल्लको कप्तानीमा १४ सदस्यीय टोलीको घोषणा भएको हो। नेपालले घरेलु मैदानमा अमेरिका र ओमानसँग त्रिकोणात्मक श्रृङ्खला खेल्न लागेको हो। प्रतियोगिताका लागि कप्तान मल्लसहित दीपेन्द्र सिंह ऐरी, पारस खड्का, सन्दीप लामिछाने, करण केसी, आरिफ शेख, विनोद भण्डारी, अभिनाश बोहरा, कुशल मल्ल, कमलसिंह ऐरी, सुशन भारी, रोहितकुमार पौडेल, शरद भेषवाकर र ललितनारायण राजवंशी छनोट भएका हुन्। कमल राष्ट्रिय टोलीमा पहिलो पटक परेका हुन्। यसअघि १९ वर्षमुनिको राष्ट्रिय टोलीबाट खेलिसकेका उनी सोमपाल कामीको स्थानमा छनोट भएका हुन्। सोमपाल चोटका कारण आराम गरिरहेका छन्। चोटकै कारण उनले पोखरा प्रिमियर लिग (पीपीएल)का केही खेल गुमाएका थिए। यसैगरी वैकल्पिकतर्फ पवन सर्राफ, सुवास खकुरेल, सन्दीप जोरा र किशोर महतो रहेका छन्।"
एपीएफ र न्यु डायमन्ड फाइनलमा,"काठमाडौं : दुई चिरप्रतिद्वन्द्वी एपीएफ र न्यु डायमन्ड क्लबबीच पाँचांै आरबीबी एनभीए राष्ट्रिय क्लब महिला तथा पुरुष भलिबल च्याम्पियनसिपको उपाधिका लागि भिडन्त हुने भएको छ। नेपाल भलिबल संघको आयोजनामा भएको च्याम्पियनसिपको बिहीबार भएको महिलातर्फको सेमिफाइनलमा एपीएफले नेपाल पुलिस क्लबलाई २५१५, २५१६, २५२२ र न्यु डायमन्डले त्रिभुवन आर्मी क्लबलाई २५१५, २५२२, २५१३ ले पराजित गर्दै उपाधि भिडन्त पक्का गरेको हो। राष्ट्रिय खेलकुद परिषद्को कभर्डहलमा भएको प्रतियोगिताको पुरुषतर्फको सेमिफाइनलमा एपीएफ र हेल्प नेपाल स्पोर्ट्स क्लब उपाधि नजिक पुगेका छन्। विभागीय डर्बीमा एपीएफले आर्मीलाई ३० को सोझो सेटमा पराजित गर्यो। साबिक विजेता आर्मीलाई एपीएफले २५२२, २५२२, २६२४ ले पराजित गर्यो। यसैगरी हेल्प नेपालले नेपाल पुलिस क्लबलाई २५२१, २५१६, २५१५ ले पराजित गर्दै एपीएफसँगको उपाधि भिडन्त पक्का गर्यो। च्याम्पियनसिपका महिला र पुरुष दुवैको विजेताले दुई लाख र उपविजेताले एक लाख रुपैयाँ पुरस्कार पाउनेछन्। महिला र पुरुषतर्फका सर्वोकृष्ट खेलाडीले जनही २५ हजार रुपैयाँ पाउँदा विधागततर्फका सबै उत्कृष्टले जनही १० हजार रुपैयाँ पाउनेछन्।"

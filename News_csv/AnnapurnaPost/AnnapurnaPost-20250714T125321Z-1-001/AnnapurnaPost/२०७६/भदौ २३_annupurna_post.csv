शीर्षक,विवरण
कर्मचारीका सिर्जनात्मक अभ्यास,"राम्रो व्यवस्थापन प्रणालीको सूत्रपात गर्न देशको विकास कहिले हुन्छ भनेर पर्खिरहनु पर्दैन, प्रणालीले नै विकास अघि बढाउँछ। संघीय निजामतीसम्बन्धी विधेयकमाथि संसद्मा छलफल भइरहेको छ। यो विधेयकले सार्वजनिक क्षेत्रकै कर्मचारी प्रशासनलाई प्रभाव पार्ने हुँदा यसमा ठूलो चासो देखिएको छ। यस सन्दर्भमा कर्मचारी प्रशासन क्षेत्रमा देखिएका उदीयमान प्रवृत्तिहरूको चर्चा गर्नु प्रासंगिक हुनेछ। यद्यपि यस आलेखले उक्त विधेयकका प्रावधानहरूमा प्राविधिक टिप्पणी गर्ने उद्देश्य लिएको छैन। मानव स्रोत व्यवस्थापन कर्मचारी प्रशासनलाई सार्वजनिक तथा निजी क्षेत्रका संगठनहरूले मानव स्रोत व्यवस्थापन का रूपमा बुझ्ने गरेका छन्। व्यवस्थापन विधामा यस शदाब्दीकै सर्वाधिक प्रभावशाली व्यक्तिहरूमध्येमा गनिएका व्यवस्थापन दार्शनिक चाल्र्स ह्यान्डी को भने कर्मचारीलाई मानव स्रोतका रूपमा हेर्ने दृष्टिकोणमा ठूलो असहमति छ। हालै प्रकाशित आफ्नो पुस्तकमा उनले स्रोत लाई चिजवीज, वस्तुभाउ र आर्थिक साधनका रूपमा मात्र हेर्न सकिने दृष्टिकोण प्रस्तुत गरेका छन्। कर्मचारी अर्थात् मानिसले आफ्नो प्रतिभा, सुझबुझ र सिर्जनात्मकताका आधारमा त्यस्ता स्रोतको उपयोग गरी संगठनको उद्देश्य हासिल गर्छन्। अर्थात् मानिस स्रोत होइन, स्रोतका मालिक हुन्। कुरा शब्दको होइन, दृष्टिकोणको हो। संगठनमा मानिसलाई चिजवीजका रूपमा हेर्ने प्रवृत्ति नयाँ होइन। कर्मचारीतन्त्रका प्रणेता मानिने जर्मन समाजशास्त्री म्याक्स वेबरले कर्मचारीलाई सास फेर्ने मेसिन भनेका छन्। यो दृष्टिकोण बितेको शताब्दीका संगठनको सन्दर्भमा मान्य हुन्थ्यो होला। एक्काइसौं शताब्दीका संगठनले कर्मचारीलाई मानवीय आवेग, संवेग र भावनासहितका सांगठनिक अवयवका रूपमा हेर्न थालेका छन्। कर्मचारीलाई व्यवस्थापन गर्न सकिँदैन। उनीहरूलाई उत्प्रेरित र प्रोत्साहित मात्र गर्न सकिन्छ भन्ने धारणा ह्यान्डीले राखेका छन्। यसो भयो भने मात्र कर्मचारीको ज्ञान, सीप र क्षमताको पूर्ण उपयोग हुन सक्छ। बीसौं शताब्दीको उत्पादनमुखी अर्थतन्त्रका लागि मानव स्रोतको अवधारणा ठीक थियो होला, तर आजको ज्ञानमा आधारित अर्थतन्त्रमा मानवस्रोतमा कर्मचारीलाई नयाँ रूपमा हेर्नुपर्ने भएको छ। किनभने, ज्ञानको प्राप्ति, प्रशोधन र उपयोगमा मानवीय अन्तरनिहित क्षमताको प्रयोग हुनु अनिवार्य हुन्छ। यसको एउटा ठूलो असर संगठनात्मक कामको डिजाइन मा परेको छ। बीसौं शताब्दीमा संगठनात्मक प्रक्रियाहरू महत्त्वपूर्ण हुन्थे। कर्मचारीले तिनको अनुकूल हुने गरी आफूलाई प्रस्तुत गर्नु पथ्र्यो। तर, अब संगठनले कर्मचारीको मानवीय आवश्यकता र प्राथमिकतालाई सम्बोधन गर्नुपर्ने भएको छ। यसले गर्दा हामीले सामान्य रूपमा बुझ्ने गरेको कार्यस्थल अर्थात् अफिसको प्रकृति पनि फरक हुँदै आएको छ। बदलिँदो अफिस निदरल्यान्ड्सको एम्टडर्ममा रहेको एउटा कम्पनी हेल्डर ग्रोयन कर्मचारी प्रशासनमा उसले देखाएको नयाँ अभ्यास निकै चर्चामा आएको छ। त्यस कम्पनीका कर्मचारीले धेरै काम गरेका कारणले उनीहरूलाई काम रोक्न बाध्य पार्ने उपाय अवलम्बन गरिएको छ। यसका लागि अफिसमा रहेका डेक्स र टेबुल बिजुलीका तारसँग जोडेर हरेक दिन कार्यालय समयको अन्त्यमा टेबुल र डेक्सलाई उठाएर सिलिङभित्र लुकाइन्छ। कर्मचारीले बढी काम गरेकोमा कम्पनीको सरोकार किन रह्यो भने त्यस्तो कामले कर्मचारीको पारिवारिक जीवनमा असर पार्न थाल्यो। यसो गर्दा सामाजिक जीवनमा खलल आउने भएकाले समाजको बृहत्तर हितलाई पनि कम्पनीले हेर्नुपर्ने आवश्यकता देखियो। कम्पनीलाई त फाइदा नै भयो। यस्तै स्विडेनमा अहिले एउटा हफिस (घरकार्यालय) को लहर आएको छ। जसअन्तर्गत कर्मचारी आआफ्नो अनुकूलता हेरी औपचारिक अफिस वा अनौपचारिक घरमा काम गर्न स्वतन्त्र हुन्छन्। यस्ता प्रकारका कर्मचारी प्रशासन र व्यवस्थापनसँग विश्वासमा आधारित सम्बन्धमा अडेका हुन्छन्। यस्तो प्रकारको संगठनमा नेतृत्वको ठूलो भूमिका रहन्छ। कुन अर्थमा भने नेतृत्वले आदेश र नियन्त्रणमा भन्दा प्रोत्साहन, मूल्य सिर्जना र उत्प्रेरणालाई व्यवस्थापनको माध्यम बनाउँछन्। एकपटक कामको सामाजिक उद्देश्य र मूल्य स्थापित गरिसकेपछि कर्मचारीको खटनपटन, निर्देशन र नियन्त्रणको आवश्यकता रहँदैन। प्रसंगवश हाल काडमाडौंका सिनेमा घरहरूमा चलेको चलचित्र मिसन मंगल ले पनि यही सन्देशलाई आफ्नो विषयवस्तु बनाएको छ। हाम्रो निजामती सेवालाई व्यवस्थित गर्न प्रस्तावित ऐनको समग्र समीक्षा गर्ने हो भने यो एक अनुदार, नियन्त्रणमूलक र अविश्वासमा आधारित व्यवस्थाको तर्जुमातर्फ उन्मुख रहेको देखिन्छ। यसले कर्मचारीमा प्रतिभा प्रस्फुटन गराउने खासखास मानवीयमनोवैज्ञानिक तत्वहरूलाई पूर्णरूपमा ध्यान दिन सकेको छैन। यहाँनेर एउटा प्रश्न उठ्छ किन कर्मचारी कामै रोक्न बाध्य पार्नुपर्ने गरी काममा लाग्छन् त ? यसका मुख्य दुइटा कारण छन्। पहिलो कारण पियर प्रेसर अर्थात् सहकर्मीबाट आउने नैतिक दबाब। दोस्रो, प्यासन कामप्रतिको गहिरो माया। आजका कर्मचारी केही उपलब्धिका लागि काम गर्न चाहन्छन्। केही सामाजिक मूल्य सिर्जना गर्न चाहन्छन्। उपलब्धि नै मुख्य कारकतत्वका रूपमा रहने गर्छ। कर्मचारीले बढी काम गरेकै कारणले जर्मनी तथा फ्रान्सजस्ता मुलुकले अफिस समयभन्दा बाहिर (छुट्टीको समयमा) कर्मचारीलाई काम गर्न नपर्ने व्यवस्था गर्न इमेल तथा अन्य विद्युतीय सञ्चारमाध्यमलाई छुट्टीको समयका लागि निष्क्रिय गराइदिएको हुन्छ। त्यसलाई अहिले राइट टु डिस्कनेक्ट भनिन्छ। (छुट्टीको समयमा औपचारिक सञ्चारबाट बाहिर बस्न सक्ने अधिकार) यो व्यवस्था धेरै मुलुकमा प्रचलनमा आउन थालेको छ। हालै भारत सरकारले पनि यससम्बन्धी एउटा विधेयक संसद्मा प्रस्तुत गरेको छ। उपयुक्त व्यक्तिलाई उपयुक्त स्थानमा लगाउने मान्यता कर्मचारी प्रशासनमा स्थापित रहेकै थियो। हालको अजाइल वर्किङ (फूर्तिलो कार्यप्रणाली) भन्ने अवधारणाअन्तर्गत यस मान्यतामा पनि स्खलन आएको छ। संगठनको वातावरण परिवर्तनशील र पूर्वानुमान गर्न नसकिने हुँदै आएकाले अबका कर्मचारीलाई एउटा खास उपयुक्त ठाउँ उपलब्ध हुन सक्दैन। उनीहरूले लचिलो भएर नयाँनयाँ समस्याको समाधानमा आफूलाई फूर्तिलो रूपमा लगाउनुपर्ने हुन्छ। फेरि पनि विश्वासको वातावरणबाट मात्रै यो सम्भव हुन्छ। प्रतिभा व्यवस्थापन संगठनको एउटा प्रमुख उद्देश्य प्रतिभा व्यवस्थापन हो। तर प्रतिभा के हो त भन्ने कुरालाई विभिन्न रूपमा हेर्न सकिन्छ। अमेरिकाको विइस्कन्सिनमा रहेको एउटा कम्पनी डेम्स किलर ब्रेड ले आपराधिक पृष्ठभूमि भएका मानिसलाई काम लगाएर चर्चा बटुलेको छ। मानिसको चरित्र स्वयं गतिशील हुन्छ भन्ने अवधारणा यसका पछाडि रहेको छ। अर्थात् एकपटकको अपराधी सधैंका लागि अपराधी हुन्छ भन्ने छैन। यसैले उक्त कम्पनीले आपराधिक पृष्ठभूमिका मान्छेलाई दोस्रो मौकाका रूपमा काममा लगाउने गरेको छ। यसको अनुभव सकारात्मक छ। वस्तुको चारित्रिक रूपान्तरण मानिसका लागि अस्वाभाविक हुँदैन। आखिर डकैतीमै रमाउने रत्नाकर नै पछि वाल्मीकि ऋषि बनेका होइनन् र ? सार्वजनिक क्षेत्रमा प्रतिभाको व्यवस्थापन गर्ने क्रममा बेलायत, अस्टेलिया र न्युजिल्यान्डजस्ता मुलुकले उच्च व्यवस्थापनमा खुला प्रतिस्पर्धाका माध्यमबाट कर्मचारी भर्ना गर्ने गरेका छन्। हालै आएर भारतले पनि आफूलाई यसै लहरमा उभ्याएको छ। नेपाल सरकारका विभिन्न तहमा हाल खुबै लोकतान्त्रिक हुन थालेको कार्यसम्पादन करारको जरो खोज्दै जाने हो भने न्युजिल्यान्ड पुगिन्छ। सन् १९८० को दशकमा विकसित भएको नयाँ सार्वजनिक व्यवस्थापन को संरचनाभित्र कार्यसम्पादन करारको विकास भएको हो तर यस्तो करारको सान्दर्भिकता निजामती सेवाको उच्च व्यवस्थापनमा खुला बजारबाट सोझै नियुक्ति गर्ने प्रणालीमा मात्र रहन्छ। निश्चित कार्य गरी आपसी सहमतिमा निर्धारण गरिने नतिजा हासिल गर्न यस्तो करार गरिन्छ र नतिजा हासिल हुन नसकेमा छड्के प्रवेशका माध्यमबाट ल्याइएका कर्मचारीले अवकाश नै लिनुपर्ने हुन्छ। तर स्थायी सेवामा रहेका कर्मचारीसँग भने कार्यसम्पादन करार गर्नु व्यावहारिक हुँदैन। किनभने तिनका सेवाका सर्त छुट्टै कानुनद्वारा व्यवस्थित गरिएका हुन्छन्। (जस्तै नेपाल सन्दर्भमा निजामती सेवा ऐन) यसरी हामीले विकसित मुलुकबाट शब्द त सापटी लियौं, तर त्यसको मर्मलाई न्याय गर्न सकेका छैनौं। यसको अर्थ प्रशासनका विभिन्न तहबीच कार्यसम्पादनमा सहमति गर्नै हुँदैन भन्ने होइन। खालि स्थायी कर्मचारीका लागि यस्तो सहमतिको व्यवस्थालाई नियमित रूपमा गरिने कार्यसम्पादन मूल्यांकनको रूपरेखाभित्रै समेट्न सकिन्छ। स्वायत्तता संगठनको उद्देश्यक हासिल गर्न र सिर्जनात्मक क्षमता उपयोगका लागि कर्मचारीलाई पर्याप्त स्वतन्त्रता र स्वायत्तता दिनुपर्छ। यसै पनि आजका अदृश्य कार्यालयहरूमा कर्मचारीलाई विश्वास नगर्ने र स्वायत्तता नदिने हो भने कामै हुन सक्दैन। यससम्बन्धी अनुसन्धानहरूले के पत्ता लगाएका छन् भने स्वायत्तता र स्वतन्त्रताको सोझो सम्बन्ध संगठनकै सफलतासँग जोडिएको हुन्छ। युरोपियन युनियनअन्तर्गतका विभिन्न मुलुकका कर्मचारीलाई समेटेको एउटा अध्ययनले तीनवटा प्रश्न सोधेको थियो कर्मचारीसँग छलफल गरेर। क) आफ्नो कामको व्यवस्थापन आफैंले गर्न सक्ने स्वतन्त्रता कत्तिको छ ? ख) नीतिनिर्माणमा प्रभाव पार्ने गुञ्जायस कत्तिको छ ? ग) कार्यसम्पादनका लागि समयसीमा आफैंले निर्धारण गर्न सक्ने वातावरण छ कि छैन ? यी तीनवटै प्रश्नको उत्तर स्क्यान्डिनेभियन मुलुकहरू र निदरल्यान्डमा सबैभन्दा सकारात्मक आएको थियो। युरोपमा विभिन्न संगठनहरूको लोकप्रियताको अर्थमा पनि यिनै मुलुकहरू अगाडि देखिएका छन्। यसबाट के देखिन्छ भने स्वायत्तता र स्वतन्त्रता कर्मचारीको मात्र होइन, संगठनकै कार्यसम्पादनका लागि पनि निर्णायक महत्त्व राख्ने खालका छन्। यो कुरा नेपालमै भएका अध्ययनहरूले पनि देखाएका छन्। उदाहरणका लागि बिजनेस एजले काठमाडौंका तीनवटा व्यवस्थापन कलेजका २२८ जना एमबीए उत्तीर्ण गरी कामको खोजीमा रहेका विद्यार्थीको सर्वेक्षण गर्दा उनीहरूले कार्यस्थलको स्वायत्ततालाई सबैभन्दा बलियो चाहनाका रूपमा राखेका छन्। यसले हाम्रो जागिरे संस्कृतिमा विस्तारै परिवर्तन आउन थालेको आभास दिन्छ। स्वभावतः युवा पुस्ताले यसमा अगुवाइ गर्न खोजेको देखिन्छ। विविधताको प्रवर्धन संगठनमा विभिन्न खाले कर्मचारी भए पनि त्यस्ता संगठनको समग्र कार्यसम्पादन राम्रो हुने अनुभवले देखाएको छ। दक्षिण अफ्रिकाको सार्वजनिक प्रशासन यसको एउटा बलियो हो। उदाहरण रंगभेदअन्तर्गत दक्षिण अफ्रिकामा गोराहरूले शासन गर्दा जुन किसिमको संगठनात्मक उपलब्धि हुन्थ्यो, रंगभेद अन्त्य भएपछिको स्थितिमा गोरा र कालाको सम्मि श्रण हुने संगठन बढी प्रभावकारी पाइएका छन्। यसको मुख्य कारण के हो भने आजका संगठनहरू जतिसुकै सक्षम भए पनि एक व्यक्तिको उत्पादकत्वमा मात्र आधारित भएर अघि बढ्न सक्दैनन्। विभिन्न क्षमता भएका र विभिन्न पृष्ठभूमिबाट आएका कर्मचारीले विविधतायुक्त वातावरणमा राम्रो काम गर्न सक्छन्। यस अर्थमा स्वयं योग्यता प्रणालीका बारेमा नयाँ बुझाइ स्थापित हुँदै आएको छ। नेपालमा विविधतालाई योग्यता प्रणालीमा ह्रास ल्याउने तत्वका रूपमा हेर्ने गरिएको पाइन्छ। वस्तुतः विविधता योग्यता प्रणालीकै एक महत्त्वपूर्ण आधार हो भन्ने बुझ्न आवश्यक छ। प्रस्तुत छलफलका आधारमा हाम्रो निजामती सेवालाई व्यवस्थित गर्न प्रस्तावित ऐनको समग्र समीक्षा गर्ने हो भने यो एक अनुदार, नियन्त्रणमूलक र अविश्वासमा आधारित व्यवस्थाको तर्जुमातर्फ उन्मुख रहेको देखिन्छ। यसले कर्मचारीमा प्रतिभा प्रस्फुटन गराउने खासखास मानवीयमनोवैज्ञानिक तत्वहरूलाई पूर्णरूपमा ध्यान दिन सकेको छैन। यस सन्दर्भमा यदाकदा विकसित मुलुकमा भएको अभ्यासलाई हाम्रोजस्तो मुलुकमा कसरी भिœयाउन सकिन्छ भन्ने प्रश्न पनि तेस्र्याउने गरेको पाइन्छ। तर व्यवस्थापनका खासखास मूल्यमान्यता लगभग सर्वव्यापी नै हुन्छन्। वास्तवमा एउटा राम्रो व्यवस्थापन प्रणालीको सूत्रपात गर्न देशको विकास कहिले हुन्छ भनेर पर्खिरहनु पर्दैन। राम्रो व्यवस्थामा प्रणालीले नै विकास अघि बढाउँछ भन्ने बुझ्न आवश्यक छ। माथि छलफलका क्रममा निजी क्षेत्रका प्रतिष्ठानहरूको उदाहरण पनि प्रस्तुत गरिएको छ। यी उदाहरण हाम्रो सार्वजनिक क्षेत्रमा लागू हुँदैनन् कि भन्ने आशंका पनि व्यक्त हुन सक्छ। व्यवस्थापन विधामा एउटा महत्त्वपूर्ण भनाइ छ, सार्वजनिक र निजी क्षेत्रको व्यवस्थापनमा केही मामुली विषयमा मात्र फरक हुने गर्छ। अर्थात् सबै महत्त्वपूर्ण विषयमा व्यवस्थापनका उदीयमान अभ्यास र प्रणाली लागू हुन सक्छन्।"
मुड्केचुला गाउँपालिकामा प्रथम अध्यक्ष कप शुरु,"डोल्पा : डोल्पाको मुड्केचुला गाउँपालिकामा प्रथम अध्यक्ष कप शुरु भएको छ । गाउँपालिकाको आयोजनामा प्रथम अध्यक्ष कप खेलकुद शुरु भएको हो । आइतबारदेखि शुरु भएको प्रथम अध्यक्ष कपमा गाउँपालिका भित्रका ९ वटा वडाले सहभागिता जनाएका छन्। सबै वडाका खेलाडीले प्रथम अध्यक्ष कपमा सहभागिता जनाएका हुन्। अध्यक्ष कपमा महिला तथा पुरुष भलिबल, फुटबल, ब्याडमिण्टन, म्याराथुनलगायतका दर्जन खेलकुद हुने गाउँपालिका अध्यक्ष दत्तबहादुर शाहीले जानकारी दिए। अध्यक्ष शाहीका अनुसार गाउँपालिकामा अध्यक्ष कप गराउँदा खेलाडीको छनौट पनि हुने र खेलाडीमा मनोबलको विकास हुने भएकाले कपको आयोजना गरिएको बताए। गाउँपालिकाको अन्नपूर्ण माध्यामिक विद्यालय सर्मिमा अध्यक्ष कपका सबै खेलकुद सञ्चालन गरिएको र प्रोत्साहान स्वरुप थोरै नगदको समेत व्यवस्था भएको गाउँपालिकाको कार्यालयले जानकारी दिएको छ । गाउँपालिकामै खेलको शुरुवात गरेमा त्याहाँबाट छनौट भएको खेलाडीले जिल्लामा मात्रै नभएर प्रदेश तथा राष्ट्रिय स्तरमा समेत प्रतिस्प्रधा गर्न सक्ने आशा राखेकाले पनि गाउँपालिकाले अध्यक्ष कपको आयोजना गरेको अध्यक्ष दत्तबहादुर शाहीको दावी रहेको छ । मुड्केचुलामा भइरहेको प्रथम अध्यक्ष कप २५ गते सम्म सञ्चालन हुनेछ । डोल्पाबाट प्रदेश तथा राष्ट्रिय खेलकुदमा हाल सम्म मुड्केचुलाका खेलाडीले नै गर्दै आएका छन्। उनीहरुको मनोबल बढाउन खेलकुदको आयोजना गरिएको गाउँपालिकाले जनाएको छ।"
"सीपीएलको पहिलो खेलमा सन्दीप : २ बल ब्याटिङ, १ ओभर बलिङ",काठमाडौं : नेपालका लेग स्पिनर सन्दीप लामिछानेले क्याराबिन प्रिमियर लिग(सीपीएल)मा यस सिजनको पहिलो खेलमा नै बलिङ र ब्याटिङको मौका पाएका छन्। सन्दीप यस सिजन बार्बाडोस ट्रिडेन्समा आवद्ध भएका छन्। वेस्ट इन्डिज टोलीका कप्तानसमेत रहेका जासोन होल्डरको कप्तानीमा रहेको बार्बाडोस ट्रिडेन्सले आइतबार गुयना अमाजोन वारियर्ससँग प्रतिस्पर्धा गरेको थियो। सन्दीपले जम्मा एक ओभर मात्रै बलिङ गर्ने मौका पाउँदा ५ रन दिए। छैटौं ओभरमा बलिङमा आएका सन्दीपले चार बल डट खेले। एक बलमा चौका र एक बलमा एक रन दिए। अघिल्लो ओभरमा कप्तान होल्डरले १८ रन दिएका थिए। किफायती बलिङ गरेपनि सन्दीपलाई अन्य ओभरमा बलिङको मौका दिइएन्। अन्तिममा ब्याटिङमा आएका सन्दीप २ बलको सामना गर्दा कुनै रन नबनाई बोल्ड आउट भए। पहिलो खेलमा सन्दीप आवद्ध टोली बार्बाडोस ट्रिडेन्स ४७ रनले पराजित भयो। बार्बाडोस ट्रिडेन्सले टस जितेर पहिले बलिङ रोजेको थियो। गुयना वारियर्सले पहिले ब्याटिङ गरी २० ओभरमा ४ विकेट गुमाएर १८० रन बनाएको थियो। १८१ रनको लक्ष्य पाएको बार्बाडोस ट्रिडेन्सले १६४ ओभरमा १३३ रन बनाउँदा सबै विकेट गुमायो। गत सिजन पहिलो पटक सन्दीप क्याराबिन प्रिमियर लिगमा आवद्ध भएका थिए सेन्ट किट्स एन्ड नेभिस पेट्रिवट्सले अनुबन्ध गरेको थियो। ५ खेल मात्रै खेलेका उनले ७ विकेट लिएका थिए।१७ ओभर बलिङ गरेका सन्दीपले १ ओभर मेडन गर्दै १०६ रन मात्रै दिएका थिए। उनको बलिङ इकोनोमी ६२४ रह्यो। सीपीएल २०१८ को बेस्ट बलिङ एकोनोमीमा सन्दीप पाचौं स्थानमा रहन सफल भए। गत सिजन उनले क्यारेबियन प्रिमियर लिग ९सीपीएल० बाट ब्रेक थ्रु स्टार अवार्ड समेत पाए।
पोर्चुगलको पहिलो जित,"बेलग्रेड : युरोकप छनोट फुटबलमा पोर्चुगलले पहिलो जित हात पारेको छ। पोर्चुगलले शनिबार राति खेलिएको समूह बी अन्तर्गतको खेलमा सर्बियालाई उसैको मैदानमा ४२ गोलले हरायो। पोर्चुगल युरोकपको साबिक विजेता टोली हो। पोर्चुगलले केही समयअघि नेसन्स लिगको उपाधि पनि जितेको थियो। खेलमा सुरुआती अग्रता पनि पोर्चुगलले नै लिएको थियो। प्रतिस्पर्धात्मक खेलको ४१औं मिनेटमा पोर्चुगलका लागि विलियम कार्भाल्होले पहिलो गोल गरेका थिए। सोही गोलका कारण पहिलो हाफमा पोर्चुगल अगाडि रह्यो। ५८औं मिनेटमा गोन्कालो ग्वेडेसले पोर्चुगलको अग्रता दोब्बर बनाएका थिए। यसैगरी ६८औं मिनेटमा निकोला मिलेन्कोभिचले सर्बियाका लागि जवाफी गोल गरेपछि खेल २१ को अवस्थामा पुगेको थियो। ८०औं मिनेटमा स्टार खेलाडी क्रिस्टियानो रोनाल्डोले पोर्चुगलको अग्रता ३१ बनाएका थिए। त्यसको पाँच मिनेटपछि नै एलेक्जेन्डर मित्रोभिचले सर्बियाका लागि दोस्रो गोल फर्काएका थिए। निर्धारित समयको खेल सकिनुभन्दा चार मिनेटअघि बेनार्डो सिल्भाले पोर्चुगलका लागि चौथो गोल थपे। समूह बी मा पाँच खेल खेलेको युक्रेन १३ अंकसहित पहिलो स्थानमा छ। तीन खेलबाट पाँच अंक हात पारेको पोर्चुगल दोस्रो र चार खेलबाट चार अंक जोडेको लग्जम्बर्ग तेस्रो स्थानमा छन्। चार खेलबाट चार अंक जोडेको सर्बिया चौथो र चार खेलबाट एक अंक हात पारेको लिथुआनिया पाँचौं स्थानमा छन्। यसैगरी समूह एचअन्तर्गतको खेलमा विश्वकप विजेता फ्रान्सले घरेलु मैदानमा अल्बेनियालाई ४१ गोलले हरायो। फ्रान्सको जितमा किङ्सली कोमेनले दुई तथा ओलिभर गिरोड र जोनाथन इकोनले एकएक गोल गरे। खेलको ३७औं मिनेटमा फ्रान्सका अनुभवी खेलाडी एन्टोइन ग्रिजम्यानले पेनाल्टी प्रहारको अवसर खेर फालेका थिए। सोही समूहको अर्को खेलमा टर्कीले घरेलु मैदानमा एन्डोरालाई १० गोलले हरायो। उक्त समूहमा सबै टोलीले पाँचपाँच खेल खेलेका छन्। समान पाँच खेलबाट १२१२ अंक हात पारेका फ्रान्स, टर्की र आइसल्यान्ड क्रमशः पहिलो, दोस्रो र तेस्रो स्थानमा छन्। ६ अंकसहित अल्बानिया चौथो र तीन अंकसहित मोल्डोभा पाँचौं स्थानमा छन्।"
नाझ्दा कपको दोस्रो खेलमा नेपाल पराजित,काठमाडौं : किर्गिस्तानमा जारी नाझ्दा फटबल प्रतियोगिताको दोस्रो खेलमा नेपाली राष्ट्रिय महिला टोली उज्वेकिस्तानसँग पराजित भएको छ। सोमबार भएको खेलमा नेपाल २० पराजित भएको हो। पहिलो हाफमा १० ले पछि परेको नेपालले दोस्रो हाफको सुरुवातमै अर्को गोल खाएको थियो। पहिलो हाफको ३४औं मिनेटमा उज्वेकिस्तानले गोल गर्दै अग्रता लिएको थियो। दोस्रो गोल ५१औं मिनेटमा गरी उसले अग्रता दोब्बर गर्यो। नेपाली महिला टोलीले दोस्रो हाफमा गोल गर्ने केही अवसरहरू सिर्जना गरे पनि गोल भने गर्न सकेन। यसअघि आइतबार भएको खेलमा नेपालले किर्गिस्तानलाई ८२ गोल अन्तरले पराजित गरेको थियो। उज्वेकिस्तानले ताजकिस्तानलाई १२० ले पराजित गरेको थियो। चार टोली सम्मिलित प्रतियोगिताको शीर्ष दुई टोलीले उपाधिका लागि भिड्नेछन्।
नेपालको सुखद सुरुआत,काठमाडौं : किर्गिस्तानमा आइतबारदेखि सुरु भएको नाझ्दा कप फुटबल प्रतियोगितामा नेपाले सुखद सुरुआत गरेको छ। नेपालले पहिले खेलमा आइतबार घरेलु टोली किर्गिस्तानलाई ८२ गोलले हराएको छ। घरेलु टोलीमाथि सानदार प्रदर्शन गरेको नेपालको जितमा सावित्रा भण्डारीले चार गोल गरिन्। अनिता बस्नेतले दुई तथा कप्तान नीरू थापा र दीपा राईले एक एक गोल गरे। जितसँगै नेपालले फाइनलमा पुग्ने सम्भावना बढाएको छ। आइतबार नै भएको अर्को खेलमा उज्वेकिस्तानले ताजकिस्तानलाई १२० गोलले हराएको छ। पहिलो खेलसँगै उज्वेकिस्तान तीन अंकसहित शीर्ष स्थानमा छ। नेपाल गोलअन्तरका आधारमा दोस्रो स्थानमा छ। चार टोली सम्मिलित प्रतियोगितामा नेपालले सोमबार उज्वेकिस्तान र मंगलबार ताजकिस्तानसँग खेल्नेछ। लिग कम नकआउटका आधारमा सञ्चालित प्रतियोगितामा शीर्ष दुई टोलीबीच फाइनल खेल हुनेछ। फाइनल खेल बिहीबार हुनेछ। अन्तिममा रहेका दुई टोलीबीच बिहीबार नै तेस्रो स्थानका लागि प्रतिस्पर्धा हुनेछ। नेपालले १३औं दक्षिण एसियाली खेलकुद प्रतियोगिता (साग) को तयारीस्वरूप नाझ्दा कप फुटबल खेलेको हो। किर्गिस्तानको आमन्त्रणामा सहभागिता जनाएको नेपालले उपाधिको लक्ष्य लिएको टोलीका प्रशिक्षक हरि खड्काले बताएका छन्। नेपाली महिला टोली सागको उपाधि जित्ने लक्ष्यका साथ पछिल्लो समय लगातार अभ्यास गरिरहेको छ। नेपाल साग फुटबलमा साबिक उपविजेता हो।
"१९ वर्षीया एन्ड्रेस्कुको कमाल, ६ पटककी च्याम्पियन स्तब्ध","न्युयोर्क : ग्रान्डस्लाम टेनिस प्रतियोगिता यूएस ओपन को महिला एकलतर्फ यसपटक अप्रत्याशित नतिजा आएको छ। अप्रत्याशित नतिजा निकाल्दै १९ वर्षीया क्यानेडियन खेलाडी बियान्का एन्ड्रेस्कुले उपाधि चुमेकी छन्। उनले शनिबार राति सम्पन्न फाइनलमा आफूभन्दा करिब दोब्बर उमेरकी अनुभवी खेलाडी सेरेना विलियम्सलाई ६३, ७५ अंकले हराउँदै उपाधि हात पारेकी हुन्। सेरेना २३ पटककी ग्रान्डस्लाम च्याम्पियन खेलाडी हुन्। ६ पटक यूएस ओपनको उपाधि जितिसकेकी ३७ वर्षीया अमेरिकी खेलाडी सेरेनालाई एन्ड्रेस्कुले प्रारम्भदेखि नै दबाबमा राखेकी थिइन्। एन्ड्रेस्कुले जितेको यो पहिलो ग्रान्डस्लाम उपाधि हो। सेरेना आठौं र एन्ड्रेस्कु १५औं वरीयता प्राप्त खेलाडी हुन्। यूएस ओपनको मुख्य प्रतियोगितामा एन्ड्रेस्कुको यो पहिलो सहभागिता हो। अन्ततः मेरो सपना साकार भएको छ, खेलपछि निकै भावुक देखिएकी एन्ड्रेस्कुले भनिन्, यो उचाइसम्म पुग्न मैले निकै कडा परि श्रम गरेकी छु। दर्शकको अपार स्नेह पनि मेरो जितको कारण हो। मेरो सफलताको कामना गर्ने सबैप्रति अभार व्यक्त गर्न चाहन्छु। सेमिफाइनलमा अनुभवी अमेरिकी खेलाडी सेरेनाले युक्रेनकी एलिना भितोलिनालाई र एन्ड्रेस्कुले स्विट्जरल्यान्डकी बेलिन्डा बेनसिचलाई हराएर फाइनलमा स्थान पक्का गरेका थिए। सेरेना यूएस ओपनको साबिक उपविजेता पनि हुन्। अघिल्लो संस्करणको फाइनलमा सेरेना विवादमा पनि परेकी थिइन्। त्यतिबेला महिला एकलतर्फको फाइनलमा जापानी खेलाडी नाओमी ओसाकाले सेरेनालाई हराएकी थिइन्। ओसाकासँग पराजित भएपछि सेरेनाले आफ्नो हारको दोष अम्पायरमाथि थोपरेकी थिइन्। उनले त्यतिबेला अम्पायरलाई ठगी गरेको र झूटो बोलेको आरोप पनि लगाएकी थिइन्। सोही कारणले हार स्विकार्न नसकेको भन्दै सेरेनाको आलोचना पनि भएको थियो। सेरेनाले हालसम्म २३ वटा ग्रान्डस्लाम उपाधि जितिसकेकी छन्। उनले ६ पटक यूएस ओपन, सात पटक विम्बल्डन, तीन पटक फ्रेन्च ओपन र सात पटक अस्ट्रेलियन ओपनको उपाधि जितेकी छन्। सेरेनाले पछिल्लो पटक सन् २०१७ मा ग्रान्डस्लाम प्रतियोगिता अस्ट्रेलियन ओपनको उपाधि जितेकी थिइन्। सन् १९९९ मा सेरेनाले आफ्नो खेल जीवनको पहिलो उपाधि जितेको नौ महिनापछि मात्र एन्ड्रेस्कु जन्मिएकी थिइन्। अन्तर्राष्ट्रिय टेनिसमा एन्ड्रेस्कु स्थापित नाम पनि होइन। यो वर्ष उनी अस्ट्रेलियन ओपन र फ्रेन्च ओपनको दोस्रो चरणमै पराजित भएकी थिइन्। विम्बल्डनमा भने उनी पहिलो चरणभन्दा अगाडि बढ्न सकेकी छैनन्। खेलपछि सेरेनाले एन्ड्रेस्कुको मुक्त कण्ठले प्रशंसा गरिन्। उनले एन्ड्रेस्कु निकै क्षमतावान् खेलाडी भएको प्रतिक्रिया दिइन्। एन्ड्रेस्कु, तिमीले अपत्यारिलो र लोभलाग्दो खेल पस्कियौं। मैले आज आफ्नो खेलजीवनकै उत्कृष्ट फाइनल खेलेँ। मलाई तिमीप्रति गौरव छ, सेरेनाले एन्ड्रेस्कुको प्रशंसा गर्दै भनेकी छन्। एन्ड्रेस्कु कुनै पनि ग्रान्डस्लाम प्रतियोगिताको उपाधि जित्ने पहिलो क्यानेडियन खेलाडी पनि बनेकी छन्। उनी सन् २००६ पछि कुनै पनि ग्रान्डस्लाम प्रतियोगिताको उपाधि जित्ने पहिलो किशोर खेलाडी पनि हुन्। सन् २००६ मा रुसी टेनिस सुन्दरी मारिया सारापोभाले यस्तो सफलता हात पारेकी थिइन्। यसैगरी उनी सन् २००४ पछि आफ्नो पहिलो सहभागितामै ग्रान्डस्लाम टेनिसको उपाधि जित्ने पहिलो खेलाडी पनि बनेकी छन्। यसअघि सन् २००४ मा सारापोभाले आफ्नो पहिलो सहभागितामै विम्बल्डनको उपाधि जितेकी थिइन्। एन्ड्रेस्कुका पिता निकु र आमा मारिया रोमानियाका नागरिक हुन्। उनीहरू सन् १९९० मा क्यानडा बसाइँ सरेका थिए। यूएस ओपनको उपाधि जितेपछि एन्ड्रेस्कुलाई क्यानडाका प्रधानमन्त्री जस्टिन ट्रुडेउ, विम्बल्डन च्याम्पियन सिमोना हालेप, सन् २०१९ को सिनसिनाटी मास्टर्स च्याम्पियन माडिसन किज, टेनिसका महान् खेलाडी बिली जेन किङलगायतका चर्चित व्यक्तित्वहरूले बधाई पनि दिएका छन्।"
नाझ्दा फुटबल : नेपाल २० ले पछि,काठमाडौं : किर्गिस्तानमा जारी नाझ्दा कप फुटबल प्रतियोगिताको दोस्रो खेलमा नेपाली महिला टोली अहिले उज्वेकिस्तानसँग प्रतिस्पर्धा गरिरहेको छ। ५३औं मिनेटको खेल चलिरहँदा नेपाल २० ले पछि छ । पहिलो हाफमा नेपाल १० ले पछि परेको नेपालले दोस्रो हाफको केहिबेर पछि नै अर्को गोल खाएको हो । उज्वेकिस्तान महिला टोलीले ३४औं मिनेटमा गोल गर्दै अग्रता लिएको थियो। नेपाली डिफेन्स कमजोरीको फाइदा उठाउँदै उज्वेकिस्तानले गोल गरेको हो। नेपाली महिला टोलीले अर्को गोल ५१औं मिनेटमा खाएको हो । यसअघि आइतबार भएको खेलमा नेपालले किर्गिस्तानलाई ८२ गोल अन्तरले पराजित गरेको थियो। उज्वेकिस्तानले ताजकिस्तानलाई १२० ले पराजित गरेको थियो। गोल अन्तरका आधारमा नेपाल दोस्रो स्थानमा रहेको छ। चार टोली सम्मिलित प्रतियोगिताको शीर्ष दुई टोलीले उपाधिका लागि भिड्नेछन्। नेपालले १३औं दक्षिण एसियाली खेलकुद प्रतियोगिता (साग) को तयारीस्वरूप नाझ्दा कप फुटबल खेलेको हो। किर्गिस्तानको आमन्त्रणामा सहभागिता जनाएको नेपालले उपाधिको लक्ष्य लिएको टोलीका प्रशिक्षक हरि खड्काले बताएका छन्। नेपाली महिला टोली सागको उपाधि जित्ने लक्ष्यका साथ पछिल्लो समय लगातार अभ्यास गरिरहेको छ।

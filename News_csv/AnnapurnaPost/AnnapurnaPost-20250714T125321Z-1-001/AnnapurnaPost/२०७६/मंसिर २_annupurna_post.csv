शीर्षक,विवरण
तीनकुने जोगाउन सकस,"चिनियाँ राष्ट्रपति सी चिनफिङले केके दिए, दिएनन् त्यो धेरैको सम्झनामा नहोला र हुँदैन पनि। तर उनी आउँदा बडो सकसले रातरात सिँंगारिएको तीनकुने पार्क जोगियो भने त्यसको सानो श्रेय सीलाई पनि जान्छ होला। सी फर्किनासाथ तीनकुने पार्कलाई पुरानै हालतमा फर्काउन एउटा ठूलो जमात लागेको थियो। त्यही जमातको इसारामा त्यहाँका रोपिएका दुबो बिरुवा तथा अन्य सामान रातरात चोरी पनि भए। नागरिकस्तरमा व्यापक खबरदारीसँगै सरकारको चर्को आलोचना भएपछि तीनकुने जोगाउन पहल भयो। प्रधानमन्त्री तहबाट समेत चासो व्यक्त भएपछि सशस्त्र प्रहरीलाई संरक्षणका लागि खटाइयो। सशस्त्र प्रहरीको एउटा भ्यानले बिहानदेखि बेलुका अबेरसम्म तीनकुनेलाई पहरा दिइरहेको देखिन्छ।तीनकुने पार्कको वरिपरि रोपिएका दुबो र बिरुवाहरू बौरिन थालेका छन्। तीनकुनेभित्र जेजस्तो भए पनि वरिपरिको किनार अब अलिअलि हेर्नलायक भएका छन्। राज्यसंयन्त्रबाट तदारुकता भयो भने सम्भव हुन्छ भन्ने सन्देश तीनकुनेले दिएको छ। तीनकुनेमा पार्क बन्नुनबन्नुले आम नेपालीको जीवनस्तर तथा मुलुकको समग्र समृद्धिसँग खासै अर्थ राख्दैन। तर यसले एउटा सन्देश भने पक्कै बोकेको छ। तीनै सहरको केन्द्रमा रहेको यो चौर वर्षौंदेखि बेबारिसजस्तै थियो। कहिले टिपरवालाको अखडा त कहिले ड्राइभिङ सेन्टरको प्रयोगशाला बन्यो यो। त्यसैगरी कहिले आन्दोलनकारीको प्रदर्शन स्थल त कहिले जग्गा दलालहरूको सेटिङ स्पट बन्यो। नेताहरूले सुन्दर पार्क बनाउने सपना बाँडिरहे तर तीनकुनेको मुहार फेरिएन। सधैं धुलाम्मे र हिलाम्मे रह्यो। परिवर्तनपछिको हाम्रो राजनीतिक व्यवस्थापन, नेतृत्व र विकासलाई तीनकुनेले सधैं व्यंग्य गरिरह्यो। नेपालमा कुनै अन्तर्राष्ट्रिय सम्मेलन वा कोही विशिष्ट विदेशी पाहुना हुँदा जहिले पनि पहिलो तनाव हुन्थ्यो तीनकुनेलाई कसरी छोप्ने ? कहिले जस्तापाता ठड्याएर छोपियो भने कहिले रातारात डोजर चलाएर सम्याउने काम भए। तीनकुनेको कथा हिजोअस्तीको होइन, साढे चार दसकदेखि मुआब्जा कचिंगलले किचिँदै आएको छ यो तीनकुने। अनेकन स्वार्थले यो कहिल्यै सुन्दर र सुरक्षित हुन सकेन। सधैं विवादित र बेवारिस बन्यो।२०३१ सालमा तत्कालीन सरकारले पञ्चायत स्मारक बनाउने भन्दै तीनकुनेको खाली जग्गा अधिग्रहण गर्ने निर्णय गर्योे। मुआब्जाको किचलो निकालेर स्थानीयले जग्गा छाड्न मानेनन्। तीनकुनेको ५३ रोपनी जमिनमध्ये २१ रोपनीको जग्गाधनीलाई मुआब्जा वितरण भइसकेको छ। २५ रोपनी जग्गाको मुआब्जा जग्गाधनीले बुझ्न मानेका छैनन्। त्यो किचलो तन्किँदै गयो। व्यवस्था फेरियो तर २०४६ सालको परिवर्तनपछि पनि तीनकुनेको हालत बदलिएन। यो विवाद अदालतसम्म पनि पुग्यो। सार्क सम्मेलनका बेला २०५८ सालमा तीनकुनेमा डोजर चलाएर त्यहाँका छाप्रा, टहरा भत्काइयो। सम्मेलनका बेला पार्कजस्तो देखिने गरी यसलाई वरिपरिबाट सिँगारियो तर सम्मेलन सकिनासाथ तीनकुनेलाई फेरि पुरानै हालतमा फर्काइयो। महत्त्वपूर्ण राजनीतिक परिवर्तनसँगै यसबीचमा थुप्रै सरकार बने, शासकहरू फेरिए। यही क्षेत्रबाट थुप्रैले चुनाव जिते। महानगरको नेतृत्वमा थेरै पात्रहरू आए। तर कसैले पनि यो चौरलाई व्यवस्थित गर्न सकेनन्। चार दसकसम्म पनि तीनकुने पार्कलाई नियन्त्रणमा लिएर व्यवस्थापन गर्न नसक्नु एउटा राज्यका लागि लाजमर्दो अवस्था हो। यसले हाम्रो राज्यको व्यवस्थापकीय क्षमता र चरित्र कति कमसल छ भन्ने देखाउँछ अनि दलालहरूको स्वार्थसामु सिंगो राज्यसंयन्त्र नै निरीह र निकम्मा हुन्छ भन्ने एउटा जीवित प्रमाण पनि हो यो तीनकुने।जजसको जग्गा छ, उनीहरूले नियम र प्रचलनअनुसार मुआब्जा पाउनुपर्छ। यसमा विवाद छैन। तर समस्या यहाँ मुआब्जाको मात्रै होइन, मुआब्जाको खोलभित्र भूमाफियाहरूको डरलाग्दो चलखेल छ। भूमाफियाहरूको पापी नजरले तीनकुनेको हालत यस्तो भएको हो। उनीहरूले दिन दुगुना रात चौगुनाका हिसाबले मुआब्जा माग्न लगाएर विवादलाई सुनियोजित रूपमा तन्काइरहेका छन् र मुआब्जा पाइसकेकालाई भड्काउने प्रयास गर्दै आएका छन्। ५३ रोपनीको तीनकुनेलाई आफ्नो काबुमा राख्न नसक्ने हाम्रो राज्य र नेतृत्वले मुलुकको व्यवस्थापन कति सुन्दर र सुरक्षित तवरले गरिरहेको होला ? तीनकुनेको हालत देख्ने सबैले सोध्ने प्रश्न यही हो। तीनकुने नियन्त्रण गर्न न ठूलो शक्ति चाहिन्छ न व्यवस्थापनका लागि धेरै बजेट। शक्ति अभाव वा बजेटको कमीले पनि यो अलपत्र परेको होइन। अवरोध वा आन्दोलन भए पनि सेना र पुलिस लगाएर डोजर लगाउन सकिन्थ्यो। यसमा नियत र चरित्रको प्रश्न जोडिएको छ। हाम्रो राज्यसंयन्त्र र राजनीतिक नेतृत्वले इमानदार रूपमा चाहेको भए यो कुनै असम्भव र अप्ठ्यारो मिसन होइन। राजनीतिक नेतृत्वको इच्छाशक्ति र प्रशासनिक तत्परता भइदिएको भए तीनकुने उहिल्यै सुन्दर पार्क बनिसक्थ्यो। तर नीति र नेतृत्वमा रहेका पात्रहरूका लागि तीनकुनेमा बन्ने सुन्दर पार्कभन्दा पनि निजी स्वार्थ प्रिय लाग्यो। दलालहरूको मायाजालमा फसेपछि उनीहरूले केही गर्न सकेनन् वा नसकेको बाहना गरे। तीनुकुने चौर ४५ वर्षसम्म अलपत्र पर्नुको खास कारण नै यही हो। दलालहरूको आफ्नो निजी स्वार्थमा यसलाई सधैं अल्झाउने कोसिस भयो। पीएल सिंह, केशव स्थापित, विद्यासुन्दर कसैले पनि यसलाई तोडेर अघि बढ्ने हिम्मत गर्न सकेनन्। तीनकुने पार्क बचाउन सक्यौं भने त्यहाँका बोटबिरुवा र संरचना मात्र जोगिने होइन, हाम्रो सभ्यता, संस्कार पनि जोगिन्छ। टुँडिखेललाई बसपार्क बनाउने, खुलामञ्चलाई सेनाको ब्यारेक बनाउने हाम्रो तदर्थ र भद्रगोले विकासे मोडलले राजधानी खुम्चिँदै अनि कुजिँदै गएको छ। यसमा नागरिकस्तरबाटै चासो र चिन्ता व्यक्त हुन थालेको छ। सर्वसाधारणले एकछिन गएर आनन्द लिने र स्वच्छ श्वास फर्ने खुला ठाउँको अभाव छ। राज्यका निकायहरूको रमिते चरित्र, दलालहरूको बढ्दो चुरीफुरी र चौतर्फी अतिक्रमणले राजधानी काठमाडौं विस्तारै कंक्रिटको कहालीलाग्दो सहर बन्दै छ। राजनीतिक परिवर्तनपछिको सबैभन्दा शक्तिशाली सरकार छ यतिबेला। झन्डै दुईतिहाइ बहुमतको यो सरकारप्रति निराशा बढे पनि अपेक्षा सकिएका छैनन्। सरकारले समृद्धिलाई मुख्य लक्ष्य बनाएको छ। रेल, पाइपवाला ग्यास, पानीजहाज, सुरुङलगायतका समृद्धिका अनेक ठूलाठूला सपना बाँडिएको छ। तर तीनकुने पार्कको यो हालतले हाम्रो समृद्धि सपनालाई सधैं गिज्जाएको छ। यतिबेला तीनकुने जोगाउने सकसले सरकारको समृद्धि सपनाको वास्तविकतालाई पनि संकेत गरेको छ। यो सानो परीक्षामा सरकार पास भयो भने पनि समृद्धि सपनाको सामथ्र्यलाई यसले पुष्टि गर्नेछ। झन्डै चालीस वर्षसम्म पनि सहरको केन्द्रमा रहेको जग्गाको विवाद मिलाउन तथा व्यवस्थापन गर्न नसक्नु भनेको हाम्रो राज्यसंयन्त्र र नेतृत्वको अयोग्यता एवं अकर्मण्यता सरमलाग्दो प्रमाण हो। दलालहरूको स्वार्थ हावी भएपछि निर्णय र कार्यान्वयनमा हाम्रा नेता तथा प्रशासकले कतिसम्म खुट्टा कमाउँछन् र उनीहरूलाई कति सकस हुन्छ भन्ने एउटा डरलाग्दो उदाहरण पनि हो यो। दुईतिहाइ बहुमत शक्तिशाली सरकारले वरिपरि भ्यान गुडाएर तीनकुनेसँग डराएजस्तो गर्ने होइन, मुआब्जालगायतका समस्या तत्काल समाधान गरेर यसलाई नियन्त्रणमा लिनुपर्छ र पार्क निर्माण थाल्नुपर्छ। सरकारले बाँडेको समृद्धि सपनालाई पत्याउने सानो आधार यसले नै तयार गर्नेछ। नत्र तीनकुने कब्जा गरेर पार्क बनाउन नसक्ने सरकारले समृद्धिका ठूला गफ गर्न सुहाउँदैन र जनताले पनि पत्याउँदैनन्।"
कसैलाई पछि नछाडौं,"दिगो विकास लक्ष्य सन् २०३० सम्ममा गरिबीको अन्त्य गर्ने, असमानता घटाउने र पृथ्वीको दीर्घ जीवन दिने एक विश्वव्यापी साझा लक्ष्य हो। सन् २०१५ को सेप्टेम्बरमा विश्वभरका १९३ राष्ट्रका राष्ट्र प्रमुख, सरकार प्रमुख र सरकारी प्रतिनिधिबीच सहमति भई दिगो विकासका लक्ष्य र यसको कार्ययोजना पारित गरेका थिए। यसले सन् २०३० सम्ममा सबै प्रकारका गरिबी उन्मूलन गरी मानव, पृथ्वी र समृद्धिका लागि एउटा सम्मानित, न्यायपूर्ण र सुरक्षित विश्व निर्माण गर्ने परिकल्पना गरेको पाइन्छ। दिगो विकास लक्ष्यले विशेषगरी दिगो विकासका तीन स्तम्भहरू आर्थिक, सामजिक तथा वातावरणीय आयामलाई सम्बोधन गर्छ। आवाजविहीनहरूको आवाज बन्ने र पछाडि पारेकालाई मूल प्रवाहिकरणमा ल्याई विश्वव्यापी समानता कायम गर्ने अभिप्रायका साथ बनेको दिगो विकासको १७ लक्ष्य, १६९ उपलक्ष्य र २३१ विश्वव्यापी सूचकहरू रहेका छन्। सन् २००० देखि २०१५ सम्मको सहस्राब्दी विकास लक्ष्यको सफलता र कमीकमजोरी औंल्याउँदै दिगो विकासका लक्ष्यहरू अघि सारेका हुन्। तथापि अपांगता भएका व्यक्ति तथा महिलाका सवाललाई भने सहस्राब्दी विकास लक्ष्यले समेट्न सकेको थिएन। यसले गर्दा अपांगता भएका व्यक्तिहरूको पहिचान तथा विकासको मूल प्रवाहीकरणमा सहभागिता यथेष्ट रूपमा सम्बोधन गर्न सकेको थिएन। यही सहस्राब्दी विकास लक्ष्यलाई अझ धेरै निर्दिष्ट तथा समावेशी बनाउँदै अपांगता भएका व्यक्ति तथा समूह क्षेत्रलाई पनि सबै फरक तथा सबै समानको अवधारणाअनुरूप दिगो विकासका लक्ष्य प्रस्तुत गरिएको हो। दिगो विकासको लक्ष्यले कसैलाई पछि नछाडौं भन्ने मूल मन्त्र अंगीकार गरी अपांगता भएका व्यक्तिहरूलाई पनि विश्वव्यापी विकास साझेदार तथा सरोकारवालाको दर्जा दिएको छ। दिगो विकासका लक्ष्यहरूका पाँचवटा मात्र लक्ष्यले र सात उपलक्ष्यले मात्र अपांगताका विषयमा प्रत्यक्ष् रूपमा बोले पनि जोखिमपूर्ण समुदायका रूपमा अपांगता भएका समुदायलाई दिगो विकासको लक्ष्यको २१ अनुच्छेदमा उल्लेख गरिनुले यस समुदायका लागि १७ वटै लक्ष्यहरू अन्तरसम्बन्धित देखिन्छन्। विभिन्न लक्ष्यहरूमा समावेशितालाई प्राथमिकता दिँदै सम्पूर्ण पुरुष र महिला भनेकाले अपांगता भएका व्यक्ति अथवा महिलालाई नसमेटिकन सम्पूर्णले पूर्णता प्राप्त गर्न सक्दैन। त्यसमा पनि कसैलाई पनि पछि नछाड्ने दिगो विकासको लक्ष्यको मूल मान्यता अंगीकार गरेन भने दिगो विकासका लक्ष्यहरूले कार्यान्वयनका पक्षमा सार्थकता पाउला र ? जहाँ गरिबी हुन्छ त्यहाँ अपांगता हुन्छ। जहाँ अपांगता हुन्छ, त्यहाँ गरिबी पनि निम्तिने गर्छ। जसको परिणामस्वरूप आज पनि दूरदराजका अपांगता भएका महिला तथा व्यक्तिहरू खाना, छाना र नानाबाट वञ्चित भएका छन्। शून्य भोकमरीको कुरा गर्दा कुपोषणकै कारणले कैयन् व्यक्तिले अपांगता वरण गर्न पुगेका छन्। सुस्वास्थ्य र समृद्धि जीवनको परिकल्पना दिगो विकास लक्ष्यले गरे पनि नेपालको कुनै पनि स्वास्थ्य संस्थाहरूमा विनाकुनै अवरोध अपांगता भएका महिला तथा व्यक्तिले स्वास्थ्य सेवा प्राप्त गर्न सकेका छैनन्। अझ अपांगता भएका महिलाको प्रजनन स्वास्थ्यको सवाल त झन् न्यून प्राथमिकतामा पर्ने गर्छ। दिगो विकासको लक्ष्यले कसैलाई पछि नछाडौं भन्ने मूल मन्त्र अंगीकार गरी अपांगता भएका व्यक्तिहरूलाई पनि विश्वव्यापी विकास साझेदार तथा सरोकारवालाको दर्जा दिएको छ। यसैगरी अपांगता भएका बालबालिकता तथा व्यक्तिहरूको शिक्षाका सबै तह एवम् व्यावसायिक प्रशिक्षणमा समान पहुँच, शैक्षिक संरचनाहरूका निर्माण र स्तरोन्नति गर्न र सुरक्षित, अहिंसावादी, समावेशी एवम् सिक्नेसिकाउने प्रभावपूर्ण वातावरण उपलब्ध गराउने छ भनिए पनि अपांगता भएका व्यक्ति त्यसमा पनि महिलाले लैगिक विभेद, परम्परावादी सोचलगायत शिक्षामा नकारात्मक दृष्टिकोणका कारण गुणस्तरीय शिक्षा पाउने परकै कुरा हो, उनीहरूले विद्यालयसम्म देख्न पाएका छैनन्। यसैगरी लैंगिक समानता र महिला सशक्तीकरणको सन्दर्भलाइ हेर्दा २०३० सम्मा लैंगिक विभेद हटाउने अभिप्राय देखिन्छ। त्यसैगरी नेपाल सरकारले लैंगिक समानताको प्रतयाभूति गरी महिला र किशोरीहरूको सशक्तीकरण गर्ने लक्ष्य राखेको छ। प्रश्न उठ्छ के सरकारले यसका लागि समतामूलक कदम चालेको छ त ? उच्च शिक्षा क्षेत्रमा प्रत्येक १० मा जम्मा सातजना महिला साक्षर देखिन्छन् समग्र महिलाको यो स्थिति हेर्दा अपांगता भएका महिलाको स्थिति सहजै अनुमान गर्न सकिन्छ। आज पनि अपांगता भएका महिला घरेलु तथा यौनजन्य हिंसाको सिकार भइरहेका छन्। नेपालमा पनि ४५ प्रतिशतलाई सय प्रतिशत मानी निजामती सेवा ऐनले पाँच प्रतिशत आरक्षणको व्यवस्था गरे पनि अपांगता भएका महिला रोजगार गरी आयआर्जन गर्नबाट वञ्चित छन्। केही मात्रले रोजगार प्राप्त गरे पनि अन्य व्यक्तिको तुलनामा समान ज्याला प्राप्त गरेका छैनन्। अपांगता भएका महिलालाई समाजमा विभेदपूर्ण र असमान व्यवहार गरिने कुरालाई आत्मसात गर्दै असमानता न्यूनीकरण गर्न सामाजिक, आर्थिक एवम् राजनीतिक समावेशितालाई सबल र प्रवद्र्धन गर्न जोड दिए पनि अपांगता भएका व्यक्तिहरूका अभियान्ता र संघसंस्थाहरूको वकालत भएका ठाउँमा कहींकतै देखाउनकै लागि मात्र भए पनि आफ्नो सवाल स्पष्ट रूपमा राख्न नसक्नेहरूलाई सहभागिता र प्रतिनिधित्व गराउन थालिएको छ। तर त्यसलाई अर्थपूर्ण सहभागिता मान्न सकिँदैन। अपांगता भएका महिला तथा व्यक्तिहरूको पनि आवश्यकताको पहिचान गरी पहुँच पुग्न सक्ने अपांगतामैत्री दिगो सहर, सडक, यातायात, खानेपानी, सरसफाइ, सार्वजनिक स्थल र समुदाय निर्माण गर्न विशेष ध्यान दिँदै सुरक्षित, हासिल गर्न सकिने, पहुँचयोग्य र दिगो यातायात व्यवस्थामा पहुँच दिलाउने कुरा स्पष्ट उल्लेख छ। तर साझाबाहेक सार्वजनिक यातायातका साधन, सडक, पेटी, ट्राफिक लाइट, सार्वजनिक भवन तथा स्थल, खेलकुद तथा मनोरञ्जन पार्क, वित्तीय तथा व्यापारिक केन्द्र आदि अपांगतामैत्री नहुँदा र हेरचाह गर्ने सहयोगीको व्यवस्था नहुँदा पूर्ण र अति अशक्त अपांगता भएका महिलाले अपांगतामैत्री संरचनाको अभावमा सास्ती झेलिरहेका छन्। लक्ष्य प्राप्तिका साझेदारीका सन्दर्भमा अपांगता भएका व्यक्ति तथा समूहले नेतृत्व गरेका संस्था र अभियानलाई स्थानीय, संघीय र प्रादेशिक तहमा सरकारी, गैरसरकारी तथा निजी संस्था तथा निकायले ऐक्यबद्धता जनाउन सकेका छैनन्। सम्बन्धित संस्था वा निकायहरूले अपांगता भएका व्यक्ति, महिला तथा समूहले नेतृत्व गरेका संस्थाहरूलाई प्रविधि, क्षमता विकास, व्यापार, सूचना तथा सञ्चार, सूचक तथा तथ्यांक संकलन आदि आयाममा साझेदारी हुन सकेको छैन। दिगो विकास लक्ष्यले अपांगता भएका व्यक्तिलाई समेट्न खोजेको भए पनि दिगो विकास लक्ष्य भनेको के हो, यसले अपांगता भएका महिला तथा व्यक्तिहरूको अधिकार कसरी सुनिश्चित गर्छ ? यो दस्ताबेजले के गर्छ ? कसरी कार्यान्वयन हुँदैछ ? आदि विषयमा स्वयम् अपांगता भएका महिला तथा व्यक्तिहरू जानकार हुन सकेका छैनन्। कागजी रूपमा नीति, नियम, ऐन, कानुन, सन्धिसम्झौता र प्रतिबद्धता जस्ता दस्ताबेजहरू भनेका अधिकार दाबी गर्ने हतियार त हुन् तर ती अधिकार कसरी प्राप्त गर्न सकिन्छ भन्नेतर्फ सरकार, नागरिक समाज र सरोकारवाला निकायको खासै सक्रियता देखिँदैन। विविध दस्ताबेजहरूमा अधिकार लेखाउन र लेखिएका अधिकार प्राप्तिका लागि अपांगता भएका व्यक्तिहरूद्वारा खोलिएका संघसं्रस्थाले जसको सवाल उसको नेतृत्व भन्ने मूल मन्त्रका साथ दिगो विकास लक्ष्य पूरा गर्न सरकारलाई सहयोग गर्दै आएका छन्। तसर्थ अपांगता भएका महिला तथा व्यक्तिहरूको आवश्यकता पहिचान गरी उपयुक्त अवसरहरूको सिर्जना गर्न सकेको खण्डमा दिगो विकासको लक्ष्यको कार्यान्वयन पक्षले सार्थकता पाउन सक्थ्यो कि ? धिताल नेपाल अपांग महिला संघकी अध्यक्ष हुन्।"
वैदेशिक सहायता : अनुदान कि ऋण ?,"सर्तरहित ऋण सहायताले नै अन्ततः अर्थतन्त्रलाई मितव्ययी, तुलनात्मक रूपमा अनुशासित र दिगो तथा बलियो बनाउँछ वैदेशिक सहायता लिँदा ऋण कि अनुदान लिने भन्ने विषय अन्तर्राष्ट्रिय स्तरमै निरन्तर छलफल भइरहने र कहिलेकाहीं विवादमा आइरहने विषय हो। बरू नेपालमा यस विषयमा कमै छलफल हुने गरेको छ। सहायता जुटाउनेलाई जस्तो भए पनि बढीभन्दा बढी सहायता जुटाउने ध्याउन्न हुन्छ। विचारक र तथाकथित बुद्धिजीवीहरूलाई फुर्सद पनि हुँदैन। अझ कति बुद्धिजीवीहरू त कुनै न कुनै रूपमा सहायता तथा दाताको स्वार्थ र चाहनानजिक पुगिसकेका हुन्छन् र यस्ता विषयमा प्रवेशै गर्न चाहँदैनन्। सर्वसाधारणको बोलीको सुनुवाइ हुँदैन। सर्वसाधारणले सबै कुरा बुझेर धारणा बनाउन पनि सजिलो हुँदैन। गत असोजमा चीनका राष्ट्रपतिको नेपाल भ्रमणको बेलामा खासगरी सम्भावित चिनियाँ ऋणका विषयमा केही दिन अलिअलि चर्चा भयो। विपक्षी दल (नेपाली कांग्रेस) का एकदुईजनाले ऋण लिन नहुने तर्क राखे। सत्तापक्ष तथा सरकारले यस विषयको छलफललाई खासै अगाडि बढाएन। अन्नपूर्ण पोस्ट् दैनिकले २०७६ कात्तिक ४ गते प्रकाशन गरेको सम्माननीय प्रधानमन्त्रीसँगको भनिएको संवादमा ऋण काढेर मीठोमसिनो (मासु) खाने तथा रमाइलो गर्नेमा लाग्यो भने त्यो निकम्मा काम हुन्छ। हामी उच्च उत्पादन हुने स्थानमा मात्र लगानी गर्छौं भन्ने उल्लेख भएको थियो। तर चिनियाँ राष्ट्रपतिको भ्रमण सकिएपछि यो विषयको छलफल र चर्चा पनि हराइसकेको छ। अनुदान कि ऋण कताकता कुखुरा कि कुखुराको फुल पहिले भन्ने विवादजस्तै छ। तर कुखुरा होइन पहिले फुल भन्ने एक किसिमको मतसँगै यो विवादको अन्त्य भएको छ। ऋण कि अनुदान भन्ने विषयको विवाद सजिलै अन्त्य हुन सक्ने देखिँदैन। अनुदान र ऋणका पक्षमा आआफ्नै तर्क रहेका छन्। गरिबी घटाउने कुरालाई सर्वाधिक महत्त्व दिँदै घोषणा गरिएको सहस्राब्दी विकास लक्ष्यहरू (सन् २०१५ सम्म कार्यान्वयन गरिसक्ने) र तिनीहरूको कार्यान्वयनका समयमा ऋण होइन, अनुदान भनेर अलिअलि विश्वव्यापी छलफल हुन खोजेको थियो। त्यसबखत खासगरी धेरै अफ्रिकी देशहरू ऋणको चपेटामा परेका पनि थिए। तर ऋणभन्दा अनुदानलाई जोड दिने हो भने विश्ब बैंकजस्ता संस्थाहरूले गरिबी निवारणका लागि आवश्यक मात्रमा लगानी गर्न नसक्ने तर्कले गर्दा ऋण होइन, अनुदान भन्ने विषय ओझेलमा पर्यो। सँंगसँगै, अनुदान बढाउँदा सहायता लिने देशले राजस्व परिचालनलाई महत्त्व नदिने, धनी देशका करदाताले बढ्दो अनुदानलाई समर्थन नगर्ने, ऋणभन्दा अनुदान अनिश्चित हुन्छ। सबैले अनुदान रोज्ने हुँदा समग्रमा सहायता घट्छ, सहायता प्रापकलाई असल नीति तर्जुमा तथा लागू गर्न र प्रभावकारी संयन्त्र निर्माण गर्ने बाध्यता नहुने तर्क पनि आएकाले ऋण कि अनुदान भन्ने विवाद अगाडि बढेन, निक्र्यौल हुन सकेन। सन् २००१ मा विश्व बैंकको अन्तर्राष्ट्रिय विकास संस्थाको तेह्रौं सोधभर्ना बैठकमा अमेरिकाका तत्कालीन राष्ट्रपति जर्ज बुसले विश्व बैंकको सहायताको ५० प्रतिशत सोझै अनुदानका रूपमा उपलब्ध गराउनुपर्ने आशयको भाषण त गरे, तर किन ऋण र अनुदान आधाआधा गर्ने भन्ने स्पष्ट गरिएन। सन् २००४ मा सबादा, कोहमा र कोनो (सहायता नीति तथा वृद्धि) ले तुलनात्मक रूपमा अनुदानले भन्दा ऋणले आर्थिक वृद्धिलाई सहयोग पुर्याउन सक्छ भन्ने आशय प्रकाशित गरे। सन् २००४ मै जान्कोभ, मेन्टालो र रेन्यालक्युरेलले यदि सहायता प्राप्त गर्ने मुलुकमा असल संस्थागत वातावरण छ भने ऋणले नै आर्थिक वृद्धिलाई सघाउने किसिमको धारणा अगाडि ल्याएका थिए। सन् २००५ तिर नुनेकाम्प, थिले र विलफरको अध्ययनले (अनुदान कि ऋण ः विनातुकको छलफल) ले आर्थिक वृद्धिमा ऋण वा अनुदानको फरक नपार्ने तर्क अगाडि सार्यो। सँगसँगै, यदि ऋण तिर्न फेरि ऋण नै दिनुपर्ने हो वा ऋण दिने भनेको त्यो अनुदान नै हो भन्ने तर्कका अगाडि अनुदान कि ऋण भन्ने विषय अरू निक्र्योलहीन बन्न पुग्यो। यी सबै समूहका अनुसन्धानकर्ताको आशय थियो : अनुदान उपभोगमा प्रयोग हुन्छ। भ्रष्ट सरकार उठ्नुपर्ने कर पनि नउठाउनेतिर लाग्छ। अनुदानले वृद्धिलाई सहयोग गर्दैन, तर ऋण तिर्नुपर्ने हुँदा खर्च गर्दा सतर्कता अपनाइन्छ। ऋण तिर्न नसक्दा खराब ऋणीमा दर्ता होइन्छ र पछिपछि थप ऋण पाउन सकिँदैन। अनुदान र ऋण दुवै ठीक हुँदै होइनन्। तिर्नु पर्दैन भनेर अनुदान मात्रै बटुल्दा पनि अर्थतन्त्रमा दिगोपन आउने होइन। समग्रमा, ऋण त्यसमाथि पनि सहुलियतपूर्ण ऋणका कारणले सहायता लिने मुलुकले हौसियर चाहिनेभन्दा बढी ऋण लिने सम्भावना हुन्छ। अनुदान एक किसिमको फिर्ता नआउने गरी दिइने दान नै हो। तर ऋण फिर्ता आउँछ अर्थात् सहायता दिनेको सहायताको लक्ष्यको अंक पुर्याउन ऋण लाद्ने गर्छन्। सामाजिक क्षेत्रमा ऋण उपयोग गर्दा ऋण तिर्न पुग्ने गरी प्रतिफल आउँदैन। गरिब देशले ऋणको भार वहन गर्न नसक्ने मात्र होइन, धनी देशले गरिब देशलाई मद्दत गर्ने नैतिक र मानवीय दायित्व पनि हो। अर्थात् यी तर्कका आधारमा ऋण होइन, अनुदान लिनुदिनुपर्ने औचित्य अगाडि सारिन्छ। अर्कोतर्फ ऋण सहायता अन्ततः ब्याजसहित फर्कने हुँदा पछिका दिनहरूमा सहायता (थपसमेत) दिन सकिन्छ। ऋणको प्रतिफलका रूपमा प्राप्त हुने ब्याज पुनर्लगानी हुने हँुदा सहायता दिन सकिन्छ। सहायतामा दिगोपन आउँछ। ऋणले सहायता प्राप्त गर्ने मुलुकलाई आर्थिक अनुशासन र मितव्ययिता कायम गर्न अभिप्रेरित गर्छ। यी तर्कका आधारमा अनुदान होइन, ऋण लिनुदिनुपर्ने पुस्ट्याइँहरू अगाडि सारिन्छ। वैदेशिक सहायता, ऋण वा अनुदान (खासगरी अनुदान) जे भए पनि यो दानदातव्य (च्यारिटी) का रूपमा तर आफ्नो निहित उद्देश्य (सेल्फ इन्ट्रेस्ट) सहितको विषय हो, भाषा हो। वैदेशिक लगानी, व्यापार र आन्तरिक स्रोत (कर) को परिचालन तुलनात्मक रूपमा कम घातक र विकृतियुक्त हुने भए पनि लिने र दिने दुवैको स्वार्थले धनी देशको स्रोत र साधन गरिब देशमा वैदेशिक सहायताका रूपमा हस्तान्तरण गर्ने कुरा स्थायी विषय भइसकेको छ। संक्षेपमा भन्नुपर्दा अनुदान वा ऋणमध्ये कुन ठीक हो भन्ने विवाद होइन र हुनु पनि हुँदैन। नेपालको आफ्नै स्रोतमा सन् २००३४ देखि निर्माण गर्न सुरु गरिएको १४ मेगावाट क्षमताको कुलेखानी तेस्रो जलविद्युत् आयोजना सन् २००८ देखि नै भारतीय अनुदानमा बनाउन सुरु गरिएको तराई सडक सञ्जाल, सन् २०११ तिर काठमाडांैको चक्रपथ (२६२७ किलोमिटर) विस्तारका लागि लिइएको चिनियाँ अनुदान, दुइटा माइक्रो बस सजिलै वारपार गर्न नसक्ने र काठमाडौंबाट बर्दिबास (लगभग ९० किलोमिटरभन्दा कमको हवाई दूरी) पुग्न दिनभरि लाग्ने जापानी अनुदानको बनेपासिन्धुली सडक र २०४४ सालतिर मेलम्ची खानेपानी आयोजनाका लागि वैदेशिक सहायता जुटाउने क्रममा प्रारम्भिक टिप्पणी उठान गर्ने अधिकृतको शाखा परिवर्तन भएर २०४५ सालतिर सहायता परिचालनसम्बन्धी कागजात तथा फाइल जिम्मा लिएर थप कार्य अगाडि बढाउने अधिकृत ३१ वर्ष लामो जागिरपछि सेवानिवृत भएर घर जाँदासम्म काठमाडौंमा मेलम्चीको पानी आइपुगेको छैन। हो, कुनै दिन आयोजना सम्पन्न भएपछि (जस्तो कि कुलेखानी तेस्रो जलविद्युत् योजनाबाट करिब १४ वर्षपछि विद्युत् उत्पादन हुन लागेको खबर छ) केके न उपलब्धि अथवा फाइदा भएको आभास त मिल्न सक्छ, तर सम्पन्न हुन लागेको समय र लागतको आर्थिक मूल्य तथा मौका छुटाएको लागत (अपर्चुनिटी कस्ट) सँग दाँजेर हेर्ने हो भने उपलब्धि अथवा फाइदा नाम मात्रको होइन, हिसाब गर्नै नमिल्ने गरी नकारात्मक हुन्छ। अर्थात् योजना वा कार्यक्रमका लागि प्रयोग गरिने आफ्नै आन्तरिक स्रोत होस् वा वैदेशिक अनुदान वा ऋण केहीको पनि औचित्य रहेन। हो, सिद्धान्ततः अनुदान तिर्नु त पर्दैन। तर अनुदान तुलनात्मक रूपमा सित्तै पाए पनि सीमित हुन्छ। ऋन नतिर्दा खराब ऋणीका रूपमा परिने हँुदा पछि आवश्यक पर्दा थप ऋण सहायता पाइँदैन। धेरै अध्ययनले तिर्नु वा फिर्ता गर्नुनपर्ने अनुदानले विकासको गार्हस्थ प्रयासलाई विस्थापित गर्ने निष्कर्ष निकालिसकेको भए पनि दाता र सहायता लिने दुवैको नोकरशाही र राजनीतिज्ञ यस्तो निष्कर्ष स्वीकार गर्न तयार हुँदैन। तर अहिले लिने ऋण आउने पुस्ताका लागि अहिल्यैदेखि नै लागू गरिएको कर हो भन्नेमा त कसैले पनि तर्क दिने आँट गर्न मिल्दैन। अर्थात् दिनेले भन्दा पनि लिनेले सहायतालाई कति उद्देश्यमूलक तथा नतिजामूलक र उत्पादनशील उपयोग गर्छ, त्यो विषय महत्त्वपूर्ण हुन्छ। योभन्दा पनि महत्त्वपूर्ण भनेको सहायतामाथिको निर्भरता जतिसक्दो चाँडो घटाउँदै लगेर अन्ततः सहायताबाट बाहिर निस्कने वा मुक्त हुने हो। नेपालको सन्दर्भमा सहायताबाट मुक्त हुने कुरा झनै महत्त्वपूर्ण हुन्छ किनकि सहायताबाट २०३० वर्षमा मुक्त नहुने हो भने सधैं सहायतामा निर्भर रहन बाध्य हुनुपर्ने अवस्था आउँछ, जुन कुरा केही अध्ययनले देखाइसकेका पनि छन्। यस अर्थमा अनुदान र ऋण दुवै ठीक हुँदै होइनन्। तिर्नु पर्दैन भनेर अनुदान मात्रै बटुल्दा पनि अर्थतन्त्रमा दिगोपन आउने होइन। अझ आयोजना प्रस्ताव, ठेक्का तथा परामर्श सेवा, जनशक्ति र अन्य सरसामान पनि दाताकै देशबाट लिनुपर्ने अनुदान सहायताले राष्ट्रिय अर्थतन्त्र बलियो हुन सक्दैन। नलिइनहुने अवस्थामा बरू सर्तरहित ऋण सहायताले नै अन्ततः अर्थतन्त्रलाई मितव्ययी, तुलनात्मक रूपमा अनुशासित र दिगो तथा बलियो बनाउँछ।"
दुई चट्टानबीचको तरुल,"कमजोर छिमेकको कमजोरीको फाइदा बलिया छिमेकले उठाए भनेर गरिने रोदनको सुनुवाइ विश्वमा विरलै हुन्छ दलाई लामा भन्छन्, प्रायः सबै समस्या हामी आफैंले पैदा गरेकाले जीवन्त रहन्छन्। यो आलेखको विषय पनि हामीले जानअन्जानमा उब्जाएका समस्या कसरी बल्झिन्छन्। आजका दिनमा अत्यन्त चर्चित विषय बनेको छ भारतीय गृह मन्त्रालयद्वारा प्रकाशित नयाँ राजनीतिक मानचित्र। त्यसमा हाम्रा कालापानी, लिपुलेक र लिम्प्याधुरा क्षेत्रलाई उसैको भूभागका रूपमा प्रस्तुत गरिएको छ। सहजताका निमित्त यो आलेखमा उक्त भूभागलाई कालापानी क्षेत्र भनी सम्बोधन गरिएको छ। सन् १९६२ को भारतचीन सीमा युद्धमा पराजय भोग्दै हमारे सेना बहादुरी के साथ पिछे हट गए भन्ने क्रममा भारतीय सेनाको एउटा डफ्फाले कालापानी क्षेत्रमा नेपाल सरकारको अनुमतिविना नै किल्ला जमायो। त्यस कालखण्डमा जननिर्वाचित सरकारलाई अपदस्थ गरी सत्ता लिएका राजा महेन्द्र आफ्नो शक्ति सञ्चय गर्दै थिए। राजाले भारतीय सेनाको अनाधिकार सैन्य अखडा हाम्रो भूमिमा निर्माण गरेको विषयलाई त्यही समयमा मात्र होइन, आफ्नो शासनकालभरि उठाएनन्। तिनका उत्तराधिकारी छोरा राजा वीरेन्द्रले पनि भारत सरकारलाई सेना फिर्ता गर्न अनुरोध र आग्रहको अभिलेख पनि भेटिँदैन। त्यसपछिका दिनहरूमा पनि नेपाल सरकारका तर्फबाट भारतलाई नेपाली भूभाग अतिक्रमण गरेर बसेका भारतीय सेनालाई दरिलो किसिमबाट फिर्ता गर्न गरेको अनुरोधका प्रमाणहरू कतै पाइँदैन। राष्ट्रको ३९५ वर्ग किलोमिटर भूभाग छिमेकी मुलुकका सेनाले ओगटेको विषयलाई हाम्रा सरकारहरूले उपेक्षा गरे। विगत ६ दशकको अवधिमा यो भूभाग यति धेरै उपेक्षित रह्यो कि नेपालको संविधान २०७२ देखि अन्य नेपाली भौगोलिक नक्साहरूमा यो भूभागलाई समावेश नै गरिएन। अन्नपूर्ण पोस्ट्ले पहिलो पृष्ठमा यी भूभागविहीन भएका सरकारी नक्साहरू प्रचलनमा आएको समाचार प्रसारण गर्दासमेत जिम्मेवार क्षेत्रले कानमा तेल हालेर बस्न रुचाए। तीन दिशाबाट (पूर्व, दक्षिण तथा पश्चिम) भारतीय भूभागबाट घेरिएको नेपालभारतबीच एक हजार आठ सय २५ किमि लामो सीमा क्षेत्रमा छ। उत्तरतर्फको नेपालचीनको सीमा एक हजार चार सय १४ किमि छ। नेपाल, भारत तथा चीनबीचका सिमानामा केही विवादित खण्डहरू छन्। कालापानी क्षेत्र त्यस्तो विवादत क्षेत्र थिएन। तर पनि हिन्दचीन भाइभाइ हँुदाको कालखण्डदेखि नै यो क्षेत्रप्रति दुवै छिमेकी राष्ट्रका आँखा लागेको यो हाम्रो भूभाग हो। सन् २०१५ मा भएको भारतीय प्रधानमन्त्रीको चीन भ्रमणको अन्त्य (मे १५ तारिख) मा जारी संयुक्त विज्ञप्तिमा लिपुलेक नाका खोलेर भारतचीन व्यापारको नयाँ आयाम थपिने समाचार प्रसारण भएपछि मात्र हामीलाई झस्का पसेको हो। ढुंगाबीच हामी तरुल जुन बखत पृथ्वीनारायण शाहले राष्ट्रलाई एकीकरण गरे। त्यतिबेला नै उनले यो मुलुकलाई दुई ढुंगाबीचको तरुलको संज्ञा दिएका थिए। त्यस कालखण्डमा भारतमा इस्टइन्डिया कम्पनी (सन् १७५७ देखि सन् १८५८) ले एकपछि अर्को गरेर भारतका राजारजौटाहरूले हालीमुहाली गरेकोे भूभागमाथि कब्जा जमाउँदै आएको थियो। उत्तरतर्फ चीनबाट संरक्षण पाएको तिब्बत कमजोर भइसकेको थियो। विद्यमान छिमेक रिझाएर आफू सबल होइन्छ भन्ने सोच तथा उनीहरूको सदासयमा आफ्नो उन्नति गर्ने चाहना जबसम्म हामीले परित्याग गर्न सक्दैनौं तबसम्म हाम्रा कमजोरीबाट उनीहरूले फाइदा उठाइ नै रहनेछन्। वास्तवमा कुङ वंशीय चिनियाँ साम्राज्य (सन् १६३६१९१२) सायद सम्राट्ले आफ्नो शक्ति क्रमिक रूपमा क्षीण हँुदै गएको भेउ पाउनुपूर्व नै कमजोर अवस्थामा थियो। तत्कालीन नेपाली राजाका निम्ति ती दुई राष्ट्रहरू ढुंगा थिए भने हामी तीबीचको तरुल मात्र। त्यो धारणाबाट हामी माथि उठ्न अझै सकेका छैनौं। तर उनीहरू ढुंगाबाट चट्टान बनिसकेका छन्। वर्तमान कालखण्ड औद्योगिक क्रान्तिको सफलतासँगै ब्रिटिस साम्राज्यले आफूलाई विश्व शक्तिका रूपमा स्थापित गर्दा भारत तथा चीन दुवै देशहरू भइसकेका थिए। दुई शताब्दीपछि पुनः चीन र भारत महाशक्तिमा राष्ट्र हुने प्रयत्नशील छन्। वास्तविकतालाई आत्मसात गर्ने हो भने दुवै छिमेकी राष्ट्रहरू ढुंगाबाट चट्टानमा परिणत भइसकेका छन्। जनसंख्याको हकमा प्रथम (१४ अर्ब) घना राष्ट्र चीन दोस्रो ठूलो अर्थतन्त्र (अमेरिकी डलर १४,१७२ अर्ब) तथा तेस्रो ठूलो भूभाग भएको राष्ट्र हो भने दोस्रो ठूलो राष्ट्र भारत (१३ अर्ब) पाँचौं ठूलो अर्थतन्त्र (अमेरिकी डलर २,९५७ अर्ब) र सातौं ठूलो क्षेत्रफल (३,२८७,२६३ वर्ग किमि) भएको राष्ट्र हो। सैन्य शक्तिका आधारमा (चीन २५० आणविक बम) तथा भारत (११० आणविक बम) दुवै आणविक शक्ति राष्ट्रहरू हुन्। सामरिक सैन्य शक्तिको मापन गर्ने हो भने चीनको स्थान तेस्रो छ भने भारत चौथो। सरकारप्रतिको जनविश्वास मापन गर्दा ८६ प्रतिशत चिनियाँहरूको विश्वास जित्ने राष्ट्र चीन प्रथम तथा ७४ प्रतिशत भारतीयहरूको विश्वास प्राप्त गर्ने भारत सरकारको स्थान चौथो छ। भूगोलको वास्तविकता नयाँ नेपाल नारा घन्काउने नेताहरूको उद्देश्य चीन र भारतबीच पुल हुने हो। तीव्र उन्नति पथतर्फ अग्रसर छिमेकीहरूलाई वैशाखी तुल्याएर सुखी तथा समृद्ध मुलुक निर्माण गर्ने उनीहरूको सपना छ। निःसन्देह भूगोलले अहम् भूमिका निभाउछ। कुनै पनि मुलुकलाई यथास्थितिमा रहिरहन अथवा समृद्ध हुन त्यो भूगोलको सामारिक महŒव आफैंमा रहन्छ। समृद्ध छिमेकी राष्ट्रहरूबाट घेरिएका देशहरू धेरै छन्, तर तीमध्ये अधिकांश विपन्न छन्। जस्तै उत्तरकोरिया, यमन, ग्वाटेमाला आदि। अर्कोतर्फ विपन्न मुलुकहरूबाट घेरिँदा पनि समृद्ध हुने मुलुकहरू पनि छन् यही विश्वमा। जस्तै चिली, सिंगापुर तथा बोत्सबाना। त्यसैगरी द्वन्द्वरत छिमेकीहरूले घेरिँदा पनि तटस्थ रहेर आफ्नो स्वाधीनताको रक्षा गर्दै उन्नतिको शिखरमा पुग्ने राष्ट्र हो स्विट्जरल्यान्ड। जर्मनी, फ्रान्स, इटाली तथा अस्ट्रेलियाबाट घेरिएको मुलुक स्विट्जरल्यान्ड अनेक कालखण्डमा ती राष्ट्रहरू आपससँग भीषण युद्धरत हँुदा पनि आफ्नो सार्वभौमिकता र राष्ट्रिय अखण्डता कायम गर्दै उन्नतिको शिखरमा पुग्न सफल भयो। स्विट्जरल्यान्ड कुनै हिसाबले पनि साम्यवादी वा समाजवादउन्मुख राष्ट्र होइन। न त यो नर्डिक राष्ट्रहरूजस्तो प्रजातान्त्रिक समाजवादी नै हो। उसले अख्तियार गर्दै आएको आर्थिक नीति पुँजीवादी हो। उसले अख्तियार गरेको राजनीतिक परिपाटी विश्वको उत्कृष्ट लोकतान्त्रिक ठहर भएको छ। उसको परराष्ट्रनीति तटस्थ हो। प्रथम विश्वयुद्धकालमा स्विट्जरल्यान्डको दुई छिमेकी राष्ट्रहरू (फ्रान्स र इटाली) मिलेर अस्ट्रिया तथा जर्मनीविरुद्ध लडे। त्यसैगरी दोस्रो विश्वयुद्ध कालखण्डभरि इटाली र जर्मनी मिलेर फ्रान्समाथि आक्रमण गरे। दोस्रो विश्वयुद्धको सुरुवातमै जर्मनीले अस्ट्रियालाई विलय गर्यो, त्यहाँको जनसंख्या जर्मन भएकाले। जर्मन जातिकै बाहुल्य भएको स्विट्जरल्यान्डलाई हिटलरको फौजले कब्जा गर्ने लक्ष्यसमेत लिएन। निश्चय पनि स्विट्जरल्यान्डले अख्तियार गरेको तटस्थ परराष्ट्र नीतिले दुवै विश्वयुद्धहरूमा अहम् भूमिका खेलेको थियो, आफ्नो स्वाधीनता जोगाउन। अनि उत्तिकै महŒवपूर्ण भूमिका खेलेको थियो उसले अख्तियार गरेको आर्थिक नीतिहरूले। स्विट्जरल्यान्ड युद्धरत छिमेकी राष्ट्रहरूका निमित्त आ श्रय थलो मात्र नभएर आर्जेको सम्पत्तिको सुरक्षा गर्ने गन्तव्य पनि सावित भयो। हाम्रो यथार्थ हामीले अपनाउँदै आएको परराष्ट्र नीतिको सार हो राष्ट्रिय स्वार्थभन्दा छिमेकी राष्ट्रहरूको रुचिलाई माथि राख्ने प्रवृत्ति। छिमेकी चिढिन्छन् कि भन्ने भयले ग्रस्त छ, हाम्रो परराष्ट्र नीति। छिमेकी राष्ट्रहरूले चाहना राख्नुपूर्व नै हामीले उनीहरूका चाहना के हुन् र के हुन सक्छन् भन्नेलाई आधार मानेर अघि बढ्छौं। हाम्रो राष्ट्रलाई के गर्दा लाभ वा नोक्सानी हुन्छ भन्नेभन्दा बढी के गर्दा छिमेकी खुसी हुन्छन् भन्ने आशयले हामीलाई डोर्याउने गर्छ। भारत चिढिएला भन्ने भयग्रस्त मनोविज्ञानको उपज हो आज हामीले भोगेको कालापानी क्षेत्रसम्बन्धी समस्या पनि। चीन र भारतले हाम्रो सहभागिताबेगर कालापानी नाका खोलेर दुई राष्ट्रबीचको सम्बन्ध बढाउने प्रयत्न गर्नुका पछाडिको कारण पनि हाम्रो कमजोरीलाई बुझेर उनीहरूले उठाउन खोजेको लाभको परिणाम नै हो। हामीले अख्तियार गरेको विकासको मोडल पनि आफूले भन्दा अर्काको सहयोगमा उन्नति गर्ने उद्देश्यले प्रेरित छ। मुलुकवासीको उन्नति अर्काको सदाशयमा निर्भर तुल्याउने अनि आपूसँग भएका स्रोत तथा साधनप्रति सजग नहुने। निष्कर्ष नेताहरू सहज तरिकाले घोषणा गर्छन्, चीनले आफ्नो सिमानादेखि काठमाडौं हुँुदै लुम्बीनी जोड्ने रेलमार्ग निर्माण गरिदिन्छ। अनि भारतको सहयोगमा दक्षिणबाट रेल काठमाडौं आइपुग्छ। भारतचीन जोडिएपछि हाम्रो उन्नति भइहाल्छ। राजधानीको सडक गल्लीको संवर्धन पनि विदेशीले गरिदिन्छन्। अनि मोनोरेल दगुरिन्छ विदेशीकै सहयोगमै। अस्पताल तथा शिक्षालयहरू पनि उनीहरूकै सहयोगमा निर्माण तथा सञ्चालन हुन्छन्। त्यसपछिका दिनमा हाम्रो विकास भइहाल्छ। यिनै सोच हावी भएकाले मुलुकमा भएको पुँजीको परिचालन गर्दा दिनप्रतिदिन राष्ट्रको आवश्यकताले भन्दा बढी सनक र लहडले प्राथमिकता पाउन थालेका छन्। सरकारी ढुकुटीमा जम्मा भएको पुँजीको चरम दुरुपयोग हुन थालेको छ। हँुदाहँुदा बैंकले ऋण मिनाहा गर्दा सोधभर्ना विपन्न नागरिकको रगतपसिनाबाट हुन्छ भन्नेदेखि अनुदानमा पहँुचवालाहरूले पाउने रकम जनताको तिरोबाट उठेको रकम हो। यो वास्तविकता आत्मसात गर्न छोडिसकेको अवस्थामा छौं। राष्ट्रिय पुँजी परिचालनबाट भएका उपलब्धिलाई थापेको झोली कसरी भरियोबाट सरकारको सफलताको मापन गर्ने परिपाटी हामीकहाँ बस्न थालेको छ। विद्यमान छिमेक रिझाएर आफू सबल होइन्छ भन्ने सोच तथा उनीहरूको सदासयमा आफ्नो उन्नति गर्ने चाहना जबसम्म हामीले परित्याग गर्न सक्दैनौं तबसम्म हाम्रा कमजोरीबाट उनीहरूले फाइदा उठाइ नै रहनेछन्। कमजोर छिमेकको कमजोरीको फाइदा बलिया छिमेकले उठाए भनेर गरिने रोदनको सुनुवाइ विश्वमा विरलै हुन्छ। यसलाई बलियो भनिएको सरकारले बुझ्न जरुरी छ। सुनिने र देखिने भएको भन्ने कूटनीतिज्ञहरूले पनि मुलुकको मर्म बुझ्न आवश्यक छ।"
बंगलादेशविरुद्ध ब्याटिङ गर्दै नेपाल,काठमाडौं : बंगलादेशमा जारी एसीसी इमिर्जिङ टिम एसिया कपमा नेपाल अहिले आयोजक बंगलादेशको सामना गरिरहेको छ । बंगलादेशले टस जितेर पहिले बलिङ रोजेपछि नेपाल अहिले ब्याटिङ गरिरहेको छ । कप्तान ज्ञानेन्द्र मल्ल र कुशल भुर्तेलेले ओपनिङ गरिरहेका छन् । अघिल्ला खेलमा शून्य रनमै आउट भएका ज्ञानेन्द्र समालिएर खेल्दै रन जोडिरहेका छन् । यो खबर तयार पार्दासम्म नेपालले कुनै विकेट नगुमाई ५ ओभरमा ३० रन बनाएको छ । ज्ञानेन्द्र २१ रन र कुशल ८ रन बनाएर खेलिरहेका छन् । पहिलो खेलमा भारतसँग ७ विकेटले पराजित भएको नेपालले दोस्रो खेलमा हङकङमाथि ४० रनको जित हात पारेको थियो ।
पोखरामा सागको तयारी तीव्र,"पोखरा : दक्षिण एसियाली खेलकुद (साग) खेल संचालन हुन् अब १४ दिन मात्र बाँकी छ। फुटबल स्टेडियमका लागि आवश्यक प्यारापिटका सामाग्री आइतबार पोखरा आइपुगेको छन् । प्यारापिटका लागि आवश्यक सामाग्रीमध्ये फ्रान्सबाट पहिलो चरणको सामान भारतको विशाखापट्नम बन्दगाह हुँदै आइतबार पोखरा आइपुगेको हो। पोखरामा आइतबार प्यारापिटका आवश्यक सात कन्टेनर सामाग्री पोखरा आइपुगेको हो । सोमबार ८ कन्टेनर सामाग्री आए पछि मंगलबारदेखि प्यारापिट निर्माण काम सुरु हुने निर्माण कम्पनीका प्रोजेक्ट मेनेजर इन्जिनियर दिपक बरालले बताए । जडान सुरु भएको दश दिनभित्र ८ देखि १० हजार सिटसहितको प्यारापिट तयार हुने उनले सुनाए । यसका लागि फ्रान्सबाटै प्राविधि टोली आएर काम सुरु गरिसकेको पनि बरालले जानकारी दिए । ट्रयाकका लागि आस्फाल्ट कालोपत्रे लगाउने काम सकिएर ट्रयाकमा सिन्थेटिक राख्ने काम पनि अन्तिम चरणमा पुगेको उनले बताए । राष्ट्रिय खेलकुद परिषदका सदस्य सचिव रमेशकुमार सिलवाल पोखरामा आयोजना हुने सबै ९ वटै खेल पूर्वाधारका कारण नरोकिने बताउँदै आएका छन् । साग खेलकुदअन्र्तगत पोखरामा महिला फुटबल, महिला क्रिकेट, ट्रायथोलन, प्याराग्लाइडिङ, आर्चरी, बिच भलिबल, ह्यान्डबल, ब्याटमिण्टन र भारत्तोलन खेल हुने घोषण गरिएको थियो । यी खेलमध्ये प्याराग्लाइडिङ खेल नयाँ खेल भएकाले प्राविधिक कारण आवश्यक टिमको संख्या नपुगेर केही समस्या देखिए पनि खेल संचालन गर्ने गरि पहल भइरहेको उनले सुनाए । सागमा सहभागी हुने कुनै पनि राष्ट्रमा प्याराग्लाइडिङ खेलको आधिकारिक खेल संस्था नहुँदा सबै राष्ट्रहरुले अन्तिम समयमा आएर प्याराग्लाइडिङमा सहभागी नहुने जानकारी दिएको बताइएको छ । ग्लोबल टेन्डरबाट फुटबल स्टेडियम निर्माणको काम ग्रेट स्पोर्टस इन्फ्रा प्रालि भारत र एम ए कन्स्ट्रकसन प्रालि जावलाखेलको संयुक्त रुपमा पाएका थिए । स्टेडियम निर्माण ढिलाइकै कारण पोखरा रंगशालामा हुने महिला फुटबल प्रतियोगिता नरोकिने कम्पनीका प्रोजेक्ट मेनेजर इन्जिनियर दिपक बरालले बताए ।सार्क खेलकुद प्रतियोगितालाई ध्यानमा राखेर निर्माण प्रक्रिया तीब्र बनाइएको उनले सुनाए ।"
"बंगलादेशसँग नेपालको हार, ब्याटिङ र बलिङ दुबैमा कमजोर",ढाका : बंगलादेशमा जारी एसीसी इमर्जिङ टिम एसिया कपमा नेपाल बंगलादेशसँग ८ विकेटले पराजित भएको छ। समूह चरणको अन्तिम खेलमा नेपालले दिएको १३९ रनको झिनो लक्ष्य बंगलादेशले २४ ओभरमा २ विकेट गुमाउँदै भेट्टायो। टस हारेर पहिलो ब्याटिङको निम्तो पाएको नेपालले ४४३ ओभरमा सबै विकेट गुमाउँदै मात्र १३८ रनको योगफल बनायो। नेपालका लागि सोमपाल कामीले सर्वाधिक ३८ रन जोडे। यसअघि भएका दुई खेलमा शून्य रनमै आउट भएका कप्तान ज्ञानेन्द्र मल्लले २२ रन जोडे भने करण केसीले १८ रनको योगदान गरे। अन्य ब्याट्स्म्यानले भने राम्रो योगफल तयार गर्न सकेनन्। ओपनिङमा अगाडिका दुई खेलभन्दा टिकेर खेले पनि ओपनर कुशल भुर्तेल १० रनमा आउट भएपछि नेपालले लगातार विकेट गुमाउन पुग्यो। आठौं क्रममा आएका सोमपाल र नवौं क्रममा आएका करणले नेपालको योगफलमा केही सुधार गरे पनि सन्तोषजनक भने हुन सकेन। नेपाललाई सस्तैमा समेट्न बंगलादेशका सुमोन खान र मिन्हादुल अफ्रिदीले ३३ विकेट लिए। त्यस्तै तनवीर इस्लाम र महेदी हसनले २२ विकेट हात पारे। जवाफमा दोस्रो ब्याटिङ गर्न आएको बंगादेशका लागि कप्तान नजमुल हसन शान्तोले अर्धशतक हिर्काए। नटआउट रहेका उनले २ छक्का र ६ चौकाको मद्दतमा ५९ रन जोडे। त्यस्तै ओपनर मोहमद नइमले ४५ रन जोडे। नेपालका लागि करण केसी र शुसन भारीले ११ विकेट लिए। बंगलादेशसँगको हारसँगै नेपाल प्रतियोगिताको समूह चरणबाटै बाहिरिएको छ। बंगलादेशले भने शतप्रतिशत नतिजा निकाल्दै अर्को चरण प्रवेश गरेको छ।
उत्कृष्ट बलिङ गरी टोलीलाई खेलमा फर्काएका थिए सन्दीपले तर,"अबुधाबी : यूएईमा जारी टी१० लिगको आइतबारको खेलमा नेपालका युवा क्रिकेटर सन्दीप लामिछानेले उत्कृष्ट बलिङ गरेका छन्। उनको टोली कर्नाटक तस्कर्स भने पराजित भएको छ। कर्नाटक तस्कर्सले बंगला टाइगर्ससँग ५ विकेटको हार व्यहोरेको हो। टस हारेर पहिले ब्याटिङ गरेको कर्नाटक तस्कर्सले १० ओभरमा १ विकेट गुमाएर ११४ रन बनाएको थियो। यो यस सिजनको सबैभन्दा उच्च स्कोर थियो। ओपनर जनसन चार्ल्स ५७ र कप्तानसमेत रहेका अर्का ओपनर हसिम अमलाले ४७ रन बनाए। ११५ रनको लक्ष्य पछ्याएको बंगलाका ओपनर आन्द्रे फ्लेक्चर र अर्का ओपनर दक्षिण अफ्रिकी खेलाडी रिली रोस्वले सुरुदेखि नै आक्रामक ब्याटिङ गरेपछि तस्कसले स्कोर रक्षा गर्न सकेन। बिना विकेट ३ ओभरमा ५५ रन बनिसकेको अवस्थामा बलिङमा आएका सन्दीपले टोलीलाई खेलमा फर्काउने प्रयास गरेका थिए। पहिलो बलमा कुनै रन नदिएका उनले दोस्रो बलमा १४ बलमा ४० रन बनाएका खेलिरहेका आन्द्रे फ्लेक्चरलाई स्टम्प आउट गराए। त्यस ओभरमा सन्दीपले एक चौकासहित ५ रन दिए। अर्काे ओभरमा युएईका खेलाडी अहमेद राजाले अर्का ओपनरलाई पनि आउट गरे। त्यसलगतै छैटौं ओभरमा सन्दीप बलिङमा आए। ओभरको ५औं बलमा रन लिन दौडिएका कोलिन इन्ग्राम रन आउट भए। छैटौं बलमा सन्दीपले बंगलाका कप्तान श्रीलंकन खेलाडी थिरसा परेरालाई क्याच आउट गराए। यस ओभरमा ४ रन मात्रै दिए। सन्दीपले २ ओभरमा ९ रन दिएर २ विकेट लिए। पाचौं नम्बरमा ब्याटिङमा आएका इङ्ल्याण्डका टम मुरेसले आक्रामक ब्याटिङ गरी तस्कर्सको खेलमा फर्कने प्रयास सफल हुन दिएनन। बंगलाले ८५ ओभरमा ७ बल बाँकी छँदै ११७ रन बनाएर जित हात पार्यो। आइतबार कै पहिलो खेलमा नेपालका पारस खड्काको टोली टिम अबुधाबीले भने ६ विकेटको जित निकाल्यो, एक बल मात्रै ब्याटिङ गर्न पाएका पारसले १ रन बनाए। आज पनि सन्दीप र पारस खड्का दुवैको टोलीले खेल्नेछन्"
बंगलादेशसामु नेपाल निरीह,"काठमाडौं : बंगलादेशमा जारी एसीसी इमिर्जिङ टिम एसिया कपमा नेपाल अहिले आयोजक बंगलादेशको सामना गरिरहेको छ । बंगलादेशले टस जितेर पहिले बलिङ रोजेपछि ब्याटिङमा उत्रिएको नेपालले निकै कमजोर प्रदर्शन गर्यो । नेपालले बंगलादेशलाई जितका लागि १३९ रनको झिनो लक्ष्य दिएको छ । ४४३ ओभरमा सबै विकेट गुमाउँदै १३८ रन मात्रै बनाउन सक्यो। कुनै ब्याट्सम्यान नचल्दा ९औं नम्बरमा क्रिजमा आएका सोमपाल कामीले नेपालको स्कोर केही उकासे कामीले ६३ बलमा ४ चौकासहित ३८ रन बनाए । कप्तान ज्ञानेन्द्र मल्लले २२, करण केसीले १८, आरिफ शेखले ११, कुशल भुर्तेलले १० रन जोडे। ओपनिङमा आएका कप्तान ज्ञानेन्द्र र कुशलले राम्रो सुरुवात गरेका थिए । ६५ ओभरमा ३३ रन हुँदा पहिलो विकेटका रुपमा कुशल आउट भएपछि नेपालको विकेट गुम्ने क्रम निरन्तर चल्यो । २८ ओभर सकिँदा नेपालको ८ विकेट गुमिसकेको थियो स्कोर बोर्डमा नेपालको रन ८५ मात्रै थियो । करण केसी र सोमपाल कामीले ९औं विकेटका लागि ९१ बलमा ५० रनको साझेदारी गरी नेपाललाई केही राहत दिलाए । बंगलादेशका सोमन खान र सायद अवेदिनले नेपालको ३३ विकेट लिँदा तानबीर इस्लाम र महादी हसनले २२ विकेट लिए। पहिलो खेलमा भारतसँग ७ विकेटले पराजित भएको नेपालले दोस्रो खेलमा हङकङमाथि ४० रनको जित हात पारेको थियो ।"
बंगलादेशविरुद्ध ब्याटिङ गर्दै नेपाल,काठमाडौं : बंगलादेशमा जारी एसीसी इमिर्जिङ टिम एसिया कपमा नेपाल अहिले आयोजक बंगलादेशको सामना गरिरहेको छ । बंगलादेशले टस जितेर पहिले बलिङ रोजेपछि नेपाल अहिले ब्याटिङ गरिरहेको छ । कप्तान ज्ञानेन्द्र मल्ल र कुशल भुर्तेलेले ओपनिङ गरिरहेका छन् । अघिल्ला खेलमा शून्य रनमै आउट भएका ज्ञानेन्द्र समालिएर खेल्दै रन जोडिरहेका छन् । यो खबर तयार पार्दासम्म नेपालले कुनै विकेट नगुमाई ५ ओभरमा ३० रन बनाएको छ । ज्ञानेन्द्र २१ रन र कुशल ८ रन बनाएर खेलिरहेका छन् । पहिलो खेलमा भारतसँग ७ विकेटले पराजित भएको नेपालले दोस्रो खेलमा हङकङमाथि ४० रनको जित हात पारेको थियो ।
"बंगलादेशसँग नेपालको हार, ब्याटिङ र बलिङ दुबैमा कमजोर",ढाका : बंगलादेशमा जारी एसीसी इमर्जिङ टिम एसिया कपमा नेपाल बंगलादेशसँग ८ विकेटले पराजित भएको छ। समूह चरणको अन्तिम खेलमा नेपालले दिएको १३९ रनको झिनो लक्ष्य बंगलादेशले २४ ओभरमा २ विकेट गुमाउँदै भेट्टायो। टस हारेर पहिलो ब्याटिङको निम्तो पाएको नेपालले ४४३ ओभरमा सबै विकेट गुमाउँदै मात्र १३८ रनको योगफल बनायो। नेपालका लागि सोमपाल कामीले सर्वाधिक ३८ रन जोडे। यसअघि भएका दुई खेलमा शून्य रनमै आउट भएका कप्तान ज्ञानेन्द्र मल्लले २२ रन जोडे भने करण केसीले १८ रनको योगदान गरे। अन्य ब्याट्स्म्यानले भने राम्रो योगफल तयार गर्न सकेनन्। ओपनिङमा अगाडिका दुई खेलभन्दा टिकेर खेले पनि ओपनर कुशल भुर्तेल १० रनमा आउट भएपछि नेपालले लगातार विकेट गुमाउन पुग्यो। आठौं क्रममा आएका सोमपाल र नवौं क्रममा आएका करणले नेपालको योगफलमा केही सुधार गरे पनि सन्तोषजनक भने हुन सकेन। नेपाललाई सस्तैमा समेट्न बंगलादेशका सुमोन खान र मिन्हादुल अफ्रिदीले ३३ विकेट लिए। त्यस्तै तनवीर इस्लाम र महेदी हसनले २२ विकेट हात पारे। जवाफमा दोस्रो ब्याटिङ गर्न आएको बंगादेशका लागि कप्तान नजमुल हसन शान्तोले अर्धशतक हिर्काए। नटआउट रहेका उनले २ छक्का र ६ चौकाको मद्दतमा ५९ रन जोडे। त्यस्तै ओपनर मोहमद नइमले ४५ रन जोडे। नेपालका लागि करण केसी र शुसन भारीले ११ विकेट लिए। बंगलादेशसँगको हारसँगै नेपाल प्रतियोगिताको समूह चरणबाटै बाहिरिएको छ। बंगलादेशले भने शतप्रतिशत नतिजा निकाल्दै अर्को चरण प्रवेश गरेको छ।
पोखरामा सागको तयारी तीव्र,"पोखरा : दक्षिण एसियाली खेलकुद (साग) खेल संचालन हुन् अब १४ दिन मात्र बाँकी छ। फुटबल स्टेडियमका लागि आवश्यक प्यारापिटका सामाग्री आइतबार पोखरा आइपुगेको छन् । प्यारापिटका लागि आवश्यक सामाग्रीमध्ये फ्रान्सबाट पहिलो चरणको सामान भारतको विशाखापट्नम बन्दगाह हुँदै आइतबार पोखरा आइपुगेको हो। पोखरामा आइतबार प्यारापिटका आवश्यक सात कन्टेनर सामाग्री पोखरा आइपुगेको हो । सोमबार ८ कन्टेनर सामाग्री आए पछि मंगलबारदेखि प्यारापिट निर्माण काम सुरु हुने निर्माण कम्पनीका प्रोजेक्ट मेनेजर इन्जिनियर दिपक बरालले बताए । जडान सुरु भएको दश दिनभित्र ८ देखि १० हजार सिटसहितको प्यारापिट तयार हुने उनले सुनाए । यसका लागि फ्रान्सबाटै प्राविधि टोली आएर काम सुरु गरिसकेको पनि बरालले जानकारी दिए । ट्रयाकका लागि आस्फाल्ट कालोपत्रे लगाउने काम सकिएर ट्रयाकमा सिन्थेटिक राख्ने काम पनि अन्तिम चरणमा पुगेको उनले बताए । राष्ट्रिय खेलकुद परिषदका सदस्य सचिव रमेशकुमार सिलवाल पोखरामा आयोजना हुने सबै ९ वटै खेल पूर्वाधारका कारण नरोकिने बताउँदै आएका छन् । साग खेलकुदअन्र्तगत पोखरामा महिला फुटबल, महिला क्रिकेट, ट्रायथोलन, प्याराग्लाइडिङ, आर्चरी, बिच भलिबल, ह्यान्डबल, ब्याटमिण्टन र भारत्तोलन खेल हुने घोषण गरिएको थियो । यी खेलमध्ये प्याराग्लाइडिङ खेल नयाँ खेल भएकाले प्राविधिक कारण आवश्यक टिमको संख्या नपुगेर केही समस्या देखिए पनि खेल संचालन गर्ने गरि पहल भइरहेको उनले सुनाए । सागमा सहभागी हुने कुनै पनि राष्ट्रमा प्याराग्लाइडिङ खेलको आधिकारिक खेल संस्था नहुँदा सबै राष्ट्रहरुले अन्तिम समयमा आएर प्याराग्लाइडिङमा सहभागी नहुने जानकारी दिएको बताइएको छ । ग्लोबल टेन्डरबाट फुटबल स्टेडियम निर्माणको काम ग्रेट स्पोर्टस इन्फ्रा प्रालि भारत र एम ए कन्स्ट्रकसन प्रालि जावलाखेलको संयुक्त रुपमा पाएका थिए । स्टेडियम निर्माण ढिलाइकै कारण पोखरा रंगशालामा हुने महिला फुटबल प्रतियोगिता नरोकिने कम्पनीका प्रोजेक्ट मेनेजर इन्जिनियर दिपक बरालले बताए ।सार्क खेलकुद प्रतियोगितालाई ध्यानमा राखेर निर्माण प्रक्रिया तीब्र बनाइएको उनले सुनाए ।"
उत्कृष्ट बलिङ गरी टोलीलाई खेलमा फर्काएका थिए सन्दीपले तर,"अबुधाबी : यूएईमा जारी टी१० लिगको आइतबारको खेलमा नेपालका युवा क्रिकेटर सन्दीप लामिछानेले उत्कृष्ट बलिङ गरेका छन्। उनको टोली कर्नाटक तस्कर्स भने पराजित भएको छ। कर्नाटक तस्कर्सले बंगला टाइगर्ससँग ५ विकेटको हार व्यहोरेको हो। टस हारेर पहिले ब्याटिङ गरेको कर्नाटक तस्कर्सले १० ओभरमा १ विकेट गुमाएर ११४ रन बनाएको थियो। यो यस सिजनको सबैभन्दा उच्च स्कोर थियो। ओपनर जनसन चार्ल्स ५७ र कप्तानसमेत रहेका अर्का ओपनर हसिम अमलाले ४७ रन बनाए। ११५ रनको लक्ष्य पछ्याएको बंगलाका ओपनर आन्द्रे फ्लेक्चर र अर्का ओपनर दक्षिण अफ्रिकी खेलाडी रिली रोस्वले सुरुदेखि नै आक्रामक ब्याटिङ गरेपछि तस्कसले स्कोर रक्षा गर्न सकेन। बिना विकेट ३ ओभरमा ५५ रन बनिसकेको अवस्थामा बलिङमा आएका सन्दीपले टोलीलाई खेलमा फर्काउने प्रयास गरेका थिए। पहिलो बलमा कुनै रन नदिएका उनले दोस्रो बलमा १४ बलमा ४० रन बनाएका खेलिरहेका आन्द्रे फ्लेक्चरलाई स्टम्प आउट गराए। त्यस ओभरमा सन्दीपले एक चौकासहित ५ रन दिए। अर्काे ओभरमा युएईका खेलाडी अहमेद राजाले अर्का ओपनरलाई पनि आउट गरे। त्यसलगतै छैटौं ओभरमा सन्दीप बलिङमा आए। ओभरको ५औं बलमा रन लिन दौडिएका कोलिन इन्ग्राम रन आउट भए। छैटौं बलमा सन्दीपले बंगलाका कप्तान श्रीलंकन खेलाडी थिरसा परेरालाई क्याच आउट गराए। यस ओभरमा ४ रन मात्रै दिए। सन्दीपले २ ओभरमा ९ रन दिएर २ विकेट लिए। पाचौं नम्बरमा ब्याटिङमा आएका इङ्ल्याण्डका टम मुरेसले आक्रामक ब्याटिङ गरी तस्कर्सको खेलमा फर्कने प्रयास सफल हुन दिएनन। बंगलाले ८५ ओभरमा ७ बल बाँकी छँदै ११७ रन बनाएर जित हात पार्यो। आइतबार कै पहिलो खेलमा नेपालका पारस खड्काको टोली टिम अबुधाबीले भने ६ विकेटको जित निकाल्यो, एक बल मात्रै ब्याटिङ गर्न पाएका पारसले १ रन बनाए। आज पनि सन्दीप र पारस खड्का दुवैको टोलीले खेल्नेछन्"
बंगलादेशसामु नेपाल निरीह,"काठमाडौं : बंगलादेशमा जारी एसीसी इमिर्जिङ टिम एसिया कपमा नेपाल अहिले आयोजक बंगलादेशको सामना गरिरहेको छ । बंगलादेशले टस जितेर पहिले बलिङ रोजेपछि ब्याटिङमा उत्रिएको नेपालले निकै कमजोर प्रदर्शन गर्यो । नेपालले बंगलादेशलाई जितका लागि १३९ रनको झिनो लक्ष्य दिएको छ । ४४३ ओभरमा सबै विकेट गुमाउँदै १३८ रन मात्रै बनाउन सक्यो। कुनै ब्याट्सम्यान नचल्दा ९औं नम्बरमा क्रिजमा आएका सोमपाल कामीले नेपालको स्कोर केही उकासे कामीले ६३ बलमा ४ चौकासहित ३८ रन बनाए । कप्तान ज्ञानेन्द्र मल्लले २२, करण केसीले १८, आरिफ शेखले ११, कुशल भुर्तेलले १० रन जोडे। ओपनिङमा आएका कप्तान ज्ञानेन्द्र र कुशलले राम्रो सुरुवात गरेका थिए । ६५ ओभरमा ३३ रन हुँदा पहिलो विकेटका रुपमा कुशल आउट भएपछि नेपालको विकेट गुम्ने क्रम निरन्तर चल्यो । २८ ओभर सकिँदा नेपालको ८ विकेट गुमिसकेको थियो स्कोर बोर्डमा नेपालको रन ८५ मात्रै थियो । करण केसी र सोमपाल कामीले ९औं विकेटका लागि ९१ बलमा ५० रनको साझेदारी गरी नेपाललाई केही राहत दिलाए । बंगलादेशका सोमन खान र सायद अवेदिनले नेपालको ३३ विकेट लिँदा तानबीर इस्लाम र महादी हसनले २२ विकेट लिए। पहिलो खेलमा भारतसँग ७ विकेटले पराजित भएको नेपालले दोस्रो खेलमा हङकङमाथि ४० रनको जित हात पारेको थियो ।"

शीर्षक,विवरण
निर्वाचनका आयाम र नयाँ नेतृत्व,"अनागरिकले मतदान गर्न पाउनु हुन्न, नागरिक त्यो अधिकारबाट वञ्चित हुनु हुँदैन भन्ने मान्यतामा निर्वाचन आयोग कहिँकतै चुक्नु हुँदैन। लोकमतको सर्वोच्चता कायम हुनु लोकतन्त्र हो। लोकतन्त्रमा शासन सञ्चालनको एक मात्र वैधानिक आधार लोकसम्मतिलाई मानिन्छ। लोकसम्मतिको आधारभूत तत्व हो आवधिक निर्वाचन। निर्वाचन पनि लोकतान्त्रिक मूल्य, मान्यता र आदर्शअनुरूप सञ्चालन गरिनुपर्छ। परिवर्तनले लक्ष्यित गरेका अधिकार सुनिश्चित गरी नयाँ सरकार गठन गर्ने मुख्य माध्यम हो निर्वाचन। त्यस्तो निर्वाचनपछि बनेको सरकारले मानव अधिकारको संरक्षण गरी विधिको शासन सञ्चालन गर्नुपर्छ भन्ने अपेक्षा राखिन्छ। त्यस्तो निर्वाचन सम्पन्न गर्न कुशल नेतृत्व आवश्यक पर्छ। निर्वाचन आयोगले नयाँ नेतृत्व पाएको छ। यसको गरिमा विगतदेखि नै उच्च रहँदै आएको छ। अहिलेको नेतृत्वसामु त्यो गरिमा कायम राख्नुपर्ने दायित्व छ। संवैधानिक निकायको गौरवशाली पद भएकाले प्रमुख निर्वाचन आयुक्तसामु आयोगको निष्पक्षता र गरिमा कायम राख्ने ठूलो र कठिन जिम्मेवारी छ। आशा गरौं नयाँ नेतृत्वले आयोगसामु विद्यमान चुनौती सामना गरी गरिमा कायम राख्नेछ, कुनै पनि दलको प्रभावमा नपरी। कुनै पनि मुलुकमा प्रजातान्त्रिक आन्दोलनपछिको शान्ति र राज्य व्यवस्थाको निर्धारण गर्दा निर्वाचन प्रणाली र पद्धति सर्वोपरि रहन्छ। यस्तो निर्वाचन प्रणालीलाई मुलुकको संविधान र कानुनले सुरक्षित र व्यवस्थित गरेको हुन्छ। निर्वाचन पद्धति र प्रणाली अपनाउँदा कुनै जाति, वर्ग, क्षेत्रविशेषको प्राथमिकताभन्दा मुलुकको सम्पूर्ण नागरिकले बराबरीका आधारमा आफ्नो मतदान गर्ने अधिकार प्राप्त गरेको हुन्छ। यस्तो निर्वाचन सञ्चालन स्वतन्त्र तथा निष्पक्ष रूपमा सञ्चालन गराउन सक्नुपर्छ। संघीय संसद्मा विभिन्न वर्ग, पेसा र शारीरिक रूपले अशक्त व्यक्ति तथा महिलाको उचित प्रतिनिधित्व होस् भन्ने आम चाहना हुन्छ। राजनीतिक व्यवस्था सञ्चालनमा पनि सबैले आआफ्नो तहबाट सार्थक सहभागिता जनाउन सकोस् भन्ने सोचाइ हुन्छ। अधिकांश मुलुकमा यस्तो परम्परा छ। यसै सन्दर्भमा नेपालको नयाँ संविधानले सर्वांगीण रूपले सबैको अधिकार सुरक्षित गरेको छ। तदनुसार विगतमा भएका संविधानसभा र संविधान जारीपछिको तीन तहको निर्वाचनमा पनि आशातीतभन्दा बढी मतदात भयो। कठिन भौगोलिक तथा व्यवस्थापकीय समस्या रहे पनि तीन तहका निर्वाचनले तुलनात्मक रूपले सन्तोषजनक फट्को मारेकै हो। यद्यपि विगत संविधानसभा निर्वाचन र संसद्को निर्वाचनमा समेत स्वतन्त्र निर्वाचन पद्धति बसाल्ने दिशामा केही अवरोध नभएका होइनन्। निर्वाचन आयोगको काम, कर्तव्य र अधिकार संविधानले निर्दिष्ट गरेको भए पनि कानुनद्वारा त्यस्तो अधिकार प्रयोग र पालनामा स्पष्ट बन्देज तेस्र्याइएका छन्। प्रथमतः निर्वाचन आयोगकै गठन प्रणालीलाई बढी राजनीतीकरण नगरेर वस्तुपरस्त र पारदर्शी दृष्टिकोणले गठन गर्ने व्यवस्था गर्नु अपरिहार्य छ। आयुक्तहरूको योग्यता, क्षमता र अनुभवको राम्रो विश्लेषण र अनुसन्धान गरेर मात्र संवैधानिक आयोगले उनीहरूको नियुक्ति सिफारिस गर्ने प्रथा बसाल्न उपयुक्त हुन्छ। स्वतन्त्र, योग्य र निष्पक्ष व्यक्ति तथा व्यक्तित्वको खाँचो नभएको होइन, तर उनीहरूलाई राजनीतिक दृष्टिकोणले नहेरी मुलुकको सर्वोपरि हितमा उपयोग गर्न हो भन्ने दृष्टिकोणले हेरिनुपर्छ। आयुक्त नियुक्ति नै भागबन्डामा हुँदा आयोगको निष्पक्षतामा प्रश्न उठ्दै आए। निर्वाचन तिथिमितिका सम्बन्धमा अत्यधिक बहस र विवाद भएका छन्। विगतदेखि नै आयोगले त्यो काम आफैंले तोक्न पाउने व्यवस्था होस् भनी माग गर्दै आएको हो। यो अधिकार आयोगमा नभई अन्यत्र रहन गएमा समयमा स्वतन्त्र र निष्पक्ष निर्वाचन गर्नगराउन र तदनुसार कार्यक्रम निर्धारण गर्न आयोगलाई गाह्रोसाँघुरो परेको सबैले महसुस गरेकै हुन्। तसर्थ यो अधिकार पहिले झैं आयोगमै निहित हुनु उपयुक्त हुनेछ। राजनीतिक दलहरूलाई सूचीकृत गर्ने र तत्तत् सम्बन्धमा निर्णायक भूमिका निर्वाहको काम आयोगबाटै हुनुपर्छ। त्यसो नभएमा पनि निर्वाचन सञ्चालनमा आयोगलाई बराबर व्यवधान उत्पन्न हुन सक्छ। उदाहरणार्थ अहिले संविधानमा गरिएको थ्रेस होल्डसम्बन्धी व्यवस्था पहिलो संविधानसभा निर्वाचनमै भइदिएको भए दलहरूको स्वरूप र संगठनले अहिलेसम्म अर्कै रूप लिइसक्ने थियो। उम्मेदवारको सूचीदेखि लिएर मतपत्र बनाउने तथा छपाउने विषयमा समेत दलहरूको कारणले आयोगलाई ठूलो व्यवधान भएको अनुभव ताजै छ। थे्रस होल्डको व्यवस्थाले पछिल्लो संसद् निर्वाचनमा केही सुधारका संकेत देखिए। तर पनि ढिला गरी भएको छ, जसले गर्दा साधनस्रोतमा पनि अपव्यय हुन गएको छ। मतपत्र सूची संकलनको समयमा धेरै वर्षअघिदेखि नै नागरिकताको प्रश्न उठ्दै आएका छन्। यो स्वाभाविक पनि हो। किनभने प्रत्येक नेपाली नागरिकलाई आफ्नो मतदानको हक प्रत्याभूत गर्ने अधिकार छ। तर यस्तो संवेदनशील प्रश्न समयमा निराकरण गरिदिनेतर्फ सरकार अग्रसर हुनु आवश्यक छ। यस्तो विषयमा सरकारलाई आयोगले सचेत गराउनुपर्छ। अनागरिकले मतदान गर्न पाउनु हुन्न। नागरिक त्यो अधिकारबाट वञ्चित हुनु हुँदैन। नयाँ संविधानमा प्रत्येक २० वर्षमा जनगणनाअनुसार क्षेत्र विभाजनको व्यवस्था गर्ने उल्लेख छ। जनसंख्याको घटबढको चापलाई विचार गर्न लामो समय राखिएको छ। सामान्यतया धेरै मुलुकले दस वर्षको अवधिमा नै क्षेत्र निर्धारणको स्थिति विश्लेषण गर्छन्। यससँग गाउँ, नगर, क्षेत्र र जिल्लाको पुनगर्ठन गाँसिएको छ। अन्यत्र छोटो समयमा विगतमा यो काम सम्पन्न गर्नुपर्ने बाध्यताले कतिपय ठाउँमा सामुदायिक क्लस्टरको विखण्डन हुन पुगेको छ। यसले गर्दा त्यहाँका समुदाय, संस्कृति, भाषा तथा अन्य विकास गतिविधिमा असर परेको तर्फ पनि हामीले विचार पुर्याउनुपर्छ। अतः यस सम्बन्धमा पनि सरकार र आयोगको समेत समयमै ध्यान पुग्न सक्यो भने पछि हुने निर्वाचनद्वारा गरिने प्रतिनिधित्व प्रणालीले मुलुकमा अनुकूल प्रभाव पार्नेछ। आयुक्तहरूको योग्यता, क्षमता र अनुभवको राम्रो विश्लेषण र अनुसन्धान गरेर मात्र संवैधानिक आयोगले उनीहरूको नियुक्ति सिफारिस गर्ने प्रथा बसाल्न उपयुक्त हुन्छ। आयुक्त नियुक्ति नै भागबन्डामा हुँदा आयोगको निष्पक्षतामा प्रश्न उठ्दै आएको छ। समावेशी सिद्धान्तलाई विगतको आन्दोलनदेखि नै प्रखर रूपले उद्घोषित गरिए पनि निर्वाचनद्वारा प्रतिनिधित्व प्रणालीमा भएको परिभाषाले समष्टिगत रूपमा त्यसको पुष्टि नगरेको यससम्बन्धी विद्वान्को अध्ययनविश्लेषणले बताएको छ। विदेशस्थित नेपालीले आफ्नो मत दिन पाउनुपर्छ भन्नेमा दुईमत हुन सक्दैन। तर निर्वाचनको प्रक्रियागत ढाँचामा उनीहरू मतदाताका रूपमा सूचीकृत हुनु पहिलो आवश्यकता हुन्छ। विदेशमा सबै ठाउँमा सबै नेपाली मतदातालाई सहज हुने गरी मतदान गर्नगराउन स्थानीय मुलुकको ऐनकानुन र स्वीकृतिमा निर्भर गर्छ। त्यस्तो अवस्थामा सकेसम्म इलेक्ट्रोनिक भोटिङको व्यवस्थाबाट यसलाई बन्दोबस्त गर्ने सम्भावना सम्बन्धमा आयोगले गहन अध्ययन र विश्लेषण समयमै गर्नु आवश्यक छ। निर्वाचन प्रणाली मिश्रित अपनाइएको छ। प्रत्यक्ष निर्वाचन पद्धतिद्वारा निर्वाचित जनप्रतिनिधिका सम्बन्धमा त्यति गुनासो छैन तर समानुपातिक प्रतिनिधित्वका सम्बन्धमा विचलन आयो भन्ने गुनासा सबैतिरबाट सुनिएको हो। हाल स्थानीय निकायसमेत संगठित गरिसकेको राजनीतिक दलले पनि भुईंतहसम्मै आफ्नो संगठनको स्वरूप तय गरिसकेकाले समानुपातिक प्रतिनिधित्व सम्बन्धमा पनि तल्लो एकाइबाट निर्वाचित हुँदै प्रान्तीय एकाइमा सूचीकृत गर्ने प्रथा अपनाएमा ती जनप्रतिनिधिमाथि गुनासो गर्ने ठाउँ रहँदैन। अन्यथा यो व्यवस्थामाथि अत्यधिक आलोचना बढ्दै जाने सम्भावना छ। किनभने ठाउँ भएसम्म राजनीतिक नेतृत्व वर्गले यसको दुरुपयोग गर्नेगराउने सम्भावना नकार्न सकिन्न। अहिले राष्ट्रिय सभाको संख्या निकै कम निर्धारण गरिएको छ। यो संख्या बढोत्तरी भएमा राष्ट्रको पेसागत, धार्मिक, सांस्कृतिक, बौद्धिक, उद्योग व्यवसाय, मजदुर किसान आदिबाट दक्ष अनुभवी र पेसाागत दक्ष व्यक्ति लैजान सके राष्ट्रको बृहत्तर हितमा काम गर्न सघाउ पुग्नेछ। विभिन्न देशदेशावरबाट निर्वाचनबारे चासो राखिनु स्वाभाविक पनि हो। यसमा पर्यवेक्षकको व्यवस्था भएको हुन्छ। त्यसमा पर्यवेक्षण भन्नासाथ मुलुकले ठूलो धनराशि खर्च गर्नुपर्ने अवस्था छ। यसमा प्रत्यक्ष वा परोक्ष रूपले विदेशीद्वारा नै गराउने प्रयत्न हुने गरेको छ। जुन राष्ट्रहितको दृष्टिले उचित हुँदैन। आयोगले यसमा समन्वयकर्ताको काम गरी उनीहरूको पर्यवेक्षणसम्बन्धी खर्चको व्यवस्थापन गर्नु उचित हुनेछ। निर्वाचन अत्यधिक खर्चिलो हुँदै आएको छ। व्यवस्थापन तथा सुरक्षा खर्च उम्मेदवार तथा दलको खर्च अति भएको छ। यसबाट लोकतान्त्रिक प्रक्रियालाई नै असजिलो पार्दै लगेकोतिर पनि आयोगले विशेष ध्यान दिनुपर्छ। निर्वाचन व्यवस्थापनलाई मितव्ययी र पारदर्शी बनाउन आवश्यक छ। यसैगरी दलहरूले चुनावमा सार्वजनिक गरेका घोषणापत्रलाई आयोगले सार्वजनिक गर्नुपर्छ। दलहरूले यसो भनेका थिए, कति पूरा भएभएनन् भन्नेतर्फ उनीहरूलाई जवाफदेही बनाउन पनि आयोगको सक्रियतामा घोषणा पत्र सार्वजनिक गर्नु उचित हुन्छ। निर्वाचन लोकतन्त्र स्थापित गर्ने सार्थक अभ्यास मात्र नभई परिवर्तन संस्थागत गर्ने माध्यम पनि हो। निर्वाचन भए पनि लोकतन्त्रले संस्थागत रूप धारण गर्न सकेको छैन। यो दलहरूको परस्परको संघर्षको परिणाम हो। दलभित्रको आन्तरिक र दलदलबीचको परस्परको विवादले लोकतन्त्र स्थापित गर्न हामी निकै पछाडि परेका छौं। एकाधिकारवादी शासन चलाउँदै आएको राणा र शाहको शासन समाप्त भएर बहुदलीय शासन व्यवस्था हुँदै मुलुक गणतन्त्रमा प्रवेश गरेको १० वर्षसम्म पनि संघर्ष जारी रहनुले जनतामा दलप्रतिको विश्वास कमजोर भएर गएको छ। यो दुःखद् पक्ष हो। लोकतन्त्रसहित जनअधिकार स्थापित गर्छन् दलहरूले भन्ने थियो आम जनतामा। दलहरू लोकतन्त्रका आधारशिला हुन्। दललाई सञ्चालन गर्ने निश्चित सिद्धान्त, विधि, कार्यक्रम र प्रक्रिया हुन्छन्। विश्वमा प्रजातन्त्रप्रति आस्था राख्ने र साम्यवादी घेरामा बसेका अथवा भूमिगतरूपमा काम गरेका राजनीतिक दलका आआफ्नै संगठनात्मक स्वरूप हुन्छन्। नेपालको सन्दर्भमा पनि त्यो लागू हुन्छ। किनभने दलीय व्यवस्थाको सुरुआतदेखि अहिलेसम्मको अवस्था हेर्ने हो भने विशेष गरेर राजनीतिक दलहरू दुई खेमामा विभाजित छन्। राजनीतिक परिवर्तन गर्न दुवै संगठनको आआफ्नै भूमिका छ। राणाशासन ढाल्न भएको सशस्त्र संघर्ष, पञ्चायती व्यवस्थाविरुद्ध भएको ०४६ सालको आन्दोलन अथवा ०६२६३ मा भएको लोकतान्त्रिक आन्दोलनमा दलहरूकै भूमिका सर्वोपरि हुन गयो। विखण्डित हुँदा कुनै पनि परिवर्तन संस्थागत गर्न सकिन्न भन्ने उदाहरण पहिलो संविधानसभाबाट संविधान बन्न नसकेको अवस्था हाम्रो सामुन्ने छ। यस्तो अवस्थामा सहमति गरेर अघि बढ्नुको साटो ध्र्रुवीकरणतर्फ लाग्नु मुलुकका लागि शुभ होइन। संविधानसभा निर्वाचन हुनुअघि दलहरूबीच १० वर्षसम्म एकता कायम गरेर अघि बढ्ने सहमति बनेको थियो। तर, त्यसलाई कायम राख्न सकिएन। त्यो एकता कायम राख्न नसक्दा र संविधानसभाबाट संविधान बनाउन चुकेपछि दलहरूमा विकास भएका विखण्डित मानसिकतालाई विश्लेषणात्मक रूपमा हेर्नु वाञ्छनीय छ। अहिले जुन किसिमको राजनीतिक ध्रुवीकरण छ, यसले बाह्रबुँदे हुँदै सुरु भएको शान्तिको जग मात्र भत्केको छैन, त्यसपछिका शान्तिसम्झौता र संवैधानिक प्रावधानमा समेत असर पारेको छ। यसतर्फ दलहरूले समयमै विचार पुर्याउनुपर्छ। श्रेष्ठ पूर्व प्रमुख निर्वाचन आयुक्त हुन्।"
जलविद्युतका अप्ठ्यारा,"तामाझामका साथ लगानी सम्मेलन सम्पन्न भयो। मन्त्रीहरूले आफ्नो भाषा कौशल प्रस्तुत गर्ने मौका पाए। राम्रै भयो। तर, जस्तो प्रचार गरिएको थियो त्यस्तो कत्ति पनि हुन सकेन। यस्ता सम्मेलनहरू सरकारले लगानीकर्तालाई आफ्ना आर्थिक र लगानीसम्बन्धी नीति प्रस्तुत गरेर उनीहरूलाई लगानी गर्न उत्प्रेरणा गर्नका लागि गरिन्छ तर सरकारले सम्मेलनमै ३० अर्ब रुपैयाँभन्दा धेरैको लगानी आउनेछ भन्ने भ्रम फैलायो। त्यो गलत प्रचार भयो। सरकारले राम्रो तयारी गरेको हुन्थ्यो भने लगानीकर्तासँग पहिल्यै समझदारी गरेर कुन आयोजनामा कसले कति लगानी गर्ने हो, त्यो कुरा लगानी सम्मेलनमार्फत घोषणा गर्न सक्थ्यो। त्यो अर्थमा तयारी नपुगेको भन्न सकिन्छ। खासगरी जलविद्युत्मा वैदेशिक लगानी यो सम्मेलनमार्फत नै ठूलो मात्रामा भित्रिन्छ कि भन्ने आशा तुहियो। सरकारले सो मुद्दाका आयोजनामा लगानी प्रस्ताव प्रस्तुत गर्ने म्याद अप्रिल २० सम्म तोकिएको थियो तर उक्त समयसम्ममा निकै आकर्षक मानिएको तमोर जलाशय आयोजनाका लागि दुईवटा र अन्य पाँच आयोजनाका लागि एकएकवटा प्रस्ताव परेको जनाइएको छ। निकै न्यून मात्रमा प्रस्ताव आएपछि अर्को एक महिना समय थप गरिएको छ। तर, नयाँ लगानी प्रस्तावहरू आउने सम्भावना निकै न्यून देखिन्छ। यसबाट के प्रस्ट हुन्छ भने हाम्रो जलविद्युत्मा विदेशी लगानीकर्ताले निश्चिन्त भएर लगानी गर्ने वातावरण बनिसकेको छैन। जलविद्युत् क्षेत्रमा क्रियाशील नेपाली परामर्शदाताको क्षमता अभिवृद्धि गर्नेतर्फ कुनै सोच राखेको देखिन्न। सरकारले लगानी सम्मेलनमार्फत आएका लगानीकर्ता र अन्य विज्ञहरूको कति कुरा सुन्यो र अब कसरी कार्यान्वयन गर्छ, त्यो हेर्न बाँकी छ। जलविद्युत्मा विदेशी लगानी भित्त्याउने हो भने धेरै काम गर्न बाँकी छन्। सबैभन्दा पहिला त कम्युनिस्ट सरकारले विगतमा दुई पार्टी हुँदाको निजी र विदेशी लगानीकर्तालाई हेर्ने दृष्टिकोणमा परिवर्तन भएको प्रमाणित गर्नुपर्नेछ। माओवादी विदेशी लगानीलाई वैदेशिक हस्तक्षेप भन्ने गर्थे र आयोजनामा धावा बोल्ने गर्दथे, अहिले सरकार र पार्टीमा उनीहरूकै हालीमुहाली छ। यस्तो अवस्थामा कसरी विदेशी लगानीकर्ता निश्चिन्त हुने ? लगानीकर्ताले विगत हेरेर क्रेडिट रेटिङ गर्ने गर्छन्। उनीहरूको विगतका क्रियाकलापले सिंगो देश विकासमा अहिले पनि भाँजो हालिरहेको छ। नेकपा एउटा ट्रान्जिसन पिरियडबाट गुज्रिरहेको छ। अब उनीहरूले व्यवहारबाट प्रमाणित गरेर देखाउनु छ कि उनीहरू वैदेशिक लगानीका दुस्मन होइनन् भनेर। नेपालले अब मलेसियाको मलेसियन इन्भेस्टमेन्ट डेभलपमेन्ट अथरिटी (मिडा) र इथियोपियाको इथियोपियन इन्भेस्टमेन्ट एजेन्सी (ईआईए) ले अपनाएका विधिहरू नअपनाउने हो भने देशभित्र वैदेशिक लगानी भित्त्याउन निकै कठिन हुनेछ। मिडा र ईआईएले वानस्टपसपका रूपमा काम गरेका थिए। तर हाम्रो लगानी बोर्डले त्यसरी काम गर्न सक्ने अवस्थामा छैन। उनीहरूले सम्भावित लगानी आउने देशहरूमा अधिकार प्राप्त अधिकृतहरू राख्दै लगानीकर्तासँग प्रत्यक्ष सम्पर्क र उनीहरूलाई आवश्यक सहयोग गर्ने गर्छन्। हाम्रो यस्तो कुनै संयन्त्र छैन, दूतावासका कर्मचारी फोनमा राम्रोसँग उत्तर दिँदैनन् कलब्याकको कुरै छैन। इथियोपियाले सन् १९९२ पछि देशका अधिकांश क्षेत्रहरू जस्तै सुरक्षा, जलविद्युत्, सञ्चार र उत्पादनमूलक क्षेत्रहरूमा वैदेशिक लगानी खुला गरेको थियो। राजनीतिक स्थिरतासँगै वानस्टपसपको अवधारणा, ठूलो आन्तरिक बजार, खुला अर्थतन्त्र, आर्थिक स्थिरता, मजदुरको हकहित, देशमा स्थायी शान्तिको सन्देश, न्यून आर्थिक अपचलन र सक्षम कर्मचारीतन्त्रको प्रतिफल स्वरूप देशमा निकै धेरै मात्रामा वैदेशिक लगानी भित्रियो। हामी पनि अब राजनीतिक स्थिरताको मार्गमा छौं। कर्मचारीतन्त्रलाई प्रभावकरी बनाउनुपर्नेछ। अहिलेको कर्मचारीतन्त्रको काम गराइले कुनै फट्को मार्न सकिन्न। आर्थिक वृद्धिदर सात प्रतिशतको हाराहारीमा हुने आकलन छ, जुन स्वागतयोग्य छ। तर, सामाजिक सुरक्षाका नाममा जथाभावी पैसा बाँड्ने कार्यले निकट भविष्यमा गहिरो आर्थिक संकटतिर डोर्याउने त होइन भन्ने आशंका जीवित रहँदा वैदेशिक लगानीकर्ताहरू ढुक्क हुन सकिरहेका छैनन्। देश ग्रिसको जस्तो अवस्थामा पुग्यो भने उनीहरूको पनि लगानी डुब्ने सम्भावना रहन्छ। लगानी आउन सक्ने देशहरूसँग दोहोरो कर सम्झौता (ड्युल ट्याक्सेसन एग्रिमेन्ट) नहँुदा ती देशबाट लगानी आउन सकेको छैन। बेलायत, अमेरिका, युरोपका प्रायः देश, अस्ट्रेलियालगायतका देशसँग यस्तो सम्झौता छैन, नर्वे, दक्षिण कोरिया, भारत, चाइनालगायतका देशहरूसँग यस्तो सम्झौता भएकाले ती देशबाट केही लगानीको प्रस्ताव आएका छन्। उदाहरणका लागि कुनै बेलायतीले नेपालमा लगानी गरेर सय रुपैयाँ आर्जन गर्यो भने ४१ रुपैयाँभन्दा धेरै करमै तिर्नुपर्छ। दोहोरो कर सम्झौता भएको भए १९ रुपैयाँ मात्र तिर्दा पुग्ने थियो। अब यस्तो अवस्थामा उनीहरू कसरी लगानी गर्छन् ? यो एउटा ठूलो बाधक हो। सरकारले तुरुन्त लगानी आउन सक्ने देशहरूसँग यो सम्झौता गर्न जरुरी छ। लगानी सम्मेलनमा सहभागी लगानीकर्तासँग कार्यक्रमको फिडब्याक लिने, केके अवरोध उनीहरूले देखेका छन् र केके सुधार गर्नुपर्ला भनेर उनीहरूसँग छुट्टाछुट्टै धारणा बुझ्ने र उपयुक्त सुझावलाई छिटोभन्दा छिटो कार्यान्वयन गर्ने गरी कार्यक्रम आउनु आवश्यक छ। लाओसले जलविद्युत् विकासमा गरेको प्रगति हाम्रा लागि शिक्षा हुन सक्छ। सन् १९९३ सम्म २०६ मेगावाट विद्युत् उत्पादन गरिरहेको लाओस विदेशी लगानी भित्त्याउँदै बुट मोडेलमा ठूला आयोजना निर्माण गरिरहेको छ। लाओस अहिले सात हजार मेगावाट विद्युत् उत्पादन गरिरहेको छ, जसलाई २०२० भित्रमा १४ हजार मेगावाट पुर्याउने लक्ष्य लिएको छ। लाओसको विद्युत् सात हजार मेगावाट थाइल्यान्ड र पाँच हजार मेगावाट भियतनामले किन्ने सम्झौता गरेका छन्। हामीले पनि भारत वा बंगलादेशसँग यस्तै सम्झौता गर्न सक्नुपर्छ। जसले गर्दा विद्युत् खपत हुने निश्चितता हुनेछ र लगानीकर्ताले ढुक्कका साथ लगानी गर्नेछन्। लाओसमा सरकारले मध्यस्थता गर्दै निजी उत्पादकहरूले भियतनाम र थाइल्यान्डमा सीधै विद्युत् आपूर्ति गर्ने गरी आयोजना निर्माण गरिरहेका छन्। प्रसारण लाइन पनि निजी लगानीकर्ताले नै निर्माण गरेका छन्। ती आयोजना निश्चित समयपछि सरकारको अधीनमा आउनेछन् र सरकारकै सम्पत्ति हुनेछन्। आन्तरिक खपतका लागि छुट्टै आयोजना निर्माण भइरहेका छन्। यस्तै तरिकाले भुटानमा पनि भारत आफैंले केही आयोजना निर्माण गरिरहेको छ। हामी पनि यो मोडेलमा आयोजना निर्माण गर्न अब ढिलाइ गर्न हुन्न। राष्ट्रियताको जलपमा देशको पानी निर्वाध भारत छिर्न दिनु र आफूले उपयोग नगर्नु बुद्धिमानी हुने छैन। निजी क्षेत्रलाई मार लगानी सम्मेलनकै अवसर पारेर अरूण तेस्रोको फाइनान्सियल क्लोजर भयो, जसमा केही नेपाली बैंकहरूले समेत लगानी गर्ने गरी सम्झौता गरे। नेपाली निजी लगानीकर्ताले आवश्यक मात्रामा नेपाली बैंकहरूबाट ऋृण प्राप्त नगरिरहेको अवस्थामा यसरी विदेशी लगानीकर्ताले नेपाली बैंकबाट ऋण लैजाँदा नेपाली लगानीकर्ता थप मारमा परेका छन्। सरकारले बैंकहरूले जलविद्युत्मा गर्नुपर्ने लगानीको प्रतिशत बढाएर १५ देखि २० प्रतिशत पुर्याएमा केही राहत मिल्नेछ, तर यस्तो हुन सकेको छैन। अर्कोतर्फ जलविद्युत्मा जनताको लगानीमार्फत सरकारले जनतासँग पैसा जम्मा गरिरहेको छ। जलविद्युत्को सेयरमा लगानी गर्ने निश्चित समूह र वर्ग छ, त्यही समूह सरकारी आयोजनामा लगानी गर्दा निजी क्षेत्रले सेयरमार्फत लगानी जुटाइरहेको अवस्थामा पनि प्रतिकूल असर पर्ने पक्का छ। जलविद्युत्मा सेयर लगानी गर्ने जनताको दायरा बढाउन अझै केही वर्ष पक्कै लाग्छ। विद्युत् प्राधिकरणले रन अफ द रिभर आयोजनाहरूको पीपीए टेक और पे (लिऊ या तिर) बाट टेक एन्ड पे (लिएजतिको तिर) मा परिवर्तन गर्ने भनिसकेको छ। भारतसँग इनर्जी बैंकिङ नहुँदाको अवस्थामा यो अवधारणा ठीक थियो अझै पीपीए होली डे नै पनि राख्न सकिन्थ्यो। तर, अब भारतसँग इनर्जी बैंकिङ सहमति भइसकेकाले वर्षात्को समयमा नेपालभित्र खपत हुन नसकेको बिजुली भारतमा निर्यात गर्न सकिन्छ भने किन टेक एन्ड पे पीपीए आवश्यक भयो ? हिँउदको उत्पादन देशभित्र नै खपत गर्न सक्छौं। यो प्रावधानले निजी प्रवर्धकहरूलाई निकै अप्ठ्यारोमा पारेको छ। अर्कोतर्फ तुरुन्तै निर्माण गर्न सकिने र महत्त्वपूर्ण आयोजना बूढीगण्डकीलाई सरकारले कुन कुनामा थन्काएर राखेको छ कुनै अत्तोपत्तो छैन। निर्माणाधीन आयोजनाहरू समयमै निर्माण सम्पन्न गर्नतिर ध्यान दिन सकेको देखिन्न। जलविद्युत् क्षेत्रमा क्रियाशील नेपाली परामर्शदाताको क्षमता अभिवृद्धि गर्नेतर्फ कुनै सोच राखेको देखिन्न। तमोर, भार्बुङ, खिम्ती, उत्तरगंगालगायत जलाशययुक्त आयोजनाका लागि विदेशी परामर्शदाता छान्ने क्रम सुरु हुँदै छ। तर, यी आयोजनामार्फत नेपाली जनशक्ति र परामर्शदाता कम्पनीलाई क्षमता अभिवृद्धि गर्ने गरी कार्यक्रम तयार गरिएको छैन। अन्त्यमा, सरकारले केही वर्षमा आफ्नो साख स्थापित गर्दै विदेशी लगानीकर्तालाई लगानीका लागि ढुक्क हुन सक्ने अवस्था सिर्जना गर्दै कर्मचारीतन्त्रमा आमूल परिवर्तन गर्दै पाइलापाइलामा मागिने घुस र ढिलासुस्ती नियन्त्रण गर्न सक्यो भने केही परिवर्तन होला नत्र भने जलविद्युत् विकासमा ठूलो फट्को मार्न सकिने अवस्था छैन। लगानी सम्मेलन र जलविद्युत शर्मा जलविद्युत् विशेषज्ञका रूपमा बेलायतमा कार्यरत छन्।"
मलेसियामा कराँते प्रतियोगिता: पाँच स्वर्ण र आठ पदक लिएर फर्किदै नेपाली खेलाडी,"भैरहवा: मलेसियाको इपोह पेयर्कमा सम्पन्न १६ औं ओकेनवा गजुरियो कराँते खुल्ला प्रतियोगितामा सहभागी नेपाली खेलाडीले ५ स्वर्णसहित ८ पदक जित्न सफल भएका छन्।यहाँस्थित इन्द्रमुलिया स्टेडियममा जारी खेलमा नेपालको तर्फबाट नेपाल रेन्बुकाई कराँतेका सातजना खेलाडीले विभिन्न तौलमा प्रतिष्पर्धा गरेका थिए। जसमा नेपाल रेन्बुकाई कराँते डो संघको तर्फबाट महिलातर्फ हिरादेवी राई, जुनियर तर्फ ८ वर्ष मुनिको उमेर समूहमा कुमिते तर्फ तिलोतमा नगरपालिका रुपन्देहीका ईश्वर विक, १० वर्ष उमेर समूहमा रुपन्देहीकै संगम नेपाली, १२ वर्ष समूहमा युजिन गुरुङ, १३ वर्षमा समुद्र सिंह राना, १४ वर्ष उमेर समुहमा सविन श्रेष्ठ, ओमसतिया गाउँपालिका रुपन्देहीका कमल चौधरीले १५ वर्ष उमेर समुहमा प्रतिष्पर्धा गर्दै पाँच स्वर्णसहित आठ पदक जित्न सफल भएको नेपाल रेन्बुकाई कराँते संघका केन्द्रीय अध्यक्ष तथा प्रमुख प्रशिक्षक रेशम लाल लामा तामाङले जानकारी दिए। स्वर्ण जित्नेमा नोबेल इन्भरमेण्ट एकेडमी कोटिहवाका ईश्वर विक, न्यु नमुना बोर्डिङ स्कुल भलुहीका युजिन गुरुङ, सिद्धार्थ ग्यालेक्सी कोटिहवाका समुद्रसिंह राना, गुरुकुल इन्स्टीच्युटका सविन श्रेष्ठ, सनलाईट बोर्डिङ स्कुल ओमसतियाका कमल चौधरी रहेका छन्। यस्तै प्रतियोगितामा सन्जिवनी शिक्षा सदनका संगम नेपाली रजत, हिरादेवी राईले काता तथा कुमितेमा गरी दुई रजत पटक प्राप्त गरेको प्रशिक्षक कमरुद्दिन अलि (मोहम्मद अलि) ले जानकारी दिए। १२ वर्ष उमेर समूहमा नेपाली खेलाडी युजिनसँग उज्वेकिस्तानका खेलाडिले निकै प्रतिष्पर्धातमक खेल खेल्दा युजिनले किक प्रहार गरी आफ्नो दवावमा राख्दै नतिजा नेपालको पक्षमा पार्न सफल भए। कुनै पनि प्रतियोगितामा हार नव्यहोरेका उज्वेकिस्तानका खेलाडीले नेपाली प्रतिष्पर्धीसँग हार खाएसँगै आँखाबाट आसु झार्दै एरिनाबाट बाहिरिए। उनले आफ्नो प्रतिष्पर्धी नेपाली खेलाडी युजिनलाई मायाको चिनो समेत प्रदान गरे। यो दृष्य सबैका लागि आर्कषक बनेको थियो। विजयी खेलाडीलाई मलेसियाको स्पेयर्कका युवा तथा खेलकुद मन्त्री यब ईन्सिक लि चाउन होनले प्रमाण पत्र तथा पदक हस्तान्तरण गरे । भारत, मलेसिया, सिंगापुर, जर्मनी, इण्डोनेसिया, पाकिस्तान, दुवई, इक्जुस्थानलगायत १६ राष्ट्रका करिब एक हजार बढी खेलाडी सहभागी प्रतियोगितामा नेपालको तर्फबाट दुई टोली सहभागी भएका थिए। निकै प्रतिष्पर्धात्मक रहेको खेलमा सबै नेपाली खेलाडीहरुले आफ्नो प्रतिष्पर्धीलाई दबाबमा राखेर खेल खेले संघका प्रशिक्षक कमरुद्दिन अलिले भने हाम्रो खेलाडीले आफ्नै मेहनतमा अन्तराष्ट्रिय प्रतियोगितामा सहभागी भएर पदक प्राप्त गर्नु गौरवको विषय हो। थुप्रै राष्ट्रका बीचमा नेपाली टोली अनुशासित तथा सबैको आर्कषक बन्न सफल भएको भन्दै ओकनवा गजुरियो डो एशियाका प्रमुख प्रशिक्षक सिहान एसके आनन्थानले नेपाली टोलीको निकै प्रशंसा गरे। नेपालले सन् २०१९२० लाई भिजिट वर्षका रुपमा मनाउन गइरहेकोले यसलाई सफल बनाउन आफु नेपाल आउने उनले प्रतिवद्धता जनाए। प्रतियोगितामा नेपाली चेली पुष्पा गुरुङले रेफ्रिको भुमिका निभाएकी थिइन्।कुनै पनि खेलमा निरन्तरता दिने र लगनशिल भएर लाग्ने हो भने अन्तराष्ट्रिय रुपमा निर्णायकको भुमिकामा पुग्न सकिने र देश तथा आफ्नो नाम राख्न कुनै कठिन नरहेको उनको भनाई छ।नेपालको तर्फबाट सिनियरतर्फ पुरुषमा ओकनवा गजुरियो कराँते संघ नेपालका खेलाडीले सहभागिता जनाएका थिए।"
मेयर कपको उपाधि पोखरालाई,"नुवाकोट : विदुर नगरपालिकाको आयोजनामा सञ्चालित प्रथम विदुर नगर मेयर कप राष्ट्रिय फुटबल प्रतियोगिताको उपाधि पोखरा महानगरपालिकाले जितेको छ । नुवाकोटको वट्टारमा सोमबार सम्पन्न फाइनल खेलमा आयोजक घरेलु टिम विदुरलाई पराजित गर्दै पोखराले उपाधि कब्जा गरेको हो । नुवाकोट आदर्श वहुमुखी क्याम्पसको खेल मैदानमा भएको फाइनल खेलमा पोखराले आयोजक विदुरलाई २० ले पराजित गर्दै उपाधि जितेको हो । पोखराका लागि खेलको १४ औं मिनेटमा विमल राना ५६ औं मिनेटमा दीपेश आलेले गोल गरे। उपाधि विजेता पोखराले नगद ३ लाखका साथै शिल्ड तथा प्रमाणपत्र पायो । उपविजेता आयोजक विदुर नगरले नगद १ लाख ५० हजार रुपैयाँ पायो। विजेता तथा उपविजेतालाई प्रमुख अतिथी प्रदेश ३ की उपसभामुख राधिका तामाङले पुरस्कार प्रदान गरिन् । प्रतियोगितामा नुवाकोटका वेलकोटगढी र विदुर नगरपालिका, धादिङका धुनीवेशी तनहुँको व्यास, काठमाडौंको बुढानिलकण्ठ, सिन्धुपाल्चोकको मेलम्ची नगरपालिकाको टोलीले भाग लिएका थिए । त्यसैगरी पोखरा र भरतपुर महानगरले पनि भाग लिएका थिए ।"
१२औं आईपीएलमा रन रेटको तनाब,"काठमाडौं : नेट रनरेटका कारण १२औं इन्डियन प्रिमियर लिग(आईपीएल) प्लेअफ यात्रा निकै रोचक बन्यो। क्रिकेटमा रनरेटको कति महत्व रहन्छ भन्ने कुरा यस प्रतियोगितामा शीर्ष स्थान ओगट्ने होड र प्लेअफमा स्थान बनाउने होडमा भएको प्रतिस्पर्धाबाट देखाउँछ । समूह चरणका १४ खेलमा मुम्बई इन्डियन्स, चेन्नई सुपर किंग्स र दिल्ली क्यापिटलले ९ खेलमा जित निकाले। तीनै टोलीको समान १८ अंक भयो। समान अंक भएको मुम्बई शीर्ष स्थानमा छ, चेन्नई दोस्रो र दिल्ली तेस्रो स्थानमा रह्यो। अर्काेतिर सनराईजर्स हैदराबाद, कोलकाता नाइटराइडर्स र किंग्स ११ पञ्चाबको पनि समान १२ अंक छ। यसमध्ये नेट रनरेटका आधारमा हैदराबादले प्लेअफमा स्थान बनाउन सफल भयो भने कोलकाता र पञ्चाब प्रतियोगिताबाट बाहिरिए। अन्तिम खेलमा कोलकाताले जित निकाल्न सकेको भए १४ अंक बनाई सीधै प्लेअफमा स्थान बनाउने थियो। हैदराबादले शनिबार भएको लिग चरणको अन्तिम खेलमा प्लेअफको दौडबाट बाहिरीसकेको बैंग्लोरसँग हार व्यहोरेपछि अन्य टोलीको नतिजामा भरपर्नु परेको थियो। पञ्चाब भने आइतबार खेलेको लिग चरणको अन्तिम खेलमा चेन्नईमाथि सानदार जित निकाले पनि रनरेटमा निकै पछि परेका कारण उसले पुच्छारबाट आफूलाई छैटौं स्थानमा पुर्याउन मात्रै सक्यो । रनरेटका कारण प्लेअफसम्मको यात्रा तय गर्न सकेन। समान अंकरहेका मुम्बई र चेन्नई पहिलो क्वालिफायर खेल्ने भएका छन्। १८ अंक रहेको दिल्लीले १२ अंक रहेको हैदराबादसँग इलिमिनेटर खेल्नुपर्ने भएको छ। दिल्लीले मे १ मा खेलेको चेन्नईविरूद्धको खेलमा फराकिलो अन्तरको हार व्यहोर्दा रनरेटमा पछि परेको हो। उपाधिका लागि उसले इिलिमिनेटर खेलमा हैदराबादलाई हराउनै पर्नेहुन्छ। मुम्बई र चेन्नईका लागि क्वालिफायरमा हार व्यहोरे पनि अर्काे एक खेलको मौका हुनेछ। दिल्लीले पछिल्लो खेलमा जित हात पारे पनि त्यसले कुनै फाइदा भएन। उता हैदराबादलाई भने हारले पनि कुनै घाटा पुगेन। यस सिजनको अंक तालिकाको पुच्छारमा को रहने भन्नेमा पनि रनरेट कै प्रभाव देखियो। समान ११ अंक रहेको राजस्थान रोयल्स सातौं स्थानमा रहँदा रोयल च्यालेन्जर्स बैंग्लोर पुच्छारमा छ। अंक तालिका"
आईपीएल प्लेअफ यात्रा : मुम्बईले जित्दा हैदराबादलाई फाइदा,"काठमाडौं : इन्डियन प्रिमिएर लिग(आईपीएल)को १२औं संस्करणमा लिग चरणका खेल सकिएको छ। आइतबार राति भएको समूह चरणको अन्तिम खेलमा मुम्बई इन्डियन्सले कोलकाता नाइटराइडर्स ९ विकेटले पराजित गर्यो। कोलकाताले हार्दा सनराइजर्स हैदराबाद प्लेअफमा स्थान पाएको छ। यसअघि नै तीन टोलीले प्लेअफमा स्थान सुरक्षित गरिसकेका थिए। घरेलु मैदानमा मुम्बईले टस जितेर पहिले बलिङ राजेको थियो। पहिले ब्याटिङ गरेको कालकाताले २० ओभरमा ७ विकेट गुमाएर १३३ रन मात्रै बनायो। १३४ रनको लक्ष्य मुम्बईले १६१ ओभरमा १ विकेट गुमाएर पूरा गर्यो। अघिल्ला खेलमा आक्रामक ब्याटिङ गरेका कोलकाताका ब्याट्सम्यानहरु जित्नै पर्ने खेलमा कमजोर सावित भए। ओपनर क्रिस लिनले बनाएको ४१ रन सर्वाधिक रन बन्यो। रोविन उथाप्पाले ४० र नितिष रानाले २६ रन बनाए। आईपीएलको यस सिजनमा निरन्तर चम्किरहेका आन्द्रे रसेलका लागि यो खेल सबैभन्दा असफल खेल बन्यो। पहिलो बलमा सामना गर्दै उनी क्याच आउट भए। कोकाताका ब्याट्सम्यानलाई रोक्ने क्रममा मुम्बईका लागि लासिथ मालिंगाले ३ विकेट लिए भने जसप्रिट बुमराह र हार्दिक पाण्डेयले २२ विकेट लिए। मुम्बईको जितका लागि कप्तान रोहित शर्माले ५५, सूर्यकुमार यादवले ४६ र क्वीनटन डीकोकले ३० रनको योगदान गरे। मुम्बईविरुद्ध जित निकालेर प्लेअफमा स्थान बनाउने कोलकाताको योजना असफल हुँदा हैदराबादलाई भने फाइदा पुग्यो। समान १२ अंक भए पनि नेट रनरेटमा कोलकाता र पञ्जाबलाई पछि पार्दै हैदराबाद प्लेअफमा पुग्यो। उसले १८ अंक बनाएको दिल्लीसँग इलिमिनेटर खेल खेल्न पाउने भएको छ। आइतबार नै भएको पहिलो खेलमा चेन्नई सुपर किंग्समाथि ६ विकेटको जित निकालेको पञ्जाब पनि अभागी टोली बन्यो रनरेटमा पछि परी प्लेअफमा स्थान बनाउन असक्षम भयो। जितपछि नेट रनरेटका कारण मुम्बई शीर्ष स्थानमा उक्लिन सफल भएको छ। मुम्बईले चेन्नईसँग क्वालिफायर खेल्नेछ।"
ताप्लेजुङमा भलिबल प्रतियोगता : विभागीय टिमको विजयी सुरुवात,"(साँघु) ताप्लेजुङ : ताप्लेजुङमा जारी तेस्रो पाथीभरा राष्ट्रिय पुरुष भलिबल प्रतियोगितामा विभागीय टोलीले वियजी सुरुवात गरेको छ। मैवाखोला गाउँपालिकाको केन्द्र साँघुस्थित नारायणी माविको खेल मैदानमा सोमबार भएको पहिलो खेलमा साविक विजेता नेपाल पुलिस क्लबले प्रदेश नं १ लाई पराजित गर्यो।पाँचजना राष्ट्रिय खेलाडीसहित मैदानमा उत्रिएको पुलिसले प्रदेश नं १ लाई २५८, २५१८ र २५९ को सोझो सेटमा पराजित गरेको हो। यस्तै शसस्त्र प्रहरीको एपिएफ क्लबले प्रदेश नं ३ लाई पराजित गर्दा नेपाल आर्मीले त्रिभुवन विश्वविद्यालयको टिमलाई स्तब्ध बनायो।एपिएफले प्रदेश नं ३ लाई २५१६,२५१५,२६२४ तथा आर्मीले २५१३,२५१३ र २५१५ को सोझो सेटमा विश्वविद्यालयलाई पराजित गरेको हो। गण्डकी प्रदेशले पनि क्वाटरफाइनलमा स्थान बनाएको छ। क्षेत्रीय टिममा गण्डकी प्रदेशले मात्रै सुखद सुरुवात गरेको छ। गण्डाकीले प्रदेश नं २ लाई २५१६,२५१५ र २५१६ को सेटमा हरायो।'पर्यटन प्रवद्र्धनका लागि भलिबल' नारासहित जारी प्रतियोगितामा ८ टोलीले प्रतिस्पर्धा गरिरहेका छन्। विजेताले नगद ३ लाख ५१ हजार ५ सय प्राप्त र उपविजेताले १ लाख ७६ हजार २ सय ५१ नगद पुरस्कार प्राप्त गर्नेछन् । सेमिफाइनलमा पराजित दुई टोलीले नगद ५०५० हजार पाउने आयोजकले जनाएको छ। आयोजक जलजले युवा क्लवका अध्यक्ष दिवस चोङवाङका अनुसार प्रतियोगिताको सर्वोकृष्ट खेलाडीले १५ हजार पाउने छन् । व्यक्तिगत विधामा उत्कृष्ट हुने सर्भर, डिफेन्डर, ब्लकर, क्विकर, स्पाइकर र प्रशिक्षकले समान ७७ हजार पाउने छन्। हरेक खेलको म्यान अफ दि म्याचलाई २ हजार प्रदान गरिने आयोजकले जनाएको छ।फाइनल खेल वैशाख २६ गते हुने छ।"
ताप्लेजुङमा भलिबल प्रतियोगता : विभागीय टिमको विजयी सुरुवात,"(साँघु) ताप्लेजुङ : ताप्लेजुङमा जारी तेस्रो पाथीभरा राष्ट्रिय पुरुष भलिबल प्रतियोगितामा विभागीय टोलीले वियजी सुरुवात गरेको छ। मैवाखोला गाउँपालिकाको केन्द्र साँघुस्थित नारायणी माविको खेल मैदानमा सोमबार भएको पहिलो खेलमा साविक विजेता नेपाल पुलिस क्लबले प्रदेश नं १ लाई पराजित गर्यो।पाँचजना राष्ट्रिय खेलाडीसहित मैदानमा उत्रिएको पुलिसले प्रदेश नं १ लाई २५८, २५१८ र २५९ को सोझो सेटमा पराजित गरेको हो। यस्तै शसस्त्र प्रहरीको एपिएफ क्लबले प्रदेश नं ३ लाई पराजित गर्दा नेपाल आर्मीले त्रिभुवन विश्वविद्यालयको टिमलाई स्तब्ध बनायो।एपिएफले प्रदेश नं ३ लाई २५१६,२५१५,२६२४ तथा आर्मीले २५१३,२५१३ र २५१५ को सोझो सेटमा विश्वविद्यालयलाई पराजित गरेको हो। गण्डकी प्रदेशले पनि क्वाटरफाइनलमा स्थान बनाएको छ। क्षेत्रीय टिममा गण्डकी प्रदेशले मात्रै सुखद सुरुवात गरेको छ। गण्डाकीले प्रदेश नं २ लाई २५१६,२५१५ र २५१६ को सेटमा हरायो।'पर्यटन प्रवद्र्धनका लागि भलिबल' नारासहित जारी प्रतियोगितामा ८ टोलीले प्रतिस्पर्धा गरिरहेका छन्। विजेताले नगद ३ लाख ५१ हजार ५ सय प्राप्त र उपविजेताले १ लाख ७६ हजार २ सय ५१ नगद पुरस्कार प्राप्त गर्नेछन् । सेमिफाइनलमा पराजित दुई टोलीले नगद ५०५० हजार पाउने आयोजकले जनाएको छ। आयोजक जलजले युवा क्लवका अध्यक्ष दिवस चोङवाङका अनुसार प्रतियोगिताको सर्वोकृष्ट खेलाडीले १५ हजार पाउने छन् । व्यक्तिगत विधामा उत्कृष्ट हुने सर्भर, डिफेन्डर, ब्लकर, क्विकर, स्पाइकर र प्रशिक्षकले समान ७७ हजार पाउने छन्। हरेक खेलको म्यान अफ दि म्याचलाई २ हजार प्रदान गरिने आयोजकले जनाएको छ।फाइनल खेल वैशाख २६ गते हुने छ।"
१२औं आईपीएलमा रन रेटको तनाब,"काठमाडौं : नेट रनरेटका कारण १२औं इन्डियन प्रिमियर लिग(आईपीएल) प्लेअफ यात्रा निकै रोचक बन्यो। क्रिकेटमा रनरेटको कति महत्व रहन्छ भन्ने कुरा यस प्रतियोगितामा शीर्ष स्थान ओगट्ने होड र प्लेअफमा स्थान बनाउने होडमा भएको प्रतिस्पर्धाबाट देखाउँछ । समूह चरणका १४ खेलमा मुम्बई इन्डियन्स, चेन्नई सुपर किंग्स र दिल्ली क्यापिटलले ९ खेलमा जित निकाले। तीनै टोलीको समान १८ अंक भयो। समान अंक भएको मुम्बई शीर्ष स्थानमा छ, चेन्नई दोस्रो र दिल्ली तेस्रो स्थानमा रह्यो। अर्काेतिर सनराईजर्स हैदराबाद, कोलकाता नाइटराइडर्स र किंग्स ११ पञ्चाबको पनि समान १२ अंक छ। यसमध्ये नेट रनरेटका आधारमा हैदराबादले प्लेअफमा स्थान बनाउन सफल भयो भने कोलकाता र पञ्चाब प्रतियोगिताबाट बाहिरिए। अन्तिम खेलमा कोलकाताले जित निकाल्न सकेको भए १४ अंक बनाई सीधै प्लेअफमा स्थान बनाउने थियो। हैदराबादले शनिबार भएको लिग चरणको अन्तिम खेलमा प्लेअफको दौडबाट बाहिरीसकेको बैंग्लोरसँग हार व्यहोरेपछि अन्य टोलीको नतिजामा भरपर्नु परेको थियो। पञ्चाब भने आइतबार खेलेको लिग चरणको अन्तिम खेलमा चेन्नईमाथि सानदार जित निकाले पनि रनरेटमा निकै पछि परेका कारण उसले पुच्छारबाट आफूलाई छैटौं स्थानमा पुर्याउन मात्रै सक्यो । रनरेटका कारण प्लेअफसम्मको यात्रा तय गर्न सकेन। समान अंकरहेका मुम्बई र चेन्नई पहिलो क्वालिफायर खेल्ने भएका छन्। १८ अंक रहेको दिल्लीले १२ अंक रहेको हैदराबादसँग इलिमिनेटर खेल्नुपर्ने भएको छ। दिल्लीले मे १ मा खेलेको चेन्नईविरूद्धको खेलमा फराकिलो अन्तरको हार व्यहोर्दा रनरेटमा पछि परेको हो। उपाधिका लागि उसले इिलिमिनेटर खेलमा हैदराबादलाई हराउनै पर्नेहुन्छ। मुम्बई र चेन्नईका लागि क्वालिफायरमा हार व्यहोरे पनि अर्काे एक खेलको मौका हुनेछ। दिल्लीले पछिल्लो खेलमा जित हात पारे पनि त्यसले कुनै फाइदा भएन। उता हैदराबादलाई भने हारले पनि कुनै घाटा पुगेन। यस सिजनको अंक तालिकाको पुच्छारमा को रहने भन्नेमा पनि रनरेट कै प्रभाव देखियो। समान ११ अंक रहेको राजस्थान रोयल्स सातौं स्थानमा रहँदा रोयल च्यालेन्जर्स बैंग्लोर पुच्छारमा छ। अंक तालिका"
मेयर कपको उपाधि पोखरालाई,"नुवाकोट : विदुर नगरपालिकाको आयोजनामा सञ्चालित प्रथम विदुर नगर मेयर कप राष्ट्रिय फुटबल प्रतियोगिताको उपाधि पोखरा महानगरपालिकाले जितेको छ । नुवाकोटको वट्टारमा सोमबार सम्पन्न फाइनल खेलमा आयोजक घरेलु टिम विदुरलाई पराजित गर्दै पोखराले उपाधि कब्जा गरेको हो । नुवाकोट आदर्श वहुमुखी क्याम्पसको खेल मैदानमा भएको फाइनल खेलमा पोखराले आयोजक विदुरलाई २० ले पराजित गर्दै उपाधि जितेको हो । पोखराका लागि खेलको १४ औं मिनेटमा विमल राना ५६ औं मिनेटमा दीपेश आलेले गोल गरे। उपाधि विजेता पोखराले नगद ३ लाखका साथै शिल्ड तथा प्रमाणपत्र पायो । उपविजेता आयोजक विदुर नगरले नगद १ लाख ५० हजार रुपैयाँ पायो। विजेता तथा उपविजेतालाई प्रमुख अतिथी प्रदेश ३ की उपसभामुख राधिका तामाङले पुरस्कार प्रदान गरिन् । प्रतियोगितामा नुवाकोटका वेलकोटगढी र विदुर नगरपालिका, धादिङका धुनीवेशी तनहुँको व्यास, काठमाडौंको बुढानिलकण्ठ, सिन्धुपाल्चोकको मेलम्ची नगरपालिकाको टोलीले भाग लिएका थिए । त्यसैगरी पोखरा र भरतपुर महानगरले पनि भाग लिएका थिए ।"
आईपीएल प्लेअफ यात्रा : मुम्बईले जित्दा हैदराबादलाई फाइदा,"काठमाडौं : इन्डियन प्रिमिएर लिग(आईपीएल)को १२औं संस्करणमा लिग चरणका खेल सकिएको छ। आइतबार राति भएको समूह चरणको अन्तिम खेलमा मुम्बई इन्डियन्सले कोलकाता नाइटराइडर्स ९ विकेटले पराजित गर्यो। कोलकाताले हार्दा सनराइजर्स हैदराबाद प्लेअफमा स्थान पाएको छ। यसअघि नै तीन टोलीले प्लेअफमा स्थान सुरक्षित गरिसकेका थिए। घरेलु मैदानमा मुम्बईले टस जितेर पहिले बलिङ राजेको थियो। पहिले ब्याटिङ गरेको कालकाताले २० ओभरमा ७ विकेट गुमाएर १३३ रन मात्रै बनायो। १३४ रनको लक्ष्य मुम्बईले १६१ ओभरमा १ विकेट गुमाएर पूरा गर्यो। अघिल्ला खेलमा आक्रामक ब्याटिङ गरेका कोलकाताका ब्याट्सम्यानहरु जित्नै पर्ने खेलमा कमजोर सावित भए। ओपनर क्रिस लिनले बनाएको ४१ रन सर्वाधिक रन बन्यो। रोविन उथाप्पाले ४० र नितिष रानाले २६ रन बनाए। आईपीएलको यस सिजनमा निरन्तर चम्किरहेका आन्द्रे रसेलका लागि यो खेल सबैभन्दा असफल खेल बन्यो। पहिलो बलमा सामना गर्दै उनी क्याच आउट भए। कोकाताका ब्याट्सम्यानलाई रोक्ने क्रममा मुम्बईका लागि लासिथ मालिंगाले ३ विकेट लिए भने जसप्रिट बुमराह र हार्दिक पाण्डेयले २२ विकेट लिए। मुम्बईको जितका लागि कप्तान रोहित शर्माले ५५, सूर्यकुमार यादवले ४६ र क्वीनटन डीकोकले ३० रनको योगदान गरे। मुम्बईविरुद्ध जित निकालेर प्लेअफमा स्थान बनाउने कोलकाताको योजना असफल हुँदा हैदराबादलाई भने फाइदा पुग्यो। समान १२ अंक भए पनि नेट रनरेटमा कोलकाता र पञ्जाबलाई पछि पार्दै हैदराबाद प्लेअफमा पुग्यो। उसले १८ अंक बनाएको दिल्लीसँग इलिमिनेटर खेल खेल्न पाउने भएको छ। आइतबार नै भएको पहिलो खेलमा चेन्नई सुपर किंग्समाथि ६ विकेटको जित निकालेको पञ्जाब पनि अभागी टोली बन्यो रनरेटमा पछि परी प्लेअफमा स्थान बनाउन असक्षम भयो। जितपछि नेट रनरेटका कारण मुम्बई शीर्ष स्थानमा उक्लिन सफल भएको छ। मुम्बईले चेन्नईसँग क्वालिफायर खेल्नेछ।"
मलेसियामा कराँते प्रतियोगिता: पाँच स्वर्ण र आठ पदक लिएर फर्किदै नेपाली खेलाडी,"भैरहवा: मलेसियाको इपोह पेयर्कमा सम्पन्न १६ औं ओकेनवा गजुरियो कराँते खुल्ला प्रतियोगितामा सहभागी नेपाली खेलाडीले ५ स्वर्णसहित ८ पदक जित्न सफल भएका छन्।यहाँस्थित इन्द्रमुलिया स्टेडियममा जारी खेलमा नेपालको तर्फबाट नेपाल रेन्बुकाई कराँतेका सातजना खेलाडीले विभिन्न तौलमा प्रतिष्पर्धा गरेका थिए। जसमा नेपाल रेन्बुकाई कराँते डो संघको तर्फबाट महिलातर्फ हिरादेवी राई, जुनियर तर्फ ८ वर्ष मुनिको उमेर समूहमा कुमिते तर्फ तिलोतमा नगरपालिका रुपन्देहीका ईश्वर विक, १० वर्ष उमेर समूहमा रुपन्देहीकै संगम नेपाली, १२ वर्ष समूहमा युजिन गुरुङ, १३ वर्षमा समुद्र सिंह राना, १४ वर्ष उमेर समुहमा सविन श्रेष्ठ, ओमसतिया गाउँपालिका रुपन्देहीका कमल चौधरीले १५ वर्ष उमेर समुहमा प्रतिष्पर्धा गर्दै पाँच स्वर्णसहित आठ पदक जित्न सफल भएको नेपाल रेन्बुकाई कराँते संघका केन्द्रीय अध्यक्ष तथा प्रमुख प्रशिक्षक रेशम लाल लामा तामाङले जानकारी दिए। स्वर्ण जित्नेमा नोबेल इन्भरमेण्ट एकेडमी कोटिहवाका ईश्वर विक, न्यु नमुना बोर्डिङ स्कुल भलुहीका युजिन गुरुङ, सिद्धार्थ ग्यालेक्सी कोटिहवाका समुद्रसिंह राना, गुरुकुल इन्स्टीच्युटका सविन श्रेष्ठ, सनलाईट बोर्डिङ स्कुल ओमसतियाका कमल चौधरी रहेका छन्। यस्तै प्रतियोगितामा सन्जिवनी शिक्षा सदनका संगम नेपाली रजत, हिरादेवी राईले काता तथा कुमितेमा गरी दुई रजत पटक प्राप्त गरेको प्रशिक्षक कमरुद्दिन अलि (मोहम्मद अलि) ले जानकारी दिए। १२ वर्ष उमेर समूहमा नेपाली खेलाडी युजिनसँग उज्वेकिस्तानका खेलाडिले निकै प्रतिष्पर्धातमक खेल खेल्दा युजिनले किक प्रहार गरी आफ्नो दवावमा राख्दै नतिजा नेपालको पक्षमा पार्न सफल भए। कुनै पनि प्रतियोगितामा हार नव्यहोरेका उज्वेकिस्तानका खेलाडीले नेपाली प्रतिष्पर्धीसँग हार खाएसँगै आँखाबाट आसु झार्दै एरिनाबाट बाहिरिए। उनले आफ्नो प्रतिष्पर्धी नेपाली खेलाडी युजिनलाई मायाको चिनो समेत प्रदान गरे। यो दृष्य सबैका लागि आर्कषक बनेको थियो। विजयी खेलाडीलाई मलेसियाको स्पेयर्कका युवा तथा खेलकुद मन्त्री यब ईन्सिक लि चाउन होनले प्रमाण पत्र तथा पदक हस्तान्तरण गरे । भारत, मलेसिया, सिंगापुर, जर्मनी, इण्डोनेसिया, पाकिस्तान, दुवई, इक्जुस्थानलगायत १६ राष्ट्रका करिब एक हजार बढी खेलाडी सहभागी प्रतियोगितामा नेपालको तर्फबाट दुई टोली सहभागी भएका थिए। निकै प्रतिष्पर्धात्मक रहेको खेलमा सबै नेपाली खेलाडीहरुले आफ्नो प्रतिष्पर्धीलाई दबाबमा राखेर खेल खेले संघका प्रशिक्षक कमरुद्दिन अलिले भने हाम्रो खेलाडीले आफ्नै मेहनतमा अन्तराष्ट्रिय प्रतियोगितामा सहभागी भएर पदक प्राप्त गर्नु गौरवको विषय हो। थुप्रै राष्ट्रका बीचमा नेपाली टोली अनुशासित तथा सबैको आर्कषक बन्न सफल भएको भन्दै ओकनवा गजुरियो डो एशियाका प्रमुख प्रशिक्षक सिहान एसके आनन्थानले नेपाली टोलीको निकै प्रशंसा गरे। नेपालले सन् २०१९२० लाई भिजिट वर्षका रुपमा मनाउन गइरहेकोले यसलाई सफल बनाउन आफु नेपाल आउने उनले प्रतिवद्धता जनाए। प्रतियोगितामा नेपाली चेली पुष्पा गुरुङले रेफ्रिको भुमिका निभाएकी थिइन्।कुनै पनि खेलमा निरन्तरता दिने र लगनशिल भएर लाग्ने हो भने अन्तराष्ट्रिय रुपमा निर्णायकको भुमिकामा पुग्न सकिने र देश तथा आफ्नो नाम राख्न कुनै कठिन नरहेको उनको भनाई छ।नेपालको तर्फबाट सिनियरतर्फ पुरुषमा ओकनवा गजुरियो कराँते संघ नेपालका खेलाडीले सहभागिता जनाएका थिए।"

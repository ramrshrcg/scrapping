शीर्षक,विवरण
एकात्मक शासनकै झझल्को,"विश्वका २८ वटा देशले संघीय व्यवस्था लागू गरेका छन्। ती राज्यले संघीयता स्वीकार गर्नुको पछाडि विभिन्न कारण र परिवेश छन्। जस्तै अमेरिकाले संघीयता स्वीकार्नुको पछाडि वाणिज्य व्यापार प्रवद्र्धन गर्न र राष्ट्रिय सुरक्षा जगेर्ना गर्नु हो। स्विट्जरल्यान्डले सांस्कृतिक विविधतालाई संरक्षण र संवद्र्धन गर्न लागू गरेको थियो। जर्मनीले शक्तिमा साझेदारी गर्न, क्यानाडाले प्रान्तीय स्वयत्तता बचाइराख्न, भारतीय संघीयता अमेरिकाको जस्तो नभई राज्यराज्यको सम्झौताको उपजका रूपमा निर्माण भएको हो। अमेरिकी, क्यानाडा र स्विट्जरल्यान्डको तुलनामा भारतीय संघीयता अलि फरक छ। कतिपयले यसलाई अर्धसंघीय हो भनेका छन्। अमेरिकी संघीयताको सिद्धान्तले संघीय राज्यले कुनै प्रान्तको अस्तित्व समाप्त गर्न सक्दैन, प्रान्तको सिमाना बदल्न सक्दैन तर भारतीय संघीयताले संकटकालीन व्यवस्था लागू गरी एकात्मक राज्यको अवस्था ल्याउन सक्छ। कुनै पनि प्रान्तमा राष्ट्रपति शासन लागू गरेर केन्द्रीय सत्ता हावी गराउन सक्छ। प्रदेशसभा र सरकारलाई विघटन गर्न सक्छ। न्यायमूर्तिको नियुक्ति केन्द्रीय तहबाटै हुन्छ। संघीय राज्यहरूले अधिकार विभाजनका सन्दर्भमा दुईवटा पद्धति विकास गरेका छन् एउटा दोहोरो स्वरूप अपनाएको देखिन्छ भने केहीले एकीकृत स्वरूप अँगालेका छन्। समान अधिकार दिएका मुलुकहरूमा संघ र प्रान्तको बीच अधिकार बाझिएमा संघीय व्यवस्था नै मान्य हुने सिद्धान्त छ भने जर्मनी दक्षिण अफ्रिका तथा सपेनजस्ता मुलुकमा समपूरक सहयोगी रूपमा काम गर्ने अन्तरसम्बन्धित पद्धतिको विकास गरेको देखिन्छ। अमेरिकाको संविधानले सघीय सरकारले १८ वटा अधिकार प्रयोग गर्ने व्यवस्था छ भने भारतको संविधानमा ९७ वटा व्यवस्था छन्। कुनैकुनै राज्यमा संविधान र कानुनभन्दा पृथक् सम्झौताबाट पनि विशेष अधिकार प्रदान गरिएको छ। जस्तै क्यानाडाअन्तर्गतका क्युवेक प्रान्तले संविधानभन्दा बढी अधिकार पाएको छ। स्पेनले आदिवासी जनता रहेको स्वायत्त समुदायहरूलाई केही विशेष अधिकार दिएको छ। उपरोक्त संविधानिक एवम् सैद्धान्तिक व्यवस्थाको तुलनामा नेपाल संविधानले संघ र प्रान्तबीचको अन्तरसम्बन्धलाई पृथक् रूपले स्वीकार गरेको छ। हाम्रो संघीयता अमेरिकाजस्तो न त पूर्ण छ न त भारतजस्तो अर्धसंघीय नै छ। संघीय मन्त्रिपरिषद्को सिफारिसबेगर नै प्रदेशमा राष्ट्रपति शासन लागू गर्न हाम्रो राष्ट्रपतिलाई प्रदान गरेको संवैधानिक अधिकारले अमेरिकी राष्ट्रपतिजस्तो बलियो रहेकोे देखियो। प्रदेश र स्थानीय तहलाई नियन्त्रण गर्ने, निर्देशन दिने र संघको निर्देशन पालन गर्ने कर्तव्य प्रदेश र स्थानीय तहको रहने व्यवस्थाले अर्धसंघीयताकै झलक दिन्छ। हाम्रो संविधानका धारा २३१ देखि २३७ सम्मले संघ, प्रदेश र स्थानीय सरकारका अन्तरसम्बन्धको व्यवस्था गरेको छ। यसमा संघ, प्रदेश र स्थानीय तहबीचको सम्बन्ध सहकारिता, सहअस्तित्व र समन्वयको सिद्धान्तमा आधारित हुनेछ भनी व्यवस्था छ, जुन स्वायतयोग्य छ। तर नेपाल सरकारले प्रदेश मन्त्रिपरिषद्लाई निर्देशन दिन सक्ने र निर्देशन पालन गर्नु प्रदेश मन्त्रिपरिषद्को कर्तव्य हुने, प्रदेश मन्त्रिपरिषद्लाई निलम्बन गर्न सक्ने वा विघटन गर्न सक्ने, संघीय संसद्को बहुमतबाट अनुमोदन गराई प्रदेशसभाको निर्वाचन गराउन सक्ने अधिकार संघीय मन्त्रिपरिषद् र राष्ट्रपतिलाई दिएको छ। अर्को निर्वाचन नभएसम्म प्रदेशमा संघीय शासन लागू हुने र त्यसैगरी प्रदेशसभाले स्थानीय तहलाई निर्देशन दिने, त्यस्तो निर्देशन पालन गर्नु स्थानीय तहको कर्तव्य हुने व्यवस्था छ। यसले एकात्मक शासनकै निरन्तरता पुष्टि हुन्छ। कुनै दुई पक्षको विवाद समाधान गर्ने अधिकार न्यायपालिकाको हुन्छ। तर यहाँ कार्यपालिकाबीचको विवाद समाधानको अधिकार कार्यापालिकालाई नै दिइएको छ। यसले केन्द्रीय सरकारलाई बढी एकात्मक अधिकार मात्र दिएन, अदालतको अधिकार क्षेत्र पनि कार्यपालिकामै समावेश भएको झझल्को दिन्छ। यो संघीयताको अवधारणाको मात्र होइन, शक्ति पृथकीकरणको सिद्धान्तको पूतिकूल हो भन्न सकिन्छ। हाम्रो यस्तो संवैधानिक व्यवस्थाले प्रदेश सरकार र स्थानीय तहलाई चाहेजतिको स्वायत्तता नरहेको र संघीय सरकारलाई अद्यापि एकात्मक शासनको अभ्यास गर्ने अधिकार प्राप्त भई भारतकै जस्तो अर्धसंघीय पद्धति रहेको भन्न सकिन्छ। संघीय सरकारको भन्दा फरक पार्टीको स्थानीय र प्रदेश सरकार भयो भने विकासलगायत जनताका सेवासुविधा पनि प्रभावित हुन सक्छन्। यद्यपि संविधानको धारा २३३ को र धारा २३६ को प्रावधानले सकारात्मक सन्देश दिन सक्छ। उपरोक्त धाराहरूले प्रदेशप्रदेश सरकार र स्थानीय सरकारबीचको सहयोग, समर्थन, सहकार्य र समन्वयको प्रावधान मिलाएको छ। धारा २३६ ले अन्तरप्रदेश व्यवहारको सुलभताको व्यवस्था मिलाएको छ। करको दोहोरो भारबाट उन्मुक्ति दिएको छ, जुन सकारात्मक छ। संविधान संशोधनका सन्दर्भमा संघीय संसद्को दुइतिहाइ बहुमतबाट नेपालको सार्वभौमिकता, भौगोलिक अखण्डता, स्वाधीनता र जनतामा निहित सार्वभौमसत्ताको प्रतिकूल हुनेबाहेक संविधानका कुनै पनि धारा संघीय संसद्ले संशोधन गर्ने अधिकार छ। सीमांकन हेरफेरको सन्दर्भमा बहुमत प्रदेशको समर्थन आवश्यक पर्ने व्यवस्था छ। असंशोधनीय उपरोक्त प्रावधानबाट संघीय पद्धति पनि पूर्ण ग्यारेन्टी नपाएको भन्नैपर्छ।"
भ्रष्टाचार घटाउने कुरा : भालुलाई पुराण,"भ्रष्टाचारमा पल्केका बिरालाका समूहलाई बोलाएर तर्साउन त सकिएला तर थेत्तरा भइसकेकालाई तर्साउनुले पनि कुनै परिणाम देलाजस्तो लाग्दैन आजको युगमा वस्तु, सेवा र सूचनाको प्रवाह विश्वव्यापी भएसँगै भ्रष्टाचारको दुष्परिणाम र यसको नियन्त्रणका विषय पनि सोही स्तरमा पुगेका छन्। यस तथ्यबोधका आधारमा संयुक्त राष्ट्र महासंघले सन् २००३ अक्टोबर ३१ मा भ्रष्टाचारविरुद्धको अन्तर्राष्ट्रिय महासन्धिलाई अनुमोदन गरी डिसेम्बर ९ देखि ११ सम्म मेक्सिकोमा उच्चस्तरीय राजनीतिक हस्ताक्षर सम्मेलन आयोजना गर्यो। सम्मेलन प्रारम्भ भएको पहिलो दिन डिसेम्बर ९ लाई भ्रष्टाचारविरुद्धको अन्तर्राष्ट्रिय दिवस मनाउने निर्णयसमेत गर्यो। डिसेम्बर २००५ देखि कार्यान्वयनमा आएको यस महासन्धिलाई नेपालले सन् २०११ मा अनुमोदन गरी विभिन्न कार्यक्रमका साथ यो दिवस मनाउँदै आएको छ। कुनै पनि दिवस त्यसका सरोकारवाला अर्थात् दिवसको विषयले सकारात्मक वा नकारात्मक प्रभाव वा असर पर्ने व्यक्ति, समूह वा संस्थाले मनाउने गर्छन्। जन्म दिवसजस्ता सकारात्मक विषय जसको जन्मले जसलाई सकारात्मक प्रभाव पार्छ उसैले मनाउँछ। त्यसैले कार्लमाक्र्सको जन्मजयन्ती पुँजीवादीहरूले मनाउँदैनन्। कम्युनिस्टहरूले धुमधाम गर्छन्। त्यसैगरी भ्रष्टाचारजस्तो नकारात्मक विषयको दिवस भ्रष्टाचारका लाभकारी वर्गले नमनाई त्यसबाट अक्रान्त हुने, त्यसलाई मन नपराउने र नियन्त्रण गर्नुपर्ने जिम्मेवारी पाएकाहरूले मात्र मनाउनुपर्ने हो। तर परिदृश्य त्यस्तो देखिन छाडेको आभास हुन्छ। उद्देश्य जतिसुकै पवित्र भए पनि जसरी लोकतन्त्र, मानवता, कानुनी शासन, स्वतन्त्रताजस्ता विषय साहुकार समूहले अपहरण गर्दै गएका छन्, त्यसरी नै भ्रष्टाचारविरुद्धको अभियान पनि तिनीहरूकै कब्जामा जाने खतरा बढ्दै गएको छ। हामी सबै प्रत्यक्ष साक्षी छौं कि राष्ट्रिय जीवनका सर्वाधिक महत्वपूर्ण लोकतन्त्र दिवस, संविधान दिवस, मानवाधिकार दिवसहरू सर्वाधिक चासो हुनुपर्ने जनसमूहको सहभागिताविना सत्ताशक्ति, दलाली र जागिरे समूह भेला भएर मनाउने एउटा फेसनजस्तो मात्र भइरहेको छ। त्यहाँ स्वस्फूर्तता र सृजनात्मकताको कुनै सुगन्ध ग्रहण गर्न सकिँदैन। अपितु, कर्मकाण्ड र बाध्यता छताछुल्ल पोखिएको हुन्छ। कतै भ्रष्टाचारबिरुद्धको दिवसको मञ्चन पनि यस्तै भइरहेको त छैन ? राजकीय गतिविधि नैतिक, पारदर्शी र परिणाममुखी छैनन् भने त्यसमा सहभागिता नजाउने गरिए मात्र पनि दिवसहरूले सार्थकता पाउने थिए भन्ने भयरहित अपेक्षा राख्नु अन्यथा हुने छैन। केही राजनीतिक पदाधिकारी, पूर्व र वर्तमान उच्च पदस्थ सरकारी अधिकारी, छानिएका सन्चारकर्मी, सेलिब्रेटी, गैरसरकारी संस्था र नागरिक समाजका अगुवा बोलाएर उद्घोषण, आसन ग्रहण, भाषण र त्यो सकिएपछि भोजन ग्रहण गरेर हतार हुनेहरू तत्कालै र नहुनेहरू केही अनौपचारिक खुसामदपछि आआफ्नो बाटो लाग्नु नै भ्रष्टाचारविरुद्धको दिवस मनाउने तरिका हो ? यसो गरेर यस दिवसको उद्देश्य कुन हदसम्म हासिल हुन सक्छ ? कुनै प्रभावशालीले एकपटक यो निर्वाचन प्रणाली महँगो भयो। यसमा धन र डनले मात्र जित्न सक्छ भन्छ र अर्कोपटक उसैले हामी अर्को चुनाव पनि जित्छौं भन्छ भने त्यो भन्ने व्यक्ति जनवादी हुन्छ कि पुँजीवादी वा डनवादी ? त्यसैगरी हामी एक ठाउँमा राजनीति, कर्मचारीतन्त्र, गैरसरकारी संस्था आदिमा भ्रष्टाचार व्याप्त छ। यसका लागि नाइकेहरू जिम्मेवार छन् भन्छौं र अर्को ठाउँमा तिनै भ्रष्टाचार गर्नु राष्ट्रघात हो भन्ने जान्दाजान्दै त्यसैमा लिप्त हुने निकट आरोपी समूहलाई बोलाई भ्रष्टाचार गर्नु हुँदैन भनेर भोजसहितको भालू पुराण लगाउँछौं भने त्यसको मतलब के हुन्छ ? यति बुझ्न सामान्य दिमागले पनि निधार खुच्याउनु पर्दैन। त्यसमाथि विगतमा यस्ता दिवसमा भ्रष्टाचारका ठेकेदारहरूले नै मुख्य भाषण ठोक्ने र दिक्कलाग्दा अर्तीउपदेश दिने गरेको लाजमर्दो दृष्टान्त हामीसँग छँदैछन्। हामीले यस्ता प्रवृत्तिमा परिवर्तन ल्याउने किन ल्याउने ? नल्याउने हो भने भ्रष्टाचारविरुद्धको राम्रो उद्देश्यलाई ठालु कब्जा हुनबाट पशुपतिनाथबाहेक अरू कसैले जोगाउन सक्ने छैन। यस सन्दर्भमा भ्रष्टाचारविरुद्धको दिवस किन मनाउने भन्ने प्रश्नले कसरी मनाउने भन्ने प्रश्नको पनि उत्तर मुखरित गर्छ। पक्कै पनि भ्रष्टाचारविरुद्धको दिवस मनाउनुका केही कारण छन्। यसमा सबैभन्दा पहिला महासन्धि र यसका प्रावधानप्रति मुलुकको प्रतिबद्धतालाई राजनीतिक इच्छा शक्तिसहित पुनर्पुष्टि गर्नु हो। यसरी पुनर्पुष्टि गर्नु भनेको यिनै शब्दहरू बोलिनु र लेखिनु होइन। अपितु, राजकीय स्रोतसाधनलाई भ्रष्टाचारविरुद्ध केन्द्रित गराएको देखिनु, भ्रष्टाचारविरुद्धका कानुन र संरचनालाई सशक्त बनाउनु, उच्चपदस्थ राजनीतिक र प्रशासनिक पदाधिकारीहरूको सम्पत्ति छानबिन गरी कारबाहीको दायरामा ल्याउनु आदि हुन सक्छन्। दोस्रो विगतका कामकारबाहीको समीक्षा गर्दै प्राप्त उपलब्धिहरूको संरक्षण तथा संवद्र्धन गर्ने र भावी चुनौतीहरूको पहिचान गर्दै सुधारका कार्ययोजना लागू गर्नु हो। अघिल्लो साल नेपालको भ्रष्टाचार सूचकांक जति थियो यो साल घट्यो कि बढ्यो ? झन्झन् बिग्रँदै जानका लागि दिवस किन मनाउनुपर्यो। हामीले यसबीचमा केके सुधार गर्न सक्यौं ? के गर्न बाँकी छ ? बाँकी काम कसले गर्नुपर्ने हो ? दण्डहीनता निम्त्याउने को हो ? चुनावमा धन र डनको प्रयोग कसले गर्यो ? राजनीतिक दल र त्यसका नेताहरूका खर्चका स्रोत केके हुन् ? यस्ता प्रश्नको हल खोज्नुले मात्र दिवस मनाउनुको औचित्य साबित गर्नेछ। तेस्रो भ्रष्टाचारका सम्बन्धमा ज्वलन्त सवालहरू केके हुन् ? पहिचान गरी त्यसको समाधानतर्फ केन्द्रित हुनु पनि हो। स्थानीय निकायमा भ्रष्टाचार बढ्यो, निर्वाचन प्रणाली भ्रष्टाचारमैत्री भयो, सामाजिक संरचनामा भ्रष्टाचारले प्रवेश गर्यो आदि भन्नुले मात्र अर्थ राख्दैन। यस्ता कुरा सबैभन्दा बढी दिवसमा बोलाइएका अतिथि गणलाई जानकारी हुन्छ। तर हामीलाई चाहिएको महँंगो निर्वाचन प्रणालीको सुधार गर्न केके गर्नुपर्यो ? स्थानीय निकायमा हुने भ्रष्टाचार रोक्न केकस्ता कानुन र संरचना चाहियो ? भ्रष्टाचारविरुद्ध रिपोर्टिङ गर्ने साहसिक पत्रकारको संरक्षण कसरी गर्ने भन्ने हो। हामीले चाहेका कुरा कसैले गरिरहेको छैन भने त्यो को हो ? जान्नुपरेको छ। अन्तिम कारण, उपरोक्त सबै पक्षमा जनसाधारणलाई प्रशिक्षित गराउनुमा दिवसको महत्ता झल्किन्छ। जो भ्रष्टाचारको प्रकोपबाट सवैभन्दा अक्रान्त छन्, तिनीहरू यसलाई दैनिक जीवनचर्या वा नियतिको खेलका रूपमा बुझ्न बाध्य छन्। यस्ता आम जनसाधारणसम्म कोही पुग्न सकेको देखिँदैन। सहरका बन्द हलहरूमा दिवस मनाउनु ती आममानिसका लागि लुतो न कनाउनुसरह हो। भ्रष्टाचारका जुन निर्मम स्वरूप छन्, त्यहीअनुसार निर्मम प्रहार गर्ने हो भने जनसाधारणको अजेय शक्तिलाई जगाउन उनीहरूसमक्ष पुग्न जरुरी छ। जो जहाँ पीडित छन्, त्यहीँ दिवस मनाउन सुरुवात गर्न सकिँदैन ? उदाहरणका लागि मालपोतमा घुसखोरी छ भने मालपोतमै, वैदेशिक रोजगारमा छ भने त्यहीँ जाने र जनतालाई सचेत गराउन किन नसकिने ? वर्षौंसम्म कुनै पुल बनेको छैन भने त्यही पुलका उपभोक्तासमक्ष गएर सो पुल किन र कसका कारणले बनेन भनेर उनीहरूलाई प्रश्न गर्न सक्ने बनाउन किन नसकिने ? त्यसैगरी भालूलाई पुराण सुनाउनुको साटो निर्बोधहरूसमक्ष भ्रष्टाचारविरुद्धका प्रहसन, नाटक, कार्टुन र झाँकी प्रर्दशन गर्नु वा खेलकुद आयोजना गर्नु धेरै सृजनात्मक र फलदायी हुन सक्छन्। यी त उदाहरणका लागि मात्र भनिएका हुन्। राम्ररी दिमाग लगाउने हो भने अन्य धेरै प्रभावशाली उपाय अवलम्बन हुन सक्छन्। उद्देश्य हासिल गर्न दिवसहरू मौलिक र सृजनात्मक हुन पनि आवश्यक छ। अन्तर्राष्ट्रिय दिवसहरूका लागि देशसुहाउँदो क्रियाकलाप गर्न अझ आवश्यक हुन्छ। नेपाल र डेनमार्कमा भ्रष्टाचारको अवस्था आकाशजमिनको फरक भएजस्तै त्यहाँ मनाउने तरिका र हाम्रो तरिकामा फरक ल्याउन सक्नुपर्छ। नेपालमा विद्यमान ज्वलन्त समस्यासँग जुध्न सक्ने गरी कामकारबाही सञ्चालन गरिए मात्र दिवसको औचित्य सावित हुन सक्छ। दिवस मनाउनु भनेको एकदिने वा साप्ताहिक कार्यक्रम गर्नु मात्र होइन। आगामी दिनको संकेत गर्नु पनि हो। भ्रष्टाचारमा पल्केका बिराला समूहलाई बोलाएर तर्साउन त सकिएला, तर थेत्तरा भइसकेकाहरूलाई तर्साउनुले पनि कुनै परिणाम देलाजस्तो लाग्दैन। तिनीहरूलाई काराबाहीको दायरामा ल्याएर दिवस मनाउनुको मज्जा नै बेग्लै हुन्छ। भ्रष्टाचार सर्वत्र छ भन्ने तर प्रमाण पुग्दैन भन्न कहाँ मिल्छ ? जे छ त्यसको प्रमाण किन भेटिँदैन ? भ्रष्टाचार जताततै छ, तर भ्रष्टाचारी एकाध मात्र छन् भन्न मिल्छ ? खोज्न सक्नु र जान्नु पनि पर्छ। तिनीहरू दिवस मनाउने गरिएको भीडभित्र नै मुस्कुराइरहेका वा शक्तिशालीका वरिपरि हात माडिरहेका हुन्छन्। अन्त्यमा राजकीय गतिविधि नैतिक, पारदर्शी र परिणाममुखी छैनन् भने त्यसमा सहभागिता नजाउने गरिए मात्र पनि दिवसहरूले सार्थकता पाउने थिए भन्ने भयरहित अपेक्षा राख्नु अन्यथा हुने छैन।"
सडक सुरक्षाका सबाल,"जीवन यात्रा हो। मानवका आधारभूत आवश्यकता परिपूर्तिका लागि मात्र नभई विविध उद्देश्यका लागि यात्रा जरुरी हुन्छ। यातायातका साधनमा भएको तीव्रतर विकाससँगै सडक यातायातलाई नेपालजस्तो भूपरिवेष्ठित मुलुकका लागि प्रधान मान्न सकिन्छ। हवाई यातायातको शुल्कमा हुने वृद्धिका कारण र आफूअनुकूल सुरु गर्न सकिने हुँदा सडक यात्रा धेरैको रोजाइमा पर्छ। सडक विकासको पूर्वशर्त हो। विचार, व्यवहार र बौद्धिकताको समेत आदानप्रदान गर्न सडक मार्गले भूमिका खेल्छ। आधारभूत विकासका सवालमा निर्माण सामग्रीको उपलब्धता, खानेपानी, खाद्यान्नसमेतको आपूर्तिका लागि स्थल मार्ग हुँदै ढुवानी गर्दा सरल हुन सक्छ। सडक मार्ग सञ्चालन जति महत्वपूर्ण छ, यससँग जोडिएका सुरक्षाका सवाल त्यति नै अर्थपूर्ण मानिन्छन् र सडक सुरक्षाको विषयसमेत जल्दोबल्दो रूपमा उठ्ने गरेको छ। नेपालको पहाडी भूबनोटका सवालमा सडक सुरक्षाका विषय झन् गम्भीर छन्। यद्यपि सुधारका सम्भावना अनगिन्ती छन्। सडक प्रयोगमा सावधानी नअपनाउँदा हुने भौतिक एवं मानवीय क्षतिको कमीका लागि कदम चाल्नुपर्ने देखिएको छ। मुलुकमा भएका सवारी दुर्घटनाका तथ्यांक केलाउने हो भने आर्थिक वर्ष २०४९५० मा भएका १९४५ दुर्घटनामा ४२ जानले ज्यान गुमाएका थिए। त्यसको एक दशकमा आव ०५९६० मा २२२५ दुर्घटना हुँदा १८० जनाले ज्यान गुमाएको देखिन्छ। आव ०६९७० मा भएका ४७७० दुर्घटनामा १४७ ले ज्यान गुमाएकोमा आव २०७५७६ मा ८९१८ दुर्घटनामा २५४ ले ज्यान गुमाएको महानगरीय ट्राफिक प्रहरी कार्यालयको तथ्यांकबाट देखिन्छ। २०७६ कात्तिकमा भएका ९९० दुर्घटनामा १५ जनाले ज्यान गुमाएको देखिएको छ। पछिल्लो समयमा सडक दुर्घटना कम हुँदै जानुको साटो हालै अर्घाखाँचीलगायतका जिल्लामा भएका सडक दुर्घटनाको खबरले सडक सुरक्षाका विषय थप पेचिलो बन्दै गएको देखिन्छ। सडक दुर्घटनाको बढ्दो तथ्यांक हेर्दा सडक सुरक्षाका लागि थप कदम चाल्नुपर्ने देखिन्छ। देशको मुलभूत भूभाग जोड्ने एवं सामरिक महत्वका ठूला सडक सन्जालहरूको स्तरीकरण सञ्चालन एवं व्यवस्थापनमा प्रभावकारी कार्यहरू गर्नुपर्ने देखिन्छ। वैकल्पिक मार्गको व्यवस्थापन एवं सञ्चालन, विद्यमान सडकको गुणस्तरीयता प्रवद्र्धन, ट्राफिक नियमको पालनामा कडाइ, ट्राफिक संकेतहरूको परिपालना गर्न आवश्यक हुन्छ। सडकमा गुड्ने सवारीको अवस्थाको नियमित परीक्षण जरुरी हुन्छ। सवारी व्यवस्थापनमा खटिने ट्राफिक प्रहरी र विभागबीच प्रभावकारी समन्वयबाट उपयुक्त ढंगले कामकारबाही हुन सके हाम्रा सडकका उपभोक्ता थप सुरक्षित हुने अपेक्षा गर्न सकिन्छ। सार्वजनिक सवारी व्यवस्थापनका सवालमा विद्यमान ऐननियममा भएका कमीकमजोरी पहिल्याइनु जरुरी हुन्छ। सडक सुरक्षाका मूलभूत आधार सडक पूर्वाधार हो। सडक पूर्वाधारअन्तर्गत सडकको अवस्था र गुणस्तर ट्राफिक संकेतहरूको प्रभावकारी व्यवस्थापन जरुरी हुन्छ। सडकमा कोरिने रेखा स्पष्ट देखिने अवस्थाको नहुनु, सडकमा जडित बत्ती, ऐनाजस्ता पूर्वाधार संरक्षणमा गतिरोध आउनु चुनौतीको विषय छ। दक्ष चालकहरूको गन्तव्य विदेशी भूमि बन्नु, ट्राफिक सचेतनामा कमी हुनु, मादक पदार्थको सेवनबाट सवारी चलाउनेलाई कारबाही गर्न थालेको लामो अवधि भएको अवस्थामा समेत सो व्यवस्थालाई अझ प्रभावकारी बनाउन जरुरी देखिएको छ। यसैगरी सडकमा सबैतिर सीसीटीभीको जडान नहुनु, भएका क्यामेराहरू चालु नहुनुजस्तो समस्याका कारण ट्राफिक प्रहरीका आँखा छल्न चेकिङ नभएको मार्ग पहिल्याएर हिँड्ने, घुम्ती, मोड, सानो बाटोमा ट्राफिक चेकिङ भएनभएको बुझ्न केही समय सवारी रोकी अगाडि पैदल गएर हेर्ने, चेकिङ भए वैकल्पिक मार्ग प्रयोग गर्ने गरिएको गलत अभ्यासका कुरा सुन्नमा आएका छन्। प्रभावकारी पूर्वाधार नहुँदा यस्ता गलत अभ्यासले प्र श्रय पाएको सुनिन्छ। सहरी सडक व्यवस्थापन जति चुनौतीपूर्ण छ, ग्रामीण सडक सुरक्षाको सवाल त्यति नै पेचिलो बन्दै गएको छ। ग्रामीण भेगका कच्ची सडकमा यात्रा गर्नुपर्ने यात्रुका बाध्यता एकातिर छन् भने पुराना सवारी साधनको बढ्दो प्रयोगले यान्त्रिक गडबडीका कारण दुर्घटना बढ्ने अवस्था छ। आवश्यक दरबन्दी नहुँदा प्रहरीको उपस्थितिमा हुने न्यूनताले सवारी चालक अनुमतिपत्र नभएका व्यक्ति एवं मादक पदार्थ सेवन गरी लापरबाहीपूर्वक सवारी चलाउने अवस्था अन्त्य गर्नु चुनौतीका रूपमा देखा परेको छ। सहरी सडकमा ट्राफिक संकेतका पर्याप्त व्यवस्था गर्ने, गति नियन्त्रणका लागि आधुनिक उपकरणबाट निगरानी एवं कारबाहीलाई पर्याप्त बनाउने, नम्बर नखुलेका वा नम्बर अस्पष्ट भएका सवारी साधन बाक्लो संख्यामा गुडेको देख्न सकिने अवस्था हटाउन सोको व्यवस्थापनमा ध्यान दिन सके सवारी प्रयोग गरी हुने अन्य अपराध नियन्त्रण भई शान्तिसुरक्षामा समेत मद्दत पुग्ने देखिन्छ। सहरी सडकमा जेब्राक्रसिङ नै कतिपय अवस्थामा समस्या बन्ने गरेको देखिन्छ। एकतर्फ जेब्रा क्रसिङ पर्याप्त छैनन्। भएका जेब्राक्रसिङसमेत प्रयोगका हिसाबमा अपायक छन् भन्ने गरिन्छ। शिक्षामा गलत बुझाइका कारण चौरमा खेलिरहेका बालकसमेत भूकम्प आउँदा दौडिई घरका खाटमुनि लुक्न गई दुर्घटनामा परेको दृष्टान्त हाम्रासामु देखा परेकै हो। जब्रा क्रसिङ कतिपय अवस्थामा धराप बन्ने गरेको उदाहरण देखिन्छन्। जेब्राक्रसिङमा ट्राफिक संकेत सबैतिर नहुनु एवं लाइनहरूसमेत नदेखिँदा सो सडक नियमित प्रयोग गर्ने अभ्यस्तबाहेकका चालकलाई अप्ठेरो पर्ने त छँदैछ, दुर्घटनाको जोखिम बढ्दो छ। सडकमा पहिलो अधिकार यात्रुको हो भन्ने चेतना सबै चालकहरूलाई गराउन जरुरी छ। सहरीया, शिक्षित व्यक्तिहरू विशेषगरी बालबालिका जेब्राक्रसिङमा दौडिएका पाइन्छन्। सवारी चालकले जेब्रा क्रसिङमा सवारी रोक्नुपरे गति कम गर्नुपर्ने त हुँदै हो, सवारी चालकले सवारी चलाई ल्याएको देख्दादेख्दै जेब्राक्रसिङमा सवारी आफैं रोकिने सोची जेब्राक्रसिङमा कुद्ने, हात समाएर निरन्तर हिँड्ने गर्दा हाम्रा चालकहरूको चेतना अवस्था, सडक पूवार्धारका अपर्याप्तताका कारण दुर्घटना बढेको हुँदा यी विषयमा ध्यान दिन सक्नुपर्छ। सवारी तथा यातायात व्यवस्था ऐन, २०४९ को दफा ७४ ले यातायात व्यवस्था विभागले बाटो निर्धारण गर्ने, दफा ११५ ले सवारीको गति निर्धारण गर्न सक्ने, दफा ११९ ले ट्राफिक संकेत टाँस्ने टांग्ने वा जडान गर्ने कार्य विभागले गर्ने व्यवस्था गरेको छ। सवारी व्यवस्थापनमा खटिने ट्राफिक प्रहरी र विभागबीच प्रभावकारी समन्वयबाट उपयुक्त ढंगले कामकारबाही हुन सके हाम्रा सडकका उपभोक्ता थप सुरक्षित हुने अपेक्षा गर्न सकिन्छ। मुलुकमा कुनै रोग र महामारीबाट मृत्यु हुने अवस्था नियन्त्रणका लागि जति जागरुक भई लगानी भएको छ, त्यससँगै यस्ता सडक सुरक्षामा ध्यान पुर्याउन सके अकालमा मृत्यु हुने, अंगभंग हुनुपर्ने अवस्थाबाट आम नागरिक मुक्त हुने अवस्था आउन सक्छ। मुलुक संघीयतामा प्रवेश गरेसँगै सबलीकृत भएका प्रदेश एवं स्थानीय तहसमेतले ग्रामीण सडक व्यवस्थापनका सवालमा सवारीको छुट्ने समय, बाटोमा गति नियन्त्रण, लाग्ने समयका आधारमा टाइम कार्ड लागू गराउन सम्भव भएसम्म ट्राफिक प्रहरी, सम्भव नभए स्थानीयप्रदेश तहका कर्मचारी परिचालन गर्नु जरुरी देखिन्छ। ग्रामीण भेगसमेतमा सडक सुरक्षाका सम्बन्धमा जनचेतना जगाउन जरुरी छ। जीवन बिमालाई अनिवार्य गरिनुपर्छ। मालवाहक सवारी साधनमा कैयन् संख्यामा यात्रु बस्ने अभ्यास हटाउन पर्याप्त सवारीको प्रबन्ध गर्न सक्नुपर्छ। ग्रामीण सडक निर्माणका दौरान पर्याप्त इन्जिनियरिङ प्रयोग गर्ने, सडकछेउ पर्याप्त ढल एवं निकास बनाउने, घुम्ती, उकालो, अप्ठेरो बाटोमा फराकिलो ठाउँ राख्ने, ऐना, ट्राफिक संकेत पर्याप्त गर्ने र सडकको स्तरोन्नतिलाई सदा ख्याल गर्नु जरुरी छ। सवारी तथा यातायातसम्बन्धी कानुनी प्रबन्धहरूको प्रभावकारी कार्यान्वयन, ट्राफिक प्रहरीको संख्यात्मक बढोत्तरी, पूर्वाधारको विकास, यातायात क्षेत्रमा लगानीको वातावरण सिर्जना, सवारी चालक अनुमतिपत्र वितरणमा नियमितता, चालक एवं यात्रुलाई चेतना विस्तार गर्न सके सडक सुरक्षाको अवस्था मजबुत हुने आशा गर्न सकिन्छ। कुइकेल प्रशासकिय अदालतका रजिष्ट्रार हुन्।"
सी रणनीति : भूजडित,"स्वावलम्बी, स्वाभिमान र आत्मसम्मानको अर्थराजनीति छैन भने जेसुकैले जडित गरे पनि केही हुँदैन भारत र चीन परिवेष्ठित नेपाललाई गत कात्तिकमा चिनियाँ राष्ट्रपति सी जिनपिङले भूजडित बनाइदिनेबन्नुपर्ने (? ) परिकल्पना सुनाइदिएपछि सरकार उचालिएको नेपाली वामपन्थी राजनीतिक तरंगले कति छलाङ मार्छ, ती परिदृश्यको बिम्ब भर्खरका प्रधानमन्त्री खड्गप्रसाद ओलीको नयाँ मन्त्रिमण्डलको पुनर्गठनले अलिकति झल्काउँछ। किनकि जनतामा अति गनाएका ओलीलाई बास्ना आयो। जो मन्त्रीहरू जो फिरौती लिने, अधिक भुक्तानी बुझाउने र बिचौलिया संरक्षण गर्ने तिनीहरूका निर्देशनमा चल्ने सरकार ? त्यसैक्रममा संसारले नयाँ शिक्षा नीति घोषणा गरेको छ भने निकै चाँडो भू र सञ्चार नीति कामरेडहरूका खल्तीबाट पुनः आउने सम्भावना छ। खासगरी शिक्षा नीतिको भूजडितसँग अन्तर्सम्बन्ध हुने हुनाले त्यसका विवेचना गर्नु समयोचित हुनेछ। त्यसो त नेपालको संविधान २०७२ को धारा ५१ को उपधारा ज (१४) सम्मको प्रावधानले नेपालको शिक्षा नीति स्पष्ट नै उल्लेख गरेको छ। जस्तैः संविधानमा स्पष्ट लेखिएको छ, शिक्षालाई वैज्ञानिक, प्राविधिक, व्यावसायिक, सीपमूलक, रोजगारमूलक एवं जनमुखी बनाउँदै सक्षम, प्रतिस्पर्धी, नैतिक एवं राष्ट्रिय हितप्रति समर्पित जनशक्ति तयार पार्ने, शिक्षा क्षेत्रमा राज्यको लगानी अभिवृद्धि गर्ने, उच्च शिक्षालाई सहज, गुणस्तरीय र पहुँचयोग्य बनाई निःशुल्क बनाउँदै लैजाने। अब अहिलेको शिक्षा नीतिको संविधानमा उल्लेख गरेका विशेषताहरूभन्दा थप नयाँ विशेषण नहोला, समाजवाद लाई छाडेर। किनभने संसारमा नेपालको जस्तो खोक्रो आदर्शमयी शिक्षा एकैसाथ वैज्ञानिक, प्राविधिक, व्यावसायिक सीपमूलक, रोजगारमूलक, जनमुखी, प्रतिस्पर्धी, नैतिक, राष्ट्रिय, गुणस्तरीय सहज एवं पहुँचयोग्य, निःशुल्क एवं समाजवादीउन्मुख हुन सक्दैन। तिनै भ्रममा आधारित कामरेडहरूले नेपालको समग्र शिक्षालाई मालिक र मजदुर वर्गमा सिर्जना गर्दैछन्। समाजवादखोक्रो आदर्श कार्लमाक्र्सको दास क्यापिटल पठनपाठनमा आनन्द आउने एउटा र्आिर्थक साहित्य हो, जसको व्यावहारिक पक्ष प्रायः असफल भइसकेको छ भने एडमस्मिथको सिद्धान्तअनुसार उत्पादकमा कारकहरू जुनसुकै अर्थतन्त्रका नभइनहुने आधारहरू हुन्। अब उत्पादनमा भन्दा वितरणमा रमाउने नेपाललगायत संसारका कम्युनिस्टहरूले विभिन्न राष्ट्रिय अर्थतन्त्र कसरी ध्वस्त पारेका छन्, हेरैों एउटा ज्वलन्त उदाहरण। बोलिभिया दक्षिण अमेरिकास्थित नेपालजस्तै भूपरिवेष्ठित राष्ट्र हो। सन् २००६ देखि राष्ट्रपति बनेका कोका किसानी आदिवासी समाजवादी नेता इभो मोराल्सले आफ्नो तेस्रो अवधि आगामी जनवरीमा पूरा गर्दै छन्। तर गत नोभेम्बर १२ मा ती मेक्सिकोको सैनिक सुरक्षामा स्वनिर्वासित हुन पुगे। सन् ९० को दशकमा तिनले सुरु गरेको समाजवादको बाटोमा (मुभमेन्ट टु सोसियलिज्म) लाई ग्रामीण जनताले साथ दिएर १४ वर्ष आफ्नो राष्ट्रपति बन्न सफल भएका मोराल्सले सबैभन्दा पहिले तेल र ग्यासको राष्ट्रियकरण गर्दै भूमिसुधार कार्यक्रम चलाए। स्मरण रहोस्, जग्गामा राजनीति गर्ने कम्युनिस्टहरूको अन्तर्राष्ट्रिय वर्गीय चरित्र हो, त्यसैले यता नेपालमा पनि तेल र ग्यास नभए पनि जल र जमिनमा हुने माफिया त्यसैको एउटा पाटो हो। जे होस्, राष्ट्रपति मोराल्सले राष्ट्रिय स्रोतहरूमा पूर्ण नियन्त्रण लिँदै वितरण गर्ने क्रममा भ्रष्टाचारलाई पूर्ण संस्थागत गराए। सन् २०१८ को ट्रान्सपरेन्सी इन्टरनेसनलको भ्रष्टाचार सूचकांकमा बोलिभियाको स्थान १३२ थियो भने नेपाल १२४ औं स्थानमा। फेरि अर्थतन्त्रमा सुरु भएको गिरावटले सामान्य जीवन कष्टकर हुँदै गइसकेको थियो, जुन स्थिति नेपालमा पनि छ। यहाँ महँगी र भ्रष्टाचार सामान्य नेपालीको नियति नै बनेको छ। फेरि राष्ट्रपति मोराल्सलाई सहयोग गर्ने नाममा भेनेजुयला र क्युवामा सत्तावालहरूले तिनलाई पतनउन्मुख गराएर छाडे। त्यसो त भेनेजुएलाको एउटा लामो हात नेपाली कामरेडहरूको वरिपरि घुमिरहन्छ, जुन रहस्यमय नै देखिन्छ। करिब तीन करोड जनसंख्या भएको मुलुकमा दसवटा विश्वविद्यालय र २२ वटा मेडिकल कलेज एवं दुई दर्जन बढी इन्जिरियङ कलेज हुँदाहुँदै पनि ७० लाख युवा शक्ति रोजगारका निम्ति बिदेसिएका र अधिकांश खाद्यवस्तु आयात भएका छन्। अब भेनेजुएलाका बारेमा एउटा हरफ नै काफी छ ः त्यहाँ राष्ट्रपति माडुरोको शासनमा अहिलेसम्म करिब ६० लाख मानिसले देश छाडिसकेका छन् र जो बाँकी छन्, ती अधिकांश युवा शक्तिको दिनभरको आयआर्जन गर्ने माध्यम भनेको भिडियो गेम खेलेर एक डलरसम्मको आम्दानी गर्नु नै हो। उता माडुरोले तेलको राष्ट्रियकरणमार्पत प्राप्त रकमले आफ्नो सत्ता समाजवाद स्थापनार्थ लागिपरेको भन्न फेरि छाडेका छैनन् भने आम नागरिक बाँच्नसम्म धौधौको स्थिति छ। फेरि यी दुवै राष्ट्रपति महोदयहरूले केकति सुन जम्मा गरेका छन्, त्यसको लेखाजोखा गर्न पश्चिमा समाचार स्रोतहरू अभैसम्म सफल भइसकेका छैनन्। यता नेपालमा पनि सयौं टन सुन हराउने गरेको तथ्य नौलो भएन। किनभने सुनमा समाजवाद आउने कुरै भएन। धन्य हुन वर्तमानमा ढोंगी समाजवादी जो मुलुकलाई टाट पल्टाउने तर स्वयं अर्बौंको मालिक बन्ने ? माओ देशका चार सय अर्बपति उता माओले सन् १९५८ मा चिनियाँ अर्थतन्त्रलाई पश्चिमा स्तरमा भ्यागुतो उफ्रेजस्तो उफ्रने नीति (ग्रेट लिप फरवार्ड) सुरु गरेको चार वर्षभित्र (१९५८१९६२) मा कम्तीमा पाँच करोड मानिसहरूको मृत्यु भएको विभिन्न खोजहरूले प्रस्ट भइसकेको छ। अर्को स्मरणीय पक्ष, नेपालमा जब डा बाबुराम भट्टराई अर्थमन्त्री थिए, तिनी पनि त्यही भ्यागुतोको कथा सुनाउँदै थिए। जे होस्, माओको आर्थिक भ्यागुतोले करोडौंको ज्यान लिएपछि हतास भएका तिनले सन् १९६६ बाट लालसेनाको साथ लिएर सांस्कृतिक क्रान्ति सुरु गरे, जसअनुसार विद्यालयहरू बन्द गरिए र आफ्ना विरोधी सहरी पठितलाई एवं राजनीतिक शत्रुहरूको या त वध गरे या त पूर्वशिक्षा (रिएजुकेसन) का लागि विकट क्षेत्रमा पठाए। त्यसमध्ये १९६८ मा देङ सियाओ पेङ पनि थिए। सन् १९७६ को सेप्टेम्बरमा माओको देहान्त भएपछि चिनियाँ सेना र राजनीतिक बुज्रुकहरूले माओपत्नीलगायतका ग्याङ अफ फोर लाई हिरासतमा लिँदै देङ सियाओ पेङलाई राजनीतिक जिम्मा दिने पृष्ठभूमिको तयार पारे। अहिले सन् १९४९ देखि १९७९ सम्मको चिनियाँ जनता अर्थतन्त्र, शिक्षा, स्वास्थ्यका बारेमा नेपाली कम्युनिस्टहरू चुँक्क पनि बोल्दैनन्, तर पनि माओ बन्दुकको भाषामा ताली पिट्छन् र नाच्छन्। तर पनि त्यही अशिक्षा, भोकमरी, अनिकाल र सर्वस्वहरण भएका जनताबीच आज ५० वर्षपछि चीनमा करिब ३९३ जना अर्बपति (डलरमा) छन् (फोब्र्समा तिनीहरूका नाममा सम्पत्तिसहितको विवरण छ )। सम्भवतः त्यसको सर्वाधिक श्रेय देङ सियाओ पेङलाई जान्छ। किनकि तिनले सबैभन्दा पहिला चीनको शिक्षा नीतिमा आमूल परिवर्तन ल्याए। उदाहरणका निम्ति देङले सन् १९७७ मा माओको पुनर्शिक्षा कार्यक्रम बन्द गर्दै उच्च शिक्षाका निम्ति प्रवेश परीक्षा (गाओकाओ) अनिवार्य गराए, जुन आजपर्यन्त प्रतिस्पर्धात्मक ढंगले चल्छ। वास्तवमा चीनमा एक हजार वर्ष भएका पुरानो लोकसेवासम्बन्धी परीक्षा (केजु) कन्फुसियस सोचमा आधारित मेरिटोक्रेसीलाई माओले ध्वस्त बनाए पनि देङले पुनः सञ्चालन गर्दै चीनमा मानवीय संसाधनको पूर्ण विकासका लागि शिक्षामा आधारभूत संरचनाको संस्थागत विकास एवं कक्षा १ देखि नै विषयगत विशिष्टताको निम्ति आमूल परिवर्तन गरेको परिणाम अहिलेका चिनियाँहरू सुखद अनुभूति लिँदैछन्। त्यसपछि देङले नियन्त्रण एवम् वितरणमुखी राज्यव्यवस्था टाट पल्टिने अवस्थाबाट बचाउन विदेशी पुँजीको ढोका खोलिदिए। फलस्वरूप विदेशी पुँजी र प्रविधि अनि स्वदेशी मानवीय स्रोतको अधिकतम उपयोग गर्दै जाँदा आज चीनमा करिब चार सयजति अर्बपतिहरू सबल अर्थतन्त्र निर्माणमा तल्लीन छन्। फेरि पनि दोहोर्याउन जरुरी छ कि देङले जेजति गरे, कार्लमाक्र्सको क्यापिटल अथवा माओको लाल किताब पढेर होइन कि एडम स्मिथको आर्थिक उत्पादनका कारणहरूलाई आधार मान्दै आपूलाई चीनको स्वप्नदर्शी व्यक्तिका रूपमा स्थापित गराए। तोरीलाहुरे समाजवादी ? त्यसो त नेपालमा पनि करोडपति कामरेडहरू नभएका होइनन् र तिनीहरूको मुख्य उद्यम भनेको राज्यको दोहोन गर्नेमात्रै हो। त्यसका निम्ति वर्तमान सरकार पनि मोराल्स (बोलिभिया) र माहुरो (भेनेजुएला) ले गरेजस्तै राज्यका सम्पूर्ण अर्थ राजनीतिक संरचनालाई नियन्त्रणमा राख्दै बिचौलियाहरूको पूर्ण संरक्षणउन्मुख छ। उदाहरणका रूपमा चिकित्सा शिक्षासम्बन्धी कामरेडहरूको फिरौती र भुक्तानी लिने प्रचलन होस् अथवा मेलम्ची अथवा सडक बनाउने ठेकेदारहरू हुन् वा जग्गासम्बन्धी दलालहरू हुन्, सबैतिर बिचौलिया र भुक्तानी प्रथा स्थापित छ। फेरि नेपालमा दलाल पुँजीवाद र पुँजीपतिहरूको खेदो खन्न यदाकदा प्राज्ञिक कर्मकाण्ड गर्न पनि कामरेडहरू लागेकै देखिन्छन्। नेपालको समग्र अर्थराजनीतिक परिदृश्य बोलिभिया अथवा भेनेजुएलासँग समानान्तर नै देखिन्छ। तसर्थ कुनै पनि विस्फोट नहोला भन्न सकिँदैन। किनभने मुलुकुमा उत्पादनमा गिरावट आएको वर्षौं भइसकेको छ। सम्प्रेषण धानेको अर्थतन्त्रलाई सरकार बिचौलिया वर्गमार्पत सत्ता र भत्तावालहरूको सुरक्षार्थ कटिबद्ध देखिन्छ। अब हेर्नुस्, देशको अर्थतन्त्रको एउटा आधार विकास बजेट र त्यसको पहिलो चौमासिक खर्च जम्मा ६ प्रतिशत मात्रै छ भने त्यो बजेट कसका लागि हो ? कम्तीमा विगत १५ वर्षदेखि देशको बजेटको अधिकांश हिस्सा खाने तिनै तोरीलाहुरे समाजवादीहरू हुन्, जसले बिचौलिया वर्ग स्थापित गरेर आफ्नो राजनीति धान्दै आएका छन् चाहे ती जुनसुकै दलको झण्डा समात्नेहरू होऊन्। हुन त संविधानमै समृद्धि र समाजवाद लेखिदिएपछि सबै राष्ट्रिय कर्म र कुकर्महरू त्यसैमा आधारित हुने भइहाल्यो। अब राष्ट्रपति सी जिनपिङले भूजडितको गायत्री मन्त्र भनिदिएपछि त्यहाँ नारा लगाउने बाटो खुलिसकेको छ। अब भूजडितको मानचित्र र सोचविचार बिहार वा ल्हासा कताबाट कोरिन्छ, त्यसको उत्तोलक नेपाली मानसपटलमा निर्भर हुन्छ। भूजडितका निम्ति सबैभन्दा बलियो आधारस्तम्भ माननीय पुँजीसंसाधनको विकास हो, जसरी राष्ट्रपति देङले चीनमा आधुनिक क्रान्तिको जग बसालेका थिए। त्यसका निम्ति अब नेपाली कमरेडहरूले शिक्षा नीति कस्तो नक्कल गरेका छन् : माओ वा देङ ? नेपाली नागरिकहरू माओको शिक्षा नीतिबारे स्पष्ट हुन जरुरी छ किनभने तिनले परीक्षा प्रथाको अन्त्य गर्दै भर्ना र दीक्षान्त राजनीतिक आधारमा हुनुपर्ने उर्दी थियो, जुन नेपालसँगै समानान्तर देखिन्छ किनभने नेपाली शिक्षामा शिक्षकहरूले पढाउन पर्दैन, हाजिर गरेपछि तलब पाइन्छ। विद्यार्थीले परीक्षा दिनु र नदिनुमा खासै अन्तर छैन। किनकि फिरौती वा धरौटीअनुसार प्राप्तांकहरू तलमाथि हुने भइहाल्छ। दीक्षान्तनिम्ति पनि त्यहीअनुसारको भर्ना र प्रमाणपत्र घरमै आइपुग्छ। फेरि नेपाल मात्र त्यस्तो लोकतान्त्रिक देश होला, जहाँ देशको एउटा प्रधानमन्त्री सम्पूर्ण शिक्षक संस्थानका कुलपति हुन्छन् (यहाँ विश्वविद्यालय प्रयोग गरी छैन, किनकि कमसेकम त्यसको अनादर नहोस् भन्ने आग्रह मात्र हो) र जो वर्षमा एकपटकसम्म पनि सामान्य छलफल बीचमा उपस्थित हुन सक्तैनन्। अब माओको रिएजुकेसन र नेपालको शैक्षिक बेरोजगारमा के फरक छ र ? २०२८ सालदेखि क्रमबद्ध एवं संस्थापक ढंगले ओरालो लागेको नेपालको शिक्षा र त्यसका अंशियारहरूले देशको मेरुदण्ड भाँचिसकेका छन्। अर्को यो गोप्य शिक्षा नीतिले सम्भवतःनेपाली शिक्षालाई पक्षपातको स्थितिमा पुर्याउनेछ। अज्ञानता र वैचारिक धमिराले कसैको भलो गर्दैन, तर नारा नै लगाउन त जसको भजन पनि गाए नै भइहाल्छ। यसै वर्षको अर्थशास्त्रमा नोबल पुरस्कार पाएका अर्थशास्त्री दम्पती अभिजित बनार्जी र इथर डफ्लोको गुड इकोनोमिक्स फर हार्ड टाइम्स (नोभेम्बर २०१९) पेज १९२ मा लेख्छन् ः गरिब देशहरू गरिब रहनुको एउटा कारण स्रोतहरू त्रुटिपूर्णकुनियत बाँडफाँट हो। त्यसैले होला करिब तीन करोड जनसंख्या भएको मुलुकमा दसवटा विश्वविद्यालय र २२ वटा मेडिकल कलेज एवं दुई दर्जन बढी इन्जिरियङ कलेज हुँदाहुँदै पनि ७० लाख युवा शक्ति रोजगारका निम्ति बिदेसिएका छन्। अनि कृषिप्रधान देशमा दाल, चामललगायतका अधिकांश खाद्यवस्तु पूर्णतया आयातमा निर्भर छ। स्वावलम्बी, स्वाभिमान र आत्मसम्मानको अर्थराजनीति छैन भने जेसुकैले जडित गरे पनि केही हुँदैन।"
भ्रष्टाचारले लोकतन्त्र निल्न सक्छ,"विश्वमा करिब २०७ देश छन् भने धेरै प्रकारका शासन व्यवस्था छन्। कोही निरंकुश छन्। कोही तानाशाही छन्। कोही राजतन्त्रात्मक छन्। कोही राजासहितका बहुदलमा आधारित छन्। कोही मिश्रित छन्। कोही वंशका आधारमा शासन गर्ने व्यवस्था भएका छन् भने कहीं संघीय छन्। कहीं केन्द्रीकृत छन्। तर सबैले भन्ने गरेको नारा हामी प्रजातन्त्रवादी र सुशासनवादी हो। देशको सामाजिक र आर्थिक अवस्था कस्तो छ भन्नेबारेमा नेताका कुरा र सरकारी नुनपानी खाएका व्यक्तिका मुखबाट प्रमाणित वा नापिने होइन, यो त नागरिकका आर्थिक र सामाजिक जीवनस्तर, स्वास्थ्य, शिक्षा, खानेपानी सडक, बत्ती, प्रतिव्यक्ति आय, मृत्युदर र रोगी हुने दरबाट थाहा हुने विषय हो। त्यसैले विकास र शासनलाई दूरदराजमा रहेका विपिन्न, असहाय र गरिब नागरिकसँग जोडेर हेर्ने गरौं अनि मात्र विकास र प्रजातन्त्रको असली परिणाम पाउन सक्छन्। विकास र प्रजातन्त्रलाई भाषणमा सीमित नराखौं। व्यवहारमा लैजान सकियो भने अवश्य पनि शासन जनमुखी हुन सक्छ। नेपालको विकास र समृद्धि नहुनुको प्रमुख कारण भ्रष्टाचार हो भन्नेमा जगजाहेर छ। यसविरुद्ध धेरै निकाय पनि क्रियाशील छन्। तर घट्नुको साटो बढ्छ, किन ? यसबारे स्थानीय तहदेखि केन्द्र तहसम्म बहस र छलफल हुनुपर्छ। नेपालमा भ्रष्टाचार संस्कार र संस्कृतिसँग पनि जोडिएको छ। यसले गर्दा नियन्त्रणका उपाय सफल हुन नसकेको हाम्रो ठम्याइ छ। भ्रष्टाचारलाई अपराध हो भन्ने सोच विकास गर्न आवश्यक छ। जब सोच परिवर्तन हुँदैन, व्यवहार र शैलीमा पनि परिवर्तन हुन सक्दैन। नेपालमा भ्रष्टाचार व्यापक छ र कोही पनि अछूतो छैनन् भन्ने कुरा ट्रान्सपरेन्सी इन्टरनेसनलले वार्षिक रूपमा सार्वजनिक गर्ने भ्रष्टाचार अवधारणा सूचक प्रतिवेदनले पुष्टि गर्छ। ट्रान्सपरेन्सी इन्टरनेसनलले २०१८ मा कूल १८० देशमा सीपीआई सर्वेक्षण गरेको थियो। एक सयमा शून्य अंक ल्याउने बढी भ्रष्टाचार गर्ने देश हो भने बढी अंक ल्याउने कम भ्रष्टाचार हुने देश भनेर मानिन्छ। नेपाल ३१ अंक ल्याएर १२४ औं स्थानमा छ भने डेनर्माक र न्युजिल्यान्ड ८८ र ८७ अंक ल्याएर पहिलो र दोस्रो भ्रष्टाचार नगर्ने देशको सूचीमा दर्ज भएका छन्। सरकारले भ्रष्टाचार वा अपराध काण्डमा मुछिएका जोकोही व्यक्तिलार्ई कानुनबमोजिम कारबाही गर्न सक्दैन भने त्यो सरकारको त्यसै दिनदेखि पतनको बाटो सुरु हुन्छ। यसले सरकारलाई मात्र बेफाइदा गर्दैन, दल र लोकतान्त्रिक शासन व्यवस्थालाई समेत असर गर्छ। सबैभन्दा कम १० अंक ल्याउने सोमालिया पहिलो र १३ अंक ल्याउने सिरिया दोस्रो भ्रष्टाचार गर्ने देशमा दर्ज भएका छन्। दक्षिण एसियामा बढी भ्रष्टाचार गर्ने देशमा २६ अंक ल्याएर बंगलादेश पहिलो छ भने दोस्रो भ्रष्टाचार हुने देश नेपाल र माल्दिभ्स छन्, जसले ३१ अंक ल्याएका छन्। विगत चार वर्षको सीपीआई हेर्दा नेपालले सन् २०१३ मा ३१ अंक, २०१४ मा २९, २०१५ मा २७, २०१६ मा २९, २०१७ मा ३१ र २०१८ मा ३१ अंक प्राप्त गरी भ्रष्टाचार गर्ने देशमा दर्ज भएको छ। कुनै पनि देशले ५० स्कोरभन्दा बढी ल्यायो भने त्यो भ्रष्टाचार नहुने देशमा पर्छ भने कम ल्याउने भ्रष्टाचार गर्ने देशमा पर्छन्। विगत ६ वर्षको स्कोरलाई विश्लेषण गर्ने हो भने नेपालले कुनै वर्ष ५० स्कोर ल्याउन सकेको छैन, त्यसैले नेपाल भ्रष्टाचारको कुचक्रमा फसेको देखिन्छ। भ्रष्टाचार एवंरीतले बढ्दै जाने हो र नियन्त्रण गर्न नसक्ने हो नेपालमा लोकतन्त्रका लागि प्रमुख चुनौती हुने पक्का छ। लोकतन्त्र भनेको खुला समाज, पारदर्शिता, जवाफदेहिता, सहभागिता, कानुनी शासन, प्रेस स्वतन्त्रता, आवधिक निर्वाचन, स्वतन्त्र न्यायपालिका हो, जहाँ हरेक गतिविधि पारदर्शी र जनमुखी हुन्छन् भन्ने गरिन्छ। यस्तो असली शासन व्यवस्थामा भ्रष्टाचार फस्टाउँछ भने कुन व्यवस्थामा नियन्त्रण हुन्छ त ? यो गम्भीर भएर नेपालका राजनीतिक दल, सरकार, मेडिया र नागरिक समाजले सोच्ने बेला हो। दण्डहीनता अर्को चुनौती नेपालमा पञ्चायतकालदेखि संघीय लोकतान्त्रिक शासन व्यवस्था कार्यान्वयनमा आउँदासम्म भ्रष्टाचारसम्बन्धी ठूला तथा चर्चित काण्डहरू सार्वजनिक भएका छन्। लाउडा एयर, सुडान घोटाला, वाइडबडी, ३३ केजी सुन, चूडामणि काण्ड, एनसेल प्रकरण र सरकारी कार्यालयमा नियमित रूपमा बाहिर आउने स्ट्रङ अपेरसनहरू सार्वजनिक हुने गर्छन्। तर तिनीहरूको कारबाही भने अति फितलो हुने गरेको अख्तियार दुरुपयोग अनुसन्धान आयोगको वार्षिक प्रतिवेदनले पुष्टि गरेको छ। आर्थिक वर्ष ०७५०७६ मा कुल २४ हजार ८५ उजुरी दर्ता भएका थिए भने १५ हजार ५ सय २६ फछ्र्यौट गरेको छ र करिब ८ हजार ६ सय उजुरी फछ्र्यौट हुन सकेको छैन। कुल २४ हजारमध्ये ३ सय ५१ वटा मुद्दा मात्र विशेष अदालतमा दर्ता गर्ने निर्णय गरेको अख्तियारले गरेको देखिन्छ। सरकारले भ्रष्टाचार वा अपराध काण्डमा मुछिएका जोकोही व्यक्तिलार्ई कानुनबमोजिम कारबाही गर्न सक्दैन भने त्यो सरकारको त्यसै दिनदेखि पतनको बाटो सुरु हुन्छ। यसले सरकारलाई मात्र बेफाइदा गर्दैन राजनीतिक दल, लोकतान्त्रिक शासन व्यवस्थालाई समेत असर गर्छ। शासन भनेको नागरिक वा जनतासँग प्रत्यक्ष जोडिने विषय हो। व्यवस्था परिवर्तन हुँदैमा अवस्था परिवर्तन हुन्छ भन्ने पनि छैन। किनभने नेपालमा राणा, राजा, पञ्चायत, बहुदलीय प्रजातन्त्र, निरंकुश राजतन्त्र आए गए, कारण उनीहरूले जनताका कुराभन्दा आफ्ना कुरा गरे, विकास र परिवर्तन गर्नेभन्दा कसरी हुन्छ भ्रष्टाचार गरेर रातारात अर्बपति हुने सपना बुनेर बसे। यो पाला नकमाए कहिले कमाउने भन्ने सोचका साथ भ्रष्टाचारजन्य गतिविधिमा संलग्न भए र भ्रष्टाचार नियन्त्रण गर्नेभन्दा पनि भ्रष्टाचारलाई प्रोत्साहित गर्ने खालका भाषण र व्यवहार देखाउँदै लगे, यो दुर्भाग्य हो। भ्रष्टाचार यस्तो एसिड हो, जसले आफ्नाअर्का र पराइनजिक भन्दैन। परेपछि खाइदिइहाल्छ। लोकतन्त्रलाई संस्थागत गर्ने, सबलीकरण गर्ने, सुशासन प्रवद्र्धन गर्ने, मानवअधिकारको रक्षा गर्ने, सामाजिक न्याय दिने, विकास गर्ने हो भने पहिलो कुरा भ्रष्टाचार नियन्त्रण गर्नुपर्छ। गर्न सकिएन भने लोकतन्त्र नाश हुन्छ। शासन व्यवस्था पनि कोल्याप्स हुन्छ। यो कुरा नेपालका राजनीतिक दल र नागरिक समाजले हेक्का राख्न जरुरी छ। खुला शासन व्यवस्थामा लोकतन्त्र फस्टाउँछ र भ्रष्टाचारले मुन्टो उठाउन पाउँदैन भने बन्द शासन व्यवस्थामा भ्रष्टाचारले प्र श्रय पाउँछ। त्यसैले हरेक विकास निर्माणसम्बन्धी नीतिनियम र खर्चहरू पारदर्शी र जवाफदेही भएर प्रस्तुत हुने बानीको विकास गरौं अनि मात्र सफल लोकतन्त्र हुन सक्छ। निष्कर्ष सञ्चार, नागरिक संस्था, निजी क्षेत्र, राजनीतिक दल र सरकार विकास, परिवर्तन र सामाजिक न्यायका लागि अपरिहार्य तत्व हुन् भने नागरिक संस्था र सञ्चार सरकारका आलोचनात्मक सहयात्री हुन्। लोकतन्त्रलाई संस्थागत गर्न मुर्धन्य संस्था र यसका अभियन्ताको ठूलो भूमिका हुन्छ। स्पन्दनशील नागरिक संस्था लोकतन्त्रका आधारभूत अवयव हुन्। समाजमा हुने विसंगति, विकृति, विभेद, हिंसा, खराब तत्व र भ्रष्टाचार नियन्त्रण र निरुत्साहित गर्नका लागि नागरिक संस्था र सञ्चारको महत्वपूर्ण भूमिका हुन्छ भने सरकारले नीतिगत, कानुनी र कार्यान्वयनको वातावरण निर्माण गरेर अगाडि बढ्न जरुरी छ। भ्रष्टाचार र भ्रष्टाचारीलाई कानुनी र सामाजिक रूपमा बहिष्कारको वातावरण मिलाउनु हरेक स्थानीय, प्रदेश र संघीय सरकार र नागरिक समाजको दायित्व हो। नागरिकका नैसर्गिक अधिकारलाई बचाइराख्नका लागि निरंकुशता लादेर होइन, अग्रगामी कार्यपद्धति अवलम्बन गरी नागरिकलाई विकास र सुशासन दिन सक्नुपर्छ। समस्या पद र व्यक्तिमा होइन, सोच, मानसिकता, शैली र व्यवहारमा छ। सोच बदलौं, सबै बदलिन्छ।"
चौँथो स्वर्ण जितेपछि भावुक गौरिका (फोटो फिचर),"काठमाडौँ : जारी दक्षिण एसियाली खेलकुद (साग) मा पौडीबाज गौरिका सिंहले सोमबार व्यक्तिगत चौँथो स्वर्ण जितिन्। चौँथो स्वर्ण जित्दा उनी भावुक देखिएकी थिइन्। १०० मिटरको फ्रिस्टाइल स्पर्धामा प्रतिस्पर्धीलाई पछि पारेपछि बधाइ दिन समाजसेवी अनुराधा कोइराला अघिल्तिर पुग्दा गौरिका भावुक देखिन्थिन्। गौरिकाले यसअघि ४०० मिटर फ्रिस्टाइल, २०० मिटर फ्रिस्टाइल र २०० मिटर ब्याकस्ट्रोकमा स्वर्ण पदक हात पारी स्वर्णमा ह्याट्रिक गरिसकेकी छन्। सोमबार व्यक्तिगत चौँथो र नेपालका लागि ४९औँ स्वर्ण दिलाउँदै गर्दा अन्नपूर्णकर्मी फोटोपत्रकार सुनिता डंगोलले क्यामरामा समेटेका तस्बिर :"
गौरिकाले जितिन् चौंथो कीर्तिमानी स्वर्ण,काठमाडौं : नेपालकी पौडी खेलाडी गौरिका सिंहले फेरि अर्को स्वर्ण पदक जितेकी छिन्। १३ औं दक्षिण एसियाली खेलकुद (साग)को पौडीमा गौरिकाले चौंथो कीर्तिमानी स्वर्ण जितेकी हुन्। सातदोबाटोस्थित पौडी पोखरीमा महिलाको १०० मिटर फ्रिस्टाइलमा गौरिकाले स्वर्ण जितेकी छन्। स्वर्ण जित्ने क्रममा गौरिकाले ५८१३ सेकेण्डको समय निकालेकी थिइन्। योसँगै गौरिका सागको एकै संस्करणमा चार स्वर्ण जित्ने पहिलो खेलाडी बनेकी छिन् ।उनीभन्दा अघि सागको फरक संस्करणमा चार स्वर्ण जितेर दीपक विष्टले कीर्तिमान बनाएका थिए ।
बक्सिङमा भुपेन्द्र थापाले दिलाए स्वर्ण,काठमाडौं : १३ औं दक्षिण एसियाली खेलकुद (साग) अन्तर्गत बक्सिङमा नेपालका भुपेन्द्र थापामगरले स्वर्ण जितेका छन् । सातदोबाटोस्थित कराते हलमा सोमबार भएको खेलमा भुपेन्द्रले ६४ केजी तौल समूहमा स्वर्ण जितेका हुन् । भुपेन्द्रले भारतका मनिष कौसिकलाई हराएर स्वर्ण जित हात पारेका हुन्। श्रीलंका र बंगलादेशले कास्य जित्यो । योसँगै १३ औं सागमा नेपालको स्वर्ण संख्या ४७ पुगेको छ ।
सागमा ४९ स्वर्ण जित्दै लक्ष्य नजिक नेपाल,"काठमाडौँ : जारी १३औँ दक्षिण एसियाली खेलकुद (साग) मा नेपाल आफूले तय गरेको लक्ष्य नजिक पुगेको छ। राष्ट्रिय टीम तयारी समितिका संयोजक महेन्द्र राईका अनुसार नेपालले ५० स्वर्ण पदक जित्ने लक्ष्य राखेको थियो। नेपाल सागको समापन हुनु एक दिनअघि उक्त लक्ष्यभन्दा एक कदम मात्र पछाडि रहेको छ। सागको ९औँ दिन ४९ स्वर्ण सङ्ख्या पुर्याउँदै नेपाल उक्त लक्ष्य नजिक पुगेको हो। सोमबार नेपालले आफ्नो खातामा ४ वटा स्वर्ण पदक लेखाउँदै उक्त दिनको खेल टुङ्ग्यायो। आइतबार कीर्तिमानी ह्याट्रिक गरेकी जलपरी गौरिकाले सोमबार अर्को कीर्तिमान कायम गरिन्। उनले व्यक्तिगत चौँथो स्वर्ण पदक जित्दै सागमा ४ वटा स्वर्ण जित्ने दीपक विष्टको कीर्तिमान बराबर पारिन्। यसका साथै एकै सागमा चार वटा स्वर्ण जित्ने उनी पहिलो खेलाडी बनेकी छन्। उनले चौँथो स्वर्ण १०० मिटर फ्रिस्टाइलमा जितेकी हुन्। यसअघि उनले ४०० मिटर फ्रिस्टाइल, २०० मिटर फ्रिस्टाइल र २०० मिटर ब्याकस्ट्रोकमा स्वर्ण हात पारेकी हुन्। यसैगरी सोमबार नै पुनम श्रेष्ठले जुडोबाट नेपालका लागि स्वर्ण पदक जितिन्। उनले लगनखेलमा भएको ७८ केजी तौलमुनिको खेलमा स्वर्ण जितेकी हुन्। त्यस्तै सोमबार बक्सिङबाट नेपाललाई २ स्वर्ण हात लागे। बक्सिङमा भूपेन्द्र थापामगरले भारतका मनिष कौसिकलाई पराजित गर्दै स्वर्ण हात पारे। उनले ६४ केजी तौलमुनिको स्पर्धामा स्वर्ण जितेका हुन्। उता मिनु गुरुङले जारी सागमा पहिलो पटक बक्सिङबाट नेपाललाई स्वर्ण दिलाइन्। उनले पनि भारतीय खेलाडी शिक्षालाई ५४ केजी तौलमुनिको स्पर्धामा हराउँदै ऐतिहासिक स्वर्ण दिलाएकी हुन्। नेपालले अब स्वर्णको आशा पुरुष फुटबलमा राखेको छ। विशेष चासोका साथ हेरिने फुटबलमा मंगलबार नेपालले भुटानको सामना गर्दैछ। त्रिपुरेश्वरस्थित दशरथ रंगशालामा अपराह्न ३ बजे सुरु हुने फाइनलमा नेपाल उच्च मनोबलका साथ मैदान उत्रने छ। यसअघि लिग चरणको खेलमा भुटानलाई ४० गोल अन्तरले हराएकाले पनि नेपाल उच्च मनोबलमा हुनेछ। त्यसका साथै नेपाली टिमले ठुलो सङ्ख्यामा घरेलु समर्थक समेत पाउनेछ।"
जुडोमा पुनम श्रेष्ठले जितिन् स्वर्ण,काठमाडौं : जारी १३ औं दक्षिण एसियाली खेलकुद (साग) अन्तर्गत जुडोमा नेपालकी पुनम श्रेष्ठले स्वर्ण पदक जितेकी छिन्। सोमबार लगनखेलमा भएको खेलमा ७८ केजीमुनिको तौल समूहमा पुनमले स्वर्ण पदक जितेकी हुन् । १३ औं सागमा नेपालले जुडोमा जितेको यो दोस्रो स्वर्ण पदक हो। यो सँगै सागमा नेपालले जितेको स्वर्ण पदकको संख्या ४८ पुगेको छ।
बक्सिङमा ९ खेलाडी फाइनलमा,काठमाडौं : साग बक्सिङमा नेपालका महिला र पुरुष गरी नौ जना खेलाडी फाइनलमा प्रवेश गरेका छन्। आइतबार भएको सेमिफाइनलमा नेपालका माला राई र सनील शाही र गणेश प्रधानले फाइनलमा स्थान बनाए। महिला ५१ केजीमा नेपालकी माला राईले श्रीलंकाकी कोसला नीलमिनी अथाववुदा अचिलागेलाई अंकको आधारमा पराजित गर्दै फाइनलमा प्रवेश गरिन्। पुरुष ६० केजीमा श्रीलंकाका जीवन्थ निशान्का बामुनु आराछिललाई अंकको आधारमा पराजित गर्दै सनील शाही फाइनलमा प्रवेश गरे। पुरुष ८१ केजीमा पालका गणेश प्रधानले भारतका सचिन कुमारलाई आरएससीको आधारमा पराजित गर्दै फाइनलमा स्थान सुरक्षित गरे। ५१ केजीको अर्को खेलमा भारतकी पिंकी रानीले पाकिस्तानकी रजिया बानो अजिजलाई अंकको आधारमा पराजित गर्दै फाइनलमा नेपालकी मालासँग स्वर्णका लागि भिडन्त पक्का गरिन्। ५७ केजीको खेलमा नेपालका चन्द्रकला थापा श्रीलंकाकी क्रिस्मी अयोमा दुलान्ज लंकापुरायालागसँग पराजित भइन्। पुरुष ५२ केजीमा पाकिस्तानका सईद मुहमद आसिफले श्रीलंकाका लासिन्दु इरान्दा कुदा भिथानागेलाई हराए। यसै तौलसमूहको अर्को खेलमा नेपालका तेजबहादुर देउवा भारतका स्पर्श कुमारसँग अंकको आधारमा पराजित हुँदै कांस्यमा सीमित भए। ६० केजीमा भारतका बरिन्दर सिंहले बंगलादेशका सुराकृष्ण चक्मालाई हराउँदै फाइनलमा नेपालका सनीलसँग स्वर्णका लागि भिडन्त पक्का गरे। यसैगरी ६९ केजीमा पाकिस्तानका गुल जाइबले बंगलादेशका मोहमद अब्दुर रहिमलाई हराए। ८१ केजी तौलमा पाकिस्तानका अर्वाइस अलि खानले श्रीलंकाका रुमेश सान्डाकेलुम वान्नी अराचचिगेलाई हराए। ९१ केजी माथिको भिडन्तमा भारतका नरेन्दरले श्रीलंकाका बुवानेका इरान्डा अड्काराम राल्लागेलाई हराउँदै नेपालका आशिष दुवादीसँग फाइनलमा भेट पक्का गरे।
कप्तान निरु र मनमायाले लिए सन्यास,"काठमाडौं : नेपाली राष्ट्रिय महिला फुटबल टिमका कप्तान निरु थापाले अन्तराष्ट्रिय फुटबलबाट सन्यास लिएको घोषणा गरेकी छिन् । सोमबार पोखरा रंगशालामा १३औं सागको फाइनल खेलपछि अन्तराष्ट्रिय खेलबाट सन्यास लिएकी हुन्। यस्तै, मनमाया लिम्बूले पनि अन्तराष्ट्रिय फुटबलबाट सन्यासको घोषणा गरेकी छिन् । सागअन्तर्गत पोखरा रंगशालामा सोमबार भएको फाइनलमा नेपाल भारतसँग २० ले पराजित भएको थियो । यसअघि नेपाली राष्ट्रिय महिला फुटबल टिमका प्रशिक्षक हरि खड्काले पदबाट राजीनामा दिएका छन्।"
साग महिला फुटबलमा नेपाललाई रजत पदक,पोखरा : जारी दक्षिण एसियाली खेलकुद (साग) अन्तर्गत महिला फुटबलमा नेपाल रजत पदकमा सीमित भएको छ । पोखरा रंगशालमा सोमबार स्वर्णका लागि भएको फाइनलमा भारतसँग २० गोल अन्तरले पराजित भएपछि नेपाल रजतमा सीमित भएको हो । यससँगै स्वर्ण जित्ने नेपालको सपनामा भारत फेरि पनि बाधक बन्यो । भारतले पहिलो हाफको १८औँ मिनेटमा एन्टिबालादेवीको गोलसँगै अग्रता लिएको थियो । अर्को गोल पनि दोस्रो हाफमा उनैले गरिन् । यससँगै भारतले स्वर्ण पदकमाथि कब्जा जमाएको छ । यसअघि लिग चरणको खेलमा भारतसँग नेपाल १० गोल अन्तरले पराजित भएको थियो ।
महिला साग फुटबल : नेपालविरुद्ध भारतले लियो १० को अग्रता,पोखरा : जारी दक्षिण एसियाली खेलकुद (साग) अन्तर्गत महिला फुटबलको फाइनलमा नेपालविरुद्ध भारतले अग्रता लिएको छ । खेलको १८ औँ मिनेटमा भारतीय खेलाडी एन्टिबालादेवीले नेपाली गोलकिपर अगाडि बढेको मौका छोपी सहज गोल गरेकी हुन् । लगत्तै २१औँ मिनेटमा नेपालले पाएको गोलको अवसर गुमायो। यो खेल स्वर्ण पदकका लागि भइरहेको हो । यसअघि लिग चरणको अन्तिम खेलमा भारतसँग नेपाल १० गोल अन्तरले पराजित भएको थियो ।
नेपाललाई जितका लागि ९५ रनको लक्ष्य,"काठमाडौं : १३औं दक्षिण एसियाली खेलकुद अन्तर्गत पुरुष क्रिकेटमा नेपाल अहिले कास्य पदकका लागि माल्दिभ्सको सामना गरिरहेको छ । त्रिवि क्रिकेट मैदान कीर्तिपुरमा जारी खेलमा नेपालले जितका लागि ९५ रनको लक्ष्य पाएको छ। नेपालले टस जितेर पहिले फिल्डिङ रोजेपछि ब्याटिङमा उत्रिएको माल्दिभ्सले २० ओभरमा ९ विकेट गुमाएर ९४ रन बनाएको छ । नेपालका लागि ललितनारायाण राजवंशीले ३, शुसन भारीले २ र पारस खड्काले १ विकेट लिए । माल्दिभ्सका लागि १०औं नम्बरमा क्रिजमा आएका लीम शाफेजले सर्वाधिक १९ रन बनाए । उनले ११ बलमा २ चौका र १ छक्का पहरी गरी नट आउट रहे । मोहमद रिशवानले १७, कप्तान मोहमद महफुजले १६ रन जोडे । नेपलाको तुलनामा निकै कमजोर मानिएको माल्दिभ्सले राम्रो सुरवात गरेको थियो । ४३ ओभरमा २२ रन बनाउँदा पहिलो विेकट गुमाएको थियो । त्यसपछि थप १४ रन जोड्दा ६ विकेट गुमाई ओभरमा ८२ ओरमा ३६६ को अवस्थामा पुगेको थियो । पछिल्ला क्रममा ब्याट्सम्उानले सम्मालिएर खेल्दा सम्मानजनक स्कोर बनाउन सकेको हो । स्वर्णका लागि यो खेल सकिएपछि श्रीलंका यू२३ र बंगलादेश यू२३ प्रतिस्पर्धा गर्दैछन् । समूह चरणका चार खेलमा नेपालले दुई जित निकाल्दा दुईमा हार व्यहोरेको थियो । पहिलो खेलमा श्रीलंकासँग ६ विकेटले पराजित भएको थियो । दोस्रो खेलमा भुटानमाथि १४१ रनको नित हात पारेको नेपालले तेस्रो खेलमा माल्दिभ्सलाई ८४ रनले हराएको थियो । चौथो खेलमा नेपाल बंगलादेश यू२३ सँग ४४ रनले पािरजित भएको थियो । साग पुरुष क्रिकेटमा नेपालसहित श्रीलंका२३, बंगलादेश२३, माल्दिभ्स,भुटान गरी ५ टोली सहभागी थिए । क्रिकेटका दुई हस्ती भारत र पाकिस्तानले भने साग क्रिकेटमा सहभागिता जनाएका छैनन्।"
महिला क्रिकेट : नेपालकी अञ्जली सर्वोत्कृष्ट,पोखरा : १३औं दक्षिण एसियाली खेलकुदमा महिला क्रिकेटको उपाधि बंगलादेशले जितेको छ। पोखरामा आइतबार भएको फाइनल खेलमा बंगलादेशले अर्को टेस्ट राष्ट्र श्रीलंकामाथि दुई रनको रोमाञ्चक जित हासिल गर्यो। टस हारी पहिलो ब्याटिङको निम्तो पाएको बंगलादेशले निर्धारित २० ओभरमा आठ विकेट गुमाएर ९१ रन बनाएको थियो। जवाफी ब्याटिङमा ओर्लिएको श्रीलंकाले भने निर्धारित ओभरमा नौ विकेट गुमाएर ८९ रनमात्र बटुल्न सक्यो। बंगलादेशका लागि निगार सुल्तानाले अविजित २९ रनको योगदान गरिन्। उनले ३८ बलको सामना गरी एक छक्का र दुई चौका पनि हिर्काइन्। फाहिमा खातुन र सञ्जिदा इस्लामले १५१५ रन जोडे भने ओपनर मुर्सिदा खातुनले १४ रन थपिन्। बंगलादेशका अन्य खेलाडीले दोहोरो अंकमा रन बनाउन सकेनन्। श्रीलंकाली बलर उमेसा थिमासिनी एक्लैले चार विकेट लिइन्। जवाफी ब्याटिङ गरेको श्रीलंकाका लागि हर्षिथा मदाभीले सर्वाधिक ३२ रन बनाइन्। कप्तान हर्षिथाले ३३ बलको सामना गरी चार चौका पनि हिर्काइन्। लिहिनी अप्सराले पनि २५ रन थपिन्। निलाक्सना सान्दामिनीले १० रन जोडिन्। श्रीलंकाका अन्य खेलाडीले दोहोरो अंकमा रन बनाउन सकेनन्। बंगलादेशी बलर नाहिदा अक्तरले दुई विकेट लिइन्। उनी प्लेयर अफ दी म्याच पनि घोषित भइन्। महिला क्रिकेटमा नेपालले कांस्य पदक हात पार्यो। तेस्रो स्थानका लागि शनिबार खेलिएको खेलमा नेपालले माल्दिभ्सलाई १० विकेटले पराजित गरेको थियो। प्रतियोगितामा नेपालकी अञ्जली चन्द सर्वोत्कृष्ट खेलाडी घोषित भइन्। सर्वोत्कृष्ट बलरको पुरस्कार पनि उनले नै पाइन्। श्रीलंकाकी हर्षिता सर्वोत्कृष्ट ब्याट्सउमन घोषित भइन्।
साग पुरुष क्रिकेटको स्वर्ण बंगलादेशलाई,"काठमाडौँ : जारी दक्षिण एसियाली खेलकुद (साग) अन्तर्गत पुरुष क्रिकेटको स्वर्ण पदक बंगलादेशले हात पारेको छ। सोमबार त्रिवि क्रिकेट मैदान कीर्तिपुरमा भएको फाइनलमा श्रीलंका यू२३ टिमलाई ७ विकेटले पराजित गर्दै बंगलादेश यू२३ टिमले स्वर्ण पदक जितेको हो। टस जितेर फिल्डिङ रोजेको बंगलादेशले श्रीलंकालाई १२२ रनको मध्यम स्कोरमा रोकेको थियो। १२३ रनको लक्ष्य पछ्याएको बंगलादेशले १८१ ओभरमा ३ विकेट गुमाउँदै लक्ष्य भेट्टायो। बंगलादेशका लागि ओपनरद्वय सैफ हसन र सौम्य सरकारले उत्कृष्ट साझेदारी गरे। उनीहरूले पहिलो विकेटका लागि ४४ रनको साझेदारी गरेका थिए। उक्त साझेदारी २८ बलमा २७ रन बनाई खेलिरहेका सौम्य कमिन्दु मेन्दिसले क्याच आउट गराएपछि तोडियो। त्यस्तै सैफ हसन ३३ रन बनाएर आउट भए भने नाजमुल हसैन शान्तोले नटआउट ३५ रन बनाए। श्रीलंकाका लागि सचिन्दो कोलम्बेज र सौम्य कमिन्दु मेन्दिसले ११ विकेट लिए। यसअघि पहिलो ब्याटिङ गरेको श्रीलंकाका शम्मू अशनले २५, ओपनर पाथुम निस्सांकाले २२ र निशान मदुस्काले १६ रन बनाउन बाहेक अन्य ब्याट्स्म्यानले उल्लेख्य रन जोड्न सकेनन्। उसका दुई ब्याट्स्म्यान शून्य रनमै आउट भए। श्रीलंकालाई सस्तैमा रोक्न बंगलादेशका लागि हसन मोहम्मदले ३ विकेट लिए। त्यस्तै तन्विर इस्लामले २ विकेट हात पारे। यसअघि लिग चरणको खेलमा बंगलादेश श्रीलंकासँग ९ विकेटले पराजित भएको थियो। नेपालले भने सोमबार नै भएको खेलमा माल्दिभ्सलाई पराजित गर्दै कास्य पदकमा चित्त बुझाएको छ।"
बक्सिङमा भारतलाई पराजित गर्दै मिनुले जितिन् स्वर्ण,काठमाडौँ : जारी १३औँ दक्षिण एसियाली खेलकुद (साग) अन्तर्गत बक्सिङमा नेपालका लागि मिनु गुरुङले स्वर्ण पदक जितेकी छिन् । सोमबार सातदोबाटोस्थित कराते हलमा ५४ केजी तौल समूहमा भएको खेलमा भारतकी शिक्षालाई पराजित गर्दै नेपालका लागि स्वर्ण जितेकी हुन् । यससँगै नेपालको स्वर्ण पदक सङ्ख्या ४६ पुगेको छ । नेपाल ४६ स्वर्ण सहित पदक तालिकाको दोस्रो स्थानमा कायम रहेको छ । भारत १३४ स्वर्णसहित पहिलो स्थानमा छ ।
साग पुरुष क्रिकेट : कास्यका लागि माल्दिभ्ससँग भिड्दै नेपाल,"काठमाडौं : १३औं दक्षिण एसियाली खेलकुद अन्तर्गत पुरुष क्रिकेटमा नेपाल अहिले कास्य पदकका लागि माल्दिभ्सको सामना गरिरहेको छ । त्रिवि क्रिकेट मैदान कीर्तिपुरमा जारी खेलमा नेपालले टस जितेर पहिले फिल्डिङ गरिरहेको छ । पहिले ब्याटिङमा उत्रिएको माल्दिभ्सले यो खबर तयार पार्दासम्म ८ ओभरमा ४ विकेट गुमाएर ३६ रन बनाएको छ । नेपालका लागि शुसन भारीले १ र ललितनारायण राजवंशीले २ विकेट लिएका हुन् । एक व्याट्सम्यान रन आउट भए । स्वर्णका लागि यो खेल सकिएपछि श्रीलंका यू२३ र बंगलादेश यू२३ प्रतिस्पर्धा गर्दैछन् । समूह चरणका चार खेलमा नेपालले दुई जित निकाल्दा दुईमा हार व्यहोरेको थियो । पहिलो खेलमा श्रीलंकासँग ६ विकेटले पराजित भएको थियो । दोस्रो खेलमा भुटानमाथि १४१ रनको नित हात पारेको नेपालले तेस्रो खेलमा माल्दिभ्सलाई ८४ रनले हराएको थियो । चौथो खेलमा नेपाल बंगलादेश यू२३ सँग ४४ रनले पािरजित भएको थियो । साग पुरुष क्रिकेटमा नेपालसहित श्रीलंका२३, बंगलादेश२३, माल्दिभ्स,भुटान गरी ५ टोली सहभागी थिए । क्रिकेटका दुई हस्ती भारत र पाकिस्तानले भने साग क्रिकेटमा सहभागिता जनाएका छैनन्।"
हरि खड्काले दिए राजीनामा,काठमाडौं : नेपाली राष्ट्रिय महिला फुटबल टिमका प्रशिक्षक हरि खड्काले पदबाट राजीनामा दिएका छन्। सागअन्तर्गत पोखरामा भएको महिला फुटबल टिमले स्वर्ण दिलाउन नसकेपछि सोमबार खड्काले कोचबाट राजीनामा दिएका हुन्। स्वर्णका लागि पोखरा रंगशालामा भएको खेलमा नेपाली फुटबल टिम भारतसँग २० ले पराजित भएको थियो। नेपाली टिम पराजय हुने वित्तिकै उनले राजीनामा दिएका हुन्। पोखरामा भएको फाइनल हारसँगै नेपालले तेस्रो पटक रजतमा चित्त बुझाउनु परेको छ। खड्काले स्वर्णको टार्गेट लिएर हिँडेको र यो पुरा गर्न नसक्दा आफूले नैतिकताका आधारमा मुख्य प्रशिक्षकबाट राजीनामा दिएको बताएका छन्।
साग पुरुष क्रिकेट : श्रीलंकाले बंगलादेशलाई दियो १२३ रनको लक्ष्य,"काठमाडौँ : जारी १३औँ दक्षिण एसियाली खेलकुद (साग) अन्तर्गत पुरुष क्रिकेटको फाइनलमा श्रीलंका यू२३ ले बंगलादेश यू२३ विरुद्ध १२३ रनको मध्यम लक्ष्य प्रस्तुत गरेको छ । त्रिवि क्रिकेट मैदान कीर्तिपुरमा भएको खेलमा टस हारेर पहिलो ब्याटिङको निम्तो पाएको श्रीलंकाले निर्धारित २० ओभरमा सबै विकेट गुमाउँदै मात्र १२२ रन बनायो । सुरुवाती विकेट धर्मराएको श्रीलंकाका लागि शम्मू अशनले २५, ओपनर पाथुम निस्सांकाले २२ र निशान मदुस्काले १६ रन बनाउन बाहेक अन्य ब्याट्स्म्यानले उल्लेख्य रन जोड्न सकेनन् । उसका दुई ब्याट्स्म्यान शून्य रनमै आउट भए । श्रीलंकालाई सस्तैमा रोक्न बंगलादेशका लागि हसन मोहम्मदले ३ विकेट लिए । त्यस्तै तन्विर इस्लामले २ विकेट हात पारे । यसअघि लिग चरणको खेलमा श्रीलंकाले बंगलादेशलाई ९ विकेटले हराएको थियो।"
साग पुरुष क्रिकेटमा नेपालले जित्यो कास्य,"काठमाडौं : १३ औं दक्षिण एसियाली खेलकुद अन्तर्गत पुरुष क्रिकेटमा नेपालले कास्य पदक जितेको छ। सोमबार बिहान भएको खेलमा माल्दिभ्सलाई ५ विकेटले पराजित गरी नेपालले कास्य पदक जितेको हो। मालिल्दभ्सले दिएको ९५ रनको लक्ष्य नेपालले १६१ ओभरमा ५ विकेट गुमाएर पूरा गरेको हो। त्रिवि क्रिकेट मैदान कीर्तिपुरमा भएको खेलमा नेपालले टस जितेर पहिले फिल्डिङ रोजेको थियो। ब्याटिङमा उत्रिएको माल्दिभ्सले २० ओभरमा ९ विकेट गुमाएर ९४ रन बनाएको थियो। नेपालको जितका लागि आरिफ शेखले सर्वाधिक ३२ रन, कप्तान ज्ञानेन्द्र मल्लले २२ रन, बिनोद भण्डारीले १२ रन, रोहितकुमार पौडेल १५ रन, पवन सरार्फले १० रन, पारस खड्काले ३ रन र दिपेन्द्रसिंह ऐरीले २ रन बनाए। खेलमा रोहितकुमार पौडेल र पवन सरार्फ नट आउट रहे। खेलमा उमर एडमले नेपालको ३ विकेट लिए। पहिले ब्याटिङ गरेको माल्दिभ्सले नेपालका बलरसामु संघर्ष गर्दै सम्मानजनक स्कोर बनाएका थिए। माल्दिभ्सका लागि १० औं नम्बरमा क्रिजमा आएका लीम शाफेजले सर्वाधिक १९ रन बनाए। उनले ११ बलमा २ चौका र १ छक्का पहरी गरी नट आउट रहे। मोहमद रिशवानले १७, कप्तान मोहमद महफुजले १६ रन जोडे। नेपालको तुलनामा निकै कमजोर मानिएको माल्दिभ्सले राम्रो सुरुवात गरेको थियो। ४३ ओभरमा २२ रन बनाउँदा पहिलो विेकट गुमाएको थियो। त्यसपछि थप १४ रन जोड्दा ६ विकेट गुमाई ओभरमा ८२ ओरमा ३६६ को अवस्थामा पुगेको थियो। पछिल्ला क्रममा ब्याट्सम्यानले सम्मालिएर खेल्दा सम्मानजनक स्कोर बनाउन सकेको हो। नेपालका लागि ललितनारायाण राजवंशीले ३, शुसन भारीले २ र पारस खड्काले १ विकेट लिए। अबको केहि समयपछि स्वर्णको लागी श्रीलंका यू२३ र बंगलादेश यू२३ प्रतिस्पर्धा गर्दैछन्। समूह चरणका चार खेलमा नेपालले दुई जित निकाल्दा दुईमा हार व्यहोरेको थियो। पहिलो खेलमा श्रीलंकासँग ६ विकेटले पराजित भएको थियो। दोस्रो खेलमा भुटानमाथि १४१ रनको जित हात पारेको नेपालले तेस्रो खेलमा माल्दिभ्सलाई ८४ रनले हराएको थियो। चौथो खेलमा नेपाल बंगलादेश यू२३ सँग ४४ रनले पराजित भएको थियो। साग पुरुष क्रिकेटमा नेपालसहित श्रीलंका२३, बंगलादेश२३, माल्दिभ्स,भुटान गरी ५ टोली सहभागी थिए। क्रिकेटका दुई हस्ती भारत र पाकिस्तानले भने साग क्रिकेटमा सहभागिता जनाएनन्।"

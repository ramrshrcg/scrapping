शीर्षक,विवरण
नेकपामा एकाएक जागेको राष्ट्रवाद,"जनताको आर्थिक अवस्था माथि उकास्न विशुद्ध आर्थिक मुद्दामा हुने राजनीति र राष्ट्रियताको मखुण्डोले सधैंभरि काम गर्दैन। सत्तारूढ नेकपाको स्थायी कमिटी बैठकमा एकाएक राष्ट्रियता उर्लेर आयो। सरकारमै मन्त्री भएका र प्रभावशाली सदस्यहरूले अमेरिकी सहायतासम्बन्धी कार्यक्रम मिलेनियम च्यालेन्ज कर्पोरेसन (एमसीसी) ले राष्ट्रियतामा प्रभाव पार्ने धारणा राखे। विशेष गरेर अमेरिकी रणनीति इन्डोप्यासिफिकको अंग भएको, विद्युत् व्यापार र सीमापार प्रसारण लाइन निर्माण रहस्यमय भएको, संसद्बाट पारित हुनुपर्ने र भारतको पनि अनुमति लिनुपर्नेलगायतका प्रक्रिया र शर्त राष्ट्रघाती रहेको नेकपाको बुझाइ देखियो। नेकपाका नेताद्वय भीम रावल र देव गुरुङले बैठकमा अमेरिकाले हिन्द र प्रशासन महासागरआसपासका देशसँग सम्बन्ध विस्तार गर्ने उद्देश्यले अनौपचारिक रूपमा भारत, अस्ट्रेलिया र जापानलाई रणनीतिक साझेदारका रूपमा काम गर्ने गरी रक्षा मन्त्रालयमातहत राखेर इन्डोप्यासिफिक रणनीति अघि सारेको र त्यही योजनाअन्तर्गत अमेरिकाले अन्तरदेशीय प्रसारण लाइनका क्षेत्रमा आर्थिक सहयोग गर्न लागेको उल्लेख गर्दै एमसीसी प्रस्ताव पारित गर्न नहुने धारणा राखे। नेकपाका नेताहरूले यसो भनिरहँदा सरकारका प्रवक्ता एवं सञ्चारमन्त्री गोकुल बाँस्कोटाले भने मूलधारका सञ्चारमाध्यमले सत्यतथ्य तोडमोड गरेको आरोप लगाए। एमसीसीमा सरकारी अडान कायमै रहेको र पारित हुनेमा दुविधा नरहेको आशय राख्दै उनी रक्षात्मक बने। २०७५ साल असार ३० मा सरकारले यो प्रस्ताव पारित गराउन संसद्मा दर्ता गरेको थियो। तत्कालीन सभामुख कृष्णबहादुर महराको उदासीनता ले प्रक्रिया अघि बढेन। अहिले आएर सत्तारूढ नेकपाभित्रै यो प्रस्ताव पारित गर्नु हुँदैन र गर्नुपर्छ भन्ने विवाद उत्कर्षमा पुगेको देखियो। नेपालमा केही विकास निर्माण हुन लाग्यो भने नेताहरूमा यस्तो राष्ट्रियता एकाएक जागेर आउने गर्छ। हिजो माथिल्लो कर्णाली र अरुण तेस्रो कन्यादान गर्ने बेलामा सुतेर बसेका नेताहरू समय घर्केपछि एकाएक राष्ट्रवादी नभएका होइनन्। नेपाल र अमेरिकाबीच एमसीसीसम्बद्ध सम्झौता २०७४ भदौ २९ गते हस्ताक्षर भएको थियो। यो प्रस्ताव कार्यान्वयन आउनमा केही शर्तहरू राखिएका थिए। ती शर्त त्यतिबेलै सार्वजनिक भएका थिए। तर हिजो नेताहरूले यसबारे एक शब्द पनि उच्चारण गरेनन् र अहिले पारित हुनैपर्ने अन्तिम घडीमा आइपुग्दा उनीहरूले एकाएक बुद्धत्व प्राप्त गरेको देखियो। राष्ट्रियता धरापमा परेको मुद्दा कालापानी हो। हाम्रा राष्ट्रवादी नेताहरू कालापानीका सन्दर्भमा दुलाभित्र पसे झैं प्रतीत हुन्छ। विरोध गरेको स्वर भारतले सुन्ला कि जस्तो गर्छन्। जसरी अरुण तेस्रोको ठेक्कापट्टा भई खन्न जान तयार रहेको अवस्थामा तत्कालीन नेकपा एमालेले यसैगरी बुद्धत्व प्राप्त गरी तुहाएको थियो। अरुणको अवसानको मूल्य अहिलेसम्म नेपालले चुकाइरहेको छ वार्षिक २६ अर्ब रुपैयाँको बिजुली आयात। अहिले नेकपाका नेताहरूले त्यही झल्को दिइरहेका छन्। पार्टीको संस्थापन पक्ष रक्षात्मक बन्दै गइरहेको छ भने संस्थापनइतर विरोधमा उत्रन थालेका छन्। यसले मुलुकको आर्थिक विकासमा नेताहरूका दृष्टिकोण मात्र उजागर गरेको छैन, एकाएक जागेको राष्ट्रियतालाई पनि छताछुल्ल पारिदिएको छ। हाम्रा नेताहरू कालापानीमा एक प्रकारले मौन छन्। राष्ट्रियता धरापमा परेको मुद्दा कालापानी हो। सरकारले देखाउनका लागि एउटा चिठी लेखेजस्तो गर्नेबाहेक अरू केही गरेको छैन। अर्को शब्दमा, हाम्रा राष्ट्रवादी नेताहरू कालापानीका सन्दर्भमा दुलाभित्र पसे झैं प्रतीत हुन्छ। विरोध गरेको स्वर भारतले सुन्ला कि जस्तो गर्छन्। तर राष्ट्रियता र सार्वभौमिकता नजोडिएका बरु जनताका आर्थिक कल्याण हुने विशुद्ध आर्थिक विषयमा राष्ट्रियता अघि सारेर विरोध गर्नुको कारण के हो? एमसीसीअन्तर्गत दुईवटा आयोजना कार्यान्वयन गरिने प्रस्ताव छ पहिलो चार सय केभी क्षमताको तीन सय १८ किलोमिटर लामो प्रसारण लाइन एवं तीनवटा उच्च क्षमतायुक्त सबस्टेसन (रातमाटे, दमौली र बुटवल) निर्माण र अर्को बढीमा तीन सय किलोमिटर रणनीतिक सडकको मर्मतसम्भार। यी दुई आयोजनालाई किन लक्ष्यित गरियो भन्दा सरकारले गरेको आर्थिक अवरोधसम्बन्धी एक विश्लेषणले पर्याप्त तथा भरपर्दो विद्युत् आपूर्ति अभाव र अपर्याप्त सडक मर्मतसम्भारका कारण परिरहेको उच्च यातायात लागत नेपालको आर्थिक वृद्धिका सन्दर्भमा गम्भीर अवरोधका रूपमा रहेको निष्कर्ष निकालेको थियो। यसका लागि अमेरिकाले नेपाल सरकारलाई ५० करोड अमेरिकी डलर (हालको मूल्यमा ५७ अर्ब रुपैयाँ) अनुदान उपलब्ध गराउने सम्झौता छ। एमसीसीमा नेपाल सरकारको १३ करोड डलर (१५ अर्ब, १६ करोड रुपैयाँ) लगानी पर्नेछ। यो कार्यक्रम पाँच वर्षभित्र सम्पन्न भएपछि यसको अपेक्षित परिणाममा दुई करोड ३५ लाख नेपालीलाई विद्युत् पहुँच सुविधा उपलब्ध हुने र सडकको स्तरोन्नतिबाट ९० लाख नेपाली लाभान्वित हुनेछ। प्रसारण लाइन तथा सबस्टेसन निर्माणपश्चात् देशमा प्रतिव्यक्ति विद्युत् ऊर्जा खपत पाँच सय युनिट (हाल २४५ युनिट मात्र) पुग्नेछ। यी प्रसारण लाइनबाट तीन हजार नौ सय मेगावाट बिजुली वारपार गर्न सकिन्छ। बुटपलगोरखपुर (प्रस्तावित) प्रसारण लाइन निर्माण भएपछि सात हजार मेगावाटसम्मको बिजुली बोक्न सक्छ। नेपालमा कार्यान्वयनमा रहेका आयोजनाको हविगत विश्लेषण गरी यसलाई सबैको अपनत्व दिलाउने उद्देश्यले नेपाल सरकारको सहमतिमा आयोजना कार्यान्वयन शर्त राखिएको थियो। संसद्बाट पारित भएपछि सबै राजनीतिक दलले यसको स्वामित्व ग्रहण र विद्युत् व्यापारमा एकाधिकार नहोस् (भोलि कार्यान्वयनका क्रममा परेका राजनीतिक जटिलता नहोस् भन्नका लागि) स्वायत्त नियमन आयोग गठन। नेपाल र भारतबीच विद्युत् आदानप्रदान मात्र नभई व्यापार नै गर्ने उद्देश्यले सन् २०१४ मा विद्युत् व्यापार सम्झौता भयो। तर व्यापार गर्ने साधन (प्रसारण लाइन) छैन। हामी भारतबाट आयात गरिरहेका छौं तर अबका केही वर्षभित्र यहाँको बिजुली खपत नभई खेर फाल्नुपर्ने स्थिति छ। अभै कयौं वर्षसम्म देशमा १५ सय मेगावाट बिजुली मात्र खपत हुने छाँट छ। जबकि विद्युत् प्राधिकरणले ६ हजार मेगावाटको बिजुली पीपीए गरिसकेको छ। यो बिजुली कसरी खपत गराउने भन्ने पिरलो अहिलेदेखि नै छ। त्यसबाहेक दुई देशबीच प्रसारण लाइन निर्माण भएमा नेपालको जलविद्युत्मा प्रत्यक्ष वैदेशिक लगानी आउने सम्भावना दह्रो हुन्छ, जसले मुलुकको आर्थिक विकासमा ठूलो सघाउ पुर्याउन सक्छ। एमसीसीका कुनै पनि शर्त राष्ट्रघाती छैनन्। विद्युत् प्रसारण आयोजनालाई राष्ट्रिय गौरवका आयोजना घोषणा गर्नुपर्ने। विद्युत् नियमन आयोग ऐन पारित भई गठन हुनुपर्ने, एमसीसी संसद्बाट अनुमोदन हुनुपर्ने, बुटवलगोरखपुर प्रसारण लाइनमा नेपाल र भारतबीच सहमति हुनुपर्ने, जग्गा अधिग्रहण, वनजंगल क्लियरेन्स नेपाल सरकारले गर्नुपर्ने। यीमध्ये संसद्बाट पारित गर्नुपर्नेबाहेक सबै शर्त अघिल्लो र यही सरकारले गरिसकेका छन्। यही सरकारका पालामा दुई महिनाअघि नेपाल र भारतबीच बुटवलगोरखपुर ४०० केभी प्रसारण लाइनमा सहमति भइसकेको छ। विद्युत् नियमन आयोग गठन भई कार्य थालनी भइसकेको छ। डेढ वर्षअघि नै संसद्मा दर्ता भएको एमसीसी प्रस्ताव किन अड्यो? त्यसको खोजी सरकारले गरेन। आर्थिक वृद्धिद्वारा गरिबी न्यूनीकरणका लागि अनुदान दिने अमेरिकी सदनले एमसीसीको स्थापना सन् २००४ मा गरेको हो। यसको बोर्ड अध्यक्षमा विदेशमन्त्री, अमेरिकी सहयोग नियोग (यूएसएआईडी) का प्रशासक, अमेरिकी व्यापार प्रतिनिधि, अमेरिकी कंग्रेसले स्वीकृत गरेका चारजना निजी क्षेत्रबाट प्रतिनिधित्व छ। सम्बन्धित देशको स्वामित्व र परिणाममुखी कार्यक्रमका आधारमा मात्र लगानी गर्ने विशेष प्रकारको संस्था हो यो। अनुदान लिने देशले नै आयोजनाकार्यक्रम प्राथमिकता निर्धारण गर्ने, देशको आफ्नै स्थापित संस्थाले कार्यान्वयन गर्ने, आर्थिक प्रगति देखिने गरी प्रभाव पार्न सक्ने आयोजनामा मात्र लगानी गर्ने, निरन्तर प्रगति मूल्यांकन गर्ने र पाँच वर्षभित्र काम गर्न नसके प्रयोग नभएको पैसा फिर्ता जानेलगायतका उपक्रम यसमा छन्। एमसीसी कार्यान्वयन पूर्णरूपमा नेपाल सरकारको संयन्त्रले गर्ने भनिएको छ। यसको आफ्नै बोर्ड छ, जसको अध्यक्ष अर्थसचिव हुन्छन्। भौतिक योजना मन्त्रालय, विद्युत् प्राधिकरण, निजी क्षेत्र र नागरिक समाज रहेको बोर्डले नेपालको प्रचलित ऐनकानुनअनुसार एमसीसी कार्यान्वयन हुन्छ। यति सरल र विशुद्ध नेपालको आर्थिक विकासका लागि सहायक हुने प्रस्तावमा राष्ट्रियताका नाममा असफल तुल्याउन खोज्नु आफैंमा अतिवाद हो। भोलि आयोजना कार्यान्वयनमा यस्तै राजनीतिक किचलो नहोस् भनेरै संसद्बाट पारित गराउन खोजेको देखिन्छ। एमसीसी नेपालमा मात्र प्रस्ताव गरिएको होइन, विश्वका २४ देशमा यो प्रस्ताव लागू गर्न लागिएको छ भने १७ देशमा ८० वटा आयोजना कार्यान्वयन भइरहेका छन्। हिजो भोटेकोसीजस्तो राष्ट्रघाती सम्झौता गर्दा हाम्रा नेताहरूमा राष्ट्रभक्ति कहाँ गयो ? एमसीसी कुनै रणनीतिक प्रस्ताव नभई नेपाल र नेपालीको आर्थिक अवस्था माथि उकास्ने अमेरिकी सहयोग मात्र हो। सरकारले आफ्नै स्रोत र साधनले विकास गर्छुभन्दा त्यो हास्यास्पद हुन जाने अवस्था छ। जनताका ढाड सेकिने गरी उठाएको कर (राजस्व) बाट यी नेता, मन्त्री र कर्मचारीलाई तलब खान पुग्दैन। जनताको आर्थिक अवस्था माथि उकास्ने विशुद्ध आर्थिक मुद्दामा हुने यस्ता राजनीति र राष्ट्रियताको मखुण्डोले सधैंभरि काम गर्दैन। २०५२ सालमा अरुण तेस्रो तुहाएको नेकपा एमाले नै अहिलेको डबल नेकपा हो। तसर्थ विकास निर्माणलाई राजनीतीकरण गरी अदृष्यित कुण्ठा पोख्ने र स्वार्थ पूरा गर्ने प्रवृत्तिले नेताहरूकै कद घटाउँछ भन्नेमा हेक्का राख्दा राम्रो हुने देखिन्छ।"
महत्वाकांक्षी रेलमार्ग,"चिनियाँ भनाइ छ, समृद्धितर्फको यात्राको पहिलो कदम बाटो हो। नेपालको अवस्थामा दूरदराजसम्म बाटोघाटो निर्माण भइसकेको छैन। सुखी नेपाली र समृद्ध नेपाल नारामा मात्रै सीमित छ। यसैबीच नेपाललाई साँच्चिकै समृद्धिको बाटोमा लैजाने अर्को मार्गको खोजी नभएको भने होइन। यस मार्गको निर्माणले साँचो अर्थमा नेपालको कायापलट हुने विश्वास छ। यस सम्बन्धमा बारम्बार कुरा पनि उठ्ने गरेको छ। यो हो ल्हासानेपाल रेलमार्ग जुन केरुङकाठमाडौं रेलमार्गको नामले बढी चिनिन्छ। सन् २०१७ देखि नै चर्चामा रहेको यस रेलमार्गको सन् २०२० को अन्त्यसम्ममा चीन सरकारद्वारा सम्भाव्यता अध्ययन गरिने देखिएको छ। हुन त यस मार्गले भोलिका दिनमा नेपालसँगै भारतसहित दक्षिण एसिया र समग्र चीनलाई फाइदा पुर्याउने नै छ। तत्काल यसको निर्माण आरम्भ मात्र भइदिँदा पनि नेपालीले समृद्धिका सपना देख्न पाउनेछन्। तर, नेपाली पक्षले भने प्रारम्भकालदेखि नै चिनियाँ पक्षसमक्ष मात्र हात फैलाउँदै आएको छ। हालै यसै सम्बन्धमा काठमाडौंमा पाँचौं चरणको वार्ता भएको छ, जसले रेलमार्गको सम्भाव्यता अध्ययन सहमतिका आधारमा छिटै अघि बढाउने निर्णय गरेको छ। चिनियाँ नवीन रेशममार्ग बीआरआईभित्र समाविष्ट यस हिमाल वारपार रेलमार्ग बीआरआईको आशयअनुसार चिनियाँ लगानी, अनुदान, ऋण तथा प्रविधिमा हुनुपर्ने हो। तर, चीन आफैंले सम्भाव्यता अध्ययन गरिदिन सहमत भएको वार्ताबाट देखिएको छ। सम्भाव्यता अध्ययनपछि विस्तृत परियोजना प्रतिवेदन (डीपीआर) र त्यसपछि मात्र रेलमार्ग निर्माण लगानीको मोडालिटीको कुरा अघि बढ्ने छ। यसबारे केकस्ता सहमति हुने हो भविष्यले बताउनेछ। सम्भाव्यता अध्ययनपछि डीपीआर पनि चीनले नै निर्माण गरिदेओस् भन्ने पक्षमा नेपाल देखिन्छ। यसरी काम सुस्त गतिमा बढिरहेको छ। दक्षिण छिमेकीको हेपाहा प्रवृत्तिबीच पनि नेपालले तदारुकताका साथ यस रेलमार्ग या उत्तरीतर्फबाट राजमार्ग विस्तारका लागि आवश्यक पहल गरेको देखिन्न। गत असोजमा चिनियाँ राष्ट्राध्यक्ष सी चिनफिङको नेपालको राजकीय भ्रमण क्रममा राष्ट्रपति विद्यादेवी भण्डारीद्वारा आयोजित स्वागतार्थ रात्रिभोजको सम्बोधनमा समेत राष्ट्रपति भण्डारीले यसरी अभिव्यक्त गरेकी थिइन्, नेपाली जनताले केरुङदेखि काठमाडौं हुँदै लुम्बिनीसम्म रेलमार्गले जोडिएको हेर्न चाहेका छन्। रेलवे क्षेत्रमा चीनले हासिल गरेको अत्याधुनिक प्रविधि र चीनसँग उपलब्ध स्रोतसाधनको परिप्रेक्ष्यमा नेपालीको यो चाहना छिटै पूरा हुनेछ भन्ने हाम्रो विश्वास छ। भूपरिवेष्ठित राष्ट्र नेपालको सामाजिकआर्थिक विकासका लागि सीमापार रेलमार्गसँगै सम्पर्क सञ्जालले व्यापक अवसरको ढोका खुल्नेछ। त्यसैगरी राष्ट्रपति भण्डारीबाट यसै वर्ष अप्रिलमा बेइजिङमा आयोजित दोस्रो बेल्ट एन्ड रोड अन्तर्राष्ट्रिय फोरमको उच्चस्तरीय बैठकमा समेत नेपालचीन सीमापार रेलवेलगायत हिमालय वारपार बहुआयामिक सम्पर्क सञ्जालको विकासले नेपाल र चीनबीच मात्र नभई यस क्षेत्रका अन्य देशसँग समेत सम्पर्क सञ्जाललाई प्रवर्दन गर्ने धारणा व्यक्त भएको थियो। सोही क्रममा ३७ मुलुकका राष्ट्र एवं सरकार प्रमुखसम्मिलित गोलमेचपछि अठतीसबुँदे संयुक्त वक्तव्य पनि जारी गरिएको थियो। वक्तव्यमा तीन अनुसूची समेत छुट्ट्याएर बीआरआईमार्फत भइरहेका र भविष्यमा हुने सहकार्यका योजना सूचीबद्ध गरिएको थियो र सम्पर्क सञ्जालद्वारा समर्थित आर्थिक कोरिडोर तथा अरू परियोजनाका अनुसूचीको तेईसौं नम्बरमा नेपालचीन सीमापार रेलमार्गसँगै हिमालय वारपार बहुआयामिक सम्पर्क सञ्जाल समेटिएको थियो। यससँगै नेपालीले चिनियाँ रेल आउने भयो भन्ने कल्पनासमेत गर्न भ्याए। यसलाई चीनले पनि प्राथमिकतामा राखेको र पहल नेपालबाटै गर्नुपर्छ भन्ने नेपालले जानेन। जसकारण जटिल मानिएको यस रेलमार्गको निर्माण परपर धकेलिँदै गएको हो। हुन त नेपाल चीन सीमापार रेलमार्गको वीजारोपण ४० वर्षअघि नै भएको थियो। सन् १९७३ मा तत्कालीन राजा वीरेन्द्र शाहको चीन भ्रमण क्रममा अध्यक्ष माओले नेपाल र चीनबीच रेलमार्ग निर्माण गर्ने इच्छा प्रकट गरेका थिए। यसै प्रसंगलाई हाल दुवै पक्षले बारम्बार दोहोर्याउने गरेका पनि छन्। त्यस बेलासम्म चीनको तिब्बतमा रेलमार्ग बनिसकेको थिएन। चीनले तिब्बतलाई अन्य चिनियाँ सहरसँग जोड्न निर्माण गरेको छिङहाई तिब्बत रेलमार्ग सन् २००६ मा सञ्चालनमा आएको थियो। चीनले तिब्बतसम्म रेल पुर्याउने योजना बनाउँदा नेपाल त्यसबेला पक्कै अनभिज्ञ थिएन। सन् २०१४ मा ल्हासाबाट २ सय ५३ किलोमिटर विस्तार गरी त्यसलाई तिब्बतको दोस्रो ठूलो सहर सिगाचेसम्म ल्याइएको थियो। ३ हजार ७ सय मिटर उचाइमा रहेको ल्हासा र ३ हजार ८ सय मिटर उचाइमा रहेको शिगाचेमा रेल चल्न थालेपछि यसलाई आकासे रेल पनि भन्ने गरियो। तर सिगाचेबाट नेपालको रसुवागढीको सीमाछेउ केरुङसम्म जोड्न भने भौगोलिक अवस्थितिले केही समस्या र चुनौती थपेको छ। यसै २०१९ नोभेम्बर २१ मा बसेको एक बैठकले चीनले सिगाचेदेखि केरुङसम्मको रेलमार्गको सम्भाव्यता अध्ययन छिट्टै थाल्ने निर्णय गरेको छ। तिब्बत स्वशासित क्षेत्रका पार्टी सचिव वु यिङच्येसहितको टोलीले सम्बन्धित विभागसँगको तयारी बैठकपछि सम्भाव्यता अध्ययन थाल्ने निष्कर्ष निकालेको हो। यो करिब पाँच सय ४० किलोमिटर लामो सिगाचे केरुङ रेलमार्ग हालसम्मकै विश्वको सबैभन्दा जटिल रेलमार्ग मानिएको छ। यता केरुङदेखि काठमाडौंसम्मको रेलमार्ग निर्माणमा भने खासै समस्या नरहेको सम्बन्धित विज्ञहरूको भनाइ छ। पूर्वसम्भाव्यता अध्ययनअनुसार रसुवागढी नाकादेखि काठमाडौंसम्मको दूरी ७२२५ किलोमिटर हुनेछ। आयोजना सम्पन्न गर्न ९ वर्ष लाग्ने र रेलमार्गको ९८५ प्रतिशत खण्ड पुल तथा सुरुङ रहने उल्लेख छ। यस नेपाल चीन सीमापार रेलमार्ग सम्बन्धमा चिनियाँ पक्षले सन् २०१७ देखि नै प्राविधिक, भौगोलिक अध्ययन गर्दै आएको छ। सन् २०१७ मेमा नेपालचीन नवीन रेशममार्गको सदस्य बन्नुअघि सन् २०१४ मा चीनसँग सम्बन्धित प्रारम्भिक समझदारी पत्रमा हस्ताक्षर गरेको थियो। सन् २०१६ मा नेपाल र चीनबीच व्यापार र पारवहनसम्बन्धी महत्वपूर्ण समझदारी भएपछि र नवीन रेशममार्गको सदस्य बनेपछि यस विषयले तीव्रता पाएको थियो। व्यापार तथा पारवहन सम्झौतामा यस रेलमार्गलाई समावेश गरिएको थियो। सन् २०१७ देखि नै अध्ययन थालिएको यस सीमापार रेलमार्ग सम्बन्धमा सन् २०१८ जुनमा बेइजिङमा सम्झौता पत्रमा हस्ताक्षर भएको थियो। साथै सन् २०१८ डिसेम्बरमा संयुक्त रूपमा रेलमार्ग सम्बन्धमा पूर्वसम्भाव्यता अध्ययन भएको थियो। उक्त आयोजनाको प्रारम्भिक सम्भाव्यता अध्ययन चीनले आफ्नै खर्चमा गरेको थियो। नेपालले कहिले जटिल त कहिले अत्यधिक खर्चिलो र ऋणमा फस्ने रेलमार्गको रूपमा चर्चा गर्दै दिग्भ्रमित विचार र बाह्य दबाबका कारण पाइला सार्न अनकनाइरहेको अवस्था थियो। गत असोजमा चिनियाँ राष्ट्राध्यक्ष सीको भ्रमणका क्रममा काठमाडौंकेरुङ रेलमार्गको सम्भाव्यता अध्ययन गर्ने सहमति भएपछि नेपालको समृद्धिको ढोका खोल्ने अवसर देखिएको हो। चिनियाँ राष्ट्राध्यक्षको दुईदिने राजकीय भ्रमणपश्चात् नेपाल चीनद्वारा जारी संयुक्त विज्ञप्तिको पाँचौं बुँदामा चीन र नेपालको सीमापार रेलमार्ग आयोजनाको सम्भाव्यता अध्ययन गर्न समझदारी भएको उल्लेख छ। साथै आफ्नो सम्बोधनका क्रममा पनि सीले चीननेपाल सीमापार रेलमार्गको सम्भाव्यता अध्ययन सुरु गर्ने तथा केरुङदेखि काठमाडौंसम्मको सुरुङ मार्ग परियोजनालाई अगाडि बढाउन सक्रिय रहने र बढीभन्दा बढी नाका खोली हिमालय वारपार बहुआयामिक सम्पर्क सञ्जाल निर्माण गर्ने धारणा व्यक्त गरेका थिए। चीनले चीननेपाल सीमापार रेलमार्गको विकासलाई दुवै मुलुकबीचको आर्थिक तथा व्यापारिक आदानप्रदानलाई सबल पार्ने महत्वपूर्ण कडीका रूपमा लिएको छ। हरेक नेपालीले दक्षिणी हेपाहा प्रवृत्तिबाट राहतको रूपमा लिइएको यस सीमापार रेलमार्ग नेपालको आनाकानीका कारण अब नेपालको भन्दा छिमेकी मुलुक चीनको महत्वपूर्ण योजना बनेको देखिन्छ। चीनले सन् २०१७ को अगस्टदेखि नै केरुङ नाकालाई औपचारिक रूपमा तेस्रो मुलुकका लागि खुलासमेत गरेको थियो। यो रेलमार्गको निर्माणपछि ल्हासाकाठमाडौंको दूरी केही घण्टामा छोटिनेछ। यो यातायात चाँडो र सस्तो पनि हुन आउँछ। वर्षा र हिमपातमा निकै अप्ठेरो हुने सडकमा रेलमार्ग वरदान साबित हुनेछ। साथसाथै नेपाल र तिब्बतको आर्थिक तथा व्यापार क्षेत्रलाई विस्तार गर्नेछ। हिमाल छिचोलेर गरिने रेलयात्रा साँच्चै लोभलाग्दो हुने नै छ र पर्यटक तथा सामग्रीको ओसारपसारले भारतको उत्तरप्रदेश र बिहारमा चासो बढाउनेछ र समग्रमा दुई देश मात्र होइन, सम्पूर्ण क्षेत्र नै लाभान्वित हुने देखिन्छ। भूपरिवेष्ठित राष्ट्र नेपालको सामाजिकआर्थिक विकासका लागि सीमापार रेलमार्गसँगै सम्पर्क सञ्जालले व्यापक अवसरको ढोका खुल्नेछ। सन् २०१९ अक्टोबरको तथ्यांकअनुसार, चीनबाट १६ युरोपेली देशका ५३ वटा सहरमा कार्गो रेल छुट्ने गरेको छ। चीनले चाइनालाओस, चाइनाथाइल्याण्ड, जकार्ता बाङडुङ, हंगेरी सर्बियालगायतका रेलमार्गको निर्माण पनि गरिरहेको छ। नेपालका लागि नेपालचीन सीमापार रेलमार्ग एक महत्वाकांक्षी परियोजना हो।"
कहिले थामिन्छन् महिलाका आँसु ?,"राज्यकै केही सञ्चालकहरूको मिलुवा भएपछि महिलाले के न्याय पाउनु र तिनको इज्जत कसरी जोगिनु ? भारतको तेलंगाना राज्यअन्तर्गतको हैदराबाद सहरमा नोभेम्बर २७ को राति पशु चिकित्सक युवतीको अपहरणपछि सामूहिक बलात्कार र त्यसपछि हत्या हुन्छ। त्यतिले पनि नपुगेर अपराधको प्रमाण मेटाउनकै लागि शव जलाइन्छ। साढे नौ बजे रातिसम्म जीवित युवतीले पीडाको पराकाष्ठा भोगेर अन्ततः लासमा परिणत भई जल्नुपरेको थियो। आततायीमा विवेकको अंश हुने कुरा भएन, मानसिकता पनि आपराधिक रहेछ। उनीहरूलाई बलात्कार र हत्या भएमा भारतीय कानुनअनुसार मृत्युदण्ड भोग्नुपर्ने जानकारीसम्म पनि रहेनछ। तसर्थ शवलाई टाढा पुर्याई पहिचान नहुने गरी जलाएका थिए। त्यही चलाख बुद्धिमा विवेक र दया मिसाएर अप्ठ्यारो परिस्थितिमा परेकी युवतीलाई सुरक्षित घरसम्मै पुर्याइदिएको भए महानता ठहरिने थियो। पीडित युवती र उसका परिवारले ती आतातायीलाई सम्मानको नजरले हेर्ने थिए। अपराध शास्त्रसम्बन्धी विज्ञहरूका अनुसार अपराध गर्नेले उन्मुक्ति पाउँदैन। कुनै न कुनै समय अपराध गरेको खुलासा हुन्छ। त्यति मात्र होइन, अपराध गर्नेको आयु धेरै लामो पनि हुँदैन। जीवित हुन सके पनि यही कुराको पीडा र पछुतो नै अकाल मृत्युको कारण बन्न सक्छ। हैदराबादकै जस्तो अर्को हत्या घटना सन् २०१२ को १६ डिसेम्बरको राति भारतकै नयाँदिल्लीमा भएको थियो। त्यसमा मृत्युवरण गर्ने युवती डाक्टर नै थिइन्। उनको हिंस्रक मृत्युपछिको नामाकरण दामिनिवा निर्भया रह्यो। उनलाई चलिरहेको बसभित्र सामूहिक बलात्कार गरेपछि उनको पुरुष मित्र र उनलाई मरणासन्न हुने गरी कुटपिट गरियो। त्यसपछि बसबाट सडकमा फ्याँकिएको थियो। निर्भयाको मृत्युपछि भारतमा बलात्कारविरुद्ध ठूलो आन्दोलन भयो र यस्ता हिंस्रक हत्याको मुद्दामा न्यायालयद्वारा द्रूतमार्गबाट मुद्दाको किनारा हुने र मृत्युदण्डको सजायको व्यवस्था त्यहाँको कानुनमा राखिएको छ। तर कडा कानुन बहाल भएर पो के हुँदोरहेछ, त्यस्ता वारदातका घटना भारतमा क्रमशः भइरहेका छन्। भनिन्छ प्रत्येक बीस मिनेटमा भारतमा एउटी महिला बलात्कारको सिकार हुने गर्छन्। हैदराबादमा मारिने डाक्टर दिशा हाइप्रोफाइल भएरै चर्चाउपचर्चामा आएको हो अन्यथा बलात्कारपछि हत्या गर्ने र मारेर जिउँदै जलाउने जस्ता वारदात भारतमा प्रशस्त भइरहेका छन्। हैदराबादको दिशाको घटनामा प्रहरीको ठूलो लापरबाही देखिन्छ। रातको १० बजेदेखि मृतकाका परिवारले प्रहरीसँग गुहार मागेका छन् तर स्थानीय प्रहरीले आफ्नो क्षेत्र नपरेको भन्ने आधार लगाएर चासो देखाउँदैन। जब बिहानीपख जलेको लासको सूचना प्रहरी कक्षमा पुग्छ अनि मात्र प्रहरी सक्रिय हुन्छ। हाम्रो मुलुक नेपालमा पनि निर्मला पन्तको बलात्कार र हत्याकाण्डमा त्यही भएको थियो। निर्मलाकी आमाले थाना चौकीमा भन्न जाँदा प्रहरीले त्यही भने भोलि बिहान आऊ, निर्मलाको फोटो लिएर अनि मात्र खोजौंला। निर्मलाको वारदातमा एउटी १३ वर्षकी नाबालिकालाई प्रहरीले हराएको सुन्नेबित्तिकै कुनै केटासँग भागेको अनुमान गरेको थियो। भारतको हैदराबादमा दिशाको विवादमा पनि स्थानीय प्रहरीले सुरुमा सुन्नेबित्तिकै जवान महिला हराएकोमा त्यही अनुमान गरी सोही धारणा राखेको थियो। नेपाल र भारत दुवै अलगअलग मुलुक भए पनि संस्कृति र चालचलन मिल्छ। यद्यपि सार्क राष्ट्रअन्तर्गतका जति राष्ट्र छन्, करिबकरिब महिला र पुरुषबीच हुने विभेद एउटै प्रकृतिका छन्। यी राष्ट्रमा महिलाको सुरक्षा सम्बन्धमा सुरक्षा निकायको ठूलो कमजोरी देखिएको छ। महिलाको सुरक्षा भन्ने विषयमा न सरकार गम्भीर छ न त समाज। चाहे पुरुषको हो्स वा महिलाको, आमनागरिक जोसुकैको सुरक्षाको जिम्मेदारी सरकारको हो वा सरकारअन्तर्गत रहेको प्रहरीको। तर प्रहरीकै नजरमा महिला दोस्रो दर्जाका नागरिक हुन् भन्ने मान्यता रहेको पाइन्छ। यिनको पहिलो प्राथमिकता भनेको प्रधानमन्त्री तथा मन्त्री दलीय प्रभावकारी नेताकार्यकर्ता अर्थात् उच्च पदमा आसीन व्यक्ति हुन्, जसको चाकरी गर्दा भावी दिनमा केही लाभ प्राप्तिमा सहयोगको अपेक्षा रहेको हुन्छ। गरिबनिमुखाले उजुर गर्न आएमा हप्काएर थानाबाटै लखेट्छन्। त्यसपछि झन् जवान युवती हराएमा ऊ नाउ पुरुषसँग भागेको देख्ने प्रवृत्ति तिनमा कायम छ। भरसक यस्ता उजुरी सुन्न पनि चाहँदैनन्। कुनै उच्च पदाधिकारीका छोरीबुहारीको विवाद भए त्यस्तोमा चाकरीकै निम्ति पनि तरफ्दारी देखाइन्छ तर गरिब तथा पिछडिएका वर्गका हकमा विभेद गरिने हुँदा त्यसैले पनि हिजोआज नेपालमा थानाचौकीमा जनताले दबाबस्वरूप घेर्ने र नाराजुलुस निकाल्ने प्रवृत्ति विकास भएको हो। भारतको हैदराबादको दिशा बलात्कार र हत्याको वारदातले के पुष्टि गरेको छ भने कडा कानुन र मृत्युदण्डको बहालीले पनि अपराधमा कमी ल्याउन सघाउँदो रहेनछ। नयाँदिल्लीमा निर्भया बलात्कार र हत्याको वारदात भएको सात वर्ष पुगेको छ। कानुनअनुसार अदालतले त्यसमा संलग्न अपराधीलाई मृत्युददण्डको सजाय तोकेको छ। ती अभियुक्तले मृत्युदण्डको सजाय पाउने पनि छन्। तर, फेरि त्यस्तै प्रकृतिका काम गर्ने ड्राइभर, खलासी र तिनका साथीभाइ मिलेर बलात्कारको योजना बनाए, त्यसपछि हत्या गरे। निर्भयाको वारदातभन्दा एक कदम अघि बढी प्रमाण मेटाउन हैदराबादकी दिशाको लासलाई आगो लगाई नष्ट गर्ने प्रयास पनि गरेको पाइयो। दिल्लीकी निर्भयाको घटनामा भारतीय जनता देशभरि क्षुब्ध थिए, तसर्थ व्यापक आन्दोलन भयो। तर यसपटक दिशाका हत्याका अभियुक्तलाई प्रहरीले प्रमाण संकलनका क्रममा प्रहरीको पेस्तोल खोसेको र भाग्ने प्रयास गरेको आरोपमा पीडितको शरीरमा आगो लगाएको स्थानमै लगेर गोली प्रहार गरी हत्या भएको कामलाई अधिकांश भारतीय जनताले मात्र होइन, केही सांसदहरूले नै पनि सही मानेको देखियो। दिशाका सन्दिग्ध चारै अभियुक्तलाई प्रहरीले गोली हानी मारेकोमा आम जनताले हैदराबादमा मिठाइ वितरण गरे र प्रहरीलाई धन्यवाद पनि दिएका थिए। हामीले महिला हिंसाविरुद्धको सोह्रदिने अभियानको सुरुवात र विसर्जन गर्दै आएका छांै, भविष्यमा गरिरहनेछौं। तर, ठोस काम न सरकारबाट भएका छन् न त अभियानकर्ताबाट। हुन त त्यो हत्या आत्मरक्षाका निम्ति भाग्न लागेका अपराधीविरुद्ध प्रहरीले गरेको हो या होइन, त्यो निक्र्योल हुन बाँकी छ, तथापि गैरन्यायिक हत्या राम्रो होइन। यसको बानी बस्यो भने यही बहानामा एक दलको सरकारले अर्का दलका नेता आफ्ना प्रतिद्वन्द्वीलाई नास्ता नामुद गर्ने नाममा यही तरिका अपनाउन सक्छ। तसर्थ भारतमै पनि यसप्रति प्रहार र त्यसबाट आएको अभियुक्तहरूको मृत्युको आलोचना भएको छ। स्वयं सांसद र विविध दलका नेताहरूले भनिरहेका छन् अपराधको अनुसन्धान नगरी न्यायालयबाट वारदातको परीक्षण, अध्ययनअनुसन्धान नगरी गोली हानी हत्या गर्ने हो भने न्यायालयको आवश्यकता नै किन पर्यो ? तर मानिसमा देखिएको महिलाविरुद्धको अमानवीय आपराधिक व्यवहारका कारण गैरन्यायिक हत्यालाई लिएर अधिकांश भारतीय रमाए पनि। नेपालमा बलात्कारको अपराधमा मृत्युदण्डको सजाय त छैन तर जेजति सजाय पीडितको उमेर, अवस्था र सामूहिक बलात्कारमा हुने सजायबारेमा विविध सजायको व्यवस्था गरिएको छ। मुलुकी अपराध संहिता २०७४ को करणीसम्बन्धी कसुरअन्तर्गत दफा २१९ को ३ मा सजायको व्यवस्था यस प्रकार छ (क) १० वर्षभन्दा कम उमेरकी बालिका, पूर्ण अशक्त, अपांगता भएका वा सत्तरी वर्षभन्दा बढी उमेरका महिला भए जन्मकैद, (ख) दस वर्ष वा दस वर्षभन्दा बढी चौध वर्षभन्दा कम उमेरकी बालिका भए अठार वर्षदखि बीस वर्षसम्म, (ग) चौध वर्ष वा चौध वर्षभन्दा बढी सोह्र वर्षभन्दा कम उमेरकी बालिका भए बाह्र वर्षदेखि चौध वर्षसम्म, (घ) सोह्र वर्ष वा सोह्र वर्षभन्दा बढी अठार वर्षभन्दा कम उमेरकी महिला भए दस वर्षदेखि बाह्र वर्षसम्म, (ङ) अठार वर्ष वा अठार वर्षभन्दा बढी उमेरकी महिला भए सात वर्षदेखि दस वर्षसम्म। त्यस्तै दफा ७ अनुसार सामूहिक रूपमा जबर्जस्ती करणी गरेमा वा ६ महिनाभन्दा बढीको गर्भवती, अशक्त, अपांग, शारीरिक वा मानसिक रूपमा अस्वस्थ महिलालाई वा हातहतियार देखाई जबर्जस्ती करणी गरेमा उपदफा (३) मा लेखिएको सजायमा थप पाँच वर्षसम्म कैद सजाय हुने व्यवस्था छ। तर, पूर्ण अशक्त अपांगता भएकी महिला भएमा उपदफा (३) को खण्ड (क) बमोजिमको सजाय हुनेछ। यद्यपि उपरोक्त कानुनअनुसार सजाय भइहाले पनि ज्यादाजसो त्यस्ता मानिस फसेका हुन्छन् जो गरिब हुन्छ, जो आर्थिक रूपमा कमजोर छ, जो व्यक्ति तागतवाला र सम्पन्न हुन्छ त्यस्ता व्यक्ति न्यून संख्यामा कानुनबमोजिमको कारबाहीमा पर्छन्। हिजोआज केही सत्तावरिपरिका उच्च पदस्थ व्यक्ति तथा केही सत्तासँग नजिक भएका सन्तमहन्त पनि बलात्कारका विवादमा मुछिएका छन्। महिलाविरुद्ध बलात्कारको वारदात हुने कारण महिलाको जतिसुकै ठूलो हैसियत भए पनि तिनको हैसियतलाई अवमूल्यन गरी समाजले हेर्नु। अथवा महिला भनेका भोग्यवस्तुका रूपमा मूल्यांकन गर्नु। महिलाप्रति पुरातन पितृसत्तात्मक अवधारणा राखी सोही व्यवहार गर्न खोजनु। तथापि संसारमा अहिले ठूलो परिवर्तन आएको छ। महिलाले पनि अबको युगमा पुरुषसरह शिक्षा हासिल गरेका छन्। पुरुषसरह काम गरेका छन्। कामको दायित्व मात्र होइन, छोराछोरीको भविष्यको जिम्मा लिएर सेवा र घरपरिवारको दोहोरो भूमिका बोकेर अघि बढेका छन्। हर क्षेत्रमा पुरुषसरह काँधमा काँध मिलाएर कार्य गरेको कतिपय उदाहरणमा महिला सफल भएको देखिन्छ। यसरी कार्यरत परिस्थितिमा एउटी एकल महिलाले मध्यरातमा सन्तान बिरामी हुँदा बोकी अस्पताल पुर्याउनुपर्यो। नर्सले आधारातको अवधिसम्म सेवा गरेर वासस्थानमा फर्कनुपर्ने हुन सक्छ। आधा रातसम्मको सेवा धेरैको हुन सक्छ र हिजोआज समयसापेक्ष यो काम गर्छु, यो काम गर्दिन भन्न मिल्दैन किनकि रोजगारको प्रश्न हुन्छ। सबै ठाउँमा आफूले भनेजस्तो सहुलियतको सेवा मिल्न पनि कठिन हुन्छ। आम जनताको सुरक्षा राज्यको दायित्वभित्र पर्छ। राज्यले कमजोर वर्गको सुरक्षाको प्रबन्ध गरिदिएको अवस्थामा वा लैंगिक समानताको सन्दर्भमा सुरक्षाकर्मीलाई तालिम दिई संवेदनशील क्षेत्रमा सुरक्षार्थ खटाएको अवस्थामा दुखान्त घटनामा न्यूनीकरण आउने थियो। हैदराबादमा दिशामाथि जे नहुनुपर्ने थियो, भयो। उनको स्कुटर बिग्रिएको स्थानमा कुनै महिला सुरक्षाकर्मीको उपस्थिति भएको भए उनलाई तिनको सहयोग लिन सरल हुने थियो। तथापि पुरुष प्रहरी जवान नै त्यहाँ भइदिएको भए, उसले महिला हिंसा सुरक्षाप्रति तालिम पाएको र लैंगिक समानताबारेमा जानिफकार भइदिएको भए महिलाको अप्ठेरो परिस्थिति देखेर सम्भवतः सहयोग पुर्याउने थियो वा सहयोगको आदानप्रदान हुन सम्भव हुने थियो। त्यति मात्र नभई दिशालाई जुन किसिमका मानिसले घेरेका थिए, सुरक्षाकर्मीले पहिचान गरी चासो राख्ने थियो, यस्तो दुःखदायी घटना हुने थिएन। संसारका सुरक्षित मुलुकमध्येमा पर्ने एसियाकै सिंगापुर यस्तो देश छ, जहाँ महिला एक्लै रातिसम्म घुम्न सक्छन्। त्यसैले त्यहाँको पर्यटन व्यवसाय उत्कृष्ट छ। त्यसको कारण हो मजबुत सुरक्षा व्यवस्था। ट्याक्सी अविवाहितले चलाउन पाउँदैनन्। ट्याक्सी ड्राइभरले तीस वर्ष नाघेको हुनैपर्छ। अलिकति गल्ती गरेमा लाइसेन्स खोसिने डर रहन्छ। हामी महिला हिंसाविरुद्धको सोह्रदिने कार्यक्रम मनाइरहेका छौं। यस्ता कार्यक्रम प्रत्येक वर्ष मनाइँदै आइएको छ। यी कार्यक्रम महिलाले नै नेतृत्व गरेका संघसंस्थाबाट सञ्चालन हुने गरेका छन्। हामी उही महिलाका दैनिक कष्ट, असमानता र हिंसाका भोगाइ र सामाजिक विभेदबारेमा प्रतिवर्षजस्तो चित्रण गरी छलफल गर्ने गर्छांै। प्रतिवर्ष हिंसाका घटना ओरालो लाग्नुभन्दा बढी उकालो लागेको देखिन्छ। त्यसैबारेमा दुःख प्रकट गर्दै क्षणभर सरकार, सुरक्षा निकाय अपराधीको आलोचना गर्छांै। सरकारका पदाधिकारीले पनि समारोहमा सामेल भई कति प्रगति भयो, कति योजना सफलअसफल भए र आगामी दिनका लागि कागजी योजना भट्याइने नै छ। यसरी नै हामीले महिला हिंसाविरुद्धको सोह्रदिने अभियानको सुरुवात र विसर्जन गर्दै आएका छांै, भविष्यमा गरिरहनेछौं। तर, ठोस काम न सरकारबाट भएका छन् न त अभियानकर्ताबाट। जब सरकारी र गैरसरकारी सबै क्षेत्रबाट बल गरी तयार गरेको योजना तथा कर्यक्रम सालबसाली हुने बजेटको खर्चबाट हिंसा घट्नुको सट्टा बढिरहेको हुन्छ भने त्यसको के उपादेयता ? हाम्रा भारी संख्यामा ग्रामीण क्षेत्रमा बस्ने महिलाको स्तर उन्नतिका निम्ति शिक्षा, रोजगार र स्वास्थ्य र सुरक्षा सेवा सम्बन्धमा व्यापक व्यवस्था हुनुपर्ने आवश्यकता छ, त्यो हुन सकेको छैन। रोजगारका नाममा खडा भएका वैदेशिक रोजगारले महिलालाई बरु धोका दिएको छ, राहत दिएको छैन। स्वयं मुलुकभित्रका नेपाली दलालले आफ्नै चेलीको इज्जत लुटेर ललाइफकाइ गरी झुक्याएर बेचेका छन्, जसका बारेमा कारबाही हुँदैन। पीडिताले न्यायपूर्ण क्षतिपूर्ति पनि पाउँदैन। राज्यकै केही सञ्चालकहरूको मिलुवा भएपछि महिलाले के न्याय पाउनु र तिनको इज्जत कसरी जोगिनु ?"
"सडक, सवारी र सभ्यता","मानवीय बानी निश्चित समयको अभ्यासपश्चात् व्यवहार बन्छ। मानवीय व्यवहारले संस्कारको रूप लिन्छ र त्यो दीर्घकालमा सामाजिक सभ्यताका रूपमा स्थापित हुन्छ। सडक, सवारी र यातायात व्यवस्था पनि त्यही रूपमा हाम्रो संस्कार र सभ्यताका रूपमा स्थापित भएको छ, जहाँ सडक भनेर असुरक्षित, सभ्यताविहीन र कठिन यात्राको संकेत गर्छन् भने सवारी र यातायात भनेका समयको ख्याल नभएका, क्षमताभन्दा बढी यात्रु बोक्ने, सकेसम्म बढी भाडा असुल गर्ने, दुर्घटना निम्त्याउने आदि सांकेतिक पहिचान र पर्याय बनेका छन्। नेपालको संविधानको धारा ४४ मा उपभोक्ताको हकअन्तर्गत प्रत्येक उपभोक्तालाई गुणस्तरीय वस्तु तथा सेवा प्राप्त गर्ने हक र गुणस्तरीय वस्तु वा सेवाबाट क्षति पुगेका व्यक्तिलाई कानुनबमोजिम क्षतिपुर्ति पाउने हकको व्यवस्था गरेको छ। त्यस्तै संविधानको धारा ३० ले स्वच्छ वातावरणको हकअन्तर्गत प्रत्येक नागरिकलाई स्वच्छ र स्वस्थ वातावरणमा बाँच्न पाउने हकको व्यवस्था गरेको छ। यसका अतिरिक्त धारा ५१ राज्यका नीतिहरूभित्र नागरिकका आधारभूत आवश्यकतासम्बन्धी नीतिअन्तर्गत यातायात सुविधामा नागरिकका सरल, सहज र समान पहुँच सुनिश्चित गर्दै यातायात क्षेत्रमा लगानी अभिवृद्वि गर्न र वातावरणअनुकूल प्रविधिलाई प्राथमिकता दिँदै सार्वजनिक यातायातलाई प्रोत्साहन र निजी यातायातलाई नियमन गरी यातायात क्षेत्रलाई सुरक्षित, व्यवस्थित र अपांगता भएका व्यक्तिअनुकूल बनाउने कुरा बोलेको छ। सडकको लेभल तथा ग्रेडिङ अथवा एकनासको सडकको तहले सवारीलाई निर्धारित गतिमा चलाउन मद्दत गर्छ, उबडखाबड सडक भयो भने स्तरीय सवारीले पनि सुरक्षा प्रदान गर्न सक्दैन। संवैधानिक र कानुनी प्रबन्धहरू हुँदाहुँदै पनि हाम्रा सडक, राजमार्ग, सवारी र यातायात व्यवस्थाले संस्कार र सभ्यताको प्रदर्शन गरेका छन् कि छैनन् र नागरिकले सुरक्षित रूपमा समयमा यातायात सुविधाको उपयोग गर्न पाएका छन् कि छैनन् भन्ने कुराले महत्व राख्छ। हाम्रा सडक र सवारी सेवा र सुविधाको बदला संकट र त्रास तथा जनता मार्ने सरकारी पासो त बनेका छैनन्? चिन्तन, बहस र सुधार गर्नुपर्ने बेला आएको छ। यातायात सभ्यताका सर्वाधिक महत्वपूर्ण विषय सडकका मापदण्ड र स्तरीयता हुनुपर्छ। पूर्वपश्चिम राजमार्ग नै निर्बाध रूपमा तोकिएको समयमा गन्तव्यमा पुग्न सकिने मापदण्ड गुमाइसकेको छ। सडक र राजमार्ग भएपछि छेउमा बस्ती र बजार हुनैपर्ने अवस्थाले भविष्यमा यही चौडाइको राजमार्ग समयमा पार गर्न ठूलो उपलब्धिजस्तो प्रतीत हुनेछ। नयाँ खुलेका बाटा र मार्गहरू कमजोर प्राविधिक विश्लेषणका आधारमा र अझ ग्रामीण सडकहरू डोजर इन्जिनियरिङका भरमा तयार भएका छन्। ठूला सडकहरूमा फरक सवारी साधनका लागि फरक लेन, लेनअनुसारको सवारी गति दर, व्यस्त चोक र बस्तीहरूमा अन्डरपास र फ्लाइओभर, अनधिकृत सवारी, मानिस र जनावरबाट अनतिक्रम्य सडकले मात्र समयमा सुरक्षित यात्रा प्रदान गर्न सक्छ। साथै सडकको लेभल तथा ग्रेडिङ अथवा एकनासको सडकको तहले सवारीलाई निर्धारित गतिमा चलाउन मद्दत गर्छ, उबडखाबड सडक भयो भने स्तरीय सवारीले पनि सुरक्षा प्रदान गर्न सक्दैन। यातायात सभ्यताको अर्को महत्वपूर्ण पक्ष भनेको सवारीको स्तरीयता र मापदण्ड हो। निश्चित समयावधिको सवारी साधनलाई निश्चित राजमार्गमा चलाउन पाउने वा नपाउने गरी व्यवस्थित गर्न सकिन्छ। निश्चित समयमा सवारी साधनको मर्मतसम्भार भएको ग्यारेन्टी गर्ने र मापदण्डमा नरहेका सवारी साधनलाई कडा प्रकृतिको सजाय र दण्डको प्रबन्धबाट लापरबाही र हेल्चेक्य्राईं कम गर्न सकिन्छ। निश्चित सहर र रुटमा चल्ने सवारीका लागि सवारीका अग्रभागमा अलिपरबाट समेत देखिने गरी विद्युतीय रुट नम्बर राखेर यात्रुलाई सहज बनाउन सकिन्छ। साथै सवारी साधनको कलर वा रङलाई पनि सवारी साधनको प्रकृतिअनुरूप स्तरीयता र सौन्दर्य प्रदान गर्न सकिन्छ। सवारी सभ्यताका लागि सवारी कर्मचारी विशेषगरी सवारी चालकको क्षमता र सभ्यता महत्वपूर्ण हुन्छ। सवारी साधनको प्रकृतिअनुरूप चालकका उमेर, योग्यता र सीप निर्धारण गर्नुपर्छ। बीसबर्से ठिटोलाई टिफर चलाउन दिएपछि मोटरबाइक र स्कुटरलाई नउछिनी उसको मनले मान्दैन, अनि दाइँ लगाउँदै हुइँकिन्छ। निश्चित रुटमा सवारी चलाउन त्यही रुटमा सवारी चलाइरहेका चालक मात्र प्रयोग गर्नुपर्ने बाध्यकारी व्यवस्था हुनुपर्छ। विशेषगरी नयाँ ठाउँमा भ्रमण, धार्मिक यात्रा, पिकनिक वा विवाहमा जाँदा धेरै दुर्घटना भएका उदाहरण छन्। सवारी चालक, सहचालक र परिचालकलाई सुरक्षित सवारीसम्बन्धी तालिमको अनिवार्यता गर्नुपर्छ। यातायात सभ्यताको पहिचान भनेको यात्रुको स्वास्थ्य, सुरक्षा र सरसफाइ हुनुपर्छ। यात्रुहरूलाई शौचादी कर्मका लागि उपयुक्त सरसफाइसहितका शौचालय, स्नानघर, खाजा तथा खाना घरको प्रबन्ध निश्चित दूरीमा हुनुपर्छ। साथै यात्रुलाई सामान्य बिरामीको अवस्थामा उपचार हुनसक्ने गरी प्राथमिक उपचारका सामाग्री सवारीमा हुनुपर्छ र विशेष स्थानहरूमा राजमार्ग अस्पतालको स्थापना सहयोगी हुनेछ। सवारी साधन आफैंमा स्तरीय देखिने, सरसफाइले युक्त, धुलो र धुवाँमुक्त हुन आवश्यक हुन्छ। सवारीभित्र फोहोर राख्नका लागि डस्टबिन प्रयोग गर्ने बानी विकास गर्नुपर्छ, यात्रुले प्रयोग गरेका बोतल र प्लास्टिकलगायतका सामग्री सवारीबाट बाहिर फाल्दा दुर्घटनाका खतराका साथै सडक सभ्यतामा स्खलन भएको छ। राजमार्ग वा सडक सभ्यताका लागि सडक सौन्दर्य नयाँ विषय होइन। सडक र राजमार्गमा उचित सरसफाइ कायम गर्ने व्यवस्था मिलाउनुपर्छ। सडकको साइडमा हरियाली र सौन्दर्यकरणले यात्रालाई सुगम बनाउँछ र त्यसले राजमार्गमा पर्यटकीय महत्व बढाउँछ। सडकको निश्चित दूरीमा मनमोहक पार्क, निश्चित मापदण्डअनुरूप सौन्दर्ययुक्त मौसमअनुकूलका फूलहरू, फलहरू र बिरुवाहरूले यात्रामा फरक अनुभूति दिन्छ र समयलाई रमाइलोमा रूपान्तरण गर्छ। सवारी र यातायातको सभ्य संस्कृति विकास गर्न यातायात व्यवहार र संस्कारमा रूपान्तरण जरुरी छ। यातायात कर्मचारीका भाषा, संस्कार र सभ्यताले यात्रालाई सहज अथवा विरक्त बनाउँछ। सवारी साधनको सफाइ र आकर्षकताले यात्रु मोहित हुन्छन्। सार्वजनिक सवारी साधनमा आफूखुसी कसैलाई लक्षित गरी वा लैंगिक वा अन्य हिंसाजन्य अभिव्यक्ति लेख्न रोक लगाउनुपर्ने अवस्था छ। सवारी साधनमा के मात्र लेख्ने र त्योबाहेक लेख्न नपाउने गरी कडाइ आवश्यक देखिन्छ। यात्रुको समेत सचेतना र सकारात्मक संस्कार र सभ्यताले यातायात सभ्यता बढाउन सहयोग गर्छ। सडक तथा सवारी दुर्घटनाले हाम्रो सवारी तथा यातायात सभ्यतालाई सदैव गिज्याइरहेको छ। सवारी दुर्घटनाबाट हुने जनधनको क्षति अन्य प्रकारका दैवी र प्राकृतिक विपत्तिको क्षतिभन्दा ठूलो छ। सवारीका लागि स्तरीय सडक नहुनु, समयमा सडकको मर्मतसम्भार नहुनु, गुणस्तरका सवारी साधन सञ्चालन नहुनु, सवारी कर्मचारीको योग्यता, अनुभव, सीप र व्यवहारजन्य कमजोरी, अस्वस्थ व्यावसायिक प्रतिस्पर्धा, जनसचेतनामा कमी, नियामक निकायको कमजोर भूमिकालगायतले बर्सेनि सवारी दुर्घटना बढ्दो छ। दुर्घटना न्यूनीकरणका उपायहरू अवलम्बन गरी एकातर्फ जनधनको क्षतिलाई घटाउनु आवश्यक छ भने अर्कातर्फ सुरक्षाको प्रत्याभूतिका माध्यमबाट सवारी तथा यातायात सभ्यताको प्रवर्धन गर्नुपर्नेछ। (पाण्डे प्रदेश ५ का मुख्यमन्त्री तथा मन्त्रिपरिषद्को कार्यालयका सचिव हुन्।)"
मनाङको सुखद सुरुआत,"काठमाडौं : साबिक विजेता मनाङ मस्याङ्दी क्लबले सहिद स्मारक ए डिभिजन लिग फुटबलमा विजयी सुरुआत गरेको छ। दशरथ रंगशालामा बुधबार भएको खेलम मनाङले विभागीय टोली नेपाल एपीएफ क्लबलाई २० गोलले हरायो। मनाङले दुवै गोल पहिलो हाफमा गरेको थियो। मनाङको जितमा विमल राना नायक बने। दुई गोल गरेका विमलले २८औं मिनेटमा खाता खोलेका थिए। विमलले जजित श्रेष्ठको पासमा पोस्ट् नजिकबाट हेट गोल गरेका थिए। ६ मिनेट लगत्तै दोस्रो गोल गरेका विमलले डीबक्स भित्र घम्साघम्सीबीच पाएको बलमा जाली चुमाएका थिए। खेलको म्यान अफ दी म्याच भएका उनले १० हजार रुपैयाँ पुरस्कार पाए। मध्यभागमा आकर्षक फुटबल खेलेको एपीएफको फिनिसिङ पक्ष कमजोर बन्यो। पहिलो हाफमा तीनवटा गोलको मौका गुमाएको एपीएफले दोस्रो हाफमा पनि गोल गर्न सकेन। दोस्रो हाफमा मनाङलाई दबाब दिएको एपीएफले अन्नतः गोलरहित हारमा चित्त बुझायो। जितसँगै मनाङले तीन अंक बनाएको छ। खेलपछि मनाङका प्रशिक्षक धनेश्वर प्रजापतिले पहिलो खेलमा सोचेजस्तै नतिजा आएको बताए। हामीले तीन अंकका लागि खेलेका थियौं। त्यसमा सफल भएका छौं। मनाङले अझै आफ्नो खेल खेल्न सकेको छैन। एपीएफले पनि राम्रो खेल्यो। दोस्रो हाफमा रक्षात्मक खेल खेल्दा केही दबाब झेल्यौं। मनाङको लक्ष्य उपाधि रक्षा गर्ने हो। मनाङका स्टार खेलाडीहरूले छाडेका छन्। तर पनि भएका खेलाडीलाई मनाङले स्टार बनाउनेछ। आगामी खेलमा सुधार गर्दै जानेछौं, धनेश्वरले भने। एपीएफका प्रशिक्षक राजेन्द्र तामाङले खेल राम्रो भए पनि गोल गर्न नसक्नु कमजोरी रहेको बताए। मनाङ बलियो टोली हो। ब्रान्डले गर्दा पनि विपक्षी झस्कन्छन्। तर मनाङको खेल ठीकै थियो। एपीएफका खेलाडीमा अनुभवको कमीले गर्दा मौकाको सदुपयोग गर्न सकेनन्। दोस्रो हाफमा राम्रो खेले पनि गोल भएन। खेलाडी फिट रहेकाले आगामी खेलमा राम्रो गर्नेछौं, राजेन्द्रले भने। यसैगरी एन्फा कम्प्लेक्स सातदोबाटोमा भएको थ्रीस्टार र जाउलाखेल क्लब बीचको ललितपुर डर्बी बराबरीमा सकिएको छ। जाउलाखेलले बलियो प्रतिद्वन्द्वी थ्रीस्टारलाई गोलरहित बराबरीमा रोक्दै अंक बाँडेको हो। प्रतिस्पर्धात्मक बनेको खेलमा दुवै टोलीले राम्रा अवसर गुमाएका थिए। जाउलाखेलका गोलरक्षक टेकेन्द्र थापा म्यान अफ दी म्याच भए। उनले १० हजार रुपैयाँ पुरस्कार पाए। खेलपछि थ्रीस्टारका प्रशिक्षक मेघराज केसीले नतिजाबाट आफू सन्तुष्ट नरहेको बताए। खेलाडीले आज ठीकै खेले। पहिलो पटक लिग खेलेका खेलाडीले राम्रो खेलेका छन्। पाएको मौकामा गोल गर्न नसक्दा बराबरीमा चित्त बुझाउनु पर्यो, मेघराजले भने। जाउलाखेलका प्रशिक्षक नरेश थापाले जित्नुपर्ने खेल बराबरीमा चित्त बझाउनु परेको बताए। थ्रीस्टारको खेल हेर्दा हामीले जित्नुपर्ने अवस्था थियो। लगातार मौका पाएर पनि गोल भएन, नरेशले भने। उनले लिग भएकोले आगामी खेलमा सुधार गर्ने पनि बताए।"
आदर्शको रोमाञ्चक जित,"भक्तपुर : ब्रिजवाटर कप पुरुष फुटबल प्रतियोगिताको बुधबार भएको खेलमा आदर्श जनप्रेमी मावि र न्यु मिलेनियम कलेजले प्रतिस्पर्धात्मक जित हात पारेका छन्। ब्रिजवाटर इन्टरनेसनल कलेजद्वारा आयोजित उक्त प्रतियोगितामा आदर्श जनप्रेमी र न्यु मिलेनियम दुवै टाइब्रेकरमा विजयी भएका हुन्। जितसँगै दुवै टोली प्रिक्वार्टरफाइनलमा पुगेका छन्। आदर्श जनप्रेमी र श्रमिक शान्ति माविबीच भएको निर्धारित ८० मिनेटको खेल एकएक गोलको बराबरीमा सकिएको थियो। त्यसपछि सुरुआती पाँचपाँच पेनाल्टी प्रहारमा दुवै टिम सफल भएका थिए। आठआठ गोलसम्मको पेनाल्टी बराबर भएपछि नवौं प्रहारमा भने श्रमिक शान्ति असफल भयो। त्यसपछि जनप्रेमीले जित हात पारेको थियो। उक्त खेलमा आदर्श जनप्रेमीका गोलरक्षक पारस खत्री म्यान अफ दी म्याच घोषित भए। अर्को खेलमा न्यु मिलेनियमले कस्तुभ एकेडेमीलाई टाइब्रेकरमै ३० गोलले हरायो। निर्धारित ८० मिनेट गोलरहित बराबरीमा सकिएपछि हारजितको निर्णय पेनाल्टी सुटआउटबाट निकालिएको थियो। पेनाल्टी सुटआउटमा कस्तुभका कुनै पनि खेलाडीले गोल गर्न सकेनन्। न्यु मिलेनियमका तीन खेलाडीले पेनाल्टी प्रहारमा गोल गरे। उक्त खेलमा न्यु मिलेनियमका विशाल सुनार म्यान अफ दी म्याच घोषित भए। अर्को खेलमा साइपाल एकेडेमीले भीमेश्वर एकेडेमीलाई ३० गोलले हराउँदै प्रिक्वार्टरफाइनलमा स्थान पक्का गर्यो। साइपालका लागि अस्मित घिमिरे, श्रीजन गौतम र बचन क्षेत्रीले एकएक गोल गरे। उक्त खेलमा साइपालका सन्दीप लामा म्यान अफ दी म्याच घोषित भए। बिहीबार पनि तीन खेल हुने जानकारी आयोजक ब्रिजवाटर कलेजका प्रिन्सिपल तेज श्रेष्ठले दिए।"
बराबरीमा सकिएको त्यो एल क्लासि,"बार्सिलोना : स्पेनिस ला लिगामा बहुचर्चित एल क्लासिको भिडन्त बराबरीमा सकिएको छ। बार्सिलोनाको घरेलु मैदान नोउ क्याम्पमा बिहीबार सम्पन्न उक्त खेलमा दुवै टोलीले गोल गर्न सकेनन्। उक्त नतिजापछि अंकतालिकामा बार्सिलोनाले आफ्नो अग्रता कायमै राखेको छ। बार्सिलोनासँग बराबरीमा रोकिएको रियल म्याड्रिड गोलअन्तरका आधारमा तालिकाको दोस्रो स्थानमा छ। एल क्लासिको भिडन्तमा रियल म्याड्रिडका लागि सन् २०११ को डिसेम्बरयता यो सबैभन्दा निराशाजनक नतिजा हो। यसबीचमा खेलिएको सातवटा एल क्लासिको भिडन्तमा रियल म्याड्रिडले एउटा पनि जित निकाल्न सकको छैन। सातमध्ये चार खेलमा पराजित भएको रियल म्याड्रिड तीन खेलमा भने बराबरीमा रोकिएको छ। बार्सिलोनाका स्टार अर्जेन्टिनी खेलाडी लियोनल मेसीले यो एल क्लासिकोमा पनि खासै जम्न सकेनन्। रियल म्याड्रिडविरुद्घको पछिल्ला चार खेलमा उनले गोल गर्न सकेका छैनन्। रियल म्याड्रिडका कप्तान सर्जियो रोमोसका लागि भने यो खेल विशेष रह्यो। उनी सबैभन्दा बढी एल क्लासिको खेल्ने खेलाडी बनेका छन्। रामोले खेलेको एल क्लासिको संख्या ४३ पुगेको छ। मानोलो सान्चिज, फ्रान्सिस्को जेन्टो, जाभी र मेसीले ४२४२ वटा एल क्लासिको खेलेका छन्। रियल म्याड्रिडका प्रशिक्षक जिनेदिन जिदान नोउ क्याम्पमा खेलिएको पछिल्ला पाँच खेलमा अपराजित रहँदै आएका छन्। यसबीचमा उनले दुई खेलमा जित र तीन खेलमा बराबरीको नतिजा निकालेका छन्। बार्सिलोनाको मैदानमा पाँच खेलमा अपराजित रहने उनी रियल म्याड्रिडका पहिलो प्रशिक्षक पनि बनेका छन्। सन् २००२ को नोभेम्बरयता गोलरहित बराबरीमा सकिएको यो पहिलो एल क्लासिको भिडन्त पनि हो। ला लिगामा सबै टोलीले १७१७ खेल खेलिसक्दा ३६ अंकसहित बार्सिलोना पहिलो र समान अंक हात पारेको रियल म्याड्रिड दोस्रो स्थानमा छन्। तेस्रो स्थानमा आसीन सेभिलको ३१ अंक छ।"

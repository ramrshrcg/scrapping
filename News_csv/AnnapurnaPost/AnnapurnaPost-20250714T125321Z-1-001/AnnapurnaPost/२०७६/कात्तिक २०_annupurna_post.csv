शीर्षक,विवरण
के दोस्रो शीतयुद्ध सुरु भएको हो ?,"शक्तिशाली राष्ट्रहरू अन्तरमुखी हुँदा र झर्दो राष्ट्रवादले सबैलाई पिरोल्दा नेतृत्वका नाममा प्रजातन्त्रका आधारभूत मान्यता र मूल्य कमजोर हुँदै गइरहेका छन् ३० वर्षअघि बर्लिनको पर्खाल ढल्यो। दोस्रो विश्व युद्धको (१९३९१९४५) समाप्तिसँगै युरोप विभाजन भएको थियो, बर्लिन वाल युरोप विभाजनको प्रतीक त थियो नै, विश्वलाई दुई ध्रुवमा विभाजन गर्ने अस्त्र पनि। यो विभाजनसँगै शीतयुद्धको बीउ रोपिएको थियो, त्यसैले वर्लिनको पर्खाल भत्किनु भनेकै शीतयुद्धकै समाप्ति थियो। बीसौं शताब्दीको पहिलो भाग दुई विश्वयुद्धका कारण हिंसा र विध्वंसले भरिएको रक्तपातपूर्ण थियो भने दोस्रो भाग (सन् १९८९ सम्म) शीतयुद्धबाट ग्रसित रह्यो। शीतयुद्ध (१९४६१९८९ सम्म) वास्तविक। ठूलो स्केलका लडाईं नभए पनि दुई महाशक्ति राष्ट्रहरू संयुक्त राज्य अमेरिका र तत्कालीन सोभियत संघबीच तीव्र प्रतिस्पर्धा र वैरभावले गहन रूप लिएको थियो। वैरभाव यति उच्च थियो कि महाशक्तिहरूबीच युद्धको खतरा रहिरह्यो। त्यसैले शीतयुद्धको अन्त्य महायुद्धकै अन्त्यजस्तो थियो। शीतयुद्धको अन्त्य बीसौं शताब्दीको परिवर्तन रूपान्तरण गर्ने महत्वपूर्ण घटनाकै रूपमा लिइन्छ। शीतयुद्धमा अमेरिका, पश्चिम युरोप, पूर्वी एसिया जापानलगायत र मध्यपूर्वका केही देश एकातिर थिए भने सोभियत संघ, पूर्वी युरोप र चीन अर्कोतिर थिए। अमेरिकाले स्वतन्त्र, प्रजातान्त्रिक खेमाका देशहरूको नेतृत्व गरेको थियो भने सोभियत संघले समाजवादी भनिने कम्युनिस्ट मुलुकको नेतृत्व गरेको थियो। अमेरिकाको नेतृत्वमा उत्तर एटलान्टिक सन्धि संगठन थियो भने सोभियत संघले वार्सा प्याक्टको नेतृत्व गरेको थियो। हातहतियारको होडबाजी चल्यो, दुवैले आणविक हतियार राखे पनि वास्तविक लडाईं भएन, तेस्रो विश्वयुद्ध हुन पाएन। आआफ्नो विचार, शक्ति र प्रभाव बढाउन जासुसी गतिविधि बढाउने, जानाजानी ध्वंसात्मक काम गराइरहने, प्रोपोगाण्डा गराइरहने, एक अर्कालाई कसरी हुन्छ होच्याउने काम भने भइरहे। आर्थिक नाकाबन्दी शीतयुद्धको अर्को शस्त्र थियो। क्युवान मिसाइल संकटले विश्वलाई नै संकटमा पुर्याएको थियो। क्युवा,ताइवान, कोरियाली महाद्वीप, इन्डो चाइना क्षेत्र, भियतनामलगायत अफगानिस्तानमा प्रोक्सी वार भए। युरोपमा कुनै लडाईं नभए पनि पूर्वी जर्मनी १९५३, हंगेरी १९५६, चेकोस्लोभाकिया १९६८ मा भएका विद्रोहहरूलाई मस्कोले दबाएका थिए। शीतयुद्धको भूराजनीति हेर्दा यसको थिएटर (रंगमञ्च) केन्द्रीय युरोप र चीनको वरिपरि रह्यो। यो थिएटरमा अमेरिका, सोभियत संघ र चीनका बीच सैनिक प्रभाव र प्रभुत्वका लागि प्रतिस्पर्धा रह्यो। १९४७ देखि सुरु भएको शीतयुद्धको चरम सीमा १९५० देखि १९६३ सम्म देखियो। आआफ्नो प्रभाव क्षेत्र बढाउन शक्ति राष्ट्रहरूको होडबाजी चलि नै रह्यो। यसबीचमा भियतनाम उत्तर र दक्षिणका बीच सिभिल वार हुँदा अमेरिकाले दक्षिण भियतनामलाई साथ दियो। भियतनाम युद्धमा ५८ हजार अमेरिकी सैनिकले ज्यान गुमाए भने २०३० लाख भियतनामी मारिए। प्रभाव क्षेत्र बढाउने क्रममा , , ,  जस्ता उपाय पनि अपनाइए। चाणक्य कूटनीतिक शैलीमा भन्ने हो भने साम, दान, दण्ड, भेद के अपनाउँदा आफ्नो स्वार्थ सिद्ध हुने र प्रभाव बढ्ने हुन्छ प्रयोगहरूमा ल्याइयो। अमेरिकाले युद्धबाट ध्वस्त भएका ठाउँको पुनर्निर्माण र पुनस्र्थापनाको पहल गर्यो। कनेक्टिभिटिलाई पनि प्रोत्साहन गर्यो शीतयुद्ध कालमा झैं। अमेरिकाले मार्सल प्लान, प्वाइन्ट फोर प्रोग्राम (  )      जस्ता कार्यक्रम लागू गर्यो। अमेरिकाले कमजोरलाई सहयोग गरेर बलियोविरुद्ध काम गर्ने रणनीति अपनायो। यसै रणनीतिअन्तर्गत अमेरिकाले चीनसँग सम्पर्क बढाउने पहल गर्यो र सोभियत संघविरुद्ध चीनलाई प्रयोग गर्ने रणनीति सुरु। सन् १९४९ को कम्युनिस्ट क्रान्तिपछि रुस र चीन वैचारिक सामीप्यतामा आए। माओसेत्तुङको चिनियाँ जनताको विजय भएको घोषणा बाबजुद अमेरिकालगायत पश्चिमी देशले ताइवानमा सीमित हुन पुगेको च्याङ काई सेक सरकारलाई मान्यता दिइरहे। कम्युनिस्ट चीन संयुक्त राष्ट्र संघको सदस्यताबाट पनि वञ्चित रह्यो। चीनलाई अलग राख्ने पश्चिम नीति चलिरहँदा पनि नेपालका प्रधानमन्त्री विश्वेश्वरप्रसाद कोइरालाले १९६० मा संयुक्त राष्ट्र संघको पन्ध्रौं महासभालाई सम्बोधन गर्दै संयुक्त राष्ट्र संघमा चीनको सदस्यता हुनैपर्ने जोडदार आह्वान गरे, विश्व समुदायसमक्ष। बीपी कोइरालाको भनाइ थियो चीनबिनाको संयुक्त राष्ट्रसंघले सर्वव्यापकता प्राप्त गर्न सक्तैन र चीनलाई राष्ट्रसंघ बाहिर राखेर विद्यमान राजनीतिक यथार्थतालाई प्रतिबिम्ब गर्दैन। यसै आसयको विचारलाई अमेरिकन रिपब्लिकन पार्टीका राष्ट्रपतीय उम्मेदवार रिचार्ड निक्सनले १९६७ को   मा लेख लेखे। चीन जस्तो ठूलो देशलाई धेरै समय बाहिर राख्नु बुद्धिमान नहुने उल्लेख गरे। निक्सनले अब चीनलाई विश्व राजनीतिको मूल प्रवाहमा ल्याउने कुरा गर्दा हेनरी किसिन्जरले यस्ता कल्पना लहडको उडान भनेका थिए। चीन त्यतिबेला सांस्कृतिक क्रान्तिको चपेटामा थियो, जनजीविकाका अनेकन समस्या झेल्दै थियो। त्यस्तो समयमा चीनसँग सम्पर्क भनेको सोचाइ बाहिरको विषय थियो, विश्वास गर्न नसकिने कुरा थियो। निक्सनको मन्त्र थियो, भ्रम विनाको सम्पर्क। सन् १९६९ अगस्त महिनामा चिनियाँ सोभियत सुरक्षा बलको सीमामा लडाईं भयो। दुई आणविक हतियारयुक्त देश लडाईंमा गए भने सर्वनाश हुने आकलन गरियो। त्यसपछि मात्र किसिन्जरले आफ्नो सोचाइ परिर्वतन गरे, अमेरिकाको विश्व प्रतिस्पर्धी दुश्मन सोभियत संघको जित भयो भने, अमेरिकाको लागि दुर्भाग्य हुने ठहर गरे। बेइजिङको कमजोरी र मस्कोको प्रतिस्पर्धासँगको ग्रस्तताबाट फाइदा लिन चीनसँग मिलेर जाने विचारले विश्व शक्ति सन्तुलनमा बदलावका संकेत विस्तारै देखा पर्दै गए। सोभियत संघको डर देखाएर चीनसँग सम्पर्क बढाउने, माओलाई आफ्नो पक्षमा तान्ने तत्कालका लागि अमेरिका नेतृत्वको सफलता मानिन्छ। वैचारिक द्वन्द्वका बीचमा आफ्नो बृहत् दीर्घकालीन उद्देश्यलाई कठिनता कडापनलाई सिर्जनात्मकतासँग जोड्न सक्ने अमेरिका कूटनीतिका रूपमा लिइन्छ। सन् १९७१ मा किसिन्जर चीनको राजधानी बेइजिङ पुगेर चाउएनलाइलाई भनेयथार्थताले हामीलाई एक ठाउँमा ल्यायो र यही यथार्थताले हाम्रो भविष्य निर्धारण गर्नेछ। किसिन्जर त्यतिबेला नवनिर्वाचित राष्ट्रपति रिचार्ड निक्सनका राष्ट्रिय सुरक्षा सल्लाहकार नियुक्त भइसकेका थिए। उनले चिनियाँ नेतृत्वलाई विश्वास दिलाउँदै भने, चीनको विरुद्ध हामी कहिल्यै कसैसँग मिल्नेछैनौं। चीनसँग छलफल नगरी या विचार नबुझी चीनको हितलाई असर गर्ने अमेरिकाले निर्णय गर्ने छैन, कुनै कदम चाल्ने छैन। राष्ट्रपति निक्सन पनि चीनको भूभागमा गएर चीनसँगको सम्पर्क र सम्बन्ध बढाउने पहललाई ताजा हावाको श्वास भन्दै भविष्यका लागि यसले अवसर खोलेको र प्रतिकूलतामा पनि अमेरिकासँग ठूलो आँट गर्न सक्ने अन्तर्निहित शक्ति र आत्मविश्वास रहेको रूपमा अमेरिकी नेतृत्व प्रस्तुत भयो। जनताका आधारभूत मौलिक हक, अधिकारको रक्षा र संवद्र्धन गर्दै राष्ट्रराष्ट्रबीचमा सामञ्जस्यता, सद्भाव र समझदारीलाई अगाडि बढाउन शान्तिपूण सहअस्तित्वका पाँच सिद्धान्त (पञ्चशील) लाई स्थापित गर्नुपर्छ। १९७९ मा चीनले अर्थतन्त्र खुला र सुधार गरेपछि तीन दशकसम्म लगातार आर्थिक वृद्धि चीनको विश्व रंगमञ्चमा उपस्थिति, भूमिका र योगदान बढ्दै गयो। सन् १९८० को दशकतिर आइपुग्दा सोभियत संघ कमजोर हुँदै गइरहेका संकेत देखिन थाले। सन् १९७९ मा अफगानिस्तानमा आक्रमण गरेपछि सोभियत संघको कडा आलोचना भयो, घेराबन्दी सुरु भयो। अर्थतन्त्रको एक चौथाइ प्रतिरक्षा र परराष्ट्र मामलामा दिइरहेको मस्कोका लागि थेग्न गाह्रो हुँदै जान थाल्यो। यही दशकमा मस्कोमा नेतृत्व परिवर्तन छिटोछिटो भयो। मिखाइल गोर्वाचेभ नेतृत्वमा आएपछि खुलापन र पुनर्संरचना कार्यक्रम ल्याए, उनले कम्युनिस्ट पार्टीलाई सुधार गर्न चाहन्थे तर कम्युनिस्ट प्रथा सामेल संयन्त्रले अगाडि बढाउन सहयोग गरेन। अफगानिस्तान आक्रमण महँगो सावित भयो, पूर्वी युरोपमा देखिएका विरोध प्रदर्शन दबाउन गोर्भचेभले सैनिक पनि पठाएनन्। आफ्नो अन्तर्राष्ट्रिय छविमा बढी केन्द्रित हुँदै गर्दा देशको यथार्थतासँग टाढिँदै गए। शीतयुद्धको अन्तिम दशकको अन्त्यतिर अप्रत्याशित घटना भए, यति छोटो समयमा घटनाक्रमले यति तीव्र गति लेलान् भन्ने अनुमान सायद कमैले गरेका थिए। नोभेम्बर ६ मा वर्लिनको पर्खाल भत्केपछि मस्कोमा पनि शक्ति संघर्षले तीव्रता लियो। नेतृत्वले तालमेल र उपयुक्त सामञ्ज्यस्तता कायम गर्न सकेन। अन्ततः अमेरिकाको एक मात्र प्रतिस्पर्धी विश्व शक्ति राष्ट्र सोभियत संघको डिसेम्बर १९९१ मा विघटन भयो। शीतयुद्धको अन्त्य भइरहँदा अमेरिका सर्वशक्तिमान राष्ट्रको रूपमा स्थापित भयो। सोभियत संघको विघटनमा कम्युनिज्मको अन्त्य भएको मान्दै राजनीतिक विद्वानहरूले यसलाई इतिहासको अन्त्य भने। प्रजातन्त्रको विकल्प नरहेको र अब कानुनी राज्यको व्यवस्था सर्वोपरि भएको घोषणा गरियो। अमेरिका शक्तिका रूपमा स्थापित भयो। शीतयुद्धको समाप्तिसँगै दुई ध्रुवीय विश्व इतिहास भइसक्यो। विश्व आज बढी अन्तर्सम्बन्धित भएको छ। एकअर्कासँग कुनै न कुनै रूपमा जोडिएर बसेका छन्मुलुकहरू। बहुध्रुवीय विश्वमा समस्या पनि बहुआयामिक भएका छन्। कुनै पनि राष्ट्रले जतिसुकै शक्तिशाली भए पनि विश्वमा देखिएका चुनौतीको एक्लै सम्बोधन गर्ने समाधानका लागि अरूसँगै मिलेर काम गर्नुपर्ने बाध्यता छ। हामीले पनि हाम्रो विचारलाई सोहीअनुसार बदल्न सक्नुपर्छ। शीतयुद्धको अन्त्यपछि दुई ध्रुवीय विश्व अमेरिका शक्तिशाली रहेको एक धु्रवीय विश्वको बाटो हुँदै बहुध्रुवीय विश्वतिर अग्रसर छ भने अर्कोतिर राष्ट्रराष्ट्रबीचको अन्तरनिर्भरतासहयोग बढिरहेको छ। शक्तिशाली राष्ट्रहरू अन्तरमुखी भएका छन्। आफ्नो राष्ट्र पहिलोको नारा लगाइरहेका छन्। झर्दो राष्ट्रवादले सबैलाई पिरोलेको छ। पहिचानको राजनीति खतरनाक रूपमा प्रबल भइरहेको छ। निर्णायक र नेतृत्वका नाममा प्रजातन्त्रका आधारभूत मान्यता र मूल्य कमजोर भइरहेका छन्। यस पृष्ठभूमिमा नयाँ विश्व व्यवस्था जन्मिने प्रसव वेदनामा छ। यस सन्दर्भमा जनताका आधारभूत मौलिक हक, अधिकारको रक्षा र संवद्र्धन गर्दै राष्ट्रराष्ट्रबीचमा सामञ्जस्यता, सद्भाव र समझदारीलाई अगाडि बढाउन शान्तिपूण सहअस्तित्वका पाँच सिद्धान्त (पञ्चशील) लाई स्थापित गर्नुपर्छ। शीतयुद्धपछिका ३० वर्षमा यस दिशामा के कति काम भए ? के हुँदैछन्, के गर्न उपयुक्त छ आदिको बृहत्तर मूल्यांकन गर्ने बेला हो, यो घडी। के साँच्चिकै इतिहासको अन्त्य भएकै हो ? यस प्रश्नतिर पनि शीतयुद्ध सकिएको तीन दशक बितिसक्दा मूल्यांकन गर्दै अगाडिको बाटो तय गर्ने बेला आएको छ। अन्त्यमा नेपाल एसियाका दुई महाशक्ति राष्ट्रबीच अवस्थित मुलुक हो। भूराजनीतिक हिसाबले महत्वपूर्ण देश छिमेकीका लागि र शक्ति र प्रभाव फैलाउने होडबाजीमा रहेका महाशक्ति राष्ट्रका लागि पनि बडो संवेदनशील र नाजुक घडीमा नेपालले सचेत, सर्तक र संवेदनशील भएर आफ्नो सम्मान र स्वतन्त्रता बचाइराख्यो। तत्कालीन शासक वर्गले जनाधारबिनाको राजनीतिक व्यवस्था टिकाउन सम्झौता गरे। कुनै गुटमा नलाग्ने र कसैको दबाब र पक्ष नलिई स्वतन्त्र रूपले निर्णय लिने नेपालले मध्यमार्ग अपनाएको थियो, परराष्ट्रनीतिमा अर्थात असंलग्नताको बाटो रोजेको थियो। यही असंलग्नताले नेपाल होडबाजीबाट टाढा रहन सक्यो, छिमेकीलगायत बृहत् अन्तर्राष्ट्रिय समुदायको सद्भाव र समर्थन बटुल्न सफल भयो। शीतयुद्धकालमा २० वर्षको अन्तरालमा सन् १९६९ र १९८९ मा नेपाल संयुक्त राष्ट्रसंघ सुरक्षा परिषद्को अस्थायी सदस्य चुनिन सफल भयो। यस्तै दक्षिण एसियाली क्षेत्रीय सहयोग संगठन (सार्क) को मुख्यालय पनि सार्क सदस्य राष्ट्रहरूको मन र विश्वास जितेर काठमाडौं ल्याउन सफल भएको थियो। यो कुशलता असलंग्न परराष्ट्र नीतिको अभिव्यक्ति हो, उपज हो भन्न सकिन्छ। भट्टराई पूर्व राजदूत हुन्।"
साइप्रसमा उच्च शिक्षा !,"उच्च शिक्षाका लागि बिदेसिने नेपाली विद्यार्थीको संख्याको हिसाबले साइप्रस तेस्रो गन्तव्यका रूपमा देखिएको छ। शिक्षा मन्त्रालयको तथ्यांकअनुसार गत आर्थिक वर्ष २०७५७६ मा साइप्रसमा उच्च शिक्षा अध्ययनका लागि २,३०२ विद्यार्थीले नो अब्जेक्सन लेटर (एनओसी) लिएका छन्। त्योभन्दा अघिल्लो वर्ष भने साइप्रसका लागि अनुमति लिने विद्यार्थीको संख्या ७४५ थियो। एकाएक त्यो संख्या ह्वात्तै बढ्यो। यस वर्ष पनि साइप्रसका लागि अनुमति लिनेको संख्या बढिरहेको शिक्षा मन्त्रालयमातहतको एनओसी शाखाका अधिकारीहरू बताउँछन्। साइप्रसमा विश्वविद्यालयमा भर्ना हुन ५० प्रतिशत अंक ल्याएको भए पनि मान्य हुन्छ। भाषा परीक्षा दिनु पर्दैन। प्रवेशाज्ञा (भिसा) प्रक्रिया पनि सहज रहेको विद्यार्थीको अनुभव छ। अस्टेलिया, अमेरिका, बेलायत या जर्मनीजस्ता आकर्षक गन्तव्यहरूका लागि प्रयास गरेर असफल भएकाहरू र त्यहाँ आवेदन दिन योग्य नभएका विद्यार्थीलाई समेत साइप्रसजस्ता देशको आकर्षणले खिचेको अनुमान गर्न सकिन्छ। विगत केही वर्षयताको तथ्यांक हेर्ने हो भने अस्ट्रेलिया, जापान र भारतमा सबैभन्दा बढी विद्यार्थी उच्च शिक्षा अध्ययनका लागि जाने गरेको देखिन्छ। उच्च शिक्षा अध्ययनका लागि साइप्रसमा नाम चलेका विश्वविद्यालय पनि छैनन्। नेपाली विद्यार्थीहरू पढ्ने बहानामा विकसित देशमा पुगेर कामको खोजीमा लाग्ने गरेको विषयमा हामी सबै जानकार छौं। तर, उच्च शिक्षाका लागि विद्यार्थीहरू राम्रा विश्वविद्यालयभन्दा पनि जसरी पनि बिदेसिने मानसिकतालाई साइप्रस यात्राले प्रतिबिम्बित गरेको छ। कतिपय अवस्थामा विश्वविद्यालयको छनोट विद्यार्थीको आफ्नो विवेकभन्दा पनि दलालको कारण भएको बुझ्न सकिन्छ। दलालहरूले भिसाको सहजता र कम अंक (स्कोर) मा पनि भर्ना पाइने भन्दै खुलेआम विद्यार्थीको तस्करी गरिरहेका छन्। विद्यार्थीलाई देखाइएको लोभ र नेपाली विद्यार्थीको बढ्दो आकर्षणले भोलि त्यहाँ विद्यार्थीलाई ठूलै समस्या नआउला भन्न सकिन्न। यसमा सावधानी अपनाउन उच्च शिक्षाका लागि सम्बन्धन नै नवीकरण नगरेका अस्टेलियाका कलेजहरूमा विद्यार्थी भर्ना गराएर तिनीहरूको बिचल्ली गराएको घटना नै काफी छ। यसमा सबैभन्दा पहिला विवेक पुर्याउनुपर्ने विद्यार्थीले नै हो। शिक्षा क्षेत्रमा आमूल सुधार नगरी समृद्ध नेपालका जतिसुकै कागजी दस्ताबेज बनाए पनि ती खोक्रा गफसिवाय केही पनि हुन सक्दैनन्। हुन त छनोटको अधिकार विद्यार्थीको हो। सरकारले यहाँ पढ्न जाऊ या यहाँ नजाऊ भनेर भन्न त सक्दैन। तर, दलालहरूको मिलिभगतमा विद्यार्थीलाई साइप्रस, माल्टा या अन्य देशहरूमा पुर्याउने र्याकेट चलाइरहेको छ कि भनेर अध्ययनको विषय पक्कै हुन सक्छ। विद्यार्थी विदेश पठाउने संगठित गिरोह नेपाल र सम्बन्धित गन्तव्य मुलुकमा सक्रिय छ। त्यो गिरोहले विद्यार्थी विदेश पठाउने नाममा मानव तस्करी र हुन्डीको र्याकेट चलाइरहेको राष्ट्रिय मानवअधिकार आयोगले आफ्नो वार्षिक प्रतिवेदनमै उल्लेख गरेको छ। साइप्रसजस्ता देशमा विद्यार्थी जानुको कारण प्रमुख गन्तव्यहरूले गरेको कडाइ हो भन्नेमा सन्देह रहेन। यसले राम्रा विश्वविद्यालय रहेका देशहरूले समेत नेपाली विद्यार्थीहरू पढ्नभन्दा पनि बिदेसिनकै लागि जहाँसुकै जान पछि पर्दैनन् भन्ने सन्देश पुर्याएको छ। यसले विश्वभर नेपाली विद्यार्थीलाई हेर्ने दृष्टिकोणमा ठूलो फरक ल्याएको छ। काठमाडौंस्थित जापानी दूतावासले त केही महिनाअघि सरकारलाई आग्रह नै गर्यो। टोकियो फुकुसी दाइगाकु (टोकियो युनिभर्सिटी अफ सोसल वेलफेयर) मा डिप्लोमा (भाषा) अध्ययनका लागि भर्ना भएका विद्यार्थी कक्षामा उपस्थित नै नभएको भनेर केही सञ्चारमाध्यममा सनसनी नै भएको थियो। जापानमा भाषा अध्ययनका लागि जाने विद्यार्थीले पहिले एसएलसी उत्तीर्ण गरे पुग्थ्यो। अहिले संशोधन गरेर प्लस टु उत्तीर्ण गरेको हुनुपर्ने, त्यहाँको अध्यागमनले जारी गर्ने योग्यताको (भिसाका लागि) प्रमाणपत्र (सर्टिफिकेट अफ इलिजिबिलिटी) कम्तीमा एक वर्ष अवधिको हुनुपर्नेलगायत प्रावधान राखिएका छन्। शैक्षिक (एकेडेमिक) पाठ्यक्रमबाहेक भाषा अध्ययनका लागि नेपालीलाई खुला गर्ने सम्भवतः जापान एक मात्र देश हो। जापानी भाषा पढ्न जाने नेपाली विद्यार्थीको चाप र पढाइभन्दा काम रोज्ने विद्यार्थीका कारण राजधानी टोकियोका कलेजका लागि आवेदन दिने विद्यार्थीले भिसा सफल हुने दर न्यून बनेको छ। त्यसकारण विद्यार्थीहरू नायोगा या अन्य ठाउँका कलेजका लागि आवेदन दिन्छन्। जहाँ धेरथोर भिसा स्वीकृत भइरहेको छ। अस्ट्रेलियाको समस्या त्यस्तै छ। भारतमा त अध्ययन गर्ने नै मात्र जाने हुन्। काम गर्ने सोच राख्नेको रोजाइमा भारत पर्दैन। फेरि युरोप, अस्टेलिया या अमेरिका भने देखासिखी मानसिकताले हुर्केको प्लस टु पुस्ताले घरपरिवारलाई पिरोलेको छ। यसकारण कतिपय अभिभावक लाचार छन् भने कतिपय अभिभावकले विदेश पठाइदिएपछि हुन्छ भन्नेबाहेक अरू धेरै चासो राख्दैनन् र आफ्ना छोराछोरीलाई दलालको जिम्मा लगाइदिएका छन्। यस्तो दयनीय अवस्थाले हाम्रो देशको युवा जनशक्ति क्षय भइरहेको छ। जे भए पनि यी सबै सवालका पछाडि कामको अवसर मुख्य कारण हो। सरकारले पाँच वर्षभित्र बाध्यात्मक वैदेशिक रोजगार अन्त्य गर्ने भनेको छ। यद्यपि त्यसका लागि मुलुकमा रोजगारका अवसर सिर्जना गर्न के प्रयास भयो त भनेर हेर्ने हो भने केही नहुनु नै युवा मुलुकबाट पलायन हुने मुख्य कारण हो। अमेरिकी डाइभर्सिटी भिसा (डीभी) चिट्ठा भर्न राहदानी लिन लाइन बस्ने, जापानले केयरगिभरमा रोजगार खुलाउँदा भाषा र सीप परीक्षाका लागि दरखास्त दिने लाखौं आवेदनकर्ता नेपाली र विद्यार्थीको बहानामा साइप्रसतिर निस्कन खोज्ने यी सबै नेपालीको बाध्यता समान छ। घोषणाका लागि घोषणा हुने, देखाइटोपल्ने (टोकनिस्ट अप्रोच) ले मानसिकताकै कारण अहिलेसम्म कुनै सार्थक हस्तक्षेप हुन नसकेको हो। रोजगार सिर्जनाका लागि पहिले लगानी चाहिन्छ। लगानीका लागि मुलुकमा सीपयुक्त जनशक्तिको उपलब्धता पनि त्यत्तिकै अपरिहार्य छ। त्यसकारण गुणस्तरीय रोजगार र गुणस्तरीय शिक्षाबीच अन्योन्या िश्रत सम्बन्ध छ भन्न सकिन्छ। आज विश्व समुदायले जनशक्तिको महत्व बुझेर तिनलाई मानव स्रोत (ह्युमन रिसोर्स) मात्र नभनेर मानव पुँजी (ह्युमन क्यापिटल) का रूपमा व्यवहार गर्न थालेका छन्। लक्ष्यित विकासको अवस्था हासिल गर्न आउँदो एकदुई दशकमा कुनकुन क्षेत्रमा कति दक्ष जनशक्ति आवश्यक पर्छ भनेर योजना बनाउँछन्। त्यहाँका विश्वविद्यालयले त्यहीअनुसारका शैक्षिक कार्यक्रम सञ्चालन गर्छन्। हाम्रा विश्वविद्यालयले भने आधा शताब्दी पुरानो शैक्षिक कार्यक्रम चलाएर बसेका छन्। शिक्षा क्षेत्रमा आमूल सुधार नगरी समृद्ध नेपालका जतिसुकै कागजी दस्ताबेज बनाए पनि ती खोक्रा गफसिवाय केही पनि हुन सक्दैनन्। शिक्षामा सरकारको खर्च बालुवामा पानी भइरहेको छ। त्यसले उपलब्धि दिन सकिरहेको छैन। उच्च शिक्षा अध्ययनका लागि भन्दै विद्यार्थीबाट वार्षिक झन्डै ४० अर्ब रुपैयाँ विदेश गइरहेको छ। हामीसँग भएको स्रोतको विनाउपलब्धि दोहन भइरहेको छ। यसलाई प्रभावकारी बनाउनेतर्फ अझै पनि गम्भीरतापूर्वक नसोच्ने हो भने साइप्रसजस्ता देशमा नेपाली विद्यार्थी जाने क्रम घट्ने होइन, बढिरहन्छ। हामीसँग न देशको विकासका लागि स्रोतसाधन हुन्छ, न मानव पुँजी नै। तधष्ततभचस् २उगकजउब)चब हाइलायट"
बहुरुपी बुझपचाइ,"खारेजी र स्वीकार्यको परिधान मिलाएर संविधानले लोकतान्त्रिक समाजवादी गणतान्त्रिक शासन कायम गर्ने व्यवस्था मिलाएको पनि ४ वर्ष भयो। चुनावी बाचा, घोषणपत्र, चुनावी मुद्दायोजनाकार्यक्रम तुलनात्मक फाइदाका पुलिन्दा हुन्। अघिल्लो भन्दा यो राम्रो हुन्छ कि ? समस्या नै यही छ। मतदाताको उत्पे्ररणा त्यतिबेला फ्रस्टेसनमा बदलिन्छ जब तुलनात्मक फाइदाका पुलिन्दा सपनामा रचिएका शास्त्रमा रुपान्तरण हुन्छन्। सपना देख्नु र देखाउनु नराम्रा कुरा होइनन्। सपना पूरा गर्न जे गरिँदैछ त्यसप्रति जनताको विश्वास जगाउन नसक्नु, आत्मकेन्द्रित हुनु अनि पुलिन्दाभन्दा बाहिरका लोभ तथा आग्रहउन्मुख आग्रही सरोकारलाई समेत तत्कालीन लाभ हुने क्रियाकलापलाई राम्रो उपलब्धि मानेर जनताको वाहवाही खोज्नुले नियतमा खोट देखिन थाल्छ। त्यसमाथि सन्तुलनमा राख्न र खबरदारी गर्न जनताले दोस्रो वा तेस्रो दर्जामा राखेका चालकहरूसमेत छद्म रूपमा सहभागी हुन गएका रहेछन् भने त तुलनात्मक फाइदालाई धमिल्याउन थप मद्दत पुगिरहेको हुन्छ। आप्रवासीनागरिकता (संवेदनशील मुद्दा), विदेशनीति, धार्मिक विवाद, सीमा सुरक्षा,अन्तरदेशीय गठबन्धन, क्षेत्रीय सुरक्षा जस्ता मूल मुद्दाहरूमा बुझपचाइ गर्दै उनीहरूको अन्य महत्वहीन विषयमा चासो राख्ने प्रवृत्तिले पनि तुलनात्मक फाइदा धमिलो हुन जान्छ। नेपालको राजनीतिमा शासनसत्ता र राज्यसत्ताको पकड अलग अलग पात्रहरूको हातमा पो छ कि ? यो हल्का जिज्ञासा होइन। राजनीति नैतिक, मर्यादित, आदर्श, स्वच्छ, परिपक्व, सेवामूलक व्यवहार हो। राजनीतिले सत्ताका लागि आफ्नो अनुकुलता खोज्दा यो फोहोरी खेल हुन्छ। यस्तो फोहोरी खेल खेलेर विजयी हुने खेलाडीको विजय अस्थायी हुन्छ। पराजय हुने खेलाडीले पनि आफूलाई जुन दाउले हराइयो त्यही दाउ लगाएर पुनः विजयी हुनसक्छ। कर्नाटक प्रदेश कुमार स्वामीको सरकारको ९९ मतलाई विपक्षीको १०५ मतले पराजित गरेको हेरियो। महाराष्ट्र र दिल्लीमा सरकार गठनका चर्तिकला सुरु भएका छन्। कुनै बेला आफैंले पालेको बग्दादीको अवसानले अब आतंकवादको अन्त्य भयो भनिन्छ भने त्यो महान बुझपचाइ हुनेछ। आफंैलाई जन्माउने प्रभुले अरूलाई नै काखमा राखे पनि बुझ पचाएर अझै प्रभुसमक्ष लम्पसार पर्ने गरेको देख्दा उदेक लाग्छ। राजनीतिले नै बुझपचाएपछि भरपर्दो र विश्वासिलो सरकारको कल्पना गर्न सकिँदैन र बेथितिको फेहरिस्तको चाङ्ले जनतामा नकरात्मकता,कुण्ठा तथा निराशा व्याप्त हुन्छ। स्वाभाविक तवरले नयाँ राजनीतिक दुर्घटनाको परिस्थिति मडारिन थाल्छ। फोहोरसँग खेल्नेले अरूलाई फोहरी भन्ने नैतिकता गुमाएको हुन्छ। धमिलिएको तुलनात्मक फाइदाबाट जनताको ध्यान अन्तै मोडन पनि फोहोरी खेल खेलिन्छ। कर्पोरेट फन्डिङले हाँकेको चुनावी लोकतन्त्रले समाजवाद त के प्रगतिशील पुँजीवाद त के अराजक दलाल पुँजीवादतिर पो लाने हो कि भन्ने मौलाएको निराशा र नकारात्मक उन्मुख सोचाइलाई निस्तेज गर्न नेपाली लोकतन्त्रका लाभग्राही, चालक र सरोकारवाला सचेत छैनन् कि भन्ने महसुस गर्ने अवसर सुलभ हुने प्रवल सम्भावना देखिँदैछ। पत्रकारिता अलिकति बुझ पचाउने पेसाचाहिँ हो भन्दैमा मदन भण्डारी दुर्घटनामा नपर्नु भएको भए रत्ननगर टाँडीको कार्यक्रम सकेर उहाँ फर्केपछि महेन्द्रनारायण निधिको नेतृत्वमा नयाँ सरकार गठन हुने थियो भनेर मोर्निङ वाके वा बेकामेहरूको चियापसले मनगढन्ते गफको आधारमा पत्रकारले समाचार लेख्न मिल्दैन। प्रचलित मूल्यमान्यता र पत्रकारिताको मापदण्डको विपरीत हुनेगरी बुझपचाइ समाचार लेख्ने कुरा सरकारलाई स्वीकार्य हुनैपर्छ भनेर जोड गर्न सकिन्न। प्रधानमन्त्री केपी शर्मा ओलीको स्वास्थ्य सामान्य छैन, छ भनेर सूचनाको खेलबाड गर्दै आलटाले कुरा गरेर बुझ पचाउन पाइँदैन। कांगे्रस प्रधानमन्त्रीको सिफारिसमा नियुक्त भएका सातै प्रदेश प्रमुखहरू कम्युनिस्ट प्रधानमन्त्रीको सिफारिसमा कुनै दिन बर्खास्तमा पर्छन् भन्ने छर्लंग हुँदाहुँदै भर्खरै पदमुक्त भएका प्रदेश प्रमुखहरूको विषयलाई कांग्रेसले सर्वसत्तावादको अभ्यास भन्नु लाचार बुझपचाइ हो। २०५२ सालदेखि भारतले नेपालीलाई खरिद गर्न लगानी सहयोग गरेको छ। तर, चीनले सबै कुरा अनुदानमै गरिदिन्छ कि भनी आशा गर्नु मगन्ते बुझपचाइ हो। राजनीतिले नै बुझ पचाएपछि भरपर्दो र विश्वासिलो सरकारको कल्पना गर्न सकिँदैन र बेथितिको फेहरिस्तको चाङ्ले जनतामा नकरात्मकता,कुण्ठा तथा निराशा व्याप्त हुन्छ। नगरपालिकाले अतिरिक्त जरिबाना गरी भवन निर्माण गर्न स्वीकृत दिएको खबर अखबारमा पढ्दा जरिबाना तिरेपछि मापदण्डविपरीत काम गर्न मिल्दोरहेछ भन्ने खबर सन्देशको भाव पनि बुझियो। अवैध निर्माण भत्काउने सरकारी निर्णयविरुद्ध मुम्बईको एक व्यावसायिक कमप्लेक्सले गरेको रिटविरुद्ध सुप्रिम कोर्टका प्रधानन्यायाधीश रन्जन गोगोई, अरू न्यायाधीश दीपक गुप्ता र एएस बोपन्नाको इजलासलेयदि यस्ता मापदण्डविपरीत निर्माणलाई जरिबाना लिएर इजाजत दिएमा अराजकता सिर्जना हुन्छ भनेर गरेको फैसला मननयोग्य छ। अधिकतम कार्यप्रगतिको जिम्मेवारी हाकिम र ठेकेदार दुवैको हो। जतिसुकै संयन्त्रको व्यवस्था गरे पनि मिलिजुलीमै खरिद गर्ने, अनेक बहाना देखाएर भनसुन तथा दबाबसमेत गराएर म्याद थप गराउने र सोही कारणले मूल्य समायोजनको दाबी गर्ने सो नभए मुद्दा हाल्ने परिपाटी छ। ठेकेदार वा आपूर्तिकर्ताले घाटा लाग्ने भयो भने भेरियसन अर्डरका लागि विन्तीभाव गर्ने पुरानो रोग निको भइसकेको छैन। पेस्की लिएर जग्गा प्लटिङ गर्ने सार्वजनिक निर्माणतर्फको कथा पुरानो भइसकेकोे छ। आयोजना आउने भएपछि जग्गाको मूल्य अकासिन्छ। मुआब्जाको आन्दोलन। डन र विचौलियाको डरलाग्दो चलखेल। जग्गाधनीहरू सबै दलका कार्यकर्ता। त्यसपछि व्यवस्थापकीय कारणले म्याद थप्नुपर्ने बाध्यता हुँदा मूल्य समायोजनको हक स्वतः कायम हुन्छ। काम गराउन जनताको डेलिगेसन नै जानुपर्ने, काम नगरे समझौता तोडी कानुनअनुसार गरिनेछ भनेर अखबारका पाना भरेर श्राद्धमा बिरालो बाँध्ने कर्मकाण्डको निरन्तरता दिएर प्रमुखहरू ठूलै काम गरेको गर्व महसुस गर्दै मख्ख पर्नुपर्र्नेे प्रवृत्ति सिर्जनाको निम्ति कर्मचारीतन्त्र तथा ठेकदारतन्त्र मात्रले जिम्मेवारी लिनुपर्छ भनेर राजनीतिक पदाधिकारीहरूले औंला तेर्साउनु अर्को बुझपचाइ हो। सहयोग गर्नु परो भनेर हाकिमलाई गरिने आफ्नो पटके आग्रहमा अन्तर्निहित मर्मलाई राजनीतिक पदाधिकारीहरूले बिर्सेर सुख पाउनेवाला छैनन्। सार्वजनिक निर्माणतर्फका करिब २२०० खरिद सम्झौतामध्ये लगभग १२०० तोड्नैपर्ने अवस्थाका अलपत्रे अवस्थामा छन्। कर्मचारीतन्त्र स्थिर सरकार भएकाले कार्यसम्पादनको गतिमा निरन्तरता नै हुन्छ। कार्यप्रगतिमा असर पर्दैन। तर, पदीय अख्तियारी एवं जिम्मेवारीअनुसारको निर्णय गर्न पदाधिकारी डराउँछन्। काम नगर्ने व्यवसायीलाई कारबाही गरेर जिस्क्याउँदा र बिच्क्याउँदा पुरस्कार पाइँदैन, भोगिने तनाव पूर्व अनुमानित नै हुन्छ। असल मनसायले काम गरे पनि कारबाहीमा पर्ने त्रासले राय माग्ने र निर्णय गराउन सम्बन्धित तालुक निकायमार्फत मन्त्रिपरिषद्मा समेत पठाउने प्रक्रिया र कार्यव्यवहार बढ्दो छ। विकास व्यवस्थापनसँग सम्बन्धित निकायहरूको प्रमुखको पदबहाली निष्पक्षपारदर्शी र चलखेल निषेधको साथ भएको ठोकुवा गर्न नसकिने अविश्वासको माहोल छ। ठेकेदार वा आपूर्तिकर्ता कुनै न कुनै राजनीतिक दलका सदस्य मात्र हैन निर्वाचित राजनीतिक पदाधिकारी पनि भएका छन्। जुनसुकै दलको सरकार बने पनि पेसागत स्वार्थको सरोकारमा उनीहरू एक हुन्छन्। यिनलाई बिच्याएर वा जिस्काएर पदअनुसार पाएको अतिरिक्त सुविधाको खोसुवामा पर्न कुनै अधिकारी चाहँदैनन्। पञ्चायती व्यवस्थामा यस्ता बेथितिहरू नभएका होइनन्। फेहरिस्त चाहिँ लोकतन्त्रमै लामो छ। आफ्नो कार्यकाल इतिहासमा सुनौलो अक्षरले लेखियोस् भन्ने अभिलासा हरेक प्रधानमन्त्रीको हुन्छ। वर्तमान प्रधानमन्त्रीले गत आर्थिक वर्ष २०७५०७६को वार्षिक प्रगति समीक्षा, त्यसको केही समयपछि मन्त्रीहरूलाई दिनुभएको निर्देशन र २०७६ असोज ९ गते आवको पहिलो प्रगति समीक्षा बैठकमा काम नगर्ने मन्त्री फेर्ने चेतावनीसहितको निर्देशनको सन्दर्भमा प्रकट असन्तुष्टिले सबैले राम्रो गर्नुपर्छ भन्ने भावना र नैतिकतामा उहाँप्रति कुनै शंका गर्ने ठाउँ छैन।"
विश्व अर्थतन्त्रका एजेन्डा र नेपाल,"नीतिगत, प्रक्रियागत र व्यावहारिक समस्याको साहसिक समाधानले मात्र वैदेशिक र स्वदेशी लगानी आकर्षित गर्न सकिन्छ भर्खरै मात्र अन्तर्राष्ट्रिय मुद्राकोष (आईएमएफ) र विश्व बैंकले वार्षिक बैठक सम्पन्न गरेको छ। विश्वव्यापी समष्टिगत अर्थतन्त्रका सवाल केके हुन् र त्यसको समाधान के हो भन्ने विश्वव्यापी एजेण्डामा धारणा निर्माण गरेर सोहीअनुरूप काम गर्ने चलन ब्रिटोनउड्स ट्वीन्स इन्स्टिच्युसन्स को स्थापनापछि चल्दै आएको छ। सोहीअनुसार वर्षमा दुईपटक सदस्य राष्ट्रहरूबीच विश्वव्यापी आर्थिक व्यवस्थापनका सम्बन्धमा यस्तो छलफल हुने गरेका छन्। आईएमएफ र विश्व बैंकले आफ्ना महत्वपूर्ण प्रकाशनहरूलाई समेत विश्वव्यापी आर्थिक एजेण्डाका सन्दर्भमा केन्द्रित गर्दै आएको छ। आईएमएफले वर्षमा दुईपटक विश्वव्यापी आर्थिक परिदृश्य (वल्र्ड इकोनोमिक आउटलुक), विश्वव्यापी वित्तीय स्थायित्व प्रतिवेदन (ग्लोबल फाइनान्सियल स्ट्याबिलिटी रिपोर्ट) र वित्तीय निगरानी (फिस्कल मोनिटर) जस्ता महत्वपूर्ण प्रकाशनमार्फत विश्वव्यापी र क्षेत्रीय एजेण्डा सार्वजनिक गर्दै नीतिगत निदान सिफारिस गर्दै आएको छ। सन् २००८ को विश्वव्यापी वित्तीय संकटपछि विश्व अर्थतन्त्र क्रमशः सुधारतर्फ उन्मुख थियो। तर अहिले आएर पुनः विश्वव्यापी गतिहीनताको जोखिमलाई आईएमएफले प्रमुखताका साथ उठाइरहेको छ। आईएमएफले यसलाई एकैसाथ घटित सुस्तता (सिंक्रोनाइज्ड स्लोडाउन) भनेको छ। विश्वव्यापी आर्थिक परिदृश्य अनिश्चित (प्रिकेरियस) रहेको आईएमएफले बताएको छ। आगामी वर्षमा समेत गतिहीनताका मुख्य कारण भनेको अमेरिका चीन तथा अन्य उदीयमान राष्ट्रबीचको व्यापारमा उत्पन्न तनाव मुख्य कारण हुन्। गैरभन्सार अवरोधका कारण यस्तो तनाव निरन्तर छ। अमेरिका र चीनबीचको व्यापार तनाव समाधान नहुँदासम्म विश्वव्यापी अर्थतन्त्रमा गतिहीनता कायमै रहने आईएमएफको तर्क छ। यसका अतिरिक्त भूराजनीतिक र क्षेत्रीय मुद्दा र तनावले पनि आर्थिक वृद्धिदरमा अवरोध गरिरहेको छ। उदीयमान र विकासशील देशहरूले यो परिदृश्यलाई सुधार्ने केही उपायमध्ये वित्तीय प्रविधि (फिनटेक) लाई अघि सारेको छ। ठूलो स्केलमा फिनटेकको प्रयोग हुन सकेको खण्डमा व्यावसायिक लागत घटाउन महत्वपूर्ण हुनेछ। फिनटेकले वित्तीय मध्यस्थता लागत घटाएर व्यवसायमैत्री हुन सक्छ। आईएमएफले गत वर्ष इन्डोनेसियाको बालीमा भएको बैठकमा बाली फिनटेक एजेण्डा पारित गरेको थियो, जसलाई निरन्तरता दिइएको छ। विश्व अर्थतन्त्रमा युगान्तकारी परिवर्तन ल्याउन उन्नत प्रविधिको उपयोगको रूपमा फिनटेकमा लगानी बढाउन र नयाँ प्रविधि कार्यान्वयन सदस्य राष्ट्रलाई आईएमएफले आग्रह गर्दै आएको छ। वैदेशिक लगानी तथा प्रविधि हस्तान्तरण ऐनमा संशोधनले केही सुधार त गरेको छ। तर, अपेक्षित सुधार यसमा समेटिएन। विश्वव्यापी अर्थतन्त्रमा सुधार, आर्थिक वृद्धिदरलाई बढावा दिन तथा आमजनताको जीवनयापनमा सुधार ल्याउन भ्रष्टाचार नियन्त्रणलाई पनि आईएमएफले ध्यान दिँदै आएको छ। भ्रष्टाचारका कारणले विश्वका कतिपय मुलुकमा विकास र निजी क्षेत्रको विकास हुन नसकेको विषय आईएमएफले उठाउँदै आएको छ। भ्रष्टाचार नियन्त्रण र प्रविधिबीच अन्तरसम्बन्धको सवाल पनि उठाइँदै आएको छ। भ्रष्टाचार नियन्त्रण गर्ने धेरै उपाय हुन सक्छन्। यीमध्ये एउटा बलियो उपाय भनेको प्रविधिको उपयोग पनि हो। कुनै पनि देशको सरकारले भ्रष्टाचार नियन्त्रणका लागि प्रशासनिक विधिका अतिरिक्त र त्योभन्दा पनि शक्तिशाली उपकरणका रूपमा प्रविधि प्रयोगलाई लिन सकिन्छ। निजी क्षेत्रले सरकारी सेवा लिँदा प्रविधिको प्रयोग गर्ने, सेवाप्रदायक र सेवाग्राही साक्षात्कार हुनु नपर्ने र प्रविधिको माध्यमबाट काम गर्ने हो भने भ्रष्टाचार नियन्त्रण हुन सक्छ भनेर आईएमएफले फिनटेक र भ्रष्टाचार नियन्त्रणलाई यसरी जोडेको छ। नेपालको सन्दर्भमा यो अति सान्दर्भिक हुन सक्छ। नेपालमा पनि सरकारले भ्रष्टाचार नियन्त्रणमा इमानदार प्रयास गर्दागर्दै पनि सफल हुन सकिरहेको छैन। यस्तो अवस्थामा सरकारका तीनै तहबाट दिइने सार्वजनिक सेवा डिजिटल माध्यमबाट अर्थात् अनलाइन सेवादिने हो भने आर्थिक विकासलाई तीव्रता दिन सक्छौं। आर्थिक क्षेत्रमा यसले क्रान्ति ल्याउन सक्छ। यसका अतिरिक्त आईएमएफले बढ्दो असमानताका विषयलाई उठाएको छ। विश्व आर्थिक मन्दीपछि विकसित राष्ट्रहरूले अवलम्बन गरेको मौद्रिक सहजताको नीतिले सम्पत्तिको मूल्य अत्यधिक बढेको छ। केही क्षेत्रमा वित्तीय साधन (कर्जा) को उपभोग बढेको विषय पनि उठाइएको छ। यस्तो असमानता व्यक्तिव्यक्तिको तहमा, राष्ट्रिय तहमा या क्षेत्रीय तहमा व्याप्त असमानताको सम्बोधन हुनुपर्छ। यदि समयमा सम्बोधन नगर्ने हो भने यसले भोलि राजनीतिक, सामाजिक र आर्थिक संकट ल्याउन सक्छ। केही व्यक्तिहरू रातारात धनी हुने र केही व्यक्ति स्वदेशमा रोजगार नपाएर विदेशमा कामको खोजीमा बिदेसिनुपर्ने बाध्यता हाम्रो देशमा पनि छ। मलेसिया, खाडी मुलुक मात्र होइन, विद्यार्थीका रूपमा विभिन्न देशमा जानेहरू पनि नाममा पढाइ भए पनि कामका लागिएका हुन्। यो विभेद र असमानतालाई न्यूनीकरण नगर्ने हो या जीवनयापनका लागि मानिसहरूले आफ्नो मुलुक छाडेर बिदेसिनुपर्ने बाध्यता अन्त्य नगर्ने हो भने यसले हाम्रो समाजमा पनि समस्या ल्याउन सक्छ। हाम्रा नीतिनिर्माता पनि विश्व बैंक र आईएमएफको वार्षिक बैठकमा सहभागी हुँदै आएका छन्। उनीहरूले यी दुई संस्थाले उठाएका एजेण्डालाई गम्भीरताका साथ नीतिमा प्रतिविम्बित गर्दै कार्यान्वयनमा लैजानुपर्छ। आईएमएफको अर्को महत्वपूर्ण एजेन्डा वित्तीय क्षेत्रको स्थायित्व हो। वित्तीय क्षेत्रको स्थायित्वमा प्रमुख तीन विषय प्रमुखताका साथ उठाइएको छ। सन् २००८ को वित्तीय संकटपछि परिमाणात्मक र गुणात्मक सहजतासहितको कम ब्याजदरको कर्जाको उपलब्धता गराउने नीतिले व्यावसायिक लाभ (कर्पोरेट लेभरेज) बढेको छ। यो लेभरेजलाई कुशलतापूर्वक सम्हाल्न सकिएन भने यसले व्यावसायिक क्षेत्रमा संकट उत्पन्न भई त्यसको प्रत्यक्ष मार वित्तीय क्षेत्रमा पर्ने हुन्छ। त्यस्तै, कतिपय अर्थतन्त्रमा सार्वजनिक ऋणको मात्रा उच्च रहेको हुँदा (यद्यपि नेपालको त्यस्तो समस्या छैन) उनीहरूसँग फिस्कल स्पेस (बजेटमा अतिरिक्त कार्यक्रमलाई थप स्रोत) छैन। यस्तो अवस्थामा भोलिको दिन कुनै झट्का आउँदा पनि उनीहरूले सरकारको बजेटका माध्यमबाट त्यसलाई समाधान गर्न कठिन देखिन्छ। अर्थात् सरकारले लगानी गरेर वित्तीय क्षेत्रलाई जोगाउन सक्ने छैन। पछिल्लो समय सबैजसो मुलुकमा प्रणालीगत रूपमा महत्वपूर्ण बैंकहरूको पुनरावृत्ति भएको छ। प्रणालीगत रूपमा महत्वपूर्ण वित्तीय संस्थाको संख्या बढ्दै जाँदा वित्तीय क्षेत्रको जोखिम पनि त्यत्तिकै बढ्दै जाने हुन्छ। बैंक तथा वित्तीय संस्था मर्जर भएर ठूलो बैंक तथा वित्तीय संस्था बन्दै जाँदा यसले प्रणालीगत रूपमै जोखिम निम्त्याएको आईएमएफले बताएको छ। यसका साथै व्यापार, मुद्रा र प्रविधिको द्वन्द्वले वित्तीय क्षेत्र जोखिममा पर्न सक्ने भनेर आईएमएफले छलफलमा ल्याएको छ। वित्तीय क्षेत्र र विश्वव्यापी आर्थिक वृद्धिदरमा गतिहीनताको अर्को प्रमुख कारण उत्पादनमूलक क्षेत्रमा पैदा भएको सुस्तता हो। विभिन्न देशहरूबीच व्यापारमा तनावका कारण उत्पादनमूलक क्षेत्र दबाबमा आएको अवस्था छ। यसकारणले पनि व्यावसायिक क्षेत्रमा संकट उत्पन्न भई वित्तीय क्षेत्रमा प्रभाव देखिन सक्ने आईएमएफले औंल्याएको छ। आईएमएफको प्रकाशन फिस्कल मोनिटरले जलवायु परिवर्तनको असरलाई वित्तीय नीति (बजेट) मार्फत सम्बोधन हुनुपर्छ भन्ने एजेण्डा उठाएको छ। जलवायुमा आधारित कृषिमा निर्भर नेपालको सन्दर्भमा यो पनि त्यत्तिकै सान्दर्भिक छ। कृषि उत्पादनमा प्रभाव पर्दा आर्थिक वृद्धिदर नै तलमाथि हुने भएकाले हामीले जलवायु परिवर्तनको असर न्यूनीकरणमा बजेटलाई डोर्याउनुपर्नेछ। हाम्रो भूबनोट हिमालय, पहाड र तराईलाई जलवायुले असर पारिरहेको छ। जलवायुमा देखिएको द्रुततर परिवर्तनले पारिस्थितिक पद्धति बिग्रने र त्यससँग जोडिएको जीवनयापन चौपट हुने अवस्था छ। त्यसकारण मानिसहरूलाई त्यहाँबाट कहाँ स्थानान्तरण गर्ने हो, कहाँ राख्ने, त्यहाँ विकास कसरी पुर्याउने, हाम्रो कृषि उत्पादनलाई कसरी बर्करार राख्ने भन्नेमा हामीले ध्यान दिनुपर्नेछ। हाम्रो चुरे क्षेत्र र त्यसभन्दा तल तराईलाई सिञ्चित गर्ने पानी हिमालयबाट प्राप्त हुने भएकाले चनाखो भएर अगाडि बढ्नुपर्नेछ। खासगरी नेपालजस्तो विकासोन्मुख मुलुकले रूपान्तरणकारी र समावेशी आर्थिक वृद्धिका लागि संरचनागत सुधार गर्नुपर्ने विषय आईएमले सुझाएको छ। संरचनागत सुधारका तीनओटा उद्देश्य हुन्छन्। एउटा देशमा भइरहेको लगानीबाट उच्च प्रतिफल लिने हो। दोस्रो निजी क्षेत्रको विकास। संरचनागत परिवर्तन भएन भने निजी क्षेत्र अघि बढ्न सक्दैन। निजी क्षेत्रमार्फत आर्थिक गतिविधि अघि बढाउन हामीले धेरै सुधार गर्नुपर्नेछ। तेस्रो प्रत्यक्ष विदेशी लगानी (एफडीआई) भित्याउने। एफडीआई भित्याउन पनि संरचनागत सुधार आवश्यक छ। कानुनी, प्रक्रियागत र व्यावहारिक तहमा लगानीका लागि सहजता निर्माण गर्नुपर्छ। हाम्रो औद्योगिक व्यवसाय ऐन, वैदेशिक लगानी तथा प्रविधि हस्तान्तरण ऐन, विशेष आर्थिक क्षेत्र ऐन, कम्पनी ऐन आदिलाई हेर्ने हो भने समस्या अझै यथावत् देखिन्छ। वैदेशिक लगानी तथा प्रविधि हस्तान्तरण ऐनमा संशोधनले केही सुधार त गरेको छ। तर, अपेक्षित सुधार यसमा समेटिएन। विदेशी लगानीकर्ताले नेपालमा लगानी गर्दा दुई चरणको स्वीकृति लिनुपर्ने व्यवस्था छ। लगानीकर्ताहरूको अपेक्षामा प्राथमिकता प्राप्त क्षेत्रमा पूर्वस्वीकृतिको व्यवस्था हट्ने अपेक्षा गरेका थिए। त्यो भएन र जनताको स्तरमा वैदेशिक लगानी भित्रिने सकिरहेको छैन। वैदेशिक लगानीका नकारात्मक सूचीबाहेक अन्य क्षेत्र खुला रहेको सन्देश दिनुपथ्र्यो, तर त्यो पनि हुन सकेन। यसमा पहिलेको तुलनामा लगानीको न्यूनतम सीमा ५० लाख रुपैयाँबाट बढाएर ५ करोड रुपैयाँ पुर्यायौं, जसले नकारात्मक सन्देश प्रवाहित गर्यो। हामीले ऐन संशोधन गरेर वैदेशिक लगानीलाई स्वागत गर्न खोज्दाखोज्दै पनि सानोतिनो लगानी निरुत्साहित गर्न खोजेको भन्ने सन्देशले लगानीका लागि उपयुक्त भएन कि भन्ने सन्देश बाहिर गयो। यस्तो छाप हटाउन पनि हामीले वैदेशिक लगानीको न्यूनतम सीमासम्बन्धी प्रावधानमा पुनर्विचार गर्नुपर्ने देखिन्छ। नेपालले संरचनागत सुधारका लागि प्रयास गरिराखेको छ। अझै धेरै नीतिगत, प्रक्रियागत र व्यावहारिक समस्या समाधान गर्न साहसिक ढंगले सुधार गर्न आवश्यक छ। त्यस्तो सुधारले मात्र वैदेशिक र स्वदेशी लगानी आकर्षित हुनेछ।"
"लामो समयपछि फस्ट क्लास क्रिकेट खेल्दै नेपाल, के हो फस्ट क्लास क्रिकेट ?","काठमाडौं : नेपाली टोलीले बुधबार लामो समयपछि फस्ट क्यास क्रिकेट प्रतियोगिता खेल्दैछ। नेपाल भ्रमणमा रहेको इङ्ल्याण्डको पुरानो क्रिकेट क्लब मेरिलेबोन क्रिकेट क्लब(एमसीसी) विरुद्ध नेपाली टोलीले फस्ट क्लास क्रिकेट खेल्न लागेको हो। नेपाल भ्रमणमा रहेको एमसीसीले नेपालको यू१९ टोली र सिनियर टोलीसँग एकएक एकदिवसीय खेल खेलिसकेको छ। यू१९ टोलीमाथि जित निकालेको एमसीसी सिनियर टोलीसँग पराजित भएको थियो। कीर्तिपुरस्थित त्रिवि क्रिकेट मैदानमा हुने तीन दिवसीय खेल बुधबारबाट सुरु भएको हो। नेपालले पहिलो पटक सन २००५ मा आईसीसी इन्टरनेशल कपमा फस्ट क्लास क्रिकेट खेलेको थियो। आईसीसीका एसोसियट सदस्य राष्ट्रहरु सहभागी हुने उक्त प्रतियोगिता २००४ मा सुरु भएको थियो। २००५ को दोस्रो संस्करणमा सहभागी भई नेपालले फस्ट क्लास क्रिकेट खेल्ने मौका पाएको थियो। यसमा नेपालले यूएईसँग एक खेल खेल्ने मौका पाएको थियो। नेपालको समूहमा यूएई र हङकङ थिए। अप्रिल, मेमा काठमाडौंमा प्रतियोगिता भएको थियो। भएको नेपाल र हङकङको खेल वर्षाका कारण पूरा हुन सकेन। नेपालले यूइएईविरुद्धको खेलमा जित निकाले पनि अंकका आधारमा नेपाल अर्काे चरणमा प्रवेश गर्न सकेन। त्यसपछि आईसीसी इन्टरनेशल कप प्रतियोगितामा १२ टोलीबाट घटाएर ८ टोली सहभागी गराउने भएपछि नेपाल छनोट हुन सकेन। त्यसपछिका प्रतियोगितामा नेपालले खेल्ने मौका पाएन। अहिले आईसीसीले यो प्रतियोगिता बन्द गरेको छ। के हो फस्ट क्लास क्रिकेट ? यो टी२० वा एक दिवसीय जस्तो सीमित ओभरको र एक दिनको खेल होइन। तीन वा सोभन्दा बढी दिनसम्म चल्ने यो प्रतियोगितामा एक टोलीले दुई इनिङ ब्याटिङ गर्छ। टोलीले सबै विकेट नगुमाएसम्म ब्याटिङ गर्ने मौका पाउँछ। टेस्ट मान्यता राष्ट्रबीच अहिले हुने गरेका टेस्ट प्रतियाेगिता र फस्ट क्लास क्रिकेटको फर्म्याट उस्तै हो तर आइसीसीबाट टेस्ट मान्यता नपाएका राष्ट्र्रबीच हुने प्रतियोगिता र अन्य घरेलु प्रतियोगितालाई फस्ट क्लास क्रिकेट भन्ने नाम दिइएको हो। यो फम्र्याटको खेल कहिलेदेखि सुरु भयो भन्ने यकिन नभए पनि सन् १८९४ बाट इङ्ल्यान्डमा आधिकारिक रूपमा मान्यता प्राप्त गर्यो। उक्त मान्यता मेरिलेबोन क्रिकेट क्लब (एमसीसी) र काउन्टी क्लबको संयुक्त वैठकले दिएको हो। त्यसैगरी सन् १९४७ को इम्पेरियल क्रिकेट कन्फेरेन्स (आइसीसी) को वैठकले विश्वव्यापी मान्यता दियो। आईसीसीले टेस्ट क्रिकेटलाई सबैभन्दा उच्च स्तरको क्रिकेटको मान्यता दिएको छ। टोलीका सबै खेलाडीले खेल्ने मौका पाउने र आफ्नो क्षमता देखाउन पाउने भएकाले क्रिकेट खेलाडीको क्षमतालाई विकास गर्न यो फम्र्याटको क्रिकेट महत्वपूर्ण मानिन्छ।"
स्मिथ चम्किएपछि पाकिस्तान निरीह,"क्यानबेरा : दोस्रो टीट्वेन्टी क्रिकेट प्रतियोगितामा मंगलबार घरेलु टोली अस्ट्रेलियाका स्टिभन स्मिथले उत्कृष्ट ब्याटिङ गरेपछि दुई पाकिस्तानी खेलाडीले बनाएको अर्धशतक निरर्थक सावित भएको छ। उक्त खेलमा अस्ट्रेलियाले भ्रमणकारी टोली पाकिस्तानमाथि सात विकेटको जित हासिल गर्यो। जितसँगै अस्ट्रेलियाले तीन खेलको शृंखलामा १० को अग्रता लियो। यी दुई टोलीबीचको पहिलो खेल भने अनिर्णित रूपमा सकिएको थियो। दोस्रो खेलमा टस जिती पहिले ब्याटिङ रोजेको पाकिस्तानले निर्धारित ओभरमा ६ विकेट गुमाएर एक सय ५० रन बनायो। पाकिस्तानका लागि कप्तान बाबर आजम र इफ्तिखार अहमदले अर्धशतक बनाए। ओपनर ब्याट्सम्यान बाबर आजमले ५० रन जोडे। उनले ३८ बलको सामना गरी ६ चौका हिर्काए। इफ्तिखार अहमदले टोलीका लागि अविजित ६२ रनको योगदान गरे। आक्रामक ब्याटिङ गरेका इफ्तिखार अहमदले केवल ३४ बलको सामना गरी तीन छक्का र पाँच चौका हिर्काए। अन्य ब्याट्सम्यान भने लामो समय क्रिजमा टिक्न सकेनन्। विकेटकिपर ब्याट्सम्यान मोहम्मद रिजवानले १४ रन बनाए भने इमाद वसिम ११ रनमा आउट भए। पाकिस्तानका अन्य ब्याट्सम्यानले दोहोरो संख्यामा रन बनाउन सकेनन्। अस्ट्रेलियाका बलर एस्टन अगरले दुई तथा केन रिचर्डसन र प्याट कुमिन्सले एकएक विकेट लिए। जवाफी ब्याटिङमा ओर्लिएको अस्ट्रेलियालाई रोमाञ्चक जित दिलाउन स्मिथ एक्लैले अविजित ८० रनको योगदान गरे। तेस्रो नम्बरमा क्रिज समाल्न आएका स्मिथले केवल ५१ बलको सामना गरी एक छक्का र ११ वटा चौका हिर्काए। अस्ट्रेलियाले ४८ रनको कुल स्कोरमा आफ्ना दुवै ओपनरलाई गुमाएको थियो। अनुभवी ब्याट्सम्यान डेभिड वार्नर २० र कप्तान एरोन फिन्च १७ रनमा पेभेलियन फर्किएका थिए। त्यसपछि स्मिथ र बेन म्याकडर्मोटले अस्ट्रेलियालाई जिततर्फ अग्रसर गराएका थिए। बेनले पनि टोलीको खातामा २१ रन थपे। टोलीले विजयलक्ष्य पूरा गर्दा एस्टन टर्नर आठ रन बनाउँदै क्रिजमा थिए। उनले अन्तिम समयसम्म स्मिथलाई गतिलो साथ दिए। उनले नै टोलीका लागि विजयी रन प्रहार गरेका थिए। पाकिस्तानी बलर मोहम्मद इरफान, इमाद बसिम र मोहम्मद आमिरले एकएक विकेट लिए। अस्ट्रेलियाका स्मिथ म्यान अफ दी म्याच घोषित भए। शृंखलाको तेस्रो तथा अन्तिम खेल आगामी शुक्रबार खेलिनेछ।"
१३औं सागका सबै खेलमा नेपाल मात्रै,"काठमाडौं : नेपालमा मंसिर १५ देखि २४ गतेसम्म आयोजना हुन लागेको १३औं दक्षिण एसियाली खेलकुद (साग) मा समावेश सबै खेलमा आयोजक नेपालले मात्र भाग लिने भएको छ। नेपालले सागमा समावेश २७ नै खेलमा भाग लिन लागेको छ। साग गेम्सको पावर हाउस भारतले जम्मा १७ खेलमा मात्र भाग लिन लागेको छ। विश्व क्रिकेटमै अब्बल टोली भारतले क्रिकेट खेलमा पनि भाग नलिने भएको छ। भारतले सागमा समावेशमध्ये क्रिकेटसहित आर्चरी, गल्फ, कराँते, कबड्डी, प्याराग्लाइडिङ, टेबुलटेनिस, लनटेनिस, तेक्वान्दो र कुस्ती खेलबाट हात झिकेको छ। नेपालले पदकको मुख्य आशा गरेको प्याराग्लाइडिङ खेल नहुने सम्भावना बढेको छ। सागमा सम्बन्धित खेल हुनका लागि त्यस खेलमा कम्तीमा चार राष्ट्रको सहभागिता निश्चित हुनुपर्दछ। प्याराग्लाइडिङमा अहिलेसम्म नेपाल मात्र एक्लो सहभागी देखिएको छ। प्याराग्लाइडिङसँगै ट्रायथलन खेल पनि नहुने सम्भावना बढेको छ। ट्रायथलनमा अहिलेसम्म नेपाल, भारत र श्रीलंकाको मात्र सहभागिता निश्चित भएकाले नहुने सम्भावना बढेको हो। ट्रायथलनमा यदि बंगलादेशको सहभागिता रह्यो भने समावेश गर्ने सम्भावना छ। सागमा समावेश खेलमा नेपालपछि बंगलादेश र श्रीलंकाले २५ खेलमा सहभागिता सुनिश्चित गरेको छ। पाकिस्तानले १८ र भुटानले १४ खेलमा सहभागिता सुनिश्चित गरेका छन्। माल्दिभ्सले सबैभन्दा कम ११ खेलमा सहभागिता जनाउन लागेको छ। माल्दिभ्सले एथलेटिक्स, ब्याडमिन्टन, बास्केटबल, क्रिकेट, फुटबल, ह्यान्डबल, सुटिङ, पौडी, टेबुलटेनिस, लनटेनिस र भलिबलमा सहभागिता सुनिश्चित गरेको हो। यसैबीच सागको कान्छो देश अफगानिस्तानले पनि फेरि सागमा सहभागिता जनाउने तयारी गरेको छ। ओलम्पिक काउन्सिल अफ एसिया (ओसीए) ले हालै मात्र अफगानिस्तानलाई सागमा सहभागी गराउन नेपाल सरकार र ओलम्पिक कमिटीलाई पत्राचार गरेपछि अफगानिस्तानको सहभागिताको चर्चा चलेको हो। सन् २००४ को नवौं संस्करणदेखि सागमा प्रवेश गरेको अफगानिस्तानले २०१६ को १२औं संस्करणपछि साग नखेल्ने भन्दै सेन्टर एसियामा सदस्यता सार्ने निर्णय गरेको थियो। ओसीएले पुनः सागमै जान आग्रह गरे पनि अफगानिस्तानले केही खेलमा मात्र भाग लिने तयारी गरेको हो। सागमा सहभागी खेल, अफगानिस्तानको सहभागिता, खेलाडी, पदकलगायत सम्पूर्ण विषयको टुंगो यही कात्तिक २३ गते काठमाडौंमा बस्ने दक्षिण एसियाली ओलम्पिक कमिटीको बैठकले टुंगो लगाउनेछ। सागमा तय खेल र खेल स्थल आर्चरी  पोखरा रंगशाला (१७२१ मंसिर) एथलेटिक्स  दशरथ रंगशाला (१६१९ मंसिर) ब्याडमिन्टन पोखरा रंगशाला कभर्ड हल (१०१६ मंसिर) बास्केटबल  राखेप कभर्ड हल (१८२३ मंसिर) थ्री बाई थ्री बास्केटबल राखेप सेमी कभर्ड हल (१८२३ मंसिर) बक्सिङ  कराँते कभर्ड हल (१९२३ मंसिर) साइक्लिङ  गोकर्ण, काठमाडौं (१९२३ मंसिर) पुरुष क्रिकेट  त्रिवि मैदान (१६२३ मंसिर) महिला क्रिकेट  पोखरा रंगशाला (१६२३ मंसिर) फेन्सिङ  कीर्तिपुर (२०२३ मंसिर) पुरुष फुटबल  दशरथ रंगशाला (१२२३ मंसिर) महिला फुटबल  पोखरा रंगशाला (१२२३ मंसिर) गल्फ  गोकर्ण गल्फ कोर्स (१५२० मंसिर) ह्यान्डबल  पोखरा कभर्ड हल (१३१८ मंसिर) जुडो  आर्मी कभर्ड हल, लगनखेल (२१२४ मंसिर) कराँते  कराँते कभर्ड हल, सातदोबाटो (१६१९ मंसिर) कवड्डी  त्रिवि, कीर्तिपुर १९२३ मंसिर) खोखो  नयाँबजार कीर्तिपुर (१६१९ मंसिर) प्याराग्लाइडिङ  सराङकोट, पोखरा (१३२२ मंसिर) सुटिङ  सुटिङ रेन्ज, सातदोबाटो (१६२२ मंसिर) पौडी  सातदोबाटो, ललितपुर (१९२३ मंसिर) स्क्वास  स्क्वास कम्प्लेक्स, ललितपुर (१९२३ मंसिर) टेबुलटेनिस  टीटी हल, लैनचौर (१६२० मंसिर) टेनिस  टेनिस कम्प्लेक्स, सातदोबाटो (१८२० मंसिर) तेक्वान्दो  तेक्वान्दो एकेडेमी, सातदोबाटो (१६१९ मंसिर) ट्रायथलन  पोखरा १५१८ मंसिर) महिला र पुरुष भलिबल  राखेप कभर्ड हल (१९२४ मंसिर) बीच भलिबल पोखरा (१९२४ मंसिर) भारोत्तोलन  पोखरा (१६२१ मंसिर) कुस्ती  जनकपुर (२०२३ मंसिर) उसु  आर्मी कभर्ड हल, लगनखेल (१४२० मंसिर)"

शीर्षक,विवरण
मातृभूमि छोडेर नसुध्रिएका हेनारानहरू !,"उपेन्द्र महतो, जीवा लामिछाने, शेष घलेहरूले नेतृत्व गर्दा एनआरएनएको जुन उचाइ र ओज थियो, त्यसमा धेरै खिया लाइसकेको छ। एयरपोर्टदेखि होटेलसम्म लफडा, कुटाकुट, बहिष्कार, नाराबाजी, लाठीचार्जसँगै गैरआवासीय नेपाली संघ (एनआरएनए) सम्मेलन सकिएको छ। यसपटकको एनआरएनए सम्मेलनमा काठमाडौंमा देखिएको जात्रा कतिसम्म लाजमर्दो थियो ? तल प्रस्तुत केही घटनाक्रमले आफै बताउँछन्। पहिलो घटना एयरपोर्टबाटै सुरु गरौं। एनआरएनए सम्मेलनमा भाग लिन आएका केही गैरआवासीय नेपालीले असोज २६ गते एयरपोर्टमा अभद्र व्यवहार र तोडफोड गरेपछि अध्यागमन विभागका प्रमुख अधिकृत दीर्घनारायण पौडेलले जारी गरेको विज्ञप्तिको अन्तिम लाइन यस्तो लेखिएको छ नेपाली मूलका विदेशी नागरिकबाट पटकपटक अध्यागमन कार्यालयका कर्मचारीसँग अभद्र व्यवहार हुने गरेकोमा अबउप्रान्त यस किसिमको व्यवहार नहोस् भन्ने कुरा अनुरोधसमेत गर्दछु। मातृभूमि फर्केका आफ्ना गैरआवासीय दाजुभाइविरुद्ध विज्ञप्ति निकाल्न अध्यागमन अधिकृतलाई पनि मन थिएन होला, तर यो बाध्यता उनीहरूले उत्पन्न गरिदिए। एकछिन लाइनमा बस्नुपरेपछि यही हो नेपालको सिस्टम भन्दै उनीहरूले हंगामा गर्न खोजे। त्यहाँ हप्कीखप्की मात्रै गरेनन्, तोडफोड गर्न थाले। अनि प्रहरीले स्थिति नियन्त्रणमा लियो र एकजनालाई हिरासतमा राख्यो। असोज २८ गते हायात होटेलमा सम्मेलन प्रारम्भ भयो। एनआरएनएका संस्थापक अध्यक्ष तथा संरक्षक उपेन्द्र महतोले राजनीतिक हस्तक्षेप र चलखेल बढेको भन्दै उद्घाटन सम्मेलन नै बहिष्कार गरे। यसले नै एनआरएनका स्वतन्त्र र स्वाभिमान सदस्यहरूलाई निराश तुल्याएको थियो। असोज २८ गते राति मतदाता नामावलीको सूची सार्वजनिक भयो। विदेश नै नगएका केही मानिसलाई पनि एनआरएनको सूची राखेर फर्जी मतदाता बनाइएको भन्दै निर्वाचन समितिमा मात्र होइन, परराष्ट्र मन्त्रालयमा उजुरी पर्यो। त्यही विषयलाई लिएर राति अबेरसम्म विवाद भयो। यो सबै दृश्य देखेपछि अरू पूर्वअध्यक्षहरूले सम्मेलन स्थल छाडेका थिए। असोज २९ गते उम्मेदवारी दर्तापछि मतदाता नामावली विवाद र भोटिङ मेसिनमा पनि गडबड गर्न खोजिएको भन्दै मतदान रोकियो। असोज ३० बिहान कागजी प्रक्रियाबाटै मतदान सुरु भयो तर मतगणनाका क्रममा फेरि तनाव भयो। भित्र मतगणना सुरु नहुँदै दुई पक्षबीच होटेलपरिसरमा कुटाकुट हुने स्थिति आएपछि प्रहरीले लाठीचार्ज गर्यो। बिहान मात्र मतगणना गरेर नतिजा घोषणा गरियो। माथि उल्लिखित यी घटनाक्रमले एनआरएनप्रति जुन खालको आम आस्था र आकर्षण थियो, त्यसमा अब धब्बा लागेको छ। रहर वा बाध्यताले मातृभूति छाडेर बाहिर कर्म गरिरहेका गैरआवासीय नेपालीहरूको हकहितका लागि सामाजिक संस्थाका रूपमा क्रियाशील रहँदै आएको एनआरएनएमा यसपटक राजनीतिक रङ पोतिएको छ। पहिलोपटक दलीय प्यानल बनाएर उम्मेदवारहरू चुनावी मैदानमा प्रस्तुत भए। विदेशमा अनुशासनमा बस्न सिकेका एनआरएन हरूले मातृभूति फर्किंदा यस्तै खालका हेपाहा व्यवहार र कमसल चरित्र देखाउन छाडेनन् भने आगामी सम्मेलन विदेशतिरै गर्नुपर्ने अवस्था पनि आउन सक्छ। कसको प्यानलले जित्यो ? अर्थात् कुमार पन्तले जिते कि कुल आचार्यले ? त्यो त्यति महत्वपूर्ण प्रश्न होइन। चुनावी अंक गणितमा सयडेढ सयको अन्तर ठूलो कुरा होइन। मातृभूमि छाडेर विदेशमा कर्म गर्नेहरू किन यति अराजक र अनुशासनहीन भएका होलान् ? अहिले चिन्ता गर्नुपर्ने र चिन्ता गरिएको अहम पक्ष यो हो। यसपटक धमिलिएको छवि सच्चाएर एनआरएनलाई सबैले अपनत्व महसुस गर्ने साझा सामाजिक संस्थाका रूपमा विकास गर्ने सबैभन्दा ठूलो चुनौती नयाँ नेतृत्व हो। कुनै राजनीतिक कित्ताविशेषको आशीर्वादमा विजयी भएको भनेर प्रचार गरिएको यो टिमले त्यो दिशामा कति स्वतन्त्र भएर काम गर्न सक्छ ? यो अब आगामी दिनले बताउनेछ। एनआरएनएले नेपालको विकासमा उत्पात केही गर्ने होइन, खासै गरेका पनि छैनन्। यता मेसो नमिलेपछि उनीहरू आआफ्नो दुनो सोझ्याउन उता लागेका हुन्, जहाँ छन् त्यहाँ इज्जतका साथ टिके अनि स्थापित भए भने त्यसमै हामी यता बस्नेले खुसी मान्नुपर्छ। अरू धेरै अपेक्षा केही छैन। उनीहरूको पैसा वा लगानीभन्दा पनि मातृभूमिप्रति सच्चा सद्भाव र माया भए पुग्छ तर अब मुलुकले भने उनीहरूप्रति कति सद्भाव र माया देखाउने भन्ने विषयमा बहस हुन थालेको छ। विदेशमा अनुशासनमा बस्न सिकेका एनआरएन हरूले मातृभूति फर्किंदा यस्तै खालको हेपाहा व्यवहार र कमसल चरित्र देखाउन छाडेनन् भने आगामी सम्मेलन विदेशतिरै गर्नुपर्ने अवस्था पनि आउन सक्छ। एनआरएनएको यसपटकको सम्मेलनमा देखिएको जात्रालाई लिएर विदेशमा रहेका सबै नेपालीलाई एउटै बास्केटमा राख्नु ठीक हुँदैन। काठमाडौं आएका केही कार्यकर्ता एनआरएन ले मात्र यस्तो छवि र चरित्र देखाएका हुन्। विदेशमा रहेका गैरआवासीय नेपाली सबै खराब छैनन् र उनीहरूलाई एनआरएनको राजनीतिप्रति खासै मतलब पनि छैन। आआफ्नो पेसा व्यवसाय तथा जीवन गुजारा चलाएर शान र इज्जतका साथ त्यहाँ बस्ने थुप्रै नेपाली छन्। उनीहरूको भावनालाई अब एनआरएनएले कति प्रतिनिधित्व गर्न सक्छ ? यो पनि बहसको विषय भएको छ। किनभने यो नेपालका राजनीतिक दलहरूको गोटीजस्तै भइसकेको छ। मातृभूमि छोडेर विदेशमा रहेका कयौं नेपाली यतिबेला एनआरएन चुनावी जात्राका दृश्य देखेर दिक्क मानेका होलान्। यति लाजभर्दो र अराजक दृश्य सम्भवतः दलको भ्रातृ संस्थाको चुनावमा पनि देखिएको थिएन। एनआरएनमा विस्तारै घुस्दै आएको दलीय राजनीति यसपटक लाजै लाग्ने गरी उदांग भएको छ। एनआरएनएलाई आफ्नो कब्जामा राख्ने र त्यहाँको जितहारलाई आफ्नो प्रतिष्ठा ठान्ने दलहरूको हस्तक्षेपकारी रबैयाका कारण चुनावमा यस्तो जात्रा भएको हो। एनआरएनजस्तो सामाजिक संस्थालाई पनि आफ्नै भ्रातृ संस्थाजस्तै दलीय छायामा राख्न खोज्ने पार्टीहरूको सोचाइ र शैली जति खराब छ, त्योभन्दा खत्तम मानसिकता एनआरएनका केही नेताहरूमा देखियो, जसले एनआरएनलाई दलका केही नेताहरूको सनक र निगाहको सिकार बनाउन खोजे। चुनावका लागि टिकट माग्न र लाइन मिलाउन उम्मेदवारहरू नेताका घरदैलोसम्म पुगे। यसपटक एनआरएन चुनाव राजनीतिक चुनावभन्दा पनि खर्चियो र भड्किलो भयो। काठमाडौंका तारे होटेलमा एक साता अनेक रमिता देखियो। उम्मेदवारलाई आफ्ना मतदाता रिझाउन र मनाउन धौधौ पर्यो। होटल र रेस्टुराँमा महँगा रक्सीको छेलोखेलो चल्यो। दलीय हस्तक्षेप र शक्तिको प्रयोगसँगै आर्थिक चलखेल पनि भयो। अब एनआरएनए भन्न पनि लाज भइसक्यो, यस्तो जात्रा हुन्छ भन्ने थाहा भएको भए त भोट हाल्न पनि आउने थिएन, न्युजिल्यान्डबाट काठमाडौं आइपुगेका एकजना गैरआवासीय प्रतिनिधिले चियागफमा यस्तो निराशा व्यक्त गरे। उनी भोट हाल्न पनि गएनन्। यो भनाइ उनको मात्रै होइन, एनआरएनएमा भाग लिने आएका तर राजनीतिमा खासै चासो नभएका थुप्रै प्रतिनिधिहरूको भावना पनि हो यो। सम्मेलनमा भाग लिन आउँदा एयरपोर्टदेखि, होटेल, सम्मेलन स्थल र फर्किने बेलामा उनीहरूले जेजस्ता चरित्र र व्यवहार प्रदर्शन गरे, त्यसले एनआरएनएप्रतिको आम दृष्टिकोण नै बदलिएको छ। पहिले जुन खालको सद्भाव र सम्मान भाव थियो, अब त्यो अवस्था रहेन। विदेशमा रहेका सबै नेपालीको हित चिताउने साझा संस्थाभन्दा दलहरूको स्वार्थमा चल्ने र चलखेल गर्ने राजनीतिक अखडा बन्ने खतरा बढेको छ। उपेन्द्र महतो, जीवा लामिछाने, शेष घलेहरूले नेतृत्व गर्दा एनआरएनएको जुन उचाइ र ओज थियो, त्यसमा धेरै खिया लागिसकेको छ। एनआरएनए सम्मेलन आम चासोको विषय नै थिएन र होइन। पहिलेपहिले धेरैलाई थाहा पनि हुने थिएन कहिले सम्मेलन हुन्थ्यो र सकिन्थ्यो भन्ने कुरा। थाहा हुन आवश्यक पनि थिएन। तर यसपटक पनि एनआरएनए सम्मेलन दुनियाँ हँसाउने जात्रा नै बन्यो। चुनावी जात्राका दृश्यले सामाजिक सञ्जाल तरंगित भए। एनआरएन को नाम नै फेरेर सामाजिक सञ्जालमा हेनारान भनेर सम्बोधन गर्न थालियो। हेनारान छवि बनाएर कर्मभूमितिर फर्किंदै गरेका उनीहरू छिटै सच्चिएर साँच्चिकै एनआरएन होऊन्। अहिलेलाई यही शुभकामना !"
संघीयता कार्यान्वयनको पहिलो पत्र,"विश्वसनीय, मितव्ययी र औचित्यपूर्ण तरिकाले प्रदेश र स्थानीय सरकार सञ्चालन हुनु संघीयता कार्यान्वयनको मूलभूत जग हुनेमा द्विविधा छैन लामो राजनीतिक संक्रमणपछि २०७२ साल असोज ३ गते नेपालको संविधान जारी भएको थियो। २००७ सालदेखिको जनताद्वारा निर्वाचित संविधानसभाले संविधान बनाउने राजनीतिक सपना साकार भयो। यसका लागि स्रोत, मेहनत, समय खर्च भई राजनीतिक मन्थन पर्याप्त भयो। यस सिलसिलामा स्वदेशी र विदेशी स्रोतको पहुँच, उपयोग र भरपूर खर्चले एउटा नयाँ वर्ग नै जन्मिन पुग्यो। लामो समय एवं स्रोतको खर्च हुँदाहुँदै पनि संघीयताका लागि पूर्वतयारी, राजनीतिक संस्कारमा सुधार, विज्ञता, संगठन निर्माण सुधार र नागरिक सचेतनामा कतिपय अपर्याप्तता देखिए। यसका कारण संविधान कार्यान्वयन गर्नमा मनोबल, व्यावसायिक सिल्पी, कानुनको शासन र जवाफदेहीमा दर्बिला आधारहरूको न्यूनता महसुस भयो। फलतः संघीयता कसरी प्रभावकारी ढंगले कार्यान्वयन गर्ने हो भन्ने स्पष्ट खाका आउन सकेको पाइएन। संविधान जारी हुँदाको परिवेश नेपालको संविधानले अंगीकार गरेको संघीय शासन प्रणालीको कार्यान्वयन हाम्रो समग्र शासकीय शैलीमा नयाँ आयाम हो। समाज रूपान्तर गरी देश बदल्न तयार भएको राजनीति आफू कति बदलियो र त्यो व्यावहारिक परिवर्तन संघीयता कार्यान्वयन गर्न पुग्ने थियो थिएन, संविधान जारी गर्दा आकलन गरिएन। यसैगरी प्रशासनिक संयन्त्रलाई ज्ञान, सीप र मनोवैज्ञानिक तयारी पनि पूरा गर्नगराउन सकिएन। संविधान कार्यान्वयनको कार्ययोजना कस्तो हुने र कसरी गर्ने भन्नेतर्फ राजनीतिक नेतृत्वले स्पष्ट दिशानिर्देश गर्नेभन्दा संविधान जारी भएलगत्तै सरकार परिवर्तनमा केन्द्रित रह्यो। शीघ्र कार्यान्वयन गर्न प्रतिबद्ध प्रशासकको हैसियतले संघीयताको राजनीतिक प्रणेता, विज्ञ, मेन्टर को थियो, खोज्नु कर्तव्य ठानी प्रयास गर्दा फेला पार्न सकिएन। कसरी अघि बढ्ने भन्ने सल्लाह गर्ने, निर्देशन लिने जिम्मेवार र पत्याइएका विज्ञहरू भेटिएनन्। न त सरकारसँग विज्ञको सूची नै थियो। संविधानको संक्रमकालीन प्रबन्ध र कानुन तर्जुमा गर्ने सीमित प्रावधानबाट समग्र शासकीय स्वरूप, प्रशासनिक संगठन, अधिकार बाँडफाँटको सही प्रयोग व्यवस्थापन सेवा प्रवाह र जनशक्ति व्यवस्थापन निर्देशित हुने र बोधगम्य अवस्था थिएन। तापनि कार्यारम्भ स्वरूप २०७२ असोज ५ गते सबै मन्त्रालय र केन्द्रीय निकायलाई पाँचबुँदे पत्र लेखियो। उक्त बुँदामा क संविधानले तोकेको तीन तहको कार्यसूची र सहवर्ती अधिकारबमोजिम आआफ्नो जनशक्ति, स्रोत र संगठनको विवरण र मिलान गर्नका लागि सम्भावित तरिका र योजना तर्जुमा गर्ने, ख हरेक मन्त्रालय, निकायमा विगतको पुनर्संरचना प्राविधिक समितिलाई थप क्रियाशील बनाउने। उक्त समितिमा कानुन र लेखा शाखा प्रमुखलाई पनि समावेश गर्ने। त्यस्तो समितिले नियमित कार्य गरी १५१५ दिनमा कार्य प्रगति सामान्य प्रशासन मन्त्रालयमा पठाउने, ग आआफ्ना निकाय र मातहतका निकायहरूका कानुनहरू संविधानअनुरूप मिलान, परिमार्जन र तर्जुमा गर्नुपर्ने प्राथमिकता सूची तयार गरी कार्यान्वयन कार्ययोजना बनाउन सचिवले नै संयोजन गरी कार्यान्वयन गर्ने व्यवस्था मिलाउने, घ प्रदेशहरूमा रहेका आआफ्ना जनशक्ति स्रोत, सम्पत्ति विवरण एवं प्रोफाइल तयार गर्ने, ङ अब उप्रान्त संगठन संरचना परिवर्तन गर्दा र संगठन विकास अध्ययन गर्दा संघीय ढाँचा एवं संविधानबमोजिम आवश्यक पर्नेबाहेक कर्मचारी दरबन्दी थप्ने कार्य नगर्ने विषय उल्लिखित थिए। अधिकार सीमांकन, सहकार्यको ढाँचा, वित्तीय स्रोत, जनशक्ति र सम्पत्ति व्यवस्थापनका लागि ध्यानाकर्षण गराइएको उक्त पत्र संविधान कार्यान्वयनको पहिलो पत्र थियो। यसको मर्मअनुरूप काम अघि बढ्ला, प्रशासनिकभन्दा राजनीतिक नेतृत्वले स्वामित्व लिई मन्त्रालय, निकायगत रूपमा प्रतिस्पर्धात्मक ढंगबाट कार्यान्वयन होला भन्ने अपेक्षा थियो। तर प्रतिबद्धता, सक्रियता र ज्ञानको कमीले अपेक्षित ध्यान पुग्न सकेन। बरू कसरी संविधानबमोजिम काम, दाम, जनशक्ति, प्रणाली र कार्यात्मक संस्कार तीनै तहमा मिलाउने हो, सोतर्फ ध्यान जानुको सट्टा कसरी सिंहदरबार अर्थात् केन्द्रमा सबै कुरा राख्न सकिन्छ भन्ने विषय प्राथमिकतामा पर्न पुग्यो। यसको अनुभूति अहिलेसम्म छँदै छ। २०६८ सालमा प्रधानमन्त्रीको अध्यक्षतामा गठित उच्चस्तरीय संघीयता कार्यान्वयन तथा प्रशासन पुनर्संरचना समितिलाई प्रधानमन्त्री कार्यालयबाट सामान्य प्रशासन मन्त्रालयमा खुम्च्याइएको थियो। उक्त मन्त्रालयले संविधान कार्यान्वयनको नेतृत्व गरी अघि बढाउन सक्ने अवस्था थिएन। दाताको सहयोगमा महँगा परामर्शदाता नियुक्त गरी काम लगाइयो। तर केही प्राज्ञिक कुरा सुझाइए पनि प्राविधिक र प्रशासनिक सहयोग पुग्न सकेन। उच्च राजनीतिक तहबाट नेतृत्व लिनुपर्ने ठानी सामान्य प्रशासन मन्त्रालयबाट प्रधानमन्त्री कार्यालयमा ल्याई समिति गठन गरी कार्यविधि स्वीकृत गर्न तीन महिनाभन्दा बढी लाग्यो। संघीय मन्त्रालयहरूले स्वतः सक्रिय भई कार्य अघि बढाउन नसकेकाले प्रधानमन्त्रीको अध्यक्षताको समितिको निर्णय गराई संघ, प्रदेश र स्थानीय तहको अधिकारलाई संविधान र विद्यमान अभ्यासअनुरूप विस्तृत विश्लेषण, अध्ययन र छलफल गरी कार्यविस्तृतीकरण प्रतिवेदन तयार गरियो। मुख्य सचिवको समग्र नेतृत्व र निरन्तर सहजीकरणमा विभिन्न मन्त्रालयका ४० जना सहसचिवहरूको पाँचवटा समूहगत कार्यदल बनाई उक्त प्रतिवेदन तयार गरिएको थियो। प्रतिवेदन बनाउन सचिवहरू उत्साही नदेखिएकाले सहसचिवलाई संलग्न गराइएको थियो। करिब १० महिना निरन्तर काम गरी कूल १७९५ कामलाई तीन तहमा विभाजन गरियो। सो प्रतिवेदन मन्त्रिपरिषद्बाट स्वीकृत गराउन निकै कठिन भएको थियो। संविधान निर्माणमा खर्चिएको एक दशक र स्थुल धनराशि भित्रै उक्त कार्य हुनुपथ्र्यो। ध्यान पुगेन। राजनीतिले निर्देश गर्नुपथ्र्यो। प्रशासनिक नेतृत्वले गरेको काम भएकाले राजनीतिलाई बुझाउन हम्मेहम्मे पर्यो। अन्ततः २०७३१०१८ मा मन्त्रिपरिषद्ले उक्त प्रतिवेदन स्वीकृत गर्यो। संविधान जारी भएको भोलिपल्ट सार्वजनिक बिदा भएको र पर्सिपल्ट प्रधानमन्त्री कार्यालयबाट मुख्य सचिवले लेखेको पत्रबमोजिम मन्त्रालयहरूले पूरा काम गर्न नसक्नाले नीतिगत निक्र्योल गर्न मात्र १६ महिनाभन्दा बढी लाग्यो। मन्त्रालयहरूले सक्रिय र इमानदारीपूर्वक कार्यान्वयन गरेको भए काम, वित्तीय स्रोत र कर्मचारी व्यवस्थापन सहज भई स्थानीय तह र प्रदेशका काम छिटै नतिजामूलक हुन्थे। संघीय सरकार कम बोझिलो भई संघीयता कार्यान्वयन अझ प्रभावकारी हुन्थ्यो। यसबाट संघीयता कार्यान्वयनमा संघीय मन्त्रालयको राजनीतिक र प्रशासनिक नेतृत्वको अग्रणी भूमिका छ भन्ने प्रस्ट हुन्छ। यसैगरी राजनीतिक प्राथमिकता, स्वामित्व र प्राविधिक ज्ञानको अपर्याप्ततामा कर्मचारीतन्त्रले जतिसुकै ज्ञान, सीप, अनुभव र सक्रियता भए पनि नतिजामा पुग्न सकिँदैन भन्ने पनि सिद्ध हुन्छ। संघीयता कार्यान्वयनको अवस्था संविधान निर्माणको लम्मेतान संक्रमणको तुलनामा संविधान जारी भएपछिका उपलब्धिलाई राम्रै मान्नुपर्छ। प्रदेशको सीमांकन र स्थानीय निकाय पुनर्संरचना गरी ७६१ सरकारको भूगोल कार्यजिम्मेवारी किटान गरी निर्वाचित जनप्रतिनिधिमार्फत सबै तहका सरकार सञ्चालनले राजनीतिक संक्रमणलाई किनारा लगाएको छ। इमानदार सुशासनयुक्त, नतिजामुखी, मितव्ययी र जवाफदेही सरकारका रूपमा सबै सरकारहरू रूपान्तर हुनुपर्ने समयको माग छ। सबै तहका सरकारका लागि संविधानको धारा ३०२ बमोजिम कर्मचारी समायोजन भई कार्य सम्पादन गरिरहेका छन्। संविधानबमोजिम उच्च अदालत व्यवस्थापन र सञ्चालनमा छन्। जनताले आफ्ना गुनासा र असन्तुष्टि राख्ने विभिन्न तह पाएका छन्। माग पक्ष सबलीकरण भएको छ। सामान्यतः जनताको नजिकमा अधिकार र शासकीय संरचना जाँदा कोही पनि असन्तुष्ट हुनु हुँदैन। तर अधिकारको प्रयोग विधिसम्मत भई कानुनको शासनको प्रत्याभूति दिन सकिएन भने शासकीय अराजकता आउने जोखिम रहन्छ। तसर्थ नियन्त्रण, सन्तुलन र सहजीकरणका आयाम खोजी प्रयोगमा ल्याउनु लाभदायक हुनेछ। राज्य पुनर्संरचनापछि पुरानाभन्दा नयाँ संगठन संरचना प्रभावकारी हुनुपर्ने हो। तर पुरानै संगठन प्रकृति र प्रक्रियामा संघीयता कार्यान्वयन रुमलिएको जानिफकारहरू बताउँछन्। अर्कोतर्फ संघीय संरचना बोझिलो भई साविकको एकात्मक प्रणालीको सिंहदरबारको तौल घटेको छैन भन्ने आम गुनासो छ। कतिपय प्रदेशका मुख्यमन्त्रीहरूको संघले आवश्यक सहयोग गर्न सकेन, संघीय मन्त्री र सचिवहरू संघीयता कार्यान्वयनमा उदासीन देखिए भन्नेजस्ता टिप्पणीहरू सञ्चारमाध्यममा आएका छन्। प्रदेश र स्थानीय सरकारले सुशासन स्रोतको विवेकपूर्ण वितरण र नतिजा प्रदर्शन गर्न सकेमा थप अधिकार र स्रोतसाधनको दाबीलाई बल पुग्नेछ। सरकारका सबै तहमा लोकतन्त्रको सुदृढीकरण, समावेशी लोकतन्त्रको संस्थागत विकास सुशासनको सबलता, प्रभावकारी सेवा प्रवाह र निरन्तर जवाफदेही संघीयता, कार्यान्वयनका सर्वाधिक महत्वपूर्ण पक्ष हुन्। त्यसैगरी स्रोतको उपयोग, न्यायोचित वितरण, मितव्ययिता, खर्चको विश्वसनीयता गुणस्तरीय सेवा प्रवाह, रोजगार सिर्जना, उत्पादन वृद्धि र आयआर्जन संघीयताको दिगोपनाका आधार हुन्। तर सस्तो लोकप्रियताको तिर्खाले धेरै सरकारहरू खरिएका देखिन्छन्। सामाजिक सुरक्षाका नममा वितरणमुखी संस्कृति मौलाएको छ। एउटा सिद्धान्त, प्रणाली र दर देशैभरि लागू हुने नगद हस्तान्तरणको व्यापकता नेपालमा जति बिरलै देशमा होला। सेवा प्रवाहले खाँचो टार्ने, सुविधा दिने, विकासको प्रतिफल बढाएर समतापूर्वक वितरण गर्ने, गुणस्तरीय एवं प्रतिस्पर्धा सेवा उपलब्ध गराउन मेहनत गर्नुभन्दा नयाँ शीर्षकमा नगद वितरण गर्ने आम प्रवृत्तिले दिगो सामाजिक सुरक्षा व्यवस्थापनमा चुनौती थपेको छ। अनुगमनको संयन्त्र नै देखिँदैन। सबैले मौनता साँधेका छन्। अर्कोतर्फ डोजरे विकास भाइरल भइरहेको छ। समायोजित कर्मचारीको क्षमता उपयोग गर्नगराउन संगठनमा स्वस्थ, प्रतिस्पर्धी र सुरक्षित वातावरण बनाउन नसकिएको प्रदेश एवं स्थानीय तहका निर्वाचित प्रतिनिधि तथा स्वयं कर्मचारी बताउँछन्। कतिपय कर्मचारीले जोतिएर काम गर्नुभन्दा राजनीतिक संरक्षणको रक्षाकबच प्राप्ति बढी फलदायी हुने कुरा सहर्ष व्यक्त गर्दछन्। निराशा, खिन्नता, आफ्नो असन्तुष्टि होइन कि उमंग, हौसला, पवित्रता र एकाग्रताका साथ इमानदार भई संघीयता कार्यान्वयन गर्न सबै सम्बद्ध पदाधिकारीको कर्तव्य हो। कुरा र उपदेश होइन, फल प्राप्त गर्न कर्म बलवान् र अकाट्य हुन्छ। सिद्धान्त, निष्ठा र आदर्शमा चल्दा चौतर्फी आलोचना र आक्रमण झेल्नुपर्छ। निष्ठाका हाडलाई बेइमानको सञ्जालले धुलो बनाउने जोखिम हुँदैन भन्ने सकिँदैन। क्षणिक रूपमा आफ्नो आदर्श र व्यावसायिक मर्यादामा भन्दा ठालुको दुनियाँको चाहनामा चल्दा सफल भइएला। तर इतिहासले रूपान्तरणको जिम्मा दिएको संघीयता कार्यान्वयन गर्ने सबै तहका पदाधिकारीहरू तन, मन, धन, निष्ठा, इमान, दृढ निश्चय र सिक्ने प्रवृत्तिका साथ संघीयता कार्यान्वयनमा लागेमा संघीयताले प्रतिफल दिनेमा भरोसा राख्न सकिन्छ। अबको बाटो नयाँ काम गर्दा भएन भन्ने धेरै हुन्छन्। कसरी गर्दा राम्रो हुन्छ भन्ने विरलै भेटिन्छन्। अहिले संघीयताको ज्ञान, अनुभव नपुगेका र एकात्मक प्रणालीमा पनि सेवाप्रवाहको अग्रपंक्तिमा नबसेकाहरू संघीयताका पण्डित भए भन्ने निर्वाचित जनप्रतिनिधिहरू सेवाग्राहीहरू र कतिपय विकास साझेदारहरू अनुभव सुनाउँछन्। त्यसैले कर्मचारी समायोजनपछि स्थानीय र प्रदेश तहबाट जनशक्ति व्यवस्थापन पुनरावलोकन गर्न आवश्यक देखिन्छ। प्रशासन सुधार र कार्यविधि सरलीकरणको रटान सिंहदरबारमा मात्रै होइन, वडा तहदेखि नै घनीभूत गर्दै ल्याउनु पर्छ। उपयुक्त व्यक्तिलाई उपयुक्त ठाउँमा जिम्मेवारी दिनुपर्छ। प्रतिस्पर्धात्मक कर्मचारीतन्त्रको विकास गर्न सकेमा फलदायी हुनेछ। सबै तहमा राजनीतिले कर्मचारी संयन्त्र र कर्मचारी संयन्त्रले राजनीतिलाई दोष देखाएर होइन, कामको स्पष्ट सीमांकन गरी निश्पक्ष मूल्यांकन गर्ने पद्धति विकास गर्नु अपरिहार्य छ। दुवै क्षेत्रका राम्रा पक्ष बढाउन सक्नुपर्छ। एउटाले अर्कोलाई एकमुष्ट लाञ्छना लगाउँदा चाणक्यले भने झैं जंगलमा लागेको डढेलोले श्रीखण्ड छाड्दैन। असल व्यक्ति, प्रवृत्ति, पद्धति र संगठन पाउन मुस्किल हुन सक्छ। घट्दो मनोबल उक्साउन जरुरी छ। तसर्थ सम्बद्ध राजनीतिक, प्रशासनिक र प्राविधिक पदाधिकारीहरूको सामूहिक प्रतिबद्धता र सहकार्य र अत्यावश्यक हुन्छ। संविधानका अनुसूची र स्थानीय सरकार सञ्चालन ऐन, २०७४ ले संघ, प्रदेश र स्थानीय सरकारको कार्यजिम्मेवारी तोकेको छ। तर स्थानीय सरकार सञ्चालन ऐनजस्तै प्रदेशको अधिकार अनतिक्रम्य हुने कानुनी सुनिश्चितता बनेको छैन। संघीय मन्त्रालय र निकायले संविधानबमोजिम तत्तत् तहलाई अधिकार निक्षेपण गर्ने र संगठन तथा जनशक्ति व्यवस्थापनलाई संविधानको मर्मबमोजिम राफसाफ गर्न सकेका छैनन्। आफ्नो साम्राज्य बढाएर स्थानीय सरकारकै तहसम्म जाने चाहना र व्यवहार प्रचुर छ, जुन एकारात्मक प्रणालीमा हुने गथ्र्यो। यसर्थ संघीयता कार्यान्वयनका लागि लेखिएको पहिलो पत्रमा उल्लेख भएजस्तै संघीय मन्त्रालय, निकायहरूले साझा अधिकार स्थानीय र प्रदेश तहका एकल अधिकारसँग सम्बन्धित केन्द्रले राखेका अधिकार जनशक्ति, स्रोत र संगठन पुनरावलोकन गरी संविधान र कार्य विस्तृतीकरण प्रतिवेदनबमोजिम सम्बन्धित तहमा मिलान गर्न ढिलाइ भइसकेको छ। यसका लागि अन्तरप्रदेश परिषद्ले हरके केन्द्रीय निकायलाई तत्कालीन कार्ययोजना बनाउन लगाई कार्यान्वयन गराउनु वाञ्छनीय हुनेछ। यसैगरी संघीय योजना आयोग ससाना योजना र कार्यक्रममा अल्झनु एकात्मक प्रणालीको विषाक्त अवशेष हो। तसर्थ राष्ट्रिय गौरव, उच्च प्रविधियुक्त आयोजना र समग्र नीतिगत तथा प्राविधिक विषयमा राष्ट्रिय योजना आयोग केन्द्रित हुनु औचित्यपूर्ण हुनेछ। आयोगले प्रदेश र स्थानीय सरकारलाई योजना तर्जुमा, कार्यान्वयन र अनुगमनमा समन्वय एवं सहजीकरण गर्न सकेमा मात्र संघीयतामा यसको औचित्य पुष्टि हुनेछ। प्रदेश र स्थानीय सरकारले सुशासन स्रोतको विवेकपूर्ण वितरण र नतिजा प्रदर्शन गर्न सकेमा थप अधिकार र स्रोतसाधनको दाबीलाई बल पुग्नेछ। अधिकारका धेरै कुरा गर्ने र प्रतिफल कम देखाउने अवस्थामा क्षमतामा प्रश्न आउँछ। माथिल्लो तहले तल्ला तहको क्षमताको प्रश्न देखाएर संसारभर अधिकार निक्षेपणमा वाधा खडा गरेका छन्। तसर्थ विश्वसनीय, मितव्ययी र औचित्यपूर्ण तरिकाले प्रदेश र स्थानीय सरकार सञ्चालन हुनु संघीयता कार्यान्वयनको मूलभूत जग हुनेमा द्विविधा छैन।"
कर्मचारी अभावले काम गर्नै पाइएन,"प्रमुख प्रतिपक्षी दल नेपाली कांग्रेसले पार्टीका तर्फबाट स्थानीय तहमा निर्वाचित गाउँपालिका अध्यक्ष, उपाध्यक्ष र जिल्ला समन्वय समितिका प्रमुख तथा उपप्रमुखलाई प्रशिक्षण दिएको छ । गाउँपालिकको योजना निर्माणदेखि बजेट वितरणका साथै स्थानीय तहमा पार्टीसँगको समन्वयबारे प्रशिक्षण दिइएको थियो । शुक्रबार र शनिबार आयोजित प्रशिक्षणमा सहभागी गाउँपालिकाका अध्यक्ष र उपाध्यक्षसँग तपाईंको साढे दुई वर्षको अनुभव कस्तो रह्यो ? भन्ने अन्नपूर्णको जिज्ञासा र कामको अनुभवका बारेमा उनीहरूसँग गरिएको कुराकानी संघ र प्रदेशका अड्चन समस्या हामीलाई सुरुदेखि नै स्थानीय तह सञ्चालन गर्न कर्मचारी व्यवस्थापन भएन। कर्मचारी समायोजनपछि यो समस्या हल हुन्छ भन्ने हाम्रो अपेक्षा थियो। दुर्भाग्य, समायोजनले हामीकहाँ भएका कर्मचारीको पनि अन्यत्र सरुवा भयो। यसले काम गर्न निकै समस्या भयो। संविधानमै व्यवस्था भएका स्थानीय तहका २२ अधिकारको प्रयोगमा कानुनी समस्या भोग्नुपरेको छ। संघ र प्रदेशले ऐन बनाएर मात्र स्थानीय तह अगाडि बढ्न सक्छ भन्ने व्यवस्था छ। ती कानुन निर्माणमा पनि निकै ढिलाइ भयो। हामीले संविधानको दायराभित्र रही ऐन बनाएर काम गर्न थाल्यौं। त्यस्तो अवस्थामा पनि संघ र प्रदेशले विभिन्न बाधाअड्चन तेस्र्याएर यो काम नगर भनेर पत्राचार गर्न थाल्यो। यसले हामीलाई काम गर्न केही अवरोध उत्पन्न भयो। तथापि हामीले स्थानीय तहको मर्म बुझेर विकास निर्माणको कामलाई फराकिलो बनाउँदै स्थानीय ऐनअनुसार पूर्वाधार निर्माणमा काम गरिरहेका छौं। शिक्षा र स्वास्थ्यलाई हामीले प्राथमिकता दिएका छौं। जनताका घरदैलोको सरकार भनेर चिनिने स्थानीय सरकारलाई जनताका सरकारका रूपमा चिनाउने गरी हामीले काम गरिरहेका छौं। विशेषगरी त्यहाँ भएका स्रोतको पहिचान गर्ने र तिनीहरूको संरक्षण गर्ने, तिनको भरपूर उपयोग कसरी गर्न सकिन्छ भन्नेमा योजना बनाएर हामी अगाडि बढेका छौं। लक्ष्मी पाण्डे, अध्यक्ष, हुप्सेकोट गाउँपालिका, नवलपरासी विकासलाई प्राथमिकता दिएका छौं साढे दुई वर्ष भयो, जनप्रतिनिधिका रूपमा काम गर्न थालेको। जनताका बीचमा गएर उनीहरूसँगै मिलेर काम गरिरहेका छौं। नागरिकको नजिकको सरकार भनेकै स्थानीय सरकार हो। सुरुमा हामीले स्थानीय तहका समस्याको पहिचान र तिनीहरूको निराकरणबारे अध्ययन गर्यौं। नागरिकको प्रत्यक्ष सहभागितामा आफ्नो गाउँपालिकाको विकासमा लागिरहेका छौं। पदभन्दा बाहिर रहेर काम गर्दा र जिम्मेवारीमा बस्दा स्वाभाविक रूपमा फरक पर्छ। उपाध्यक्ष न्यायिक समितिको संयोजक पनि हुने भएकाले जिम्मेवारीका हिसाबले विशेष पनि रहन्छ। आएका उजुरीलाई दुवै पक्ष मिलाएर टुंगोमा पुर्याउने गरेका छौं। नागरिकसँग अधिकतम समन्वय गरेर काम गर्दै आएका छौं। गाउँकै दाजुभाइ तथा दिदीबहिनीका काम गर्दा खासै अप्ठेरो महसुस भएन। आफ्नो पदीय जिम्मेवारीको महत्व बुझेर काम गर्दा समस्या हुँदैन। मैले स्थानीय पार्टीका नेता साथीहरूसँग पनि सरसल्लाह गरेर काम गर्ने गरेकी छु। सपना राई, दिप्रुङ गाउँपालिका खोटाङ, उपाध्यक्ष कार्यकर्ता पोस्ने शैली समस्या आजका दिनसम्म केन्द्रसँग समन्वय गरेर काम गर्दै आएका छौं। त्यस्तो कुनै समस्या छैन तर प्रदेश सरकारसँग काम गर्दा समस्या देखिएको छ। प्रदेशले स्थानीय तहलाई बेवास्ता गरेर काम गर्न खोजिरहेको छ। प्रदेश सरकारसँग कुरा गर्दा स्थानीय तहसँग मिलेरै काम गर्ने भनिन्छ, तर व्यवहारमा स्थानीय सरकारसँग समन्वय नहुँदा समस्या उत्पन्न भएको छ। प्रदेश सरकारले विकास निर्माणभन्दा कार्यकर्ता पोस्ने खालका कार्यक्रममा जोड दिएको छ। एक करोडसम्मका कार्यक्रम स्थानीय तहको सरकारसँग मिलेर गर्नुपर्ने भए पनि प्रदेशले बेवास्ता गर्दै आफूखुसी काम गरिरहेको छ। प्रदेश सरकारले स्थानीय सरकारलाई बेवास्ता गर्दै गयो भने हामी पनि सोही खालको व्यवहार गर्न बाध्य हुन्छौं। हुम्ला जिल्ला भौगोलिक रूपमै विकट जिल्ला हो। सबै गाउँमा सडक पूर्वाधार पुगिसकेको छैन। मेरै गाउँपालिकामा आठ वडामध्ये दुईदेखि सात वडासम्म बाटो तयार भइसकेको छ। विद्यालयका लागि पनि काम भइरहेको छ। वडा एक र आठमा पनि मोटरबाटो निर्माणका लागि टेन्डर प्रक्रिया हुँदैछ। कृषिमा हामीले उत्तिकै प्राथमिकता दिएका छौं। पदमबहादुर लामा, अध्यक्ष, सिमीकोट गाउँपालिका आर्थिक स्रोत अभाव दुई वर्षको काम गराईमा केही समस्या देखिए पनि समग्रमा राम्रै अनुभव भएको छ। हाम्रो गाउँपालिका जिल्लाकै विकट गाउँपालिकामध्ये एक हो। त्यसकारण आर्थिक स्रोतको अभाव महत्वपूर्ण समस्या हो। न्यून आर्थिक स्रोतका कारण धेरै काम गर्न सकिएको छैन। कर्मचारी अभाव हामीले सुरुदेखि नै भोग्दै आएका छौं। दुर्गम गाउँपालिका भएका कारण आवश्यक कर्मचारी छैनन्। हामीले नीति, कार्यक्रम र योजना बनाएका छौं तर कार्यान्वयन चरणमै लैजान कर्मचारी अभाव छ। यसले गर्दा हामीलाई काम गर्न चुनौती देखिएको छ। भौगोलिक हिसाबले पनि विकट छ। छरिएको बस्ती छ। सबै नागरिकलाई हामीले सहज रूपमा सेवा प्रवाह गर्न सकेका छैनौं। विकासका लागि यो छरिएको बस्ती पनि समस्या छ। हुन त यो हाम्रो गाउँपालिकाको मात्र नभएर देशकै समस्या हो। शिक्षा र स्वास्थ्यमा केही समस्या छन्। इन्टरनेटको समस्या हामीले भोगिरहेका छौं। केन्द्रबाट हुने परिपत्र, सूचनाहरूको सहज पहुँचका लागि इन्टरनेटको अभाव भोगेका छौं। जनताका बीचमा गरिएका प्रतिबद्धता कार्यान्वयनका लागि हाम्रो साधन स्रोतले भ्याएसम्म गाउँपालिकाले काम गर्दै आएको छ। अझै गर्नुपर्ने धेरै छ। बाँकी कार्यकालमा धेरै काम हुनेछन्। जोगलाल बुढा, तमानखोला गाउँपालिका, बागलुङ काम गर्न सहजै भएको छ संघीयता हाम्रा लागि नयाँ संरचना हो। त्यसैले पनि हाम्रा लागि यो नौलो अनुभव हुने नै भयो। सुरुका दिनमा केही अप्ठेरा नभएका होइनन्। पहिलो वर्ष हाम्रा लागि काम गर्दा केही समस्या भोग्यौं। तर, अहिले धेरै सहज भएको छ। जनताका अपेक्षा असीमित हुन्छन्। सबै अपेक्षा पूरा गर्न त सम्भव हुँदैन। ऐनकानुन निर्माणमा भएको ढिलाइले पनि हामीले सोचेअनुसार काम गर्न पाएनौं। यसैले हामीले संविधानअनुसार आफैंले कतिपय कानुन बनाएका छौं। ती कति पूर्ण छन् छैनन्, आफ्नो ठाउँमा होलान् तर स्थानीय तहले बनाएका कानुन केन्द्रबाट फरक रूपमा आइदिँदा हामीलाई काम गर्न असहज भएको छ। कर्मचारी अभाव ठूलो समस्या बनेको छ। मेरो गाउँपालिकामा नौ वडा छन्। नौ वडामा जम्मा दुई सचिव छन्। त्यसले गर्दा जनअपेक्षाअनुसार काम गर्न कर्मचारीको समस्या छ। सिंहदरबार घरघरमा आयो भनेर भनेका हौं तर कर्मचारी नहुँदा काम गर्न पाएका छैनौं। भएका कामको पनि परिणाम आउन समय लाग्छ। जिल्लामा जाँदा दुई दिनमा काम सकिन्थ्यो भने गाउँपालिकामा तीन दिनसम्म पनि काम गर्न भ्याइएन भन्नेहरू पनि छन्। यसको मुख्य कारण भनेकै कर्मचारी अभाव हो। यसको सम्बोधन हुन जरुरी छ। मोतीराम राई, अध्यक्ष मानेभञ्ज्याङ गाउँपालिका, ओखलढुंगा पिरलो नै कर्मचारी अभाव जनप्रतिनिधिका रूपमा काम गर्नुअघि म जागिरे थिएँ। जिम्मेवारीका हिसाबले पनि महत्वपूर्ण भूमिकामा छु। गाउँको विकास निर्माणका साथसाथै जनताका समस्याको सम्बोधनमा क्रियाशील भूमिका निर्वाह गरिरहेको छु। अनुभव पनि हुँदै गएको छ, सिक्दै जाने कुरा हो। अहिले धेरै सहज हुन थालेको छ। हामीले संविधानले निर्दिष्ट गरेका ऐन, कानुन निर्माण गरेर काम गरिरहेका छौं। संघ र प्रदेशले समयमै कानुन नबनाइदिँदा स्थानीय तहले सुरुवाती दिनदेखि काम गर्न पाएनन्। कर्मचारी अभावले धेरै स्थानीय तहले काम गर्न पाएका छैनन्। नौवटा वडामा एकजना मात्र सचिव हुनुहुन्छ। कर्मचारी समायोजनपछि यो समस्या नआउला भन्ने हाम्रो अपेक्षा थियो तर समायोजनपछि भएका कर्मचारी पनि सरुवा भए। कर्मचारी लामो समय नबस्ने र चाँडोचाँडो सरुवा हुने समस्याले गाउँपालिकाका कामकारबाही नै प्रभावित हुने अवस्था सिर्जना भएको छ। म गाउँपालिकाको उपाध्यक्षको हैसियतले न्यायिक समितिको संयोजक पनि हुँ। तर समितिमा कर्मचारी नै छैनन्। यसले एकदमै गाह्रो स्थिति छ। कर्मचारी नै नभएपछि काम गर्न समस्या छ। राम्रो पक्ष भन्नुपर्छ, न्यायिक समितिमा नगण्य मात्रामा उजुरी परेका छन्। हामी पार्टीबाट निर्वाचित भएका जनप्रतिनिधि भएकाले स्थानीय नेताको सुझावअनुसार काम गर्ने गरेका छौं। यसले पनि हामीलाई काम गर्न सहज भएको छ। सकेसम्म कम विवाद हुने गरी र धेरैभन्दा धेरै स्थानीयको जनसहभागितामा गाउँको विकास निर्माणका योजना छनोटदेखि कामका प्राथमिकता छनोट गर्ने गरेका छौं। सुशीला तामाङ, उपाध्यक्ष, खिचिदेम्बा गाउँपालिका, ओखलढुंगा"
"द हन्ड्रेडको ड्राफ्ट आज, टेस्ट बाहेकका राष्ट्रबाट सन्दीप मात्रै","काठमाडौं : इङ्ल्यान्ड र वेल्समा हुने नयाँ फम्र्याटको क्रिकेट द हन्ड्रेड को विदेशी खेलाडीको अन्तिम ड्राफ्ट लन्डनमा आइतबार खुल्दैछ। यो समाचार तयार पार्दासम्म ड्राफ्ट खुल्नलाई लगभग १० घण्टा कुर्नुपर्छ। पहिलो पटक हुन लागेको प्रतियोगितामा विदेशी खेलाडीको कोटामा टेस्ट राष्ट्र बाहेकका अन्य देशमा नेपालका लेग स्पीनर सन्दीप लामिछाने मात्र ड्राफ्टमा परेका छन्। उनको आधार मूल्य १ लाख पाउन्ड (नेपाली रुपैयाँ १ करोड ४७ लाख) रहेको छ। सन्दीप बराबरको आधार मूल्य तोकिएका चर्चित क्रिकेटरमा अफगानिस्तानका रसिद खान, अस्ट्रेलियाका चर्चित अलराउण्डर ग्लेन म्याक्सवेल, वेस्ट इन्डिजका आन्द्रे रसेल , अस्ट्रेलियाका आरोन फिन्च लगायत छन् । यो आधार मूल्य पाकिस्तानका बाबर अजाम, दक्षिण अफ्रिकाका डेभिड मिलर, श्रीलंकाका डिमुथ करुणारत्ने जस्ता भन्दा २५ हजार पाउन्डले बढी हो।त्यसैगरी दक्षिण अफ्रिकाका इमरान ताहिर, क्रिस मोरिस, न्युजिल्याण्डका मार्टिन गुप्टिल भन्दा ४० हजार बढी हो। ड्राफ्टमा सन्दीपभन्दा बढी आधार मूल्य रहेका खेलाडीमा वेस्ट इन्डिजका क्रिस गेल, दक्षिण अफ्रिकाका कगिसो रबाडा तथा श्रीलंकाका लासिथ मालिंगा रहेका छन्। त्यस्तै अस्ट्रेलियाका तीन खेलाडी स्टीभ स्मिथ, मिचेल स्टार्क र डेभिड वार्नर पनि बढी आधार मूल्य भएका खेलाडी हुन्। उनीहरूको आधार मूल्य १ लाख २५ हजार पाउन्ड रहेको छ। यसअघि सन्दीप नोभेम्बर १५ देखि २४ सम्म हुने टी१० प्रतियोगितामा कर्नाटका टस्कर्रसमा अनुबन्ध भएका छन्। उनलाई कर्नाटकाले ४५ हजार अमेरिकी डलरमा आफ्नो टिममा आबद्ध गराएको हो। इङ्ल्यान्ड र वेल्सका विभिन्न आठ सहरको नामका क्लबहरूले प्रतियोगितामा भाग लिने छन्। सबै क्लबले ३३ जना खेलाडी छानिसकेका छन्। द हन्ड्रेड कस्तो खेल हो ? यो बिल्कुलै क्रिकेट खेलमा नयाँ फम्र्याट हो। यसमा हरेक इनिङमा १ सय बल हुन्छ। १० बलपछि स्टम्प परिवर्तन हुन्छ। बलरले एकपटकमा ५ वा १० बल गर्न पाउँछ भने एक खेलमा २० बल मात्र गर्न पाउँछ। यसैगरी २५ बलको पावरप्ले खेल हुन्छ। पावरप्ले अवधिमा दुई जना फिल्डर ३० यार्डभन्दा बाहिर बस्न पाउँछन्।"
"बार्सिलोना शीर्ष स्थानमा, मेसी, स्वारेज र ग्रिजम्यानको गोल","स्पेन : स्पेनिस ला लिगाको यस सिजनको सुरुवातमा निकै पछि परेको बार्सिलोना अन्तत शीर्ष स्थानमा उक्लिन सफल भएको छ । शनिबार भएको खेलमा एआइबरमाथि ३० को प्रभावशाली जित निकाल्यो । बार्सिलोनाको जित र शीर्ष स्थानमा रहेको रियल मड्रिडले नव प्रवेशी रियल माल्लोर्कासँग पराजित हुँदा बार्सिलोना शीर्ष स्थानमा उक्लिन सकेको हो। एआइबरको घरेलु मैदानमा भएको खेलमा बार्सिलोनाको जितका लागि बार्सिलोनाका तीन स्टार फर्वाडले एकएक गोल गरे ग्रिजम्यानले १३औं मिनेटमा, मेसीले ५८औं मिनेटमा र स्वारेजले ६६औं मिनेटमा गोल गरेका हुन् । जित पछि ९ खेलबाट बार्सिलोनाको १९ अंक पुगेको छ । दोस्रौ स्थानमा रहेको रियल मड्रिडको समान खेलबाट १८ अंक छ। उता रियल मड्रिड यस सिजन बढुवा भएर ला लिगा खेलेको रियल माल्लोर्कासँग १० ले पराजित भयो । माल्लोर्काले आफ्नै मैदानमा भएको खेलमा ७औं मिनेटमा लागो जुनियरको गोलबाट अग्रता बनाएको थियो। रियल मड्रिडले खेल अवधिभर माल्लोर्कालाई निकै दबाबमा राखेपनि गोल फर्काएर अंक खोस्न सकेन । डिफेन्डर अलभारो ओड्रिओजोला दोहोरो पँहेलो कार्ड पाउँदै बाहिरिएपछि १० खेलाडीमा सीमित भएको थियो। तीन खेल अघिसम्म निकै पछाडि रहेको बार्सिलोना पछिल्ला खेलमा लगातार जित निकाल्दै शीर्ष स्थानमा उक्लिन सफल भएको हो । जितसँगै अन्य टोलीको नतिजा पनि बार्सिलोनाको अनुकुल आउँदा फाइदा पुग्यो । बार्सिलोनाले लगातार अघिल्ला दुई सिजनको उपाधि जितेको छ।"
"द हन्ड्रेडको ड्राफ्ट आज, टेस्ट बाहेकका राष्ट्रबाट सन्दीप मात्रै","काठमाडौं : इङ्ल्यान्ड र वेल्समा हुने नयाँ फम्र्याटको क्रिकेट द हन्ड्रेड को विदेशी खेलाडीको अन्तिम ड्राफ्ट लन्डनमा आइतबार खुल्दैछ। यो समाचार तयार पार्दासम्म ड्राफ्ट खुल्नलाई लगभग १० घण्टा कुर्नुपर्छ। पहिलो पटक हुन लागेको प्रतियोगितामा विदेशी खेलाडीको कोटामा टेस्ट राष्ट्र बाहेकका अन्य देशमा नेपालका लेग स्पीनर सन्दीप लामिछाने मात्र ड्राफ्टमा परेका छन्। उनको आधार मूल्य १ लाख पाउन्ड (नेपाली रुपैयाँ १ करोड ४७ लाख) रहेको छ। सन्दीप बराबरको आधार मूल्य तोकिएका चर्चित क्रिकेटरमा अफगानिस्तानका रसिद खान, अस्ट्रेलियाका चर्चित अलराउण्डर ग्लेन म्याक्सवेल, वेस्ट इन्डिजका आन्द्रे रसेल , अस्ट्रेलियाका आरोन फिन्च लगायत छन् । यो आधार मूल्य पाकिस्तानका बाबर अजाम, दक्षिण अफ्रिकाका डेभिड मिलर, श्रीलंकाका डिमुथ करुणारत्ने जस्ता भन्दा २५ हजार पाउन्डले बढी हो।त्यसैगरी दक्षिण अफ्रिकाका इमरान ताहिर, क्रिस मोरिस, न्युजिल्याण्डका मार्टिन गुप्टिल भन्दा ४० हजार बढी हो। ड्राफ्टमा सन्दीपभन्दा बढी आधार मूल्य रहेका खेलाडीमा वेस्ट इन्डिजका क्रिस गेल, दक्षिण अफ्रिकाका कगिसो रबाडा तथा श्रीलंकाका लासिथ मालिंगा रहेका छन्। त्यस्तै अस्ट्रेलियाका तीन खेलाडी स्टीभ स्मिथ, मिचेल स्टार्क र डेभिड वार्नर पनि बढी आधार मूल्य भएका खेलाडी हुन्। उनीहरूको आधार मूल्य १ लाख २५ हजार पाउन्ड रहेको छ। यसअघि सन्दीप नोभेम्बर १५ देखि २४ सम्म हुने टी१० प्रतियोगितामा कर्नाटका टस्कर्रसमा अनुबन्ध भएका छन्। उनलाई कर्नाटकाले ४५ हजार अमेरिकी डलरमा आफ्नो टिममा आबद्ध गराएको हो। इङ्ल्यान्ड र वेल्सका विभिन्न आठ सहरको नामका क्लबहरूले प्रतियोगितामा भाग लिने छन्। सबै क्लबले ३३ जना खेलाडी छानिसकेका छन्। द हन्ड्रेड कस्तो खेल हो ? यो बिल्कुलै क्रिकेट खेलमा नयाँ फम्र्याट हो। यसमा हरेक इनिङमा १ सय बल हुन्छ। १० बलपछि स्टम्प परिवर्तन हुन्छ। बलरले एकपटकमा ५ वा १० बल गर्न पाउँछ भने एक खेलमा २० बल मात्र गर्न पाउँछ। यसैगरी २५ बलको पावरप्ले खेल हुन्छ। पावरप्ले अवधिमा दुई जना फिल्डर ३० यार्डभन्दा बाहिर बस्न पाउँछन्।"
"बार्सिलोना शीर्ष स्थानमा, मेसी, स्वारेज र ग्रिजम्यानको गोल","स्पेन : स्पेनिस ला लिगाको यस सिजनको सुरुवातमा निकै पछि परेको बार्सिलोना अन्तत शीर्ष स्थानमा उक्लिन सफल भएको छ । शनिबार भएको खेलमा एआइबरमाथि ३० को प्रभावशाली जित निकाल्यो । बार्सिलोनाको जित र शीर्ष स्थानमा रहेको रियल मड्रिडले नव प्रवेशी रियल माल्लोर्कासँग पराजित हुँदा बार्सिलोना शीर्ष स्थानमा उक्लिन सकेको हो। एआइबरको घरेलु मैदानमा भएको खेलमा बार्सिलोनाको जितका लागि बार्सिलोनाका तीन स्टार फर्वाडले एकएक गोल गरे ग्रिजम्यानले १३औं मिनेटमा, मेसीले ५८औं मिनेटमा र स्वारेजले ६६औं मिनेटमा गोल गरेका हुन् । जित पछि ९ खेलबाट बार्सिलोनाको १९ अंक पुगेको छ । दोस्रौ स्थानमा रहेको रियल मड्रिडको समान खेलबाट १८ अंक छ। उता रियल मड्रिड यस सिजन बढुवा भएर ला लिगा खेलेको रियल माल्लोर्कासँग १० ले पराजित भयो । माल्लोर्काले आफ्नै मैदानमा भएको खेलमा ७औं मिनेटमा लागो जुनियरको गोलबाट अग्रता बनाएको थियो। रियल मड्रिडले खेल अवधिभर माल्लोर्कालाई निकै दबाबमा राखेपनि गोल फर्काएर अंक खोस्न सकेन । डिफेन्डर अलभारो ओड्रिओजोला दोहोरो पँहेलो कार्ड पाउँदै बाहिरिएपछि १० खेलाडीमा सीमित भएको थियो। तीन खेल अघिसम्म निकै पछाडि रहेको बार्सिलोना पछिल्ला खेलमा लगातार जित निकाल्दै शीर्ष स्थानमा उक्लिन सफल भएको हो । जितसँगै अन्य टोलीको नतिजा पनि बार्सिलोनाको अनुकुल आउँदा फाइदा पुग्यो । बार्सिलोनाले लगातार अघिल्ला दुई सिजनको उपाधि जितेको छ।"

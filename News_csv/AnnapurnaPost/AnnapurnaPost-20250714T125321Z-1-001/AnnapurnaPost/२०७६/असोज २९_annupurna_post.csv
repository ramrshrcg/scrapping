शीर्षक,विवरण
के हो चिनियाँ दृष्टि ?,"चिनियाँ राष्ट्रपति सी भ्रमण पूर्णतः राजनीतिक रिफ्रेस भ्रमण हो, यसलाई हामीले बढीभन्दा बढी अन्तरक्रियात्मक बनाउन आवश्यक छ उत्तरी छिमेक चीनबाट भएको राष्ट्रपति सी चिनफिङको भ्रमणलाई गणतन्त्रपछिको पहिलो आदानप्रदान (रेसिप्रोसिडी) का रूपमा लिनुपर्छ। हाम्रोबाट दक्षिण जस्तै उत्तरतिर पनि भ्रमण भइरहेको थियो, तर उताबाट यो स्तरको भ्रमण लामो समयदेखि भएको थिएन। यतिखेर त्यो ग्याप चिर्ने काम चिनियाँ नेतृत्वले गरेको छ। राष्ट्रपति सीको भ्रमणबाट लामो अर्थात् २३ वर्षे विराम चिर्दै परम्परागत सम्बन्धमा नयाँ दृष्टि र भाव प्रस्तुत भएको छ। त्यो भाव राजनीतिक सन्देशका रूपमा आएको छ। नेपालका कमीकमजोरी र विगतमा झैं सम्बन्धमा नदेखिएको मतैक्यतालाई समेत सीले संकेत गरेका छन्। चीनमा उनीअघिको नेतृत्वले नेपाललाई बेवास्ता नगरे पनि थप चासो दिन भ्याएका थिएनन्। तत्कालीन राष्ट्रपति च्याङ चेमिनको सन् १९९६ मा भएको भ्रमणपछि प्रधानमन्त्री चु रोच्ची (सन् २००१) मा नेपाल आए भने हुको शासन सत्ताको अन्त्यमा वेन चियापाओ (सन् २०१२) मा नेपाल आएका थिए। राष्ट्रपति स्तरमा नभए पनि अन्य उच्च राजनीतिक तहमा १० वर्षको अन्तरालमा भ्रमणहरू भइरहेको देखिन्छ। बीचबीचमा राजनीतिक नेता, मन्त्रीस्तरको भ्रमण पनि भइरहेका छन्। विश्वकै शक्तिशालीमध्येका राष्ट्रपति सी नेपाल आउनु धेरै कारणबाट अर्थपूर्ण देखिन्छ। उनी अमेरिकी राष्ट्रपति डोनाल्ड ट्रम्पभन्दा पनि शक्तिशाली व्यक्ति हुन्। डोनाल्डको निर्णय कंग्रेसले रोक्न सक्छ तर सी सर्वेसर्वा हुन्। यति शक्तिशाली राष्ट्रपति भ्रमणमा आउनु राम्रो पक्ष हो। त्यसमाथि पनि उनी भारत पुगेर काठमाडौं ओर्लेका थिए। भारतीय प्रधानमन्त्री नरेन्द्र मोदीसँग अनौपचारिक वार्ता ममल्लापुरमा गरेर उनी नेपाल आएका हुन्। उनीहरूबीच नेपालबारे पनि कुराकानी भयो होला भन्ने कुतूहल स्वाभाविक हो। हाम्रो नेतृत्वले कति बुझे, के प्रतिक्रिया व्यक्त गरे त्यो समयक्रममा देखिँदै जानेछ। नेतृत्वले कति बुझ्छन् ? वर्तमान नेतृत्व खारिएर आएको बलियो नेतृत्व भन्छौं। भ्रमण सफल पारेको पनि भनिएको छ। तर, भारत पुगेर काठमाडौं आएका शक्तिशाली नेतासँग हाम्रो नेतृत्वले कसरी कुरा गर्यो ? एक्लाएक्लै भेटमा के कुरा राखिए, त्यो विस्तारै बाहिर आउला नै तर हाम्रो नेतृत्वले भन्न सक्नुपर्ने थियो, हामीलाई भारतले कसरी हेर्यो र यहाँको दृष्टि के छ ? बाहिर आएको धारणाले त्यो कुरा सोधे जस्तो देखाउँदैन। अनि नेपालमा भएको यो स्तरको भ्रमणबारे भारतीय नेताहरूको खासै प्रतिक्रिया देखिएको छैन। हुन त, मोदीलाई सीले आफू नेपाल जान लागेको विषय सुनाएको भनिएको छ। हामीले यसमा विवेक पुर्याउन सक्नुपर्छ। कूटनीति भनेको पनि घर चलाए जस्तै हो। सामान्य विषयलाई पनि मनमा लिएर काम गर्न सक्नुपर्छ। भारत पुगेर काठमाडौं आएका शक्तिशाली नेतासँग हाम्रो नेतृत्वले कसरी कुरा गर्यो ? एक्लाएक्लै भेटमा के कुरा राखिए, त्यो विस्तारै बाहिर आउला नै तर हाम्रो नेतृत्वले भन्न सक्नुपर्ने थियो, हामीलाई भारतले कसरी हेर्यो र यहाँको दृष्टि के छ ? हाम्रो पहिलेदेखि नै एउटा छिमेकसँगको सम्बन्धमा प्रशस्त समस्या छन् भने अर्काे छिमेकसँग पनि त्यही समस्या सिर्जना गर्न किन खोज्ने भन्ने हुनसक्छ। हाम्रो असंलग्न कूटनीति नै हो। पञ्चशील, राष्ट्रसंघ बडापत्रलाई आधार बनाएका हामी कतै लहसिँदा नेपाललाई फाइदा हुन्छ कि हुँदैन त्यो नेतृत्वले सोच्ने विषय हो। भारतबाट पनि लामो समय नेपाल भ्रमण भएको थिएन तर त्यो सन् २०१४ मा खुल्यो। सीले पनि त्यही प्रकारको एभेन्यू चीनसँग खोलिदिएका छन्। यसबाट स्पष्ट हुन्छ, चीनले हामीलाई बेवास्ता गरे झैं लागे पनि त्यो बुझाइ गलत हो। संसारमा चीनमा जुन प्रकारको स्रोत छ त्यस मानेमा त्यहाँको नेतृत्व यहाँ आउँदा राम्रो हो। आउँदाको फाइदा मुलुक हितमा उपयोग गर्न कति सफल भइयो यो मुख्य पक्ष हो। कताकति हाम्रा नेतृत्वमा रहनेले लेखेका छन्, सी भ्रमणमा अभूतपूर्व राष्ट्रिय एकता देखियो। यस्ता विषय सम्बन्धमा बोलिने छुद्रता हुन्। उसले चाहेको काम गरेको छ तर हामीले के गर्यौं यो महत्वपूर्ण पक्ष हो। चीनबारे दुई मत नेपालमा चीनबारे दुई मत पनि देखिएको छ, सहयोगको विषय होस् या सुपुर्दगी सन्धिको। चीनले उसले चाहेको विषय गरेर गएको छ। चिनियाँ राष्ट्रपतिको राजनीतिक वेट नै ठूलो छ। ठूलो छिमेक अनि विश्वमै उदाउँदो शक्ति। त्यो स्तरको नेतालाई हाम्रो तर्फबाट भएको हार्डवेयर पार्ट को ह्याण्डल राम्रो भएको छ तर यसको भित्री पाटो क्रमैसँग आउला नै। उनी खुसी भएर फर्कनु राम्रो पक्ष हो। हामीले भुल्न नहुने विषय चीन हाम्रो निकटको छिमेक हो। उसको ध्यान विश्वको ठूलो नेतृत्व र मुलुकमा परेको भन्ने भइरहँदा सानो छिमेकी मुलुकमा पनि छ भनेर जानु राम्रो हो।। हाम्रो भूगोल यस्तो स्थानमा छ कि हामीले चीनलाई बिगार गर्ने क्षमता त राख्दैनौं नै, बिगार गर्ने स्थानमा भने छौं। यही भएर यहाँको सामरिक महत्व बुझेर चीन नेपालसँग सहकार्यका लागि तयार भएको हो। यस्तो अवस्थामा नेपालमा अन्य शक्तिले काम गर्न खोज्छन् तर हामीले छिमेकलाई बिगार गर्ने सोच कदापि बनाउन हुँदैन, चाहे दक्षिण होस् या उत्तर। छिमेकीको घरमा आगो फाल्दा त्यसको खरानी आफ्नैमा आइपुग्छ। परराष्ट्र नीति उपयोग गर्दा सामान्य घरव्यवहारको पक्ष सिक्दा उत्तम नै हुनेछ। हामीले जसरी घरपरिवारमा छिमेकको मुड बुझ्ने र सम्बन्धलाई त्यहीअनुरूप ढाल्ने काम गर्छौं, त्यो मुलुकको हकमा पनि लागू हुन्छ। फरक यति मात्र हो छिमेक मन नपरे घरजग्गा बेचेर अर्को ठाउँमा बसाई सर्न सकिन्छ तर मुलुकलाई त्यो सुविधा छैन, हुँदैन। यही मर्म बुझेर नेपालले चीनसँग सहकार्य बढाउनुपर्छ। चीनले रणनीतिक साझेदारी भन्ने शब्दावली प्रयोग गरेपछि नेपाल हतासिएको छ। कूटनीतिमा शब्दको अनेकन अर्थ लाग्ने भएकाले शब्द चयनमा ध्यान दिनुपर्छ। बढी जार्गन प्रयोग गरेर सुन्दर वक्तव्य बनाउन खोज्दा मुलुकले धेरै समय त्यसमै बिताउनुपर्ने हुन्छ। शब्द प्रयोग त भयो, तर उपयोगमा आएका शब्दबाट मन्त्रीहरू डराउँदै राजनीतिक सन्देश मात्र रहेको बताएका छन्। यसलाई लोयल देन द मास्टर (मालिक भन्दा बफादार) चीनलाई गभर्न गर्ने विचारधारालाई समेत दुईपक्षीय छलफलमा ल्याउनु बफादारीताको हद हो। परिस्थितिअनुसार गियर परिवर्तन दुईपक्षीय सम्बन्ध सदावहार रहनुपर्छ। यो चलिरहेको मोटर हो, यसलाई एकैपटक ठूलो गियरमा लैजाने होइन परिस्थितिअनुसार गाडीको गियर चेन्ज गर्नुपर्छ। तर हामीले एकैपटक विचार समेत ल्याएर नेपालको संविधान नै भुलेका छौं। सीको विचार नेपालमा होइन, उनको मुलुकका लागि हो। यहाँ त हाम्रो संविधान चल्ने हो। सी विचार सुनिरहँदा चिनियाँले कति असजिलो महसुस गरे होलान् त्यो भने बुझेनौं। मुलुकको सम्बन्ध पनि व्यक्ति व्यक्तिबीचको सम्बन्ध जस्तै हो। यसमा पहिले जस्तो टाइम टेस्टेड, अल वेदर जस्ता विषय हटेका छन्। स्वागत न्यानो हुनुपर्छ, बढी तामझाम पनि सुहाउँदैन। यस्ता विषयमा समेत ध्यान दिनुपर्ने थियो। अरू सबै मुलुकहरू झैं चीन पनि बदलिएको छ। कम्युनिस्ट पार्टीको शासन भएको मुलुक हो, तर चीन विगतदेखि नै सिभिलाइजेसन पावर हो। केही हिस्टोरिकल क्यारेक्टर छन्। अंग्रेजीमा त्यसलाई इम्पेरियल पावर भनिन्छ। चीनले कसैलाई उपनिवेश बनाएन। तर, भौगोलिक व्यवसायिकता छ। त्यहाँ विभिन्न डाइनेस्टी ले राज गरे तर पनि आफ्नो संस्कृतिको आधारमा विश्वको रंगमञ्चमा रहिरह्यो। रसियाको बिगबिगी रहँदासमेत आफूलाई यस क्षेत्रमा बलियो सहकार्यमा जुटेको चीन कम्युनिस्ट पार्टीले १९४९ मा क्रान्तिपछि फरक ढंगले अघि बढेको हो। शीतयुद्धको समयमा चीन ठूलो शक्तिको रूपमा थिएन। चरम गरिबी थियो, तर पनि चीनले आफूलाई अन्तर्राष्ट्रिय मञ्चमा उभ्याएको थियो। चीन खासै कसैसँग बढी इन्टरएक्ट गर्न चाहँदैन थियो तर भन्थ्यो हामी संसारमा ठूलो सिभिलाइजेसन पावर हो। हुन त सानो शक्तिले पनि प्रशस्त परिवर्तन गर्न सक्छ भन्ने उदाहरण जापान हो। यसलाई विश्वव्यापी रूपमा हेर्दा चीन पनि त्यसमा कम थिएन। चीन बुझ्नुपर्छ हामी यस्तो मुलुक हौं। हिमाल मुन्तिर भए पनि चीनले लगातार अन्तरसंवाद गरिरहेको छ। मिङ डाइनेस्टी होस् या कुनै शासन जतिबेला पनि चीन हामीसँग लगातार छ। विगतमा परिस्थितिले जोडेको थियो नेपाल चीनलाई। अहिले पनि चीनले नेपाललाई बेवास्ता गर्न सक्दैन। सीले शेरबहादुर देउवालाई भेट्दा भनेको विषय स्मरण गर्न आवश्यक छ। चिनियाँ कम्युनिस्ट पार्टी र नेपाली कांग्रेसको सम्बन्ध अनि त्यतिबेलाको सम्बन्धमा बीपीको भूमिका हामी बिर्सन सक्दैनौं, सञ्चारमाध्यममा आएको थियो। यो स्मरण गर्दा परिस्थितिले एक स्थानमा ल्याएको बुझ्नुपर्छ। गिरिजाप्रसाद कोइरालासँग काम गरेको नाताले म भन्न सक्छु, त्यो समयमा चीनमा आर्थिक उदारीकणरको फल आरम्भ हुन थालेको थियो। तेङ स्याओ पिङको सुधारको कार्य अघि बढेको थियो। त्यो युगलाई अहिले फरक ढंगले व्याख्या गर्दै बहुपक्षवादमा चीन अघि बढेको धारणा राखिएको छ। चीन हाम्रो छिमेकी र साथी दुवै हो, भारत पनि छिमेकी र साथी दुवै हो। अन्य राष्ट्र हाम्रा साथीमात्र। साथी जति नजिक भए पनि भूगोल जोडिँदैन। त्यही विषयलाई ध्यान दिएर हामीले सम्बन्धको कडी अघि बढाउन आवश्यक छ। भूगोलले महत्वपूर्ण भूमिका निर्वाह गर्छ। जोडिएको मुलुकलाई भूजडित भन्ने भाष्य राखेर हाइ साउन्ड को अर्थ छैन। कूटनीति भनेको छिमेक र मित्रतालाई सन्तुलन गर्ने हो। त्यसका लागि प्राविधिक विषय र लगानीले मात्र होइन। भारतबाट नै सी नेपाल आएकाले हाम्रो नेतृत्वले मोदीसँग टेलिफोनमै कुरा गरेर नेपालबारेमा भारतमा के विषयमा बहस भयो भनेर छलफल गर्न सक्नुपर्छ। त्यसको कूटनीतिक भाष्यमा हामीले ध्यान दिनुपर्छ। नेपाली नेतृत्वलाई दिएको सन्देश, भारत भएर नेपाल आउँदा उहान एक र दुईको आशंकाको अन्त्य गर्नु र नेपाललाई हामीले महत्व दिएका छौं भन्ने अर्को महत्वपूर्ण सन्देश चीनले एकैपटक दिएको छ। हामीले यही सन्देशमा अडेर टु प्लस वान के हो र त्यहाँ हामी कहाँनेर हो भन्ने विषय केलाउनुपर्छ। त्रिपक्षमा तीन मुलुक नै सँगै भन्ने हुन्छ। तर प्लस वानले दुई मुलुकको बीचमा एक सहयोगी भन्ने बुझाउँछ। तर, त्यो पाटो हामीले केलाउन सक्नुपर्छ। जुन प्लस वान को चर्चा निकै भएको संचार माध्यममा आएका छन। गत वर्ष उहान वार्तामा प्लस वान ले प्रवेश पाएको थियो। अहिले पनि उक्त विषयमा छलफल भएको छ। यो विषय राजनीतिक हो। विकास र आर्थिक सहकार्यबारे भएका छलफल पुरानै हुन्। सहमति र सम्झौताका भाषा मात्र फरक देखिएको छ। त्यसैले यो पूर्णतः राजनीतिक रिफ्रेस भ्रमण हो। यसलाई हामीले बढीभन्दा बढी अन्तरक्रियात्मक बनाउन आवश्यक छ। दुई देशका बीचमा रहेर भूमिका खोज्नेभन्दा पनि सहकार्य बढाउने र कूटनीतिक कौशलता प्रदर्शन गर्दै अघि बढ्न सक्नुपर्छ। यसका लागि सक्रिय कूटनीतिमा जोड दिनुपर्छ। राजनीतिशास्त्री शर्मासँग कुराकानीमा आधारित।"
भूगोल सुुरक्षित राख्न,"के भौतिक संरचना र उपभोक्ता संस्कृतिमा रमाउनेलाई मात्र विकासको खुुट्किलो उक्लेको मुुलुुक मान्ने? देशभक्ति त मर्दैन चुुत्थै देश भए पनि, बालकृष्ण समको यस उद्गारले एक्काईसौं शताब्दीको परिवेशलाई सहजै समेट्छ। चुुत्थो भनिएको वा भनिने जोखिम बोकेको देशका वासिन्दाले त देशभक्तिलाई मर्न दिँदैनन् भने प्रकृति र संस्कृतिले सम्पन्न नेपालनिवासीले कसरी त्यसो हुुन दिन्थे ? दिँदैनन्। यो देश त आध्यात्मिक हिसाबले विश्वको केन्द्रभूमि होस् कस्तूरीमृगले आफ्नै नाभिबाट निस्कने सुुगन्धको स्रोत खोज्न भौंतारिँदै हिँड्नुुपरेको स्थिति बेग्लै हो। नेपालकै शासकप्रशासक यहाँको आध्यात्मिक क्षमताबारे बेखबर रहनुुलाई विडम्बना मान्नुुपर्छ । सन् २०१४ को नोभेम्बरमा अस्ट्रेलियाको ब्रिसबेन सहर २० देशको समूह (ग्रुुपअफ ट्वेन्टी) को सम्मेलनस्थल थियो। त्यसमा सहभागी हुुन पुुगेका टर्कीका प्रधानमन्त्री अहमत डाभुुटोग्लुु ग्रिफिथ विश्वविद्यालयमा प्रवचन दिँदै थिए। त्यस क्रममा उनले कम विकसित देशहरू को परिभाषा र समूह निर्माण प्रक्रियामै प्रश्न उठाए र भने आध्यात्मिक कोणबाट सम्पन्न नेपाललाई कसरी अल्पविकसित देशहरूको श्रेणीमा राख्न मिल्छ? के भौतिक संरचना र उपभोक्ता संस्कृतिमा रमाउनेलाई मात्र विकासको खुुट्किलो उक्लेको मुुलुुक मान्ने? डाभुुटोग्लुु प्रधानमन्त्री हुुनुुअघि टर्कीका परराष्ट्रमन्त्री थिए। र, प्राज्ञिक पृष्ठभूमिका डाभुुटोग्लुुसँग नेपालभ्रमणको अनुुभवसमेत रहेछ। (टर्कीका लागि पनि राजदूत भएर ओहोदाको प्रमाणपत्र प्रस्तुुत गर्न पाकिस्तानबाट त्यहाँ गएका राजदूत भरतराज पौड्यालसँगको औपचारिक भेटवार्तामा डाभुुटोग्लुुले नेपालबारेको आफ्नो अध्ययन र अनुुभवको चर्चा गरेको जानकारी पंक्तिकारले उतिखेरै पाएको हो ।) टर्केली सरकार प्रमुुखको यस मूल्यांकनले नेपालका सञ्चालकहरूको मनोबल बढ्नुुपर्ने हो, त्यसै दिशामा अघि बढ्ने ऊर्जा प्राप्त हुुनुुपर्ने हो। तर प्रयास भएन। बरू नेपालको यस उर्वरताको उपयोग (दुुरुपयोग) होलीवाइन का अनुुयायीहरूले गर्न भ्याए। वैदिक सनातन परम्परालाई बिटुुल्याउन अग्रसर विदेशी मिसनरीहरूले मौका छोप्दै आएका छन् । आदर्श र यथार्थ बेलाबखत पढालेखाहरूको वृत्तमा सुुनिन्छ एक्काईसौं शताब्दीमा साँघुुरो सोच पालेर बस्नुु हुुँदैन, उत्तरआधुुनिककालको समाज फराकिलो दायरामा मात्र हुुर्कन, बढ्न सक्छ। खोक्रो राष्ट्रियताले देश गतिशील बन्न सक्दैन, न समृद्धि आउँछ न प्रगति नै हुुन्छ आदिइत्यादि। तर यस्तो आदर्श समकालीन यथार्थसँग मेल खाँदैन। अमेरिका हेरौं, युुरोप नियालौं, एसियाका चीन र भारतजस्ता देशको परिवेश अध्ययन गरौं। संयुुक्त राज्य अमेरिकाका मतदाताले मेक्सिकोबाट आउने आप्रवासी रोक्न अग्लो पर्खाल लगाउनुुपर्छ भन्ने डोनाल्ड ट्रम्पलाई विजयी गराए। बेलायतका मतदाताले युुरोपको दबाबप्रभावबाट उम्किन ब्रेक्जिट को पक्षमा जनमत प्रकट गरे यद्यपि त्यसको कार्यान्वयनमा जटिलता देखिएको छ । चीन र भारत आआफ्नो ढंगबाट राष्ट्रिय हित को रक्षा गर्न समयसापेक्ष नीति, निर्णय लिएर अघि बढेका छन्। भारत कश्मीर र आसामबारे खास अडान राख्दै छ भने चीनचाहिँ तिब्बत र हङकङबारे संवेदनशील छ। तर यीमध्ये कुुनै पनि देशलाई कसैले खोक्रो राष्ट्रियता को पछि लाग्यौं भनेको छैन। साँघुुरो वैचारिक घेरोमा छौं भनेर चोर औंला उठाएको पनि देखिँदैन। कदाचित कसैले त्यस्तो केही भनिहालेछ भने पनि त्यसलाई सरोकारवालाले महत्त्व दिँदैनन्। दृष्टान्त हेरौं न, अहिलेको चीनअमेरिका व्यापारिक द्वन्द्वमा बाँकी देशहरू कि पर्यवेक्षक छन् कि त पीडित। उपलब्ध विकल्प अब एकछिन सिंहदरबार हाँक्नेहरूतर्फ ध्यान मोडौं। अचेल तिनलाई संविधान र त्यसका केही प्रावधानको संरक्षण चुुनौतीको विषय भएको छ। देशको अस्तित्वमै संकट आउने खतरा, संक्रमणकाल लम्बिएको स्थिति, द्वन्द्वपीडितहरूको निरन्तर उपेक्षाजस्ता विषयमा उल्लेख त गर्छन् तर हल खोज्ने जाँगर देखाउँदैनन्। सार्वजनिक सभा, सम्मेलनमा आउने तिनका भाषण र अन्तर्वार्ताहरू धेरैजसो संविधानमै केन्द्रित हुुन खोज्छन्। तर जगजाहेर कुुरो हो २०७२ सालमा प्रकाशित एक थान संविधान एकातिर नेपालको भूराजनीति सुुहाउँदो छैन भने अर्कोतिर त्यसको वैधानिकता विवादग्रस्त छ। किनभने लोकतन्त्रमा संविधान तर्जुुमासँग सम्बन्धित प्रक्रियाको समेत महत्त्व हुुन्छ भन्ने जान्दाजान्दै पनि आन्दोलनको रापतापको उपयोग गर्नेहरूले जनअभिमतको त्यसबेला पूरै बेवास्ता गरेका थिए। रकमी शैली समातेर कानुुनी वैधता प्रदान गर्नुुगराउनुुलाई मसौदाकारहरूको बठ्याइँ मात्र भन्न मिल्छ । देशको अखण्डता विखण्डनकारीको पोल्टामा पर्न लाग्दा मूकदर्शक हुुने कि बुुद्धि, विवेक र बल प्रयोग गरेर मुुलुुकको एकता कायम गर्ने ? तैपनि, एकछिनका लागि संविधान विवादमुुक्त मानौं। परन्तुु सर्वसम्मत भए पनि परिवर्तित परिप्रेक्ष्यमा आएका चुुनौतीको सामना गर्न सकेन भने त्यस्तो संविधान काम लाग्दैन। अनि देश जोगाउने कि संविधान? देशको अखण्डता विखण्डनकारीको पोल्टामा पर्न लाग्दा मूकदर्शक हुुने कि बुुद्धि, विवेक र बल प्रयोग गरेर मुुलुुकको एकता कायम गर्ने ? यस्तो प्रश्नसहितको विकल्प आयो भने कुुनचाहिँ रोज्ने? सद्दे मान्छेले संविधानलाई प्राथमिकतामा राख्दैन, देशलाई राख्छ। आखिर देश भए न त्यसमा शासन गर्न संविधान चाहिने हो। यस प्रकारको परिस्थिति अन्य देश, महादेशमा पनि परेका छन्। इतिहासका ती घटनाबाट पाठ सिके संकटापन्न स्थिति टार्न सकिन्छ। यसका लागि सत्तासञ्चालकहरूमा दूरदृष्टि हुुनुुपर्छ । आँटिलो अठोट यहाँनेर संयुुक्त राज्य अमेरिकाका सोह्रौं राष्ट्रपति अब्राहम लिंकन (सन् १८६१६५) को उदाहरण सान्दर्भिक हुुन आउँछ। दासप्रथा उन्मूलन गर्ने उनको निर्णयलाई दक्षिणका कतिपय राज्यहरूले विरोध गरे, द्वन्द्व नै भयो। लिंकनले कठोर नीति अख्तियार गरेर सैनिक कारबाहीसमेत गरी पृथकतावादी आन्दोलनलाई निस्क्रिय पारिदिए। संविधानका प्रावधान र अधिकारहरूको बचाउभन्दा राष्ट्रको एकताको प्रतिरक्षा महत्त्वपूर्ण भएको लिंकनको ठहर थियो। र, यसबारेको आफ्नो मान्यता र अठोटको व्याख्या गर्दै उनले एकजना जिज्ञासुु सम्पादकलाई ४ अप्रिल १८६४ का दिन पत्र लेखेका थिए । त्यस पत्रमा लिंकनको कथन छ हो, सामान्य अवस्थामा मानिसको प्राण र हातगोडा दुुवै बचाउने प्रयत्न गर्नुुपर्छ। तर असामान्य अवस्थामा त प्राण बचाउनका लागि शरीरका कतिपय अंग काट्नुुपर्ने हुुन्छ। हातगोडा जोगाउनका लागि प्राण नै जान दिनुु त भएन नि। यसै तर्कसित गाँसिएको लिंकनको अर्को भनाइ छ ः मैले घटनाक्रमलाई नियन्त्रण गरेको दाबी गर्दिनँ, बरु सिलसिलेवार घटनाले मलाई निर्देशित गर्दै आएको हुुँ । नेपालको विशिष्ट आध्यात्मिक चिनारी कायम गर्न र यस मुुलुुकलाई चीरकालपर्यन्त स्वतन्त्र एवं अखण्ड राख्न दूरदर्शी नेतृत्व चाहिन्छ। दृढ संकल्प आवश्यक पर्छ। यति भएमा साधनस्रोत परिचालन गर्न पनि कठिनाइ हुुँदैन। परमुुखापेक्षी प्रवृत्ति क्रमशः हटेर जानेछ। इतिहासबाट पाठ सिक्नेले गल्ती दोहोरिन दिँदैन । भन्नुु परोइन, सामूहिक हितको संरक्षण गर्ने नीति अपनाउँदा व्यक्तिव्यक्तिका निजी मान्यता र रुचिलाई बढी महत्त्व दिने ऐनकानुुन बनाउन मिल्दैन। त्यसो गरे राष्ट्रिय एकतामा बल पुुग्दैन। जातिगत मान्यता र आरक्षणका कुुरा अग्रगामी कदम हुुन सक्दैनन्। बरु छिमेकी गणतन्त्रमा यस्ता प्रथाले जन्माएका विकृति देखिसकेपछि त्यसबाट बच्ने उपाय खोज्नुु र अवलम्बन गर्नुु बुुद्धिमानी हुुनेछ ।"
"बारीभरि झार, घरभरि कुपोषण","गत महिना धादिङको मलेखुबाट करिब एक घण्टा गाडी यात्रामा पुगिने महादेवबेसी जाँदा बाटोभरि दायाँबायाँ कतै धान पसाउनै लागेका फाटिला खेत देखिए भने कतै झार फुलिरहेको देखियो। साँधै जोडिएको खेतबारीमा पौरखीले धान, कोदो फलाउन लाग्दा अर्को पाटोका खेतबारी दुबो र सिलामे झारले ढाकेको थियो। अर्को दिनभरि मलेखुदेखि धादिङबेसी हुँदै नलाङ, मादीसम्मको यात्रामा देखिएका अधिकांश खेतबारीमा अन्न फल्ने सिजनमा झार फुलिरहेको थियो। तर स्वास्थ्य चौकीमा कुपोषित भएर आएका बालबालिकाको संख्या उल्लेख्य थियो। विशेषगरी नौबिसे, मलेखुआसपासका चेपाङ बस्तीहरूमा खेतबारीभरि झार उम्रेको देखिन्छ भने घरघरमा कुनै न कुनै प्रकारको कुपोषण भेटिन्छ। धादिङमा मात्र हैन गत दुई महिनामा नेपालको ताप्लेजुङ, पाँचथर, सिन्धुपाल्चोकदेखि रोल्पा, प्युठानलगायतका जिल्लाका गाउँमा पुग्दा खेतीयोग्य धेरै जमिन बाँझो भएको देखियो। कुपोषण न्यूनीकरणकै कार्यक्रम सिलसिलामा गरिएको उक्त यात्रामा जति झार उम्रेका खेतबारी देखिए त्यति नै भोकमरी र कुपोषणले गाँजेका मानिस भेटिए। अर्थात् खेतबारीभरि झार तर घरघरमा कुपोषण देखियो। सरकारी तथ्यांकअनुसार नेपालमा कुल खेतीयोग्य भूमि करिब ३१ लाख ९५ हजार छ र कुल जनसंख्याको ६५ प्रतिशत जनता कृषि पेसामा आश्रित छन्। तर पछिल्लो समय बसाइँसराइ र अन्य विभिन्न कारणले पहाडी जिल्लाका खेतीयोग्य जमिन बाँझै छन्। तराईका मलिला फाँट भूखण्डीकरण र कंक्रिटको जंगलमा परिणत हुँदैछन्। परिणामस्वरूप कृषि प्रधान मुलुक भएर पनि खर्बौंको खाद्यवस्तु आयात भइरहेको छ, भोकमरी झेल्नु परिरहेको छ, कुपोषणले पिरोलिरहेको छ। संसारभरमा कुपोषणको दर कहाँ बढी होलाभन्दा हामी झट्ट अफ्रिकी मुलुक सम्झन्छ। तर कुपोषण मापन गर्ने विश्वव्यापी सूचकहरूलाई आधार मान्ने हो भने अफ्रिकाभन्दा दक्षिण एसियाली मुलुकहरू बढी कुपोषणको सिकार भइरहेका छन्। पाँच वर्षमुनिका बालबालिकामा ख्याउटेपनाको अवस्था पश्चिमी अफ्रिकी क्षेत्रमा ८५ प्रतिशत छ भने दक्षिण एसियाली मुलुकहरूमा औसत १५४ प्रतिशत र नेपालमा करिब १० प्रतिशत छ। नेपालमा ५ वर्षमुनिका बच्चामा पुड्कोपना ३६ प्रतिशत र कम तौल २७ प्रतिशत छ। यसको अर्थ अझै पनि हाम्रा करिब एकतिहाइ बालबालिका प्रोटिन र शक्तिको कमीका कारण हुने कुपोषणबाट ग्रसित छन्। यो त भयो देखिने भोकमरी। हामीकहाँ नदेखिने भोकमरी अर्थात् सूक्ष्म पोषक तत्वको कमीका कारण हुने कुपोषणको अवस्था झन् भयावह छ। किसानलाई छुट्याइएको अनुदान सहयोग वास्तविक किसानले मात्र पाउने, कृषि उत्पादन वृद्धिका लागि आधुनिकीकरण गरी लागतमा समेत कमी ल्याउने र वितरण प्रणालीलाई पनि वैज्ञानिक बनाउँदै बिचौलियारहित बनाउन सक्नुपर्छ। नेपालका पाँच वर्षमुनिका करिब ५३ प्रतिशत बालबालिकाको रगतमा आइरनको मात्रा कमी छ। यसको अर्थ दुईमध्ये एक बच्चामा रक्तअल्पता छ जसको प्रभाव उसको समग्र शारीरिक तथा मानसिक विकासमा परिरहेको हुन्छ। त्यस्तै प्रजनन उमेरका ४१ प्रतिशत महिला रक्तअल्पता र १७ प्रतिशत प्रोटिन र शक्तिको कमीका कारण हुने कुपोषणबाट ग्रसित छन्। करिब ४३ प्रतिशत किशोरी रक्तअल्पताबाट पीडित छन्। भोलि यो मुलुकको बागडोर सम्हाल्ने करिब आधा बालबालिका र किशोरी कुनै न कुनै खालको कुपोषणको सिकार भइरहेका छन्। अर्कोतिर अधिक तौल र मोटोपना र यसका कारण निम्तिइरहेका मधुमेह, क्यान्सर, उच्च रक्तचाप, मुटुरोगजस्ता प्राणघातक स्वास्थ्य समस्या भोगिरहेको जनसंख्या पनि ठूलो र बढ्दो छ। झन्डै आधा जनसख्ंया न्यूनतम खाद्य विविधीकरण नगरी खान्छन् जसको परिणामस्वरूप भिटामिन, खनिजजस्ता सूक्ष्म पोषक तत्वको कमीका कारण हुने कुपोषण बढिरहेको छ। खाद्य सुरक्षा भनेको खान पाउनु मात्र पनि हैन। सामान्यतः हरेक व्यक्तिलाई सधैंभरि (वर्षभरि) स्वस्थ र उत्पादनशील जीवनयापनका लागि आवश्यक स्वच्छ, पोषणयुक्त र पर्याप्त खानामा भौतिक तथा आर्थिक पहुँच भएको अवस्थालाई खाद्य सुरक्षाको अवस्था मानिन्छ। हामीले खाइरहेको खाना कत्तिको स्वच्छ, पोषणयुक्त र पर्याप्त छ भन्नेले नै हाम्रो स्वास्थ्य निर्धारण गर्छ। स्वच्छ, पोषणयुक्त खानेकुराको पर्याप्त उपलब्धता र उपभोग नै स्वस्थ जीवनको आधार हो। भन्सार विभागको तथ्यांकअनुसार गत आर्थिक वर्ष ४५ अर्ब ४१ करोडको दाल तथा गेडागुडी, २९ अर्बको चामल, ४ करोडको कोदो, ३ करोडको फापर, ५३ करोडको केरा र ५७ करोडको सुन्तला आयात भएको छ। खाने तेलका लागि करिब २७ अर्ब, स्याउका लागि ५ अर्ब ६३ करोड र लसुन, प्याजका लागि करिब ६ अर्ब नेपाली रुपैयाँ प्रतिवर्ष बाहिरिइरहेको छ। यो त औपचारिक सरकारी तथ्यांक हो। हाम्रो आयात निर्यात प्रणाली र बजारीकरणमा तथ्यांकको संकलन र अध्यावधिक गर्ने तरिका हेर्दा योभन्दा धेरै ठूलो धनराशि अर्को मुलुकमा गइरहेको छ। दैनिक उपभोग्य खाद्यवस्तुका लागि करिब दुई खर्ब नेपाली रुपैयाँ बाहिरिइरहँदा निर्यातको लाज भने करिब ५ अर्बको अलैंची, ३ अर्बको चिया, ५ अर्बको जुस, १ करोडको गेडागुडी आदिले ढाकेको छ। अर्बौंको तरकारी आयात गर्दा जेनतेन करोडको तरकारी निर्यात गर्ने हाम्रो कृषि बजारले राज्यको व्यापार घाटाको ठूलो हिस्सा ओगटेको छ। नेपाल त्यही मुलुक हो जहाँबाट तीसको दशकमा धानचामल निर्यात हुन्थ्यो। कृषिमा व्यावसायिकताको कुरा आउँदा इजरायलबाट सिक्नुपर्छ भन्ने गरिन्छ। हुन पनि हो नेपालभन्दा भन्डै सात गुणा सानो इजरायल जसको ६० प्रतिशत क्षेत्रफल मरुभूमि छ, पानी आक्कलझुक्कल मात्र पर्छ, कुल जनसंख्यामध्ये १७ प्रतिशत अर्थात् ७२ हजार जनता कृषि पेसामा आबद्ध छन् र पनि पर्याप्त परिमाणमा तरकारी र फलफूल उत्पादन गरी २१ मुलुकमा निर्यात गरेर वैदेशिक मुद्रा आर्जन गर्दै आएको छ। नेपालमा कुल जनसंख्याको ६५ प्रतिशत (करिब १ करोड ९० लाख) जनताले कृषि पेसा अपनाएर कुल खेतीयोग्य भूमि करिब ३१ लाख ९५ हजार एक सय ७३ हेक्टरमा खेती गर्दा समेत खर्बौं रुपैयाँको खाद्य वस्तु आयात गरेर एकाध अरब हाराहारीको निर्यातमा चित्त बुझाउनु परेको अवस्था छ। निर्वाहमुखी कृषि कर्म गर्ने निम्न आर्थिकस्तरका किसानलाई आयमुखी र व्यावसायिकतातर्फ आकर्षित गर्न सरकारले गरेको खर्बैांको लगानीको प्रतिफल निराशाजनक छ। सरकारले दिने अनुदान र सहायता वास्तविक किसानभन्दा बिचौलिया र टाठाबाठाका खल्तीमा गइरहेको दृष्टान्त छताछुल्ल छन्। सरकारले नै गठन गरेको अध्ययन समितिले पनि यस्ता अनुदान र लगानी दुरुपयोग भइरहेको निष्कर्ष निकालेको छ। व्यावसायिक कृषि गर्न सुरुआत गरेका कृषकहरूसमेत पलाएन भइरहेको वर्तमान अवस्थालाई सूक्ष्म विश्लेषण गरी तत्काल सुधारका काम नगर्ने हो भने व्यापार घाटा बढी राष्ट्रिय अर्थतन्त्रमा मात्रमा असर पर्दैन कुपोषण र भोकमरी वृद्धि भई मुलुकलाई सम्हाल्नै नसक्ने जनस्वास्थ्य संकटकालमा पुर्याउन सक्छ। एकातिर खेती योग्य जमिन बाँझो छ अर्कोतिर काठमाडौंको बजारमा ४० रुपैयाँ पर्ने तरकारी काठमाडौंबाट एक घण्टाभन्दा कम समयमै पुग्न सकिने काभ्रे, धादिङका किसानबाट दुई रुपैयाँमा पनि बेच्न नसकेर बारीमै कुहाउनु परेको छ जसले किसानलाई निराश र पलायन बनाउँदैछ। किसानलाई छुट्याइएको अनुदान सहयोग वास्तविक किसानले मात्र पाउने, कृषि उत्पादन वृद्धिका लागि आधुनिकीकरण गरी लागतमा समेत कमी ल्याउने र वितरण प्रणालीलाई पनि वैज्ञानिक बनाउँदै बिचौलियारहित बनाउन सक्नुपर्छ। कृषि उत्पादन कसरी बढाउने भन्ने बारेमा सेमिनारहरू तारे होटेलमा हैन किसानको माझमा, किसानको खेतबारीमा गर्नुपर्छ। अनुदान र सहयोग बिचौलिया र पहुँचवालले हैन वास्तविक किसानले पाउने सुनिश्चित गर्नुपर्छ। दिइने अनुदान र सहुलियत भ्रष्टाचार र झन्झटरहित तथा पारदर्शी बनाउनुपर्छ। कृषियोग्य जमिनको खण्डीकरण नियन्त्रण र कृषिमा यान्त्रीकरण, उन्नत जातका पशुपालन, मल बीउ विषादीमा सहुलियत र अनुदानजस्ता काम कागजमा मात्र हैन वास्तविक किसानसामु लागू गर्नुपर्छ। कृषि उत्पादनको स्वच्छता र पोषणका दृष्टिले बढी पोषिला खानेकुराको उत्पादनमा जोड दिनुपर्छ। अनि मात्र कृषिजन्य वस्तुको आयातका कारण हुने व्यापार घाटा कम भई खाद्य सुरक्षा मजबुत हुन्छ र कुपोषणको दर कम हुन्छ। समृद्ध नेपाल सुखी नेपाली बनाउने सरकारको सपनाको आधारशीला पनि यही हो।"
लामखुट्टेको अर्थराजनीति,"मानवीय सभ्यतासँगसँगै लामखुट्टेको जीवन चक्र पनि समानान्तर ढंगले विकसित हुँदै आएको वैज्ञानिकहरू पुष्टि गर्छन्। अहिलेको स्थितिमा लामखुट्टेले एक दर्जनभन्दा बढी नै रोग जस्तै मलेरिया, डेंगु, विभिन्न थरीका इन्सेफालाइटिस, वेस्ट नाइल भाइरस, कालाज्वर, पहेंलो ज्वर, फाइलेरिया, जिंका आदिले संसारका दर्जनौं देशमा एक किसिमले सामाजिक आतंक फैलाइराखेको छ। उदाहरणका निम्ति फिलिपिन्समा यो वर्ष मात्र डेंगु ज्वरोले एघार सयभन्दा बढी मानिसको मृत्यु भएपछि त्यहाँको सरकारले डेंगु संकटकालीन घोषण नै गर्नुपर्यो। जे होस्, यी लामखुट्टेजन्य रोगहरू, तिनीहरूको टोकाइमार्फत या त विषाणु (भाइरस) वा ब्याक्टेरिया (जीवाणु) वा एककोषीय जीव (प्रोटोजोन) घुसाउन सफल हुन्छन्। तर ती आफैंचाहिँ सधैं निरोगी नै हुन्छन्। विश्व स्वास्थ्य संघको पछिल्लो आँकडाअनुसार, संसारका कम्तीमा ७० करोड मानिस लामखुट्टेको जोखिममा बाँचिरहेका छन्। त्यसमध्ये मलेरिया (एनोफिलिज), जुन ९० भन्दा बढी देशहरूमा भेटिन्छ, त्यसको टोकाइबाट करिब १० लाख मानिस सालिन्दा मर्छन्। तर, त्यो भन्दा बढी, अर्थात्, करिब एक सय देशमा फैलिएको डेंगुजन्य लामखुट्टे (एडिज प्रजाति) बाट कम्तीमा २० लाख मानिस मरिराखेको तथ्यांकले देखाउँदै छ। नेपालमा आदिम समयदेखि नै लामखुट्टेको वासस्थान भनेको तराईका चारकोसे जंगलमा आधारित पर्यावरण थियो। सन् १९५८ बाट सुरु भएको औलो (मलेरिया) नियन्त्रण कार्यक्रम, अनि सन् १९६० को नेपाली सत्ता राजनीति बदलिएपछिको भूमिसुधार कार्यक्रम र राजनीतिक ठालूहरूले डीडीटीको सहयोगमा तराईको जंगल फाँड्दै जंगलमा आधारित पर्यावरण करिबकरिब सखापै पार्न महत्वपूर्ण योगदान पुर्याएका थिए। सन् असीको दशकमा पुग्दा, औलोबाट पनि करिब ५० हजारसम्म मानिसहरूले ज्यान गुमाएको देखिन्छ। अहिले औलोको नियन्त्रण सँगसँगै तराईका पुराना जंगल अर्थात् चारकोसे जंगल पनि सत्ताधारीको नियन्त्रणमा देखिन्छ। जे होस्, सन् २०२६ लाई मलेरियामुक्त नेपाल घोषणा गर्न नेपाल सरकार तयार गर्दै छ। त्यसरी नै डेंगुको नेपाली इतिहासचाहिँ अलि नौलो नै हो, तर अन्यत्र भने यसको समस्या पुरानै हो। नेपाली अनुसन्धानकर्ताहरू आरपी खेतानलगायतका अन्य ६ जनाले सन् २०१८ मा वियमसी रिसर्च नोटस् मा प्रकाशित गरेको तथ्यांकका आधारमा भन्नुपर्दा सबैभन्दा पहिलो डेंगुको प्रकोप सन् २००४ मा भएको थियो। त्यसपछि डेंगुको आतंक चितवन, झापा, रूपन्देही, मकवानपुर, बाँके, बर्दिया, सुर्खेत, कैलालीदेखि काठमाडौं उपत्यकामा फैलिँदै गयो। त्यसो त विगत पाँच वर्षमा डेंगु र मलेरियाजन्य लामखुट्टेको प्रकोपबाट करिब १० हजार मानिस प्रभावित भएको महामारी तथा रोग नियन्त्रण महाशाखा, टेकुको तथ्यांकले देखाउँछ। तर विगत १५ वर्षमा डेंगुबाट कति मृत्यु भएको थियो, त्यसको यकिन आँकडाका बारेमा भने सरकारी अड्डाको तथ्यांक मौन छ। त्यसै पृष्ठभूमिमा गएको वर्षा चितवनको जंगलमा संसारका एक सय बढी देशका लामखुट्टेको लामखुट्टे सम्मेलन। त्यहाँ मलेरिया (एनोफिलिज) र डेंगु (एडिज) प्रजातिका प्रतिनिधिहरूको संवाद र नेपाली अर्थराजनीतिसँगै प्रत्यक्ष सरोकार राख्ने केही दृष्टान्त प्रस्तुत छ। मलेरियाका प्रतिनिधिले डेंगुसमक्ष आफ्नो वासस्थान गुम्दै गएको, अनि डेंगु स्वयं अति साम्राज्यवादी भइराखेको वर्तमान अवस्थालाई इंगित गर्दै मलेरियाले डेंगुलाई सहरीमा लामखुट्टे भन्दै कटाक्ष गर्न थालेपछि डेंगुले मलेरियालाई सान्त्वना दिन थाल्यो। डेंगु आफू स्वयंले स्विकार्यो कि उसलाई वनजंगलभन्दा स्मार्ट सिटी मन पर्छ। किनभने त्यो नै डेंगुका लागि यतिखेर उत्तम वासस्थान बन्दै छ। डेंगु, मलेरियालाई सम्झाउँदै थियो नेपाल भन्ने देशमा कागजमा जे लेखिन्छ, त्यो प्रायः गरिँदैन वा एउटा चुनावमा जे बोल्छन्, त्यो चुनावपछि बिर्सन्छन् ताकि अर्को चुनावमा फेरि त्यही दोहोर्याउँछन्। कतिलाई ठूलाठूला कुरा गर्न मन लाग्छ, तर काम भने सिन्को भाँच्नसमेत चाहँदैनन्। मानिसले आआफ्नो घरेलुसामुदायिक, पर्यावरण मा तात्विका सुधार ल्याउने सम्भावना देखिँदैन, न त तिनीहरूले आफ्नो राष्ट्रिय पर्यावरण नै संरक्षित वा सुधार्ने सम्भावना छ। त्यसैले त्यहाँ न त सिटी स्मार्ट छ न त सिटीका वासिन्दा वा सिटी चलाउनेहरू। किनभने स्मार्ट सिटीका वासिन्दाले न आफ्नो फोहोरमैला सडककुना छेउछाउमा बेवारिसे अवस्थामा राख्छन् न त नदीखोलामा मिसाउँछन्। संसारमा कुनै त्यस्तो स्मार्ट सिटी छैन जसले आफ्नो ढल सीधै नजिकको खोलानदीमा मिसाउनेबाहेकका कुनै अर्को विकल्प सोच्नसमेत सक्दैनन्। अब यी कथित स्मार्ट सिटीहरूमा यतिविघ्न प्लास्टिकको अराजकता छ कि त्यो नै हाम्रो भूमिगत वासस्थान भइराखेको छ। तर स्मार्ट फोनमा रमाउनेहरूलाई हाम्रो स्मार्ट वासस्थानहरूको कुनै पत्तो नै छैन। तैपनि तिनीहरू मोटरसाइकल चढेर हाम्राविरुद्ध र्यालीजागरण (?) समेत गर्छन्। डेंगुले मलेरियालाई ढाढस दिँदै भन्दै गयो हेर मलेरिया, तिम्रो वंशगोत्र नाश गर्न सन् साठीको दशकदेखि डीडीटी प्रयोग गर्नुसम्म गरे तर पनि बाँचेकै छौ। बरु तिमीहरूले डीडीटी नै पचाइसक्यौ। विचरा अरू चराचुरुंगी, माकुरादेखि नदी खोलाका माछासम्म मर्न पुगे। अब अहिले फेरि स्मार्ट सिटीहरूमा नयाँनयाँ विषादीको धुवाँ छर्दै गरेका नाटकहरू पनि देखाउँछन्। अब त्यस्तो विषादीले हामीलाई एड्ढया पनि हुँदैन, बरु तरकारीको विषादीले नपुगेका स्मार्ट सिटीका उपभोक्ताहरूले नयाँ विषादीको थप गन्ध सित्तैमा लिँदैछन्। मलेरियाले आफ्नो विगत सम्झेर रुन थालेपछि डेंगु फेरि थप सान्त्वना दिँदै थियो, तिम्रो र हाम्रो पुर्खाहरू एउटै त हुन्। पचास वर्षअगाडि जति डीडीटी प्रयोग गर्थे, अहिले त्योभन्दा कैयौं गुणा बढी डरलाग्दा विषादी प्रयोग गर्ने नेपाली मनुवाहरूले वास्तवमा आफ्नो जीवनचक्र आफैं नाश गर्दैछन्। तसर्थ, तिनीहरूलाई अहिले पैसा भए पुग्छ। त्यसैले तिमीले झुक्किएर पनि नेपालका केही कथित ठूला मान्छेहरूलाई नटोक। किनभने तिनीहरू अहिले हाम्रा मित्रशक्ति बन्दैछन्। मलेरियाले सोध्यो कि अब कस्ता मानिसहरूलाई टोक्ने ? डेंगुले पृष्ठभूमि बाँध्दै भन्यो, अहिले नेपालमा कामरेडहरूको सरकार छ। त्यसैले त्यहाँका ठूलाठूला कामरेडहरूको सुरक्षा गस्ती काटेर र वातानुकूलित अवस्थामा रमाउनेहरूलाई तिमीले भेट्न सक्दैनौ। भेटिहाल्यौ भने पनि तिमीलाई तिनीहरूलाई टोक्न समय लाग्छ। किनभने अहिले ठूलाठूला कामरेडहरूको पहिलेका जस्ता होइनन्, अहिले तिनीहरू रातापिरा, चिल्ला एवं मोटाघाटा, अरिंगालजस्ता छन्। त्यस्तालाई टोक्ने समयमा तिमीले अरू दसजना दरिद्रलाई टोक्यो भने हाम्रो लक्ष्य पूरा हुन्छ। त्यसबाहेक, तिमीहामीले बिचौलिया वर्ग अनि ठेकेदारहरूलाई पनि हत्तपत्त टोक्नु हुँदैन किनभने ठेकेदार एवं बिचौलिया वर्ग कामरेडहरूको जस्तै हाम्रा पनि मित्रशक्तिहरू हुन्। कुरा यसरी बुझ्ने कोसिस गर्न मलेरिया कि अब सडकका बिचौलियाले हरेक एक किलोमिटरको दूरीमा कम्तीमा एक सयवटा ठूलासाना खाल्डा राखिदिन्छन् र त्यहाँ बाह्रै महिना पानी त जमिरहन्छ। अब तिमी हाम्रो ८१० घन्टाजति एक चम्चा जमेको पानी भए पुग्ने जातलाई ती स्मार्ट खाल्डाहरू त समुद्र नै भइहाल्यो। त्यसैले म डेंगुलाई स्मार्ट सिटी अनि त्यहाँका बिचौलिया औधि मन पर्न थालेको हो। त्यसो त, तिमी मलेरिया पनि विस्तारै पहाडतिर उक्लिँदै गएका छौ। वैशाखजेठदेखि कात्तिकसम्म त तिमीहरूलाई पहाड पनि राम्रै हुँदै गएको छ। पहाडतिर पनि सकेसम्म सत्तावाला कामरेडहरूलाई टोक्न हुँदैन। किनभने तिनीहरूको जीवनको मूल्य अरू सामान्यको भन्दा बढी तोकिएको छ। किनकि अहिले सत्ताको दलाली गर्नेहरूले सजिलैसँगै नाम, दाम र काम पाउन सक्छन् र हाम्रो टोकाइले तिनीहरूलाई खासै फरक पर्दैन। त्यसरी नै अहिले पहाडतिर डोजर आतंक गजबको छ। तर यसले हामीलाई फाइदा हुन्छ। किनभने सत्ताका स्थानीय बिचौलियाठेकेदारहरूले विना मापदण्ड डाँडाडाँडामा डोजर लगाएपछि अधिकांश पानीका स्रोत सुक्न थालिसक्यो र पहाडी जंगलको रैथाने पर्यावरण त पूरै तहसनहस हुने भइहाल्यो। फलस्वरूप पहाडका सुक्खाग्रस्त वातावरण र खोल्साखोल्सी अब तिम्रा सन्तानका लागि उपयुक्त स्थान बन्दै छ। मेरा लागि पहाडका कथित नगरपालिकाको दुर्गन्धमय वातावरण नै स्वर्णमय हुँदै छ। किनभने त्यहाँका ती कथित् नगरपालिकामा प्लास्टिकको साम्राज्य छ र त्यसमा पनि पानी नजमेका घर नै छैनन्। तसर्थ चुरे भावरदेखि चारकोसे जंगल सकिएपछि पहाड हाम्रा लागि नयाँ वासस्थानमा परिणत हुँदै छ। उता चुरको विनाशले तराई विस्तारै मरुभूमीकरणतर्फ लम्कँदै गएपछि ढिलोचाँडो पहाडी पर्यावरणको समशीतोष्ण हावापानी पनि उष्णता उन्मुख हुँदै छ। एवंरीतले सरकारी संरक्षणमा चुरेभावरदेखि समग्र पहाडी पर्यावरणमा जसरी विज्याइँ र अतिक्रमण बढ्दै छ, सायद अबको ५० वर्षमा तिमी हामी सबैथरीका हाम्रा वर्गीय बन्धुहरूले सगरमाथाको आधारशिलामा गएर अरू कार्यशाला गोष्ठी गर्न सक्ने सम्भावना बढ्दै छ। हाम्रा लागि त्यो ठूलो उपलब्धि हो, डेंगुले घोषण गर्यो। उष्ण एवं आर्द्र हावापानी र जंगल मन पराउने मलेरियालाई सहरिया डेंगुको भाषा मन पर्न छाडिसकेको थियो। किनभने मलेरियालाई कसलार्ई टोक्ने, कसलाई नटोक्ने डेंगुको वर्गीकरण ठीक लागेन। त्यसो त यतिखेर नेपालमा छानीछानीकन टोक्नठोक्न त अरिंगाल नै छँदै छ। मलेरियाले डेंगुलाई प्रतिउत्तर दिँदै भन्न थाल्यो, नेपालमा अहिले तिमी डेंगुभन्दा शक्तिशाली अरिंगालका गोलाहरू छन्, जसले नेपालगन्जदेखि सर्लाही, चितवन एवं काठमाडौंमा गरेको आक्रमणको उदाहरण दिँदै थियो। त्यसमा पनि भाले अरिंगालहरूको गोलो त सिंहदरबारमा जमेर बसेको रहेछ, त्यस्ता गोलाहरूलाई पुलिसले देख्ने कुरा भएन, बरु विदेशी दूतावासले देखेका रहेछन्। अब रानी अरिंगालको बस्ने घर बालुवाटार रहेको यथार्थबाट सबै बारुला, बिच्छी, छेपाराहरू परिचित छन्। पहिले पहिले त्यस्ता अरिंगालहरूलाई नेपालका मानिसहरू मण्डले भन्ने गर्दथे क्यारे। तर अहिले जे होस्, व्यक्ति र शब्दहरू बदलिए पनि बानी र प्रकृति त खास बदलिएको छैन। त्यसपछि सो भेलाका उपस्थित एक दर्जन लामखुट्टेका प्रजातिहरूले चितवन घोषणापत्र जारी गर्दै ऐक्यबद्धता जलाए। जसअनुसार लामखुट्टेका सम्पूर्ण जातिप्रजातिहरूले नयाँनयाँ वासस्थान खोज्दै जाने चाहे रेलकै डिब्बा खोजेर नै किन नहोस्। यद्यपि मानिसले आआफ्नो घरेलुसामुदायिक, पर्यावरण मा तात्विका सुधार ल्याउने सम्भावना देखिँदैन, न त तिनीहरूले आफ्नो राष्ट्रिय पर्यावरण नै संरक्षित वा सुधार्ने सम्भावना छ। हुन त सरकारले केके मुक्त भएको घोषणा गर्दै जाला, तर त्यो फोस्रो नारा मात्रै हो भन्ने कुरा हामीले बुझ्नुपर्ने हुन्छ। हामीले हाम्रो जीवनचक्र जसरी पनि धान्नैपर्छ। किनभने एक चम्चा पानीदेखि पृथ्वीको समग्र बढ्दै गएको तापक्रम हामीलाई अनुकूल हुन्छ। त्यसो त हामी लामखुट्टेलाई भारत, पाकिस्तान, चीन र उत्तर कोरियाका परमाणु भट्टीहरू पनि खतरा नै हुन्छ। तैपनि नेपाल हाम्रो मुख्यालय नै भइरहन्छ। शौचालय सफा राख्न नसक्ने स्मार्ट सिटी का वासिन्दाले अब हिमालय कसरी संरक्षण गर्लान् ? त्यसैले नेपाल अब लामखुट्टेलगायतका कीरा फट्याङ्ग्राहरूको गणराज्य हुनेछ। अरिंगाल बिच्छीहरू हाम्रा जातीय एवं वर्गीय शत्रु हुन्, तिनीहरूलाई निर्मूल गर्नुपर्ने थप दायित्व रहेको छ। मलेरियाले सो घोषणापत्र पढ्दै सभा अन्त्य गर्यो।"
रोनाल्डोको ७०० गोल,किभ : क्रिस्टियानो रोनाल्डोले खेल जीवनको सात सयौं गोल पूरा गरेको खेलमा पोर्चुगल युक्रेनसँग २१ गोलले पराजित भएको छ। सन् २०२० को युरोकप छनोटअन्तर्गत सोमबार राति भएको समूह बीको खेलमा पोर्चुगललाई हराउँदै युक्रेनले युरोकपमा स्थान बनायो। टोलीले हारे पनि रोनाल्डोका लागि यो खेल विशेष रह्यो। युक्रेनविरुद्ध एक गोल गरेका रोनाल्डोले समग्रमा सात सयौं गोल पूरा गरेका हुन्। राष्ट्रिय टोलीका लागि रोनाल्डोको यो ९५औं गोल हो। पोर्चुगलबाट रोनाल्डोले १६२ खेल खेलिसकेका छन्। घरेलु मैदानमा भएको प्रतिस्पर्धात्मक खेलमा युक्रेनका लागि रोमन यारेमचुकले छैटौं र एन्ड्री यामोलेन्कोले २७औं मिनेटमा गोल गरे। युक्रेन ७२औं मिनेटमा १० खेलाडीमा समेटिएको थियो। डिबक्सभित्र विपक्षीलाई फल गरेपछि युक्रेनका ताराज स्टेपानेस्को दोहोरो पहेँलो कार्ड पाउँदै मैदानबाट बाहिरिएका थिए। ताराजको सोही गल्तीमा पोर्चुगलले पेनाल्टी पाएको थियो। उक्त पेनाल्टीमा रोनाल्डोले गोल गरेका थिए। जितसँगै युरोकपमा छनोट भएको युक्रेनले सात खेलबाट १९ अंक बनाएको छ। युक्रेन समूहको शीर्ष स्थानमा छ। पराजित पोर्चुगलको पनि छनोट सम्भावना जीवित छ। दोस्रो स्थानमा रहेको पोर्चुगलले ६ खेलबाट ११ अंक बनाएको छ। अर्को खेल जितेमा पोर्चुगल युरोकपमा छनोट छनोट हुनेछ। सोही समूहको अर्काे खेलमा सर्वियाले लिथुआनियालाई २१ गोलले पराजित गर्यो। सात खेलबाट १० अंक बनाएको सर्विया तेस्रो स्थानमा छ। सर्वियाले पनि युरोकपमा छनोट हुने सम्भावना जीवित राखेको छ। चार अंक बनाएको लग्जम्बर्ग चौथो र एक अंकमा सीमित लिथुआनिया समूहमा सबैभन्दा तल छ। यसैगरी समूह एको खेलमा इङ्ल्यान्डले बुल्गेरियामाथि गोल वर्षा गरेको छ। एकपक्षीय खेलमा इङ्ल्यान्डले बुल्गेरियालाई उसैको घरेलु मैदानमा ६० गोलले हरायो। इङ्ल्यान्डको जितमा रहिम स्टर्लिङ र रोस बार्कलीले दुईदुई गोल गरे। कप्तान हेरी केन र मार्कस रासफोर्डले पनि एकएक गोल थपेका थिए। रासफोर्डले सातौं मिनेटमा गोल गर्दै इङ्ल्यान्डलाई सुरुआती अग्रता दिलाए। त्यसपछि बार्कलीले २०औं र ३२औं तथा स्टर्लिङले ४५औं र ६९औं मिनेटमा गोल गरेका थिए। कप्तान केनले ८५औं मिनेटमा गोल गर्दै इङ्ल्यान्डलाई सजिलै जिताएका थिए। जितसँगै इङ्ल्यान्डले ६ खेलबाट १५ अंक बनाएको छ। इङ्ल्यान्ड समूह एको शीर्ष स्थानमा छ। सोही समूहको अर्को खेलमा कोसोभोले मोन्टेनेग्रोलाई २० गोलले पराजित गर्यो। जितसँगै ११ अंक बनाएको कोसोभो तालिकाको तेस्रो स्थानमा आसिन छ। १२ अंक बनाएको चेक गणतन्त्र दोस्रो स्थानमा छ। तीन अंक बनाएको मोन्टेनेग्रो गोलअन्तरका आधारमा चौथो स्थानमा छ। तीन अंक बनाएको बुल्गेरिया अन्तिममा छ। यसैगरी समूह एचको खेलमा विश्वकप विजेता फ्रान्सले टर्कीसँग ११ गोलको बराबरी खेल्दै अंक बाँडेको छ। घरेलु मैदानमा फ्रान्सले सुरुआती अग्रता लिएर पनि बराबरीमा चित्ता बुझाएको थियो। पहिलो हाफ गोलरहित बराबरीमा सकिएको खेलमा फ्रान्सले ७६औं मिनेटमा गोल गरेको थियो। फ्रान्सका लागि ओलिभर गिरोडले गोल गरे। उनले एन्टोइन ग्रिजम्यानको पासमा गोल गरेका थिए। फ्रान्सको अग्रतापछि आक्रामक बनेको टर्कीले ८२औं मिनेटमा बराबरी गोल फर्कायो। टर्कीका लागि कान एहानले गोल गरे। बराबरीसँगै आठ खेलबाट १९ अंक बनाएको टर्की समूहको शीर्ष स्थानमा छ। समान १९ अंक बनाएको फ्रान्स दोस्रो स्थानमा छ। सोही समूहको अर्काे खेलमा आइसल्यान्डले एन्डोरालाई २० गोल तथा अल्बानियाले माल्डोभालाई ४० गोलले पराजित गरेको छ। जितसँगै १५ अंक बनाएको आइसल्यान्ड तेस्रो स्थानमा छ। १२ अंक बनाएको अल्बानिया चौथो र समान तीन तीन अंक बनाएका एन्डोरा र माल्डोभा क्रमशः पाँचौं र छैटौं स्थानमा छन्।
महिला भलिबल टोली थाइल्यान्ड,"काठमाडौं : वैदेशिक प्रशिक्षण तथा मैत्रीपूर्ण खेलका लागि नेपाली महिला राष्ट्रिय भलिबल टोली थाइल्यान्ड जाने भएको छ। नेपाल भलिबल संघले प्रशिक्षणका लागि थाइल्यान्ड जाने राष्ट्रिय टोलीको मंगलबार बिदाइ गरेको छ । नेपाली टोलीमा १८ खेलाडी, तीन प्रशिक्षक र एक व्यवस्थापक गरी २२ जना छन् । उनीहरू बुधबार थाइल्यान्ड प्रस्थान गर्ने छन् । नेपाली टोलीलाई राष्ट्रिय खेलकुद परिषदका सदस्यसचिव रमेशकुमार सिलवाल, नेपाल भलिबल संघका अध्यक्ष मनोरन्जनरमण शर्मा, उपाध्यक्ष रन्जन खड्का, महासचिव जितेन्द्रबहादुर चन्दलगायतले बिदाइ गरे । नेपालमा आयोजना हुने १३औं दक्षिण एसियाली खेलकुद (साग) र बंगलादेशमा हुने एसियन भलिबल कन्फेडेरेसन (एभीसी) सेन्ट्रल जोन सिनियर महिला भलिबल च्याम्पियनसिपको तयारीका लागि नेपाली टोली थाइल्यान्ड जान लागेको हो । पहिलो संस्करणको एभीसी सेन्ट्रल जोन महिला भलिबल कात्तिक २२ देखि २७ गतेसम्म सञ्चालन हँुदैछ । सेन्ट्रल जोनपछि नेपालले मंसिर १५ देखि २४ गतेसम्म घरेलु भूमिमा हुने १३ औं सागमा प्रतिस्पर्धा गर्नेछ । सेटर अरुणा शाहीको कप्तानीमा रहेको नेपाली टोलीमा प्रतिभा माली, सरस्वती चौधरी, निरुता ठगुन्ना, उषा भण्डारी, उषा विष्ट, रेष्मा भण्डारी, संगम महतो, जानकी भण्डारी, शान्ति थारु, आरती सुवेदी, सुनिता खड्का, पुनम चन्द सोफिया पुन, हीरा केसी, कमला पुन, सलिना श्रेष्ठ र शान्ति तामाङ छन् । प्रशिक्षकमा जगदिशप्रसाद भट्ट, सलिना श्रेष्ठ र भरत यादव तथा व्यवस्थापकमा रीता कोइराला छन् ।"
सधैं मैदान अभाव,"चितवन : नारायणगढको क्याम्पाचौरको स्वरूप केही दिनदेखि बेग्लै छ। चौरमा उमारिएको दुबोलाई हरियो बनाउन दिनहुँ पानी हालिन्छ। लामो भएका दुबो मेसिनले काटेर एकैनासको बनाइएको छ। सामान्यदेखि ठूला कार्यक्रमका लागि रोजाइ स्थलको रूपमा चिनिएको क्याम्पाचौर अहिले सिँगारिएको छ। असोज ३० देखि सुरु हुन लागेको जेसिज विकास रनिङ सिल्ड फुटबल प्रतियोगिताका लागि तीन महिनादेखि चौर बनाउन आयोजक नारायणगढ जेसिज लागिपरेको छ। अहिले दैनिक पाँच जना कामदार मैदान बनाउन खटिएका छन्। खेल अवलोकन गर्न करिब सत्र सय जना अट्ने प्यारापिट निर्माण गरिएको छ। स्तरीय प्रतियोगिता गर्न पनि मैदान बनाउनु आयोजकलाई बाध्यता हुने गर्छ। जिल्लामा स्तरीय फुटबल मैदान छैन। फुटबल मैदान नहुँदा क्याम्पाचौरलाई हरेक पटक मर्मत गरेर प्रतियोगिता आयोजना गरिने गरेको छ। हरेक पटक मैदानकै लागि रकम छुट्याउनुपर्छ, जेसिज विकास रनिङ सिल्ड प्रतियोगिताका प्रचार संयोजक सूर्यभक्त अधिकारीले भने, स्थायी संरचना नहुँदा हरेक पटक समस्या झेल्नु परेको छ। जिल्लामा स्तरीय फुटबल मैदान नहुँदा प्रतियोगिता आयोजना गर्न आयोजकलाई विद्यालय, क्याम्पस र प्रहरीको मैदान माग्नुपर्ने बाध्यता छ। पछिल्लो समय जिल्लामा ठूलो धनराशि राखेर फुटबल आयोजना गर्न प्रतिस्पर्धा चले पनि मैदान नहुनुको पीडा सबैलाई खड्किने गरेको छ। हरेक पटक प्रतियोगिताको बखत क्याम्पाचौरलाई मर्मत गर्नुपर्छ। चौर बनाउन मात्रै चारपाँच लाख रुपियाँसम्म खर्च हुने गरेको छ। पाँच दशकदेखि क्याम्पाचौरको स्वरूप उस्तै छ। २०१६ सालदेखि फुटबल खेलेका कलाकार ऋद्धिचरण श्रेष्ठले कुरोको झाडी उखलेर खेलेको स्मरण गरे। देशका विभिन्न स्थानमा राष्ट्रिय प्रतियोगिता खेलेका श्रेष्ठले त्यति बेलादेखिको मैदान अभाव अहिलेसम्म पनि उस्तै रहेको दुःखेसो पोखे। चौर संरक्षण भएको छ तर स्वरूप भने फेर्न सकेन, उनले भने, सामान्य मर्मतसम्भारबाहेक अरू काम हुन सकेन। पछिल्लो समय चौर जोगाउन माटो लिन आउनेलाई रोक लगाएको उनले बताए। सामूहिक प्रयास नहुँदा रंगशाला निर्माणको काम अगाडि बढ्न सकेको छैन। रत्ननगर नगरपालिकास्थित टिकौलीचौरमा ०६७ सालमा प्रस्तावित क्षेत्रीय रंगशालाको शिलान्यास गरिएको थियो। तत्कालीन अर्थमन्त्री सुरेन्द्र पाण्डे र खेलकुदमन्त्री गणेश नेपालीले चौरमा खनिएको खाल्डोमा पूजापाठ गरेर शिलान्यास गरेका थिए। तर, निर्माणको काम भने अगाडि बढ्न सकेन। वन विभागले फाइल नै अघि नसारिदिएपछि टिकौलाीमा रंगशाला निर्माण गर्ने काम अलपत्र परेको छ। जैविक मार्गमा पर्ने भएकाले वन विभागले उक्त ठाउँमा रंगशाला बनाउन स्वीकृति दिएन। त्यसमा चितवन राष्ट्रिय निकुञ्जले विरोध जनाएको थियो। अहिले पश्चिम चितवनको नयाँबजारमा फुटबल मैदानको काम सुरु गरिएको छ। पाँच वर्षअघि साविकको चित्रवन नगरपालिकाको खेलकुद विकास समितिको अग्रसरतामा काम सुरु गरिएको हो। पर्याप्त बजेट अभावले सोचेअनुसार कामले गति लिन नसकेको चित्रवन रंगशाला निर्माण समितिका कोषाध्यक्ष विजय घलेले बताए। अहिले त्यहाँ पर्खाल मात्र लगाइएको छ। डीपीआर तयार भएर पनि बजेट अभावमा टेन्डर हुन सकेको छैन, घलेले भने, मन्त्रालयमा फाइल पुगे पनि बजेट निकास नहुँदा समस्या भएको छ। गाउँमा स्थानीयस्तरका प्रतियोगिता आयोजना भए पनि ठूला खेल सञ्चालनमा कठिनाइ भइरहेको छ। क्याम्पाचौरलाई फुटबल मैदानका रूपमा विकास गर्ने विषय उठे पनि त्यसले सार्थकता पाउन सकेको छैन। क्याम्पाचौरमै अन्य बेला क्रिकेट खेल्दा पनि चौरको स्वरूप बिग्रने गरेको छ। पूर्वखेलाडी मञ्जुल प्रधानले मैदान अभाव अझै उस्तै रहेको गुनासो गरे। २०४० सालदेखि उनले झन्डै १५ वर्ष फुटबल खेले। उनले फुटबलमा पूर्वाधार नभएको बताए। ठाउँ भएर पनि केही नभएको जस्तो छ, उनले भने, फुटबल खेल्न ग्राउन्ड छैन भन्नु लाजमर्दो कुरा हो। प्रतियोगिताको अवधिमा पानी परे खेल सञ्चालन गर्न गाह्रो हुन्छ। मैदानमा पानी जम्ने गरेका कारण खेलाडी चिप्लिने, हिलाम्मे हुने समस्या छ। मैदान अभावको समस्या पुरानो भए पनि समाधान हुन सकेको छैन। कतिपयले क्याम्पाचौरलाई मिनी स्टेडियमका रूपमा विकास गर्न सुझाव दिएका छन्। जिल्ला फुटबल संघका अध्यक्ष श्रीकृष्ण कार्कीले मैदान अभावले जिल्लामा फुटबलको विकासमा असर परेको बताए। मैदानको अभावले ए डिभिजन खेल खेलाउन सकिएको छैन, कार्कीले भने, गतिलो ग्राउन्ड नहुँदा प्रतियोगिता गर्न गाह्रो छ। क्याम्पाचौर बालकुमारी माध्यमिक विद्यालयको नाममा छ। क्याम्पाचौर संरक्षण समितिले संरक्षणको काम गरेको छ। जिल्ला खेलकुद विकास समितिको बजेटमा तारबार मात्रै गरिएको छ। मिनी स्टेडियम निमार्णको प्रस्तावमा राष्ट्रिय खेलकुद परिषद्ले जग्गाको भोगाधिकार मागेपछि प्रक्रिया अघि बढ्न नसकेको समितिका संयोजक दीपक प्रधानले बताए। हामीले चौर जोगाउने काम मात्रै गरेका छौं, उनले भने, बजेट र योजना नहुँदा विकासले गति लिन सकेको छैन। टुबोर्ग जेसिज रनिङ बिहीबारदेखि बिहीबारदेखि नारायणगढमा जिल्लाकै सर्वाधिक पुरस्कार राशिको टुबोर्ग जेसिज विकास रनिङ सिल्ड फुटबल प्रतियोगिता सुरु हुने भएको छ। क्याम्पाचौरमा नारायणगढ जेसिजको आयोजनामा प्रतियोगिता हुन लागेको हो। प्रतियोगिताको सबै तयारी पूरा भएको आयोजकले जनाएको छ। दर्शकको सुविधाका लागि अस्थायी प्यारापिट निर्माण गरिएको छ। मंगलबार पत्रकार सम्मेलन गरेर आयोजकले तयारी पूरा भएको जनाएको छ। प्रतियोगिता कात्तिक ९ सम्म चल्नेछ। यसअघि जेसिजले आयोजना गरेको जेसिजकप र विकास सिल्ड समितिले आयोजना गर्दै आइरहेको विकास रनिङ सिल्डलाई मर्ज गरिएको हो। प्रतियोगितालाई स्तरीय बनाउन लागेको नारायणगढ जेसिजका अध्यक्ष विकासमान श्रेष्ठले बताए। यसपटकको प्रतियोगितामा ए डिभिजनका आठ क्लब र आयोजकसहितको दुई क्षेत्रीय क्लबबीच प्रतिस्पर्धा हुनेछ। प्रतियोगितामा मनाङ मस्र्याङ्दी, एपीएफ, नेपाल पुलिस, त्रिभुवन आर्मी, जावलाखेल, सरस्वती, फ्रेन्ड्स, संकटा, चितवन११ र मकवानपुर११ बीच प्रतिस्पर्धा हुनेछ। प्रतियोगिताका विजेताले ६ लाख ६ हजार ६६ रुपैयाँ र उपविजेताले तीन लाख तीन हजार ३३ रुपैयाँ पाउने छन्।"
निलम्बन फुकुवालगत्तै पारसको राजीनामा किन ?,काठमाडौं : राष्ट्रिय क्रिकेट टोलीका कप्तान पारस खड्काले पद छाड्ने घोषणा गरेका छन्। अन्तर्राष्ट्रिय क्रिकेट काउन्सिल (आईसीसी)ले नेपाल क्रिकेट संघ (क्यान)माथि लगाएको निलम्बन फुकुवा गरेको एक दिनपछि नै पारसले कप्तान पदबाट राजीनामा दिएका हुन्। तीन वर्षभन्दा लामो समयदेखि नेपाली क्रिकेटमाथि लगाउँदै आएको निलम्बन आईसीसीले सोमबार फुकुवा गरेको थियो। मंगलबार बिहान सामाजिक सञ्जाल ट्विटरमार्फत आफूले कप्तान पद छाडेको घोषणा गरेका पारसले त्यसपछि सञ्चारकर्मीसँगको कुराकानीमा पनि उक्त समाचारको पुष्टि गरेका थिए। करिब १० वर्ष राष्ट्रिय टोलीको नेतृत्व गरेका पारसले आफ्ना लागि कप्तान पदबाट राजीनामा दिने यो उपयुक्त समय भएको बताएका छन्। कप्तान पद छाडे पनि पारसले सक्रिय खेल जीवनलाई भने निरन्तरता दिने बताएका छन्। ३१ वर्षीय पारसले क्यानको निलम्बन फुकुवा भएपछि नयाँ तरिकाले अगाडि बढ्नुपर्ने भएकाले पदबाट राजीनामा दिएको बताए। उनले आईसीसीले क्यानको निलम्बन फुकुवा गर्नु समग्र नेपाली क्रिकेटका लागि खुसीको कुरा भएको बताए। उनले क्यानको नयाँ नेतृत्वले आगामी दिनमा नेपाली क्रिकेटको विकास र खेलाडीको उत्थानका लागि महत्वपूर्ण कार्यहरू गर्ने विश्वास पनि व्यक्त गरेका छन्। यसै महिना काठमाडौंमा सम्पन्न साधारणसभाले चतुरबहादुर चन्दको अध्यक्षतामा नयाँ नेतृत्व चयन गरेको थियो। आफूले भनेअनुरूप निर्वाचन सम्पन्न भएपछि नै आईसीसीले क्यानको निलम्बन फुकुवा गरेको हो। पारसले आफूलाई सहयोग गर्ने सबैप्रति आभार पनि व्यक्त गरे। उनले सन् २००९ देखि राष्ट्रिय टोलीको कप्तानी गर्दै आएका थिए। उनले कप्तानको जिम्मेबारी लिँदा नेपाली क्रिकेट वल्र्ड क्रिकेट लिगको डिभिजन पाँचमा थियो। पारस नेपाली राष्ट्रिय क्रिकेट टोलीका सफल कप्तान मानिन्छन्। उनकै नेतृत्वमा नेपाली टोलीले सन् २०१४ मा पहिलो पटक टीट्वेन्टी विश्वकप पनि खेलेको थियो। यसैगरी पारसकै कप्तानीमा नेपाली टोलीले आईसीसीबाट एकदिवसीय टोलीको मान्यता पनि पाएको थियो। पारसको नाममा नेपालका लागि एकदिवसीय र टीट्वेन्टी प्रतियोगितामा केही कीर्तिमानसमेत छन्। पारस टोलीका अलराउन्डर खेलाडी हुन्। यद्यपि उनको उत्कृष्ट पक्ष भनेको ब्याटिङ नै हो।

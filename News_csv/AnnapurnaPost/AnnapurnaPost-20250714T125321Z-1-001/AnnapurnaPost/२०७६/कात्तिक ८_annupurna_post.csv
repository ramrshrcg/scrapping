शीर्षक,विवरण
विकास प्रयासमा वैदेशिक लगानी,"समृद्ध नेपाल सुखी नेपाली को नारा तय गरी दीर्घकालीन योजनाका साथ अघि बढेको मुलुकसामु अवसरको उपलब्धता र चुनौतीका पहाड उत्तिकै छन्। विकासको मनोकांक्षा कार्ययोजनासहितको कार्यक्रमबाट मात्र सार्थक हुन सक्छ। विकास र समृद्धिको दीर्घकालीन सोचलाई निद्रामा देखिने सपनाजस्तो अस्थायी र अमूर्त नबनाई दीर्घकालीन एवम् वास्तविकतामा परिणत गर्न योजनाका लागि आवश्यक स्रोतसाधनको उचित प्रबन्ध गरी उक्त स्रोतको सदुपयोगको सुनिश्चितता जरुरी हुन्छ। मुलुकमा रेमिट्यान्सको बढ्दो निर्भरता कम गर्दै मुलुकभित्रै दिगो रूपमा समृद्धिका स्तम्भहरू खडा गर्न सकेमा नियमित चक्रमा मुलुक अघि बढ्न मद्दत गर्छ। मुलुकमा पुँजी र प्रविधिको उपलब्धता र तिनको समुचित व्यवस्थापनका लागि दक्ष जनशक्तिको व्यवस्थापन चुनौतीपूर्ण छ। आर्थिक वर्ष २०७५७६ मा आर्थिक वृद्धिदर सात प्रतिशत रहने प्रारम्भिक अनुमान गरिएको सन्दर्भमा सामाजिक तथा आर्थिक पूर्वाधारमा भएको लगानी र विप्रेषण आप्रवाहमा रहेको वृद्धिका कारण मुलुकमा गरिबी घटदै गई निरपेक्ष गरिबीको रेखामुनि रहेका जनसंख्या १८७ प्रतिशत रहने अनुमान गरिएको अवस्था छ। आव २०७५७६ को फागुनसम्म अनुदान रकम १३ अर्ब ४९ करोड (१२६ प्रतिशत) र ऋण ९३ अर्ब ६९ करोड (८७४ प्रतिशत) समेत गरी एक खर्ब ७ अर्ब १८ करोड रुपैयाँ वैदेशिक सहायताको प्रतिबद्धता प्राप्त भएबाट समेत मुलुकको विकास प्रक्रियामा वैदेशिक लगानीको समेत महत्वपूर्ण स्थान रहेको देखिन्छ। अनुदान र ऋणको अनुपात क्रमशः घट्दै गएको देखिँदा दाताहरूसमेत अनुदानभन्दा ऋण प्रवाह गरेर लगानीतर्फ नै आकर्षित भएको पाइन्छ। आव २०७५७६ को फागुनसम्म वैदेशिक सहायता उपयोगमा अनुदान १४८ प्रतिशत र ऋण ८५२ प्रतिशत रहेको पाइन्छ। कुनै लाभ प्राप्तिका लागि लगानी जरुरी हुन्छ। लगानीका माध्यम ढाँचा तौरतरिकामा विविधता रहन्छ। विद्यमान आवश्यकताको आकलन गरी वास्तविकतामा आधारित आवश्यकता पहिचानसहित हुने लगानीको प्रतिफल सकारात्मक हुने अपेक्षा गर्न सकिन्छ। मुलुकका आवश्यक नभएका विषय एवं क्षेत्रमा लगानी भित्याइँदा आवश्यकताको सम्बोधन नहुने र परनिर्भरताको दीर्घकालीन मार्गमा मुलुकलाई गति दिने खतराको विद्यमानता रहन्छ। मुलुकले आवश्यकता पहिचान गरेका ठूला आर्थिक प्राविधिक लगानी आवश्यक विषय एवं क्षेत्रमा विदेशी लगानीकर्ताको सहयोग र सहकार्य अर्थपूर्ण रहन्छ। विश्वको एक कुनामा रहेको गरिबीले सिंगो विश्वलाई नै चुनौती दिइरहेको हुन्छ भन्ने गरिएको सन्दर्भमा विकसित र सक्षम राष्ट्रहरू विकासशील मुलुकमा विद्यमान गरिबीको दुष्चक्र हटाई त्यस्ता मुलुकको समृद्धिका लागि आफ्नो क्षमताको उपयोग गर्न चाहनु सकारात्मक विषय हुन्छ। प्रक्रियागत सरलीकरण, कानुनी व्यवस्थाको सुदृढीकरण, सेवाप्रदायक निकायको शुद्धीकरण हुन सके वैदेशिक लगानीकर्ताको संख्यात्मक बढोत्तरी हुन सक्छ। लगानीसँगै आर्थिक सामाजिक प्रतिफलको अपेक्षा रहने सन्दर्भमा त्यस्ता लगानीबाट मुलुकले वास्तविकतामा प्राप्त गर्न सक्ने लाभको विश्लेषण गरिनुपर्छ। विकसित र सक्षम मुलुकले गर्ने सहयोगको अधिकतम उपयोग हुन सक्नुपर्छ। विगत र आगतका वैदेशिक सहायता एवं लगानीको अवस्था विश्लेषण गर्ने स्थायी संयन्त्र निर्माण र प्रभावकारिताले वैदेशिक लगानीको औचित्यता पुष्टि गर्न सघाउँछ। मुलुकको आधारका रूपमा रहेको कृषिबाट अधिकांश व्यक्ति विस्थापित हुनु, उत्पादन लागत वृद्धि हुँदा आयात गरिएका कृषिजन्य उत्पादनमा ध्यान जानु, कृषि भूमिको व्यवस्थित प्रयोग हुन नसक्नुजस्ता समस्या रहेको सन्दर्भमा मुलुकमा २०७५ चैत १५ र १६ गते लगानी सम्मेलनको आयोजना हुनु सुखद पक्ष रहेको छ। कृषि, पर्यटन, ऊर्जा, उत्पादनमूलक उद्योग, यातायात एवम् पूर्वाधार विकासका विषयमा सार्वजनिक क्षेत्रका ५० र निजी क्षेत्रका २७ गरी ७७ वटा आयोजना प्रदर्शनीमा राखिएको सम्मेलनमा ४० देशबाट ६ सयभन्दा बढी लगानीकर्ताको सहभागिताको अपेक्षा गरिएको थियो। विगतमा स्थापित उद्योगको स्तरीकरण एवम् व्यवसायीकरण हुनुपर्नेमा व्यवस्थापकीय एवम् प्राविधिक दक्षतामा कमीसमेतका विविध कारणले उक्त प्रयास धराशायी भए र ३०४० वर्षअगाडिको सोचलाई क्रमशः मूर्तता दिनुपर्नेमा दीर्घकालीन सोच अभावका कारण विकासका आधारस्तम्भ उठ्न सकेनन्। विकास प्रयासलाई अगाडि बढाउनेभन्दा दैनिक गुजारा चलाउने कार्यशैली अवलम्बन गरियो। मुलुकको दीर्घकालीन विकासका लागि अत्यावश्यक ठूला एवं अधिक धनराशि आवश्यक परियोजनाको निक्र्योल गरी आवश्यक स्रोत प्रबन्धका लागि स्वदेशी लगानी मात्र पर्याप्त नहुन सक्ने अवस्थामा विदेशी लगानीसमेतलाई आकर्षण गरी सोको व्यवस्थापन जरुरी थियो। तर सो विषयमा स्पष्ट कानुनी प्रावधानको प्रबन्ध हुन नसक्नु, लगानी सुरक्षामा प्रश्न उठ्नु, श्रमिक श्रम सम्बन्धमा उतारचढावका कारण लगानीकर्ताले आफ्नो भविष्य उज्ज्वल नदेख्नु, ट्रेड युनियनको दबाब, कर कानुनमा असामञ्जस्य आदिका कारण मुलुकमा विदेशी लगानी आकर्षित भएको मान्न सकिने अवस्था रहेन। वैदेशिक लगानीका विषयमा विभिन्न कोणबाट आवाज उठे। मुलुकको बजेट प्रणालीमा प्रत्यक्ष एवं परोक्षरूपमा वैदेशिक सहायतालाई मुलुकको बजेटको प्रमुख हिस्सा मानियो। विदेशी लगानीलाई आकर्षित गर्न गरिएका कानुनी प्रबन्धहरूले लगानीकर्तालाई खासै आकर्षण गर्न सकेको पाइएन। लामो समयको अन्तरालमा समेत वैदेशिक लगानीको प्रवाह र प्रभावकारिताका विषयमा वस्तुनिष्ठ विश्लेषण कमै भए। नेपालको संविधानको धारा ५१(घ)(१०)मा राष्ट्रिय हित अनुकूल, आयात प्रतिस्थापन, निर्यात प्रवद्र्धनका क्षेत्रमा वैदेशिक पुँजी तथा प्रविधिको लगानीलाई आकर्षित गर्दै पूर्वाधार विकासमा प्रोत्साहन एवं परिचालन गर्ने नीति राज्यले अवलम्बन गर्ने उल्लेख छ। मुलुकको विकासलाई गति दिने सम्बन्धमा हालै जारी विदेशी लगानी तथा प्रविधि हस्तान्तरण ऐन २०७५ ले वैदेशिक लगानीका लागि सहज प्रावधान राखिनु सुखद पक्ष रहेको छ। उक्त ऐनले मुलुकको आर्थिक समृद्धिका लागि उपलब्ध स्रोत साधनको अधिकतम परिचालनमा जोड दिँदै उत्पादकत्व वृद्धि गरी आयात प्रतिस्थापन, निर्यात प्रवद्र्धन र पूर्वाधार विकास तथा वस्तु वा सेवाको उत्पादन क्षेत्रमा विदेशी पुँजी, प्रविधि र लगानीलाई आकर्षित गर्ने उद्देश्य लिएको छ। उक्त ऐनले वैदेशिक लगानीका लागि मार्गप्रशस्त गरेको छ। विदेशी व्यक्ति, फर्म, कम्पनी, गैरआवासीय नेपाली, विदेशी सरकार, अन्तर्राष्ट्रिय संस्थासमेतलाई विदेशी लगानीकर्ताका लिएको छ। विदेशी लगानीकर्ताले कानुनबमोजिम लाग्ने सबै कर भुक्तान गरी नेपालबाट आफ्नो लगानी फिर्ता लैजान पाउने व्यवस्था ऐनको दफा २० मा गरिएको छ। उपलब्ध भएसम्म विदेशी लगानी भएको उद्योगको उच्च व्यवस्थापनमा विशेषज्ञ, उच्च प्राविधिक, व्यवस्थापकीय कर्मचारी वा प्राविधिक कर्मचारीको पूर्ति गर्दा नेपाली नागरिकबाट गर्नुपर्ने प्रावधान दफा २७(१) मा गरिएबाट वैदेशिक लगानीको अधिकांश हिस्सा प्राविधिक एवं प्रशासनिक खर्चका नाममा लगानीकर्तासँगै फर्कने विगतको अवस्थालाई न्यून गर्न सघाउ पुग्ने देखिन्छ। गैर आवासीय नेपालीलाई लगानीका लागि वैदेशिक लगानीकर्ताका रूपमा कानुनी मान्यता भएपश्चात् विगतको अन्योलसमेत हटी उनीहरूलाई समेत लगानीको अवसर प्राप्त भएको देखिन्छ। मुलुकमा कानुनबमोजिम तिर्नुपर्ने कर तिरेपश्चात् लगानीको प्रतिफल फिर्ता लैजान पाउने व्यवस्थाका कारणसमेत नीतिगत निश्चितता कायम गर्न सघाउ पुर्याएको छ। मुलुकमा पुँजीगत खर्च हुन नसकेको, खर्च गर्ने क्षमता कमजोर रहेको, साधारण खर्चतर्फ बढी केन्द्रित रहेको जस्ता आरोपलाई खण्डन गर्नसमेत प्रतिबद्धता प्राप्त आयोजनामा विनियोजित रकम उपयुक्त समयमा उद्देश्यमूलक भई खर्चिनु जरुरी हुन्छ। पुँजीगत खर्चको क्यालेन्डर प्रणालीको अवलम्बन नहुनु, वैशाखदेखि असार मसान्तसम्म मात्र आधिक पुँजीगत खर्च हुने गरेको सन्दर्भमा खर्च प्रक्रियालाई सरलीकृत गरिनुपर्ने आवश्यकता एकातर्फ छ भने वैदेशिक लगानीमा मुलुक भित्रिने सबै रकमको सदुपयोग हुनसक्ने वातावरण तय गर्न सक्नु अर्को चुनौतीपूर्ण कार्यका रूपमा देखा परेको छ। आन्तरिक पुँजी परिचालन र विदेशी सहायताले मात्र आवश्यकताअनुरूप स्रोतसाधनको पूर्ति नहुने हुँदा ठूला परियोजनामा प्रत्यक्ष विदेशी लगानीको आवश्यकता महसुस हुन्छ। वैदेशिक लगानीकर्ताको मूलभूत उद्देश्य नाफा आर्जन गर्नु भए पनि रणनीतिक हिसाबमा लगानीका क्षेत्रमा आफ्नो प्रभुत्व जमाउनसमेत लगानीकर्ताको उद्देश्य हुन सक्छ। विकसित देशमा तुलनात्मक कार्य क्षेत्र नपाएका लगानीकर्ता आफ्नो कम सक्षमताको समेत प्रचार गरी विकासोन्मुख मुलुकमा आफ्नो क्षमता निखार्न त्यस्ता मुलुकको प्रयोगका लागि प्रवेश गर्न सक्ने खतरातर्फ सजग हुनुपर्छ। वैदेशिक लगानीका लागि बजारीकरण गरी प्राप्त प्रस्तावहरूको विश्लेषण नभई सम्झौता हुने हो भने सम्बन्धित पक्षले सम्झौताबमोजिम कार्य गर्न नसक्दाको परिणाम मुलुकको विकास प्रक्रियाले समेत व्यहोर्नुपर्ने अवस्था आउन सक्छ। प्रत्यक्षरूपमा विदेशी लगानीमा सरिक हुँदा आफ्नो मुलुकको सीप, प्रविधि एवम् दक्षताको अनुकरण एवम् बौद्धिक चोरी हुन सक्ने, मुलुकको दीर्घकालीन विकासका लागि विदेशीको प्रयोग हुँदा सुरक्षा व्यवस्थामा असर हुन सक्ने विषयले समेत विकसित राष्ट्रहरू प्रत्यक्ष विदेशी लगानीबाट पर हटेको देखिन्छ। विकसित मुलुकहरूले आफूले तयार गर्ने संरचना एवं विकास प्रक्रियामा आवश्यकताको विश्लेषण गरी दक्षविज्ञहरूलाई हायर गरेर सीमित काममा मात्र प्रयोग गर्ने गरेको देखिन्छ। हाम्रो सन्दर्भमा प्रत्यक्ष वैदशिक लगानीबाट प्राप्त लाभ फिर्ता लैजाने विषय जल्दोबल्दो रूपमा उठ्ने गरेको पाइन्छ। प्रक्रियागत सरलीकरण, कानुनी व्यवस्थाको सुदृढीकरण, सेवाप्रदायक निकायको शुद्धीकरण हुन सके वैदेशिक लगानीकर्ताको संख्यात्मक बढोत्तरी हुन सक्छ। लगानी सम्मेलनमा प्रस्तावित परियोजनाहरूका अलावा सो केशबाहिरका परियोजनामा लगानी प्रस्ताव आउनु तर राष्ट्रले आवश्यकता महसुस गरेका विषयबाट विषयान्तर प्रवेश खोज्नुले वैदेशिक लगानीमा प्रवेश खोज्ने लगानीकर्ताको व्यवस्थापनका लागि विकल्पहरूको समेत खोजी गरिनुपर्छ। राष्ट्रिय प्राथमिकता प्राप्त एवम् दीर्घकालीन महत्वका योजनामा प्रत्यक्ष वैदेशिक लगानीको प्रभावकारिताको समीक्षा हुनुपर्छ। प्रत्यक्ष लगानीकर्ताहरूको आफ्नो अक्षमताका कारण परियोजना असफलतातर्फ जाने अवस्थामा समेत मुलुकले दीर्घकालीन नोक्सानी व्यहोर्नु नपर्ने अवस्थाको आकलनप्रत्याभूति हुन सक्नुपर्छ। प्रत्यक्ष वैदेशिक लगानीका लागि निर्धारित क्षेत्रहरूको विकास मुलुकका लागि अत्यावश्यक छ। आन्तरिक स्रोतको व्यवस्थापन एवम् परिचालनलाई प्रभावकारी बनाउन सक्ने हो भने समृद्धिको ढोका खोल्न सहज हुन्छ। पन्ध्रौं योजनाको आधारपत्रमा समेत वैदेशिक लगानी परिचालनमार्फत प्रतिस्पर्धी एवमं गतिशील राष्ट्रिय अर्थतन्त्र निर्माणको सोच राखेको पाइन्छ। उत्पादन, उत्पादकत्व एवम् प्रतिस्पर्धात्मक क्षमता विकासका लागि वैदेशिक लगानीका आकर्षण र अभिवृद्धि गर्ने लक्ष्य प्राप्तिसामु चुनौतीहरू नभएका होइनन्। नेपालमा आउने प्रत्यक्ष वैदेशिक लगानीलाई उच्च र दिगो बनाउने, पुँजी, प्रविधि, प्राविधिक सीप तथा व्यवस्थापकीय कौशल भित्याउन वैदेशिक लगानीलाई माध्यम बनाउने एवम् उपयोगमा नआएका प्राकृतिक स्रोतको उपयोग र पूर्वाधार विकास गर्ने उद्देश्य सकारात्मक छ। नेपालमा विगतमा समयअनुसार फरक प्राथमिकता निर्धारण गरी योजनाहरू तर्जुमा भए। योजनाबमोजिमका कार्यक्रमले समेत निरन्तरता पाएनन्। कुनै समयका विशेष महत्व राख्ने योजना पूरा नहुँदै नेतृत्व परिवर्तनसँंगै उक्त योजनाका प्राथमिकतामा परिवर्तन भए। नीतिगत निरन्तरताको अभाव खट्कियो। वर्तमानमा सन् २०३० सम्ममा दिगो विकासका लक्ष्य एवम् समृद्ध नेपाल, सुखी नेपालीको राष्ट्रिय लक्ष्य हासिल गर्न आगामी पन्ध्रौं योजनाले मुलुकको आवश्यकताका आधारमा वैदेशिक लगानी आकर्षण गर्न सक्ने अपेक्षा गर्न सकिन्छ। प्रत्यक्ष वैदेशिक लगानीको आवश्यकताको महसुस गरिए पनि विगतमा सोअनुरूपको सरलीकृत कानुनी प्रबन्ध नगरिनु, प्राप्त प्रतिफल फिर्ता लैजाने विषयमा नीतिगत एवम् कानुनी द्विविधाको अवस्था विद्यमानता हुनु, विश्वव्यापी रूपमा नै प्रत्यक्ष वैदेशिक लगानीको अवधारणात्मक विकास र अभ्यासमा बढोत्तरी नहुनु, विकासोन्मुख मुलुकहरूतर्फ लगानी गर्ने सोचमा परिवर्तन नहुनुजस्ता विगतका समस्याबाट माथि उठेर अब विश्वव्यापी रूपमा नै वैदेशिक लगानीका विषयमा विचारविमर्शले तीव्र गति लिँंदै आएको छ। मुलुकमा वैदेशिक रकम भित्याउने चुनौती मात्र होइन, त्यसको व्यवस्थापन झन् चुनौतीपूर्ण छ। नियमित, नियन्त्रित र निर्देशित नभई आउने प्रत्यक्ष वैदेशिक लगानीका सबल पक्ष मात्र होलान् भन्न सकिने अवस्था हुँदैन। मुलुकमा वैदेशिक सहायता एवम् ऋण रकमसमेत उपयोग गर्न नसकिएको परिवेश, खर्च गर्नसक्ने क्षमताको विकास नहुनु, पुँजीगत खर्च गर्ने प्रवृत्ति नहुनु, दैनिक कार्य सञ्चालनका साधारण खर्च मात्र हुनु, बजेट खर्च गर्न कानुनी जटिलता, नियामक निकायहरूको भयका कारण कानुनबमोजिमका कार्य गर्नसमेत पछि हट्ने प्रवृत्तिका कारण पुँजीगत खर्च न्यून हुने गरेको विषयको समीक्षा गरी अनुभूत गरिएका कमजोरीलाई सुधार गर्ने गरी आगामी दिनमा कदम चाल्न सके गैरआवासीय नेपालीसमेतका लगानीकर्तालाई मुलुकमा वैदेशिक लगानीका लागि तयार बनाई समृद्ध नेपालको सपना सार्थक हुने अपेक्षा गर्न सकिन्छ। कुइँकेल प्रशासकीय अदालतका रजिस्ट्रार हुन्।"
नत्र नयाँ अधिनायकवाद,"हामीले बेलैमा सजग भएर जनताको मन जित्न अग्रसर भएनौं भने त्यसको परिणाम राम्रो हुने छैन, जसको संकेत विद्यमान सरकारी कार्यशैलीले देखाएको छ निर्वाचन लोकतन्त्रको सौन्दर्य हो। आवधिक निर्वाचनबाटै स्थापित सरकारले दिने सुशासनबाटै लोकतन्त्र गतिशील बन्ने हो। निर्वाचनमा हुने प्रतिस्पर्धा र बाँडिने आश्वासनले आम जनतालाई फाइदा पुग्नुपर्ने हो। तर, तीन तहको निर्वाचनपछि लोकतन्त्र र बहुमतका दम्भमा राजनीति र विकासका नाममा भइरहेको संवैधानिक अभ्यासले सकारात्मक संकेत गरिरहेको छैन। दण्डहीनताका फितला दलीय क्रियाकलाप र सरकारी कार्यशैलीकै कारण धेरै कुरा बाहिर आउँदै छन्। हामी दण्डहीनताको अन्त्यहीन दुष्चक्रमा एकपछि अर्को गरी परिरहेका छौं, जसबाट बाहिर निस्कन हरेक दल र सरकारले आफूभित्रैबाटै सफाइ अभियान चलाउनुपर्छ। हाम्रो संस्कृति, सभ्यता, पहिचान र इतिहासको जुन किसिमको विरासत छ, त्यसरूपमा हेर्दा नेपाल विश्वकै अद्वितीय मुलुक थियो। हामी एकपछि अर्को गरी आफैंले संकट निम्त्याउँदै लामो संक्रमणको अनन्त जालोमा फस्यौं। संविधानसभाले संविधान बनाएपछि अब विद्यमान समस्याको क्रमशः समाधानसहित हामी विकासशील मुलुकको हाराहारीमा पुग्नेछौं भन्ने अपेक्षा थियो। तर कार्यशैली र व्यवहारले सकारात्मक संकेत गरिरहेका छैनन्। हामी जनअपेक्षा पूरा गर्न नसक्ने स्थितिमा पुगेका छौं यतिबेला। विस्तारै उजागर हुँदै छ, हामी मुलुक हितमा केही काम गरिरहेका छैनौं। यति जान्दाजान्दै पनि हामीमा अझै चेतना पलाएको छैन, सुधारका पहल कसरी गर्ने भनेर। नैतिकता, इमान र मूल्यमान्यताको अभावमा लोकतन्त्रको अभ्यास कस्तो हुँदो रहेछ भन्ने नमुना हामी बन्दै छौं। विभिन्न किसिमका प्रयोगले लोकतन्त्रको अभ्यासलाई निरर्थक सावित गरिरहेको छ। यसो हुनुमा एउटा व्यक्ति, पार्टी वा सिंगो समाजलाई भन्दा पनि हामी ३० वर्षको पञ्चायतलाई दोष दिन्थ्यौं। ०४६ को परिवर्तनपछि हामीले अर्को तीस वर्ष पार गरिसकेका छौं। दिवंगत हुनेहरूलाई दोष दिएर वा गाली गरेर पनि भएन। आन्दोलन देखेभोगेका हामी बचेकाहरूले विगतमा जे भयोभयो, देश किन अगाडि बढ्न सकेन, कहाँकहाँ गल्ती भए, हामी कहाँनेर चुक्यौं भनी आत्मसमीक्षा गरेर अब कसरी देश सुधार्न सकिन्छ भनेर एकजुट हुन जरुरी भइसकेको छ। आरोपप्रत्यारोपको राजनीतिले हामीलाई कहीं पनि पुर्याउँदैन। यति धेरै व्यक्तिले बलिदानी दिएका छन्, अब पनि तेरो पार्टी मेरो पार्टी, त्यो समूह यो समूह वा कांग्रेस कम्युनिस्ट भनेर एकले अर्कोलाई दोष थोपर्नुभन्दा नेपाल र नेपालीको हित नै हाम्रो हित भन्ने मूल मन्त्रसहित एकजुट हुनैपर्छ। आत्मविश्वासको खडेरी हटाउनुपर्छ। हामीसँगैका मुलुक कहाँबाट कहाँ पुगिसके, तर हामी सधैं जहाँको त्यहीं रह्यौं। सामन्ती व्यवस्थाले माथि उठ्न दिएन भनिरह्यौं तर अहिले जनताकै व्यवस्था भनिएको होइन, खोइ त परिवर्तनको अनुभूति, शान्ति, स्थिरता र समृद्धिका संकेत ? सुन्दर देश, सम्भावनाका ढोका प्रशस्त छन्। चेतनशील देशभक्त नेपालीको मन केही गरौं भन्ने छ। त्यो सहृदयी मन रुवाएर होइन, हँसाएर, सबैको मन जितेर समृद्ध नेपाल अभियान सार्थक बनाउनुपर्छ। कतै निर्वाचन प्रणाली दोषी त छैन ? समानुपातिक निर्वाचन प्रणाली अपनाएपछि नेपाल झनै द्वन्द्वमा फस्दै गयो। फेरि समयले अर्को परिवर्तनको धार लिने अवश्यम्भावी छ। बलियो र वैधानिक सरकारले चाहेको परिणाम दिन र जनताका इच्छाआकांक्षा पूरा गर्न सक्दैन भने त्यो धार भनेको कुनै अधिनायकवाद वा कुनै एउटा त्यस्तै स्वरूपको व्यवस्था आउन सक्छ। कुनै पनि दलको बहुमत आउँदैन भन्ने राष्ट्रिय तथा अन्तर्राष्ट्रिय राजनीतिक विश्लेषक पण्डितहरूको पछि लागेर अपनाइएको समानुपातिक निर्वाचन प्रणालीले व्यवस्थाप्रति नै घात गरिरहेको छ। दुइटा कम्युनिस्ट पार्टी एक भएर निर्वाचनमा बहुमत ल्याए। सरकार बनाए। समाजवादी पार्टीसहित जोड्दा सरकार दुईतिहाइ बहुमतको छ। तर केही गर्ने अवस्था छैन। एउटै पार्टीको सुविधाजनक बहुमतले पनि स्थिरता कायम गर्न नसक्नु भनेको मुलुक फेरि दुर्घटनाको बाटोमा त जाँदै छैन भनेर सोच्नुपर्ने अवस्था उत्पन्न भएको छ। फेरि समयले अर्को परिवर्तनको धार लिने अवश्यम्भावी छ। बलियो र वैधानिक सरकारले चाहेको परिणाम दिन र जनताका इच्छाआकांक्षा पूरा गर्न सक्दैन भने त्यो धार भनेको कुनै अधिनायकवाद वा कुनै एउटा त्यस्तै स्वरूपको व्यवस्था आउन सक्छ। जनताले दिएको पाँच वर्षको समय हामीले प्रजातान्त्रिक हिसाबले सहअस्तित्व र सन्तुलनमा अघि बढ्नुपर्नेमा संविधानमा गरिएका वाचासमेत पूरा गर्ने दिशामा सरकार अघि बढ्नै सकेन। नयाँ ऐनकानुनमा स्वतन्त्रता, मौलिक हक र मानवअधिकारका विषयलाई कुण्ठित गर्ने, नीतिगत भ्रष्टाचारलाई संस्थागत तथा संरक्षण गर्ने र सरकारी बजेट सोझै खर्च गर्न नसकेर जस्केलाबाट गर्ने विद्यमान प्रवृत्ति बढ्ने हो भने आउँदा दिन सुखद हुने छैनन्। नेपाली कांग्रेसविना संविधान निर्माण सम्भव थिएन। तर अहिले किन कांग्रेसप्रति आकर्षण घट्दै गइरहेको छ ? जसले जनचाहनाअनुसार नयाँ व्यवस्थाको जग हाल्यो आज उसैको स्थिति प्रतिपक्षका रूपमा पनि किन सन्तोषजनक हुन सकिरहेको छैन ? पार्टीले गर्ने कुनै पनि कामप्रति जनताको आकर्षण देखिएको छैन। यही अवस्था कायम रह्यो भने हामी आजीवन अधिनायकवादको विरोध गर्दै आउनेहरूले पनि भोलि त्यसैको दबाबमा रुमलिनुपर्ने अवस्था आउन सक्छ। यसतर्फ कांग्रेसको ध्यान किन जाँदैन ? सरकार त जनअपेक्षा सम्बोधनमा चुकिसकेको छ। सरकारप्रतिको असन्तुष्टि रवि लामिछाने प्रकरण तर कहिले गुठी विधेयक र कहिले डा गोविन्द केसी प्रकरणमा छताछुल्ल भएको छ। देश समृद्ध बनाउने मानवीय श्रमले हो, चिप्ला भाषणले होइन। स्वदेशमा श्रमको व्यवस्थापन गर्न नहुँदा कैयन् होनाहार युवा बिदेसिनुपर्ने बाध्यता छ। दैनिकजसो ६ सयको संख्यामा देशबाट बाहिरिएका युवा खाडीलगायत विभिन्न मुलुकमा कामको खोजीमा पुगेका छन्। विदेशबाट उनीहरूले पठाएको विपे्रषणले अर्थतन्त्र धान्नुपर्ने विडम्बनापूर्ण अवस्था छ। जतिसुकै ठूला कुरा गरिए पनि उद्योगधन्दा, कलकारखाना खुल्नेखुलाउन वातावरणसमेत बन्न सकेको छैन। आयातमुखी अर्थतन्त्र दिनदिनै धराशायी हुँदै छ। महँगो संघीयता धान्न मुलुकलाई नै कठिनाइ भइरहेको छ। संघीयता धान्न विदेशीसँग हात पसारिरहनुपरेको अवस्थाले हाम्रो अवस्था इंगित गर्छ। जनतामा अनावश्यक करको भार थोपरिएको छ। महँगीका कारण सर्वसाधारण, विद्यार्थी, किसान र मजदुर सबै आक्रान्त छन्। सबैले भन्छन् अर्थतन्त्र सन्तुलित बनाउन पनि राजस्व संकलन बढाऊ। तर सरकार भन्छ करको भार बढाउनुको विकल्प छैन। जनतालाई करको भारी बोकाएर उनीहरूका जीवनस्तर कसरी माथि उठाउन सकिन्छ ? क्रमशः जनतालाई बुझाउँदै विकास गर्दै लैजानुपर्ने कर प्रणाली एकैचोटी लागू गर्दा कसरी उचित र तर्कसंगत हुन सक्छ ? उद्योगीव्यवसायीले बैंकिङ प्रणालीमा दिने विवरण र राजस्वमा बुझाउने विवरण अहिलेसम्म फरकफरक थियो र छ। सबैका दुइटा खाता दुइटा अर्थतन्त्र थियो। अबदेखि एउटै गर्नेभन्दा असजिलो भएको छ। त्यसको प्रभाव र असर मुलुकले छिटै भोग्नुपर्ने छ। एक हजारभन्दा बढीको सरकारी कारोबार डिजिटल गर्ने, च्यानलबाट गर्ने र मानिसको आयस्रोत अपारदर्शी नहोस् भनेर लाग्नु प्रशंसनीय हो। तर अहिले बैंकमा पैसा राख्न हुँदैन है भन्ने भावनाको विकास भएको छ। यसले अस्थिरता मात्र बढाउँदैन, कमिसनतन्त्र र भ्रष्टाचारलाई थप मलजल गर्ने छ। ०४६ को परिवर्तन पनि हामीभन्दा म भन्ने शैलीले महत्व पायो। पछिल्लो परिवर्तनपछि प्राप्त उपलब्धि रक्षामा पनि यही शैली बलशाली भइरहेको छ। राजनीतिक नेतृत्व तहमा हुनुपर्ने नैतिकता र इमानको खडेरीकै कारण कसैको कसैमाथि विश्वास छैन। यस्तो परिदृश्यमा प्रधानमन्त्रीले राष्ट्रिय गौरवका आयोजनालाई मनिटरिङ गर्ने, गल्ती हुन नदिने भनेर जति भट्याए पनि त्यसको असर पर्न सकेको छैन। क्यालेन्डर बनाएर दिनदिन, हप्ताहप्ता र महिनामा हुनुपर्ने कामको समीक्षा दुईतीन महिनामा जबर्जस्ती बैठक गरेर यसो भएनउसो भएन भनेर मात्र लक्ष्यमा पुग्न सकिन्न। विश्वका कुनै पनि मुलुकमा यस्तो शैलीमा काम हुँदैन। कसैलाई भरपाइतमसुक वा कागज गराएकै भरमा लक्ष्यमा पुग्न सकिएन भनेर दोषारोपण गर्न त मिल्ला तर परिणाम केही आउनेवाला छैन। चालु आर्थिक वर्षको दुई महिना (साउनभदौ) को परिणाम हेर्यो भने काफी छ। समय बलवान् छ। यसले कसैलाई पर्खंदैन भन्ने नीतिनिर्माण र कार्यान्वयन तहमा बस्नेले बुझ्न आवश्यक छ। वैदेशिक रोजगारमा जानेको संख्यामा सामान्य वृद्धि देखिए पनि विप्रेषण आप्रवाहमा कमी आएको छ। नेपाल राष्ट्र बैंकले सार्वजनिक गरेको चालु आर्थिक वर्षको पहिलो दुई महिनाको आर्थिक र वित्तीय परिदृश्यसम्बन्धी प्रतिवेदनअनुसार गत आर्थिक वर्षको तुलनामा रेमिट्यान्स १३ प्रतिशतले घटेको छ। विप्रेषण यही रूपले घट्दै जाने हो भने अर्थतन्त्र यही रूपमा टिकाउन समस्या उन्पन्न हुनेछ। आज राष्ट्रको ऋण करिब ११ खर्बको हाराहारीमा पुगेको छ। जन्मिँदै एउटा शिशुको थाप्लोमा करोडौं राज्यको ऋणभार पर्ने अवस्था छ। भ्रष्टाचारको प्रसंग उठ्दा ठूला आयोजनाप्रति शंका उत्पन्न भएको छ। भ्रष्टाचारको गन्ध आएका कतिपय आयोजनाका जटिल प्रश्नमा सरकार मौन बसिदिँदा संविधानप्रति शंकाउपशंका उत्पन्न भइरहेको छ। संविधानमा आर्थिक समृद्धिको कुरा गरिए पनि दुईतिहाइको सरकार हुँदा पनि आर्थिक नीतिको स्वरूप र साधनस्रोत परिचालनमा दीर्घकालीन तथा स्पष्ट योजनाबद्ध भूमिका निर्वाह गर्न सकेको पाइँदैन। हचुवाका भरमा अर्थनीति, मुद्रानीति तथा व्यापार र परिवहन अनि लगानीको सम्बन्धका कार्यक्रम सञ्चालन गर्दा यसबाट पनि जनमानस तथा लगानीकर्तामा विश्वासको वातावरण तय गर्न अप्ठेरो पर्दै गएको छ। सरकारको शासन शैलीले संविधानको मूल्यमान्यता घट्नेबढ्ने हुन्छ। संविधान लचिलो र उदार भएर मात्र हुँदैन, शासन शैली अनुदार छ भने त्यसको अर्थ रहँदैन। सरकारले संवैधानिक सिद्धान्तअनुुसार संविधानको अक्षरशः पालन गर्नुपर्ने हुन्छ तर यहाँ संविधानको दायरा नाघेर अघि बढ्ने प्रचलन छ। संविधानको शब्द र भाषा एकातिर छ भने सरकारको गति र मति अर्कैतिर। यही स्थिति अरू केही समय कायम रह्यो भने जनताले विकल्प सोच्न सक्छ। त्यो विकल्प भनेको विद्यमान व्यवस्था र हालीमुहाली गर्नेहरूका लागि नभई अधिनायकवादकै हुनेछ। हामी बेलैमा सजग हुने कि नहुने हाम्रै कार्यशैलीले निर्धारण गर्ने छ।"
असंलग्नताको खुकुलिँदो गाँठो,"पछिल्लो समय विश्वमा अतिराष्ट्रवाद हावी हुँदै पपुलिस्ट नेताहरूको वर्चस्व बढ्न थालेकाले पनि असंलग्न आन्दोलनको महत्व स्थापित गर्न सक्नुपर्छ दोस्रो विश्वयुद्धपछि विश्व दुई ध्रुवमा बाँडियो, यो विश्व र त्यो विश्व का नाममा। तत्कालीन दुई महाशक्ति अमेरिका र सोभियत संघ दुई धारमा उभिए। विश्वका अन्य राष्ट्रहरू आफूलाई कित्ता छुट्ट्याएर कोही सोभियत संघको त कोही अमेरिकाका पक्षमा उभिए। कतै पनि नउभिएका र उभिन नचाहने मुलुकहरू संकटमा परे। तिनलाई समर्थन दबाब बढ्न थाल्यो। दुवै पक्षमा उभिन नचाहने तत्कालीन विश्वका नेताहरू बीच बाटो तय गर्दै असंलग्न आन्दोलनमार्फत एकगठ हुने निर्णयमा पुगे। उनीहरूले छुट्टै संगठनको परिकल्पना गरे। त्यही परिकल्पना नै असंलग्न आन्दोलन (अभियान) अर्थात् नाम हो। कतै पनि झुकाव नराख्ने, संलग्न नहुने वा कतै नढल्कनुलाई असंलग्न नीति भनिन्छ। एक मुलुकले अर्को मुलुकसँग अख्तियार गर्ने नीति परराष्ट्र नीति हो। कुनै मुलुकले अर्को मुलुकसँग सुरक्षा, राजनीति र कसैको स्वार्थकेन्द्रित नीतिमा सरोकार नराख्ने, तटस्थ बस्ने र त्यसका गतिविधिमा संलग्नै नहुने नीतिलाई असंलग्न बुझाउँछ। यसले तय गरेको नीति कैयन् मुलुकको परराष्ट्र नीतिको मागदर्शक बनेको छ। हुन त, दुईवटा विश्वयुद्ध उत्पन्न विनाश र सिर्जित अकल्पनीय पीडा थप भोग्न नपरोस् भनी संयुक्त राष्ट्रसंघ (१९४५) स्थापना भयो। विश्व शान्तिको पहल अघि बढ्यो। तर, शक्तिशाली राष्ट्रहरूले सैनिक गुटबन्दी, हातहतियारको होडबाजी र आफ्ना पक्षराष्ट्रलाई एकगठ बनाउन तल्लीन नै रहे। तेस्रो मुलुकका नेताहरूले कुनै पनि गुटमा नलागी तटस्थ रहँदै आर्थिक विकास र विश्व शान्तिका लागि असंलग्न आन्दोलन सुरु गरे। सन् १९५५ को अप्रिल १८ देखि २४ सम्म इन्डोनेसियाको बाङडुङमा एसिया र अफ्रिकाका दुई दर्जन बढी मुलुकका नेताहरूले अघि बढाए। साम्यवाद र पुँजीवादका नाममा तीव्र ध्रुवीकरणमा नलागी बीचमा उभिने साझा निकाय बन्न ६ वर्ष लाग्यो। सन् १९६१ मा युगोस्लाभियाको बेलग्रेडमा पहिलो शिखर सम्मेलनपछि बल्ल नाम औपचारिक रूपमा अस्तित्वमा आयो। दोस्रो विश्वयुद्धपछि सिर्जित गुटराजनीतिबाट जन्मेको नाम को महत्व अझ पनि छ। भलै उतिबेलाको अवस्था छैन। ९० को दशकमा पूर्वीयुरोपमा राजनीतिक परिवर्तन, सोभियत संघको विघटनपछि विश्व एक ध्रुवउन्मुख रह्यो। शीतयुद्धको समाप्तिको रूपमा लिइयो र नाम को औचित्यमाथि प्रश्न उठ्यो। विश्व लगभग ध्रुवीकरण नभए पनि अझै युद्ध र आतंकवादको सन्त्रासबाट ग्रस्त छ। मुलुकहरूबीच कुनै न कुनै द्वन्द्व चलेकै छ। अझ पछिल्ला दिनमा शक्ति सञ्चिति बढेको छ। अवैध र अकूत सम्पत्तिको ओसारपसार, आतंकवाद, वातावरणीय विनाशका चुनौती थपिएका छन्। नाम निश्चित अन्तरालमा हुने बैठक र शिखर भेलामा सीमित नरही विश्वमा देखापरेका चुनौतीलाई कम गर्नेतर्फ लाग्यो भने यसको उपादेयता देखिएला, अन्यथा यो तीन वर्षमा हुने एक ज्याम्बोरी मात्र रहनेछ। आजदेखि अजरबैजानको बाकु अर्थात् क्यास्पियन सीको तटमा विश्वका नेताहरूको जमघट हुँदैछ। दोस्रो विश्वयुद्धपछि कम्युनिस्ट र पुँजीवादी दुई ध्रुवका रूपमा बाँडिएको अवस्था थियो। विश्व त्यही अवस्थामा गुज्रिन खोज्दै छ। त्यतिबेला युद्धको नामबाट यस्ता कार्य हुन्थ्यो भने व्यापारको नामबाट हुन थालेको छ। सीधा युद्ध नभए पनि ती शक्ति मुलुकले आफ्नो व्यापार विस्तारको रणनीति लिएकाले पनि यो चरणमा विश्व पुगेको हो। सोभियत नेतृत्वमा रहेको कम्युनिस्ट ध्रुव र अमेरिकाको नेतृत्वमा रहेको पुँजीवादी ध्रुव चीन र अमेरिकाको नेतृत्वमा देखा परेको छ। चीनसँग व्यापारमा सहकार्य गर्ने कि अमेरिकासँग। अमेरिकी सहकार्य अर्थात् समर्थन मुलुकहरूले विस्तारै चीनसँग आफ्नो सामीप्य बढाएका छन्। यसले साना र अल्पविकसित मुलुक कता भन्ने प्रश्न उठिरहेको छ। असंलग्न आन्दोलन सैनिक गुटबाट बाहिर रहने तत्कालीन विकल्प थियो। यो कूटनीतिमा निकै महत्व राख्ने निर्णय मात्र थिएन, शान्ति, न्याय र प्रगतिका पक्षका मुलुकहरूको आन्दोलनको रूप पनि। बेलायतको पञ्जाबाट बाहिर निस्केको भारत पनि असंलग्न आन्दोलनमा सक्रिय बनेको थियो। भारतका जवाहरलाल नेहरू, तत्कालीन युगोस्लाभियाका राष्ट्रपति मार्सल टिटो (जोसिप ब्रोज टिटो) र इजिप्टका राष्ट्रपति गमाल अब्देल नासेरको सक्रिय भूमिकामा यो आन्दोलन अघि बढेको थियो। नेपाल र छिमेकी चीन पनि प्रारम्भबाटै सहभागी थिए। सन् १९६० को दशकपछि शीतयुद्धमा आएको कमी यो आन्दोलन विस्तारै राजनीतिक र आर्थिक आन्दोलनको रूपमा अगाडि बढेको थियो। सन् १९७५ मा नवशीतयुद्ध सुरु भएपछि क्युबाको राजधानी हवानामा भएको शिखर सम्मेलनले राजनीतिक रूपमा विभाजित विश्वबाट टाढा बस्ने निर्णय गर्दै यसलाई आर्थिक आन्दोलनका रूपमा अघि बढाउने निर्णय लिएको थियो। नामको अझै पनि कुनै स्थायी सचिवालय छैन। नामका अध्यक्ष भेनेजुयलाका राष्ट्रपति निकोलस मडुरोको अध्यक्षतामा सम्मेलन हुनेछ। मडुरोले सम्मेलनकै क्रममा नामको अध्यक्षता अजरबैजानलाई हस्तान्तरण गर्ने छन्। उनले अध्यक्षता लिएको तीन वर्षमा के गरे र यसको महत्व कति बढाए भन्ने विषयले भावी दिशानिर्देश गर्ने छ। सम्मेलनमा दर्जन बढी मुलुकका राष्ट्रपति र प्रधानमन्त्री सहभागी हुनेछन् भने अन्य सदस्य १२० मुलुकबाट प्रतिनिधि सहभागी हुने जनाइएको छ। सन् १९८० को सुरुवातदेखि सन् १९९० मा आइपुग्दा सोभियत संघको पतन र वार्सा सैनिक गुटको विघटनले पनि यसको उपादेयता घट्दो थियो। सोभियत संघ टुक्रिएपछि विश्वमा अमेरिकाको एकल नेतृत्व कायम रह्यो। जसले नामको कुनै महत्व देखाएन। सन् २००० पछि आएको मन्दी तथा आतंकवादको विश्वराजनीतिमा प्रभाव, जलवायु परिवर्तन तथा पपुलिस्ट (लोकरिझ्याइँ) नेतृत्व हावी हुँदा नयाँ किसिमको विश्व परिवेश सिर्जना हुँदै गएको छ। स्थायी सचिवालय गठन गर्ने र जलवायु परिवर्तन, आतंकवाद, विभिन्न नयाँ प्रकारको रोगव्याधीविरुद्ध संयुक्तरूपमा कसरी अगाडि बढ्ने, पिछडिएका मुलुकमाथि शक्ति मुलुक तथा छिमेकको दबदबालाई कसरी तोड्ने भन्ने अभियानले अझै मूर्तरूप पाउन सकेको छैन। विगत केही वर्षदेखि अमेरिका र चीनबीच देखिएको नयाँ प्रकारको द्वन्द्व र प्रतिस्पर्धाले विश्व अन्तरविरोधमा रुमलिएको अवस्था छ। असंलग्न आन्दोलन सुरु हुँदाको परिस्थितिमा पूर्णतः परिवर्तन भएको छ। सायद यही कारणले होला, संस्थापनमा सक्रिय भारतले यस आन्दोलनप्रति खासै ध्यानदृष्टि दिएको छैन। चीनले पनि पहिलाजसरी महत्व दिएको पाइँदैन। भारतीय प्रधानमन्त्री नरेन्द्र मोदीले सम्मेलनमा सहभागिता जनाएका छैनन्। भारतबाट सत्रौं र अठारौं सम्मेलनमा उपराष्ट्रपतिको सहभागिता रह्यो। विश्वमा जति नै असंलग्न रहेको धारणा व्यक्त भए पनि त्यसको उपयोगिता क्रमशः समाप्त हुँदै गएको देखिन्छ। नेपालले सुरुदेखि असलंग्न आन्दोलनलाई विशेष महत्व र प्राथमिकतामा राख्दै आएको छ। परराष्ट्र नीतिमै त्यसलाई नै प्रमुखता दिएको छ। संविधानमा राज्यको निर्देशक सिद्धान्त, नीति तथा दायित्वको कार्यक्रमअन्तर्गत धारा ५१ को एक बँुदामा भनिएको छ, असंलग्न आन्दोलनलाई अन्तर्राष्ट्रिय सम्बन्धको मार्गनिर्देशनअन्तर्गत राखी संयुक्त राष्ट्रसंघको बडापत्र, असंलग्नता, पञ्चशीलको सिद्धान्तलाई समानस्तरमा राख्ने। प्रधानमन्त्री केपी ओली नै अठारौं शिखर सम्मेलनमा सहभागी हुन त्यसतर्फ जानुले नेपालले नामलाई महत्व दिएको देखिन्छ। नेपालले भने सन् १९४९ मा दिल्लीमा भएको एसिया सम्मेलनमा राजाको तहदेखि सहभागिता जनाउँदै यसलाई महत्व दिँदै आएको थियो। तीन वर्षअघि भेनेजुयलामा उपराष्ट्रपति पठाएर नामको दृष्टिकोणमा परिवर्तन भएको भनिरहँदा यसपटक बलियो प्रधानमन्त्री ओली सहभागी हुनुले असंलग्नताको अडान कायम रहेको देखिन्छ। त्यहाँ जारी विदेशमन्त्रीस्तरीय बैठकमा परराष्ट्रमन्त्री प्रदीप ज्ञवालीले सम्बोधन गरिसकेका छन्। उनले नेपालको महत्व र नामप्रतिको दृष्टिकोण यथास्थानमा राखेका छन्। हुन त १९७५ मा क्युबामा भएको सम्मेलनदेखि नै असंलग्न आन्दोलनको राजनीतिक औचित्य समाप्त भएको भनिएको थियो। असंलग्न आन्दोलनको सुरु भौगोलिक अवस्थितिबाट भएकाले नेपालले आफ्नो भूराजनीति बुझेर यसमा सहभागिता जनाएको देखिन्छ। पछिल्लो समय विश्वमा अतिराष्ट्रवाद हावी हँुदै पपुलिस्ट नेताहरू यसमा सहभागी हुन थालेकाले पनि यसको महत्व अर्कै रूपमा बढ्ने हो कि भन्ने तर्क पनि आएका छन्। नेपाल त दुई फरक व्यवस्था भएका शक्तिशाली मुलुककोे रणनीतिक महत्वको स्थानमा छ। यहाँ दुवै मुलुकले रणनीतिक साझेदारी खोजेको छ भने अमेरिका पनि नेपालसँग त्यही प्रकारको साझेदारी गर्न खोज्दै छ। त्यसकारण पनि नेपालका लागि असंलग्नताको महत्व अरू बढेर गएको छ। यस्तो सम्मेलनमा आफ्नो धारणा सचिव, मन्त्री र प्रधानमन्त्री तहमा राखेर मात्रै त्यो असंलग्नता हुँदैन। आफूले अख्तियार गर्ने नीतिमै झल्किनुपर्छ। एसियाका ठूला मुलुकसँगको सहकार्यबाटै समृद्धिको ढोका खोलेर नेपाल अघि बढ्न सक्छ। कूटनीतिक उदासीनता र कमजोरीले नेपालले कैयन् मौका गुमाउँदै आएको अवस्था छ। तर, यस क्षेत्रबाट नेपाल र बंगलादेश कार्यकारीको उपस्थितिले पनि यसको दिशा प्रस्ट देखाएको छ। नाम निश्चित अन्तरालमा हुने बैठक र शिखर भेलामा सीमित नरही विश्वमा देखापरेका चुनौतीलाई कम गर्नेतर्फ लाग्यो भने यसको उपादेयता देखिएला, अन्यथा यो तीन वर्षमा हुने एक ज्याम्बोरी मात्र रहनेछ।"
"आत्मघाती गोलले बार्सिलोनालाई फाइदा, मेसीको कीर्तिमानी गोल","लन्डन : च्याम्पियन्स लिग फुटबलको बिहीबार बिहान सम्पन्न खेलमा लियोनल मेसीले कीर्तिमानी गोल गरेपछि उनको टोली बार्सिलोनाले रोमाञ्चक जित हासिल गरेको छ । समूह एफअन्तर्गतको खेलमा स्पेनिस पावर हाउस बार्सिलोनाले चेक गणतन्त्रको स्लाभिया प्राग्वेलाई उसैको मैदानमा २१ गोलले हरायो । जितसँगै बार्सिलोना अंक तालिकाको पहिलो स्थानमा उक्लिएको छ । बार्सिलोनाका अर्जेन्टिनी स्टार मेसीका लागि पनि उक्त खेल विशेष बन्यो । उनी लगातार च्याम्पियन्स लिगको १५ सिजनमा गोल गर्ने पहिलो खेलाडी बनेका छन् । खेल सुरु भएको तेस्रो मिनेटमै बार्सिलोनाका लागि मेसीले गोल गरेका थिए । कप्तान मेसीले अर्थरको पासमा गोल गरेका हुन् । मेसीको सोही गोलका कारण पहिलो हाफमा बार्सिलोना अगाडि रह्यो । खेलको ५०औं मिनेटमा चेक क्लबका लागि जन बोरिलले जवाफी गोल गरेका थिए । खेल प्रतिस्पर्धात्मक रूपमा अघि बढिरहँदा ५७औं मिनेटमा स्लाभिया प्राग्वेका पिटर ओलाइन्काबाट आत्मघाती गोल भएपछि बार्सिलोनाले महत्वपूर्ण तीन अंक हात पारेको थियो । मेसीको फ्रिकिक प्रहारलाई टोलीका अर्का अनुभवी खेलाडी लुइस स्वारेजले सदुपयोग गर्न खोज्दा बल पिटरसँग ठोक्किएर पोस्टभित्र छिरेको थियो । सोही खेलमा मेसीले अर्को उपलब्धि पनि हासिल गरेका छन् । उनी च्याम्पियन्स लिगमा ३३ वटा फरक क्लबविरुद्घ गोल गर्ने विश्वकै तेस्रो खेलाडी बनेका छन् । यसअघि यस्तो उपलब्धि इटालियन क्लब युभेन्ट्सका पोर्चुगिज खेलाडी क्रिस्टियानो रोनाल्डो र राउलले मात्र हासिल गरेका थिए । सोही समूहको अर्को खेलमा इटालियन क्लब इन्टर मिलानले जर्मन क्लब बोरुसिया डर्टमन्डलाई उसैको मैदानमा २० गोलले हरायो । इन्टरका लागि २२औं मिनेटमा लाउटारो मार्टिनेज र ८९औं मिनेटमा एन्टोनियो कान्ड्रेभाले एकएक गोल गरे । खेलको ८२औं मिनेटमा लाउटारो मार्टिनेजले पेनाल्टी प्रहारको अवसरलाई सदुपयोग गर्न सकेनन् । चारवटै टोलीले तीनतीन खेल खेलिसक्दा सात अंकसहित बार्सिलोना पहिलो, चार अंकसहित इन्टर मिलान दोस्रो, चार अंकसहित बोरुसिया डर्टमन्ड तेस्रो र एक अंकसहित स्लाभिया प्राग्वे चौथो स्थानमा छन् । यसैगरी समूह ई अन्तर्गतको खेलमा इङ्लिस क्लब लिभरपुल र इटालियन क्लब नापोली विजयी भए । साविक विजेता लिभरपुलले बेल्जियन क्लब जिन्कलाई उसैको मैदानमा ४१ गोलले हरायो । नापोलीले भने जर्मन प्रतिद्वन्द्वी साल्जबर्गलाई उसैको मैदानमा ३२ गोलले पाखा लगायो । लिभरपुलका लागि एलेक्स अक्सलेड च्याम्बरलिनले दुई तथा साडियो माने र मोहम्मद सलाहले एकएक गोल गरेका थिए । उक्त समूहमा सात अंकसहित नापोली पहिलो, ६ अंकसहित लिभरपुल दोस्रो, तीन अंकसहित साल्जबर्ग तेस्रो र एक अंकसहित जिन्क चौथो स्थानमा छन् । यसैगरी समूह एच अन्तर्गतको खेलमा इङ्लिस क्लब चेल्सीले डच प्रतिद्वन्द्वी आयाक्सलाई उसैको मैदानमा १० गोलले हरायो । चेल्सीका लागि ८६औं मिनेटमा मिची बात्सुईले निर्णायक गोल गरे । खेलको ३५औं मिनेटमा आयाक्सले पेनाल्टी प्रहारको अवसरलाई खेर फालेको थियो । उक्त समूहमा ६ अंकसहित चेल्सी पहिलो, समान अंक भएको आयाक्स दोस्रो, चार अंकसहित भ्यालेन्सिया तेस्रो र एक अंकसहित लिली चौथो स्थानमा छन् । स्पेनिस क्लब भ्यालेन्सियालाई फ्रान्सेली क्लब लिलीले आफ्नो मैदानमा ११ को बराबरीमा रोक्यो ।"
फिफा वरियतामा नेपाल ६ स्थान खस्कियो,"काठमाडौं : विश्व फुटबल महासंघ (फिफा)को नयाँ वरीयतामा नेपाल ६ स्थान खस्किएको छ। फिफाले बिहीबार सार्वजनिक गरेको नयाँ वरीयतामा नेपाल ६ स्थान तल झर्दै एक सय ६७औं स्थानमा पुगेको हो। अघिल्लो महिना नेपाल एक सय ६१औं स्थानमा थियो। नेपालले समग्रमा नौ सय ८८ अंक पाएको छ। सन् २०२२ मा कतारमा आयोजना हुने एसियाली राष्ट्रको दोस्रो चरणको छनोट खेलमा कमजोर प्रदर्शन गरेका कारण नेपाल वरीयतामा खस्किएको हो। हालै नेपाल अस्ट्रेलियासँग ५० र जोर्डनसँगको खेलमा ३० गोलले पराजित भएको थियो। त्यसैको असर वरीयतामा देखिएको छ। दक्षिण एसियामा नेपाल तेस्रो स्थानमा यथावत् छ। यसैगरी दक्षिण एसियामा शीर्ष स्थानमा रहेको भारतको पनि दुई स्थान खस्किएको छ। भारत समग्रमा एक सय ६ स्थानमा छ। एक स्थान खस्किएको माल्दिभ्स एक सय ५४औं स्थानमा छ। वरीयतामा तीन स्थान सुधार गरेको बंगलादेश एक सय ८४औं स्थानमा छ। चार स्थान खस्किएको भुटान एक सय ८९औं, दुई स्थान सुधार गरेको पाकिस्तान दुई सय एक र एक स्थान खस्किएको श्रीलंका दुई सय तीन स्थानमा छ। विश्व वरीयतामा शीर्ष चारमा कुनै फेरबदल भएको छैन। वरीयतामा बेल्जियम पहिलो, फ्रान्स दोस्रो, ब्राजिल तेस्रो र इङ्ल्यान्ड चौथो स्थानमा छ। एक स्थान सुधार गरेको उरुग्वे पाँचौं, एक स्थान तल झरेको पोर्चुगल छैटौं, एक स्थान सुधार गरेको क्रोएसिया सातौं र एक स्थान खस्किएको स्पेन आठौं स्थानमा छ। अर्जेन्टिना नवौं र एक स्थान खस्किएको कोलम्बिया १०औं स्थानमा छ।"
टी१० को हिस्सा बन्न पाउँदा हर्षित छु : पारस,"काठमाडौं : नेपाली क्रिकेट टोलीका कप्तान पारस खड्का अर्काे महिना यूएईमा हुने टी१० लिगमा खेल्न भएका छन् उनलाई टीम अबुधाबीले टोलीमा समावेश गरेको हो। आफू टी१० लिगमा प्रतिनिधित्व गर्न पाउँदा निकै हर्षित भएको प्रतिक्रिया दिएका छन्। पारसले शुक्रबार बिहान ट्वीट गर्दै आफूलाई बिहीबार परेको जन्मदिनका अवसरमा सबैले दिएको अविश्वाशनीय, समर्थन र माया प्रति खुसी व्यक्ति गरेका छन् । अबुधाबी फ्रेन्चाइजको प्रतिनिधित्व गर्दै टी१० लिगको हिस्सा बन्न पाउँदा निकै खुसी लागेको छ। पारसले पहिलो पटक विदेशी फ्रेन्चाइज लिगमा खेल्ने अवसर पाएका हुन् । उनी इङ्ल्याण्डका अलराउण्डर मोइन अली आइकनिक रहेको टीम अबुधाबीमा आवद्ध भएका हुन् । उनको टोलीमा पाकिस्तानका मोहमख अमिर, श्रीलंकाका निरोशन दिक्वेल्ला लगायत छन् । टी१० लिगको यो तेस्रो संस्करण हो । नेपाली लेग स्पीनर सन्दीप लामिछानेले भने गत साल पनि यो प्रतियोगिता खेलेका थिए। यस सिजन पनि उनी दक्षिण अफ्रिकाका हसिम अमला आइनिक रहेको कर्नाटक तुस्कर्समा आवद्ध भएका छन्। टीम अबुधाबीले अन्य खेलाडीको सूची यसअघि नै सार्वजनिक गरेपनि पारसको नाम भने त्यसमा समावेश थिएन।"

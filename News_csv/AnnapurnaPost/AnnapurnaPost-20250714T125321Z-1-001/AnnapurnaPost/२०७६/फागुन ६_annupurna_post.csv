शीर्षक,विवरण
उपकुलपतिका सय दिन,"विश्वविद्यालयका प्राध्यापकलाई बस्ने कुर्सी र कोठा पनि उपलब्ध हुने वातावरण छैन भने उसले गर्ने अनुसन्धान र प्रकाशनले विश्वविद्यालयलाई कसरी माथि उकास्ला ? त्रिभुवन विश्वविद्यालयलको उन्नाईसौं उपकुलपतिमा प्राडा धर्मकान्त बास्कोटा नियुक्त भएको सय दिन पुगेको छ। मुलुकमा उच्च शिक्षाको नेतृत्व गर्दै आएको विश्वविद्यालय परिवर्तनका नाममा डामिएका घाउ बोकेर शैक्षिक कर्ममा जुधिरहेका बेला नियुक्त उपकुलपतिका सय दिन थन्किएका सभा र दीक्षान्त सम्पन्न गर्नमा सीमित भए। त्रिवि विगतको राजनीतिक भागबन्डाले निम्त्याएका चुनौतीका पहाड बोकेर उभिएको छ। राजनीतिक भागबन्डामा नियुक्त पदाधिकारीको स्वार्थगत निर्णयको चापले थिल्थिलिएको विश्वविद्यालयमा नयाँ उपकुलपतिसँगै आशाको सञ्चार जगाएको थियो। यद्यपि सय दिनमा उक्त आशाको व्यावहारिक कार्यान्वयन थप चुनौतीपूर्ण छ। विश्वविद्यालय सुध्रिनुको कुनै विकल्प छैन, विश्वविद्यालयले दोषारोपणबाट अपनत्व खोजिरहेको छ। इतिहासकै कठिनपूर्ण परिस्थितिको सामना गरिरहेका विश्वविद्यालयभित्र अनेकौं सम्भावना र सकरात्मकता जीवितै छन्। यद्यपि पृष्ठभूमिमा देखिने लथालिंग वातावरण र राजनीतिक संगठनधारीको गतिविधिले मात्रै निराश थप्ने काम भइरहेको छ। विश्वविद्यालय यसरी नै लामो समयसम्म सञ्चालन हुन सक्दैन। ज्ञान उत्पादर्न, अनुसन्धान र भविष्यलाई निर्देशन गर्ने निकाय सौदाबाजीको सिकार बन्नु मुलुकका लागि पनि दुर्भाग्यपूर्ण हुनेछ। नयाँ नेतृत्वसँग विश्वविद्यालयलाई उत्कृष्ट एवं प्रतिस्पर्धी बनाउने मात्रै विकल्प बाँकी छ। विश्वविद्यालयलाई राजनीतिक भागबन्डामा विभक्त गरेर व्यक्तिगत फाइदा लिने अवसर यसअघिका नेतृत्वले लिइसकेका छन्। अपनत्वको भावनालाई विकसित गर्दै संस्थागत सुधारका महत्वपूर्ण कदम चाल्न ढिलाइ भइसकेको छ। प्राध्यापक, कर्मचारीदेखि विद्यार्थीसम्म सबैलाई जिम्मेवारीबोध गराई उत्कृष्ट प्रणालीको सुरुवात नगरे विश्वविद्यालयमा ज्ञान र अन्वेषण मृतप्रायः हुनेछ। उपकुलतिले जिम्मेवारी दिने डिन, कार्यकारी निर्देशक, क्याम्पस प्रमुख, केन्द्रीय विभागका प्रमुखहरूको नियुक्तिमा सक्षम एवं गतिशील व्यक्ति हुनेमा सम्झौता गरियो भने विश्वविद्यालयलाई कसैले बचाउन सक्ने छैन। देशभर फैलिएका आंगिक एवं सम्बन्धनप्राप्त क्याम्पसहरूलाई प्रादेशिक विश्वविद्यालयसँग सहकार्य गर्ने व्यवस्थासहित वर्तमान केन्द्रीकृत व्यवस्थालाई परिवर्तन गरी क्याम्पसहरूलाई जिम्मेवारी थप गर्दै सदृढ बनाउनुपर्ने अर्को चुनौतीबाट उपकुलपति उम्कनु हुँदैन। महत्वपूर्ण एवं संवेदनशील निकायको जिम्मेवारीमा वरिष्ठतम् सक्षम प्राध्यापकको चयन भए विश्वविद्यालय गतिशील बन्नेछ। आंगिक क्याम्पसहरूको शैक्षिक एवं भौतिक पूर्वाधार अपेक्षित नहुँदा सम्बन्धन प्राप्त क्याम्पसको वैशाखीका भरोसामा चल्नुपरेको छ। अनुसन्धान केन्द्रहरू प्रायः निष्क्रिय छन्। जति क्रियाशील छन्, अपेक्षित रूपमा सफल छैनन्। विश्वविद्यालयको उत्तीर्ण दर विश्वस्तरीय छैन। एउटै विश्वविद्यालयमा सेमेस्टर एवं वार्षिक प्रणालीले थप अन्योल र असमानता उत्पन्न गरेको छ। सेमेस्टर सिस्टमको शैक्षिक क्यालेन्डर व्यवस्थित गर्न सेमेस्टर बे्रक गरी जाडो तथा गर्मीमा जथाभावी बिदा दिने पुरानो प्रचलन तोड्नुपर्छ। समस्याभित्र अनगिन्ती समाधान छन् मात्र उपकुलपतिको ध्यान त्यसतर्फ आकर्षित हुन जरुरी छ। सम्पूर्ण पदाधिकारीको नियुक्ति प्रक्रिया खुला,पारदर्शी एवं वैज्ञानिक हुन आवश्यक छ। प्रतिस्पर्धी विद्यार्थी र क्षमतावान् प्राध्यापकबाट मात्रै प्राज्ञिक वातावरण निर्माण हुने अन्तर्राष्ट्रिय प्रयोगबाट बुझ्न सकिन्छ। कार्यकारी परिषद्ले प्राध्यापकहरूको गरिमा बढाउने र विश्वविद्यालयभित्र प्राज्ञिक वातावरण सिर्जना गरी २४ सै घण्टा विश्वविद्यालय सक्रिय बनाउन पहल गनुपर्छ। उपकुलपतिले कार्यकारी परिषद्बाट आफूले गर्ने कामको समयावधिसहितको कार्ययोजना पारित गरी सार्वजनिक गर्न जरुरी छ। विश्वविद्यालयका अधिकांश भौतिक संरचना कमजोर छन्। प्राध्यापकलाई विभाग तथा क्याम्पसहरूमा सुविधायुक्त कार्यालय छैनन्। अनुसन्धानमूलक जर्नलहरू प्रकाशन गर्ने उपयुक्त परिपार्टी व्यवस्थित छैनन्। नेतृत्वले विद्यार्थीलाई अन्वेषणात्मक, सिर्जनशील पाठ्यक्रम एवं सुविधायुक्त कक्षाकोठाको व्यवस्थापन जरुरी छ। भौगोलिक रूपमा सुन्दर विश्वविद्यालय परिसरभित्रका कैयन् संरचनाले सुन्दरता बिगारेकाले तिनलाई तत्काल व्यवस्थित गराउनुपर्छ। प्राध्यापक एवं कर्मचारी नियुक्ति प्रक्रिया योग्यतामा आधारित बनाई विश्वस्तरका जनशक्तिलाई विश्वविद्यालयमा अभिरुचि जगाउने वातावरण निर्माण गर्न सम्भव छ र गर्नुपर्ने उपकुलपतिका लागि चुनौतीपूर्ण जिम्मेवारी हो। दैनिक व्यक्तिगत स्वार्थले भुन्भुनाइरहेका सयौं प्राध्यापक एवं कर्मचारीको धम्की शिरोधार्य गर्नुपर्ने साहस उपकुलपतिले देखाउनु पर्नेछ। राजनीतिक चेतना उमार्न महत्वपूर्ण भूमिका निर्वाह गरेको विश्वविद्यालयको नाताले त्रिविले राजनीतिक दृष्टिकोण र सरकारसँगका सम्बन्धमा चनाखो बन्नैपर्छ। आर्थिक रूपमा सरकारको एकमुष्ट अनुदानमा आधारित मात्रै नभई आर्थिक सम्भावनाका अनेकौं उपाय सोच्नुपर्नेछ। तसर्थ सरकारसँग सुमधुर सम्बन्ध स्थापित गर्दै प्राज्ञिक स्वतन्त्रताको अधिकतम सदुपयोग गर्न जरुरी छ। देशभर फैलिएका आंगिक एवं सम्बन्धनप्राप्त क्याम्पसहरूलाई प्रादेशिक विश्वविद्यालयसँग सहकार्य गर्ने व्यवस्थासहित वर्तमान केन्द्रीकृत व्यवस्थालाई परिवर्तन गरी क्याम्पसहरूलाई जिम्मेवारी थप गर्दै सदृढ बनाउनुपर्ने अर्को चुनौतीबाट उपकुलपति उम्कनु हुँदैन। देशभरिका सबै निकाय प्रमुखहरूलाई कार्यसम्पादन करार गरी अनुगमन निर्देशनालयमार्फत ६६ महिनामा क्याम्पस, विभाग तथा निकायहरूको प्रगति विवरण अध्ययन गरी आवश्यक निर्णय लिन उपकुलपतिले अग्रसरता देखाउनुपर्छ। अन्तर्राष्ट्रिय क्षेत्रमा ख्यातिप्राप्त प्राध्यापक एवं विदेशी विद्यार्थीलाई आकर्षित गरी विश्वविद्यालयलाई थप अन्तर्राष्ट्रियकरण गर्ने रणनीतिक योजना निर्माण गर्न ढिलाइ भइसकेको छ। अन्तर्राष्ट्रिय सम्बन्ध केन्द्रलाई थप सशक्त बनाई विभिन्न विश्वविद्यालयहरूसँग गरिएका सम्झौता पुनरावलोकन गरी कार्यान्वयनको जिम्मेवारी सुम्पनुपर्छ। सरकारका विभिन्न निकाय संघ, प्रदेश एवं स्थानीय तहमा आवश्यक पर्ने नीतिनियम बनाउन आवश्यक अनुसन्धान तथा परामर्श सेवा विश्वविद्यालयमार्फत गराउने नीतिगत व्यवस्था गराउन सके त्रिविको वर्तमान आर्थिक एवं प्राज्ञिक क्षमतामा सुधार गर्न सकिनेछ। प्राध्यापक व्यवस्थापन त्रिविमा प्रशिक्षक, शिक्षण सहायक, उपप्राध्यापक, सहप्राध्यापक र प्राध्यापक गरी करिब सात हजार शैक्षिक जनशक्ति कार्यरत छन्। विश्वविद्यालयका प्राध्यापकले पूर्ण अवधिभर विश्वविद्यालयमा नबसी बाहिरका निजी कलेज अथवा राष्ट्रिय एवं अन्तर्राष्ट्रिय गैरसरकारी संस्थाहरूमा काम गर्छन् भन्ने लाञ्छना आत्मसात गरिरहनुपरेको छ। विश्वविद्यालयमा पूर्ण समय बसी अध्ययन, अनुसन्धान गर्ने प्राध्यापकले उक्त आरोप खण्डन गर्न सकिरहेका छैनन्। कमजोर तलब सुविधाकै कारण राष्ट्रिय एवं अन्तर्राष्ट्रिय गैरसरकारी संस्थाका अध्यक्ष तथा निर्देशकलाई नमस्ते गर्दै अफिस चाहर्ने बाध्यात्मक परिस्थितिलाई तत्काल सम्बोधन गर्न जरुरी छ। प्राध्यापकहरूलाई शैक्षिक क्यालेन्डरमा कुनै असर नपर्ने गरी राष्ट्रिय तथा अन्तर्राष्ट्रिय प्रोजेक्ट, कार्यक्रम तथा परामर्श सेवा विश्वविद्यालयमा भित्याउने कार्यमा प्रोत्साहन एवं प्रेरित गर्न सकिन्छ। यसरी राष्ट्रिय तथा अन्तर्राष्ट्रिय परियोजना त्रिविमा ल्याउँदा प्राध्यापक आफ्नो तलब सुविधा विश्वविद्यालयको नियमित बजेटबाट अथवा आफूले ल्याएका परियोजनाबाट लिने स्पष्ट व्यवस्था गर्नुपर्ने देखिन्छ। यसबाट पहिलो वर्ष सात हजार प्राध्यापकमध्ये कम्तीमा पाँच प्रतिशत प्राध्यापकले विभिन्न परियोजना तथा कार्यक्रम विश्वविद्यालयमा ल्याई त्यसबाट नै पारि श्रमिक लिने अवस्था सिर्जना गर्न सकियो भने कम्तीमा पनि एक वर्षमा करिब २१ करोड विश्वविद्यालय कोषमा बचत हुनेछ भने प्राध्यापकहरू विश्वविद्यालयभित्रै बसेर अनुसन्धान गर्दा विद्यार्थीलाई आफ्नो नियमित पढाइका साथै परियोजना सहायकका रूपमा काम गर्ने अवसर उपलब्ध गराउन सकिनेछ। यस्ता परियोजना विश्वविद्यालयभित्रबाटै सञ्चालन हँुदा त्यसबाट निस्कने रिपोर्ट एवं प्रकाशनमा प्राध्यापकले आफ्नो र विश्वविद्यालय नाम उल्लेख गरी राष्ट्रिय तथा अन्तर्राष्ट्रिय प्रकाशनमार्फत विश्वविद्यालयको गरिमा बढाउँछन्। अनुसन्धान र प्रकाशन विश्वविद्यालयको गुणस्तर मापन गर्ने प्रमुख आधार हुन्। विश्वविद्यालयले अनुसन्धान र प्रकाशनलाई प्राथमिकताका साथ अघि बढाउन सके मात्र विश्वविद्यालयको गरिमा र प्रतिष्ठा बढ्छ। कर्मचारी एवं प्रशासन त्रिविमा हाल करिब आठ हजार कर्मचारी कार्यरत छन्। क्षमतावान् एवं उत्कृष्ट कर्मचारीको सहयोगबाट मात्रै विश्वविद्यालयले आफ्नो शैक्षिक एवं अनुसन्धान अपेक्षितरूपमा अघि बढाउन सक्छ। त्रिवि कर्मचारी व्यवस्थापनका लागि नेपाल सरकारको जस्तै सेवा प्रवेश, सेवाकालीन तालिम, सूचना प्रविधिसम्बन्धी तालिमलगायत तालिम दिई कर्मचारीतन्त्रलाई योग्य सक्षम र समयअनुसार चल्न सक्ने प्रविधिमैत्री बनाइनुपर्छ। विश्वविद्यालयभित्र रहेका अध्ययन संस्थान, संकाय र कार्यालयमा प्रदान गरिँदै आएको प्रोत्साहन भत्तामा विविधता हँुदा त्रिविका पहुँचवाला कर्मचारी धेरै भत्ता आउने कार्यालयमा वर्षौं रहिरहने एवं शक्ति केन्द्रसँग पहुँच नहुने कर्मचारी आफ्नो सेवा अवधिभरसम्म आकर्षक सेवासुविधा भएका कार्यालयमा जान नपाउने परिपाटी अन्त्य गर्नुपर्छ। त्रिविको कर्मचारी नियमावलीमा उल्लेख भएअनुसार सरुवा हुने परिपाटी नहुँदा वर्षौंदेखि एकै कार्यालयमा रहने कर्मचारीको कारण विगतमा गैरजिम्मेवारीका घटनाले त्रिविलाई विवादमा तान्ने काम गरेको हो। तसर्थ सम्पूर्ण कर्मचारीलाई त्रिवि नियममा उल्लेख भएअनुसार सरुवा, बढुवा एवं पदस्थापन गराउन जरुरी छ। भौतिक पक्ष उच्चशिक्षाको विश्वइतिहासमा भर्खरै ६० वर्ष पुगेको त्रिवि बाहिरबाट हेर्दा पर्याप्त स्याहारसम्भार नपाएर छिटै बूढो भएजस्तो देखिन्छ। अधिकांश क्याम्पस खण्डहर संचरनामा उभिइरहेका छन्। अत्याधुनिक कक्षाकोठा र प्रविधियुक्त प्रयोगशाला अभावले विद्यार्थीको छनोट आकर्षक पूर्वाधार भएका निजी क्याम्पस बनिरहेका छन्। कीर्तिपुर परिसरबाहेक प्रायः कलेजहरूमा प्राध्यापकलाई बस्ने कुर्सी र टेबलको समेत व्यवस्था हुन सकेको छैन। जुन विश्वविद्यालयका प्राध्यापकलाई बस्ने कुर्सी र कोठा पनि उपलब्ध हुने वातावरण छैन भने उसले गर्ने अनुसन्धान र प्रकाशनले विश्वविद्यालयलाई कसरी माथि उकास्ला ? विश्वविद्यालयका आंगिक क्याम्पसबाट प्रमाणपत्र तहको पठनपाठन बन्द गरिएपछि नयाँ पुस्ताका अधिकांश विद्यार्थी निजी प्लस टुमा पढ्न बाध्य भएका छन्। निजी प्लस प्लस टु का रंगीन वातावरणमा हुर्किएका नयाँ पुस्तालाई ६ दशकदेखिका फुंग उडेका थोत्रा भवन, धुलाम्य कक्षाकोठा, ५० मिटर परबाटै थाहा पाउन सकिने शौचालय, क्याम्पसमा छिरेदेखिकै देखिने असभ्य राजनीतिक गन्ध, दशकौं अगाडिदेखिका अव्यवस्थित पुस्तकालयहरूले पटक्कै आकर्षित गर्न सकेका छैनन्। यसको निराकरणमा नवनियुक्त उपकुलपतिले उपयुक्त पहलकदमी चाल्नुपर्छ। त्रिविको अन्तर्राष्ट्रियकरण विश्वविद्यालय र प्राध्यापक एउटै मात्र देशको सम्पत्ति हँुदैनन् भन्ने विश्वव्यापी मान्यता छ त्यसले विश्वका नाम चलेका विश्वविद्यालयहरूमा विश्वभरका विद्यार्थी अध्ययनरत छन्। त्रिविले विश्वका ३१ मुलुकका करिब १६० विश्वविद्याल एवं उच्च शैक्षिक संस्था साथै अनुसन्धानमूलक निकायसँग प्राज्ञिक सहकार्यको सम्झौता गरेको छ, जसको उद्देश्य ज्ञान र अनुभवको आदानप्रदानबाट दुई शैक्षिक संस्थाहरूको प्राज्ञिक उन्नयन रहेका छन्। सम्झौताले बृहत् उद्देश्य उठाए पनि कार्यान्वयन पक्ष फितलो र गतिहीन हुँदा अपेक्षित प्रतिफल प्राप्त भएको छैन। त्रिविले हस्ताक्षर गरेका १६० शैक्षिक संस्थामा कम्तीमा एक शैक्षिक संस्थाबराबर एक संयुक्त परियोजना र तीनतीन प्राध्यापकको अनुभव साटासाट भ्रमण र भिजिटिङ प्रोफेसरको विकास गर्न सके त्रिविको अन्तर्राष्ट्रियकरणमा सघाउनेछ। उच्चशिक्षाको ऐतिहासिक विरासत, अन्तर्राष्ट्रिय मान्यता र सम्पर्क, राष्ट्रिय तथा अन्तर्राष्ट्रिय क्षेत्रमा ख्यातिप्राप्त प्राध्यापक, दशकौंको अनुभवले खारिएका जनशक्ति र भौतिक पूर्वाधार निर्माण सम्भाव्यताको समुचित सदुपयोग गर्दै विश्वविद्यालयको गरिमा उकास्ने दृढ संकल्प र अठोट नवनियुक्त उपकुलपतिमा हुँदा विश्वविद्यालय सुध्रिन्छ र सुध्रिनुपर्छ। दवाडी त्रिविका सहप्राध्यापक हुन्।"
नीति र नीतिगत निर्णयको सीमा,"कानुन वा अधिकार क्षेत्र नाघी मन्त्रिपरिषद्ले सामूहिक निर्णय गरेमा त्यसका लागि जिम्मेवार हुनु नपर्ने हो ? नीति पूर्वीय सनातन परम्परामा बहुधा प्रचलित शब्द हो। शुक्रनीति, विदुरनीति, चाणक्य नीति र भर्तृहरि आदि नीतिका उदाहरण रहेका छन्। यस्तै अनेक नीतिश्लोक र नीतिकथाहरू पनि रहेको पाइन्छ। नयनात् नीति रुच्यते अर्थात् खराबबाट असल मार्गतर्फ अग्रसर हुन अभिप्रेरित गर्नु नीति हो। संस्कृतमा नीति भनेको निर्देशन, दिग्दर्शन, व्यवहार, आचरण, चालचलन, कार्यक्रम आदि हुने बताइएको छ। साथै नीतिको सम्बन्ध नैतिकता (मोरल) सँग पनि हुन्छ। (संस्कृत हिन्दी शब्दकोश वामन शिवराम आप्टे) चाणक्य नीतिका सुरुका श्लोक हेर्दा के गर्न हुन्छ र के गर्न हुँदैन भन्ने सबैका भलाइका कुरा नीति हुन्। नीतिशास्त्रहरूको सार हेर्दा मानिस, समाज र राष्ट्रको जीवन र तिनीहरूका सम्बन्धसँग सम्बन्धित गर्न हुने र गर्न नहुने भनी विषय खुलाइएका ज्ञान र भलाइका कुरा नै नीति हुन् भन्ने देखिन्छ। संविधानमा निर्देशक नीति नेपालको संविधानको धारा ५१ मा राज्यका विभिन्न निर्देशक नीतिहरू उल्लेख छन्। ती नीतिको प्रकृति, सीमा र सोसम्बन्धी प्रक्रिया धारा ५२ देखि ५५ सम्म उल्लेख छ। ती व्यवस्था हेर्दा संवैधानिक नीति क्रमशः कार्यान्वयन गर्न सकिने, नीति कार्यान्वयन सम्बन्धमा सरकारले राष्ट्रपतिसमक्ष वार्षिक प्रतिवेदन पेस गर्नुपर्ने र राष्ट्रपतिले प्रधानमन्त्रीमार्फत संघीय संसद्मा पेस गर्ने, संसद्ले कार्यान्वयन भएनभएको अनुगमन र मूल्यांकन गर्न समिति गठन गर्ने तर यसको कार्यान्वयनबारे अदालतमा प्रश्न उठाउन नपाइने उल्लेख छ। यी निर्देशक नीति कार्यपालिका र विधायिकाको कर्तव्य हुने तर न्यायपालिकाको अधिकार क्षेत्र भने आकर्षित नहुने देखिन्छ। निर्देशक नीति कानुनजस्तो बाध्यात्मक नहुने र सो अर्थमा यी नीतिको प्रकृति कानुनभन्दा फरक हुने देखिन्छ। कार्यपालिका र विधायिकाले यसलाई नाघ्न नसक्ने तर क्रमशः लागू गर्ने छुट भने रहेको देखिन्छ। संविधानको पेटबोली र अनुसूचीमा नीति संविधानको धारा ५९ मा संघ, प्रदेश र स्थानीय तहले आफ्नो अधिकारभित्रको आर्थिक अधिकारसम्बन्धी विषयमा कानुन, बजेट, निर्णय, नीति, योजना तयार गर्ने र कार्यान्वयन गर्ने व्यवस्था छ। संविधानको यो व्यवस्थाअनुसार राज्यका तीनै तहले आर्थिक विषयमा नीतिसमेत बनाउने अधिकार राख्छन्। संघले साझा सूचीका विषयमा र आर्थिक अधिकारका अन्य क्षेत्रमा प्रदेशमा समेत लागु हुने गरी आवश्यक नीति, मापदण्ड र कानुन बनाउन सक्छ। राष्ट्रप्रमुखले प्रत्येक वर्ष विधायिकामा गर्ने खास सम्बोधनलाई नीति तथा कार्यक्रम भन्ने चलन छ तर यसलाई संविधानको धारा ९५ मा सम्बोधनभित्र पारिएको छ। संविधानको अनुसूची ५ मा वित्तीय नीति, मौद्रिक नीति, जलस्रोत संरक्षण र बहुआयामिक सम्बन्ध नीति, स्वास्थ्य नीति, राष्ट्रिय यातायात नीति, राष्ट्रिय यातायात नीति, भूउपयोग नीति, बस्ती विकास नीति, पर्यटन नीतिजस्ता नीतिहरू संघीय अधिकारको सूचीमा पर्ने बताइएको छ। यी नीतिगत निर्णयभन्दा पनि नीति नै हुन्। अख्तियारले प्रवेश गर्न नमिल्ने र अख्तियार प्रवेश नगरेका विषयमा अदालतले बोल्न नमिल्ने भएपछि कुन निर्णय नीतिगत हो र कुन होइन भन्ने विषयमा अन्तिम निर्णय कसले गर्ने हो भन्ने प्रश्न पनि टड्कारो नै छ। यस प्रकार संघीय सरकारले संविधानको भाग ४ का नीति कार्यान्वयन गर्न र अनुसूची ५ का विषयमा नीति बनाउन सक्ने संवैधानिक अधिकार रहेको देखिन्छ। अनुसूची ५ मा खास नीतिबारे उल्लेख गरेकाले यीबाहेकका विषयमा संघले नीति बनाउन पाउने होहोइन भन्ने प्रश्न उठ्न सक्छ। के बाँकी विषयमा नीति बनाउन संविधान निर्माताले आवश्यक नदेखेकाले त्यति मात्र संविधानमा राखेको हो त ? अनि ती विषयमा कानुन बनाउन नमिल्ने नीति मात्र बनाउन मिल्ने भन्न खोजेको हो भन्ने प्रश्न पनि उठाउन सकिन्छ। अर्थात् अनुसूचीमा नीति शब्द उल्लेख नगरी विषय मात्र उल्लेख गरेको भए ऐन, नियम वा नीति जे बनाउन उपयुक्त हुन्थ्यो, त्यो बनाउन वाधा पर्ने थिएन। किनकि नीति, ऐन वा नजिर नभएकाले यो कार्यकारिणीले नै बनाउने कुरा शक्ति पृथकीकरणको सामान्य ज्ञान नै थियो। यो संविधान मसौदाको समस्या हो। संविधानमा नीतिगत निर्णयमा कारबाही नहुने लबजको खोजी संविधानको धारा २३९ मा अख्तियार दुरुपयोग अनुसन्धान आयोगको काम, कर्तव्य र अधिकारबारे उल्लेख छ। यसमा सामूहिक वा नीतिगत निर्णयका विषयमा अनुसन्धान र कारबाही हुन नसक्ने भन्ने उल्लेख छैन। संविधानको यस धारामा संविधानमा छुट्टै व्यवस्था भएका अधिकारी र अन्य कानुनले छुट्टै व्यवस्था गरेको पदाधिकारीका हकमा आयोगले निजहरू पदमा रहँदासम्म अनुसन्धान गर्न नसक्ने व्यवस्था गरिएको छ। यसरी संवैधानिक व्यवस्था हेर्दा नीतिगत वा सामूहिक निर्णय गरेका विषयमा अख्तियारको अधिकार क्षेत्र आकर्षित नहुने भन्न सकिँदैन। अर्थात् यो संवैधानिक संरक्षण होइन। अपराध अनुसन्धानका विषयमा संविधानले छुट नदिएकोमा विधायिकाले छुट दिन पाउने नपाउने के हो भन्ने ज्वलन्त प्रश्न छ। कस्ता निर्णयलाई नीतिगत मान्ने, त्यसका प्रकृति र चरित्र केकस्ता हुने, त्यस्ता विषयमा निर्णयपूर्व केकस्ता प्रक्रिया पूरा भएको हुनुपर्ने, कस्ता र कसरी पेस भएका प्रस्तावबाट नीतिगत निर्णय हुन नसक्ने र नीतिगत निर्णय भएकोमा केकसरी सार्वजनिक गर्ने भन्नेजस्ता विषयमा गम्भीर बहस आवश्यक छ। सरकार प्रणाली र नीतिगत निर्णय नेपालको सरकार सञ्चालन प्रणालीमा नीतिगत निर्णय र पटके निर्णय भन्ने लबज बहुधा प्रयोग हुने गरेको छ। कहिलेकाहीं एकपटके निर्णय पनि हुने गरेका छन्। नीतिगत निर्णय भनेको के हो भन्नेबारे खास कानुनी परिभाषा भेटिँदैन। कानुनमा प्रस्ट परिभाषा नभएको विषयमा व्यवहार र सामान्य समझका आधारमा परिभाषा गर्नुपर्ने हुन्छ। सामान्यतः सम्पूर्ण देश वा खास क्षेत्र वा खास वर्गका सबैलाई समान रूपमा लागू हुने वा प्रभाव पार्ने निर्णय नीतिगत निर्णय हो। नीतिगत निर्णय एउटा वा सीमित व्यक्तिसँग मात्र सम्बन्धित हुँदैन। निर्णय नीतिगत हुन त्यो सार्वजनिक हुनुपर्छ। सार्वजनिक रूपमा जानकारीमा नआउने निर्णय नीतिगत हुन सक्दैन। नीतिगत विषयले पार्ने प्रभावबारे जानकारी पाउने हक सबैमा हुन्छ। गोप्य रहने वा लाभ दिन खोजिएका सीमित व्यक्तिलाई सम्म जानकारी दिइने विषय नीतिगत हुन सक्दैन। नेपालका कुनै पनि अस्पतालका लागि अमूक उपचारयन्त्र झिकाएमा यति प्रतिशत भन्सार छुट दिने भन्ने निर्णय नीतिगत हो। किनकि जुनसुकै अस्पतालले त्यो यन्त्र झिकाए त्यो सुविधा पाउँछ। फलानो औषधिमा भन्सार छुट हुने भन्ने निर्णय पनि नीतिगत हो किनकि त्यो औषधि झिकाउने सबैले त्यो छुट पाउँछन्। त्यसको सट्टा कुनै खास अस्पताल वा फलानो व्यापारीलाई यति प्रतिशत छुट दिने भनी निर्णय गरे त्यो पटके निर्णय हो। अस्पताल वा व्यक्तिविशेषले निवेदन दिए पनि निवेदक अस्पताल र व्यापारीबाहेक त्यसै प्रकारका अरू सबैलाई पनि छुट दिने निर्णय गर्नु पटके विषयबाट उठेको नीतिगत निर्णय हो। नीतिगत निर्णय हुन त्यो देशव्यापी हुनैपर्छ भन्ने छैन। जस्तो अमूक जिल्लाका सबै किसानलाई स्याउ खेतीमा प्रति रोपनी यति अनुदान दिने भन्ने निर्णय पनि नीतिगत निर्णय हो। तर दुईचारवटा किसान मात्र छानी लाभ दिनु नीतिगत निर्णय होइन पटके हो। फलाना समयमा आएको बाढीबाट प्रभावित सबैलाई फलानो सहुलियत वा सुविधा दिने भन्ने निर्णय नीतिगत हो। पीडितहरूमध्ये कसैलाई छानेर दिने निर्णय गर्नु नीतिगत होइन। अर्थात् नीतिगत निर्णयले खास व्यक्ति वा संस्थालाई मात्र प्रभावित गर्दैन। त्यसले सिंगो मुलुक वा खास क्षेत्र वा वर्गलाई प्रभावित गर्छ। सरकारले कहिलेकाहीं कतिपय निर्णय यो एकपटकलाई भनी गर्ने गरेको पनि पाइन्छ। यस्तो निर्णय अपवादात्मक रूपमा नगरी नहुने ठानिएको तर सामान्यरूपमा गर्न नमिल्ने वा भविष्यमा गर्न नचाहेको विषयसँग सम्बन्धित हुन्छ। यस्तो निर्णय सामान्यतः गर्न नमिल्ने विषयमा अनुहार छोप्न पनि गरिन्छ। कहिलेकाहीं अरूलाई पछि त्यो सुविधा वा सहुलियत नदिने मनसाय देखाउन पनि गरिन्छ। यस्तो निर्णय गर्नु नियम होइन, अपवादसम्म हो भनी आरोपबाट बच्न पनि गरिन्छ। कहिले कसैको हितमा निर्णय गर्नुपर्ने बाध्यता भएकोमा अरूलाई बाहेक गरी दबाब दिनेको स्वार्थमा काम गर्न पनि एकपटके निर्णय गरिन्छ। कहिलेकाहीं कसैलाई अन्याय हुन नदिन पनि यस्तो निर्णय गरेको हुन सक्छ। यस्ता एकपटके निर्णयलाई नीतिगत निर्णय भन्न सकिँदैन। मन्त्रिपरिषद्मा प्रस्ताव पेस गर्ने तरिका नेपालमा मन्त्रिपरिषद्बाट निर्णय गर्दा मन्त्रालयबाट प्रस्ताव तयार गरी मन्त्रिपरिषद् सचिवालयमा पठाइन्छ। ती प्रस्तावमा प्रक्रिया पुर्याउन बाँकी भए मन्त्रिपरिषद् सचिवालय र मन्त्रिपरिषद्बाट पनि प्रस्ताव फिर्ता गर्ने चलन छ। निर्णय कानुनबमोजिम र प्रक्रिया पूरा गरी होस् भन्नलाई यसो गरिन्छ। मुख्य सचिवले प्रधानमन्त्रीलाई प्रस्तावको मजबुन जानकारी गराउँदा चित्त नबुझे प्रधानमन्त्रीले प्रस्ताव फिर्ता पठाउन वाधा हुँदैन। अघिल्लो सरकारका पालामा निर्णय गर्न मन्त्रिपरिषद्मा पुर्याइएका प्रस्ताव नयाँ सरकार आएपछि मन्त्रालयमा फिर्ता पठाउने गरिन्छ। सिद्धान्ततः अघिल्लो मन्त्रीले दिएको स्वीकृतिलाई पर्याप्त मानिँदैन, त्यसमा नयाँ मन्त्रीलाई त्यो प्रस्ताव अगाडि बढाउने वा नबढाउने छुट हुने मानिन्छ। मन्त्रालयमा तहतह पेस हुँदै मन्त्रीबाट निर्णय भई मन्त्रिपरिषद्मा पेस हुने प्रस्ताव नियमित प्रस्ताव हो। कहिलेकाहीं मन्त्रालयबाट प्रस्ताव तयार भएको हँुदैन तर पनि निर्णय भएर आउने गरेको पाइन्छ। त्यस्तोमा विभागीय मन्त्रीले ठाडो प्रस्ताव पेस गरी मन्त्रिपरिषद्बाट निर्णय भएको भनिन्छ। कहिलेकाहीं प्रधानमन्त्रीले आफैं ठाडो प्रस्ताव राखेको भन्ने पनि सुनिन्छ। ठाडो प्रस्तावबाट पटके निर्णय मात्र हुन्छ कि नीतिगत निर्णय पनि गरिन्छ त ? प्रधानमन्त्री वा मन्त्रीले पेस गरेको ठाडो प्रस्तावमा मन्त्रिपरिषद्ले नीतिगत निर्णय गरेको विषय आयोगको क्षेत्राधिकारभित्र पर्नेनपर्ने के हो ? किनकि ठाडो प्रस्ताव प्रक्रिया पूरा नगरी वा छलेर आएको प्रस्ताव हो। कहिलेकाहीं कतिपय विषय मन्त्रिपरिषद्मा प्रस्तावका रूपमा मात्र होइन, कुनै पनि रूपमा पेस हुँदैन, तैपनि निर्णय हुने गरेको पाइन्छ। सुन्दा आश्चर्य लागे पनि बेलाबेलामा यस्तो हुने गर्छ। खासगरी मन्त्रिपरिषद्बाट निर्णय भएपछि कुनै विषय छुटेमा वा प्रधानमन्त्रीलाई तत्काल केही गर्नैपर्ने लागेमा अमूक विषय फलानो दिनको निर्णयमा समावेश गर्ने भनी प्रधानमन्त्रीले अह्राएमा मुख्य सचिवले निर्णय भएको भनी प्रमाणित गर्ने गरिन्छ। यसलाई विनाप्रस्तावको अह्रौटे निर्णय भन्न सकिन्छ। यस्ता निर्णय पटके मात्र हुन्छन् कि नीतिगत पनि हुन्छन् वा हुन्थे भन्ने कुरा प्रधानमन्त्री र मुख्य सचिव भइसकेका व्यक्तिहरूले भन्न सक्ने विषय हो। जे होस्, मन्त्रिपरिषद् बैठकको कार्यसूचीमा समावेश नभएका र मन्त्रीहरूलाई वितरण नगरिएको र ठाडै भए पनि बैठकमा प्रस्तावित नभएका विषयमा भएको निर्णयमा को जिम्मेवार हुने हो भन्ने प्रश्न उठ्न सक्छ। कुनै मन्त्रीले मन्त्रिपरिषद्मा प्रस्ताव पेस गर्ने भनी गरेको निर्णय विषयवस्तुमा गरेको निर्णय होइन। मन्त्रिपरिषद्मा प्रस्ताव पेस गर्न मन्त्रालयलाई सहमति दिएकोसम्म हो। प्रस्ताव पेस गर्न गरिने निर्णयले कुनै हक हनन गर्ने, कसैका हक सिर्जना गर्ने वा प्रभावित गर्ने हुँदैन। यो निर्णय वास्तवमा निर्णय गर्ने अधिकृत निकायमा विषयवस्तु प्रवेश गराउनेसम्मको निर्णय हो। यही विषयमा मन्त्री मन्त्रिपरिषद्बाट निर्णय गरेबापत मन्त्री जिम्मेवार हुनुनपर्ने भयो। किनकि त्यो मन्त्रिपरिषद्को सामूहिक निर्णय हो। तर ऊ त्यही प्रस्ताव पेस गर्न सहमति दिएबापत भने जिम्मेवार हुने भयो। एक्लै गर्दा जिम्मेवार हुने तर मिलेर वा समूहमा गर्दा छुट हुने देखियो। अरू कसुरमा भने समूह वा संगठित रूपमा अपराध गर्दा अपराधको मात्रा र सजाय बढ्छ। मन्त्रिपरिषद्को बैठकमा हित बाझिने (कन्फ्लिक्ट अफ इन्ट्रेस्ट) सम्बन्धी प्रश्न उठ्नेनउठ्ने के हो, यसबारे खासै बहस हुने गरेको पाइँदैन। मन्त्रिपरिषद्ले कतिपय प्रस्ताव रीत नपुगेको भनी फिर्ता पठाउने चलन छ। यस्तै कति प्रस्ताव विषय समितिमा पठाएर अनुसन्धान गर्ने वा थप बुझ्ने पनि गरिन्छ। प्रस्ताव पेस हुँदैमा मन्त्रिपरिषद्ले निर्णय गर्नुपर्ने भन्ने पनि हुँदैन। क्याबिनेट प्रणालीमा प्रधानमन्त्रीको सहमति नभएको प्रस्ताव मन्त्रिपरिषद्को बैठकमा प्रवेश गर्न नसक्ने र प्रधानमन्त्रीको चाहनाविपरीत मन्त्रिपरिषद्बाट निर्णय नहुने मानिन्छ। प्रधानमन्त्रीसँग मन्त्री असहमत हुनु भनेको मन्त्री पदबाट राजीनामा गर्न तयार हुनु हो भन्ने थेगो नै छ। कहिलेकाहीं मन्त्रालय वा मातहतका निकाय वा संस्थान आदिबाट निर्णय गर्नुपर्ने वा गर्न सकिने विषय पनि मन्त्रिपरिषद्बाट निर्णय गराउने चलन छ। यसरी प्रचलित कानुनबमोजिम अन्य निकाय वा अधिकारीले गर्नुपर्ने निर्णय मन्त्रिपरिषद्बाट हुनु अधिकार क्षेत्र बाहिरको कार्य हो। यसरी कानुन वा अधिकार क्षेत्र नाघी मन्त्रिपरिषद्ले सामूहिक निर्णय गरेमा त्यसका लागि जिम्मेवार हुनु नपर्ने हो ? अख्तियारले प्रवेश गर्न नमिल्ने र अख्तियार प्रवेश नगरेका विषयमा अदालतले बोल्न नमिल्ने भएपछि कुन निर्णय नीतिगत हो र कुन होइन भन्ने विषयमा अन्तिम निर्णय कसले गर्ने हो भन्ने प्रश्न पनि टड्कारो नै छ। ऐनमा सुधारको प्रश्न अख्तियार दुरुपयोग अनुसन्धान आयोग ऐन, २०४८ को दफा ४ को प्रतिबन्धात्मक वाक्यांश (ख) मा अन्य कुराका अतिरिक्त मन्त्रिपरिषद् वा त्यसको कुनै समितिले सामूहिक रूपमा गरेको कुनै नीतिगत निर्णयका सम्बन्धमा आयोगले अनुसन्धान तहकिकात र अन्य कारबाही गर्ने छैन भनिएको छ। संविधानमा यस प्रकारको प्रतिबन्धात्मक व्यवस्था छैन। यस्तै कस्तो निर्णय नीतिगत हुने र कस्तो निर्णय गैरनीतिगत वा पटके हुने भन्ने परिभाषा पनि भएको देखिँदैन। नीतिगतबाहेकको निर्णयका हकमा भने ऐनले मन्त्रिपरिषद्ले सामूहिक निर्णय गरे पनि दफा ४ बमोजिम छुट पाउन सक्ने देखिँदैन। अर्थात् यो छुट पटके, एक पटके र अह्रौटे निर्णयका सम्बन्धमा प्राप्त हुने देखिँदैन। सबै सामूहिक वा नीतिगत निर्णय असल नियतले भएका नहुन पनि सक्छन्। स्वार्थ बाझिने गरी वा असमान व्यवहार गर्ने गरी, पूर्वाग्रह प्रस्ट देखिने गरी, संविधान र कानुनविपरीत हुने गरी, अरू निकाय र अधिकारीलाई ऐनकानुनले दिएको अधिकार क्षेत्रको उल्लंघन हुने गरी, तथ्य र व्यवहारको स्पष्ट विपरीत हुने गरी र प्रस्तुत प्रमाणको विपरीत हुने गरी निर्णय भएमा पनि छानबिन र अनुसन्धानको दायरा बाहिर राख्नु नै कानुनको शासन र न्याय हो त ? हाल अख्तियार दुरुपयोग अनुसन्धान आयोग ऐनमा संशोधनको प्रयास भइरहेको भन्ने सुन्नमा आएको छ। त्यसैले सो ऐनको संशोधन गर्दा मन्त्रिपरिषद्को नीतिगत तथा सामूहिक निर्णयमा कारबाही हुनेनहुने सम्बन्धमा यी र यस्तै अन्य आयामलाई लिएर गम्भीर रूपमा छलफल भई ऐन परिमार्जन गर्नु मनासिव हुनेछ।"
एमसीसी रणनीतिभित्रका अवसर,"सन् १९४७ मा अमेरिकासँग कूटनीतिक सम्बन्धको स्थापना भएको थियो। त्यही सम्बन्धका कारणले नै नेपाल संयुक्त राष्ट्रसंघको सदस्य बन्न सक्यो। नेपालले असंलग्न परराष्ट्र नीतिका आधारमा राष्ट्रिय सुरक्षा र स्थायित्वका लागि महत्वपूर्ण भूमिका खेलेको थियो। भारत, चीन, अमेरिका, बेलायत, रूस तथा युरोपियन युनियन, जापान, कोरियाजस्ता राष्ट्रहरूसित समानताका आधारमा मित्रता बढ्यो। यो नै असंलग्न परराष्ट्र नीतिको सिद्धान्तमा आधारित छ। नेपालको स्वतन्त्र राष्ट्रिय पहिचान पनि यही हो। राष्ट्रियता र राष्ट्रिय स्वाधीनता भनेको गरिबी बन्नु होइन, समृद्ध बन्नु हो। समृद्धिमा नै राष्ट्रिय चिन्तन र स्वाभिमान गाँसिएको हुन्छ। अब कल्पना गरौं त, लामो कालखण्डदेखि नै नेपाल किन गरिबीको सूची बन्न उद्वेलित छ ? नेपाल किन अल्पविकसितबाट विकासोन्मुख राष्ट्रको स्तरोन्नतिमा अभै पुग्न सकेन ? ठूलाठूला राष्ट्रियताका कुरा गर्ने मागेर खान कहिल्यै पछि नपर्ने प्रवृत्ति नेपालको पहिचान हो त ? यो आशय पंक्तिकारले राख्दा चोट नपरोस्, नेपालमा आन्तरिक तथा बाह्य कारणले अस्थिरता जन्मिरह्यो। यसलाई चिर्न कठोर निर्णय भने गर्ने बेला आएको छ। ७० वर्षपछिको अमेरिकाले एमसीसीबाट एकमुष्ट अनुदान सहायता दिएको पहिलो घटना हो। यो सहायता रणनीतिक भए पनि स्विकार्नुको विकल्प छैन। सम्झौता भइसक्यो नै। बजेटसमेत पारित भएर खर्च भइरहेको छ। आयोजना सञ्चालनका प्रक्रिया चलिरहेका छन्। संसद्बाट अनुमोदन नभएको खण्डमा एमसीसी कार्यक्रम रद्द हुन्छ कि फिर्ता जान्छ या कार्यान्वयन भएरै छाड्छ ? कूतुहलताको विषय बनेको छ। एमसीसी तथा ऊर्जा रणनीतिका सवालमा धेरै पहिलेदेखि नै पंक्तिकारले आफ्ना धारणा राख्दै आएको हो। विशेषगरी नेपालमा ऊर्जा र पूर्वाधारमा अमेरिकी प्रतिबद्धता तथा सहायता राशिको बढोत्तरी र कार्यान्वयन होस् भन्ने मेरो बुझाइ हो। मेरो बुझाइका महत्वपूर्ण कारण छन्। अमेरिका महादेशभित्रको महाशक्ति राष्ट्रले विश्वको नेतृत्व गरिरहेको छ। अमेकिारकै लगानीमा नेपालको छिमेकी मुलुक भारत र चीनको आर्थिक समृद्धि बढिरहेको छ। नेपाल भने गरिबीको रेखामुनिमा बस्न तल्लीन छ। नेपालको कमजोर आर्थिक वृद्धि र दुवै छिमेकी देशको नेपालप्रतिको फरक दृष्टिकोणलाई सन्तुलित राख्न पनि अमेरिकी चासो बढ्नु स्वाभाविक हुन सक्छ। द्विपक्षीय, बहुपक्षीय तथा विश्व बैंक आईएफसी, आईएमएफ, एडीबीलगायत संयुक्त लगानीका अवसर बढाउन र अमेरिकी समर्थन जनाउन पनि यो अनुदान लिनुपर्ने बाध्यता बढेको हो। आर्थिक विकासको बाटो पछ्याउनुपर्ने आवश्यकता भइरहेको अवस्थामा हाम्रो कुनै शत्रु छन् भने गरिबी, पछौटेपन र अभाव र आतंक हुन्। राष्ट्र र राष्ट्रिय स्वाभिमान भनेको समृद्धि हो, खोक्रो राष्ट्रवाद हुन सक्दैन। यसको अर्थ सहायताका नाउँमा राष्ट्रिय अस्तित्व नै समाप्त पार्नु पनि होइन। आणविक हतियार तथा निशस्त्रीकरणसम्बन्धी अन्तर्राष्ट्रिय सन्धिमा नेपालले हस्ताक्षर गरिसकेको छ। आणविक हतियारबाहेकको सैन्य गठबन्धनबाट नेपाल डराउनुपर्ने कारण छैन। नेपालको आर्थिक तथा भौतिक पूर्वाधार विकासमा अमेरिकी सहयोग बढाउन पनि एमसीसी अनुदानलाई स्विकार्नु र कार्यान्वयनमा ल्याउन जरुरी देखियो। विशेषगरी नेपालका निजी ऊर्जा क्षेत्रका प्रवद्र्धकहरूले भोगेका समस्यामा आन्तरिक प्रसारण लाइनको अभाव, पहुँचमार्ग र अधिक ब्याजदरको कारणले दर्जनौं विद्युत् केन्द्र तथा निर्माणाधीन आयोजना समस्यामा परेका छन्। यसमा एमसीसीको अनुदान तथा सहुलियत ऋण प्रदान गर्न सकियोस्। एमसीसी अमेरिकाले प्रदान गरेको पाँच सय मिलियन डलरबाट लगभग दुई सय मेगावाट जलविद्युत् आयोजना बनाउन पुग्छ। रकम ठूलो नभए पनि अमेरिकी प्रतिबद्धता ठूलो हो। यो सहायतालाई अमेरिकाले परीक्षणका रूपमा पनि हेर्न खोजेको बुझ्न सकिन्छ। पाँच वर्षभित्रमा सम्पन्न गरिसक्ने हो कि पाँच वर्षभित्रमा सुरु गर्ने अभै स्पष्ट उत्तर आउन सकेको छैन। नेपालका अधिकांश विकास आयोजना निर्धारित कार्यतालिकामा चल्न नसकेका धेरै उदाहरण छन्। पाँच वर्षभित्रमा चार सय केभी प्रसारण लाइन र अमेरिकी प्रविधिको सडक सञ्जाल ३१२ किमि स्तरोन्नति गर्न भने चुनौती बन्न सक्छ। त्यस्तै प्रकारको सहायता विश्व बैंकले अरुण तेस्रो जलविद्युत् आयोजनालाई सहुलियत ऋण र अनुदान दिने गरी स्वीकृत गरेको थियो। तत्कालीन एमाले नेतृत्वको सरकारले राजनीतिक बखेडा झिकेर अरुण आयोजना आउन सकेन। अरुणलाई छुट्ट्याइएको करिब दुई सय मिलियन डलर फिर्ता लान नमिल्ने कारणबाट ऊर्जा विकास कोष खडा भयो। निजी क्षेत्रका आयोजनालाई सहायता पुर्याउने भनिएको कोष अभै कार्यान्वयनमा आउन सकेन। यस्तै परिस्थिति नदोहोरियोस् भन्नाका लागि एमसीसीबाट मि िश्रत ऊर्जा प्रणालीमा थप सहयोग पुर्याउन सके निजी क्षेत्रका प्रवद्र्धकहरूलाई थप राहत पुग्न सक्नेमा एमसीसीको ध्यान पुगोस्। जसले गर्दा निजी प्रवद्र्धक तथा जनताको एमसीसीप्रति ऐक्यबद्धता र सहयोग पुग्न सकोस्। नेपाल अमेरिका व्यापार सम्झौता (टिफा) ७० वर्षअघि भएको नेपाल अमेरिका आर्थिक सम्झौताको सट्टा नयाँ लगानी तथा व्यापार सम्झौता अभै टुंगोमा पुग्न सकेन। नेपाल अमेरिका लगानीका सम्बन्धलाई विविधीकरण गर्ने उद्देश्य राखिएको ट्रेड एन्ड इन्भेस्टमेन्ट फ्रेमवर्क एग्रिमेन्ट (टिफा) २०१० मा सम्झौता भएको थियो। यस सम्बन्धमा नेपाल र अमेरिका बीचमा कूटनीतिक तथा अनौपचारिक छलफल चलाउन पनि जरुरी छ। विशेषगरी अमेरिकी लगानी बढाउन सूचना प्रविधि, पूर्वाधार विकास एवं पर्यावरणीय दिगो आर्थिक विकास तथा जलविद्युत् तथा नवीकरणीय ऊर्जामा बृहत्तर वैदेशिक लगानी आकर्षित गर्नुका साथै नेपालबाट निर्यात हुने वस्तुहरूमा शून्य भन्सार दर कायम हुने कुरा हाल आएर छायामा परेको छ। टिफाजस्तो महत्वपूर्ण सम्झौतालाई कार्यान्वयन गर्न ढिलाइ भइसकेको छ। हालै नेपाल सरकारले वैदेशिक लगानीलाई आकर्षित र सहज बनाउन स्वचालित मार्ग (अटोमेटिक रुट) कार्यान्वयनमा ल्याउन सुरु गरेको छ। यसलाई स्वागत गर्न सकिन्छ। यसको उपयोग र अवसर लिन नेपाल अमेरिका बीचमा रणनीतिक आधार तयार हुन त्यत्तिकै जरुरी देखिन्छ। एमसीसी अनुदानलाई सहुलियत ऋण उपलब्ध हुन सके नेपालका निजी क्षेत्रबाट बन्ने आयोजनालाई मद्दत पुर्याउन सकिनेछ। किनकि नेपालका निजी जलविद्युत् प्रवद्र्धकहरू गरिबी, पर्यावरण र जलवायु परिवर्तनका मुद्दासँग लडिरहेका छन्। नेपालको परराष्ट्र नीति, आईपीएस, बीआरआई र बिम्स्टेक अमेरिकाले इन्डोप्यासिफिक आईपीएस) रणनीतिक नीति लिनु नौलो होइन। कुनै कालखण्ड र परिस्थिति एवं भूमण्डलीय कारणले अमेरिका, रूस, चीन र भारत पनि एक हुनुपर्ने दिनलाई नजरअन्दान गर्न सकिँदैन। त्यसैले आईपीएस, बीआरआई र सार्क अर्थात् बिम्स्टेकबाट नेपालले आर्थिक फाइदा लिन सक्नुपर्छ। यो रणनीतिक चासो र कूटनीतिक चातुर्याइँमा भर पर्छ। नेपालभारतका थिंक ट्यांकका विज्ञ महेन्द्र पी लामाले भनेजस्तो नेपाल चिप्लेकिरा बन्नु हुँदैन, मौरी जस्तै रस चुस्न जान्न र सिक्नुपर्छ। एमसीसी भनेको कार्यक्रम हो। गरिबीसँग जुध्न अल्पविकसित राष्ट्रहरूलाई अनुदान दिने नीति आईपीएसले पनि गर्न सक्छ। हाम्रो पनि असंलग्न पारराष्ट्र नीतिका आधारमा द्विपक्षीय, बहुपक्षीय सहायता लिने गरिन्छ। हाम्रो देश विकास सहायताबाट चलिरहेको छ। यस्ता सहायताको सूची बनाउने काम विश्व बैंक र अमेरिकासहितको संबद्ध राष्ट्रहरूले गरेका छन्। नेपाल संयुक्त राष्ट्रसंघको वडापत्रमा आधारित शान्ति प्रक्रियामा सामेल भइसकेको अवस्थामा सैन्य गठबन्धनमा बाँधिन पनि सक्दैन। अमेरिकी प्रविधि जियोफोम र वातावरण विनाश न्यूनीकरण उच्च भोल्टेज प्रसारण लाइन टावरको उचाइ बढाएर भए पनि पर्यावरण जोगाउन रूख नकाटिने गरी काम सञ्चालन हुनुपर्छ। यस्ता प्रयोग कोरिया तथा अन्य राष्ट्रहरूमा प्रयोग भइरहेका छन्। अमेरिकी कार्यक्रमको प्रमुख उद्देश्य नै उच्च भोल्टेज प्रसारण लाइन विस्तार र सडक स्तरोन्नति गर्ने भनिएको छ। उच्च प्रविधिबारेमा केही उल्लेख गरेको छैन। तथापि अमेरिका, कोरिया, जापानमा प्रयोग भएको उच्च प्रविधि जियोफोम सडक विस्तारमा लगाउन सकिन्छ। यो छिटो निर्माण गर्न सकिने प्रविधि हो। एमसीसीलाई ठोस निष्कर्षमा पुर्याउन र संसद्बाट अनुमोदन गराउने अभिप्रायले पूर्वप्रधानमन्त्री तथा प्रभावशाली नेता झलनाथ खनालको संयोजकत्वमा तीनसदस्यीय कार्यदल गठन गरिएको छ। १० दिनभित्रमा विभिन्न क्षेत्रबाट राय तथा सुझाव संकलन गरेर एमसीसी अनुमोदन गर्ने भनिएको छ। यसमा प्रधानमन्त्री केपी शर्मा ओलीको विशेष भूमिका देखिन्छ। प्रधानमन्त्रीको विशेष क्षेत्राधिकार क्षेत्र द्रूत मार्ग वाधाअड्काउ फुकाउ गरेर पनि एमसीसी कार्यान्वयन गर्ने अवसरलाई अब ढिलाइ गर्नु हुँदैन। एमसीसी सुझाव कार्यदललाई लेखकको ध्यानाकर्षण दक्षिण एसियाका लागि अमेरिकी सहायक विदेशमन्त्री रिचार्ड बाउचरले सन् २००७ को मेमा नेपाल भ्रमण गर्नुभएको थियो। त्यसबेलामा पनि नेपाललाई आर्थिक तथा सामरिक सहयोग गर्ने कुरा भएको थियो। संसद्बाट महाकाली सन्धि हुनु केही पहिले ५ सेप्टेम्बर १९९६ मा तत्कालीन अमेरिकी विदेशमन्त्री सान्ड्रा एल भोगेलगेसानले नेपाल भ्रमण गर्नुभएको थियो। महाकाली सन्धि अनुमोदन भए नेपालमा ठूलो विदेशी लगानी आकर्षित हुने कुरा व्यक्त गर्नुभएको थियो। सालिन्दा एक खर्ब २० अर्ब रुपैयाँ नेपाललाई आम्दानी हुनेछ। भण्डारी निजी जलविद्युत् तथा ऊर्जा अभियन्ता हुनुहुन्छ।"
राष्ट्रपति रनिङ्ग शिल्ड : मुक्तिमार्ग मावि विजयी,"बेनी : घारको मुक्तिमार्ग मावि १६ वटा पदक जित्दै अन्नपूर्ण गाउँपालिकाले शिखमा आयोजना गरेको पालिका स्तरीय अन्तर मावि दोस्रो राष्ट्रपति रनिङ्ग शिल्ड खेलकुद प्रतियोगिताको च्याम्पियन बनेको छ । ९ वटा स्वर्ण, चार वटा रजत र तीन वटा कास्य गरी कुल १६ पदक जित्दै प्रथम भएको मुक्तिमार्गले रनिङ्ग शिल्ड, ट्रफि, प्रमाणपत्र र मेडलसहित नगद पचास हजार रुपैयाँ पुरस्कार प्राप्त गरेको छ । गत वर्षको प्रथम राष्ट्रपति रनिङ्ग शिल्ड बिजेता नारच्याङको प्रभा मावि छ स्वर्ण, ५ रजत र ५ कास्य पदक जित्दै उपबिजेता भएको छ । ५ स्वर्ण, ४ रजत र २ कास्य पदक जितेको टिकोट माविले तेस्रो स्थान सुरक्षित गरेको छ । उपबिजेता र तेस्रो हुने विद्यालयलाई ट्रफि, मेडल र प्रमाणपत्र सहित तीस हजार र बिस हजार रुपैयाँ प्रदान गरिएको गाउँपालिकाको शिक्षा शाखाका स्रोत व्यक्ति भरत पुनले जानकारी दिए । तीन दिनसम्म सञ्चालन भएको प्रतियोगितामा १० वटा मावि र एउटा आधारभूत विद्यालयले सहभागिता जनाएका थिए । एथलेटिक्स, भलिबल र कवड्डी विधामा प्रतिस्पर्धा गराइएको थियो । विजयी खेलाडीलाई गाउँपालिकाका अध्यक्ष डमबहादुर पुन, उपाध्यक्ष केशमाया मगर, प्रमुख प्रशासकीय अधिकृत नविन सुवेदी लगायतले पुरस्कार वितरण गरेका थिए । अध्यक्ष पुनले खेल प्रतिभाको पहिचान गरी उनीहरूलाई व्यवसायिक खेलाडी बनाउने बताए । प्रतियोगिताबाट छनौट भएका खेलाडीलाई फागुन ७ र ८ गते बेनीमा हुने जिल्ला स्तरीय राष्ट्रपति रनिङ्ग शिल्ड प्रतियोगितामा सहभागी गराइने गाउँपालिकाको सामाजिक विकास समितिका संयोजक ओमप्रकाश फगामीले बताए । बेनी नगरपालिका, रघुगंगा, मंगला, मालिका र धवलागिरी गाउँपालिकाले पालिका स्तरीय खेलकुद प्रतियोगिता सञ्चालन गरेर जिल्ला स्तरीय प्रतियोगितामा सहभागि हुने खेलाडी छनौट गरिसकेका छन् ।"
"उसेन बोल्टसँग दाँजिने भारतीय मजदुर, जसले खेलमन्त्रीको प्रस्ताव इन्कार गरे","नयाँदिल्ली : ओलम्पिक स्वर्ण पदक विजेता उसेन बोल्टसँग तुलना गरिएका भारतको कर्नाटकका एक कन्स्ट्रक्सन मजदुरले भारतीय खेल प्राधिकरणको ट्रायलमा भाग नलिने बताए । भैंसी दौडमा उत्कृष्ट प्रदर्शनपछि, उनलाई ओलम्पिक च्याम्पियन एथलीटसँग तुलना गरिएको थियो । यसबीच केन्द्रीय खेलमन्त्री किरण रिजिजूले उनलाई भारतीय खेल प्राधिकरणको ट्रायलमा भाग लिन सल्लाह दिएका थिए । २८ वर्षीय श्री निवास गौडाले धान उब्जाउ हुने खेतमा भैंसीसँगै १ सय ४२ मिटर पूरा गरेका हुन् । उनले कर्नाटकको तटवर्ती सहर मंगलोरको गाउँमा परम्परागत खेल कम्बालमा पनि भाग लिएका थिए । स्थानीय मिडिया रिपोर्टका अनुसार गौडाले १ सय ४२ मिटर १३४२ सेकेन्डमा पार गरेका थिए । ओलम्पिक खेलमा बोल्टले ९५८ सेकेन्डमा १ सय मिटरको दूरी पार गरेको रेर्कड छ । गौडाले १ सय मिटर ९५५ सेकेन्डमा शानदारले पार गर्न सक्छन् । यसपछि गौडाको सामू उनको शक्ति प्रमाणित गर्न एक परिक्षण प्रस्ताव गरिएको थियो । तर दौडमा उनको खुट्टामा चोट लागेका कारण अहिले ट्रायलमा भाग लिन असर्मथ रहेको बताए । श्री निवास गौडाले भने, म भारतीय खेल प्राधिकरणको ट्रायलमा भाग लिन योग्य छैन । मेरो खुट्टामा चोट लागेको छ र मेरो ध्यान कम्बालमा छ । मलाई खेतमा भैंसीसँग दौडिने बानी छ । कम्बाल कर्नाटकको तटीय क्षेत्रमा खेलिने एक परम्परागत खेल हो । यो खेलमा भाग लिने व्यक्तिले १ सय ३२ देखि १ सय ४२ मिटरको खेतमा एकैपटक दुई भैंसीसँग दौडिनु पर्छ । कम्बाला एकेडेमीका संस्थापक सचिव प्रोफेसर गुणपाल कदम्बाले भने, हामी केन्द्रीय खेलमन्त्रीको प्रस्तावलाई स्वागत गर्छौँ । यसलाई अस्वीकार गर्दैनौं । यसलाई कम्बालको ठूलो सम्मानको रुपमा हेर्छौँ । तर खेलमा भाग लिन भने नसक्ने उनको भनाइ छ । बिबिसीबाट"
राखेपले अलपत्र छाडेको क्रिकेट मैदान बनाउँदै नगरपालिका,बैतडी : विगत चार वर्षदेखि अलपत्र रहेको बैतडीको सुन्दरखालीस्थित दशरथचन्द क्रिकेट मैदान नगरपालिकाले निर्माण गरिरहेको छ । राष्ट्रिय खेलकुद परिषद (राखेप)ले क्रिकेट मैदान निर्माण सुरु गरी अलपत्र छोडेपछि दशरथचन्द नगरपालिकाले निर्माणको काम सुरु गरेको हो । मैदान अभावका कारण क्रिकेट प्रतियोगिता सञ्चालन गर्न समस्या भएपछि नगरपालिका आफैं क्रिकेट मैदान निर्माणमा जुटेको हो। गत वर्षबाट निर्माण थालेको मैदान अहिले जिल्लास्तरीय प्रतियोगिता सञ्चालन गर्न सकिने खालको भएको नगरपालिकाका सामाजिक विकास शाखा प्रमुख विनोदबहादुर चन्दले बताए । राष्ट्रिय खेलकुद परिषदले करिब ११ करोडको लागत दशथचन्द क्रिकेट रंगशाला निर्माण गर्ने भनी काम सुरु गरेको थियो । सुरुमा राखेपले दिवा चन्द्रा एण्ड वसन्ता जेभीँंग १ करोड ४० लाखमा मैदानको ६० घनमिटर कटान र वाल लगाउने हिसाबले ठेक्का सम्झौता गरेको थियो । राखेपले बजेट नदिँदा निर्माण कार्य चारवर्षसम्म अलपत्र परेको थियो । राखेपले सुविधा सम्पन्न स्टेडियम बनाउने भनेपनि निर्माण अलपत्र छोड्दा क्रिकेट खेल सञ्चालन गर्न नसकिएको नगरप्रमुख नरेन्द्रसिंह थापाले बताए । क्रिकेटको उर्वरभूमी बैतडीमा मैदान अभाव नहोस् भनेर हामीले गत वर्ष २५ लाख र यो वर्ष २५ लाख बजेट विनियोजन गरेर मैदान निर्माणको गरिरहेका छौं। नगरप्रमुख थापाले भने । मैदान निर्माणका लागि अन्य ठाउँबाट पनि श्रोतको भइरहेको उनले जानकारी दिए । अन्तराष्ट्रिय क्रिकेटमा महत्वपूर्ण योगदान पुयाएको खेलाडी उत्पादन गरेको बैतडीमा मैदान अभावले क्रिकेट प्रतियोगिताहरु सञ्चालन गर्न समस्या भएको नेपाल क्रिकेट संघ (क्यान)का अध्यक्ष चतुरबहादु चन्दले बताए । राखेपले खलपत्र छाडेको मैदानलाई नगरपालिकाले सम्याएर खेल्नलायक बनाउने प्रयास गरिरहेको खेलाडी तथा यस क्षेत्रका व्यक्तिहरुलाई खुसी तुल्याएको उनको भनाइ छ। २०७१ फागुनमा खेल मैदान निर्माणको ठेक्का पाएको दिवाचन्द्रा एण्ड वसन्ता जेभीले स्टमेट अनुसारको काम गरेको तर राखेपले भुक्तानी नदिँदा थप काम अघि बढ्न नसकेको निर्माण कम्पनीका सुरेशबहादुर चन्दले गुनासो गरे। बैतडीमा खेलमैदान नहुँदा क्रिकेट प्रतियोगिता सञ्चालनमा समस्या रहेको बैतडी क्रिकेट संघका अध्यक्ष लालबहादुर चन्दले बताए । दशरथचन्द मैदान बन्पछि प्रतियोगिता सञ्चालन गर्न सजिलो हुने भन्दै उनले खुसी व्यक्त गरे।
च्यासलको गोल वर्षा,"हेटौंडा : मकवानपुरमा जारी तेस्रो बागमती गोल्डकपमा सोमबार च्यासल युथ क्लबले गोल वर्षा गरेको छ। च्यासलले आयोजक बागमती गाउँपालिकालाई ८० गोलले हरायो। च्यासलको जितमा विदेशी खेलाडी कजिम बुसारी र सुनील बलले ह्याट्रिक गरे। नीतिन थापामगर र पूर्णबहादुर गुरुङले एक एक गोल गरेका थिए। सुनील बल म्यान अफ दी म्याच भए। उनले पाँच हजार रुपैयाँ पुरस्कार पाए। बागमती गाउँपालिका खेलकुद विकास समितिको आयोजनामा सञ्चालित प्रतियोगिताको विजेताले ६ लाख र उपविजेताले तीन लाख रुपैयाँ पुरस्कार पाउनेछन्। प्रतियोगिताको सर्वोत्कृष्ट खेलाडीले ५० हजार रुपैयाँ हात पार्नेछ। उत्कृष्ट विधाको गोलरक्षक, स्ट्राइकर, मिडफिल्डर, रक्षक र प्रशिक्षकले जनही १० हजार रुपैयाँ प्राप्त गर्नेछन्। मंगलबारको खेल न्यु डाँफे युवा क्लब र जाउलाखेल युथ क्लबबीच प्रतिस्पर्धा हुनेछ।"
रंगशाला बनाउन जग्गा दान,"इलाम : केही पनि भएन भन्दै गुनासोका भारी बोक्नेहरू पनि धेरै भेटिन्छन्। तर, दशकअघि गाउँ छाडेका सन्दकपुर गाउँपालिका५ जमुनामा पुरानो थातथलो भएका समाजसेवी तोयनाथ भट्टराईले भने गाउँलाई भुल्न सकेनन्। त्यसैले त उनले करिब ५६ लाख रुपैयाँ मूल्य पर्ने १४ रोपनी जग्गा मातापिताको नाममा गाउँमा रंगशाला बनाउन दान गरे। त्यो गाउँकै पे्ररणाले मलाई अहिलेको अवस्थामा ल्यायो। त्यसैले त्यो गाउँले लगाएको गुनलाई म भुल्न सक्दिनँ, ८५ वर्षीय भट्टराई भन्छन्। बाबु गजाधर र आमा धनमायाको नाममा उनले दिएको जग्गामा अहिले जिल्लाकै भव्य रंगशाला निर्माणको तयारी भइरहेको वडाध्यक्ष जितबहादुर साँवा बताउँछन्। यति धेरै जग्गा दानमा पाइएला भनेर हामीले सोचेका थिएनौं। यत्रो जग्गा दान गर्न ठूलो दिल चाहिन्छ, साँवा भन्छन्। उक्त जग्गामा स्थानीय सरकार र प्रदेश सरकारको सहकार्यमा भव्य रंगशाला निर्माण गरिने जानकारी साँवाले दिए। अहिले गाउँलेहरूले गच्छेअनुसारको सहयोग उठाएर भट्टराईसँगै थप १० रोपनी जग्गा खरिद गरेका छन्। प्रस्तावित गजाधरधनमाया रंगशाला २४ रोपनी क्षेत्रफलमा फैलने छ। साँवा भन्छन्, प्रस्तावित रंगशालाको आसपासको जग्गा अहिले ६ लाख रुपैयाँ रोपनीमा किनबेच हुन थालेको छ। दाता भट्टराई दान दिएको जग्गाको मूल्य भन्न मान्दैनन्। मूल्यमा नजाउँ, दान गरेको कुराको मूल्य तोक्नु हुँदैन। गाउँमा विकास भएको हेर्ने लालसाले जग्गा दान गर्न प्रेरणा मिल्यो, उनी भन्छन्। जमुना गाउँको बीच भागमा पर्ने प्रस्तावित रंगशाला सदरमुकामबाट २२ किलोमिटर टाढा छ। उनले यसअघि जिल्लाकै ठूलो ढाप पोखरीका लागि समेत करिब पाँच रोपनी जग्गा दान गरेका थिए। भट्टराईका हजुरबुवा ताप्लेजुङतिरबाट जमुनामा आएका थिए। त्यसपछि उनका बुवा गजाधरका आठजना छोराले पनि त्यहीँ जन्मिएका थिए। लेक औल मिलेको जमुना गाउँमा भट्टराई आफैं भने लामो समय बस्न पाएनन्। इलाम सदरमुकामको माई भ्याली फुटबल क्लबका अध्यक्ष धीरेन चेम्जोङले रंगशाला इलामको उत्तरी भेगको विकासमा कोशेढुंगा सावित हुने बताउँछन्। उनी भन्छन्, जग्गा पनि राम्रो छ, जग्गा दिने काम ठूलो छाती हुनेले मात्रै गर्न सक्छ। झुम्रोले बनाएको बल खेलेर राष्ट्रिय खेलाडी बनेका छिरिङ गुरुङ जन्माएको जमुनाले रंगशाला बनेपछि प्रशस्त छिरिङ जन्माउने सम्भावना रहेको उनी बताउँछन्। भट्टराईले २०१९ देखि २०२६ सालसम्म प्रधानपञ्च भएर पनि गाउँको सेवा गरेका थिए। पञ्चायतको समयदेखि नै प्रजातान्त्रिक आन्दोलनमा सक्रिय भट्टराई भन्छन्, गाउँ नबनेसम्म देश बन्दैन त्यसैले हामी सबैले गाउँलाई माया गर्नुपर्छ।"

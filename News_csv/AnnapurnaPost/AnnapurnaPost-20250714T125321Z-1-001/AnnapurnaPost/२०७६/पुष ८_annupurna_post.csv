शीर्षक,विवरण
शिक्षा नीतिमा राजनीतिको छाया,"नेपाल सरकारले नयाँ राष्ट्रिय शिक्षा नीति गत साता सार्वजनिक गरेको छ। यो अहिलेसम्मको यस्तो खालको सातौं नीति हो। सबभन्दा पहिले २००७ सालको जनक्रान्तिपछि बनेको सरकारले २०११ सालमा राष्ट्रिय शिक्षा योजना आयोग बनाएर शिक्षा नीतिको श्रीगणेश गरेको थियो। त्यसपछि २०१८ सालको राष्ट्रिय शिक्षा समितिको प्रतिवेदन, २०२८ को राष्ट्रिय शिक्षा पद्धतिको योजना, २०४९ को राष्ट्रिय शिक्षा आयोग, २०५५को राष्ट्रिय उच्च शिक्षा आयोग, २०५८ को उच्चस्तरीय कार्य समितिले शिक्षा नीति प्रस्तुत गरेका थिए। संवत् २०११ सालदेखि अहिलेसम्मको शैक्षिक परिदृश्य अवलोकन गर्दा नेपालमा शिक्षाले ठूलो फट्को मारेको देखिन्छ। सन् १९५१ मा साक्षरता पाँच प्रतिशत थियो भने सन् २०१५ मा यो बढेर ६३९ प्रतिशत पुगेको थियो। तर यति हुँदाहुँदै पनि अन्तर्राष्ट्रिय धरातलमा हेर्ने हो भने नेपाल पुच्छारका राष्ट्रको पंक्तिमा पर्छ। सन् २०१५ मा संयुक्त राष्ट्रसंघले निकालेको १८८ वटा राष्ट्रको शिक्षा सूचकांकमा अस्ट्रेलिया १ नम्बरमा थियो भने छिमेकी चीन १०८, भारत ११२ तथा नेपाल १४९ औं स्थानमा परेको थियो। प्रधानमन्त्रीको अध्यक्षतामा विश्वविद्यालय तथा शिक्षा आयोग गठन गर्नेजस्ता प्रस्ताव औंसीको रातजस्ता भएका छन्। फलतः नव्यताका झिल्का औंसीको आकाशका ताराजस्ता पिलपिल गर्ने मात्र भएका छन्। नीति शब्द नी धातुमा क्तिन प्रत्यय भएर बन्दछ। नियन्ते प्राप्यन्ते अर्था यया सा नीतिः अर्थात जुन अर्थमा न्यायको नियमन र प्राप्ति गरिन्छ त्यो नै नीति हो भनिएको छ। सर्वप्रथम ब्रह्मा नीति र त्यसपछि शुक्र नीतिको उल्लेख धर्मशास्त्रमा भएको पाइन्छ। यसपछि विदुर नीति र चाणक्य नीति सर्वाधिक चर्चामा रहेका नीति हुन्। त्यसकारण नीतिको क्षेत्रमा भारत उपमहादेश अति नै अगाडि रहेको देखिन्छ। मिथक कालदेखिको परम्परा हुदाहुदै पनि अहिलेको नीतिमा विभिन्न कारणले त्रुटिहरू रहेको पाइएको छ। पहिलो त शिक्षामन्त्रीको अध्यक्षता तथा सांसदको बाहुल्य रहेको समितिको निर्माणले यसलाई राजनीतिको घेराबाट बाहिर जान दिइएन। भर्खरै भारतमा नया शिक्षा नीतिको लेखन गरिँदा पदमभूषणबाट विभूषित भारतीय अन्तरिक्ष अनुसन्धान संगठनका पूर्वअध्यक्ष डा के कस्तुरिरंगनको अध्यक्षतामा तीनजना पूर्वउपकुलपति तथा अन्य शिक्षाविद् रहेको एघारजनाको समिति बनाइएको थियो। यीमध्ये एकजना सदस्य केजे अल्फोन्सको संघीय मामलाका मन्त्रीमा नियुक्ति हुनासाथ उनले राजीनामा गरेका थिए। यसरी नीतिलाई सम्भावित राजनीतिक प्रभावबाट पर राखिएको थियो। दोस्रो, यो नीति नेपालमा संघीय लोकतान्त्रिक गणतन्त्रको स्थापनापछिको पहिलो हो। लोकतान्त्रिक नेपालको शिक्षा नीति लोकतान्त्रिक चरित्रको विकास गर्ने खालको हुनुपर्ने हो। यसले सहनशील, जिम्मेवारीपूर्ण, विभिन्न विचारलाई आदार भाव दर्शाउने, समूहमा काम गर्न सक्षम, निर्णय प्रक्रियामा सहभागी हुने र आमनिर्णयलाई शिरोधार्य गर्ने खालको नागरिकको निर्माण गर्न सक्नुपर्ने हो। यसको दूरदृष्टिको परिकल्पना यसैअनुरूप गरिनुपर्ने थियो। तर यस नीतिको दूरदृष्टि शिक्षित, सभ्य, स्वस्थ र सक्षम जनशक्ति, सामाजिक न्याय, रूपान्तरण र समृद्धि रहेको छ र यसमा लोकतान्त्रिक संस्कृतिको छनकसमेत देखिँदैन। तेस्रो अहिलेको मुख्य मुद्दा भनेको गुणस्तर हो। यसलाई नीतिले केन्द्रमा राख्नुपर्ने थियो। तर नया नीतिको दूरदृष्टिमा गुणस्तरको नामसम्म लिइएको छैन। हालै भारतले ल्याएको शिक्षा नीतिको मस्यौदामा विगतमा पहुँच र समतामा मात्र जोड दिएर गुणस्तर ओझेलमा परेकाले ठूलो गल्ती भएको भनाइ व्यक्त गरिएको छ। अहिलेको नीतिमा भारतले गुणस्तरलाई केन्द्रमा राखेको छ। भारतको दूरदृष्टि भारतकेन्द्रित शिक्षा, उच्च गुणवत्ताद्वारा न्यायसंगत तथा जीवन्त ज्ञान समाजको अपेक्षा रहेको छ। नेपालले पनि भारतले गरेको गल्तीलाई दोहोर्याएजस्तो देखिन्छ। नयाँ नीतिको दूरदृष्टिमा यसको उल्लेखसम्म नहुनु र पछि गएर उद्देश्यमा मात्र यसको चर्चा हुनुले यो कुरालाई चरितार्थ गरेको छ। चौथो, नीति निर्माणको ढाँचा पनि प्रश्ननीय भएको छ। कुनै पनि योजनाको प्रारम्भ दूरदृष्टिबाट हुन्छ। भारतका पूर्वराष्ट्रपति तथा आणविक वैज्ञानिक अब्दुल कलामले भारतको २०२० दूरदृष्टि निर्माण गर्दा के लेखेका छन् भने दूरदृष्टि यसो हेर्दा प्राप्त गर्न नसकिने तर लागिपरेपछि हासिल गर्न सकिने खालको हुनुपर्छ। उदाहरणका लागि चन्द्रमामा पदार्पण गर्ने भन्नु एउटा उपयुक्त दूरदृष्टि हो। महाकवि देवकोटाले के हो ठूलो जगतमा पसिना विवेक, उद्देश्य के लिन उडी छुनु चन्द्र एक भएको मार्ग कविता लेख्दा चन्द्रमामा जाने तरखर पनि भएको थिएन। त्यतिबेला त्यो असम्भवजस्तै देखिन्थ्यो, तर उनी संवत् २०१६ सालमा मृत्युशड्ढयामा हुँदा रूसले अन्तरिक्ष यान स्पुतनिकलाई चन्द्रमामा अवतरण गरायो। दूरदृष्टिपछि यसलाई प्राप्त गर्ने अभियानको पहिचान हुनुपर्ने हो। अभियानले के गर्ने र किन गर्नेबारेमा जानकारी दिन्छ। तर यो नीतिले अभियानको कुरै नगरी एकैचोटि लक्ष्यमा हाम फालेको छ। लक्ष्य संख्यात्मक हुनुपर्ने हो तर यो पनि दूरदृष्टिजस्तै गुणात्मक या वर्णनात्मक छ। त्यसपछि उद्देश्यको कुरा गरिएको छ, जुन फेरि संख्यात्मक हुनुपर्नेमा वर्णनात्मक छ। त्यसपछि रणनीतिको उल्लेख गरिएको छ। रणनीति सबलता, निर्वलता, सुअवसर तथा खतरालाई मध्यनजर गरेर निर्माण गरिएको हुन्छ। चाणक्यको छिमेकीप्रतिको रणनीति अति नै मनस्पर्शी छ। उनले भनेका थिए कि कमजोर छिमेकीलाई तत्काल आक्रमण र बलियोसित सन्धि गर्नुपर्छ। रणनीति धारिलो खालको हुनुपर्ने हो तर यस नीतिको रणनीतिको वाचन गर्दा नलाग्ने खुकुरीजस्तो बोधो प्रतीत हुन्छ। प्रधानमन्त्रीको अध्यक्षतामा विश्वविद्यालय तथा शिक्षा आयोग गठन गर्नेजस्ता प्रस्ताव औंसीको रातजस्ता भएका छन्। फलतः नव्यताका झिल्का औंसीको आकाशका ताराजस्ता पिलपिल गर्ने मात्र भएका छन्। यस नीतिले सामुदायिक तथा निजी विद्यालयको मुद्दालाई पर्याप्तताका साथ सम्बोधन गरेको छैन। १५ प्रतिशत विद्यार्थीलाई नजिकैको स्थानमा निजी विद्यालयले छात्रवृत्ति दिनुपर्ने प्रावधान रहेको छ। अन्य देशमा सफलताका साथ अवलम्बन गरिएको भौचर पद्धतिको अनुशरण गरेर यो समस्यालाई सदाका लागि समाधान गर्नुपर्ने थियो। यस पद्धतिअनुसार सरकारले माध्यमिक तहसम्म शिक्षा निःशुल्क गर्ने प्रतिबद्धता गरेकाले यसको रकम तय गरेर त्यो रकमबराबरको भौचर विद्यार्थीले पढेको स्कुलले प्राप्त गर्छ। तर यस विषयमा यो नीति मौन रहेको छ। नीति भनेको औचित्यसहितको अठोट हो। कुनै पनि नीति एक्लै सफल हुँदैन। यसलाई अन्य राष्ट्रिय नीतिसित जोड्नुपर्छ। यसको ज्वलन्त उदाहरण लिथुनिया हो। लिथुनियाले अन्य नीतिका साथ राष्ट्रिय शिक्षा नीतिलाई गम्भीरताका साथ अवलम्बन गरेको पाइएको छ। नीतिलाई केही चिन्तकहरूले क्रियाकलापलाई आकार दिने तथा निर्णय लिन सकिने माध्यम पनि भनेका छन्। यसले देशका लक्ष्य, कर्तव्य र मूल्यको परिभाषा गर्नुका साथै त्यसलाई प्राप्त गर्ने दिशा पनि दर्शाउँछ। नीतिको अभिप्राय अठोट, एकरूपता, सबलता तथा निरन्तरता प्रदान गर्नु हो। लोकतान्त्रिक शैक्षिक नीतिको निर्माण गरिँदा समता, विविधता, रोजाइ, सहभागिता तथा संसंजन जस्ता विभिन्न अवधारणालाई समायोजन गरिनुपर्छ। यो नीति समतामा आधारित छ। यसरी नीतिमा हुनुपर्ने प्रथम अंग यसमा अन्तरनिहित छ। तर प्रधानमन्त्रीको अध्यक्षतामा विश्वविद्यालय तथा शिक्षा आयोग गठन हुनाले विविधतामा आँच पर्न सक्ने सम्भावना रहेको छ। क्रेडिट ट्रान्सफरको व्यवस्था भएकाले नीतिमा रोजाइ पनि यथेस्ट मात्रामा भएको देखिन्छ। आरम्भदेखि नै राजनीति हावी भएकाले सहभागिताबारेमा भने यसै भन्न सकिने स्थिति छैन। संसंजन पनि पर्याप्त रूपमा देखिएको छैन किनभने नीतिको ढाँचा नै क्रमबद्ध छैन। त्यसकारण यो नीति पाँचवटा कसीमध्ये दुइटामा मात्र खरो भएर उत्रिएको छ। यसले गर्दा यो नीतिमा प्रश्न गर्ने धेरै स्थान रहेका छन्। नितान्त प्राविधिक विषयलाई राजनीतिक बाहुल्य भएको समितिले सम्बोधन गरेकाले पनि यो समस्याको सिर्जना भएको हो। त्यसकारण यस्ता राजनीतिक संयन्त्रलाई निष्क्रिय गर्न सकेको खण्डमा यो नीतिले प्रभावकारिताका साथ कार्य सम्पादन गर्न सक्छ।"
"जगतमुखी, जीवनमुखी र सेवामुखी जीजीविषा","स्थानीय स्तरमा जब मानव अधिकार समुदायको उपस्थिति सशक्त हुँदै जान्छ त्यति नै अधिकार संस्कृति निर्माणमा बल पुग्छ २०७६ मंसिर २५ साँझ तुलसीपुर पुग्दा १० वटा शैक्षिक प्रतिष्ठानहरूमा १० वटा अन्तरक्रिया कार्यक्रम सम्पन्न भइसकेका थिए। पछिल्लो दशकमा मानव अधिकार तथा शान्ति समाजले प्रत्येक वर्ष आयोजना हुने राष्ट्रिय परिषद् बैठक अर्थात् वार्षिक साधारणसभाको सेरोफेरोमा जगत्मुखी, जीवनमुखी र सेवामुखी जीजीविषासहित १० वटा भिन्न स्वरूपको कार्यक्रम गर्ने गरेको छ। त्यसमध्ये पहिलो थियो युवा पुस्ताकेन्द्रित कार्यक्रमअन्तर्गत शैक्षिक प्रतिष्ठानहरूमा अन्तरक्रिया। यस वर्षको मूल नारा मानव अधिकार आन्दोलनको गन्तव्य : लागूऔषधमदिरा दुव्र्यसनको अन्त्य रहेकाले अन्तरक्रिया पनि त्यही विषयमा केन्द्रित थियो। अर्थात् यो विकृतिविरुद्धको अभियान थियो र युवा बचाउ अभियानको शृंखला थियो। समग्रमा भन्नुपर्दा दुव्र्यसनको दुष्चक्रबाट युवा पुस्तालाई जोगाउने उद्देश्यले प्रक्षेपण गरिएको विद्यालयकेन्द्रित कार्यक्रम थियो। हामी जहाँ जाँदा पनि मूर्तरूप दिन खोजेको दोस्रो अभियान हो वृक्षरोपण। मंसिर २६ गते बिहान चिसो सिरेटो छिचोल्दै वृक्षरोपणस्थल पुग्दा उत्साही मन जम्मा भइरहेका थिए। श्रीखण्ड, रुद्राक्ष, कपुर, नीम, समीसहित झण्डै तीन दर्जन बिरुवा रोपियो। बिरुवा रोप्न सजिलो छ, हुर्काउन गाह्रो। सरकारी आँकडाको कुरा गर्ने हो भने हालसम्म दसौं करोड बिरुवा रोपिएको सुनिन्छ तर त्यसमध्ये कति हुर्किए र जोगिए भन्ने कुनै तथ्यांक छैन। निजगढ विमानस्थल निर्माण गर्न साढे ६ अर्ब डलर अर्थात् सात खर्ब रुपैयाँ लाग्ने अनुमान छ। यति ठूलो रकम कसले गर्छ लगानी? टुंगो छैन। जलवायु परिवर्तन र विश्वव्यापी उष्णताबारे अहिले चर्चा चुलिएको छ। जनआन्दोलनको सफलतापछि शान्ति समाजले जलवायु परिवर्तन र विश्वव्यापी उष्णताबारे सचेतना अभियानलाई व्यापक बनाउने प्रयास गरेको थियो। त्यसको एउटा उद्देश्य थियो नयाँ बन्ने संविधानको प्रस्तावनामा जीवनचक्र परिस्थिति सन्तुलन अर्थात् इकोलोजिकल ब्यालेन्सलाई सम्बोधन गर्नुपर्छ। जगत् नरहे जीवन कहाँ रहन्छ? म तर्क गर्थें। त्यसैले यो विषयलाई अन्तर्राष्ट्रिय मानव अधिकार संस्थाहरूले आफ्नो कार्यक्षेत्रमा समावेश गर्नुपर्छ भन्दा ती संस्थाका अधिकारीहरू यो हाम्रो म्यान्डेटमा पर्दैन भन्थे। जे होस्, दशकपछि त्यस्ता संस्था पनि यो विषयमा प्रवेश गर्न थालेका छन्। जलवायु परिवर्तन र विश्वव्यापी उष्णताको एउटा कारण हो कार्बनडाइअक्साइडजस्ता हरितगृह ग्यासको बढ्दो उत्सर्जन। यो दुष्प्रभावबाट जोगाउने तीनवटा प्रमुख उपाय छन्, पहिलो हरितगृह ग्यासको उत्सर्जनमा कटौती। दोस्रो भएका वृक्षको संरक्षण र तेस्रो वृक्षरोपण। त्यसकारण पनि शान्ति समाजले वृक्षरोपणलाई आफ्नो मूल अभियानमा समावेश गरेको हो। यता तुलसीपुरमा वृक्षरोपण गर्दै गर्दा उता निजगढमा २४ लाख रूख काट्ने समाचार आइरहेको थियो। तीन चरणमा सम्पन्न हुने प्रस्तावित निजगढमा अन्तर्राष्ट्रिय विमानस्थल निर्माणका लागि पहिलो चरणमा सात लाख ६३ हजार रूख काट्नुपर्ने विवरण विस्तृत सम्भाव्यता अध्ययनमा समेत उल्लेख छ। यसै वर्ष अमेजनको वर्षा वनमा डढेलो फैलिँदा हाम्रो घर जलिरहेको छ भन्दै फ्रान्सका राष्ट्रपति चिन्ता व्यक्त गरिरहेका थिए। धरतीको २० प्रतिशत अक्सिजन उत्पादन गर्ने फोक्सोरूपी अमेजनमा लागेको डढेलो अन्तर्राष्ट्रिय संकट भएको फ्रेन्च राष्ट्रपतिको कथन थियो। यद्यपि वैज्ञानिक तथ्यांकले अमेजनबाट पृथ्वीको कूल २० प्रतिशत अक्सिजन उत्पादन हुन्छ भन्ने प्रमाणित नभए पनि त्यो डढेलोले पारिस्थितिक सन्तुलन खल्बल्याउनेमा सन्देह छैन। आगो दक्षिण अमेरिकामा लाग्दा मन युरोपमा समेत पोलेको थियो। तर नेपालमा अमूल्य सालसहित लाखौं रूख कटान गर्ने तयारी हुँदा पनि हाम्रो मन पोलेको देखिएन। तराईलाई मरुभूमीकरण हुनबाट जोगाउन चुरे ढाल भएर अवस्थित छ। अत्यधिक दोहनका कारण चुरेमा प्वाल परिसक्यो, अब भ्वाङ पर्ने लक्षण देखा परेको छ। वैकल्पिक अन्तर्राष्ट्रिय विमानस्थल निर्माणको कोही पनि विरोधमा छैनन्। तर भएका वृक्ष जोगाएर कमभन्दा कम वातावरणीय क्षतिमा निर्माण गर्न सकिन्छ भने प्रयास किन नगर्ने? निजगढमा विमानस्थल निर्माण गर्न साढे ६ अर्ब डलर अर्थात् सात खर्ब रुपैयाँ लाग्ने अनुमान छ। यति ठूलो रकम कसले गर्छ लगानी? अहिलेसम्म टुंगो छैन। तर वनमाराहरूको बिगबिगी भएका कारण सात लाखभन्दा बढी रूख काटिहाल्न सरकार आतुर छ। हाम्रो तेस्रो अभियान हो नदी सफाइ। दाङ भएर बग्ने बबई नदी किनाराको शवदाह संस्कार गर्ने ठाउँमा सफाइ अभियानका लागि पुग्दा प्लास्टिकका बोतल र फोहोर यत्रतत्र छरिएका थिए। वातावरणका लागि प्लास्टिक घातक हुन्छ। एउटा पानी हाल्ने प्लास्टिक बोतलको आयु ४५० वर्षसम्म हुन्छ। हिमाल आरोहण गर्न जानेहरूले आफूले लगेका सामग्री र फोहोर उठाएर ल्याउनुपर्ने व्यवस्था छ तर मलामी जाँदा आफूले प्रयोग गरेका सामग्री व्यवस्थापन गर्नुपर्छ भन्ने चेत वा कर्तव्यबोध छैन। शास्त्रका कुरा गर्दा नदीलाई पवित्र मानिएको छ। तर शास्त्रको हवाला दिने कतिपय मनुवा नदीमा ढल हाल्छन् अनि त्यही नदीको जल खान्छन्। हाम्रो चौथो अभियान हो हिमालय बचाऊ आन्दोलन। हाम्रा ठूला नदीहरू प्रायशः हिमालयबाट निःसृत हुन्छन्। ती नदीका किनारा र जलाधार क्षेत्रमा करोडौं मानिसको बसोवास छ। तसर्थ हिमालयको संरक्षण र नदी सफाइ आन्दोलन अन्तरसम्बन्धित छन्। यसैगरी अर्को अभियान हो रक्तदान। हाम्रो समाजमा रक्तदान गर्न नमान्नेअन्कनाउने तर आफूलाई पर्दा रगत माग्नेहरूको संख्या ठूलो छ। रक्तदान जीवनदान भन्ने मन्त्रलाई कर्ममा अनुवाद गरौं भनेर शान्ति समाजले रक्तदान कार्यक्रमलाई पनि निरन्तरता दिँदै आएको छ। हामी चाडपर्व उल्लासका साथ मनाउँछौं। घरबस्ती सफा राख्छौं, दीपावली गर्छौं र उज्यालोको मोहकतामा रमाउँछौं। तर वर्षमा दुईचार दिन घरबस्ती सफा राखेर ३६० दिन हामी फोहोर थुपार्छौं जबकि आफ्नो घर, टोल, सहर सफा राख्नु हाम्रो प्रमुख कर्तव्य हो। शान्ति समाजले अवलम्बन गरेको नगर सफाइ अभियानअन्तर्गत मंसिर २७ गते बिहान कार्यक्रमस्थल पुग्दा प्रहरीहरूको एउटा जत्था सफाइ अभियानमा सामेल भइसकेको थियो। त्यसका लागि नेपाल प्रहरी परिवारलाई धन्यवाद पनि दिइयो तर मैले आफैंलाई प्रश्न गरें के यो उचित छ? यस्ता कार्यक्रम सांकेतिक हुन्, जसको सन्देश हो जसले फोहोर फालेका छन्, तिनैले हरेक दिन सफाइ गर्नुपर्छ। मेरो देशको सुरक्षाको जिम्मेवारी बोकेका स्वाभिमान सेनाका जवानहरूले मैले अर्थात् स्थानीयले फ्याँकेका फोहोर किन उठाउने? समाजमा शान्ति सुव्यवस्थाको जिम्मेवारी बोकेका होनाहार प्रहरीहरूले म अर्थात् स्थानीयले फ्याँकेका रक्षान किन उठाउने? म अर्थात् स्थानीयले उठाउन किन नहुने? सुरक्षाकर्मीलाई नागरिकले फ्याँकेका फोहोर उठाउन लगाएर हामी अपराध गर्दैछौं तसर्थ नगर वा नदी सफाइ अभियानमा सुरक्षाकर्मीको दुरुपयोगको मैले विरोध गर्दै आएको छु। सफाइ अभियानप्रति हामी इमानदार र जागरुक छौं भने नागरिकहरूको संलग्नताबाटै सञ्चालन गर्नुपर्छ। हाम्रो अर्को अभियान हो शान्ति हाम्रो अधिकार शीर्षकमा चेतनामूलक कार्यक्रम। यस क्रममा तुलसीपुरमा शान्ति र्याली सम्पन्न भयो। आणविक अस्त्ररहित विश्व हाम्रो लक्ष्य हो तसर्थ विश्व शान्तिका लागि हामी आणविक अस्त्रको विरोध गर्छौं। अहिंसावादी चेत र संस्कारका कारण हामी हिंसाको विरोध गर्छौं। स्थानीय स्तरमा द्वन्द्व छन्, ती द्वन्द्वको समाधान विधाताले आएर गर्ने छैनन्। तसर्थ त्यस्तो द्वन्द्व समाधानका लागि स्थानीय स्तरबाटै प्रयास हुनुपर्छ भन्दै शान्ति हाम्रो अधिकार भएको स्मरण गराउँदै शान्तिका लागि पहल गर्न जुर्मुराउन आग्रह गर्दछौं। आठौं अभियानका रूपमा उद्घाटन सत्र हुने गरेको छ। समय आन्दोलनका प्रणेता शान्ति समाजले ठीक समयमा कार्यक्रम सुरु गरे पनि उद्घाटन सत्र झण्डै चार घण्टासम्म चल्ने गरेको छ। यो कमजोरी भए पनि केही कारण छन्। जस्तो स्थानीय स्तरमा भएका मानव अधिकार उल्लंघन, ज्यादती र शान्तिविरोधी घटनाबारेमा यथेष्ट चर्चा होस् भन्ने कार्यक्रमको ध्येय हो। यसक्रममा प्रेसलगायत स्थानीय नागरिक समाजलाई मन्तव्यका लागि आमन्त्रण गरिन्छ। त्यसमाथि पनि अपांगता भएका व्यक्ति र तिनको अधिकारका लागि कार्यरत संस्था, ज्येष्ठ नागरिक, दलित, महिला अधिकारका सवालमा शान्ति समाज गम्भीर भएकाले ती संस्थाका प्रतिनिधि छुट्ने कुरै भएन। यसैगरी सुरक्षा निकाय र राजनीतिक समाजका प्रतिनिधिहरूले मन्तव्य राख्छन्। स्थानीय स्तरमा सरोकारवाला पक्षबीच विचारको यस्तो आदानप्रदान कहिले प्रभावकारी बन्छ कहिले औपचारिकतामा सीमित हुन्छ। नवौं अभियानका रूपमा शान्ति काव्य प्रवाह रहेको छ। दाङका लब्धप्रतिष्ठित स्रष्टाहरूको सहभागितामा तुलसीपुरमा पनि काव्य प्रवाह सम्पन्न भयो। सीमा अतिक्रमणका कारण देश दुखेका बेला काव्य प्रवाहमा पनि त्यही वेदना पोखियो। यसैगरी दसौं अभियानका रूपमा राहत अभियान सञ्चालन हुँदै आएको छ। २०७२ सालमा विनाशकारी भूकम्प गएको बेला सुशील कोइराला प्रधानमन्त्री छँदा, प्रधानमन्त्री राहत कोषमा शान्ति समाजले दुई लाख नगद सहयोग गरेको थियो। यसपटक पनि दाङमा शान्ति समाजका सदस्यहरूले अपांगता भएका व्यक्ति र सोसम्बन्धी संस्थालाई ३९ हजार नगद सहयोग प्रदान गरे। यो राशि यथेष्ट छैन, तथापि सानो प्रयास हो। २७० जनाको सहभागिता रहेको यो कार्यक्रमको आयोजना खर्च स्थानीय संघसंस्था, निकाय र हितकारी मनहरूको सहयोगमा आतिथेय दाङ शाखाले बहन गर्यो। स्थानीय स्तरमा जब मानव अधिकार समुदायको उपस्थिति सशक्त हुँदै जान्छ त्यति मानव अधिकार संस्कृति निर्माणमा बल पुग्छ। सेवा गर्नेहरूले आफ्नो गच्छेअनुसार जहाँ पनि पुण्यका काम गरिरहेका छन्। तुलसीपुरमा बेवारिसे गाईहरूको संरक्षणको काम एउटा गैरसरकारी संस्थाले गरेको रहेछ। स्थानीय स्रोतसाधन संकलन गरेर चार सय गाई गैरव्यापारिक र नाफारहित प्रयोजनका लागि संरक्षण गर्नु चानचुने होइन। केही समयअगाडि नेपालगन्जबाट यस्ता गाई ट्रकमा हालेर दैलेखको भीरबाट झारेको देख्दा हाम्रो मन रोएको थियो। यसपटक तुलसीपुरका उत्साही जनहरूको सक्रियतामा गौ संरक्षण अभियान सञ्चालन गरेको देख्दा खुसीले आँखा रसाए। कतै परोपकारवादी संस्थाहरू सडकमा जीवन व्यतीत गर्नेहरूको उद्धार गरिरहेका छन् कतै असहायहरूलाई आश्रय प्रदान गरिरहेका छन्। तिनीहरू स्तुत्य छन् र असलमा पुण्यको हकदार पनि।"
पहिचान खोज्दै ल्होसार,"कुनै जातजाति, भाषा, धर्म, वर्ग, क्षेत्र, भूगोल, लिंग, पेसा आदिका आधारमा हुने चिनारी अर्थात् परिचयलाई पहिचान भनिन्छ। जातीय, सांस्कृतिक र भाषिकतासँगै पहिचानका लागि ऐतिहासिक निरन्तरता र भौगोलिक, क्षेत्रगत निरन्तरता पनि उत्तिकै महत्वपूर्ण हुन्। माथिका अवयव पहिचानका आधार हुन्। देशमा संघीय गणतन्त्रको स्थापनापश्चात् पहिचानका कुरा निकै चले। जुन हालसम्म पनि चलायमान छ। विशेषतः आदिवासि जनजाति समुदायमा पहिचान लोकप्रिय बन्यो। नक्कली जोगीले खरानी बढी घस्छ भनेजस्तै आफूलाई पहिचानवादी ठान्नेहरूले भन्दा बढी बुझे पहिचानलाई। हुँदाहुँदा पहिचान प्रस्तुत गर्ने स्थानसमेत ठम्याउन सकेनन् र यतिबेला हाम्रो संस्कृतिक पहिचान विलखबन्धनमा परेको छ। आफ्नो पहिचान आफैं खोजिरहेको छ। संस्कृतिलाई पहिचानका नाममा जबर्जस्त घरबाट निकाल्ने काम गरियो। अहिले हाम्रो संस्कृति पहिचानका नाममा सडकमा पुगेका छाडा पशुजस्तै बनेको छ। यस्तै रबैया रहे भोलि हाम्रो पहिचनाले हावा नखाला भन्न सकिन्न। पहिचानवादी र राज्यका बीचमा साझा बुझाइ भयो भने मात्र हाम्रो पहिचानले वास्तविता प्राप्त गर्नेछ। म ल्होसार मान्ने समुदायको मानिस हुँ। तर टुँडिखेलमा होइन घरमा! जसलाई मैले पहिचान मानेको छु। मैले ल्होसारको सांस्कृतिक र धार्मिक पक्षलाई जब राम्रोसँग बुझें, त्यसपश्चात् टुँडिखेलमा ल्होसार मान्ने प्रवृत्तिको विपक्षमा कलम चलाएँ। मैले ठीक गरें या बेठीक, त्यो समयले मूल्यांकन गर्ने छ। ल्होसार के हो? ल्होसार गुरुङ, तामाङ, शेर्पा र हिमाली आदिवासीहरूको नितान्त मौलिक पर्व हो। ल्होसार तीन किसिमका हुन्छन्तमू ल्होसार, सोनाम ल्होसार र ग्याल्बो ल्होसार। तमू ल्होसार गुरुङहरूले प्रत्येक वर्ष पुस १५ का दिन मनाउने गर्छन् भने सोनाम ल्होसार तामाङ समुदाय र ग्याल्बो ल्होसार हिमाली जनजातिले आआफ्नो तिथिमितिअनुसार मनाउँछन्। समग्रमा ल्होसारको अर्थ भने एउटै छ। ल्होसार शब्द ल्हो र सार गरी दुई शब्दले बनेको छ। जसको अर्थ, ल्हो भन्नाले वर्ग र सार भन्नाले सुरुवात भन्ने जनाउँछ। यसको अर्थ हुन्छ नयाँ वर्गको सुरुवात अर्थात् नयाँ वर्षको प्रारम्भ। विभिन्न १२ वटा जनावर र चराचुरुंगीको प्रतीक स्वरूप रहने यस तमू वर्षमा गएको वर्ष मृगको (फोल्हो) को वर्ष थियो भने यस वर्ष (च्यूल्हो) मुसा वर्ष रहनेछ। यस अर्थमा तमु समुदायले सम्पूर्ण समय अर्थात् ल्होलाई १२ वटा भाग गरी जनावर या चराका आधारमा बाँडेका छन्। यस वर्ष (च्यूल्हो) मुसा वर्षले तमू संस्कारमा आफ्नो प्रभाव राख्नेछ। यो वर्षभरि जन्मिनेहरू अब (च्यूल्हो) अर्थात् मुसा वर्गको रहने छ। ल्होसार मान्ने जातिहरूमा वर्षको भूमिका वर्गले खेल्ने गर्छन्। टुँडिखेलमा ल्होसार? राजनीतिमा जस्तै गुरुङ समुदाय पनि टुटफुट र विभाजनबाट अछूत थिएन र छैन। बुझेका, ठालु र उपल्लो तहमा पुगेका गुरुङहरू आज पनि हामीले भन्ने र देख्ने गरेको शासकहरूभन्दा कम्तीका छैनन्। आफू त्यसभित्रको शासक बन्नुपर्ने र बन्न खोज्ने प्रवृत्ति उत्तिकै हाबी छ। अप्ठेरो पर्दा आफूलाई आदिवासी भन्ने र सजिलोमा शासकत्व प्रवृत्ति देखाउने प्रचलन गुरुङ समुदायभित्रका ठालुहरूको पुरानै रबैया हो। समुदायको जनमत देखाएर कोटा उपभोग गर्नेको लाइनमा तिनीहरूकै बिगबिगी छ। टुँडिखेलमा ल्होसार मान्ने संस्कारको सुरुवात गणतन्त्र स्थापनापश्चात् भएको हो। यसको विधिवत् सुरुवात २०६३ सालमा तत्कालीन नेकपा माओवादीनिकट तमू राष्ट्रिय मुक्ति मोर्चाले सुरुवात गरेको हो। २०६४ मा आएर विभिन्न खेमा र गुटमा रहेको तमू संघसंस्थाहरूले संयुक्त रूपमा सबैको प्रतिनिधित्व हुने गरी अध्यक्षमण्डल बनाएर संयुक्त ल्होसार मान्ने निर्णय गर्यो। यसमा तत्कालीन तमू राष्ट्रिय मुक्ति मोर्चा, तमू राष्ट्रिय परिषद्, तमू छोज् धीँ, लोकतान्त्रिक तमू संघलगायत संघसंस्थाहरूको प्रतिनिधित्व रहेको थियो। २०६५ मा सबै गुरुङलाई साझा संस्थाका रूपमा नेतृत्व गर्ने उद्देश्यले टुटफुटमा रहेको तमू संघसंस्थाहरूको एकता गर्दै तमु ह्युल छोज् धीँ गुरुङ राष्ट्रिय परिषद् नामक संस्था स्थापना भयो। गुरुङहरूको माउ संस्थाका रूपमा रहेको यस संस्थाको नेतृत्वमै २०६५ सालयता टुँडिखेलमा ल्होसार मनाउँदै आइएको छ। गुरुङ समुदायको सिको गर्दै अन्य आदिवासीले पनि आफ्नो नितान्त मौलिक पर्व टुँडिखेललाई केन्द्रविन्दु बनाएर मनाउन थाले। जब कि टुँडिखेलसँग आदिवासीहरूको सांस्कृतिक सम्बन्ध छैन। अनि हामी टुँडिखेलमा ल्होसार र मौलिक पर्वहरू मान्नुलाई पहिचान र उपलब्धि ठान्छौं। सामान्य भाषामा संस्कृति भनेको, जीवन जिउन सिकाउने र एक पुस्ताबाट अर्काे पुस्तामा हस्तान्तरण हुने जीवित प्रक्रिया हो। संस्कृति जीवन हो, मान्यता हो, पहिचान हो, दर्शन हो र विचार हो। अनि त्यही पहिचानलाई हामी बिटुलो पार्न लाग्छौं भने हाम्रो भविष्य र पहिचान कहाँ छ भनेर खोज्नुपर्ने अवस्था आउनेछ। यसरी घरबाट बाहिरिएको ल्होसारले आजसम्म पनि आफ्नो घर पहिचान गर्न सकेको छैन। अनि जुन विषयलाई हामीले पहिचान मानेका छौं, त्यसैले पहिचान खोज्न थालेपछि हाम्रो पहिचानको हविगत के हुन्छ ? यसरी आफैं पहिचान बोकेको ल्होसारले आफ्नो पहिचान खोज्दै, भौंतारिँदै हिँड्नुपरेको छ। दूधको साक्षी बिरालो भने झैं हामीचाहिँ टुँडिखेलमा ल्होसार मनाएर आफूलाई पहिचानवादी ठान्छौं र टुँडिखेलमा ल्होसार मान्न पाएकोमा गर्व गर्छौं। घरघरमा कसरी भित्याउने? हाम्रो ल्होसार टुँडिखेलबाट सहजै घर फर्कने छाँटकाँट छैन। पहिलो कुरा, यस विषयमा आफूलाई अगुवा ठान्नेहरू बहसै गर्न चाहन्न। किनभने एक दिनका लागि टुँडिखेलमा बनाएको अस्थायी मञ्च उनीहरूका लागि राज्यसँग मागी खाने भाँडो बनेको छ, एजेण्डा बनेको छ। त्यो मञ्चले एकछिनका लागि भए पनि समुदायको अगुवा मै हुँ भन्ने भावना पैदा गराउँछ। अगुवा भन्नेहरूमा अरू केही नभए पनि आत्मसन्तुष्टि पैदा गराउँछ। आजको दुनियाँमा आत्मसम्मान र आत्मसन्तुष्टिजस्तो ठूला कुरा अरू केही छैन। दोस्रो जनजातिले टुँडिखेलमा ल्होसार मान्ने पक्षलाई गर्वका साथ आफ्नो उपलब्धि र पहिचानका रूपमा लिएको छ। भोलि राज्यले कथं टुँडिखेलमा सांस्कृतिक पर्वहरू नमानौं भन्यो भने राज्य पहिचानविरोधी बन्यो भन्दै त्यतिबेला सडकमा बुर्लुक्क उफ्रने जनजातिहरूको कमी हुँदैन। अर्कोतर्फ हाम्रो राज्यको बनोट शताब्दीऔंदेखि एकात्मक प्रकृतिको छ। हामीले जति समानुपातिक र समावेशीताका कुरा गरिए पनि हाम्रो समाजमा हिजोका अवशेष बाँकी नै छन्। त्यसमा शासकहरूको गल्ती देखिन्न। मुख्य कुरा जंगबहादुर राणाले जुन प्रकारको नेपाली समाजलाई ढाले र त्यसलाई कानुनमार्फत १९१० सालमा मुलुकी ऐन लागू गरे, त्यो ऐन नै नेपाल र नेपालीको लागि घातक बन्यो। यसको अवशेष हामीले गणतन्त्र स्थापनापश्चात् पनि राम्ररी फाल्न सकेनौं। राज्य यतिबेला पहिचानवादीहरू पहिचानकै नाममा टुँडिखेलकै पर्खालभित्र सीमित होऊन् भन्ने चाहन्छ। किनभने जंगबहादुरले निर्माण गरेको नेपाली समाजको बनोट त कायमै छ। आदिवासी जनजातिलाई यो कुरा पत्तो छैन। हामी पहिचान भन्दै जम्दै बसेका छौं। अहिले पनि पहिचानलाई राज्यले चिनीका रूपमा प्रयोग गरिरहेको छ, हामी त्यो बुझ्दैनौं। हामी चिनीमा भुलेको माहुरीजस्तै बनेका छौं। राज्यले गुरुङहरूले ल्होसार मान्दा रहेछन् र यिनीहरूको मौलिक पर्व ल्होसार हो भन्ने गणतन्त्र स्थापनापश्चात् पहिचान गरेको हो। होइन भने बहुसंख्यक नेपालीले जे मान्छन्, गुरुङले पनि त्यही मान्छन् भन्ने राज्यलाई परेकै थियो। त्यसैले पहिचानवादी र राज्यका बीचमा साझा बुझाइ भयो भने मात्र हाम्रो पहिचानले वास्तविक स्वरूप पाउनेछ। होइन भने हाम्रो पहिचानले पहिचान खोजिराख्नेछ, पहिचान सडकमा छाडिएको साँढेजस्तै बन्नेछ र अन्त्यमा पहिचानकै पहिचान नभएपछि हाम्रो पनि पहिचान समाप्त हुनेछ।"
प्रचण्ड प्रशस्तिका सन्देश,"कामरेडका अगाडि आएको सिंगो नेकपाको नेतृत्व गर्ने जुन अवसर छ, त्यति सहज र सरल छैन कामरेड प्रचण्डको ६६औं जन्मदिवस (मंसिर २६ गते) मा विशेषगरी सामाजिक सञ्जालका भित्ताहरूमा उहाँमाथि शुभकामनाका भजन निकै गाइए र शुभेच्छा र बधाइका पुष्प बेपत्तासँग बर्सिए प्रचण्ड प्रतापि भू झैं। नयाँ अवतारमा अवतरित भएजस्तै गरी उहाँको पूर्ण देवत्वकरण गरिएको अनुभूति भयो। यस्तो लाग्थ्यो मानौं प्रचण्डचालिसा जपिँदै छ वा प्रचण्डदेवको आरती भइरहेछ। शुभकामनाको स्तुतिगानका शाब्दिक खेती गर्नेहरूको अनुमान होला : कामरेड प्रचण्डले गणितीय ढंगले सिंगो नेकपाको एकछत्र अकण्टक नेतृत्व (!) लिनुहुने छ र मुलुकको प्रधानमन्त्रीसमेत हुनु हुनेछ अनि त अहिले रोपेका यी शब्दहरू आफ्नै बारीमा लाभका बोट भएर हुर्कने छन् र त्यसमा फल्ने छन् : पद, पदाधिकारी, ठेक्कापट्टा, कमिसन, धाक र त्रास आदिका फलहरू। कामरेड प्रचण्डका अगाडि एकपटक ठूलै अवसर आएको हो। त्यसबेला आमजनताले पहिलो संविधानसभा चुनावमा उक्त अवसरलाई मतपेटिकाभित्र विश्वासका साथ मतका रूपमा खसालेकै हुन्। त्यसबेला तत्कालीन एमाले र नेपाली कांग्रेसभन्दा अग्रपंक्तिमा पुर्याइदिएर प्रदान गरेको अवसरको चेक यहाँले साट्न सक्नुभएन। अथवा यसो भनौं जनयुद्ध नामको सशस्त्र र कहालीलाग्दो विद्रोहको पाठशालामा सैद्धान्तिक रूपमा जे पढाउनु भो प्रायोगिक रूपमा, त्यो पाठ्यक्रम नै त्रुटिपूर्ण थियो। किनकि एकदलीय जनवाद (नौलो जनवाद) को पाठ्यक्रम पढेर बन्दुकको कलमले कक्षाकार्य, गृहकार्य (होमवर्क) र अरण्यकार्य गर्दै आएकाहरूलाई संसदीय व्यवस्था को परीक्षा हलभित्र जबर्जस्ती बसालियो, संघीय लोकतान्त्रिक गणतन्त्र को प्रश्नपत्र सोधियो र जाँचमा कलमले लेख्न लगाइयो। परिणामस्वरूप, वैद्य र विप्लव जस्ता चिन्तनशील, दार्शनिक, होनाहार र पठनशील विद्यार्थी र तिनको ठूलै समूहले धोकाधडीको आरोप लगाई परीक्षा नै बहिष्कार गर्यो भने अण्टसण्ट लेखेर वा अवसरवादको चिट चोरेर उत्तीर्ण गर्ने कतिपयहरू तपाईंको आशीर्वादयुक्त सान्निध्य प्राप्त गरी जीवनमा आमूल परिवर्तन ल्याउन सफल पनि भए। पूर्वएमाले समूहमा रहेका ठूलो संख्याका र पूर्वमाओवादी समूहमा रहेका सीमित संख्याका इमानदार र सक्षमलाई पाखा र उछिट्टिएर काजमा आएका ठेटनाहरूलाई काखा गरिरहनुहुन्छ, तबसम्म तपाईंप्रति सकल नेकपा गणको विश्वास अंकुरित हुन असम्भव छ। हुन त तपाईंको सिंगो परिवार जनयुद्ध नामको सशस्त्र विद्रोहमा होमिएकै हो। कतिपय कामरेडका सन्तानहरू घाँटीमा चम्किलो टाई लगाएर बोर्डिङमा पढ्दै गर्दा तपाईंका छोरा र छोरी कलकलाउँदो किशोरवयमा कलमका सट्टा एसएलआर समातेर मृत्युको डोरी घाँटीमा बेर्दै युद्धभूमिमा मृत्युलाई हत्केलामा राखेर हिँड्नुभएकै हो। मुलुकको यो परिवर्तनमा उहाँहरूको योगदान स्मरणीय छ। उहाँहरूमा नेतृत्व गर्ने आँट र क्षमता पनि हुँदो हो, तर तपाईंको पितृत्वका विरासतको पहिरो यसरी खस्यो कि उहाँहरूका योगदानको र नेतृत्व गर्ने आँट तथा क्षमताको कुनै नामोनिसानै नरहे झैं भयो। तपाईंको विरासतको आशीर्वादविना उहाँहरू आफैं स्थापित हुनै नसक्ने बाक्लो तुवाँलोले उहाँहरूको त्यागलाई ढप्पकै ढाक्यो र यसो हुनुका पछाडि भरतपुर महानगरपालिकाको चुनाव काण्ड मुख्यरूपमा कारक बनेकै हो। सीता दाहाल एक यस्ती गृहिणी हुनुहुन्छ, जसलाई सरलता, सादगी, सज्जनताकी प्रतिमूर्ति मान्न सकिन्छ। त्रेतायुग कि सीताले राम वनवास जाँदा साथमा गए झैं उहाँले तपाईंलाई त्यस्तो रणभूमिमा पनि छायासरि पछ्याउनुभयो। पुष्पक विमानमा चढाएर रामले सीतालाई अयोध्या फर्काए झैं पुष्पक (मल) सँगै उहाँ पनि रणभूमिको लंकाबाट शान्ति प्रक्रियाको अयोध्या (कान्ति) पुरीमा फर्कनुभएकै हो। युद्धकालमा ठूलाठूला कामरेडहरूका दृश्य र अदृश्य कतिपय यौन विचलनका मुद्दाहरू छरपस्ट भए र तिनको धङधङी छिटपुट रूपमा कतिपयमा अझैं देखिँदैछ। यस महामारीले यहाँको परिवारका प्रिय सदस्यसमेत ग्रसित भएको जगजाहेर छ तर तपाईं मात्र एक यस्तो व्यक्ति र नेता हो, जो सधैं नारी सम्मान र इज्जतका लागि निरन्तर लागिरहनुभयो। सीताको सामीप्य नपाएको भए सायद तपाईंको यो छवि कस्तो हुन्थ्यो त्यो अनुत्तरित नै छ। शान्ति प्रक्रियामा आउँदा र पहिलो संविधानसभाको परीक्षामा उत्तीर्ण भएको तपाईंको ठूलो पार्टीको नदीबाट बाँध फुटेर जब तपाईंका अर्गानिक क्रान्तिकारीहरू वैद्य र विप्लव नामका ठूलो प्रवाहका भँगाला बनेर विपरीत दिशातिर बगे, त्यसले पनि तपाईंलाई विचलित बनाएन। तपाईंकै कथनअनुसार बाबुरामका बबुरा घुर्की र कनकन झेल्दासमेत तपाईं थाक्नुभएन। तपाईं उर्लंदो खहरेले छङछङ हानेको ढुंगो झैं झन्झन् अडिग हुनुभयो र बचेखुचेका पार्टीलाई एक्लो वृहस्पतिले झैं हाँकिरहनुभयो। यद्यपि त्यस खहरेले अर्को पार्टीबाट बगाएर ल्याएका छेस्का र घसेटाहरू बटुलबाटुल पारेरै भए पनि पार्टीलाई बचाएरै राख्नु भो। दुब्लाउँदै गएको पार्टीलाई ठूलो देखाउन विभिन्न झिँजे पार्टी जोडेर मुढो बनाउन खोज्दा तपाईंको पार्टीमा पाँच हजार केन्द्रीय सदस्य बने। दुनियाँले तपाईंको मजाक उडाए पनि निरन्तर जनयुद्धको डिस्कोर्सका विरुद्धै भए पनि तपार्इं चुनावी नदीमा कहिले वारि त कहिले पारि बसेर संसदीय चुनावको रसहीन सिकार गरिरहनुभयो। सत्य कुरो के हो भने तपाईंले र तत्कालीन एमाले नेतृत्वले मुलुकको मुड बुझेपछि दुई पार्टीबीच एकीकरणको महत्वपूर्ण जिम्मेवारी पूरा गर्नुभएकै हो। पार्टी एकीकरणका सूत्रधार र गणतन्त्रका महानायक कामरेड प्रचण्ड पार्टी एक भइसकेर र आज कार्यकारी अध्यक्ष भइसकेपछि पनि तपाईंमा जबसम्म पुरानो (पूर्वमाओवादी) गुँडभित्रका प्रायः ढाडिएका, अघोरी, अवसरवादी र चाटुकार चल्लाहरूलाई मात्र आफ्नो सहानुभूतिका पखेटाले ढाकिरहनुहुन्छ, तिनीहरूका चींचीं मात्र सुन्नुहुन्छ र तिनीहरूकै आँआँका पछि लागि चारा खोज्नपट्टि मात्र लाग्नुहुन्छ र नेकपाभित्रका पूर्वएमाले सक्षम व्यक्तिहरूका नाम सुन्नै सक्नुहुन्न र देख्नासाथ तर्सनुहुन्छ। अर्थात् तपाईंकै सपनाको नेकपाभित्र तपाईं पुरानै गुटको गुप्तयोजना र कानेखुसीका पछि दगुर्नुहुन्छ। तपाईंलाई विशाल र सतीसाल नेकपाको नेता बन्न वाधा पुर्याउने तत्व तिनै हुन् भन्ने तथ्य तपाईंले आत्मसात नगरी धरै छैन। हुन त युद्धकालमा देश कब्जा गर्न हिँडेको तपाईंको पार्टीभित्रका केही कामरेडहरू जो नेकपा बन्नुपूर्व करिब हतास, निराश र छिन्नभिन्न अवस्थामा थिए, तिनमा अझैं पनि सिंगो नेकपा कब्जा गर्ने धमिलो सपना हुन सक्छ। यहाँको महत्वकांक्षाका बिरुवालाई प्रशंसाको पानी र देवत्वकरणको युरिया हालेर हर्लक्क बढाउने प्रयास हुन सक्छ। त्यसलाई विश्वास गरी हिँड्न खोज्नुभयो भने इतिहासमा तपाईंले प्राप्त गरेको दोस्रो ठूलो अवसर गुम्न सक्ने भय पनि त्यत्तिकै छ। कामरेड प्रचण्डका अगाडि आएको यो सिंगो नेकपाको नेतृत्व गर्ने जुन अवसर छ, त्यति सहज र सरल छैन। पार्टीभित्रका ससाना गुटउपगुटभित्रका कानेखुसीबाट जोरजाम पारेर मिलाएको गणितले आम जनताको जमिनी भावना वा साहित्यलाई समेट्न सक्दैन। पूर्वएमाले समूहमा रहेका ठूलो संख्याका र पूर्वमाओवादी समूहमा रहेका सीमित संख्याका इमानदार र सक्षमलाई पाखा र उछिट्टिएर काजमा आएका ठेटनाहरूलाई काखा गरिरहनुहुन्छ, तबसम्म तपाईंप्रति सकल नेकपा गणको विश्वास अंकुरित हुन असम्भव छ। यसका लागि अब तपाईंले पार्टीभित्र सक्षम व्यक्तिले अवसर पाउने कुरालाई मानक बनाई यसलाई सिस्टमकै रूपमा स्थापित गर्ने अभियान चाल्नुपर्छ। नेकपाभित्रका सक्षम, लोकप्रिय र प्रतिभाशाली व्यक्तित्वहरूले विभिन्न ठाउँ र भूगोलमा समेत अवसर पाउने वातावरण निर्माण गर्नैपर्छ। रत्नाकर कालान्तरमा वाल्मीकि बने। कामरेड प्रचण्ड रत्नाकर हुनुहुन्न, गणतन्त्र ल्याउने कम्पनीको आधाआधी हिस्सेदार र लोकतान्त्रिक गणतन्त्रको हीरा (हिरो) पनि हो। तपाईंलाई अवश्य थाहा छ हीराको त्यति राम्रो रिसेल भ्यालु (पुनर्बिक्री मूल्य) हुँदैन। अतः जुन कोर्स र न्यारेटिभ साथ जनयुद्ध सुरु गरियो, जुन सपना दिएर तमाम निदाएका जनतालाई जगाई विद्रोहमा सहभागी गराइयो, त्यस तप्काका अधिकांश व्यक्तिका व्यथा, पीडा, वेदना र कष्ट ज्युँका त्युँ छन्। उनीहरू आटो, पिठो, शिक्षा, स्वास्थ्य, रोजगार, शान्ति सुव्यवस्था र छिटोछरितो सेवा चाहन्छन्, उनीहरू अघाएको साँझ र सुन्दर बिहान देख्न र भोग्न चाहन्छन् अर्थात् उनीहरू मीठो वर्तमान चाहन्छन्। तर जबसम्म तपाईंहरू उनीहरूलाई दलाल, पुँजीवाद, क्रान्ति, जनयुद्ध, आन्दोलनका हाडेओखरजस्ता फोर्नै नसक्ने शब्दका इतिहास मात्र पिलाइरहनुहुन्छ, आफैंहरू सुखसयल ऐश्वर्य र भोगविलासको अमरावतीमा झुल्नुहुन्छ अनि उनीहरू दुःख, पीडा र कष्टको कुम्भीपाकमा डुबेको टुलुटुलु हेर्नुहुन्छ र तपाईंहरूको कथनी र करणीको गणित नराम्ररी बिग्रनेछ। आशा एवं विश्वास गरौं चितवनको दिव्यनगरबाट उठेको लाल छवियुक्त छविलालको दिव्य छवि पुष्पवत् फक्रँदै जुन प्रचण्ड वेगमा उर्लंदै अन्तर्राष्ट्रिय जगत्सम्म हलचल मच्चायो, त्यो पुनर्मुसिको भवः भने झैं साँघुरिँदै पुनः उहिल्यैको लालिमाहीन छविलाल नबनोस्। यसका लागि चुलाचौका, चम्चा, परिवार, सँधियार, (घर)बेटी, बुहारी, चेली र चाटुकारका चपेटाका साथै पुराना गुँडको गन्धबाट माथि उठ्ने चुनौती मोल्न सक्षम हुनुहोस् र फराकिलो सोच लिई धरातलीय यथार्थअनुरूप भावनात्मक नेतृत्व गर्ने बानी, आदत र व्यवहार वृद्धिमा आफैं सक्षम हुनुहोस्!"
सुदूरपश्चिमका पर्यटकीय गन्तव्यको प्रचारका लागि मैत्रीपूर्ण फुटसल,धनगढी : सुदूरपश्चिमका पत्रकारबीच धनगढीमा भएको फुटसलमा टीम खप्तड विजयी भएको छ । आसन्न नेपाल पर्यटन भ्रमण वर्ष २०२० को प्रचारप्रसारको उद्देश्य सहित धनगढीका पत्रकारले सोमबार पर्यटकीयस्थल खप्तड र शुक्लाफाँटाका नाममा दुई टीम बनाएर फुटसल खेलेका थिए। मैत्रीपूर्ण खेलमा टीम खप्तडले शुक्लाफाँटालाई ११ गोल अन्तरले हरायो । टीम खप्तडका महेन्द्र बम एक्लैले ८ गोल गरे । धनगढीको माया मेट्रो अस्पतालले प्रायोजन गरेको मैत्रीपूर्ण फुटसलको उद्देश्य सुदूरपश्चिमका पर्यटकीय क्षेत्रको प्रचार रहेको माया मेट्रो अस्पतालका अध्यक्ष धिरेन्द्र साउदले बताए । उनी नेपाल क्रिकेट संघका पूर्व केन्द्रीय सदस्य हुन्। खप्तड र शुक्लाफाँटा सुदूरपश्चिमका मुख्य पर्यटकीय गन्तव्य हुन् । यी दुईबाहेक पनि सुदूरपश्चिममा थुप्रै पर्यटकीय गन्तव्य रहेकाले तीनको प्रचारका लागि प्रतियोगिताको आयोजना गरिएको विजेता टीमका कप्तान पत्रकार दिलबहादुर छत्यालले बताए। स्वाथ्यका लागि फुटसल महत्वपूर्ण रहेकाले बालबालिकालाई निशुल्क खेल्न दिने गरेको डल्लुज फुटसलका सञ्चालक उमेश विक्रम शाहले बताए।
पोखरा प्रिमियर लिग क्रिकेट : चितवन उपाधि नजिक,"पोखरा : चितवन राइनोज दोस्रो संस्करणको पोखरा प्रिमियर लिग (पीपीएल) टीट्वान्टी क्रिकेटको उपाधि नजिक फाइनलमा प्रवेश गरेको छ । पहिलो संस्करणको उपविजेता पारस खड्काको कप्तानीमा रहेको चितवन पोखरामा जारी पीपीएल क्रिकेट प्रतियोगिताअन्र्तगत मंगलबार ज्ञानेन्द्र मल्लको कप्तानीमा रहेको काठमाडौं गोल्डेन्सलाई ६० रनले पराजित गर्दै फाइनलमा प्रवेश गरेको हो । चितवन ५ खेलमा जित निकाल्दै १० अंक जोडेको छ । पहिलो ब्याटिङ गर्दै चितवनले १ सय ६७ रन बनाएको हो । १ सय ६८ रनको लक्ष्य पछ्याएको काठमाडौंले २० ओभरमा ९ विकेट गुमाएर १ सय ७ रनमा समेटियो । काठमाडौंका कप्तान ज्ञानेन्द्र मल्लले सर्वाधिक ३९ बलमा ४० रन बनाए । पवन सर्राफले १९ बलमा २७ रन र पृथु बास्कोटाले २३ बलमा १८ रन जोड्नु बाहेक अन्य ब्याट्सम्यानले दोहोरो अंक पनि जोड्न सकेनन् । चितवनका सन्नी पटेलले ४ ओभरमा १९ रन दिएर ३ विकेट लिए । रोहन मुस्ताफाले ४ ओभरमा १२ रन दिएर २ विकेट हात पारे । करण केसी, भुवन कार्की, रामनरेश गिरी र कप्तान पारस खड्काले समान ११ विकेट लिए । टस हारेर पहिले ब्याटिङ गरेको चितवनदे २० ओभरमा ४० विकेट गुमाएर १ सय ६७ रन बनाउने क्रममा बाबर हायत र रोहन मुस्ताफाले अर्धशतकीय इनिङ्स खेल्दै आफ्नो टिमका लागि ठूलो स्कोर खडा गरे । बाबरले ४७ बलमा ७० रनको योगदान दिए । उनले ६ छक्का र ३ चौका प्रहार गरेका थिए । यस्तै प्लेयर अफ दि म्याच मुस्ताफाले ५२ बलमा ५९ रनको अर्धशतकीय इनिङ्स खेल्दै अविजित रहेका थिए । आरिफ शेख र सन्नी पटेलले समान १५१५ रन बनाए । काठमाडौंका सुशान भरी, अमर सिंह रौटेला र बसन्त रेग्मीले समान ११ विकेट लिए । जित संगै चितवन फाइनलमा प्रवेश गरेको छ भने काठमाडौं यो हार संगै ५ खेलमा २ खेलमा मात्र जित निकाल्दै ४ अंक जोडेको छ । हारपछि काठमाडौंको प्ले अफको सम्भावना कायम रहेपनि बुधबार हुने विराटनगर टाइटन्स र बुटबल ब्लास्टर्स बीचको खेलको नतिजाले तय गर्ने छ । बुटवलको ४ खेलमा ३ खेल जित्दै ६ अंक छ । विराटनगर ४ खेलमा १ खेल मात्र जितेर २ अंक रहेको छ।"
मनाङ र थ्रीस्टारको कठिन जित,"काठमाडौं : साबिक विजेता मनाङ मस्र्याङ्दी क्लब र ललितपुरको थ्रीस्टार क्लबले सहिद स्मारक ए डिभिजन लिगमा कठिन जित हात पारेका छन्। दशरथ रंगशालामा आइतबार भएको पहिलो खेलमा मनाङले विभागीय टोली त्रिभुवन आर्मी क्लबलाई १० गोलले हरायो। लिगमा मनाङको यो लगातार दोस्रो जित हो। अर्को खेलमा थ्रीस्टारले विभागीय टोली नेपाल पुलिस क्लबलाई १० गोलले नै स्तब्ध बनायो। मनाङको जितमा दयानन्द सिंह नायक बने। दयानन्दले दोस्रो हाफको इन्जुरी समयमा रिवाउन्ड बलमा निर्णायक गोल गरेका थिए। विमल रानाको पहिलो प्रहार आर्मीका गोलरक्षक विकेश कुथूले फर्काएको बललाई दयानन्दले सोझै जाली चुमाएका थिए। त्यसलगत्तै आर्मीका सुमन अर्यालले चतुर शैलीमा हातले गोल गरेपछि दोहोरो पहेँलो (रातो) कार्ड पाउँदै मैदान छाडेका थिए। आर्मीले खेलको सुरुआतदेखि नै लगातार गोलको मौका बनाएको थियो। भरत खवास, नवयुग श्रेष्ठ, जर्ज प्रिन्स कार्की लगातार चुकेका थिए। आर्मीको प्रयासमा मनाङका गोलरक्षक बाधक बनेका थिए। मनाङले पनि पहिलो हाफमा केही राम्रा अवसर गुमाएको थियो। इन्जुरी समयमा सम्हालिन नसकेको आर्मी अन्ततः हार खेप्न बाध्य बन्यो। मनाङले आफ्नो पहिलो खेलमा अर्काे विभागीय टोली एपीएफ क्लबलाई २० गोलले हराएको थियो। आर्मीको यो पहिलो हार हो। आर्मीले पहिलो खेलमा फ्रेन्ड्स क्लबलाई २१ गोलले हराएको थियो। आर्मीको प्रहारलाई निस्तेज तुल्याएका मनाङका गोलरक्षक दीप कार्की म्यान अफ दी म्याच भए। उनले १० हजार रुपैयाँ पुरस्कार पाए। जितसँगै मनाङ शीर्ष स्थानमा उक्लिएको छ। मनाङले ६ अंक बनाएको छ। आर्मीको तीन अंक छ। यसैगरी थ्रीस्टारको जितमा सुशील राईले निर्णायक गोल गरे। सुशीलले सुशन श्रेष्ठको पासमा पोस्ट नजिकबाट वान टच गोल गरेका थिए। मोरङ लेटाङका सुशीलको लिगमा यो डेब्यु गोल हो। दशरथ रंगशालामा लिगकै पहिलो गोल गरेका सुशील म्यान अफ दी म्याच भए। उनले १० हजार रुपैयाँ पुरस्कार पनि पाए। २३ वर्षीय राई दुई वर्षअघि थ्रीस्टारमा अनुबन्ध भएका थिए। खेलपछि सुशीलले पुलिसजस्तो बलियो टोलीलाई हराउँदा खुसी लागेको बताए। मेरो गोलले थ्रीस्टारलाई जिताउन पाउँदा खुसी छु। आजको यस गोललाई बिर्सन सक्दिनँ, सुशीलले भने। थ्रीस्टारको तुलनामा सुधारिएको प्रदर्शन गरेको पुलिसको फिनिसिङ लाइन भने बिर्सनलायक बन्यो। पुलिसले लगातार गोल गर्ने अवसर बनाए पनि सफल हुन सकेन। जितसँगै थ्रीस्टारले दुई खेलबाट चार अंक बनाएको छ। पहिलो खेलमा थ्रीस्टार जाउलाखेल युथ क्लबसँग गोलरहित बराबरीमा रोकिएको थियो। पुलिसको एक अंक छ। यसअघि पहिलो खेलमा पुलिस हिमालयन शेर्पा क्लबसँग गोलरहित बराबरीमा रोकिएको थियो।"

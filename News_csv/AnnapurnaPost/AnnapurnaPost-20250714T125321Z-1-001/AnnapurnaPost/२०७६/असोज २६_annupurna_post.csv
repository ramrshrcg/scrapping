शीर्षक,विवरण
छिमेकी किन्न र बदल्न सकिन्न,"३० वर्षमा ७० करोड मानिसलाई गरिबीबाट निकाल्ने देश चीनबाट हामीले धेरै सिक्न बाँकी छ नेपाल र चीनबीचको इतिहास मौलिक मात्र होइन, ऐतिहासिक र अनन्त लामो छ। सन् ६४५ तिर इस्लामिक सैनिकले इरान कब्जा गरी उत्तरपूर्व अगाडि बढी तत्कालीन रेसममार्गको केन्द्र होतान कब्जा गर्यो। त्यसभन्दा केही समय अगाडिबाटै अरबको बाटो अवरुद्ध गरिसकेको थियो। त्यस समय चीनमा थाङ वंशको शासन थियो। सो वंश सन् ६१८ बाट प्रारम्भ भएको हो। सम्राट् ताइ जाङको शासन स्थापित हुँदासम्म चीन शक्तिशाली भइसकेको थियो। यही समयमा चीनले बारुदको आविष्कार गरेको हो। यसको व्यापार भारत, अरब हुँदै रेसममार्गमार्फत युरोप पुग्यो। ठीक यही समयमा नेपाल र चीनका बीचमा गतिलो सम्बन्ध स्थापना भएको हो। नेपाल त्यसताका उदाउँदो अवस्थामा थियो। मगधका मौखरीले गरेको आक्रमणलाई अंशुवर्माले प्रतिरोध गरी पराजित गरेर नेपालको आफ्नै पात्रो सञ्चालनमा ल्याएका थिए। तर उनको मृत्युपछि जिष्णु गुप्ता नामका अभिर सामन्तले राज्यमा अधीन जमाए। उदयदेवलाई सत्ताच्युत गरे। उदयदेव र उनका छोरा नरेन्द्रदेवसहित भागेर ल्हासा शरणका लागि गए। तिब्बतमा सोङस्तान ग्याम्पोले १२ वटा कमजोर रजौटालाई एकीकरण गरी भर्खरव टुंबो अधिराज्य निर्माण गरेका थिए। उनको सम्बन्ध चीनसँग राम्रो थियो। सम्राट् ताइ जाङको कोरिया जितको अभियानपछि सोङस्तानले उपहारसमेत पठाई अभिवादन गरे। चीन, दक्षिण एसिया र मध्य एसियाको मिलनविन्दुका रूपमा रहेको होतान स्लामिक सैनिकले कब्जा गरे, तब सम्राट्ले दक्षिण एसियाबाट रेसममार्गको विकल्प खोज्न सैनिक प्रमुख वाङ सुयानलाई ल्हासा हुँदै नेपाल पठाए। तर, जिष्णु गुप्तले उनको प्रतिनिधिमण्डललाई नेपाल छिर्न दिएनन्। कारण तिब्बतले उदयदेव र उनका छोरा नरेन्द्रदेवलाई शरण दिएको थियो। प्रसिद्ध साहित्यकार तथा दार्शनिक लियो टोल्स्टोयले लेखेका छन्, इतिहासको निर्माण गर्ने गति शक्ति कसैले थाहै नपाई आफ्नो काम गरिरहेका हुन्छन्। यस्तै एउटा घटना नेपालको इतिहासमा पनि भएको थियो। वाङको प्रतिनिधिमण्डललाई नेपाल छिर्न रोकेकाले तिब्बतका राजाले नरेन्द्रदेवलाई राज्य प्राप्त गर्न सहयोग गरे र उनी नेपालमा राजा भए। यसपछि वाङ पुनः ३६ जनाको प्रतिनिधिमण्डल लिई केरुङ हुँदै नेपाल आए। ऋणको पासो पर्छ नेपाल बेल्ट एन्ड रोडको पहलमा पस्यो भने भन्ने हल्ला चलाएर नेपालको विकासलाई प्रभावित पार्न खोज्नेलाई पूर्णतः बेवास्ता गरेर सरकार अगाडि बढ्नुपर्छ। केरुङबाट चिनियाँ यात्री नेपाल प्रवेश गरेको यो पहिलो घटना हो। चिनियाँ विद्वान्हरू फा सियान र सुयन जाङ दुवै पामिर हुँदै अफगानिस्तान र कश्मीर हुँदै लुम्बिनी आएका हुन्, पछि मात्र काठमाडौं आए। वाङको प्रतिनिधिमण्डल नेपालमा नौ महिना बस्यो। जब पाटलीपुत्र गयो, तिरहुतमा उनीहरूलाई मगधको एक बागी सेनापतिले समात्यो र क्रूर व्यवहार गर्यो। तीनजनालाई मार्यो र अरूलाई थुन्यो। वाङ भागेर नेपाल आउन सफल भए। मगधका सम्राट् हर्षवर्धनको मृत्यु भइसकेको थियो। त्यसैले यो घटना भएको थियो। चिनियाँ सम्राट्को अनुरोधमा नेपालका राजा नरेन्द्रदेवले सात हजार घोडासबार सैनिक ती थुनुवालाई मुक्त गर्न पठाएका थिए भनी ऋषिकेश शाह र बाबुराम आचार्यले पनि लेखेका छन्। नेपालले त्यस समय यो काम गरेर देखायो। ताङ वंशावलीमा वाङले सम्राट्समक्ष प्रस्तुत गरेको क्रोनिकल यतिखेर पनि छ, जसले त्यसबेलाको नेपाल सम्पन्न थियो भनी बताउँछ। यो घटना थियो सन् ६४८ को। यसको तीन वर्षपछि सन् ६५१ मा नरेन्द्रदेवका जेठो छोरा सक्नन्ददेव चीन गए। ताङ वंशावलीअनुसार उनको भव्य स्वागत गरिएको थियो। नेपाललाई भरोसायुक्त मित्र भनिएको पाइन्छ। नेपाल र चीनको इतिहासको यो छोटो विवरणले धेरै कुरा भन्छ। बेलायतसँग नेपालको सम्बन्ध पछि बन्यो, तर बेलायतको आधिकारिक राज्य इतिहास १०६६ बाट सुरु हुन्छ, जब नर्मेन्डीका ड्युक विल्लियमले बेलायत कब्जा गरे। अमेरिका देश बन्दा त नेपालका पाटन र हनुमानढोका दरबार बनिसकेका थिए। नेपाल चीन सम्बन्ध यी देशभन्दा पुरानो छ। मगध चीनसँग सम्बन्ध गहिरो बनाउन चाहन्थ्यो। त्यसैले उसले सम्पर्कका लागि नेपाललाई भनेको थियो भनिन्छ तर सम्राट् हर्षवर्धनको मृत्यु भएकाले हुन सकेन। नेपाल र चीनका बीचमा राजकीय सम्बन्धको इतिहास कम्तीमा १४०० वर्ष पुरानो छ। सन् ६५० पछाडि नेपाल भएर रेसममार्गको एउटा शाखा काठमाडौं हुँदै काबुल भएर इरान पुग्थ्यो। राष्ट्रपति सी चिनफिङले भनेजस्तै हिमाल वारपारको व्यापारको इतिहास पनि कम्तीमा १४०० वर्ष पुरानो छ। प्रोजोलस्की नामका एकजना इतिहासकारले लेखेका छन् एकजना काठमाडौं हुँदै ल्हासा व्यापार गर्ने भारतीय व्यापारीको बहिखाता हेर्दा, त्यसबेला हिमाल वारपार १४८ वस्तुहरूको व्यापार हुने गथ्र्यो। यो इतिहास नेपालका दुष्ट शासक राणाहरूको उदयपछि नामेट भयो। बेलायती उपनिवेशको चाकरी मात्र गरेर नेपालचीन सम्बन्धको इतिहासलाई पूर्णरूपले बिर्सिए। छिङ वंशका पालामा तिब्बतमा दलाई लामाहरूको दग्ध स्थापित भयो। तिब्बत चीनको संरक्षित राज्य थियो। ताङ वंशपछि सधैं चिनियाँ सम्राट्का दरबारको संरक्षण र अधीनमा तिब्बतको प्रशासन चल्यो र युवान वंशका पालामा पहिलोपटक जेड मोहोरसहित पाक्बा भनिने व्यक्तिलाई तिब्बतमा सम्राट्का प्रतिनिधि नियुक्त गरियो। त्यसपछि शाक्यबुद्ध धर्म समूहका पन्चेन लामाहरू प्रतिनिधि तोकिए। गेलुग र शाक्य समूहका बीचमा द्वन्द्व भयो। केही समय दुवै भएको संयन्त्र गठन भयो। पछि गेलुग समूहका दलाई लामाको प्रतिनिधित्व स्थापित भयो। छिङ वंश कमजोर भएपछि दलाई लामाले केन्द्रका विरुद्ध बगाबत गर्न थाल्यो। यसपछि यिनीहरूले नेपालबाट जाने प्रतिनिधिलाई लुट्ने र मार्ने गर्न थाले। नेपाल र चीनबीचको सम्पर्क टुट्यो यसरी टुट्यो। समुद्रबाट जान हिन्दुले समुद्र नाघ्नु हुन्न भन्ने विश्वासले दिएन। चियाङ काइ सेकको सरकार हुँदा दुइटा प्रतिनिधिमण्डल नेपाल आए तर दुवैमा ब्रिटिस सरकारका प्रतिनिधि सामेल थिए। चीनको यो सरकार पश्चिमी शक्तिको कठपुतली मात्र थियो। चीन आफैं अफिम युद्ध, पश्चिमका आठवटा देशको आक्रमण र उनीहरूको लुटको सिकार भएको थियो। त्यसकारण पनि नेपाल र चीनको सम्बन्ध पातलो भयो। त्यसमा पनि छिङ सम्राट्ले सन् १८१४ मा त्यसताकाको उपनिवेशवादविरोधी नेपालले ब्रिटिस आक्रमणविरुद्ध सहयोग माग्दा अपमानपूर्वक इन्कार गर्यो। यी सबै कारणले विलिन भएको नेपालचीन सम्बन्ध जनगणतन्त्र चीनको स्थापनापछि पुनः मौलायो। तत्कालीन चिनियाँ प्रधानमन्त्री चाउ एन लाईको भ्रमण नेपालको स्वतन्त्रता जोगाउन कति महत्वपूर्ण थियो भन्ने कुरा त बीपी कोइरालाको आत्मवृत्तान्तले बताएकै छ। चीनले नेपालको स्वतन्त्रता र सार्वभौमिकतामाथि कहिल्यै पनि दबाब हालेन। उसले नेपाललाई सानो पनि देखेन। उसले सधैं नेपाललाई सहयोग गर्यो। चीनले नेपालमा प्रवाभ निर्माण गर्दै छ भनेर अलाप गर्नेहरूलाई नेपालका प्रजातन्त्रका नायक र कांग्रेस पार्टीका जन्मदाता महानायक बीपीको चाउ एन लाईसँगको कुराकानी उनको आत्मवृत्तान्तमा पढ्न अनुरोध गर्छु। नेपालको विकास चीनको सरोकार रहँदै आएको कुरा त चीन आफैं गरिब हुँदा पनि बनाइदिएका बाँसबारी जुत्ता कारखाना, भृकुटी कागज कारखाना, ट्रलीबस, रिङरोड, बुटवल धागो उद्योग, हेटौंडा कपडा उद्योग आदिले देखाएकै छ। कहाँ छ्न ती आज ? चीन नेपालमा प्रभाव पार्न कहिल्यै सक्रिय छैन। बरु नेपालको राजनीतिमा एउटा यस्तो तत्व सधैं खेलिरहेको छ, जसले चीनलाई भारतविरोधी देखाउँछ, चीनले नेपालमा कम्युनिस्ट प्रभाव निर्माण गरेको प्रचार गर्छ र परोक्षरूपमा नेपाललाई चीनविरोधी शक्तिको टुँडिखेल बनाउन मद्दत गर्छ। नेपालको विकासमा चीनको अपार सहयोगको सम्भावना छ। आर्थिक विकासको बाटो नहिँडेसम्म कुनै पनि देशले राजनीतिक स्थायित्व प्राप्त गर्न सक्दैन। यो सर्वमान्य सत्य हो। चीन विश्वको एउटा आर्थिक शक्ति होला, अहिले। यसको अस्तित्व अस्वीकार गर्न सक्ने ताकत यतिखेरको विश्वमा छैन। र, त्यो चीन नेपालको ऐतिहासिक मित्र हो। त्यो हामीलाई १४०० वर्षअगाडि नै कागज बनाउन सिकाउने मित्र हो। यसको सहयोग लिनु हाम्रो अवसर हो र हाम्रो अधिकार पनि हो। तर विगत तीन दशकको नवउदारवादले त्यो सम्भावना खाइदियो। यसको बाटोमा हिँडेर हामी पतनको बाटोमा यहाँ आइपुगेका छौं र चीन समाजवादी खुला बजारको बाटोबाट संसारको पहिलो आर्थिक शक्ति बन्ने अवस्थामा पुगेको छ। सन् १९६५ को शान्ति तथा मैत्री सन्धिका आधारमा संस्थापित भएको नेपाल चीन सबन्ध अहिले बेल्ट एन्ड रोड संरचना समझदारीपत्र, पारवहन तथा यातायात सन्धि र त्यसका अनुबन्धलगायतका सबै आर्थिक कारोबार र व्यापारसम्बन्धी संयन्त्र पूरा गरी कूटनीतिक तथा व्यापारिक सम्बन्धको एउटा नयाँ युगमा प्रवेश गरेको छ र चीनमा यतिखेर सी चिनफिङजस्तो शालीन, बौद्धिक, अनुभवी र अन्तर्राष्ट्रियवादी राष्ट्रपति भएको समयमा नेपालले विकासका लागि चाहिने सहयोग प्राप्तिका लागि उफ्रिएर सहकार्यमा लाग्नुपर्ने अवस्था छ। सी चिनफिङ चिनियाँ सरकारको नेतृत्व गर्ने सामान्य राष्ट्रपति मात्र होइनन्। उनी एक्काईसौं शताब्दीका आर्थिक विकास र विश्व अर्थतन्त्रका एक विचारक र अभियन्ता पनि हुन्। उनले विश्वलाई आर्थिक विकासको एउटा नयाँ दर्शन, पद्धति र ढाँचा दिएका छन्, त्यसलाई रेसममार्ग आर्थिक पाटो र एक्काईसौं शताब्दीको सामुद्रिक रेसममार्ग पहल भनिन्छ। उनी भन्छन् अन्तर्राष्ट्रिय कूटनीति र आर्थिक सहकार्यमा शून्यलाभको सिद्धान्त लाई स्थान हुँदैन। साझा भविष्यसहितको विश्व समुदायको निर्माण नै समकालीन विकासको गन्तव्य हो। यो सिद्धान्तले संसारका सबै गरिब जनता र समाजलाई आशा जगाएको छ। तर कसैले यसलाई आफ्नो प्रभुत्व समाप्त हुने डरले विरोध गरिरहेका छन्। नेपालमा पनि बोलीको टुंगो नभएका केही मानिस झीनो विरोध गर्दै छन्। तर अबको युग एसियाको हो भन्ने उनले बुझ्नुपर्छ। लामो समयपछि चीनका राष्ट्रपतिको नेपाल भ्रमण भएको छ। यो क्षण प्रत्येक नेपालीको गौरवको क्षण हो। उनले भनेका छन्, नेपाल आउँदा कुनै नौलो ठाउँमा गएको जस्तो अनुभूति भएको छैन। नेपालमा पुराना मित्रहरू छन्। उनले भनेका छन् अब नेपाल र चीनले हिमालवारिपारिको आर्थिक सहकार्यमा जोड दिनुपर्छ। हिमाल नेपाल र चीनको सभ्यता र संस्कृतिलाई जोड्ने पुल हो। त्यसैले हिमाल वारिपारिको आर्थिक सहकार्य भनेको दुई देश, दुई सभ्यता र संस्कृतिलाई जोड्ने र समृद्ध बनाउने आर्थिक सहकार्य हो, कसैको भाग खोस्ने वा कसैलाई विस्थापित गर्ने खेल होइन। यो दुई परिवारका सदस्यजस्ता छिमेकीको सहकार्य हो। राष्ट्रपति सी नेपालप्रति जानकार त छँदै छन्, उनलाई नेपालको भूराजनीतिक यथार्थको पनि गहिरो ज्ञान छ। त्यसैले उनी नेपाललाई समस्या पार्न होइन, नेपाललाई कठिनाइबाट निकाल्ने मान्यताबाट प्रेरित छन् भन्ने कुरा नेपाल आउनुअघि नै आफ्नो लेखमार्फत बताइसकेका छन्। चीन र दक्षिण एसियाको समृद्धि आपसमा अन्तर्निहित छन्। त्यसैले चीन र दक्षिण एसियाको कनेक्टिभिटी अपरिहार्य छ। हिमालवारिपारिको सहकार्य भनेको चीन र दक्षिण एसिया जोड्ने सुखको साँघु हो। नेपालको भविष्य यसमै छ। एक दिन चीन बंगालको खाडी हुँदै बाहिर जाने र भारत सिन्जियाङ हुँदै मध्यएसिया र युरोप जाने दिन आउने छन्। दुवै नेपाल भएर जाने छन्। हाम्रो भविष्य भनेको यही हो। यो कसको चाहना होइन ? कसैले यसको विरोध गर्छ भने त्यो नेपालको माटोबाट बनेको मानिस होइन। बेल्ट एन्ड रोडको पहलमा सी चिनफिङले विश्वका गरिब जनतालाई दिएको एउटा सुखद जीवनको आशाको कोसेली हो। यो साम्राज्यवादको खोजी होइन। एसियायी सभ्यता र संस्कृतिमा उपनिवेशको खोजी गर्ने मान्यता छैन। त्यसैले ऋणको पासो पर्छ नेपाल बेल्ट एन्ड रोडको पहलमा पस्यो भने भन्ने हल्ला चलाएर नेपालको विकासलाई प्रभावित पार्न चाहनेका कुरालाई सरकारले पूर्णतः बेवास्ता गरेर अगाडि बढ्नुपर्छ। सन् २०१७ मा देउवा सरकार हुँदा भएको नेपालचीनबीचको बेल्ट एन्ड रोड को समझदारी पत्रमा केही महत्वपूर्ण सर्तहरू छन्। यस संरचनाअन्तर्गतका सहकार्यमा (१) वित्तीय लगानी, (२) वस्तु र स्रोत, (३) वातावरण र (४) श्रमलाई आधार मानेर परियोजना तय हुन्छन्। यसमा ऋण र पासोको सन्दर्भ छैन। श्रीलंका चीनको ऋणको पासोमा पस्यो भन्ने गफाडीहरूले श्रीलंकामा चीनको लगानी जम्मा ६५ मात्र छ बुझ्न आवश्यक छ। ४६ प्रतिशत ऋण जापान, एसियाली विकास बैंक, विश्व बैंक, भारतको छ। श्रीलंका ऋणको यस पासोबाट निस्कन चीनसँग सहकार्य गरिरहेको छ। राष्ट्रपति सी चिनफिङ गरिबलाई माया गर्ने नेता हुन्। उनी वालस्ट्रिटजस्ता संस्थाको चन्दाबाट गफका भरमा चुनाव लडेर रातारात नेता भएका मानिस होइनन्। उनको लोकतन्त्रमा ४० प्रतिशत अपराधीहरू निर्वाचन जितेर आएका छैनन्। उनीहरू काम गर्छन्। ३० वर्षमा ७० करोड मानिसलाई गरिबीबाट निकाल्ने देश हो चीन। उसका यी अनुभवबाट हामीले सिक्नुपर्छ। उनी नेपालका मित्र हुन्। उनी त्यस्ता राष्ट्रपति हुन्, जसले नेपाललाई उनको जमिनबाट समुद्र पुग्ने हक दिएका छन्, तर निगाहमा होइन त्यो अधिकार नेपालको अन्तर्राष्ट्रिय कानुनअन्तर्गत सन् १९८२ को सामुद्रिक महासन्धिअनुरूप सन्धिमा प्रस्ट भाषामा यो लेखिएको छ। उनी भन्छन् पैसा दिएर छिमेकी किन्न पनि सकिन्न र छिमेकी बदल्न पनि सकिन्न। उनले कम्युनिस्ट पार्टीको उन्नाईसौं महाधिवेशनमा भनेका छन् चीनले कहिल्यै प्रभुत्व खोज्ने छैन। टाढाका मित्रभन्दा छिमेकी नजिकको हुन्छ। मर्दा लास बोक्ने पनि यही हो। डाँका लाग्दा सहयोग गर्ने पनि यही हो। विवाहमा जग्गे बनाउने पनि यही हो। राष्ट्रपति सीलाई स्वागत छ।"
चिनियाँ सहयोग अपेक्षा र यथार्थ,"हामीले राष्ट्रिय स्वार्थलाई केन्द्रमा राखेर शक्ति राष्ट्रसँगको सम्बन्ध विकास गर्नुपर्छ ताकि नेपाल चीन वा भारततर्फ ढल्कियो भन्ने सन्देश बाहिर नजाओस् चिनियाँ राष्ट्रपति सी चिनफिङको भ्रमण नेपालका लागि दुर्लभ अवसर हो। यस्तो उच्चस्तरीय भ्रमण २३ वर्षको अन्तरालमा भएको छ। पछिल्लो दुई दशकमा चीनले भौतिक पूर्वाधारको विकासमार्फत आर्थिक विकासमा छलाङ मारेको छ। विश्वको दोस्रो ठूलो अर्थतन्त्र चीनको विकासको स्पिल ओभर छिमेकीको हिसाबले नेपालले प्राप्त गर्नुपर्ने हो। तर, अहिलेसम्म दक्षिण एसियाली मुलुकमध्ये चीनको सहयोग र लगानी नेपालमा कम देखिन्छ। राष्ट्रपति सी चिनफिङको भ्रमणले नेपाल र चीनबीचको मित्रवत् सम्बन्ध थप सुदृढ गर्न तथा नेपालको विकासमा चिनियाँ सहयोग परिचालनमा फलदायी हुने अपेक्षा गरिएको छ। चिनियाँ सहयोग संस्थागत क्षमता विकासका लागि र संस्थागत स्मरण कायम हुने गरी आउनुपर्छ। विकास सहयोगका सवालमा होटलमेकानिजम् शैलीको सहयोगबाट हामीले लाभ लिन सक्दैनौं। उदाहरणका लागि चिनियाँ सहयोगका ट्रली बसलाई लिऔं। ट्रली बस सहरी परिवहनको उपयुक्त माध्यम हो। हामीले ट्रली बस चिनियाँ सहयोगमा निर्माण त गर्यौं तर त्यसको प्रविधि र त्यसलाई सञ्चालन गर्ने ज्ञानको हस्तान्तरण नहुँदा यो दिगो हुन सकेन। त्यसकारण हामीले सहयोगसँगै त्यसको ज्ञान र प्रविधिलाई पनि भित्याउन जरुरी छ। अन्यथा सहयोगमा उपभोग गर्ने तर त्यसलाई आफैंले सञ्चालन गर्न, त्यसको दिगोपनाका लागि कुनै संस्थागत स्मरण नहुने अवस्था हुन्छ। चीनसँग हामीले रणनीतिक सहयोग प्राप्त गर्नुपर्छ। हामीले भोगेको अहिलेको सबैभन्दा ठूलो समस्या भनेको औद्योगिक पतन (डिइन्डस्ट्रियलाइजेसन) हो। चीनबाट हामीले औद्योगीकरणका क्षेत्रमा सहयोग लिन सक्छौं। चीनमा विकास गरिएका विशेष आर्थिक क्षेत्रबाट हामीले सिक्न सक्छौं। विशेष आर्थिक क्षेत्रहरूको निर्माण गरेर चीनले औद्योगिक उत्पादन र निर्यातमा विश्व कीर्तिमान कायम गरेको छ। कम्युनिस्ट मुलुक भएर पनि चीनले प्रत्यक्ष वैदेशिक लगानी आकर्षण गरेको छ। तर हामीकहाँ त कम्युनिस्ट सरकार हुँदा लगानीकर्ता झनै निरुत्साहित देखिएका छन्। चीनले विदेशी लगानी आकर्षित गर्न गरेका नीतिगत व्यवस्था के थिए, त्यसलाई हामीले पर्गेल्न जरुरी हुन्छ। यसले गर्दा चीनबाट मात्र नभएर अन्य देशबाट पनि हामीले लगानी भित्याउन सक्छौं। यसका अतिरिक्त भ्रष्टाचार निवारणमा चीनले कसरी सफलता हासिल गर्यो भन्ने पनि सिक्न जरुरी छ। हामीकहाँ संस्थागत भ्रष्टाचारका कारण लगानी भित्रन नसकेको सन्दर्भमा चीनबाट हामीले वैदेशिक लगानी आकर्षित गर्ने नीति, भ्रष्टाचार नियन्त्रणमा चालेका कदमबारे सिक्न जरुरी छ। यसका अतिरिक्त पूर्वाधार विकासमा चीनले हासिल गरेको चमत्कार पनि उदाहरणीय नै छ। हामीजस्तो पाँच खर्ब हाराहारीमा बजेट घाटा भएको, विप्रेषणले चल्ने मुलुकमा कस्तो किसिमको पूर्वाधार निर्माण गरेर विकासमा फट्को मार्न सक्छौं भनी विश्लेषण गर्न जरुरी छ। हामीले चिनियाँ सहयोगलाई लहडका परियोजनामा भन्दा आयात प्रतिस्थापन, उत्पादन विकास र रोजगार सिर्जना गरेर त्यसको दिगोपनाको सुनिश्चितता हुनुपर्यो। हुन त भोटेकोसी र खिम्ती जलविद्युत् आयोजनामा आएको प्रत्यक्ष वैदेशिक लगानीलाई विवादको विषय बनाउने गरिएको छ। तर, विद्युत् खरिद दर केही महँगो भए पनि त्यहाँबाट भित्रिएको प्रविधि र त्यसको सञ्चालन र निर्माणको सीपसमेत हस्तान्तरण हुँदा आज निजी क्षेत्रले जलविद्युत् विकासमा प्रतिस्पर्धी ढंगले अघि बढेको छ। चीन र नेपालको साझा स्वार्थमा काम गर्न र नेपालको राष्ट्रिय हितमा चीनको सहयोग परिचालन गर्न हामी निर्बाध छौं। तर, हामीले कुनै पनि देशको स्वार्थ र प्रभावमा परेर अन्य देशको अहितमा या विरुद्धमा काम गर्नु भने हुँदैन। चीनबाट ऋण या अनुदान जेसुकै लिएर पूर्वाधार विकास गरे पनि हाम्रो अर्थतन्त्रलाई ख्यालमा राखेर सोहीअनुसारका परियोजना विकास गर्नुपर्छ। अर्कोतर्फ, सत्तारुढ दलहरूले जनतामा आकांक्षा बढाएर चीनले सोहीअनुसार डेलिभर गर्न नसक्दा नेपाली जनताको चीनप्रतिको दृष्टिकोण नकारात्मक हुने काम गर्नु भएन। सत्तारुढ दलका नेताहरूले एकाध वर्षमा नै रेल आउँछ भनेर आकांक्षा जगाइदिएका छन्। यसले भोलि अन्तरदेशीय रेलमार्ग पनि मेलम्चीजस्तै हुने अवस्था नहोस्। भारतीय सहयोगमा निर्माणाधीन हुलाकी राजमार्ग तथा केही जलविद्युत् आयोजनाकै उदाहरण हेर्ने हो भने भारतले आयोजना होल्ड गर्छ भन्ने दृष्टिकोण आम नेपालीले विकास गरेका छन्। कहिलेकाहीं राजनीतिक नेतृत्वले आफ्नो राजनीतिक लाभका लागि जनतामा आशा, अपेक्षा बढाइदिँदा त्यसले अन्ततः जनस्तरबाट अर्को देशलाई हेर्ने दृष्टिकोणमा ठूलो बदलाव आउन सक्छ। यस किसिमको गल्ती दलहरूले गर्नु हुँदैन। दुई देशको सहयोगका सम्बन्धमा यथार्थ जानकारी जनतालाई दिनुपर्छ। हुन त सत्तारुढ दलले नै घोषणापत्रमा पाँच वर्षमा काठमाडौंकेरुङ रेलमार्ग निर्माण गर्ने विषय समावेश गरेको छ। जबकि यो अवधिमा विस्तृत परियोजना प्रतिवेदन (डीपीआर) समेत तयार हुने हो कि होइन भन्ने अवस्था छ। डीपीआर नभई त्यसको प्राविधिक र आर्थिक सम्भाव्यताबारे अनुमान गर्न कठिन हुन्छ। यस्तो अवस्थामा यति प्रतिशत अनुदान प्राप्त गर्ने भन्नेजस्ता कुरा गर्नु सतही हुन्छ। हामीसँग कूटनीतिक सम्बन्ध स्थापना भएका सबै देशसँग समान र समदूरीको सम्बन्ध राख्ने कुरा गर्छौं। जुन आफैंमा अव्यावहारिक र असम्भव छ। हाम्रै दुई छिमेकी चीन र भारतका आआफ्नै विशेषता छन्। यिनको विशेषताका आधारमा हाम्रो सम्बन्ध विकास भएको छ। चीन प्रजातान्त्रिक देश होइन। कम्युनिस्ट मुलुक भए पनि चरम पुँजीवादी देश हो। विश्वको १५ प्रतिशत कूल गार्हस्थ्य उत्पादन ओगटेको र उसको गतिविधिले संसारको ३० प्रतिशत कुल गार्हस्थ्य उत्पादनको विस्तारलाई असर पार्छ। चीनसँगको सम्बन्धका छुट्टै विशेषता र अन्य देशभन्दा फरक साझा स्वार्थ छन्। त्यस्तै, भारतसँग हाम्रो छुट्टै खालको सामाजिक, सांस्कृतिक र आर्थिक सम्बन्ध छन्। भारतसँग नेपालको सम्बन्ध भारत र नेपाललाई विनविन हुने गरी विकसित भएको छ। त्यसकारण हामीले चीन र नेपालबीचको साझा स्वार्थ र दुवै मुलुकलाई विन हुने गरी सम्बन्ध विकास गर्नुपर्छ। चीनले कुनकुन सुधारका कारण र कुन उपायले पछिल्लो दशकमा तीव्र विकासको वेग पक्रियो भनेर हामीले सिक्न जरुरी छ। चीनले अवलम्बन गरेका सबै उपाय हामीसँग नमिल्न सक्छन्। किनकि हामी बहुदलीय प्रजातान्त्रिक व्यवस्था अवलम्बन गरेका मुलुक हौं। यस सवालमा हाम्रा आफ्नै मूल्यमान्यता छन्। तर बजार अर्थतन्त्रको विकासका सवालमा, पूर्वाधार विकासमा हामीले चीनबाट सिक्न सक्छौं। भारतले पनि चीनबाट धेरै असल अभ्यास अनुसरण गरेको छ। चीन र भारतबीच आफ्नै साझा स्वार्थमा सम्बन्ध विकास भएको छ। वार्षिक व्यापार एक सय अर्ब अमेरिकी डलर पुगिसक्यो। पूर्वाधार विकासमा, कृषि प्रविधिमा भारतले चीनको अभ्यास अनुसरण गरेको छ। भारतीय प्रधानमन्त्री नरेन्द्र मोदीको मेक इन इन्डिया क्याम्पेनमा लगानी गर्ने धेरैजसो चिनियाँ छन्। चीनसँग हामीले भौतिक पूर्वाधारबाहेक चिनियाँ निजी लगानी भित्याउन केके सुधार गर्ने र त्यसबापत चिनियाँ निजी लगानी भित्रिने प्रत्याभूति लिनुपर्छ। अझै बृहत्तर सोच्ने हो भने चीन, नेपाल र भारतबीचका साझा स्वार्थ पूर्वाधार विकासमा त्रिदेशीय साझेदारीको स्पेससमेत देखिन्छ। चीनले नेपालमा अन्तरदेशीय रेलमार्ग विकास गर्ने भनेको पनि भारतको बजारलाई हेरेरै गर्ने हो। यो धरातलीय यथार्थबाट हामी विमुख हुन जरुरी छैन। चिनियाँ राष्ट्रपति सीको अहिलेको भ्रमण विगतको भन्दा फरक छ। पहिला चीनले आफ्नो विकासको स्वार्थबाहेक अन्तर्राष्ट्रिय राजनीतिमा कहिल्यै पनि चासो लिएको देखिएन। संयुक्त राष्ट्रसंघमा भिटो लगाउनेबाहेक चीनले अन्तर्राष्ट्रिय राजनीतिमा कहिल्यै पनि मतलब गरेको थिएन। तर, अन्तर्राष्ट्रिय राजनीतिमा क्रमशः चीनको प्रभाव र चासो देखिन थालेको छ। यसप्रति हामी सजग हुनुपर्छ। चीन र नेपालको साझा स्वार्थमा काम गर्न र नेपालको राष्ट्रिय हितमा चीनको सहयोग परिचालन गर्न हामी निर्बाध छौं। तर हामीले कुनै पनि देशको स्वार्थ र प्रभावमा परेर अन्य देशको अहितमा या विरुद्धमा काम गर्नु भने हुँदैन। किनकि मानव अधिकार, प्रजातन्त्रजस्ता मूल्यमान्यतामा हाम्रो ठूलो लगानी छ। बाह्य संसारसँगको पहुँच तथा नेपालमा गरिबी निवारण, समावेशी विकास, महामारी र रोग प्रकोपको नियन्त्रणमा हामीले पश्चिमा देशको ठूलो साथ र सहयोग प्राप्त गरेका छौं। यति हुँदाहुँदै पनि हामीले धेरै ख्याल गर्नुपर्ने भनेको शक्ति राष्ट्र र हाम्रा दुई छिमेकीसँगको सम्बन्ध नै हो। नेपालको भ्रमण गर्नुअघि चिनियाँ राष्ट्रपति भारतसँगको अनौपचारिक सम्मेलनमा सरिक भएका थिए। हरेक देशले आफ्नो प्राथमिकता र राष्ट्रिय स्वार्थका आधारमा सम्बन्ध विकास गरेका छन्। यसरी सम्बन्ध विकास गर्दा अन्य देशको विरुद्धमा साँठगाँठ नगर्नेमा उनीहरू सजग छन्। नेपाल चीनतर्फ ढल्कियो या भारततर्फ ढल्कियो भन्दा यसले राम्रो सन्देश बाहिर जाँदैन। हामीले आफ्नो राष्ट्रिय स्वार्थलाई केन्द्रबिन्दुमा राखेर शक्ति राष्ट्रसँगको सम्बन्ध विकास गर्नुपर्छ। राष्ट्रिय योजना आयोगका पूर्वउपाध्यक्ष पोखरेलसँगको कुराकानीमा आधारित।"
नत्र त्यो अवसर गुम्न सक्छ,"उत्तरी छिमेकी चीनबाट २३ वर्षपछि चिनियाँ राष्ट्रप्रमुखको भ्रमण हुनु आफैंमा ठूलो उपलब्धि हो। छिमेक भएर पनि चीनले महत्व नदिएको जस्तो अनुभूति नेपालले गरिरहेको थियो। राष्ट्रपतिमा निर्वाचित भइसकेपछि सी चिनफिङले अघिल्लो कार्यकाल र दोस्रो कार्यकाल सुरु भएयता १४ मध्ये सबैजसो छिमेकी देशहरूमा भ्रमण गरिसकेका छन्। सन् २०१३ मा सत्तामा आइसकेपछि सीले आफ्नावरिपरिका राष्ट्रहरूसँगको सम्बन्ध अघि बढाउन चाहेका थिए। राष्ट्रपतिकै सी अगुवाइमा पेरिफेरियल पोलिसी ठूलो सम्मेलन आयोजना भएको थियो। सम्मेलनमा चीनको वरिपरिका सबै देशमा रहेका चीनका राजदूतहरू र चिनियाँ विदेश मन्त्रालयबाट छिमेकी राष्ट्रहरू हेर्ने सहभागी भएका थिए। संयोग भन्नुपर्छ उक्त सम्मेलनको संयोजनमा मुख्य भूमिका निर्वाह गर्ने विदेश मन्त्रालयकी अधिकारी होउ यान्छी यतिखेर नेपालका लागि चिनियाँ राजदूतका रूपमा कार्यरत छिन्। राष्ट्रपति सीले पेरिफेरियल पोलिसी लाई प्राथमिकतामा राखे पनि नेपालले भने उनको भ्रमण गराउने अवसर चुकाइरहेको थियो। हुन त उच्चस्तरीय भ्रमणका लागि चीनबाट केही प्रयत्न नभएका होइनन्। नेपालमा राजनीतिक अस्थिरताकै कारण उक्त भ्रमण सफल हुन सकिरहेको थिएन। चीनको पेरिफेरियल पोलिसी अन्तर्गत पनि उच्चस्तरीय भ्रमण आवश्यक थियो। यसअघि चीनले जहिलेसुकै नेपाललाई दक्षिण एसियाको एउटा अंगका रूपमा हेर्दै आएको थियो। राष्ट्रपति सीको भ्रमणले नेपाललाई दक्षिण एसियाको अंगको रूपमा भन्दा पनि अलग्गै साझेदार मुलुकका रूपमा व्यवहार गर्न चाहेको प्रतीत हुन्छ। पछिल्लो समय चीनले धेरै बाह्य चुनौतीहरूको सामना गरिरहेको छ। खासगरी अमेरिकासँगको व्यापारिक सम्बन्धमा देखिएको तनाव, अमेरिकाले अघि सारेको हिन्दप्रशान्त रणनीतिजस्ता बाह्य चुनौतीका कारण चीनले आफ्ना वरपरका देशसँगको सम्बन्धलाई प्रधानता दिँदै आएको छ। नेपाल र चीनबीचको साझेदारी आर्थिक समृद्धि र विकासको दृष्टिले बलशाली हुन सक्छ। किनकि नेपालको अहिलेको आवश्यकता र चाहना भनेको दु्रुत विकास हो। त्यस्तै, चीनको नेपाल चासोबारेमा हामी सबै जानकार छौं। नेपालमा उनीहरूको चासो भनेको तिब्बतको मुद्दा हो भने नेपाल दक्षिण एसिया प्रवेश द्वार (गेटवे) हुन सक्छ भन्ने चिनियाँ बुझाइ छ। यसका अतिरिक्त, यतिखेर विश्व राजनीतिमा जुन किसिमको भूराजनीतिक बदलाव आइरहेको छ, त्यसले नेपालको भूराजनीतिक अवस्थिति अझै महत्वपूर्ण बनेको छ। चीनको बुझाइमा सात समुद्रपारिको अमेरिकाले समेत नेपालको रणनीतिक महत्व बुझेर हिन्दप्रशान्त रणनीतिमा सहभागी गराउन खोजिरहेको छ। चीनले भूअवस्थितिको महत्वलाई साथमा लिन सकेन या हामीसँग सहकार्य गरेन भने यसलाई छिमेकी शक्तिराष्ट्रले नेपाललाई महत्व नदिएको बुझिने छ। यसकारण पनि यो भ्रमण सम्भव भएको हो। उच्चस्तरीय भ्रमण नभए पनि केही समययता हामी चीनसँग ठूलाठूला सन्धि सम्झौता गर्न सफल भएका छौं। पारवहन र यातायात सम्झौता, बेल्ट एन्ड रोड इनिसिएटिभमा सहभागी हुने सम्झौता, पारवहनको प्राटोकल र ट्रान्स हिमालय मल्टिडाइमेन्सनल कनेक्टिभिटी नेटवर्कको फ्रेमवर्क पनि तयार भएको छ। यो तय भएसँगै दुवै देशले अन्तरदेशीय रेलवे दुवै देशको कार्यसूचीमा समावेश भएको छ। अब अन्तरदेशीय रेलमार्गको प्राविधिक पक्ष र लगानीको ढाँचामा छलफल भएर एउटा निष्कर्ष निस्कने अपेक्षा गर्न सकिन्छ। दुवै देशबीचको सघन भौतिक सम्पर्क सञ्जालमा दुवै देशले जोड दिने मनस्थिति देखिन्छ। यसपटक राष्ट्रपति सीको भ्रमण क्रममा रेलसम्बन्धी महत्वपूर्ण सम्झौता हुने करिब तय भएको छ। अन्तरदेशीय रेलमार्गको विस्तृत परियोजना प्रतिवेदन तयार गर्ने सम्झौतासँगै लगानीको प्रारूपका सम्बन्धमा पनि छलफल अघि बढ्ने आशा गर्न सकिन्छ। लगानीको मोटामोटी प्रारूप तयार भयो भने चीनले केकति अनुदान सहयोग प्रदान गर्ने छ भन्ने आकलन गर्न सकिन्छ। नेपालको अन्तर्राष्ट्रिय सम्बन्धको आर्थिक परिदृश्य हेर्ने हो भने अनुदानभन्दा पनि सहुलियत ऋण प्रवाह गर्ने प्रवृत्ति विकास भएको छ। हामीले सानो र आर्थिक रूपमा सबल हुन नसकेको मुलुकको लघुताभासमा नअल्झीकन अन्य अन्तर्राष्ट्रिय संघसंस्थासँग ऋण स्वीकार गर्दाको भन्दा बढी सहुलियतमा चीनसँग ऋण लिएर पूर्वाधार विकास गर्नेतर्फ अघि बढ्नुपर्छ। त्यसरी नेपालले आफ्नो स्वामित्वमा पूर्वाधार विकास गर्न सकेको खण्डमा त्यसको अपनत्व र भोलिका दिनमा त्यसको सञ्चालन र दिगोपनाका लागि चीनसँग सहयोग लिन सक्छ। यही अन्तरदेशीय रेल परियोजनासँग जोडेर चीनको सहयोगमा विशेष आर्थिक क्षेत्र निर्माण गर्न सकियो भने यो परियोजनाबाट तीन मुद्दाको सम्बोधन हुन सक्छ। रेलको सञ्चालन र दिगोपनाका लागि विशेष आर्थिक क्षेत्र महत्वपूर्ण हुन सक्छ। चीनले आज औद्योगिक उत्पादन र निर्यातमा विश्वलाई उछिनेर नवप्रवर्तनमा अघि बढेको छ। चीनसँगको व्यापार घाटा कम गर्न, रोजगार सिर्जना गर्न र विश्व बजारमा समेत निर्यात बढाउन सहयोगी हुनेछ। चीनसँगको सडक सम्पर्क सञ्जाललाई अहिलेसम्म हामीले दिगो र बाहै्र महिना यातायात सञ्चालन हुने मार्ग बनाउन सकिरहेका छैनौं। त्यस हिसाबले अरनिको राजमार्गलाई चार लेनको अलवेदर हाइ वेका रूपमा विकास गर्न सक्यौं भने यसले चीननेपालबीच सघन सम्पर्क कायम हुन्छ। अरनिको राजमार्गको चीन र नेपालको मित्रवत् सम्बन्ध र सहयोगको नमुनाका रूपमा चित्रित हुने गरेकाले यो राजमार्गको स्तरोन्नति दुवै देशको प्राथमिकतामा परेको छ। यसका साथै केरुङकाठमाडौं जोड्ने वैकल्पिक सडकका रूपमा टोखाछहरे सुरुङमार्ग विकास सरकारको प्राथमिकतामा देखिन्छ। चीन र भारतजस्ता भीमकाय अर्थतन्त्रका बीचमा रहेको नेपालले उत्तरदक्षिण करिडोर कोसी, कर्णाली र कालीगण्डकी करिडोरबाट उत्तरतर्फका क्रमशः किमाथांका, हिल्सा र कोरला नाकाको स्तरोन्नतिमा चिनियाँ सहायताले नेपालको समावेशी विकासमा महत्वपूर्ण भूमिका रहन्छ। चीनसँगको पारवहन सम्झौतालाई व्यावहारिक कार्यान्वयनमा लिएर जान पनि हामीलाई चीनसँग सघन सम्पर्क सञ्जाल र उन्नत पूर्वाधारको आवश्यकता पर्छ। हामीले यस्ता पूर्वाधारको विकास नगर्ने हो भने एउटा अमूक मुलुकप्रतिको निर्भरतालाई छिचोल्न सक्दैनौं। उल्लिखित पूर्वाधार विकास गर्न सकेको खण्डमा हामीले चीनको सामुद्रिक मार्ग र भूमिको प्रयोगबाट चीन र तेस्रो मुलुकबाट वस्तु र मानिसहरूको निर्वाध आवतजावतलाई मद्दत गर्नेछ। यसले नेपालको राष्ट्रिय अर्थतन्त्रको विविधीकरणमा टेवा पुर्याउनेछ। राष्ट्रपति सीको भ्रमणअघि सत्तारुढ दलले सी विचारधाराका सम्बन्धमा आयोजना गरेको अन्तक्र्रियाले नेपाल चीनतर्फ ढल्किएको भन्ने आलोचना पनि भयो। कूटनीतिक मामलाका कतिपय जानकारले नेपालको असंलग्न परराष्ट्र नीतिका सम्बन्धमा स्मरण पनि गराए। वास्तवमा असंलग्न परराष्ट्र नीति मूलतः शीतयुद्धकालीन अवधारणा हो। त्यतिबेला यो नीति अलिक बढी चर्चित भयो। त्यतिबेला केही चलाख तथा ठूला र मझौला मुलुकहरूले दुवै ध्रुवसँग सन्तुलन मिलाएर लाभ पनि लिए। नेपालले आफ्नो आर्थिक विकास र समृद्धिको रणनीतिलाई टेवा पुग्ने आर्थिक परियोजनासँग लाभ लिन चीनसँग बलियो आर्थिक साझेदारी कायम गर्न अलमल गर्नु हुँदैन। हाम्रै छिमेकी भारतले पनि रसियन ब्लक र अमेरिकासँग सन्तुलन मिलाएर लाभ लिन सफलता पायो। तर नेपालजस्तो सानो मुलुकले असंलग्न परराष्ट्र नीति अवलम्बनबाट जुन लाभ लिनुपर्ने थियो, त्यसबाट चुक्यौं। यसको मतलब असंलग्न परराष्ट्र नीति अवलम्बन गर्नु बेठीक थियो भन्ने होइन। अन्तर्राष्ट्रिय सम्बन्ध सञ्चालनको ढाँचा अलिकति परिवर्तन ल्याउने र असंलग्न परराष्ट्र नीतिलाई समृद्ध नबनाउने हो भने हामी सबैसँग समान सम्बन्ध राख्ने तर कसैको नहुने अवस्था आउन सक्छ। नेपाल भ्रमणमा रहेका चिनियाँ राष्ट्रपति सी सन् १९६० र ७० को दशकको चिनियाँ नेताजस्ता होइनन्। विश्वशक्ति राष्ट्र अमेरिकासँग प्रतिस्पर्धा गर्न सक्ने गरी विस्तार भइरहेको चीनको राजनीतिक नेताको हिसाबले पनि सीको यो नेपाल भ्रमणले ठूलो अर्थ राख्छ। नेपालले त्यही सोचका आधारमा चीनसँग आर्थिक साझेदारी र सहकार्य गर्न आवश्यक छ। त्यसका लागि उन्नत खालको राजनीतिक कौशल र कूटनीति जरुरी छ। सबै राष्ट्रसँग सन्तुलन मिलाउन खोज्दाखोज्दै अलमलमा समय व्यतीत गर्नुभन्दा असंलग्न परराष्ट्र नीतिमा टेकेर त्यसलाई उन्नत बनाएर विश्व शक्ति सन्तुलन र क्षेत्रीय शक्ति सन्तुलनका आधारमा हामीले राष्ट्रिय हितलाई ख्याल गरेर आपसी सम्बन्ध विस्तारमा अग्रसर हुनैपर्छ। केही वर्षअघिको दोक्लम प्रकरणलाई हेर्यौं भने चीनसहित दक्षिण एसियालाई हेर्दा शक्ति सन्तुलनमा परिवर्तनको आभास हुन्छ। चीन र भारत आपसी मतभेद कम गरेर वल्र्ड अर्डरमा कसरी सुधार गर्न सकिन्छ भनेर छलफल गरिरहेका छन्। नेपालले पनि आफ्नो राष्ट्रिय स्वार्थलाई ख्याल गर्दै कुनै पनि देशको स्वार्थमा प्रयोग नभई शक्ति राष्ट्रका चासोलाई व्यवस्थापन गर्दै रणनीतिक स्वायत्तता विकास गर्नुपर्छ। चीनसँगको साझा मुद्दामा कुनै अर्को देशको विरुद्ध प्रयोग नभई काम गर्न हामीलाई केहीले रोक्दैन र रोक्नु हुँदैन। त्यस्तै, भारत या अमेरिकासँगको साझा स्वार्थमा अर्को हुनै मुलुकविरुद्ध प्रयोग नभई आपसी स्वार्थमा सम्बन्ध विस्तार गर्ने हाम्रो हक सुरक्षित छ। हामीले हाम्रो राष्ट्रिय स्वार्थलाई केन्द्रमा राखेर अन्तर्राष्ट्रिय सम्बन्धको सञ्चालन वा परराष्ट्र नीति अवलम्बन गर्ने हो। नेपालले आफ्नो आर्थिक विकास र समृद्धिको रणनीतिलाई टेवा पुग्ने आर्थिक परियोजनासँग लाभ लिन चीनसँग बलियो आर्थिक साझेदारी कायम गर्न अलमल गर्नु हुँदैन। अरू मुलुकको स्वार्थको पछि लाग्यौं भने यो मौका गुम्न सक्छ। हाम्रो आर्थिक विकास र समृद्धिको यात्रामा सघाउन जुनसुकै मुलुकलाई खुला छ। हामीले अमेरिकासँग कुनै परियोजनामा सहयोग लिँदा त्यसमा चीनले टाउको दुखाउने कुरा पनि हुँदैन। यति गर्दै गर्दा ख्याल गर्नुपर्ने विषय के हो भने कुनै पनि परियोजनामा अर्को मुलुकविरुद्ध प्रयोग हुने, गठबन्धन गर्ने अथवा सैन्य प्रकारको समीकरणमा सहभागी नहुने भन्ने नै हाम्रो असंलग्न परराष्ट्र नीतिको अन्तर्य हो। चीनको बेल्ट एन्ड रोड इनिसिएटिभ (बीआरआई) या चीनको नेतृत्वमा स्थापित बहुपक्षीय दातृसंस्था एसियाली पूर्वाधार लगानी बैंकमा यतिखेर कुनै पनि सैन्य गतिविधिको निहितार्थ देखिन्न। त्यसकारण नेपालले त्यसलाई अपनाएर विकास र समृद्धितर्फ अघि बढ्नु हितकर देखिन्छ। सापकोटा रेन्मिन विश्वविद्यालयबाट चीन, नेपाल र भारत सम्बन्ध विषयमा विद्यावारिधि हुन्।"
रोनाल्डोको ९४ गोल,"लिस्बन : सुपरस्टार क्रिस्टियानो रोनाल्डो चम्किएको खेलमा पोर्चुगलले लक्जम्बर्गमाथि सानदार जित निकालेको छ। युरो कप छनोटअन्तर्गत शुक्रबार राति भएको खेलमा पोर्चुगलले लक्जम्बर्गलाई ३० गोलले हरायो। घरेलु मैदानमा पोर्चुगललाई जिताउन रोनाल्डो, बर्नाडो सिल्भा र गोन्कालो गुइडेजले गोल गरे। १६औं मिनेटमा बर्नाडो सिल्भाले गोल गर्दै टोलीलाई सुरुआती अग्रता दिलाए। लक्जम्बर्गमाथि लगातार गोल गर्ने अवसर बनाएको पोर्चुगलले ६५ औं मिनेटमा दोस्रो गोल गरेको थियो। रोनाल्डोले पोस्ट् छेउबाट गोल गर्दै टोलीको अग्रता दोब्बर बनाए। राष्ट्रिय टोलीमा रोनाल्डोको यो ९४औं गोल हो। समग्रमा भने उनले ६ सय ९९औं गोल गरेका छन्। ८९औं मिनेटमा गोन्कालोले गोल गर्दै पोर्चुगलको जित सुनिश्चित पारेका थिए। यस जितसँगै समूह बी मा रहेको पोर्चुगलले युरो कपमा छनोट सम्भावना बलियो बनाएको छ। पाँच खेलबाट ११ अंक बनाएको पोर्चुगल समूहको दोस्रो स्थानमा छ। एक खेल बढी खेलेको युक्रेन १६ अंकसहित तालिकाको शीर्ष स्थानमा छ। शुक्रबार राति नै भएको खेलमा युक्रेनले लिथुनियालाई २० गोलले पराजित गरेको छ। युक्रेनको जितमा दुवै गोल रुस्लान मालिनोभस्काईले गरे। रुस्लानले २९औं र ५८औं मिनेटमा गोल गरेका थिए। यस समूहमा सात अंक बनाएको सर्बिया तेस्रो र चार अंक बनाएको लक्जम्बर्ग चौथो स्थानमा छ। एक अंकमा सीमित लिथुनिया अन्तिममा छ। यसैगरी समूह ए को खेलमा इङ्ल्यान्डलाई चेक रिपब्लिकको नमीठो झट्का लागेको छ। घरेलु मैदानमा चेकले इङ्ल्यान्डलाई २१ गोलले हरायो। युरो कप छनोट खेलमा इङ्ल्यान्ड १० वर्षपछि पहिलो पटक पराजित भएको हो। यस हारसँगै इङ्ल्यान्डको ४३ खेलसम्मको अपराजित यात्रामा पूर्णविराम लागेको छ। इङ्ल्यान्डले सुरुआती अग्रता लिएर पनि हार खेपेको थियो। पाँचांै मिनेटमा कप्तान ह्यारी केनले पेनाल्टीमार्फत पहिलो गोल गरेका थिए। तर, इङ्ल्यान्डको अग्रता लामो समय टिकेन। नवौं मिनेटमा चेकमा ज्याकुव ब्राबेकले बराबरी गोल फर्काए। पहिलो हाफ बराबरीमा सकिएको खेलमा चेकले ८५ औं मिनेटमा निर्णायक गोल गरेको थियो। चेकका लागि जेडेनेक ओन्ड्रासेकले निर्णायक गोल गरे। समूह ए कै अर्को खेलमा मोन्टेनेग्रो र बुल्गेरियाले गोलरहित बराबरी खेल्दै अंक बाँडेका छन्। यस समूहमा पहिलो हार खेपे पनि इङ्ल्यान्ड शीर्ष स्थानमा यथावत् छ। इङ्ल्यान्डले पाँच खेलबाट १२ अंक बनाएको छ। एक खेल बढी खेलेको चेक १२ अंकसहित दोस्रो स्थानमा छ। आठ अंक बनाएको कोसोभो तेस्रो, तीन तीन अंक बनाएको मोन्टेनेग्रो र बुल्गेरिया क्रमशः चौथो र पाँचौं स्थानमा छन्। यसैगरी समूह एच को खेलमा विश्वकप विजेता फ्रान्स र टर्कीले कठिन जित निकालेका छन्। फ्रान्सले आइसल्यान्डलाई १० गोलले हरायो। अर्को खेलमा टर्कीले अल्बानियालाई १० गोलले नै पराजित गर्यो। आइसल्यान्डको घरेलु मैदानमा भएको प्रतिस्पर्धात्मक खेलमा फ्रान्सलाई जिताउन ओलिभर गिरोडले ६६औं मिनेटमा पेनाल्टीमार्फत गोल गरे। टर्कीको जितमा सेन्क टोसुनले खेलको अन्तिम समयमा निर्णायक गोल गरे। टोसुनले इन्जुरी समयमा गोल गर्दै टर्कीलाई जिताएका थिए। यही समूहको अर्को खेलमा एन्डोराले मोल्डोभालाई १० गोलले हरायो। एन्डोराको जितमा मार्क भालेसले ६३औं मिनेटमा गोल गरेका थिए। जितसँगै समूह एच बाट फ्रान्स र टर्कीले युरो कपमा छनोट हुने सम्भावना बलियो बनाएका छन्। फ्रान्स र टर्कीले सात खेलबाट समान खेलबाट १८ अंक बनाएका छन्। गोल अन्तरका आधारमा टर्की शीर्ष र फ्रान्स दोस्रो स्थानमा छ। १२ अंक बनाएको आइसल्यान्ड तेस्रो स्थानमा छ। नौ अंक बनाएका अल्बानिया चौथो तथा समान तीन तीन अंक बनाएका एन्डोरा र मोल्डोभा क्रमशः चौथो र पाँचौं स्थानमा छन्।"
सन्दीपको टोली बार्बाडोजले जित्यो सीपीएलको उपाधि,"ट्रिनिड्राड : क्याराबिन प्रिमियर लिग(सीपीएल)को यस सिजनको उपाधि नेपालका लेग स्पीनर सन्दीप लामिछाने आवद्ध टोली बार्बाडोज ट्रिडेन्सले जितेको छ । शनिबार राति( नेपाली समय आइतबार बिहान) भएको खेलमा बार्बाडोजले गुएना अमेजन वारियर्सलाई २७ रनले हराउँदै उपाधि जितेको हो । ट्रिनिड्राडको ब्रेन लारा रंगशालामा भएको खेलमा बार्बाडोजले टस टस जितेर पहिले ब्याटिङ गरी २० ओभरमा ६ विकेट गुमाउँदै १७१ रन बनाएको थियो । १७२ रनको लक्ष्य पछ्याएको गुएना अमेजनले २० ओभरमा ९ विकेट गुमाएर १४४ रन मात्रै बनाउन सक्यो । पहिले ब्याटिङ गरेको बार्बाडोजका लागि ७औं नम्बरमा ब्याटिङमा आएका जोनाथन कार्टरले २७ बलमा ५० रन बनाई टोलीमा लागि महत्वपूर्ण योगदान गरे । ओपनर जोनसन चाल्र्सले ३९ रन र एलेक्स हलेजले २८ रन बनाए । बार्बाडोजको जितका लागि रेमन रेफर एक्लैले गुएनाको ४ विकेट लिए । गुएना अमेजनका ब्रेन्डन किंगले सर्वाधिक ४३ रन बनाए । किमो पउलले २५ र निकोलस पुरनले २४ रन जोडे । सीपीएल यस सिजनको सबै खेलमा अपराजित रहेको गुएना अमेजन फाइनलमा पराजित भएको हो । समूह चरणका १० खेलमा ५ मा हार र ५ मा जित निकाल्दै अंक तालिकाको दोस्रो स्थानमा रहेको बार्बाजोड पहिलो क्यालिफयरमा गुएनासँग ३० रनले पराजित भएको थियो । दोस्रो क्वालिफायरमा इलिमिनेटरको विजेता ट्रिबागो नाइट राइडर्सलाई १२ रनले हराउँदै बार्बाडोज फाइनलमा पुगेको हो। यस सिजनको ६ खेल खेलेका सन्दीपले ८ विकेट लिए । सिंगापुर र ओमानमा भएको टी२० सिरिज खेल्नका लागि नेपाली टोलीमा आवद्ध भएका कारण सन्दीपले बाँकी खेल खेल्न पाएनन् । सन्दीपले खेलेका विदेशी लिगमा सन्दीप आवद्ध टोलीले उपाधि जितेको यो पहिलो पटक हो । यसअघि गतसाल अस्ट्रेलियाको बिगवासमा सन्दीपको टोली मेलवर्न स्टार्स फाइनलमा पराजित भएको थियो । सीपीएलको पहिलो खेलमा सन्दीप : २ बल ब्याटिङ, १ ओभर बलिङ सीपीएलको दोस्रो खेलमा सन्दीप म्यान अफ दी म्याच सीपीएलमा सन्दीप : ब्याटिङमा पनि राम्रो प्रदर्शन सीपीएलमा सन्दीपको विकेट, १ ओभर बलिङ गर्न पाएनन् सीपीएलमा सन्दीपको सानदार बलिङ सीपीएलमा सन्दीपको ब्याटिङ : अन्तिम २ बल डट खेल्दा टोली निराश सीपीएलमा सन्दीपको टोलीको सानदार जित, सन्दीप सिंगापुरमा सीपीएल : सन्दीपको टिम बार्बाडोज ट्रिडेन्स फाइनलमा"
भारतको विशाल अग्रता,"पुने : पाहुना टोली दक्षिण अफ्रिकाविरुद्धको दोस्रो टेस्टको पहिलो पालीमा भारतले तीन सय २६ रनको अग्रता बनाएको छ। घरेलु टोली भारतले पहिलो पालीमा ६ सय एक रनमा पाली समाप्तिको घोषणा गरेपछि ब्याटिङमा उत्रिएको दक्षिण अफ्रिका दुई सय ७५ रनमा अलआउट भयो। पाहुना टोली सस्तैमा समेटिएपछि भारतले पहिलो पालीमा विशाल अग्रता लिएको हो। दक्षिण अफ्रिकाको पालीलाई धराशायी बनाउन भारतका रविचन्द्रन अश्विनले चार विकेट लिए। यस्तै उमेश यादवले तीन, मोहमद सामीले दुई र रवीन्द्र जडेजाले एक विकेट हात पारे। उमेशले प्रारम्भिक ब्याट्सम्यान डिन एल्गर र अइडिन मार्कमलाई लगातार पेभेलियन पठाएपछि दक्षिण अफ्रिका दबाबमा परेको थियो। दक्षिण अफ्रिकाका लागि पुछारका ब्याट्सम्यान केशव महाराजले ७२ रन बनाए। महाराज र भर्नोन फिलान्डरले नवौं विकेटका लागि एक सय नौ रनको साझेदारी गरेका थिए। फिलान्डर ४४ रनमा अविजित रहे। यस्तै कप्तान फाफ डु प्लेसिसले ६४, क्विन्टन डी ककले ३१ र थेयुनिस डी ब्रुनले ३० रन बनाए। यसअघि टस जितेर पहिले ब्याटिङ गरेको भारतले कप्तान विराट कोहलीको दोहोरो शतकको मद्दतमा पाँच विकेटको क्षतिमा ६ सय एक रन बनाउँदै पाली समाप्तिको घोषणा गरेको थियो। कोहलीसँगै मायांक अग्रवालले एक सय आठ रनको शतकीय पाली खेलेका थिए। मध्यमक्रममा ब्याटिङमा उत्रिएका रवीन्द्र जडेजाले पनि ९१ रनको योगदान दिए। दक्षिण अफ्रिकाका कागिसो रबाडाले तीन विकेट लिए। यस्तै केशव महाराज र सेनुरान मथुस्वामीले एकएक विकेट हात पारे। लामो समयसम्म क्रिजमा डटेका कोहलीले तीन सय ३६ बलमा अविजित दुई सय ५४ रन बनाए। टेस्ट करियरमा कोहलीको यो सर्वाधिक व्यक्तिगत स्कोर हो। कप्तानका रूपमा कोहलीको यो सातौं दोहोरो शतक हो। उनी कप्तानका रूपमा सबैभन्दा धेरै दोहोरो शतक बनाउने खेलाडी पनि बनेका छन्। यसैगरी उनको टेस्ट क्रिकेटमा २६औं शतक पनि हो।"
नेपालगन्ज पौडी पोखरीमा नौ महिना खेल्न सकिने,"नेपालगन्ज : नेपालगन्ज पौडी पोखरीमा नौ महिना पौडी खेल्न सकिने भएको छ। मध्यपश्चिम खेलकुद विकास समिति प्रदेश ५ निर्देशक जयन्त शर्मा जाडो यामका तीन महिनाबाहेक वर्षभरि नै पौडी खेल्न सकिने बताउँछन्। उनले भने, शीतलहरले जाडोको तीन महिना अघि गाह्रो होला, बाँकी नौ महिना पौडी खेलाउन सकिन्छ। नेपाल पौडी संघका केन्द्रीय महासचिव जगतमान दोङ नेपालगन्जमा पौडी पोखरी बन्नु नै देशैभरका खेलाडीका लागि खुसीको खबर भएको बताउँछन्। राजधानीमा भएका पौडी पोखरीमा पाँच महिना मात्र अभ्यास र प्रतियोगिता गर्न सकिन्छ। नेपालगन्जको पौडी पोखरीमा मंसिर दोस्रो सातादेखि माघको दोस्रो साताबाहेक नौ महिना पौडी अभ्यास र प्रतियोगिता गर्न सकिन्छ। यो सबैका लागि अवसर हो। उनले विगतमा फागुन महिनामा नेपालगन्जमा पौडी अभ्यास गरेको अनुभव पनि सुनाए। राजधानीलगायत देशका चार ठाउँमा मात्र अन्तर्राष्ट्रिय मापदण्डको पौडी पोखरी छन्। काठमाडौंको त्रिपुरेश्वरमा रंगशालाको छेउ (हाल बन्द) र ललितपुरको सातदोबाटोमा पौडी पोखरी छ। मोफसलमा दुई ठूला पौडी पोखरी एउटा वीरगन्ज र अर्को नेपालगन्जमा छ। देशमै सबैभन्दा बढी गर्मी हुने नेपालगन्जमा हावापानीका हिसाबले धेरै महिना आयोजना गर्न सकिने खेल पौडी हुनेछ। काठमाडौंमा पाँच महिना मात्र खेलाउन सकिने पौडी पोखरीको विकल्प नेपालगन्ज हुनेछ। राष्ट्रिय स्तरको प्रशिक्षण र अभ्यास गराउन सकिन्छ, महासचिव श्रेष्ठले भने, राजधानीमा खेलाउन नपाएका खेलाडीलाई नेपालगन्जमा ल्याएर अभ्यास गराउन सकिन्छ। नेपालमा भएका अन्तर्राष्ट्रिय मापदण्डका चारवटै ठूला पौडी पोखरी ड्राइभिङको इभेन्ट आयोजना गर्न सक्ने गरी निर्माण गरिएका छैनन्। यो नेपालीका लागि प्रतिस्पर्धी इभेन्ट नै होइनजस्तो भएको छ। त्यसबाहेक पौडीका सबै इभेन्ट नेपालगन्जको पौडी पोखरीमा आयोजना गर्न सकिने दाबी गर्छन्, मध्यपश्चिम खेलकुद विकास समिति प्रदेश ५ पूर्वअध्यक्ष भीम ओली। दस वर्षमा निर्माण २०६६ सालमा तत्कालीन खेलकुद मन्त्री गणेशबहादुर नेपालीले नेपालगन्ज रंगशाला परिसरमा पौडी पोखरीको शिलान्यास गरेका थिए। शिलान्यासपछि डीपीआरका लागि केही बजेट पनि आयो। जग्गा मुअब्जाका कारण सात वर्ष यसको निर्माण अलपत्र परेको मध्यपश्चिम खेलकुद विकास समितिले जनाएको छ। नेपालीपछि कमला रोका, हितराज पाण्डे, सत्यनारायण मण्डल, राजन केसी, पुरुषोत्तम पौडेल, दलजित श्रीपाइली हुँदै जगतबहादुर विश्वकर्मा गरी आठ जना खेलकुद मन्त्री बने तर २०७३ देखि मात्र पौडी पोखरी निर्माणका लागि बजेट विनियोजन गरिएको हो। आठ वर्षको अवधिमा दुई करोड रुपियाँको हाराहारीमा मात्र बजेट खर्चिएको थियो। पौडी पोखरी निर्माणको बजेट २०७३ सालदेखि मात्र आउन थालेको हो। स्विमिङ पुल निर्माण भएको स्थानमा स्थानीय कुमार शर्मा आचार्य र रविसिंह सिजापतिको जग्गा पर्छ। शर्माले प्रतिकट्ठा १२ लाख ७५ हजार रुपैयाँका दरले मुआब्जा रकम बुझिसकेका छन्। सिजापति भने रकममा चित्त नबुझेपछि अदालती प्रक्रियामा गए। उच्च अदालत तुलसीपुर नेपालगन्ज इजलासमा अहिले पनि मुद्दा विचाराधीन छ। तत्कालीन बाँकेका प्रमुख जिल्ला अधिकारी रमेशकुमार केसी संयोजक रहेको समितिले मुआब्जा रकम निर्धारण गरेको थियो। आठौं राष्ट्रिय खेलकुद नेपालगन्जमा आयोजन गरिएपछि मात्र पौडी पोखरीको निर्माण सम्पन्न भएको हो। नेपालगन्ज रंगशाला परिसरमा रहेको सात बिघा क्षेत्रफलमा फुटबल, पौडी, सुटिङ, एथलेटिक्स, बास्केटबल लगायतका खेल पूर्वाधार निर्माण र मर्मत गर्ने अवसर जुरेको हो। यी सबै खेल एउटै परिसरमा खेल्न सकिन्छ। पहिलो पटक रंगशालाको दक्षिणपश्चिममा पौडी कम्प्लेक्स बनिरहेको छ। यसको लागत १४ करोड ७८ लाख रुपैयाँ छ। पौडी पोखरी, प्याराफिट, दुईतले भवन छ। पौडी पोखरी मात्र पाँच सय स्क्वायर मिटरमा छ। बाँकेका पाँचतारे होटल सोल्टी र सेन्ट्रल प्लाजा, चारतारे डिलक्स होटल सिद्धार्थ, थ्रीस्टार सिग्नेट इन कृष्णा, स्नेह, किचन हट, वाटिकालगायतका होटलमा स्विमिङ पुल छन् तर सात सय क्षमताको प्याराफिटसहितको नेपालगन्ज रंगशाला परिसरको यो पौडी पोखरी जोसुकैका लागि पौडी प्रतियोगिता गर्न उपयुक्त बन्नेछ।"
रोनाल्डोको ९४ गोल,"लिस्बन : सुपरस्टार क्रिस्टियानो रोनाल्डो चम्किएको खेलमा पोर्चुगलले लक्जम्बर्गमाथि सानदार जित निकालेको छ। युरो कप छनोटअन्तर्गत शुक्रबार राति भएको खेलमा पोर्चुगलले लक्जम्बर्गलाई ३० गोलले हरायो। घरेलु मैदानमा पोर्चुगललाई जिताउन रोनाल्डो, बर्नाडो सिल्भा र गोन्कालो गुइडेजले गोल गरे। १६औं मिनेटमा बर्नाडो सिल्भाले गोल गर्दै टोलीलाई सुरुआती अग्रता दिलाए। लक्जम्बर्गमाथि लगातार गोल गर्ने अवसर बनाएको पोर्चुगलले ६५ औं मिनेटमा दोस्रो गोल गरेको थियो। रोनाल्डोले पोस्ट् छेउबाट गोल गर्दै टोलीको अग्रता दोब्बर बनाए। राष्ट्रिय टोलीमा रोनाल्डोको यो ९४औं गोल हो। समग्रमा भने उनले ६ सय ९९औं गोल गरेका छन्। ८९औं मिनेटमा गोन्कालोले गोल गर्दै पोर्चुगलको जित सुनिश्चित पारेका थिए। यस जितसँगै समूह बी मा रहेको पोर्चुगलले युरो कपमा छनोट सम्भावना बलियो बनाएको छ। पाँच खेलबाट ११ अंक बनाएको पोर्चुगल समूहको दोस्रो स्थानमा छ। एक खेल बढी खेलेको युक्रेन १६ अंकसहित तालिकाको शीर्ष स्थानमा छ। शुक्रबार राति नै भएको खेलमा युक्रेनले लिथुनियालाई २० गोलले पराजित गरेको छ। युक्रेनको जितमा दुवै गोल रुस्लान मालिनोभस्काईले गरे। रुस्लानले २९औं र ५८औं मिनेटमा गोल गरेका थिए। यस समूहमा सात अंक बनाएको सर्बिया तेस्रो र चार अंक बनाएको लक्जम्बर्ग चौथो स्थानमा छ। एक अंकमा सीमित लिथुनिया अन्तिममा छ। यसैगरी समूह ए को खेलमा इङ्ल्यान्डलाई चेक रिपब्लिकको नमीठो झट्का लागेको छ। घरेलु मैदानमा चेकले इङ्ल्यान्डलाई २१ गोलले हरायो। युरो कप छनोट खेलमा इङ्ल्यान्ड १० वर्षपछि पहिलो पटक पराजित भएको हो। यस हारसँगै इङ्ल्यान्डको ४३ खेलसम्मको अपराजित यात्रामा पूर्णविराम लागेको छ। इङ्ल्यान्डले सुरुआती अग्रता लिएर पनि हार खेपेको थियो। पाँचांै मिनेटमा कप्तान ह्यारी केनले पेनाल्टीमार्फत पहिलो गोल गरेका थिए। तर, इङ्ल्यान्डको अग्रता लामो समय टिकेन। नवौं मिनेटमा चेकमा ज्याकुव ब्राबेकले बराबरी गोल फर्काए। पहिलो हाफ बराबरीमा सकिएको खेलमा चेकले ८५ औं मिनेटमा निर्णायक गोल गरेको थियो। चेकका लागि जेडेनेक ओन्ड्रासेकले निर्णायक गोल गरे। समूह ए कै अर्को खेलमा मोन्टेनेग्रो र बुल्गेरियाले गोलरहित बराबरी खेल्दै अंक बाँडेका छन्। यस समूहमा पहिलो हार खेपे पनि इङ्ल्यान्ड शीर्ष स्थानमा यथावत् छ। इङ्ल्यान्डले पाँच खेलबाट १२ अंक बनाएको छ। एक खेल बढी खेलेको चेक १२ अंकसहित दोस्रो स्थानमा छ। आठ अंक बनाएको कोसोभो तेस्रो, तीन तीन अंक बनाएको मोन्टेनेग्रो र बुल्गेरिया क्रमशः चौथो र पाँचौं स्थानमा छन्। यसैगरी समूह एच को खेलमा विश्वकप विजेता फ्रान्स र टर्कीले कठिन जित निकालेका छन्। फ्रान्सले आइसल्यान्डलाई १० गोलले हरायो। अर्को खेलमा टर्कीले अल्बानियालाई १० गोलले नै पराजित गर्यो। आइसल्यान्डको घरेलु मैदानमा भएको प्रतिस्पर्धात्मक खेलमा फ्रान्सलाई जिताउन ओलिभर गिरोडले ६६औं मिनेटमा पेनाल्टीमार्फत गोल गरे। टर्कीको जितमा सेन्क टोसुनले खेलको अन्तिम समयमा निर्णायक गोल गरे। टोसुनले इन्जुरी समयमा गोल गर्दै टर्कीलाई जिताएका थिए। यही समूहको अर्को खेलमा एन्डोराले मोल्डोभालाई १० गोलले हरायो। एन्डोराको जितमा मार्क भालेसले ६३औं मिनेटमा गोल गरेका थिए। जितसँगै समूह एच बाट फ्रान्स र टर्कीले युरो कपमा छनोट हुने सम्भावना बलियो बनाएका छन्। फ्रान्स र टर्कीले सात खेलबाट समान खेलबाट १८ अंक बनाएका छन्। गोल अन्तरका आधारमा टर्की शीर्ष र फ्रान्स दोस्रो स्थानमा छ। १२ अंक बनाएको आइसल्यान्ड तेस्रो स्थानमा छ। नौ अंक बनाएका अल्बानिया चौथो तथा समान तीन तीन अंक बनाएका एन्डोरा र मोल्डोभा क्रमशः चौथो र पाँचौं स्थानमा छन्।"
सन्दीपको टोली बार्बाडोजले जित्यो सीपीएलको उपाधि,"ट्रिनिड्राड : क्याराबिन प्रिमियर लिग(सीपीएल)को यस सिजनको उपाधि नेपालका लेग स्पीनर सन्दीप लामिछाने आवद्ध टोली बार्बाडोज ट्रिडेन्सले जितेको छ । शनिबार राति( नेपाली समय आइतबार बिहान) भएको खेलमा बार्बाडोजले गुएना अमेजन वारियर्सलाई २७ रनले हराउँदै उपाधि जितेको हो । ट्रिनिड्राडको ब्रेन लारा रंगशालामा भएको खेलमा बार्बाडोजले टस टस जितेर पहिले ब्याटिङ गरी २० ओभरमा ६ विकेट गुमाउँदै १७१ रन बनाएको थियो । १७२ रनको लक्ष्य पछ्याएको गुएना अमेजनले २० ओभरमा ९ विकेट गुमाएर १४४ रन मात्रै बनाउन सक्यो । पहिले ब्याटिङ गरेको बार्बाडोजका लागि ७औं नम्बरमा ब्याटिङमा आएका जोनाथन कार्टरले २७ बलमा ५० रन बनाई टोलीमा लागि महत्वपूर्ण योगदान गरे । ओपनर जोनसन चाल्र्सले ३९ रन र एलेक्स हलेजले २८ रन बनाए । बार्बाडोजको जितका लागि रेमन रेफर एक्लैले गुएनाको ४ विकेट लिए । गुएना अमेजनका ब्रेन्डन किंगले सर्वाधिक ४३ रन बनाए । किमो पउलले २५ र निकोलस पुरनले २४ रन जोडे । सीपीएल यस सिजनको सबै खेलमा अपराजित रहेको गुएना अमेजन फाइनलमा पराजित भएको हो । समूह चरणका १० खेलमा ५ मा हार र ५ मा जित निकाल्दै अंक तालिकाको दोस्रो स्थानमा रहेको बार्बाजोड पहिलो क्यालिफयरमा गुएनासँग ३० रनले पराजित भएको थियो । दोस्रो क्वालिफायरमा इलिमिनेटरको विजेता ट्रिबागो नाइट राइडर्सलाई १२ रनले हराउँदै बार्बाडोज फाइनलमा पुगेको हो। यस सिजनको ६ खेल खेलेका सन्दीपले ८ विकेट लिए । सिंगापुर र ओमानमा भएको टी२० सिरिज खेल्नका लागि नेपाली टोलीमा आवद्ध भएका कारण सन्दीपले बाँकी खेल खेल्न पाएनन् । सन्दीपले खेलेका विदेशी लिगमा सन्दीप आवद्ध टोलीले उपाधि जितेको यो पहिलो पटक हो । यसअघि गतसाल अस्ट्रेलियाको बिगवासमा सन्दीपको टोली मेलवर्न स्टार्स फाइनलमा पराजित भएको थियो । सीपीएलको पहिलो खेलमा सन्दीप : २ बल ब्याटिङ, १ ओभर बलिङ सीपीएलको दोस्रो खेलमा सन्दीप म्यान अफ दी म्याच सीपीएलमा सन्दीप : ब्याटिङमा पनि राम्रो प्रदर्शन सीपीएलमा सन्दीपको विकेट, १ ओभर बलिङ गर्न पाएनन् सीपीएलमा सन्दीपको सानदार बलिङ सीपीएलमा सन्दीपको ब्याटिङ : अन्तिम २ बल डट खेल्दा टोली निराश सीपीएलमा सन्दीपको टोलीको सानदार जित, सन्दीप सिंगापुरमा सीपीएल : सन्दीपको टिम बार्बाडोज ट्रिडेन्स फाइनलमा"
भारतको विशाल अग्रता,"पुने : पाहुना टोली दक्षिण अफ्रिकाविरुद्धको दोस्रो टेस्टको पहिलो पालीमा भारतले तीन सय २६ रनको अग्रता बनाएको छ। घरेलु टोली भारतले पहिलो पालीमा ६ सय एक रनमा पाली समाप्तिको घोषणा गरेपछि ब्याटिङमा उत्रिएको दक्षिण अफ्रिका दुई सय ७५ रनमा अलआउट भयो। पाहुना टोली सस्तैमा समेटिएपछि भारतले पहिलो पालीमा विशाल अग्रता लिएको हो। दक्षिण अफ्रिकाको पालीलाई धराशायी बनाउन भारतका रविचन्द्रन अश्विनले चार विकेट लिए। यस्तै उमेश यादवले तीन, मोहमद सामीले दुई र रवीन्द्र जडेजाले एक विकेट हात पारे। उमेशले प्रारम्भिक ब्याट्सम्यान डिन एल्गर र अइडिन मार्कमलाई लगातार पेभेलियन पठाएपछि दक्षिण अफ्रिका दबाबमा परेको थियो। दक्षिण अफ्रिकाका लागि पुछारका ब्याट्सम्यान केशव महाराजले ७२ रन बनाए। महाराज र भर्नोन फिलान्डरले नवौं विकेटका लागि एक सय नौ रनको साझेदारी गरेका थिए। फिलान्डर ४४ रनमा अविजित रहे। यस्तै कप्तान फाफ डु प्लेसिसले ६४, क्विन्टन डी ककले ३१ र थेयुनिस डी ब्रुनले ३० रन बनाए। यसअघि टस जितेर पहिले ब्याटिङ गरेको भारतले कप्तान विराट कोहलीको दोहोरो शतकको मद्दतमा पाँच विकेटको क्षतिमा ६ सय एक रन बनाउँदै पाली समाप्तिको घोषणा गरेको थियो। कोहलीसँगै मायांक अग्रवालले एक सय आठ रनको शतकीय पाली खेलेका थिए। मध्यमक्रममा ब्याटिङमा उत्रिएका रवीन्द्र जडेजाले पनि ९१ रनको योगदान दिए। दक्षिण अफ्रिकाका कागिसो रबाडाले तीन विकेट लिए। यस्तै केशव महाराज र सेनुरान मथुस्वामीले एकएक विकेट हात पारे। लामो समयसम्म क्रिजमा डटेका कोहलीले तीन सय ३६ बलमा अविजित दुई सय ५४ रन बनाए। टेस्ट करियरमा कोहलीको यो सर्वाधिक व्यक्तिगत स्कोर हो। कप्तानका रूपमा कोहलीको यो सातौं दोहोरो शतक हो। उनी कप्तानका रूपमा सबैभन्दा धेरै दोहोरो शतक बनाउने खेलाडी पनि बनेका छन्। यसैगरी उनको टेस्ट क्रिकेटमा २६औं शतक पनि हो।"
नेपालगन्ज पौडी पोखरीमा नौ महिना खेल्न सकिने,"नेपालगन्ज : नेपालगन्ज पौडी पोखरीमा नौ महिना पौडी खेल्न सकिने भएको छ। मध्यपश्चिम खेलकुद विकास समिति प्रदेश ५ निर्देशक जयन्त शर्मा जाडो यामका तीन महिनाबाहेक वर्षभरि नै पौडी खेल्न सकिने बताउँछन्। उनले भने, शीतलहरले जाडोको तीन महिना अघि गाह्रो होला, बाँकी नौ महिना पौडी खेलाउन सकिन्छ। नेपाल पौडी संघका केन्द्रीय महासचिव जगतमान दोङ नेपालगन्जमा पौडी पोखरी बन्नु नै देशैभरका खेलाडीका लागि खुसीको खबर भएको बताउँछन्। राजधानीमा भएका पौडी पोखरीमा पाँच महिना मात्र अभ्यास र प्रतियोगिता गर्न सकिन्छ। नेपालगन्जको पौडी पोखरीमा मंसिर दोस्रो सातादेखि माघको दोस्रो साताबाहेक नौ महिना पौडी अभ्यास र प्रतियोगिता गर्न सकिन्छ। यो सबैका लागि अवसर हो। उनले विगतमा फागुन महिनामा नेपालगन्जमा पौडी अभ्यास गरेको अनुभव पनि सुनाए। राजधानीलगायत देशका चार ठाउँमा मात्र अन्तर्राष्ट्रिय मापदण्डको पौडी पोखरी छन्। काठमाडौंको त्रिपुरेश्वरमा रंगशालाको छेउ (हाल बन्द) र ललितपुरको सातदोबाटोमा पौडी पोखरी छ। मोफसलमा दुई ठूला पौडी पोखरी एउटा वीरगन्ज र अर्को नेपालगन्जमा छ। देशमै सबैभन्दा बढी गर्मी हुने नेपालगन्जमा हावापानीका हिसाबले धेरै महिना आयोजना गर्न सकिने खेल पौडी हुनेछ। काठमाडौंमा पाँच महिना मात्र खेलाउन सकिने पौडी पोखरीको विकल्प नेपालगन्ज हुनेछ। राष्ट्रिय स्तरको प्रशिक्षण र अभ्यास गराउन सकिन्छ, महासचिव श्रेष्ठले भने, राजधानीमा खेलाउन नपाएका खेलाडीलाई नेपालगन्जमा ल्याएर अभ्यास गराउन सकिन्छ। नेपालमा भएका अन्तर्राष्ट्रिय मापदण्डका चारवटै ठूला पौडी पोखरी ड्राइभिङको इभेन्ट आयोजना गर्न सक्ने गरी निर्माण गरिएका छैनन्। यो नेपालीका लागि प्रतिस्पर्धी इभेन्ट नै होइनजस्तो भएको छ। त्यसबाहेक पौडीका सबै इभेन्ट नेपालगन्जको पौडी पोखरीमा आयोजना गर्न सकिने दाबी गर्छन्, मध्यपश्चिम खेलकुद विकास समिति प्रदेश ५ पूर्वअध्यक्ष भीम ओली। दस वर्षमा निर्माण २०६६ सालमा तत्कालीन खेलकुद मन्त्री गणेशबहादुर नेपालीले नेपालगन्ज रंगशाला परिसरमा पौडी पोखरीको शिलान्यास गरेका थिए। शिलान्यासपछि डीपीआरका लागि केही बजेट पनि आयो। जग्गा मुअब्जाका कारण सात वर्ष यसको निर्माण अलपत्र परेको मध्यपश्चिम खेलकुद विकास समितिले जनाएको छ। नेपालीपछि कमला रोका, हितराज पाण्डे, सत्यनारायण मण्डल, राजन केसी, पुरुषोत्तम पौडेल, दलजित श्रीपाइली हुँदै जगतबहादुर विश्वकर्मा गरी आठ जना खेलकुद मन्त्री बने तर २०७३ देखि मात्र पौडी पोखरी निर्माणका लागि बजेट विनियोजन गरिएको हो। आठ वर्षको अवधिमा दुई करोड रुपियाँको हाराहारीमा मात्र बजेट खर्चिएको थियो। पौडी पोखरी निर्माणको बजेट २०७३ सालदेखि मात्र आउन थालेको हो। स्विमिङ पुल निर्माण भएको स्थानमा स्थानीय कुमार शर्मा आचार्य र रविसिंह सिजापतिको जग्गा पर्छ। शर्माले प्रतिकट्ठा १२ लाख ७५ हजार रुपैयाँका दरले मुआब्जा रकम बुझिसकेका छन्। सिजापति भने रकममा चित्त नबुझेपछि अदालती प्रक्रियामा गए। उच्च अदालत तुलसीपुर नेपालगन्ज इजलासमा अहिले पनि मुद्दा विचाराधीन छ। तत्कालीन बाँकेका प्रमुख जिल्ला अधिकारी रमेशकुमार केसी संयोजक रहेको समितिले मुआब्जा रकम निर्धारण गरेको थियो। आठौं राष्ट्रिय खेलकुद नेपालगन्जमा आयोजन गरिएपछि मात्र पौडी पोखरीको निर्माण सम्पन्न भएको हो। नेपालगन्ज रंगशाला परिसरमा रहेको सात बिघा क्षेत्रफलमा फुटबल, पौडी, सुटिङ, एथलेटिक्स, बास्केटबल लगायतका खेल पूर्वाधार निर्माण र मर्मत गर्ने अवसर जुरेको हो। यी सबै खेल एउटै परिसरमा खेल्न सकिन्छ। पहिलो पटक रंगशालाको दक्षिणपश्चिममा पौडी कम्प्लेक्स बनिरहेको छ। यसको लागत १४ करोड ७८ लाख रुपैयाँ छ। पौडी पोखरी, प्याराफिट, दुईतले भवन छ। पौडी पोखरी मात्र पाँच सय स्क्वायर मिटरमा छ। बाँकेका पाँचतारे होटल सोल्टी र सेन्ट्रल प्लाजा, चारतारे डिलक्स होटल सिद्धार्थ, थ्रीस्टार सिग्नेट इन कृष्णा, स्नेह, किचन हट, वाटिकालगायतका होटलमा स्विमिङ पुल छन् तर सात सय क्षमताको प्याराफिटसहितको नेपालगन्ज रंगशाला परिसरको यो पौडी पोखरी जोसुकैका लागि पौडी प्रतियोगिता गर्न उपयुक्त बन्नेछ।"

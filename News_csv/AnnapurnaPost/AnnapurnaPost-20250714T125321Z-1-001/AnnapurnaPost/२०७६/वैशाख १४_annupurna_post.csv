शीर्षक,विवरण
मिसोजेनीको समाजशास्त्र,"अलि बढी फिल्म हेर्नुपर्ने म। एक मित्रले हिन्दी फिल्म आम्दानी अठ्ठन्नी खर्च रुपैयाँ हेर्न सुझाए। १८ वर्षअघि रिलिज फिल्मबारे सुनेको, तर हेरेको भने थिइनँ। राघवेन्द्र राव निर्देशित कमेडी फिल्म पूरै हेरें, धेरै दृश्य त दोहोर्याएर हेरें। फिल्ममा महिलालाई तल्लो स्तरमा राखिएको छ, जसले मिसोजेनी वा स्त्रीप्रतिको हेपाह प्रवृत्तिवादको समाजशास्त्र खोतल्न मन लाग्यो। भनिन्छ चलचित्र, कथा, नाटक तत्कालीन समाज बुझाउने ऐना हो। कुनै पनि महिला मन नपराउने वा घृणा गर्ने भावना मिसोजनिज्म अर्थात् स्त्री हेलाँवाद हो। यो भावना व्यवहारमा अनेक किसिमले प्रकट हुने गर्छ, यौनका आधारमा महिलालाई अपहेलना गर्ने, नकारात्मक सोच राख्ने पुरुष सर्वश्रेष्ठ हुन् भन्ने गरी लिइन्छ। महिलालाई यौन खेलौना, बच्चा जन्माउने मेसिन तथा घरभित्रको कामको ठेकेदार मान्नु हो। मिसोजेनी शब्द प्राचन ग्रिकको शब्दबाट आएको हो। जसको अर्थ हुन्छ, महिलाप्रतिको घृणा। मानव उत्पत्तिको मिथकबाट मिसोजेनी सुरु भएको छ। महिलाविरोधी विषय आउँदा मनुस्मृतिलाई नसम्झने कुरै भएन। स्त्रीलाई दासका रूपमा जसरी राख्न पनि मिल्ने, पतिले पत्नीलाई त्याग्न, कंगाल बनाएर राख्न वा बेच्न पनि सक्नेलगायतका अति संवेदनाहीन भएर व्याख्या छ। मनुस्मृतिले महिलालाई पशुभन्दा तल्लो स्तरको स्वतन्त्रता दिन नमिल्नेको रूपमा राखेको छ। सबैभन्दा खतरनाक मिसोजनिस्ट मनु हुन्, जसले मनुस्मृतिमार्फत अनेकौं मिसोजनिस्टिक अवधारणालाई सनातनी सामाजिक कानुनका रूपमा विकास गरे। दार्शनिक रुसोले आफ्नो ग्रन्थमा लेखेका छन्, कुनै न कुनै तर्क वा कारणका साथ जसरी पनि स्त्री जातिमाथि अनेक बोझहरू लाद्ने काम गर्नुपर्छ। स्त्री जातिलाई बाल्यकालदेखि अनेक अप्ठ्यारामा बस्न योग्य बनाउ ताकि उनले आफूलाई पुरुषसमक्ष समर्पित गरून्। उनको अन्य भनाइमा स्त्रीलाई घरमा बन्द गर्नुपर्ने, चर्चको समान पिता अथवा पतिको निर्णय मान्नुपर्ने भनेका थिए। एरिस्टोटलले स्त्री जाति भनेको पुरुषकै खराब स्वरूप हो भनेका थिए। उनले राजनीति नामक पुस्तकमा लेखेका छन्, पुरुषहरू स्वभावैले सुपेरियर हुन्छन् र स्त्रीहरू इन्फेरियर हुन्छन्। पुरुषहरू शासक हुन जन्मेका र स्त्रीहरू शासित हुन जन्मेका हुन् भन्ने उल्लेख गरेका थिए। प्रोफेसर कार्ल भोग्टले त स्त्री जातिहरू पशुको नजिकका मनुस्य हुन्। त्यसैले बौद्धिक रूपमा उनीहरू कमजोर हुन्छन् समेत भन्न पुगे। फ्रेडरिक नित्सेले संस्कृतिको विकासनिम्ति स्त्री जातिलाई कठोर किसिमले नियन्त्रणमा राख्नुपछ। तिमी कुनै स्त्री जातिलाई भेट्न जाँदै छौ भने कोर्रा पनि लैजान नभुल्नू। समाजमा व्याप्त कुरीतिले महिलालाई मात्र होइन, सिंगो समाजमाथि नै नकारात्मक प्रभाव पारिरहेको छ। यी महान् दार्शनिकहरू मिसोजेनिस्ट थिए भन्ने उनीहरूको कार्यबाट थाहा हुन्छ। उनीहरूजस्ता विद्वान्को बिचार रट्दै पढ्दै आएका बौद्धिक र त्यही ज्ञानबाट दीक्षित समाजमा स्त्रीलाई पशुतुल्य ब्यवहार गर्नु वा गर्नलाई प्रोत्साहन गर्नेलाई अनौठो नमानिएको होला। समाजशास्त्री एलन जी जोन्सोनका अनुसार मिसोजेनी महिला भएकै कारण महिलालाई घृणा गर्ने सांस्कृतिक दृष्टिकोण हो किनभने उनीहरू महिला हुन्। यो कुनै सामाजिक मूल्यको रूपमा धारणा बनेर बसेको खतरनाक हतियार हो। उनि भन्छन्, यौनवाद पूर्वाग्रही विचारधाराको केन्द्रीय भाग हो जस्तै, पुरुषप्रधान समाजमा महिलाको दमनको आधार हो। मिसोजेनी धेरै तरिकाबाट प्रकट भएको छ जस्तै मजाकहरू। त्यस्तै अर्का समाजशास्त्री माइकल फ्लड तर्क गर्छन्, यो पुरुषमा आमरूपमा व्यापक छ त्यति मात्र होइन, महिलाद्वारा अन्य महिला कहाँसम्म भने आफ्नैविरुद्धमा मिसोजेनीको अभ्यास हुन्छ। महिला भएको पटक्कै मन नपरेको कुरासमेत प्रकट हुन्छ। यो पितृसत्तात्मक प्रणाली व्याप्त भएको घर समाजदेखि कार्यालयहरूमा हजारौं वर्षदेखिको संस्कृतिमा निहित रहेर दैनिक नीति निर्माणदेखि घर समाजमा गरिने निर्णय प्रक्रियामा जताततै उजागर हुने गर्छ। फ्लडका अनुसार, मिसोजनिस्टिक भावना विकसित मुलुक भनिएको अमेरिकी हलिउड चलचित्रदेखि युरोपका आधुनिक उपन्यास वा कथाहरूमा समेत व्याप्त देख्न सकिन्छ। नेपालमा मिसोजेनीका सवालमा प्रमाण पेस गर्नु जरुरी छैन। छताछुल्ल रूपमा दैनिक बालिका, किशोरी, युवती, वृद्धामाथि हुने दुव्र्यवहार, हिंसाका समाचार आइरहेका छन्। बिहान उठेदेखि राति ननिदाउन्जेल प्रत्येक ब्यक्तिले आफ्नो दैनिकी नियाल्ने हो भने कति मिसोजेनी फेला पर्छ। कदमकदममा नेपाली महिला पुरुषभन्दा फरक यौनांगका कारण दमित र घृणित छन्। नेपाली चलचित्र, मासमिडिया पनि मिसोजेनी व्याप्त छ। चलचित्रभित्र र बाहिर महिला रंगकर्मीलाई सहज छैन भन्ने समाचार पनि पनि नौलो होइन। महिलालाई कैयन् मासमिडियाले वस्तुका रूपमा प्रस्तुत गरेको छ। माथि उल्लेख भएको जस्तै हिन्दी फिल्ममा मात्र होइन नेपाली चलचित्रमा अधिकांशमा मिसोजेनी देखिन्छ। मासमिडियामा काम गर्ने महिलामाथि हुने दुव्र्यवहार पनि प्रशस्त देख्न र पढ्न पाइन्छ। नेपाली राजनीतिमा पनि प्रशस्तै मिसोजेनी घटना बाहिर आइसकेका छन्। महिलालाई आरक्षणको कुरा, ५१ प्रतिशत महिलाका लागि सिट संख्या, पार्टीभित्र उनीहरूको हैसियत आदि यसका उदाहरण हुन्। भर्खरै नेपाल कम्युनिस्ट पार्टीको एकीकरणमा महिलाले महत्वपूर्ण पदमा स्थान नपाउनु ताजा उदाहरण हो। यसबारेमा पनि धेरै बोल्नुपरेन। परिवारभित्रको मिसोजेनी डरलाग्दो रूपमै छ। सामाजिक संस्था र संरचनाले मिसोजेनीलाई आकार दिएका छन्। मिसोजेनी हरेक पुरुष र केही महिलामा धर्म, दार्शनिक, मासमिडिया, शिक्षा, समाजमा विद्यमान छ। यसैबाट आएको बलियो अवधारणा हो। नेपालका प्रायः सबै समाजमा पितृसत्ता रहेको छ। मिसोजेनीका उदाहरणका रूपमा बोक्सी प्रथा, छाउ प्रथा, कुमारी प्रथा, घरेलु हिंसा, बलात्कार, दुब्र्यवहार, कार्यस्थानमा हुने शोषण, अपहेलना, आमाको नामबाट नागरिकताको सवाल, दाइजो, चेलिबेटी बेचबिखन आदि। समाजमा कुरीतिका रूपमा परिभाषित यस्ता क्रियाकलापले महिलालाई मात्र होइन, सिंगो समाजमाथि नकारात्मक प्रभाव पारिरहेको छ। त्यसैले मिसोजेनीलाई सबैले गम्भीर रूपमा लिएर यसको अवधारणा बुझन जरुरी छ। बोहरा त्रिवि समाजशास्त्र विभागमा एमफील अध्ययनरत छिन्।"
भत्ता पुग्छ कताकता ?,"जनकपुरका वृद्ध शिवचरण साह बैंक पुग्छन्, भत्ताका निम्ति । तर कहिल्यै समयमा रकम जम्मा हुँदैन । पटकपटक जाँदा निराश हुँदै फर्किन्छन्। पहिले सचिवमार्फत हातमै बुझ्थें भत्ता । केही वर्ष भयो भत्ता पाउन बैंकमा खाता खोलें, तर पैसा जम्मा नहुँदा दिग्दार लाग्छ, उनले दुखेसो पोखे । वीरगन्ज महानगरपालिका ३१ मिलनचोककी ८४ वर्षीया वृद्धा दमन्ती भुजेल ०७४ साल फागुनमा १६ हजार रुपैयाँ भत्ताबापत बुझिन्। यो वर्षको सुरुमा आठ हजार रुपैयाँ मात्र खातामा आयो । उनको गत वर्षकै आठ हजार लिन बाँकी छ । यस वर्षको आठ महिनाको सहित २४ हजार पाउनुपर्नेमा जम्मा आठ हजार मात्र बुझें, उनले सुनाइन्। सामाजिक सुरक्षा भत्तालक्ष्यित लाभग्राहीका हातहातमै रकम पुग्न नसकेको दृष्टान्त हुन् यी। औषधोपचार र आफूलाई अत्यावश्यक विषयमा खर्च गर्न ज्येष्ठ नागरिक र अशक्तका लागि यति सानो रकम पनि उपयोगी बन्छ । आवश्यक पोषकतत्व किन्न तथा सामान्य उपचार खर्चकै लागि पनि अरूमा निर्भर हुन नपर्ने हुँदा पनि समयमै भत्ता पाउने आशामा बस्छन् उनीहरू। तर वार्षिक चार किस्तामा पाइने यो रकम अधिकांश तहमा एक वर्ष बित्दा पनि वितरण भएको छैन । कतिपय तहमा जनप्रतिनिधिको हेलचेक्र्याइँकै कारण ज्येष्ठ नागरिकको भत्ता त्यत्तिकै गुमेको छ । सामाजिक सुरक्षा कार्यक्रम सञ्चालन कार्यविधि २०७५ ले सामाजिक सुरक्षा कार्यक्रमका लागि निकास दिएको रकम सोही आर्थिक वर्षमा खर्च नभएमा फ्रिज हुने व्यवस्था छ । बैंकमार्फत वितरण भएमा लाभग्राहीको खातामा आर्थिक वर्षभित्र जम्मा भएको रकम भने फ्रिज नहुने व्यवस्था छ । कार्यविधिअनुसार गाविस र नगरपालिकाले प्रथम चौमासिक असोज १ गतेदेखि दोस्रो हप्तासम्म, दोस्रो चौमासिक माघको १ गतेबाट दोस्रो हप्ताभित्र र तेस्रो चौमासिक जेठको १ गतेबाट दोस्रो हप्ताभित्र भुक्तानी गरिसक्नुपर्ने व्यवस्था छ । भत्ता वितरण पारदर्शी हिसाबले गर्नुपर्ने र पाएका व्यक्तिको विवरण हरेक चौमासिकको अन्त्यमा सार्वजनिक गर्नुपर्ने प्रावधान छ । त्यसको कहींकतै कार्यान्वयन भएको छैन । भत्ता वितरणमा जनप्रतिनिधिको स्वार्थ बाझिएको छ । भत्ता वितरणमा अनावश्यक हैरानी र ढिलासुस्तीले आजित बनेका छन्् उनीहरू । जनप्रतिनिधि सहजीकरण गर्नुपर्नेमा गैरजिम्मेवार हुँदा पाउने रकमसमेत लाभग्राहीले गुमाउनुपरेको हो । संविधानमा उल्लेख राज्यकै निर्देशक सिद्धान्त तथा नीतिमै सर्वसाधारकण नागरिकलाई सामाजिक सुरक्षा कार्यक्रममार्फत संरक्षण गरिनेछ भनिएको छ । सरकारले सामाजिक सुरक्षा कार्यक्रममार्फत ज्येष्ठ नागरिक, विधवा, पूर्ण अपांग, एकल महिला, बालबालिका, लोपोन्मुख आदिवासी जनजातिसमेतलाई सामाजिक सुरक्षा भत्ता दिइँदै आएको छ । ज्येष्ठ नागरिकले उपचार खर्चसहित दुई हजार, पूर्ण अपांगता भएका व्यक्तिले मासिक दुई हजार, एकल तथा विधवाका लागि मासिक एक हजार, अशक्तले ६ सय, लोपोन्मुख आदिवासी जनजातिले मासिक दुई हजार, बालबालिकाले चार सय रुपैयाँ भत्ता पाउने व्यवस्था छ । भत्ताको रकम सम्बन्धित स्थानीय तहमार्फत घरदैलोमै वितरण गर्ने व्यवस्था छ । केन्द्र सरकारले छुट्ट्याएको भत्ता तहसम्म लाभग्राहीमाझ पुर्याउन सहजीकरण गर्नु जनप्रतिनिधिको दायित्व हो । तर जनप्रतिनिधिले भत्ता वितरणमा मनपरी गरिरहेका छन्् । बैंकिङ च्यानलबाट बाँड््नुपर्ने व्यवस्था हुँदाहुँदै हातहातै पुर्याइदिने नाममा जनप्रतिनिधिले भत्ताको रकम निकासा लिने तर फस्र्यौट नै नगर्ने गरेको पाइएको छ । हिजोको जनप्रतिनिधिविहीन स्थानीय निकायमा झैं संघीय संरचना बनेर जनप्रतिनिधिको दुई वर्षको कार्यकाल बितिसक्दा पनि भत्ता वितरणमा उही पुरानै रोग व्याप्त छ । हिजो कर्मचारीबाट हुने बदमासी अहिले जनप्रतिनिधि र कर्मचारी दुवैको मिलेमतोमा भइरहेको छ । महालेखा परीक्षकको कार्यालयका प्रवक्ता विष्णुप्रसाद रिजालले भने, जनप्रतिनिधिले भत्ता वितरणमा जिम्मेवार भई पारदर्शी ढंगले गर्नुपर्नेमा भद्रगोल र बेथिति छ । कर्मचारीले स्थानीय निकाय सञ्चालन गर्दा अधिकांश स्थानमा भत्तामा बदमासी भएको थियो । अख्तियार दुरुपयोग अनुसन्धान आयोगले केही कर्मचारीमाथि कारबाही पनि अगाडि बढायो । हिजो गाविस र नगरपालिकाले आफैं लेखा अधिकृत राख्ने र आफैं अडिट गर्ने कारण खर्चको से्रस्तासमेत लुकाउने र भत्ताबाट बचेको रकम आफ्नै खातामा हाल्नेसम्मका कार्य भएको प्रवक्ता रिजालले बताए । संघीय मामिला तथा सामान्य प्रशासन मन्त्रालयको आँकडामा आर्थिक वर्ष ०७४७५ मा मात्रै ३७ अर्ब ४५ करोड ३३ लाख ९२ हजार खर्च भएको देखिन्छ । तर यो रकममा केन्द्र सरकारले मात्र होइन, कुनै पनि सरकारको नियन्त्रण र निगरानीमा परेको छैन । चौमासिक रूपमा दिएका व्यक्तिको नाम सार्वजनिक गर्नुपर्ने, लाभग्राहीको मृत्यु भएमा वा बसाइँसराइ गरेमा लगतकट्टा तथा थप गर्नेलगायतका जिम्मेवारी नगरपालिका र गाउँपालिकाको हो । तहले यी कुरा नियमित रूपमा नगर्दा वितरणमा पारदर्शिता कायम हुन सकेको छैन । राष्ट्रिय ज्येष्ठ नागरिक महासंघका अध्यक्ष मदनदास श्रेष्ठले भने, केन्द्र सरकारको यो कार्यक्रममा जनप्रतिनिधिको स्वार्थ मिसिँदा समस्या देखिएको हो । हामीले पाउने भत्तामा जनप्रतिनिधिले लोभ गर्नु लज्जाको विषय हो । अर्थ मन्त्रालयले सीधै स्थानीय तहलाई भत्ता रकम दिन्छ । तर खर्चको रेकर्ड माग्ने र दिने परिपाटी छैन । केन्द्रीय पञ्जीकरण विभागका निर्देशक युवराज कट्टेलका अनुसार आधाजसो स्थानीय तहले बैंकिङ प्रणालीमार्फत भत्ता वितरण गर्दैनन्् । यो अपारदर्शिताको एउटा नमुना हो । कतिलाई भत्ता दियो खर्चको विवरणसमेत पेस गरेको पाइएको छैन, उनले भने । सामाजिक सुरक्षा भत्ताको पारदर्शिता तथा प्रभावकारिताबारे अनुगमन गर्ने दायित्व पञ्जीकरण विभागको हो तर उसले चासो लिएको छैन । महालेखाको गत वर्ष पचपन्नौं प्रतिवेदनले पनि स्थानीय तहमा भत्ता वितरणमा जनप्रतिनिधिबाटै मनोमानी गरेको पाएको थियो । सामाजिक सुरक्षा कार्यक्रम सञ्चालन कार्यविधि, २०७५ अनुसार बैंकमार्फत भत्ता वितरण गर्ने लाभग्राहीका सम्बन्धमा एक आर्थिक वर्षभरि कुनै कारोबार नगर्ने लाभग्राहीको खाता रोक्का गरी बाँकी रकम फिर्ता गर्नुपर्ने व्यवस्था छ । तर हेटौंडा उपमहानगरपालिकाले लाभग्राहीले रकम बुझ्न नआएको भन्दै बैंकमै मौज्दात राखिएको २२ करोड १६ लाख फिर्ता नै गरेन । उक्त रकम राजस्व दाखिला गर्न महालेखाको निर्देशनपछि केन्द्रीय खातामा खिचिएको थियो । डोटी जिल्लाको साविक पोखरी गाउँ विकास समितिका कार्यालयका सचिवले २०७३ साल साउनदेखि फागुन २७ सम्म निकासा भएको चालु, पुँजीगत, सामाजिक सुरक्षा भत्ता र गत वर्षको मौज्दातसमेत ३८ लाख ४५ हजारको स्रेस्ता नराखी रकम हिनामिना गरेको पाइएपछि कानुनबमोजिम कारबाही गरी उक्त रकम असुल गर्न निर्देशन दिएको थियो । पञ्जीकरणमा नपरेकालाई भत्ता ! कतिपय स्थानीय तहले केन्द्रीय पञ्जीकरण सूचीबाहिरका व्यक्तिलाई पनि भत्ता दिएको पाइएको छ । महालेखाको छपन्नौं प्रतिवेदनअनुसार भक्तपुरको सूर्यविनायक नगरपालिका ४ का वडा सचिव भोला खत्रीले भौचर नं १८१२ बाट २० जना ज्येष्ठ नागरिकलाई १६ हजारका दरले र १२ जना एकल महिलालाई ८ हजारका दरले गरी जम्मा ३२ लाख भत्ता वितरण गरे । नियमविपरीत भत्ता वितरण गरेकाले उक्त रकम उनीबाटै असुल्न महालेखाले भनेको छ । सूर्यविनायक नगरपालिकाले जन्म, मृत्यु र बसाइँसराइ अपटेड नगरेको र भत्ता वितरणको पूर्ण विवरण खोल्ने एमआईएस सिस्टमको फलो नगरेकाले उसले गरेको भत्ता वितरणको पारदर्शितामाथि नै प्रश्न उठाएको छ । त्यस्तै बाग्लुङको निसी खोला गाउँपालिकाले पनि नौ करोड भत्ता वितरण गर्दा लाभग्राहीको फोटोसहितको विवरण नराखेकाले अपारदर्शी भएको महालेखाले औंल्याएको छ। लाभाग्राहीकै बैंक खातामा हाल्नुपर्ने रकम ०७४ चैत ५ को गाउँपालिकाको निर्णयले बिल भरपाइका आधारमा वडा नं ३, ४, ५ र ६ वडामा ५ करोड २८ लाख ५९ हजार हातमै वितरण गरेकाले महालेखाले प्रश्न उठाएको हो । प्रदेश २ मा त भत्ता वितरणमा बेथिति चुलिएको छ । कुनै तहले अनलाइन सिस्टमको पालना गरेकै छैनन्् । चेक काटेको रेकर्डसमेत देखाउँदैनन्् । कतिपय गैरनागरिकलाई भत्ता वितरण भइरहेको छ, मन्त्रालय उच्च स्रोतले भन्यो । जनप्रतिनिधि तथा कर्मचारीले भत्ताका नाममा सरकारले दिएको रकम नबाँड््ने र अन्य कार्यमा दुरुपयोग गरेको पाइएको छ । केन्द्र सरकारले पठाउने भत्ता स्थानीय सरकारले समयमा दिन सकेका छैनन्् । कतिपय तहका जनप्रतिनिधि भत्तामा अपादर्शिता र लोभी बनेका छन्् । ज्येष्ठ, असहाय, अशक्त र वृद्ध व्यक्तिका नाउँमा आउने भत्ता जनप्रतिनिधि र कर्मचारीको गोजीमा समेत पुगेको छ । महालेखा परीक्षकको कार्यालयका अनुसार प्रदेश १ का १४ स्थानीय तहले १५ करोड ४३ लाख २६ हजार, प्रदेश २ का ४० स्थानीय तहले ४ करोड १४ लाख ६२ हजार, प्रदेश ५ का १३ स्थानीय तहले २४ करोड २४ लाख, ९२ हजार, मुगुको सारू गाउँपालिकाले तीन करोड ९४ लाख ६८ हजार, बाग्लुङको निसीखोला गाउँपालिकाले १ करोड ३८ लाख ३७ हजार, सल्यानको बागचौर नगरपालिकाले ८८ लाख १४ हजार, जाजरकोटको भेरी नगरपालिकाले ३५ लाख १६ हजार, भक्तपुरको सूर्यविनायक नगरपालिकाले २९ लाख ४६ हजार गरी जम्मा १ अर्ब ३० करोड ४८ लाख ६१ हजार रुपैयाँ पेश्की फस्र्याेट भएको छैन । पेश्की फस्र्यौट नगर्ने सम्बन्धित तहका कर्मचारी तथा जनप्रतिनिधिबाट रकम असुल गरी कारबाही गर्न महालेखाले निर्देशन दिएको छ । रकम लिने र खर्चको विवरण भरपाइ पेस नगर्ने रोग अन्य तहमा पनि छन्् । स्थानीय तहहरू आफूलाई खर्चका लागि आएको पैसा भन्ठानेर पारदर्शी र जिम्मेवार हुन सकेनन्् । भत्ताको रकम दुरुपयोग भएकाले केन्द्रले हस्तक्षेप गर्नुपर्ने भएको छ, मन्त्रालयका ती अधिकारीले भने । केही समयअगाडि मन्त्रालयले ३७ वटा तहमा अनुगमन गर्दा मृत्यु भइसकेका व्यक्तिका नाममा पनि भत्ता वितरण भएको, बैंकिङ प्रणाली पूर्ण लागू नभएको, तहले थपेर दिने भने पनि त्यसको पारदर्शिता र कतै रेकर्ड नदेखिएको, भत्ता वितरण नियमित नहुँदा लाभग्राहीले निराशा प्रकट गरेको पाइएको थियो। केही तहमा रकम फ्रिजसमेत भएको पनि पाइएको थियो । लाभग्राहीसम्म समयमा भत्ता पुर्याउन पनि केन्द्र सरकारले नै हस्तक्षेप गर्नुपर्ने देखियो, पूर्वसचिव दिनेश थपलियाले अन्नपूर्णसँग भने । एक वर्षदेखिकै बाँकी प्रदेश २ का तहमा एक वर्षसम्मको भत्ता बाँड््न बाँकी छ । एक आर्थिक वर्षमा वितरण नभएको भत्ता फ्रिज हुने र सरकारी खातामा दाखिला गर्नुपर्ने हुँदा लाभग्राहीले पाउने रकम त्यसै गुमेको हो । गत आर्थिक वर्षदेखि वीरगन्ज महानगरका ज्येष्ठ नागरिक र एकल महिलाले सामाजिक सुरक्षा भत्ताको रकम नियमित नपाएको गुनासो छ । एकल महिला लक्ष्मी अर्यालले आफूले २०७४ साल चैतमा दुई चौमासिकको गरी आठ हजार रकम झिकेको र त्यसपछि गत चैतको अन्तिम सातामा फेरि एक चौमासिकको चार हजार मात्र बैंकबाट पाएको गुनासो गरिन्् । पोहोरको बाँकी र यो वर्षको दुई चौमासिकको आठ हजार गरी कुल १६ हजार पाउनुपर्ने हो, उनले भनिन््, तर चार हजार मात्र पाएकी छु । बैंकका कर्मचारीले महानगरपालिकाले खातामा बाँकी पैसा हालेकै छैन भनेर जवाफ दिए, बाँकी पैसा पाउनेनपाउने कुनै ठेगान छैन । वीरगन्ज महानगरपालिकाको सामाजिक विकास महाशाखाका अनुसार ३२ वटै वडामा गरी चार हजार नौ सय १४ जना ज्येष्ठ नागरिक र तीन हजार सात सय ८६ जना एकल महिला लाभग्राही छन्् । गत आर्थिक वर्षको एक चौमासिक र चालु आर्थिक वर्षका दुई चौमासिकको भत्ता कहिले पाउने टुंगो नभएकाले अन्योलमा छन्् उनीहरू । गत आर्थिक वर्षको तेस्रो चौमासिकदेखि चालु आर्थिक वर्षको दोस्रो चौमासिकसम्ममा एक चौमासिकको मात्र रकम बुझेको ज्येष्ठ नागरिक र एकल महिला बताउँछन्् । रकम झिक्न बैंकमा जाँदा बैंकका कर्मचारीले महानगरपालिकाले खातामा रकम नै नपठाएको जवाफ दिने गरेको उनीहरूले गुनासो गरे । प्रसौनी गाउँकी वृद्धा सकिना खातुनले वीरगन्जको बैंकमा तीनपटक धाए पनि गत चैतको दोस्रो सातामा एक चौमासिकको आठ हजार मात्र पाएको बताइन्् । गाउँबाट बैंकमा तीनपटक धाउँदा १२ सय रुपैयाँ खर्च भयो मेरो, तर पनि मैले पूरा पैसा पाउन सकिनँ, आठ हजार मात्र पाएँ, उनले भनिन्् । बाँकी पैसा खोइ त भन्दा बैंकका कर्मचारीले महानगरपालिकाले खातामा पूरा पैसा हालेकै छैन, म आफ्नो घरबाट दिऊँ त भनेर नमीठो जवाफ फर्काएपछि चित्त दुखाउँदै घर फर्किएको उनले बताइन्् । बाँकी पैसा पाउने आशा नै गरेकी छैन मैले, उनले भनिन्् । वीरगन्ज महानगरपालिका ३१ की वडा सचिव सोनम खड््का वडामा रहेका ज्येष्ठ नागरिक र एकल महिलाको विवरण हरेक चार महिनामा अद्यावधिक गरी महानगरपालिकाको कार्यालयमा पठाउँदै आएको बताउँछिन्् । हामीले विवरण नवीकरण र अद्यावधिक गरेर हरेक चारचार महिनामा महानगरपालिकामा पठाइरहेका छौं, भत्ता वितरणमा समस्या महानगरपालिकाभित्रै छ, उनले भनिन्् । वीरगन्ज महानगरको सामाजिक विकास महाशाखाका प्रमुख अरूणकुमार महतो भने विविध कारणले भत्ता रकम सेवाग्राहीका खातामा समयमा पठाउन नसकिएको बताउँछन्् । एक त नगरपालिकामा पटकपटक कर्मचारीको आन्दोलन, हडताल पनि चल्यो, उनी भन्छन््, कर्मचारी समायोजन नै ढिलो भएकाले सेवा प्रवाह सहज रूपमा हुन सकेन, यीलगायत विभिन्न कारणले रकम निकासा गर्न समस्या भएको हो । वीरगन्ज महानगरपालिकाका नगर प्रमुख विजय सरावगी सामाजिक सुरक्षा भत्ता वितरणमा आफूले ध्यान दिन नसकेकाले समस्या देखिएको स्विकार्छन्् । वडा कार्यालयहरूबाट समयमै ज्येष्ठ नागरिक, एकल महिलालगायतको विवरण अद्यावधिक भएर नआउने गरेको भन्दै उनले भने, एक त वडाबाटै वडाध्यक्षहरूले समयमै विवरण पठाइदिँदैनन््, अर्को कुरा सेवाग्राहीको नागरिकता र विवरणमा नाम र थर नै फरक परेकाले सरकारले पठाएको रकम पनि बेरुजु भएको हो । आर्थिक वर्ष ०७४७५ मा वितरण हुन नसकी बेरुजु भएको रकम र चालु वर्षको दोस्रो चौमासिकको रकम बैंक दाखिला नभएको बारेमा महानगरपालिका कार्यालयको सामाजिक विकास महाशाखाअन्तरगतको पञ्जीकरण शाखाका प्रमुख प्रतिज्ञा वैद्यलाई स्पष्टीकरण सोधिएको नगरप्रमुख सरावगीले जानकारी दिए । त्यस्तै धनुषाको मिथिला विहारी नगरपालिकाले गत आर्थिक वर्षमा भत्तै वितरण गरेन । जनप्रतिनिधि र कर्मचारीको लापरबाहीका कारण ६११ जना लाभग्राहीको गत वर्ष दोस्रो चौमासिकको २७ लाखभन्दा बढी रकम वितरण हुनै नसकेको हो । कर्मचारी थोरै र काम धेरै भएकाले समयमा सामाजिक सुरक्षा भत्ता वितरण हुन सकेन, मिथिला विहारी नगरपालिकाका प्रशासकीय अधिकृत रञ्जितकुमार यादवले भने । एउटै वडा सचिवले कही दुईवटा त कहीं तीनवटासम्म पनि वडा हेर्नु परिरहेको छ, यादव भन्छन््, प्राविधिक कठिनाइहरूले गर्दा रकम वितरण हुन सकेन । सामाजिक सुरक्षा भत्ता वितरण कार्यक्रमलाई जनप्रतिनिधिले महत्व नै नदिएकाले रकम सही तरिकाले वितरणमा भद्रगोल हुन गएको ज्येष्ठ नागरिक रामरतन मि श्र बताउँछन्् । मि श्र भन्छन््, यो स्थानीय सरकारको कमजोरी हो । मि श्र थप्छन््, जनप्रतिनिधि आएपछि भत्ता अझ सहज रूपमा पाउने हाम्रो आशा थियो। यस्ता ढिलासुस्ती र अपारदर्शी गतिविधिले उनीहरूप्रति हाम्रो विश्वास हराएको छ । प्रदेश २ मा १३६ स्थानीय तहमध्ये जिल्ला सदरमुकामकेन्द्रित केही स्थानीय तहले बैंकिङ प्रणालीमार्फत भत्ता पठाउने गरे पनि अधिकांशले भत्ता वितरणमा हेलचक्राइँ गरेको पाइएको छ । पाउनुपर्ने भत्ता समयमा नपाउँदा, भत्तामा जालझेल हुँदा र अनेक सास्ती पाउँदा उनीहरू खिन्न छन्् । अधिकारसम्पन्न स्थानीय सरकार आँगनको सरकार पनि भएकाले सुशासन र पारदर्शिताको नमुना बन्नुपर्नेमा भत्ता वितरणमा भएको यस्तो ठूलो बदमासीले नराम्ररी गिज्याएको छ । भत्ता वितरणमा भएको बेथिति र अपारदर्शी गतिविधिले स्थानीय सरकारले प्रदान गर्ने अन्य सेवा र विकासका कार्यमाथि पनि थुप्रै प्रश्न उठेको छ । वृद्धभत्ता दुरुपयोग गर्ने पदाधिकारी तथा कर्मचारी कारबाहीको दायरामा परेका छैनन्् । (जनकपुरबाट मनिका झा र वीरगन्जबाट क्रान्ति साह) बेथिति र अपारदर्शिता झन् बढ्यो विष्णुप्रसाद रिजाल भत्ता वितरणमा हिजो पनि बेथिति थियो । कर्मचारीले मरेका व्यक्तिका नाममा र फर्जी लाभग्राही बनाएर आफैं भत्ता खाएको पनि सुनियो । हिजो लेखा अधिकृत पनि आफैं राख्ने र आफैं अडिट गरेर से्रस्ता नदेखाएकाले मनपरी गर्न पाए । अपादर्शिता र अनियमितताका घटना अख्तियारसम्म पुग्यो । हामीले स्थानीय तहको अडिट गर्ने अधिकार पाएको जम्मा दुई वर्ष पुग्यो । दुइवटा अडिट हामीले गर्यौं । तहमा जनप्रतिनिधि आएपछि त्यस्ता बेथितिबाट टाढा होलान्् भन्ने आशा थियो तर अडिटमा त्यस्तो पाइएन । भत्ता लिने समयमा नबाँड््ने, प्रणाली अनुसरण नगर्ने, हामी स्वायत्त र गाउँका सिंहदरबार भन्दै मनपरी भइरहेको छ । आर्थिक दायित्व र जिम्मेवारी नलिँदा वितरणमा भद्रगोल भएको छ । धेरे तहले नगद दिने भनेर बैंकिङ प्रणालीलाई फलो गरेको पाइएन । नगद वितरण गर्दा पनि पारदर्शी हिसाबले गर्नुपर्छ । जनप्रतिनिधि अझ उत्तरदायी र जवाफदेशी बन्नैपर्छ । जनता निकै सचेत बनिसकेकाले पनि उनीहरूमाथि औंलो नठयाउलान्् भन्न सकिन्न । रिजाल महालेखा परीक्षकको कार्यालयका प्रवक्ता हुन्। भत्ता कोल्याप्स गर्नेलाई कारबाही मदनदास श्रेष्ठ असहाय, अशक्त तथा ज्येष्ठ नागरिकको सामाजिक सुरक्षा गर्न तथा सम्मान र संरक्षणको दायित्व लिन राज्यले ०५१ सालदेखि भत्ता वितरण सुरु गरेको हो । विगतका सबै सरकारले यो काम राम्रो ठानेर निरन्तरता पनि दिए । भत्ता हातहातमा पुर्याउने भनियो । तर हातहातमा पुर्याउने कार्यक्रम सफल भएन । पछि बैंकमार्फत दिने व्यवस्था गरिए पनि सबै लाभग्राहीका हातमा भत्ता पुगेकै छैन । वितरणमा पारदर्शिता भएन भन्ने कुरा हामीले हिजो पनि उठाउँदै आएका थियौं र आज पनि उठाइरहेका छौं । मरेका व्यक्तिको भत्ता पनि जनप्रतिनिधिले लिइरहेको हामीले जानकारी पाएका छौं । सहरका टाठाबाठा ज्येष्ठ नागरिकले भत्ता बैंकमा गएर बुझे पनि अशिक्षा र जानकारीको अभावमा ग्रामीण क्षेत्रका वृद्धले लाभ लिन सकेको देखिन्न । जनप्रतिनिधिले कहिले भत्ता देलान्् भन्दै बाटो हेर्दै बस्ने अवस्था छ । सरकारले जिम्मेवारी दिएमा गर्न नसक्ने होइन । केन्द्र सरकारको यो कार्यक्रममा जनप्रतिनिधिको स्वार्थ मिसिँदा समस्या देखिएको हो । हामीले पाउने भत्तामा जनप्रतिनिधिले लोभ गर्नु लज्जाको विषय हो । हामीले सबै प्रदेशका मुख्यमन्त्रीहरूलाई भेटेरै व्यवस्थित गर्न भनेका छौं । समयमा भत्ता नदिने र आएको भत्ताको रकम फ्रिज गरी ज्येष्ठ नागरिकको भत्ता पाउने अधिकारलाई कुण्ठित गर्नेमाथि तत्कालै आवश्यक कदम चाल्नुपर्ने भएको छ । स्थानीय सरकार अधिकारसम्पन्न भनियो तर यति सानो काममा पनि जिम्मेवारी र पारदर्शिता देखाउन नसक्नु दुःखद हो । श्रेष्ठ राष्ट्रिय ज्येष्ठ नागरिक महासंघका अध्यक्ष हुन्।"
अध्यात्म र संसार,"अध्यात्म तथा धर्मबारे मानिसका आआफ्नै बुझाइ छन्। कसैले ध्येय वा लक्ष्य मोक्ष प्राप्तिलाई मान्छन् र कोही स्वर्ग प्राप्तिलाई। त्यो अवस्था पनि मृत्युपछि प्राप्त हुने रूपमा मान्छन्। यो सुनिएका र पढिएका आधारमा मानिसले विश्वास र मान्यता बनाउँछन्। धर्मलाई सुस्वास्थ्य, सम्पन्नता तथा सुख प्राप्तिका लागि देवीदेवता, दैव, परमात्मा वा ईश्वरका नाममा गरिने आग्रह, पुकारका रूपमा लिन्छन्। मानिसले धर्मलाई परम्परा, संस्कार तथा देखासिखीका रूपमा गरिने कार्यका रूपमा पनि लिन्छन्, जस्तो बिहान उठेर मन्दिर जाने, शंख, घण्ट बजाउँदै स्तोत्रपाठ फलाक्ने, पुराण लगाउने, ग्रह शान्ति गर्ने, पूजा लगाउने आदि। अक्सर धर्मका नाममा मानिस बुझीनबुझी सम्मोहित पनि हुन्छन्, कोही इष्टदेवताका नाममा, कोही गुरुका नाममा, कोही तीर्थका नाममा, पुराणका नाममा त कोही देवीदेवताका नाममा। मानिस अशान्त छ, दुःखी छ र स्वाभाविक जीवन जिउन उसलाई सकस पनि छ। ऊ मुर्छामा छ, बेहोसीमै धेरै समय बित्छ र सपना पनि बेहोसीकै उपज हो। मानिसको सम्मोहन एउटा विश्वास तथा आस्थाले जगाउने मनको स्थूल आयतनभित्रकै विषय हो। अध्यात्म तथा धर्मको वास्तविक पक्ष यो होइन। घरमा रुद्रीचण्डी पाठ गर्ने, पूजा लाउने वा व्रत बस्ने भन्ने तय भएपछि तुलनात्मक रूपमा घरका मानिस भावुक र केही शान्त पनि बन्छन्। अरू दिनको भन्दा बढी भावुक, दानी, अतिथि प्रेमी देखिन्छन्। किन अनायास मान्छे यस्तो अवस्थामा पुग्छ ? यो मनोदशा परिवर्तन वा भावावेग कहाँबाट आउँछ ? यसको उत्तर बुझ्न शरीर होइन, शरीर सञ्चालन गराउने मनका विभिन्न आयतनअवस्था बुझ्नुपर्छ। ती तहगत आयतनअवस्था सबैमा छिपेर रहेका हुन्छन् र कुनै निश्चित अवस्था तथा परिवेशमा प्रकट हुन्छन्। हाम्रो शरीर स्थूल, सूक्ष्म र कारण रूपमा विद्यमान छ। स्थूल शरीर ठोस पदार्थको रूप सूक्ष्म शरीर ऊर्जा तथा शक्तिको रूपमा र कारण शरीर चेतना, बोध, चैतन्य तथा साक्षीको रूपअवस्था हो। यी तीन रूपका शरीरलाई अध्यात्ममा पाँच कोषका रूपमा पनि बुझ्न सकिन्छ र यसलाई अन्नमय प्राणमय, मनमय, विज्ञानमय र आनन्दमय भनिन्छ। ऊर्जा र कारण शरीर दृव्यवान् हुँदैन। यी अवस्था हुन् मनको अनुभवका र मनभन्दा परका। स्थूलदेखि सूक्ष्म र अतिसूक्ष्म हुँदै कारण जगत्का अवस्थालाई लोक पनि भनिन्छ। कोष भन्नाले जीव विज्ञानको सूक्ष्म एकाइ होइन। यहाँ यसको अर्थ मनको अवस्था तथा अनुभूति हो, बोध हो। मन र शरीरको शुद्धताबाट आर्जित मानवभित्रको आन्तरिक ऊर्जाको उध्र्वगमनको अनुभूतिबाट प्राप्त अवस्था हो कोष र यो तलदेखि उच्च सोपानतर्प जान्छ। पूर्ण स्थूल तथा भौतिक रूप अन्नमय हो भने परिष्कृत ऊर्जा चेतनामा रूपान्तरण भएको अवस्था आनन्दमय हो। यो द्वन्द्वरहित निद्र्वन्द्वको अवस्था पनि हो। यो छलफल, तर्क, किताबी ज्ञान र सुनेका भरमा थाहा हुने नभई अभ्यासबाट अनुभवमा आउने विषय हुन्। जसले साधना गर्छ, अभ्यास गर्छ उसले मात्र अनुभव गर्छ। सात चक्र र सात शरीरका विषय पनि स्थूलबाट सूक्ष्मतातर्फ बढ्दा त्यो अन्तरयात्रामा सूक्ष्मरूपमा अनुभूत हुने कुरा हुन्। यसको वेग अनुभव हुँदै जाँदा मान्छे अध्यात्मको उच्चतम सम्भावनातर्फ लम्किन्छ। शिव र शक्तिबारे हुने शास्त्रज्ञान पनि ऊर्जा र चेतनाको अवस्था हो। बुद्धको प्रज्ञा पनि चेतना हो, त्यसैले अध्यात्ममा विश्वास बढ्न साधना चाहिन्छ र साधनाको निरन्तरता र दृढताबाट विभिन्न प्रतिफलको महसुस हुन्छ। भौतिक जगत्का सम्भावनाहरूको जग प्रदूषित, भोगयुक्त र सांसारिक तथा मायामय जीवनमा पनि हुन्छ, कठोरता तथा जडताले भरिएको जीवनमा पनि हुन सक्छ। धर्मका नाममा विनातुकका तर्क, अन्धविश्वास, अविश्वास र आडम्बरका अवस्थाले समाज र राष्ट्रलाई विकृत बनाएको छ। त्यस्ता मान्छेले पनि प्रशस्त सम्पत्ति कमाउन सक्छन्, ठूलाठूला पद पाउन सक्छन्, नेता हुन सक्छन्, शक्तिशाली देखिन सक्छन्। तर आध्यात्मिक तथा धार्मिक उन्नति सूक्ष्मता र शुद्धतामा मात्र सम्भव छ। भौतिक उन्नति होहल्ला र धमाकाबीच हुन्छ, यसविपरीत अध्यात्मिक उन्नतिमा शान्ति, स्थिरता र मौनता चाहिन्छ। मानव जीवन प्राप्तिको ध्येय तथा उच्चतम सम्भावना भौतिकतामा छैन। त्यहाँ भ्रम छ। यो जीवन उपार्जन र सृष्टिको निरन्तरताको माध्यम मात्र हो। संसार प्रत्यक्ष वा दृश्यवान् छ र त्यसको निरन्तरता छ, सृष्टि सञ्चालकले यही गुण र प्रकृतिका आधारमा सृष्टि रचेको छ र चलाएको छ। त्यसैले मानिस बढी भौतिकवादी छन्। यो बाध्यता पनि हो, प्रकृतिले सृजित गरेको बाध्यता। वास्तवमा मानिस प्रकृतिको दास नै हो। अध्यात्म प्रकृतिका गुण धर्मभन्दा माथि उठ्ने विषय भएकाले भौतिक प्रकृतिविपरीत अवस्था छ, टकराव छ। आध्यात्मिक उन्नतिमा अवरोध हुनुको कारण, यसमा निरन्तरता नहुनुको कारण र यो सबैले सहजरूपमा अभ्यास गर्न नसक्नुको कारण पनि यसबाट बुझ्न सकिन्छ। प्रकृतिका गुण धर्मलाई जित्न सक्ने सामथ्र्य सबैमा हुँदैन। अध्यात्म तथा धर्मको सार र महत्व सत्वस्तुमा टिकेको छ, सत्य र सदाचारमा छ, शुद्धता र पवित्रतामा छ। त्यसैले त्यहाँ घृणा र अवहेलना होइन, प्रेम र करुणा हुन्छ। प्रकृतिको सहज रूप पनि शुद्ध छ। पञ्चतत्वको स्वाभाविक र प्राकृतिक रूप शुद्ध छ, मानवले यसलाई अशुद्ध बनाएको हो। त्यही प्रकृतिमै एउटा बुद्धको जन्म हुन्छ, राम, कृष्ण र ईसाको जन्म हुन्छ, नानकको जन्म हुन्छ। यिनीहरू कोही सम्प्रदायवादी होइनन्। शुद्धता र पवित्रताबाट निस्किएका गुण र अवस्था हुन्, कलह र विकृत सम्प्रदाय होइन। मस्तिष्क, हृदय तथा आफ्नो समग्र प्रकृतिको शुद्धि र आन्तरिक चेतनालाई प्रबुद्ध बनाउनमै अध्यात्मको सार छिपेको छ। सबै धर्म साधनाको लक्ष्य तथा ध्येय पनि त्यही हो। बाहिरी जड अवस्था हट्दै गएपछि र विश्वासअभिप्सा बलवान् हुँदै गएपछि अन्तर हृदयबाटै सहायता र पथ प्रदर्शन हुन्छ। ईश्वर आत्मामा छिपेको छ भनिएको रहस्य पनि यही हो। चेतनाको जागरण, बोध र होस खुल्दै गएपछि मानस तथा चीत्त निर्मल हुँदै जान्छ र त्यस अवस्थामा जे अनुभव हुन्छ त्यो निर्मल हुन्छ र सत्य पनि हुन्छ। निर्मलता र सत्य भएपछि त्यहाँ स्वतः विनम्रता पनि हुन्छ। विनम्रता र समर्पणमा धर्म टिकेको हुन्छ। त्यो समर्पण सत्यका पक्षमा हुन्छ, प्रेम र करुणाका पक्षमा हुन्छ, दया र परोपकारका पक्षमा हुन्छ। धार्मिकताको परीक्षा यही आधारमा हुन्छ। तर अफशोच, आज धर्मका नाममा काटमार, घृणा, द्वन्द्व, कुन ठीक र कुन बेठीक भन्ने विनातुकका तर्क, अन्धविश्वास, अविश्वास र आडम्बरका अवस्थाले समाज र राष्ट्रलाई विकृत बनाएको छ, पिरोलेको छ। अध्यात्म तथा धर्म सही मानेमा नबुझेर, सही अभ्यास नभएर यस्तो भइरहेको छ। यसमा पण्डित, पुरोहित, धर्मगुरु, नेता र बुद्धिजीवीहरू सबै जिम्मेवार छन्। समाजलाई चराएर गुजारी दिने व्यवस्था त जानेका छन्, तर सत्य उजागर गरेर मानव कल्याण गर्ने विषय दुर्लभ छ। यही कारण राजनीति, समाजनीति अर्थनीति पनि विकृत छ। आर्थिक मामिलामा भ्रष्टाचार छ, सामाजिक विकृति र असन्तुलन छ, शिष्टाचारका ठाउँमा पापाचार र दुराचार छ। धर्मका नाममा युद्ध र हिंस्रक हमला भइरहेका छन्। धर्मकै नाममा उग्रवादी र विखण्डनकारीका जन्म पनि हुन्छन्। अध्यात्मलाई विभ्रमित गराएर धर्म सम्प्रदाय खडा गरिएको छ। यो दानव प्रवृत्ति हो, मानव प्रवृत्ति होइन। भोगवादी, अहंकारी र स्वार्थीहरूले अध्यात्म र धर्मको लेप लाउँदा यो उत्पात भएको हो। राजनीति पनि यसरी विकृत हुँदैन, भ्रष्ट आचरण पनि हुँदैन। किनकि यसमा शुद्धता, पवित्रता र सदाचारको जग हुन्छ। यसलाई बुझौं, मनन गरौं।"
एसीसी यू१६ क्रिकेट : नेपाल फाइनलमा,"काठमाडौं : साविक विजेता नेपाल थाइल्यान्डमा जारी एसीसी यू१६ पूर्वी क्षेत्रीय क्रिकेट प्रतियोगिताको फाइनलमा प्रवेश गरेको छ। थाइल्यान्डको चियाङमाईमा शनिबार भएको सेमिफाइनल खेलमा नेपालले हङकङलाई चार विकेटले हरायो। हङकङले दिएको ८७ रनको सामान्य लक्ष्य नेपालले २१४ ओभरमा ६ विकेटको क्षतिमा पूरा गरेको थियो। नेपालको जितमा आशिष भट्टराईले सर्वाधिक १७ रन बनाए। रोहन दुदराज विकले १४, कृष्ण कार्कीले १२, दीपक बोहोराले ११ र सुवास आएरले १० रन बनाए। बलिङमा हङकङका ब्रिजनरेन शिवपुरीले तीन विकेट लिए। आहान खान्हाई त्रिवेदीले दुई विकेट लिए। यसअघि टस जितेर पहिले ब्याटिङ गरेको हङकङले ३२२ ओभरमा सबै विकेट गुमाएर ८६ रन बनाएको थियो। हङकङका लागि आरुश भगतले सर्वाधिक ४३ रन बनाए। अन्य ब्याट्सम्यान जम्न सकेनन्। हङकङलाई सस्तैमा समेट्न नेपालका निखिलकुमार सिंहले चार विकेट लिए। विशालकुमार पटेल र रमेश कुर्मीले दुई दुई तथा तिलक राजभण्डारीले एक विकेट लिए। फाइनलमा नेपालले मलेसियासँग प्रतिस्पर्धा गर्ने छ। शनिबारै भएको अर्को सेमिफाइनल खेलमा मलेसियाले सिंगापुरलाई ५७ रनले हराउँदै नेपालसँगको उपाधि भेट पक्का गरेको हो।"
मेचीनगर गोल्डकप : संकटा सेमिफाइनलमा,काँकडभिट्टा : आयोजक काँकडभिट्टा फुटबल ट्रेनिङ सेन्टरलाई फराकिलो अन्तरले हराउँदै संकटा क्लब मेचीनगर गोल्डकपको सेमिफाइनलमा प्रवेश गरेको छ। शनिबार भएको खेलमा संकटाले काँकडभिट्टालाई ४१ गोलले पराजित गर्यो। २२औं मिनेटमा विदेशी खेलाडी फोफोना फोडेले गोल गर्दै संकटालाई अग्रता दिलाएका थिए। डीबक्सभित्र पाएको पासलाई काँकडभिट्टाका गोलरक्षक किशोर गिरीलाई बिट गर्दै उनले गोल गरेका थिए। २९औं मिनेटमा फोडेले नै गोल गर्दै टोलीको अग्रता दोब्बर बनाए। खेलको ४४औं मिनेटमा फोडेले गोल गर्दै ह्याट्रिक पूरा गरेका थिए। ५५औं मिनेटमा क्रिस्टियनले गोल गर्दै खेललाई ४० को अवस्थामा पुर्याएका थिए। काँकडभिट्टाका लागि खेलको ८०औं मिनेटमा विमल घर्तीमगरले डीबक्स नजिकैबाट गरेको फ्रिकिक गोलमा परिणत भएको थियो। निशान्त लिम्बूलाई संकटाका खेलाडीले फल गरेपछि पाएको फ्रिकिकमा उनले गोल गरेका थिए। खेल अवधिभर काँकडभिट्टाविरुद्ध हावी भएको संकटाले विपक्षी पोस्टमा एक दर्जन प्रहार गरेको थियो। नवौं मिनेटमा संकटाका सुवास गुरुङले वान भर्सेस वानमा गोल गर्न सकेनन्। १०औं मिनेटमा डीबक्स नजिकै पाएको फ्रिकिकलाई लक्ष्मण रुचालले गरेको प्रहार पोस्टमा लागेर बाहिरिएको थियो। खेलको ३०औं मिनेटमा काँकडभिट्टाका विमल घर्तीमगरले विपक्षी गोलरक्षक बिट भइसकेको अवस्थामा गरेको प्रहार आकासिएको थियो। खेलको म्यान अफ दी म्याच संकटाका फोफोना फोडे भए। उनले ११ हजार रुपैयाँ पुरस्कार पाए। आइतबार त्रिभुवन आर्मी क्लब र धरान फुटबल क्लब सुनसरीबीच खेल हुने छ। प्रतियोगिताका विजेताले १० लाख एक हजार र उपविजेताले पाँच लाख एक हजार रुपैयाँ पुरस्कार पाउने छन्।
"धोनीबिनाको चेन्नई आफ्नै मैदानमा निरीह, मालिंगाको घातक बलिङ","काठमाडौं : इन्डियन प्रिमियर लिग(आईपीएल) को शुक्रबार रातिको खेलमा शीर्ष स्थानमा रहेको चेन्नई सुपर किंग्सले मुम्बई इन्डियनसँग लजास्पद हार व्यहोरेको छ । महेन्द्रसिंह धोनीको टोली चेन्नई रोहित शर्माको कप्तानीमा रहेको मुम्बईसँग ४६ रनले पराजित भएको हो। नियमित कप्तान धोनीबिनै घरेलु मैदानमा खेलेको चेन्नईले टस जितेर फिल्डिङ रोजेको थियो । पहिले ब्याटिङ गरेको मुम्बईले २० ओभरमा ४ विकेट गुमाएर १५५ रन बनायो । १५६ रनको लक्ष्य पछ्याएको चेन्नईले १७४ ओभरमा १०९ रन बनाउँदा सबै विकेट गुमाई पराजित भयो। स्वास्थ्य समस्याका कारण धोनीले आराम लिएपछि सुरेश रैनाको कप्तानीमा मैदान उत्रिएको चेन्नईले बलिङतर्फ उकृष्ट प्रदर्शन गरी मुम्बईलाई मध्यम स्कोर मै रोकेको थियो । मुम्बईका लागि कप्तान रोहित शर्माले ६७ रन बनाए । वेस्ट इन्डिजका इभिन लेविजले ३२ र हार्दिक पाण्डेयले २३ रनको योगदान गरे ओपनर क्वीन्टन डीकोक ९ बलमा १५ रन बनाएर आउट भएका थिए। तेस्रो ओभरमै पहिलो विकेट गुमाए पनि रोहित र लेविजले उत्कृष्ट साझेदारी गरी राम्रो अवस्थामा पुयाएका थिए। न्युजिल्याण्डका स्पीनर मिचेल सान्टनरले घातक बलिङ गरेपछि मुम्बई सस्तैमा समेटियो सान्टनरले ४ ओभरमा जम्मा १३ रन दिएर २ विकेट लिए। १५६ रनको सामान्य लक्ष्य पाएको चेन्नईले पावर प्ले मै महत्वपूर्ण तीन विकेट गुमाइसकेको थियो । पहिलो ओभरमा शेन वाट्सन ८ रन बनाएर आउट हुँदा, चौथो ओभरमो पहिलो बलमा कप्तान सुरेश रैना २ रनमा आउट भए । ५औं ओभरमा अम्बाती शून्य रनमै आउट भएपछि चेन्नई दबाबमा आएको थियो। १० औं ओभरमा ६० रन मात्रै बनाउँदा चेन्नईको ५ विकेट गुमिसकेको थियो । चेन्नईको इनिङ धरासायी बनाउने क्रममा श्रीलंकाका फास्ट बलर लासिथ मालिंगाले मात्रै ४ विकेट लिए । चेन्नईका लागि मुरली विजयी ३८ रन बनाए । बलिङमा उत्कृष्ट प्रदर्शन गरेका मिचेल सान्टनर २२ र ब्राभोले २० रन बनाए अन्यले भने दोहोर अंकको स्को बनाउन सकेनन्। हारपछि पनि १२ खेलबाट १६ अंकसहित शीर्ष स्थानमा कायम रहेको चेन्नईले प्लेअफमा स्थान बनाईसकेको छ । ११ खेल खेल्दा १४ अंक बनाएको मुम्बई दोस्रो स्थानमा उक्लिएको छ । समान खेलबाट समान अंक भएपनि नेट रनरेटमा पछि परेको दिल्ली तेस्रो स्थानमा छ।"
कर्णाली प्रिमियर लिग : कर्णाली११ को दोस्रो जित,सुर्खेत : सुर्खेतमा जारी वाईवाई कर्णाली प्रिमियर लिग२ मा कर्णाली ११ ले दोस्रो जित निकालेको छ । उद्घाटन खेलमा झापाको लालीगुराँसलाई पराजित गरी जितको सुरुवात गरेको कर्णालीले शनिबार मध्यपश्चिम क्रिकेट क्लब कोहलपुरलाई३१ रनले हराउँदै दोस्रो जित दर्ता गरेको हो । दास्रो जित निकालेसँगै कर्णाली ११ ले सेमिफाइनलको यात्रा बलियो बनाएको छ । टस जितेर ब्याटिङ गरेको कर्णाली११ ले २० ओभरमा ४ विकेट गुमाए १४८ रनको योगफल तयार गरको थियो । १४९ रनको लक्ष्य पछ्याउने क्रममा मध्यपश्चिम क्रिकेट क्लबले २० ओभरमा ७ विकेट गुमाएर ११७ रन मात्रै बनाउन सक्यो । मध्यपश्चिमलाई लक्ष्यसम्म पुग्न नदिन कर्णाली११ का लागि कृष्ण कार्कीले सर्वाधिक ३ विकेट लिए भने किशोर महतोले २ विकेट लिए । कृष्णले ४ ओभरमा एक मेडन ओभरसहित ११ रन मात्र खर्चिए । जितेंर सिंह ठकुरी र ललित प्याकुरेलले ११ विकेट लिए । मध्यपश्चिमका लागि शैलेन्द्र यादवले सवार्धिक ३१ रन बनाए । त्यसै गरी राजबिर सिंहले ३० तथा आकाश विष्टले २३ रन बनाए पनि जितको लागि पर्याप्त रहेन । प्लेयर अफ द म्याच कृष्ण कार्की चुनिए । पहिले ब्याटिङ गरेको कर्णाली११ का लागि कप्तान रविन्द्रजंग शाहीले अविजित ६१ रन जोडे । यू१९ राष्ट्रिय टेलीबाट खेलिसकेका शाहीले ५६ बलमा ६ चौका प्रहार गरे । यस्तै कृष्ण कार्कीले आक्रामक इनिङ खेल्दै २७ बलमा अविजित ४६ रन बनाए कार्कीले ४ चौका र २ छक्का प्रहार गरे । लोकेस बमले १७ रनको योगफल दिए । ७९ रनमा चौथो विकेट गुमेपछि रविन्द्र र कृष्णले पाँचौ विकेटका लागि ६९ रनको साझेदारी गरी टोलीको स्कोर उकासेका थिए । मध्यपश्चिमका लागि तुल्सीराम अहिनले २ विकेट तथा अमित तामाङ र अजय शाहनीले ११ विकेट लिए ।

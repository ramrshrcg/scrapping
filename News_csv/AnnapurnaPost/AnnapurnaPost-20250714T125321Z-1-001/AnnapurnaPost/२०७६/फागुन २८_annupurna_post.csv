शीर्षक,विवरण
कोरोना आतंक : के यति धेरै डराउनु पर्छ ?,"सन् २०१७ मा संसारभरि ५ करोड ६० लाखको मृत्यु भयो। उपलब्ध पछिल्लो यो तथ्यांकअनुसार दैनिक १ लाख ५३ हजार ४ सय २५ जना बित्छन्। मिनेटमा करिब १ सय ७ जना। प्रतिसेकेन्ड झन्डै २ जनाको ज्यान जान्छ। यो लेख लेख्दालेख्दै (१ घन्टा अवधिमा) ६ हजार ३ सय ९३ जना बितिसके। मृत्यु हरेकका लागि प्राकृतिक नियम हो। त्यसका कारण भने फरकफरक हुन्छन्। दि इन्स्टिच्युट फर हेल्थ मेट्रिक्स एन्ड इभ्यालुसन (आईएचएमई) का अनुसार विश्वको कुल मृत्युको झन्डै एकतिहाइ अर्थात् १ करोड ७७ लाख ९० हजारको कारण मुटुसम्बन्धी रोग थियो। आईएचएमई युनिभर्सिटी अफ वासिंटनको विश्व स्वास्थ्य क्षेत्रमा क्रियाशील अनुसन्धान संस्था हो। दोस्रोमा क्यान्सरबाट ९५ लाख ६० हजारको मृत्यु भयो। त्यसपछि क्रमशः श्वासप्रश्वासजन्य रोगबाट ३९ लाख १० हजार, निम्न स्वासप्रश्वास संक्रमणबाट २५ लाख ६० हजार, डिमेन्सियाबाट २५ लाख १० हजारको ज्यान गयो (सम्पूर्ण रोग र मृतक संख्या चित्रमा)। यतिबेला कोरोना भाइरसको विश्वव्यापी प्रभाव व्याप्त छ। यो श्वासप्रश्वाससम्बन्धी संक्रमणजन्य रोग हो। यसको खुलास्थलमा टिक्ने क्षमता, चाँडो सर्ने गुण र रोग निरोधक शक्ति अति कम भएकाको ज्यानैसम्म लिने जोखिम भएका कारण सर्वत्र त्रास छाएको हो। नेपालमा अहिलेसम्म आइनसके पनि आतंक थामिनसक्नु छ। त्यसको मुख्य कारण हो सावधानी अपनाउनुपर्नेमा आत्तिनेअत्याउने बानी। राज्यका निकाय, विज्ञदेखि साराले सर्वसाधारणलाई चाहिनेभन्दा बढी डर देखाएका छन्। त्यही कारण दैनिक गतिविधि प्रभावित भइसकेका छन्। पर्यटन क्षेत्र तहसनहस हुँदो छ। आर्थिक गतिविधि ठप्प छ। अत्यावश्यक काममा बाहेक आवागमन घटिसकेको छ। अरू त छाडौं घरघरले खाद्यान्न, ग्याँसलगायत अत्यावश्यक वस्तु महिनौंलाई पुग्ने भण्डारण गरिसकेका छन्। कोरोनालाई वास्तै नगर्ने भन्ने होइन। सावधानीका उपाय पर्याप्त अवलम्बन गरिनुपर्छ। सम्भावित उपचारका प्रबन्ध र पूर्वाधार व्यवस्था गर्नुपर्छ। सर्वसाधारणलाई चिन्तित नहुने गरी सचेतना सञ्चार गरिनुपर्छ। के यति धेरै आतंकित हुनुपर्ने रोग हो त कोरोना ? ढुक्क रहनुहोस्, यसको नाम सुन्दैमा तर्सिनु पर्दैन। तथ्यतथ्यांकले भन्छन् विश्वका मृत्युका कारणमध्ये कोरोना त गणनामै नआउने झिनो हो। दैनिक झन्डै एक लाख ५४ हजारको मृत्यु हुने विश्वमा कोरोनाबाट ३ महिनामा ४ हजारको ज्यान गएको छ। विश्व स्वास्थ्य संगठन (डब्लूएचओ) का अनुसार मंगलबारसम्म कोरोना भाइरसका संक्रमितको विश्वव्यापी संख्या १ लाख ५ हजार ५ सय ८६ पुगेको छ। तीमध्ये नयाँ बिरामी ३ हजार ६ सय ५६ जना छन्। चीनमा मात्र ४६ नयाँसहित ८० हजार ८ सय ५९ बिरामी पुगेका छन्। चीनमा ३१ सय र अन्यत्र ४ सय ८४ जनाको मृत्यु भएको छ। अमेरिकी मिडिया लेख्छन् त्यहाँ कोरोनाभन्दा ज्यानमारा रोग नियमित फ्लु बनिरहेको छ। सेन्टर फर डिजिज कन्ट्रोल एन्ड प्रिभेन्सन (सीडीसी) का अनुसार गत फेब्रुअरी २२ सम्म (यो सिजन) मा अमेरिकामा ३ करोड २० लाख व्यक्ति इन्फ्लुन्जाबाट संक्रमित भए। तीमध्ये ३ लाख १० हजारजनाले अस्पताल भर्ना हुनु पर्यो। र, १८ हजारभन्दा बढीको मृत्यु भइसकेको छ। सीडीसीले इन्फ्लुन्जाका कारण यस वर्ष देशभर ६१ हजारसम्मको मृत्यु हुने आँकलन गरेको छ। सन् २०१७१८ मा उक्त रोगबाट अमेरिकाभरि ६१ हजारकै मृत्यु भएको थियो। उक्त फ्लुबाट बढी मात्रामा शिशु प्रभावित छन्। तिनका लागि खोपको व्यवस्था गरिए पनि अमेरिकाले मृत्युको दर घटाउन सकेको छैन। त्यहाँका अन्तर्राष्ट्रिय मिडियाहरू कोरोना आतंक प्रति चिन्तित छन्। दि न्युयोर्क टाइम्सका लागि ह्वाइट हाउसका एक्टिङ चिफ अफ स्टाफले भनेका छन्, फ्लुले मान्छे मार्छ। तर, यो इबोला होइन। सार्स, मेर्स होइन। र, मृत्युदण्ड पनि होइन। न्युयोर्क टाइम्सकै रिपोर्टअनुसार कोरोना एक व्यक्तिबाट सर्ने दर सरदर २२ जना छ। अमेरिकी फ्लुको १३। संक्रमितमध्ये कोरोनाको मृत्युदर भने बढी छ ३४ प्रतिशत। जब कि अमेरिकी इन्फ्लुएन्जाको मृत्युदर निकै कम छ ००९५ प्रतिशत छ। त्यही भएर पनि कोरोनाविरुद्ध संसारै सजग छ। कोरोनाविरुद्ध लड्न विश्व बैंकले १२ मिलियन अमेरिकी डलर सहायता घोषणा गरिसकेको छ। दक्षिण कोरियाले कोरोनाविरुद्ध युद्ध कै उपमा दिएर विशेष कार्यक्रम ल्याएको छ। त्यसका लागि उसले २५ बिलियन अमेरिकी डलर बजेट बिनियोजन गरेको छ। स्टक मार्केटमा अत्यधिक नकारात्मक असर परेको छ। सन् २००८ को आर्थिक मन्दीपछि बल्लतल्ल उक्सिएको विश्व अर्थतन्त्रलाई कोरोनाले पुनः त्यत्तिकै थला बसाएको छ। नेपालको हकमा कोरोना भाइरसलाई अलि बढी नै हल्लीखल्ली गरिएको छ। फलतः जनजीवन नै अवरुद्ध हुन पुगेको छ। यसको मतलब कोरोनालाई वास्तै नगर्ने भन्ने होइन। सावधानीका उपाय पर्याप्त अवलम्बन गरिनुपर्छ। सम्भावित उपचारका प्रबन्ध र पूर्वाधार व्यवस्था गर्नुपर्छ। सर्वसाधारणलाई चिन्तित नहुने गरी सचेतना सञ्चार गरिनुपर्छ। धुर्मुससुन्तलीको फिल्म सेन्टीभाइरस को एउटा प्रचार सामग्री युट्युबमा निकै भाइरल छ अचेल। गाउँमा कोरोना भाइरस छिरेको भन्दै स्थानीय बासिन्दामा ठूलै हल्लीखल्ली हुन्छ। सबै घरका सबैजना ढोका लगाएर लुक्छन्। अन्त्यमा थाहा हुन्छ भाइरस त भाइरस, त्यो भने सेन्टीभाइरस को प्रचार पो रहेछ। यदि त्यो कोरोना भाइरस नै थियो भनेचाहिँ घरमा लुक्नुपथ्र्यो भन्ने यसले सन्देश दिएको छ। यो संवेदनशील विषयलाई सामान्यीकरण र व्यापारीकरण गर्नु हुँदैन। कुनै पनि भिडियो सबै नहेर्ने वा हेरेर पनि पूर्णतः नबुझ्ने व्यक्ति यसबाट झुक्किन्छन्। सामाजिक उत्तरदायित्व बहन गरिरहेका विकासप्रेमी व्यक्तिबाट त्यसमा सावधानी अपनाउनुपथ्र्यो। धुर्मुससुन्तलीलाई आफ्नो सामान कोरोनामार्फत् बिकाउनै पर्दैन। उनीहरूको सत्कार्य नै काफी छ। अर्थात्, जिम्मेवार व्यक्तिबाटै गैरजिम्मेवार ढंगले यसलाई आतंकको औजार बनाइनु हुन्न। यसको बेफाइदा अर्को पनि भयो कोरोना भाइरसको डर देखाइदिँदा उनीहरूकै सेन्टीभाइरस हेर्न चाहना भएर पनि दर्शक हलमा जान सकेनन्। फिल्म हल र अन्य सार्वजनिक स्थल सुनसान हुनुको कारण सरकार र अन्य सरोकारवालाको यस्तै नकारात्मक प्रचार शैली हो। वास्तवमै कोरोना भाइरस आयो भने के गर्ने भन्ने, कुनै चाँजोपाँजो छैन। आउने गौंडा थुन्न कुनै तत्परता छैन। आइसक्यो, सकिइसक्यो भन्ने आतंक व्याप्त छ। आयो भने त यस्ता सावधानीले छुँदा पनि छुँदैन। इटालीले जनतालाई मास्क किनेर दिन सक्दैन थियो होला र ? कोरियाले साबुनपानीले हात धुन सिकाउन सकेन होला र ? जापानले सावधानीका उपाय सिकाउन सक्दैन होला र ? त्यसैले सुरक्षाको तयारी भने अझ मजबुत बनाइनुपर्छ। घरमा चाबी चोर आउँदैछ भन्ने थाहा पाएर लगाउने होइन। चोर झुक्याएर आउने हो। बलियो चाबी सधैंका लागि चाहिन्छ। कोरोना र यस्ता रोगसँग जुध्न हामी हरदम दर्बिलो गरी बस्नुपर्छ। त्यताचाहिँ ध्यान नदिई जेजसरी अत्याइएको छ त्यसले बजारमा नकारात्मक प्रभाव परेको छ। अर्थतन्त्र धराशायीउन्मुख छ। कोरोना आउँदैछ, त्यसपछि महिनौं घरबाट निस्किन मिल्दैन ठानेर सबैले सामान जोहो गरिसके। पैसा हुनेले बजारबाट उठाइसके। साँझबिहान किनेर खानेहरू अनिकालमा पर्ने बेला भइसक्यो। यसरी हावामा बरालिनु हुँदैन।हामी यसमा भने भाग्यमानी छौं, उच्च जोखिम मा रहेर पनि हामी अहिलेसम्म कोरोनाको आगमनबाट जोगिएका छौं। मान्नुस्, नमान्नुस् पशुपतिनाथले हामी सबैको रक्षा गरिरहेका छन्। र, गरिरहने छन्।"
कांग्रेस पच्छ्याउँदै कम्युनिस्ट,"प्रधानमन्त्रीलाई कमजोर बनाउँदै लैजाने हो भने त्यो सत्तारुढ दलको हविगत त्यतिबेलाको कांग्रेसको जस्तो मात्र हुने छैन, अहिलेको कांग्रेसभन्दा कमजोर हुनेछ नागरिक चाहन्छन् राजनीतिक स्थायित्व। त्यही आशा उनीहरूमा पलाएको थियो। दुईतिहाइको बलियो सरकार पनि बन्यो। अनि भन्दै थिए अब मुलुक राजनीतिक स्थायित्वतर्फ उन्मुह हुनेछ। जनताको त्यो चाहनामा राजनीतिक नेतृत्वले कुठाराघात गर्ने संकेत देखिएका छन्। दुईतिहाइको सरकार बहुमतमा झरिसकेको छ। त्यही बहुमत पनि आन्तरिक किचलोमा फसिसकेको छ। यतिबेला सरकार आफ्नै दलबाट संकटमा परेको छ भने नागरिक आफ्नो मतको सदुपयोग हुन नसकेको गुनासो गर्न थालेका छन्। सत्तारुढ दलले चेतेजस्तो देखिएको छैन। ०४६ को परिवर्तनपछि नेपाली कांग्रेसले जुन गल्ती गरेको थियो त्योभन्दा अक्षम्य गल्ती सत्तारुढ दलले गर्र्दैछ। ०४६ को परिवर्तनपछि ०४८ को निर्वाचनमा जनताले पत्याएको कांग्रेसभित्रको आन्तरिक कलहकै परिणाम उसको अहिलेको अवस्था हो। यतिबेला कमजोर प्रतिपक्षका रूपमा चिनिएको कांग्रेसको हालत पनि यस्तै थियो, त्यतिबेला। किनकि कांग्रेसलाई जनताले पत्याएर पाँच वर्षका लागि सत्तामा पठाएका थिए। तर, दलभित्रको आन्तरिक विवादले कांग्रेस कमजोर मात्र भएन, समस्या व्यवस्थापन गर्न नसक्दा मध्यावधिलाई विकल्पका रूपमा रोज्यो। त्यसपछि आफ्नो हैसियत गुमाएको कांग्रेस यतिबेला पुरानो साख फर्काउन प्रयासरत छ। यही सन्देश कम्युनिस्ट नेतृत्वले अध्ययन गरिदिएको भए यस्तो अवस्था आउने नै थिएन। कम्युनिस्टलाई कम्युनिस्टले नै सक्छन् भन्ने अवस्थाको चरितार्थ यतिबेला हुँदैछ। सत्तारुढ दलभित्रका आकांक्षीमा सत्तामा जाने मोह बढ्नु र प्रधानमन्त्री स्वास्थ्य लाभ गरिरहँदा समेत त्यो खेल नरोकिनु दुखद् हो। यस्तो खेलमा कांग्रेस नेतृत्व लाग्दैन र लाग्नु पनि हुँदैन। यतिबेला सत्तारुढ दलले आफ्ना प्रधानमन्त्री केपी ओलीलाई कमजोर बनाउने खेल खेलिरहेको छ। सत्तारुढ दलले प्रधानमन्त्रीलाई कमजोर बनाउँदै लैजाने हो भने त्यो दलको हविगत त्यतिबेलाको कांग्रेसको जस्तो मात्र हुने छैन अहिलेको कांग्रेसको भन्दा पनि कमजोर धरातलमा पुग्नेछ। जनचाहना कुल्चेर पुरानो अवस्थाको कांग्रेसको हविगतमा आफ्नो दललाई पुर्याउने प्रयत्नमा कम्युनिस्टहरू स्वयं लागेका छन्। कम्युनिस्टलाई कम्युनिस्टले नै सक्छन् भन्ने अवस्थाको चरितार्थ यतिबेला हुँदैछ। सत्तारुढ दलभित्रका आकांक्षीमा सत्तामा जाने मोह बढ्नु र प्रधानमन्त्री स्वास्थ्य लाभ गरिरहँदा समेत त्यो खेल नरोकिनु दुखद् हो। यस्तो खेलमा कांग्रेस नेतृत्व लाग्दैन र लाग्नु पनि हुँदैन। त्यसो अवस्था आएमा कांग्रेसप्रति जनताको विश्वास गुम्दै जानेछ। पाँच वर्ष चुप लाग्छ कांग्रेस नेपाली कांग्रेस लोकतान्त्रिक अभ्यासमा रहेको पुरानो अनुभवी दल हो। संविधान आफ्नो नेतृत्वमा जारी गरेर मुलुकलाई निर्वाचनमा होम्दै स्थायी शान्तिको पहल गर्ने कांग्रेस जनतामा पराजित भएको आत्मसमीक्षासहित जनहितका काममा लाग्दै आएको छ। नेकपाले स्पष्ट बहुमत पाएकाले कांग्रेस चुपचाप पाँच वर्ष प्रतिपक्षमा रहेर सत्ता सञ्चालन नियाल्छ र नियालिरहेको छ। चित्त नबुझेको विषय संसद्मा राख्छ। आफ्ना एजेन्डा र जनताको चासो पनि संसद्मै प्रस्तुत गरिरहेको छ। तत्कालीन अवस्थाको एमाले झंै रेलिङ भाँच्ने र सडकमा सुत्ने काम कांग्रेसले गरेको छैन, गर्दैन पनि। जिम्मेवार प्रतिपक्षको भूमिकामा रहेको कांग्रेस यतिबेला कमजोर प्रतिपक्ष जस्तै देखिएको छ। यो स्वाभाविक पनि हो। प्रतिपक्षभन्दा पनि सत्तारुढ दलका नेताहरू नै सरकार सञ्चालनप्रति कटाक्ष गरिरहेका छन्। दुई वर्ष पुग्दानपुग्दै नेतृत्वलाई कमजोर बनाउने खेल पार्टीभित्रैबाट भएको छ। यो खेल अझै टुंगिएको छैन। कुन गुटमा लाग्दा आफ्नो उद्देश्य पूर्ति हुन्छ भन्ने खेल चलिरहेका छन्। यही प्रकारको खेल २०४८ पछि नेपाली कांग्रेसमा भएको थिए। जसरी कांग्रेसले कम्युनिस्टलाई पनि आफ्नो धारमा ल्याए, त्यसैगरी अहिले उनीहरू पनि त्यस्तै खेलको अभ्यासमा पनि लागेको देखिन्छ। कांग्रेसको खेल खुला हुन्थ्यो किनकि लोकतान्त्रिक छवि थियो तर कम्युनिस्टहरू संसद्मा लैजाने संशोधन समेत भित्र गोप्य समिति बनाएर बहस गर्छन्। जुन उनीहरूबीच विवाद भएपछि बाहिर छताछुल्ल हुन्छ। उनीहरूले आफ्नो अग्रज पार्टीबाट सिकेको पनि यही रहेछ भन्ने प्रमाणित हुँदैछ। यस्ता खेलले सत्ता कमजोर मात्र हुँदैन असहज परिस्थितिको सामना गर्नुपर्ने हुनसक्छ। यस्तो कार्यमा समेत बाह्य शक्तिलाई दोष लगाउने प्रपञ्च भइरहेको छ, जुन आवश्यक छैन। सरकार ढाल्नेराख्ने र समर्थन गरेर के पाए छिमेकी हुन् या शक्ति राष्ट्रहरूले। त्यही भएर उनीहरू यसमा आफूलाई गोटीको रूपमा राख्न चाहँदैनन्। बरु विश्वासपात्र राखेर काम गर्छन्। लोकतान्त्रिक दललाई ठेगान लगाउँदाको परिणाम के हुन्छ भन्ने छिमेक वा शक्ति राष्ट्रहरूले अहिले अनुभव गर्दैछन्। किन लोकतान्त्रिक नेतृत्व चाहिँदो रहेछ विश्वमा भन्ने विषयले पनि अहिले प्र श्रय पाइरहेको छ। यतिबेला विश्व नेतृत्व लोकतान्त्रिक र विज्ञको सहारामा भन्दा लोकरिझ्यार्इंमा रमिरहेको देखिन्छ। तत्काल नेतृत्वमा रहँदा यो विषय उचितजस्तो लाग्न सक्ला तर दीर्घकालमा यसले कसैलाई फाइदा पुर्याएको इतिहास छैन।  आन्तरिक कमजोर बने बाह्यले खेल्छ आन्तरिक रूपमा दलहरू कमजोर हुँदा स्वाभाविक रूपमा बाह्य शक्ति हावी हुन्छ। नेपालमा पछिल्लो समय सत्तारुढ दल कमजोर हुँदै गएको छ। त्यही कमजोर दलभित्रैबाट बाह्य शक्तिको आड लिने र तर्साउने खेल हुन्छ। वास्तविक रूपमा बाह्य शक्तिले कमजोर आन्तरिक मामिला नहुँदासम्म खासै ध्यान दिँदैनन्। छिमेकी भारतलाई दोषारोपण गर्ने चलन पनि यहाँ छ। तर भारत नेपाललाई राणाशासनमुक्त गर्दादेखि नै नेपाली जनताका साथमा छ। त्यसैले कहिलेकाहीं आन्तरिक विषयमा मत पनि राख्ने गरेको थियो। तर त्यो आत्मघाती भएपछि त्यस्तो काम छाडेको छ। नेपालको मामिलामा प्रत्यक्ष उपस्थिति देखाएर गरिएका निर्णयले समेत अपजस भोगिरहेको भारत अहिलेको अवस्थामा यहाँको आन्तरिक मामिलामा हात हाल्न आवश्यक ठान्दैन। ऊ आफ्नै आन्तरिक मामिला र अन्य अन्तर्राष्ट्रिय विषयमा नै बढी केन्द्रित छ। उसको फोकस अमेरिकासँगको व्यापारदेखि अर्को उदाउँदो शक्ति चीनसँगको सहकार्यमा बढी भएको देखिन्छ। नेपालमा अर्को छिमेकी चीन पनि पछिल्लो समय आन्तरिक राजनीतिमा आफैं आउनेभन्दा पनि चीनभन्दा चर्को चीनवादीले तान्ने काम गरेको देखिन्छ। यसले नेपालको हित किमार्थ गर्दैन। सम्बन्ध रहनु र हालीमुहाली गर्नु फरक विषय हो। चीनले यो क्षेत्रमा नै के गरिरहेको छ र के योजनामा हिँडेको छ, त्यो अध्ययन गरेर मात्र ठूला सहकार्यमा जानुपर्ने हुन्छ। चीनले अघि बढाएको परियोजना कतिमा रुपैयाँमा सुरु भएको र कति बजेटमा सम्पन्न भएको भन्ने विषयमा हामीले ध्यान दिनुपर्छ। त्यसमा खोइ कुरा उठाएको ? यही काम भारतीय पक्षबाट भएको भए के हुन्थ्यो यहाँ, त्यो भारतले बुझेको छ। चीनले नबुझेको होइन, पेलेर जाने उसको नीति हो। किनकि उनीहरू लोकतान्त्रिक तवरले होइन कम्युनिस्ट विचारधाराले अघि बढेका र त्यसलाई प्रमोट गर्दै हिँडेको देखिन्छ। भारतले नेपालमा लोकतान्त्रिक पक्षलाई कमजोर पार्न हुँदैन भन्ने बुझेको छ। तर त्यसको अर्थ त्यो होइन कि अर्को पक्षलाई निमिट्यान्न पार्ने। प्राचीन भारत वर्षअन्तर्गतका नेपाल र भारत आजको भूगोलमा पनि देखिन्छ। आधुनिक राज्यका रूपमा स्थापना हुनुअघिदेखि नै भाइचरा सम्बन्ध यो क्षेत्रमा थियो। यस भूभाग ससाना भुरे राज्य हुँदै ठूलाठूला साम्राज्य बनेका थिए। राज्यको व्यवस्थित अवधारणा, राज्य सञ्चालन शैली र कला, साहित्य, संगीत क्षेत्रको विकास मुगल राज्यको पालामा भएको थियो। नेपालमा भुरे टाकुरे राज्यलाई युद्धबाट जितेर पृथ्वीनारायण शाहले भूभाग एकीकृत गरे तर नेपाल र भारतको सम्बन्ध केलाउँदा यी दुई देशबीचको ऐतिहासिक, सांस्कृतिक, धार्मिक र भौगोलिक आयाममा अडेको छ। त्यो पछिल्ला दिनमा मात्र होइन इतिहासले नै पनि स्पष्ट पार्छ। लुम्बिनीमा जन्मिएका सिद्धार्थले भारतको बोधगयामा बुद्धत्व प्राप्त गरेको तर हामीले त्यसलाई क्यास गर्न सकेका छैनौं। त्यो समयको सम्बन्धलाई भुल्न हुँदैन। यस प्रकारको ऐतिहासिक सम्बन्ध रहेको भारतले नेपाललाई साँच्चै छिमेकीको दर्जामा राखेकाले सहकार्य र विकासमा पनि जोड दिएको छ। कहिलेकाहीं असमझदारी हुन्छ, त्यो भयो पनि। यही विषयलाई उछालेर अघि बढ्नुभन्दा दुवै पक्षले कमजोरी केलाएर सहकार्यमा अघि बढ्न आवश्यक छ। प्रधानमन्त्रीप्रधानमन्त्रीबीच टेलिफोन कुराकानी भयो भनेर मात्र हुँदैन, हामीबीच कसरी काम भइरहेको छ भन्ने विषयमा ध्यान दिन आवश्यक छ। निष्कर्ष दोस्रो विश्वयुद्धपश्चात् विश्व नै बेलायतको औपनिवेशिकताबाट स्वतन्त्र हुने लहर चल्यो। आन्दोलन भए, भारतमा शासन गरिरहेका बेलायती फर्कन बाध्य भए। कश्मीरको घाउ छोडेर भारतबाट पाकिस्तान छुट्टै मुलुक बनाएर बेलायतीहरू बिदा भएका थिए। बेलायतकै निगाहमा शक्तिशाली बनेका राणाहरूविरुद्ध नेपालमा आन्दोलन हुँदा पनि भारतको साथ थियो। बीपी कोइरालालगायतका नेताले उक्त आन्दोलनलाई अघि बढाएका थिए। भर्खरै स्वतन्त्र भारतले पनि नेपालका आन्दोलनकारीलाई आफ्नो भूभागमा संगठित हुन दिएर सहयोग गरेको इतिहास स्मरण हुनुपर्छ। पछिल्ला दिनमा पनि नेपालमा हुने सबै प्रकारको आन्दोलनलाई भारतले साथ दिन थाल्यो। यस्तो साथ र समर्थन कतिपय अवस्थामा प्रत्युत्पादक भए पनि हाम्रै चाहनाअनुरूप भएका हुन्। सम्बन्धमा विशेष गरी कुराभन्दा पनि काम हेरिन्छ। विद्यमान नेपालभारत सम्बन्धमा पनि त्यही विन्दुमा अडेर हेर्न आवश्यक छ। भारतले नेपाललाई उपलब्ध गराउने सहयोग घटाएको छ। त्यसको अर्थ बुझ्नुपर्छ। भारतले किन सहयोग कटौती गर्यो त ? अहिले सम्पन्न भएका काम यो सरकार आएर सुरु भएका होइनन्, पहिलेका काम भइरहेका हुन्। यसलाई क्यास गरेर अघि बढ्न सक्नुपर्नेमा उल्टै समस्या सिर्जना गर्ने काम भएको छ। सुगौली तथा सन् १९५० को सन्धिपश्चात् नेपालभारत सम्बन्ध असमान रहेको भन्दै दुवै मुलुकका विज्ञ समूहले तयार पारेको सुझाव प्रतिवेदन पनि अहिलेसम्म कहाँ छ भन्ने जानकारी छैन दुवै सरकारलाई। इतिहासको त्यस्तो आरोहअवरोह पार गरी आएको नेपाल भारत सम्बन्ध खराब अवस्थामा पनि गुज्रेको थियो। ००७ सालदेखि संघर्ष गर्दै आएको संविधानसभाबाट संविधान निर्माण गर्ने अभियानमा प्रत्यक्षपरोक्ष सहयोग गरेको भारतले संविधान जारी भएपछि लगाएको नाकाबन्दीको आफैंले आत्मालोचना गरेको छ। नेपालको आन्तरिक मामिला व्यवस्थापनमा भारत अब सायदै लाग्ला। हामीले ३० वर्षे पञ्चायती शासन भनिरहँदा यता पनि ३० वर्ष नै कटेको ख्याल गर्नुपर्छ। कूटनीतिलाई हल्का रूपमा लिनु पनि हुँदैन। यतिबेला सत्तारुढ दलको आन्तरिक किचलोले नेपालको राजनीतिक अवस्था कमजोर बनेको छ, यसलाई चिर्न पनि आन्तरिक सहकार्य बलियो हुनुपर्छ।"
गल्तीको पूर्व रोकथाम,"बिर्सिनु मानवीय कमजोरी हो। जानाजान गल्ती गर्र्नेहरू सायदै भेटिएलान्। धेरैजसो दुर्घटना अन्जानमा भएको भूलका कारण हुने गर्छन्। हालै मात्र कलंकीमा एउटा ब्रेक फेल भएको ट्रकले नौनौवटा सवारी साधनलाई ठक्कर मात्र दिएन कतिको ज्यान लियो र कतिको अंगभंगसमेत गरायो। यसको एउटै मात्र कारण सवारी चलाउनुअघि त्यसको मेसिनरी, पार्टपुर्जा र समग्र अवस्थाको जाँच नगरिनु नै हो। एउटा विश्वप्रसिद्ध उक्ति छ रोग लागिसकेपछि उपचार गर्नुभन्दा रोग नै लाग्न नदिनु जाति। तर, हाम्रो प्रवृत्ति भने घरमा आगो लागिसकेपछि मात्र कुवा खन्न लाग्ने नै छ। यहाँ चर्चा गर्न खोजिएको जापानी प्रविधिको हो, तर संसारभर प्रचलनमा भने आइसकेको छ। सर्वप्रथम सुरक्षा (सेफ्टी फस्ट) जापानीहरूको आदर्शोक्तिको रूपमा रही आएको छ। त्यसैले जापानमा भावी कमजोरी र दुर्घटनाबाट बच्न (सुरक्षा) तथा विश्वसनीयताका लागि प्रयोग गरिने प्रचलित र लोकप्रिय विधि छपोकायोके। सुरुमा यसलाई बाकायोके भनिन्थ्यो। जसको अर्थ मूर्खतापूर्ण गल्तीको पूर्वरोकथाम भन्ने हुन्थ्यो। त्यसले अलि नकारात्मक अर्थ प्रवाह गरेकाले हाल यसलाई अलि मध्यमस्तरको भाषा प्रयोग गरेर पोकायोके वा गल्तीको पूर्वरोकथाम मात्र भनिन्छ। यो विधिले भविष्यमा हुनसक्ने त्रुटि जसले गम्भीर मानवीय, भौतिक वा आर्थिक क्षति पुर्याउन सक्छ, त्यसलाई बेलैमा सजगता अपनाएर रोक्न मद्दत गर्छ। त्यसैले त जापान प्रकृतिले त्यति धेरै ठगेको देश भए पनि, भूकम्प र सामुद्रिक आँधी आदिले सधैं लखेटिरहने एक अभागी मुलुक भए पनि क्षति भने एकदमै न्यून मात्र हुनेगर्छ। छरितो व्यवस्थापन लिन म्यानेजमेन्ट का लागि विश्वको अग्रणी मुलुक जापान हो। छरितो व्यवस्थापन, निरन्तर सुधार, र गल्तीको सक्दो न्यूनीकरण गर्ने विधिको अवलम्बनका कारण जापानी व्यवस्थापन विश्वका अन्य देशका व्यवस्थापनभन्दा अब्बल सावित भएको छ। छरितो व्यवस्थापन र व्यवस्थापकीय सुधारका विषय त्यहाँका उच्च तहका पाठ््यक्रममा समेत राखेर अध्यापन र अभ्यास गराइन्छ। पोकायोके त्यही लिन म्यानेजमेन्ट को महत्वपूर्ण गहना प्रिसियस जेम इन द क्राउन को रूपमा स्थापित छ, जापानमा। जापानी सरकार वा निजी क्षेत्रको विश्वमै कहलिएको एक विशेषता छ नो कम्प्रमाइज अन क्वालिटी, अर्थात् गुणस्तरमा कुनै सम्झौता नगर्ने। यही विशेषताले गर्दा जापानी मालसामान मात्र होइन सेवासमेत तुलनात्मक रूपमा महँगा भए पनि गुणस्तरीय र भरपर्दा भएकाले विश्वमा सर्वाधिक लोकप्रिय र व्यावसायिक ख्यातिप्राप्त पनि छन्। जापानी के विश्वास गर्छन् भने वस्तु वा सेवाको गुणस्तर कायम गर्न प्रयोग गर्नुपर्ने प्रविधिमा गरेको लगानी सुरुमा धेरै देखिए पनि कालान्तरमा वास्तवमा फ्रि अफ कस्ट वा सित्तै सावित हुन्छ। किनकि यदि गुणस्तरीय सेवा वा सामान उत्पादन भयो भने त्यसले बजारमा गुडविल कायम गर्छ, बढी भन्दा बढी ग्राहकलाई आकर्षित गर्छ, बजार विस्तार गर्छ र यी सबैले पहिले प्रविधिमा गरिएको लगानीको तुलनामा अधिक लाभ प्रदान गर्छन्। त्यसैले जापानीले उत्पादन गरेका वस्तु तथा सेवामा सकेसम्म कमजोरी नै नदेखियोस् भनेर कमजोरी रोक्न विभिन्न विधिप्रविधि प्रयोग गर्छन्, यसैलाई पोकायोके भनिन्छ। छरितो व्यवस्थापन, निरन्तर सुधार, र गल्तीको सक्दो न्यूनीकरण गर्ने विधिको अवलम्बनका कारण जापानी व्यवस्थापन विश्वका अन्य देशका व्यवस्थापनभन्दा अब्बल सावित भएको छ। हुन त नेपालमा पनि हाल आएर यस्ता केही विधि प्रयोग गर्न थालेको देखिएको छ। तर सरकारी निकायबाट अनिवार्य गरिएका उदाहरण भने नगण्य नै छन्। बरु उपभोक्ताले स्वस्फूर्त प्रयोग गरिरहेका वा कुनै महँगा विदेशी सवारी साधन आदिमा जडान भएका पोकायोके प्रविधि यदाकदा देख्न पाइन्छन्। उदाहरणका लागि, गाडीको चालक वा अगाडिको सिटमा बस्नेले बेल्ट नबाँधेको वा बाँध्न बिर्सेको खण्डमा गाडीले एक किसिमको आवाज निकालेर बेल्ट बाँध्न सम्झाउने प्रविधिलाई लिन सकिन्छ। यसले कथंकदाचित् गाडी दुर्घटनामा परेमा पनि तुलनात्मक रूपमा कम क्षति ब्यहोर्नुपर्ने हुन्छ। सरकारको तर्फबाट नियमन गरिएको यस्तो उपायमा मोटरसाइकल चालकले अनिवार्य हेल्मेट लगाउनुपर्ने लगायतका व्यवस्था छन्। यद्यपि, हामी आफ्नो लागि होइन, ट्राफिक प्रहरीको निमित्त हेल्मेट लगाइदिए जस्तो गर्छौं। केही समय अगाडि मोटरसाइकलको पछाडि बस्नेले समेत अनिवार्य हेल्मेट लाउनुपर्ने व्यवस्था गर्न थालिएको र जनस्तरबाट व्यापक विरोध भएको सुनिएको थियो। वास्तवमा मोटरसाइकलको पछाडि बस्नेलाई हेल्मेटको आवश्यकता चालकको भन्दा बढी हुने जगजाहेर छ। मोटरसाइकल दुर्घटना भएमा पछाडि बस्नेहरू धेरैको ज्यान जानुको मुख्य कारण हेल्मेट नलगाउनु नै हो। पोकायोके को प्रयोगले खासगरी तीन वटा फाइदा हुने विश्वास छ, जापानी व्यवस्थापनविद्को। एक, सुरुमै सही तरिकाले काम गरिन्छ। जसले व्यवस्थापकीय दक्षता वृद्धि हुन्छ। दुई, सकेसम्म भुल वा गल्ती हुनबाटै रोक्ने भएकाले क्षति हुने सम्भावना न्यूनीकरण हुन्छ। र, तीन, यो महँगो पनि छैन, वल्की भविष्यमा आइपर्ने क्षति रोक्ने भएकाले लागतप्रभावी पनि छ। यसले सम्भाव्य क्षति रोक्ने भएकाले जति महत्वपूर्ण छ त्यति नै ती क्षतिका कारण गर्नुपर्ने सम्भाव्य लागत बचत गर्न पनि सहयोग गर्छ। जापानमा प्रयोग गरिएका र नेपालमा पनि सजिलै प्रयोग गर्न सकिने केही पोकायोके विधि छन्ः पहिलो त सवारी साधन प्रयोग गर्नुभन्दा अगाडि अनिवार्य त्यसका पार्टपुर्जा, मेसिनरी र समग्र अवस्थाको जाँच गर्नेगराउने र त्यसको स्ट्रिक्ट मोनिटरिङ गर्ने व्यवस्था हो। लामो दूरीमा चल्ने र हेभी वेट सवारी साधनलाई यो व्यवस्था अझै कडाइका साथ प्रयोग गर्न सकिन्छ। यदि यसो गरिएमा सडक दुर्घटनामा उल्लेख्य कमी आउने निश्चित छ। हुन त मन्त्री सवार हुने हेलिकोप्टरमा नै कैयन् त्रुटि देखिएको प्रतिवेदन सार्वजनिक भइरहेको समयमा सर्वसाधारण चढ्ने गाडीको यस्तो जाँच गर्ने प्रक्रिया तुरुन्तै थालनी होला भन्ने आशा गर्नु त्यत्ति उपयुक्त नठहरिएला कि ? दोस्रो, ट्राफिक बत्तीको सञ्चालन तथा अद्यावधिक गर्ने प्रबन्धलाई लिन सकिन्छ। यसले सवारी दुर्घटनाको न्यूनीकरणमा अग्रणी भूमिका निर्वाह गर्न सक्छ। त्यस्तै, मोटरसाइकल चालक र पछाडिपट्टी बस्ने दुवैले अनिवार्य हेल्मेट लगाउनुपर्ने व्यवस्था लागू गर्ने। चौथो, धेरैजसो सवारी दुर्घटनामा सहचालक वा खलाँसी को ज्यान गइरहेको परिप्रेक्ष्यमा यसको रोकथामका लागि गाडीको ढोका नलागुन्जेल गाडी नगुड्ने वा ढोका बन्द गर्न संकेत धुन राख्ने व्यवस्था मिलाउने। त्यो प्रविधि नराख्दासम्म ट्राफिकले अनिवार्य म्यानुअल्ली चेक गर्ने व्यवस्था मिलाउने। यसमा हामी यात्रुले पनि सहयोग गर्न नसकिने होइन। पाँचौं, विभिन्न सरुवा रोगबाट समयसमयमा आक्रान्त भइरहने र सरसफाइमा त्यत्ति ध्यान नदिने हाम्रो जस्तो मुलुकमा सार्वजनिक शौचालयका ढोकामा र धारामा सेन्सर राख्ने हो भने रोग प्रसारणको खतरा निकै कम हुने देखिन्छ। सेन्सर भएका धाराले त पानीको अभाव हुने काठमाडौंजस्ता ठाउँमा पानीको दुरुपयोग रोकथाम गर्न महत्वपूर्ण सहयोग पनि पुर्याउन सक्छन्। जापानमा कतैकतै केसम्म छ भने यदि शौचालय गएर तपाईं हात नधोएर आउन थाल्नुभयो भने त्यहाँको सेन्सर कराएर हात धुन सम्झाउँछ। हुन त हाम्रो जस्तो सार्वजनिक शौचालय नै नहुने, भए पनि पानीविनाका फोहोर हुने, अनि त्यस्ता फोहोर शौचालय पनि प्रयोग गरेबापत विश्वमा नभएको शुल्क लिने अर्को लाजमर्दो प्रथा भएको देशमा यस्तो प्रविधि अपनाउन सुझाउनु मूर्खता ठहरिन पनि सक्ला। यसैगरी,खाना पकाउने ग्याँस पड्किएर धेरै दुर्घटना भएका उदाहरण छन्, नेपालमा। त्यसको रोकथामका लागि जापानमा ग्याँस अलिकति पनि लिक भएको गन्ध आएमा सेन्सरले बेस्सरी कराउने प्रविधि छ। सातौं, भान्सामा आगोमा खाना बसाएको बिर्सिएर धेरैजसो दालभात, तरकारी र भाँडा डढेको अनि ग्याँस त्यत्तिकै खर्च भइरहेका उदाहरण बग्रेल्ती भेटिन्छन्। यसको रोकथामका लागि जापानमा एक किसिमको बर्नर प्रचलनमा छ, जसमा आगोको ताप चाहिनेभन्दा बढी भयो भने वा डढ्न लाग्यो भने स्वतः निभ्छ। विशेष गरी कार्यालयका सन्दर्भमा अर्को महत्वपूर्ण ठाउँ छ हाम्रा सरकारी वा निजी कार्यालयमा बत्ती, हिटर, पंखा, एसी आदि निभाउने चलन प्राय देखिँदैन। त्यसैले नेपालकै पनि अलि आधुनिक खाले होटेलहरूले चलाइसकेको चलन ढोका खोलेर साँचो निश्चित ठाउँमा घुसाएपछि मात्र त्यो कोठाभित्रको बिजुलीबाट सञ्चालन हुने प्रणाली सञ्चालन हुने र बाहिर जाँदा ढोका बन्द गर्न साँचो झिक्ने बित्तिकै त्यो प्रणाली बन्द हुने प्रविधि प्रयोग गर्न सकिएमा बत्तीको खपत धेरै घटाउन सकिनेमा दुविधा छैन। यसैगरी कार्यालय सञ्चालनकै सन्दर्भमा हुने लेखापढीमा शुद्धाशुद्धीको मानक निर्धारण गरी अंग्रेजी स्पेलिङ चेकर जस्तै नेपाली व्याकरणको शुद्धता जाँच्ने सफ्ट्वेयर निर्माण गरी नेपाली फन्टहरूसँग जोड्न सकियो भने नेपाली भाषा लेखनमा शुद्धता, एकरूपता र स्पष्टता आउन सक्छ। पोकायोके का यस्ता अनेकन् उदाहरणहरू हामी पाउन सक्छौं, जसको प्रयोगले भविष्यमा हुन सक्ने ठूला दुर्घटनाबाट बच्नबचाउन र आर्थिक तथा भौतिक क्षति हुनबाट रोक्न सकिन्छ। यस्ता धेरै प्रविधि त एकदमै कम लागतमा प्रयोग पनि गर्न सकिन्छ। कुनैकुनै सुरुमा केही खर्चिला देखिए पनि जापानी व्यवस्थापनविद्ले विश्वास गरे झैं तिनले दीर्घकालीन पुर्याउने लाभ र योगदानका कारण कालान्तरमा ती सित्तैमा प्राप्त भएसरह हुनेमा दुईमत हुन सक्दैन। अतः पोकायोके अपनाऔं, भविष्यमा हुने गम्भीर क्षतिबाट बचौं, बचाऔं।"
समृद्धि नारा अभिनय कि यथार्थ ?,"राणाकालको घटना भन्दै अहिलेसम्म नेपाली समाजमा एउटा भनाइ चर्चित छ। त्यतिबेला टुँडिखेलमा सेनाले परेड खेलिरहेका बेला श्री ३ महाराजको सवारी हुन्छ। महाराजको आगमनले सबै सैनिक सतर्क हुन्छन्। त्यो बेला त्यहाँ हरियो झ्याम्म परेको सीधा रूख थियो। महाराजले सैनिक जवानलाई रूखतिर देखाउँदै सोधेछन् ए केटा हो त्यो रूख बांगो छ, हेर त ? सबै सिपाहीको आँखा रूखतर्फ गयो। रूख कहीँ पनि बांगो छैन। सीधा ठडिएको छ। अब के भन्ने ? बित्यास पर्यो। त्यो बेला महाराजको भनाइविपरीत जानु भनेको मृत्युलाई अंगाल्नु हन्थ्यो। त्यसैले हुकुमविपरीत जाने आँट कसैमा भएन। सबैले एकै स्वरमा भने हो महाराज रूख त बांगो छ, सरकारबाट सही मर्जी भो। यत्तिकैमा एकजना इमानदार सिपाहीको चित्त बुझेन। उसले दुस्साहस गरेछ महाराज मेरो गर्धन चिलाएको हो कि, महाराजको आँखा फुटेको हो, रूख त बांगो छैन, सीधा ठडिएको छ, जो हुकुम महाराज भन्दै सलाम ठोकेछ। त्यहाँ भएका सिपाही उसको दुस्साहस देखेर तिल्मिलाएछन्। अब के हुने हो ? साँचो बोल्दा देशबाट लखेटिने वा मारिने डर, नबोल्दा महाराज सरासरी झुठो बोलेर सबैलाई बेवकुफ बनाइरहेका छन्। आज यहाँको समृद्धि र विकास त्यही इमानदार सिपाहीको मनोदशाबाट गुज्रिएको छ। विकास भएन भन्दा अरिंगालका झुण्डले डस्ने डर छ, नबोली चुप लाग्दा नागरिकको आत्मसम्मानमा चोट पुग्न जान्छ। त्यो इमानदार सिपाही जसले साँचो बोलेर देशवासीको प्रतिनिधित्व गर्यो, अबका जनता जे भन्यो त्यही मान्ने कमारा होइनन् भन्ने दृष्टान्त पेस गर्यो। आजको लोकतन्त्रसम्म आइपुग्दा नागरिकले त्यही सिपाहीको नियति भोग्न वाध्य हुनुपरेको छ। सामान्यतया विकास भन्नाले जीविकोपार्जनका लागि चाहिने आवश्यकता परिपूर्तिलाई जनाउँछ। जहाँ सर्वसाधारणको जीवन धान्न असहज नहोस्, शिक्षा स्वास्थ्यलगायत आधारभूत वस्तु उपभोग गर्न सहज र सुलभ होस्। रोजगारीको प्रत्याभूति राज्यले गरिदियोस्, तब मात्र नागरिकले विकासको अनुभूति प्राप्त गर्छन्। ठूलाठूला महल ठडिनु, केही उद्योग र व्यापारिक कम्प्लेक्स निर्माण हुनु, सहरमा बस्ने केही व्यक्ति सुकिलामुकिला देखिनु मात्र विकास हुँदैन। जनताले अभावबाट मुक्त भई स्वतन्त्र ढंगले गरिखान पाउनुलाई विकासको खुटकिलो मानिन्छ। अन्यथा विकास र समृद्धिको अर्थहीन बोलीलाई नागरिकले पत्याउने आधार हुँदैन। आज देशमा त्यही अर्थहीन ढर्राको आत्मरतिमा रमाउन राजनीतिका पारखी उद्यत छन्। यहाँका शासकले अहिलेको राजनीतिक पद्धतिलाई संसारकै उत्कृष्ट पद्धति भन्ने गर्छन्। यति उत्कृष्ट पद्धति हुँदा पनि आर्थिक प्रगति किन भएन ? कतिपयले नेपालको विकास नहुनुलाई सरकारले काम गर्न नसकेको पनि भन्छन्। यथार्थमा त्यसो होइन। अहिलेको राजनीतिले निर्धारण गरेको बाटो नै विकासमैत्री छैन। जुन मार्ग हिँड्दा विगत तेह्र वर्षदेखि विनास मात्र निम्तिएको छ। जहाँ जनाधार नभएका खरिदबिक्रीमा विधायक छानिन्छन्। उपल्लो ओहोदामा आफन्त र आसेपासे मात्र पुग्छन्। जहाँप्रति पक्षसमेत भागबण्डामा रमाउँछ। संवैधानिक निकाय नै विभेदकारी बन्छ। अर्थतन्त्रमा माफियाको जगजगी रहन्छ। पाँच वर्षका लागि नागरिकले मिल्काएका व्यक्ति चोर बाटोबाट सांसद, मन्त्री बन्छन्। जहाँ समानुपातिक कोटाको व्यापक दुरुपयोग गरिन्छ, स्वतन्त्र न्यायालयमा समेत दलका कार्यकर्ता भरिन्छ। आफ्ना नागरिकलाई बाहिर पठाई विदेशीलाई नागरिक बनाउन संविधान संशोधन गरिन्छ। जहाँ ऊर्जाशील मस्तिष्क र परि श्रमी पाखुरा विदेश पलायन गराई मुर्खहरूको जमात तयार पारिन्छ , तिनीहरूलाई नै राजनीतिमा क्रियाशील गराइन्छ। यस्तो प्रक्रियाबाट उत्पादित पात्रहरूले समृद्धिको मार्ग निर्धारण गर्न सक्दैनन्। सर्वाधिक चासो रहेको मेलम्चीले समेत यस तथ्यलाई बारम्बार गिज्याइरहेको छ। अर्कोतिर यहाँको संक्रमणकालीन परिस्थिति पनि केही मात्रामा समृद्धिको बाधक देखिएको छ। विगत ७० वर्षदेखि हालसम्म राजनीतिमा संक्रमणकालको अल्झो झुन्डिरहेको छ। राजा महेन्द्रको कार्यकालबाहेक यहाँ राजनीतिमा स्थिरता आउन सकेन। अहिले एउटै दलको झन्डै दुईतिहाइ हाराहारीमा बहुमत छ तर फेरि पाँच वर्ष सरकार टिक्ने नटिक्ने शंका उत्पन्न भइसक्यो। यति लामो संक्रमित अवस्था किन र कसरी ? आन्तरिक हो वा बाह्य कारण ? यसको लेखाजोखा सत्तासीनबाट कहिले भएन। सत्ताबाहिर हुँदा विदेशीको चलखेल देख्ने, सत्तामा पुग्दा तिनै विदेशीको गुरुमन्त्र लिने कार्यले यहाँको संक्रमित अवस्थालाई लम्ब्याइरहेको छ। यस्तो परिस्थितिले निरन्तरता पाउँदा सुरु भएका काम अवरुद्ध भएका छन्। फलस्वरूप पुँजीगत लगानीमा गिरावट आएको छ। देशबाट पुँजी पलायन भएको छ। यो अवस्थाले विकासका लागि गम्भीर समस्या उत्पन्न हुने प्रवल सम्भावना देखिँदैछ। देशबासी सचेत नहुँदासम्म भ्रमको पर्दा हटेर जाँदैन। यो सास्वत पक्ष हो। जुन दिन नागरिक चनाखो भई यथार्थ वा अभिनय छुट्याउन सक्छन्, त्यहाँबाट विकासको बाटो स्वतः निर्धारित हन्छ। यहाँ समृद्धिको नाममा धेरै नाटक मञ्चन भए। विकासको नारामा विनासको मार्ग तय गरियो। नेतृत्वपंक्ति अभिनयमा मस्त छन्। उनीहरूको गतिविधि अभिनय हो या यथाथर्, कसी लाउने औजार छैन। त्यसैले अभिनयलाई यथार्थ मान्न नागरिक विवस छन्। राजनीति जनमैत्री नभएर नाफामैत्री भयो। व्यापारीले मुनाफा हेर्छ। त्यसैले उसले खाद्यन्नलगायत जुनसुकै वस्तुमा मिसावट गर्छ। यहाँ त राजनीति नै नाफामुखी भयो। जब नाफाका लागि राजनीति गरिन्छ, तब त्यहाँ विकृतिजन्य फोहोर स्वतः मिसिन्छ। राजनीति व्यापारीकरणतर्फ उन्मुख भइदिँदा आज विकास र समृद्धिको मार्गमा तगारो लागेको छ। मुलुक बनाउने हो भने पद्धति, पात्र एवं पूर्वाधारसहितको दृष्टिकोण आवश्यक पर्छ। मौलिक धरातललाई उपेक्षा गर्नाले संसारका राम्रा भनिएका प्रणाली पनि ध्वस्त भएका छन्। देशको धरातलीय यथार्थलाई आत्मासात गर्दै समृद्धिको खाका कोरिनुपर्छ। जसरी मित्रराष्ट्र चीनले तीन चरणको समृद्धिको खाका कोर्यो। पहिलो राष्ट्रिय उत्पादन दोब्बर बनाउने, दोस्रो जीविकोपार्जनका लागि आवश्यक खाद्यान्न लत्ताकपडा शिक्षा स्वास्थ्यमा अभाव हुन नदिने, तेस्रोमा औसत नागरिकको जीवन समृद्ध तुल्याई राष्ट्रलाई आधुनिकीकरणतर्फ लैजाने। आज चीनले दुई चरण पार गरी तेस्रो चरणमा आइपुग्दा विश्वकै उदाहरणीय अर्थतन्त्रमा आफूलाई स्थापित गरेको छ। त्यसैगरी दृढ इच्छाशक्तिका साथ दृष्टिकोण लिएर अघि बढ्दा छोटो समयमा सिंगापुर, मलेसिया, दक्षिण कोरिया जस्ता देश पनि विकास र समृद्धिको लक्ष्यमा हिँडिरहेका छन्। अल्छीपना भ्रष्टाचार र भोगविलास प्रगतिको निम्ति मुख्य वाधक हुन्छ। सक्षम नेतृत्वले त्यस्तो खराब आचरण राजनीतिमा छिर्नसम्म दिँदैन। आज नेतृत्वको अकर्मण्यताले राजनीतिमा त्यस्ता खराब प्रवृत्तिले वैधता पाएको छ। काम एकातिर भनाइ अर्कोतिर भएको छ। यहाँ ठूलाले सानालाई, धनीले गरिबलाई र बलियाले निर्धालाई जे गर्दा जे बोल्दा पनि हुन्छ। राजनीति गर्नेले समृद्धिको अभिनय गर्छन्। व्यापारीले शुद्धता र गुणस्तरको अभिनय गर्छन्। नागरिकले हिजो पनि राजामहाराजाको अभिनयलाई यथार्थ मान्नु पथ्र्यो। आज पनि मुलुकमा विकास र समृद्धि हुँदैछ भन्ने सत्ताको अभिनययुक्त वाणी दिनहुँ सुन्नुपर्छ। फरक यति मात्र हो हिजो महाराजको हुकुम नमान्दा गर्धन गिँडिन्थ्यो, आज लोकतन्त्र भनिने नेतृत्वबाट अरिंगाल खटाइन्छ। यो नियतिलाई नागरिकले कहिलेसम्म व्यहोर्नुपर्ने हो ? हाइलाइट हिजो महाराजको हुकुम नमान्दा गर्धन गिँडिन्थ्यो, आज लोकतन्त्र भनिने नेतृत्वबाट अरिंगाल खटाइन्छ। यो नियतिलाई नागरिकले कहिलेसम्म व्यहोर्नुपर्ने हो ?"
सिक्किम सेमिफाइनलमा,"मलंगवा : कञ्चनजंघा फुटबल क्लब सिक्किम सर्लाहीको बागमतीमा जारी चौथो राजर्षि जनक कप फुटबल प्रतियोगिताको सेमिफाइनलमा पुगेको छ । सिक्किम मंगलबार भएको दोस्रो क्वार्टरफाइनल खेलमा आयोजक बागमती नगरपालिका फुटबल क्लबलाई १० गोलले हराउँदै प्रतियोगिताको अन्तिम चारमा प्रवेश गरेको हो । तीन राष्ट्रिय खेलाडी र दुई विदेशी खेलाडीसहित मैदानमा ओर्लिएको आयोजक बागमती नगरपालिकाले खेलभर विपक्षीलाई गतिलो चुनौती दिए पनि जवाफी गोल भने फर्काउन सकेन । सिक्किमका लागि खेलको १८औं मिनेटमै करण थापाले निर्णायक गोल गरेका थिए । पहिलो हाफमा सिक्किमले खेललाई आफ्नो नियन्त्रणमा राखेको थियो । खेलाडीबीच गतिलो तालमेल नमिल्दा बागमतीले पहिलो हाफमा सोचेजस्तो प्रदर्शन गर्न सकेन । विदेशी खेलाडी पिटर सेगुनले रक्षापंक्तिमा उत्कृष्ट प्रदर्शन गरेका कारण आयोजक टोली थप गोल खानबाट जोगिएको थियो । खेलको २१औं मिनेटमा सिक्किमका सुब्रोतो सोरेनले बागमतीका योगेश गुरुङलाई डीबक्स नजिकै लडाउँदा बागमतीले गोल फर्काउने गतिलो अवसर पाएको थियो । तर, विमल घर्तीमगरले प्रहार गरेको बल गोलभन्दा केही माथिबाट बाहिर हुइँकिएको थियो । यसैगरी २७औं मिनेटमा सुनील बलले गोलपोस्ट नजिकै पाएको बललाई गोलमा परिणत गर्न नसक्दा बागमतीको अर्को अवसर खेर गएको थियो । दोस्रो हाफमा भने बागमतीले सिक्किमलाई दबाबमा राखेको थियो । पहिलो हाफमै गोल गरेका कारण सिक्किम दोस्रो हाफमा रक्षात्मक नीतिसहित मैदानमा ओर्लिएको थियो । दोस्रो हाफमा बागमतीका खेलाडीले करिब आधा दर्जन सशक्त प्रहार गरे पनि सिक्किमका गोलरक्षकले उत्कृष्ट बचाउ गरेका थिए । बागमतीबाट राष्ट्रिय टोलीका विमल घर्तीमगर, सुनील बल र बुद्ध चेम्जोङले पनि खेलेका थिए । राम्रो खेल देखाएका सिक्किमका गोलरक्षक निगम सिंह म्यान अफ दी म्याच घोषित भए । सिंहले १० हजार रुपैयाँ र एक जोर बुट पुरस्कार पाए । बुधबार तेस्रो क्वार्टरफाइनल खेल ब्वाइज युनियन क्लब काठमाडौं र नेपाल पुलिस क्लबबीच खेलिनेछ । बागमती र सिक्किम बाई पाएर सीधै क्वार्टरफाइनलमा पुगेका थिए ।"
कोरोना भाइरस : सबै खेल स्थगित,"काठमाडौं : चीनको वुहान प्रान्तबाट शुरु भएको कोरोना भाइरस (कोभिड१९) को बढ्दो सङ्क्रमणका कारण विभिन्न राष्ट्रिय तथा अन्तरराष्ट्रिय खेल गतिविधिहरु तत्कालको लागि रोकिएका छन्। फुटबलको सर्वोच्च निकाय (फिफा) र एशियाली फुटबल महासंघ (एएफसी) को संयुक्त बैठकले विश्वव्यापी रुपमा फैलदै गएको कोरोना भाइरसका कारण एशियामा तय भएका विश्वकप छनोट२०२२ र एएफसी एशियन कप छनोट२०२३ को खेल हाललाई स्थगित गर्ने निर्णय भएको छ। बैठकले फिफामा आबद्ध सबै व्यक्तिको स्वास्थ्य र सुरक्षा नै आफ्नो पहिलो प्राथमिकता रहेको बताउँदै तत्कालको लागि खेल रोकेको हो। फिफाको निर्णयसँगै केही दिनअघि मात्रै युवा तथा खेलकूदमन्त्री जगतबहादुर विश्वकर्माको अध्यक्षतामा बसेको बैठकले पनि विश्वभर फैलिँदै गएको कोरोना भाइरसको सम्भावित सङ्क्रमणबाट बच्न खेलकूद गतिविधिलगायतको सम्पूर्ण कार्यक्रम अर्को सूचना जारी नभएसम्मका लागि स्थगित गर्ने निर्णय गरेको थियो। अखिल नेपाल फुटबल सङ्घ (एन्फा) ले राष्ट्रिय फुटबल टोलीको प्रशिक्षण, उपमेयर कप महिला लिग फुटबललगायतको खेलकूद गतिविधि तत्कालको लागि रोक्यो। एन्फाले कोरोना भाइरसको सम्भावित सङ्क्रमणबाट जोगिनको लागि ठूल ठूला घरेलु प्रतियोगिता एवं अन्तरराष्ट्रिय प्रतियोगिता पनि रोकेको छ। फिफा विश्वकप तथा एशियन कप छनोटअन्तर्गत चाइनिज ताइपेई र अष्ट्रेलियासँगको खेलका लागि तयारी गरिरहेको नेपाली राष्ट्रिय फुटबल टोलीको प्रशिक्षणसमेत रोकेको थियो। घरेलु मैदानमा नेपालले आगामी चैत १३ गते चाइनिज ताइपेई र चैत १८ गते अष्ट्रेलियासँग खेल्ने तय भएको थियो। त्यसैको तयारीस्वरूप २३ सदस्यीय राष्ट्रिय फुटबल टोलीले सातदोबाटोस्थित एन्फा मैदानमा फागुन १८ गतेदेखि प्रशिक्षण शुरु गरेको थियो। त्यस्तै चैत ३ गतेदेखि तय भएको राष्ट्रिय महिला लिग फुटबल पनि हाल नगर्ने गरी रोकिएको छ। सातदोबाटोमा ओलम्पिक छनोटको बन्द प्रशिक्षणको करातेको टोली भने नियमित अभ्यासमा रहेको करातेका मुख्य प्रशिक्षक दिपक श्रेष्ठले बताए। कोरोनाका कारण खेलाडीमा मनोवैज्ञानिक असर परेता पनि प्रशिक्षणमा धेरै भिडभाड नहुने भएकाले प्रशिक्षण यथावत राखेको प्रक्षिशक श्रेष्ठको भनाइ थियो। 'अहिले करातेका कुनै प्रतियोगिता नरहेको कारण अभ्यासमा धेरै मानिसको हुलमुल नहुने भएकाले नियमित अभ्यास जारी नै राखेका छौँ' प्रशिक्षक श्रेष्ठ भने। भलिबलमा भने यसअघि नै बङ्गलादेशमा हुने तय भएको एसियन भलिबल कन्फिडेरेस (एभीसी) भलिबल च्याम्पियनसिप रोकिएको छ। बक्सिङका धेरैजसो प्रतियोगिताहरु रोकिएका छन्। कोरोना भाइस कै कारण कीर्तिपुरस्थित त्रिवि क्रिकेट मैदानमा आगामी चैत १ देखि १५ गतेसम्म तय भएको एभरेष्ट प्रिमियर लिग (इपिएल) तत्कालका लागि रोकिएको छ। आयोजक इपिएलका प्रबन्ध निर्देशक आमिर अख्तरले भने 'कोरोनाको त्रासले अहिले इपिएल रोकेका छौँ। स्थिति नियन्त्रण भएपछि नयाँ मिति सार्वजनिक गर्नेछौँ।' नेपाल क्रिकेट सङ्घ (क्यान) का अध्यक्ष चतुरबाहदुर चन्दले तत्कालको लागि राष्ट्रिय तथा अन्तरराष्ट्रिय प्रतियोगिताको खेल तालिका नभएकाले क्रिकेट क्षेत्रमा कोरोना भाइसको खासै असर नपरेको बताए। उनले इपिएलबाहेक क्रिकेट क्षेत्रमा ठूला अन्तरराष्ट्रिय प्रतियोगिता तत्काललाई नभएकाले कोरोना भाइसले खासै असर नगरेको बताए।"

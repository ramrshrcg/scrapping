शीर्षक,विवरण
संविधान संशोधन गर्ने भए,"कार्यकारी राष्ट्रपति र राष्ट्रियसभामा मनोनीत सदस्य प्रधानमन्त्री बन्न होइन; तराईमधेसका जनता र न्यायपालिकाका लागि संशोधन आवश्यक छ धेरै कुरा सारेर ३०८ धाराको नेपालको संविधान २०७२ लेख्न ६ सयजनालाई आठ वर्ष लाग्यो। खर्च अर्बौं रुपैयाँ भयो। नेपालको संविधान २०७२ सायद आजसम्म पनि सबभन्दा कान्छो होला। साढे ४ वर्षको बच्चा संविधान आज बामे सर्दै छ। सबै धारा पूर्ण क्रियाशील भइसकेका छैनन्। संविधानले नै क्रियाशील हुन तीन वर्षको समय दियो। अहिल्यै माथिल्लो सदन राष्ट्रियसभा सदस्य पनि प्रधानमन्त्री बन्न र राष्ट्रपतिलाई कार्यकारी अधिकारसम्पन्न बनाउन संशोधन गर्ने कुरा गर्छन्। दलभित्रै विरोध भएकाले मात्र हाललाई संशोधन टर्यो। ५५ प्रतिनिधिले सन् १७८७ मा अमेरिकी संविधान लेखे। संशोधन गर्न संघीय ससंद् अर्थात् कंग्रेसले ३३ वटा प्रस्ताव गरे पनि राज्य अथवा स्टेटहरूले अनुमोदन नगर्दा अमेरिकी संविधान हालसम्म २७ वटा मात्र संशोधन भएको छ। १७० भन्दा बढी देशले अमेरिकी संविधानलाई नमुना संविधान मानेरै पछ्याएका छन्। अमेरिकी संविधान सबभन्दा पुरानो लिखित संविधान हो। ३८९ सदस्यले २ वर्ष ११ महिना १७ दिन लगाएर लेखिएको भारतको लामो संविधान २६ जनवरी १९५० मा लागू भयो। ७० वर्षमा १०३ संशोधन भए। तर हाम्रा नेताहरूले संविधान लागू भएको तीनबर्से संक्रमणकालपछि चुनाव भएर सरकारको पाँचबर्से कार्यकालमा दुई वर्ष मात्र पूरा भएको छ राष्ट्रिय आवश्यकता नभई एक व्यक्तिको चाहनाका लागि संविधान संशोधन गर्ने दुस्साहस गरिरहेका छन्। बहुमतवाला सरकारको कामकारबाही र धेरै काण्ड हेर्दा देशको आर्थिक विकास, सुशासन र आम जनाताका लागि २०४७ को संसदीय व्यवस्थाको संविधान र ०७२ को संघीय गणतान्त्रिक व्यवस्थाको संविधानमा केही फरक देखिएको छैन भन्ने बितेका दुई वर्षले देखाइसकेको छ। दुई वर्षमा नेताहरूको व्यक्तिगत स्वार्थ, भ्रष्टाचार र शक्ति दुरुपयोग र बहुमतको घमण्डले प्रमाणित गरेको छ। गणतन्त्रपछिका कृष्णबहादुर महरा र एक दूतावासको ५० करोडको टेप काण्ड गुपचुपमा दबाइयो। गएको दुई वर्षयता नेपाल ट्रस्टको सम्पत्ति काण्ड, यति काण्ड, ललिता निवास काण्ड, पासपोर्ट छपाइ काण्ड, सञ्चारमन्त्री गोकुल बास्कोटाको टेप काण्ड सार्वजनिक भए। सरकारी ढुकुटीबाट आसेपासेलाई अर्बौं रुपैयाँ बाँडेको र अरू साना काण्ड त कति कति ? यी काण्डको पनि गुपचुप फाइल बन्द हुने लक्षण देखिइसक्यो। फाइल खुल्ला, अनुसन्धान होला र दोषीलाई सजाय होला भन्ने विश्वास कसैलाई पनि छैन। नेपालका मिडियाले जे छाप्छन् आधारसहित छाप्छन्। अनुसन्धान गर्ने हो भने मन्त्री र प्रधानमन्त्रीसम्म नै पुग्ने संकेत गर्छ। तर उनीहरू नीतिगत निर्णयमा अख्तियार दुरुपयोग अनुसन्धान आयोगले अनुसन्धान गर्न पाउँदैन भनेर मिडिया बोलाएर आफूले आफैंलाई वान वे ट्राफिक शैलीमा सफाइ दिन्छन्लिन्छन् पनि। यदि निर्दोष हो भने मिडियासँग र भाषणमा गरेको कुरा अख्तियारमा बयान गरी अनुसन्धानलाई सहयोग गरे हुन्थ्यो नि। अख्तियारका आयुक्तलाई हामी यस्ता नेताहरूलाई छाड्ने थिएनौं तर के गर्नु नीतिगत निर्णयमा हातै हाल्न नपाउने कानुन छ भनेर कोठेगफ गरेर ऐनलाई बलिको बोको बनाएर उम्कने राम्रो मौका भएको छ। अख्तियार अधिकार भएन भन्छ। नेताहरू चुनाव हारेर विपक्षीमा बस्दा बलियो अख्तियार र स्वतन्त्र न्यायपालिका बलियो बनाइदिन्छु भनेर आश्वासन दिन्छन् तर सरकारमा पुगे भने भनेको मान्ने अख्तियारको आयुक्त र भनेको मान्ने न्यायाधीश बनाउन चाहन्छन्। इमानदार सरकार भए नीतिगत निर्णयमा अख्तियारले अनुसन्धान गर्न नपाउने असंवैधानिक दफा खारेज गरेर र अनुसन्धानमा आफैं समर्पित भएर देखाउन सक्नुपथ्र्यो। तर गर्दैनन्। त्यत्रो र त्यस्ता काण्ड मा मन्त्रिपरिषद्को संलग्नता छ भनेर देखाएपछि पनि नीतिगत निर्णय लाई ढाल बनाएर अख्तियारले अनुसन्धान गर्न पाउँदैन भन्दा र प्रधानमन्त्रीहरूले राज्यको ढुकुटी रित्याई आसेपासेलाई बाँडेको देख्दा पञ्चायती संविधानको धारा ८७ को राजाले गरेको काममा प्रश्न उठाउन नपाउने र धारा ९० को राजाको हुकुम प्रमाङ्गी बक्स अब मन्त्रिपरिषद्मा सरेछ भन्ने प्रमाणित हुन्छ। नेपालमा श्रीपेच लगाउन नपर्ने राज्याभिषेक गर्न नपर्ने गणतान्त्रिक राजा धेरै भए। दुई वर्षमै जादुगरीय, नाटकीय र चमत्कारीय ढंगले सरकारले आर्थिक विकास भएको देखाउनुपर्छ भन्ने लेखकको आशय होइन। रातारात विकास सम्भव हुँदैन तर सुशासनको लक्षण र संकेतसम्म पनि देखिएन। सत्ता र शक्तिप्रति समर्पित र केन्द्रित हुने सरकारको विशेषतै यस्तै हुन्छ। राष्ट्रसेवा र कानुनी शासन त भाषणमा मात्र हुन्छ। अंग्रेजीमा अ ब्याड कार्पेन्टर क्वारल्स विथ हिज टुल्स नेपालीमा नाच्न नजान्ने आँगन टेडो भनिन्छ संविधानलाई दोष दिने लक्षण देखिसक्यो। अब राज्य व्यवस्था मात्र संघीयता भएर नहुने रहेछ। संघीयतामा कार्यकारी राष्ट्रपति नै चाहिँदो रहेछ। अमेरिकाले विकास गरेको कार्यकारी राष्ट्रपति भएर पो रहेछ भनेर कार्यकारी राष्ट्रपति चाहियो रे भनेर फेरि संविधानलाई दोष दिएर पन्छिने लक्षण देखिसक्यो। २०४७ सालको संवैधानिक व्यवस्थामा राजा ज्ञानेन्द्रले आफैं मन्त्रिपरिषद्को अध्यक्ष भएर प्रजातान्त्रिक प्रक्रियालाई सिध्याएको बाहेक अन्य सामान्य थियो। राजाको त्यस कदमलाई सुधार्न ०७२ को गणतान्त्रिक संविधान बनेको हो। तर दुई वर्षमा नै एक व्यक्तिका लागि राष्ट्रियसभा सदस्य पनि प्रधानमन्त्री बन्न सक्ने र कार्यकारी राष्ट्रपति हुनुपर्ने गरी संविधान संशोधन गर्न आँट गरे विरोधले संशोधन मात्र हुन सकेन। यो लेख संविधान संशोधन गर्न हुँदैन गर्ने हो भने न्यायपालिकाका लागि र तराई मधेसका लागि गरिन आवश्यक छ भन्नेमा केन्द्रित छ। हालै एक ठूला नेताले भनेको कुरा सार्वजानिक भयो। एउटा थियो मेरो आवश्यकता प्रधानमन्त्रीमा छ र अर्को नेपालले पाँच वर्षमा आर्थिक विकासमा भारतलाई जित्छ र १० वर्षमा चीनलाइ भेट्छ। यसको अर्थ म प्रधानमन्त्री हुन पाएँ भने पाँच वर्षमा नेपालले भारतलाई पछि पारेर १० वर्षमा चीन बराबर पुर्याउने गरी विकास गर्छु भनेको बुझ्नुपर्छ। यसको मतलब नेपाल १० वर्षमा जी २० होइन जी ७ को सदस्य बन्ने हैसियत राख्ने भयो र जी ७ का अन्य राष्ट्रले मानेमा नेपाल जी २० लाई उछिनेर जी ७ को हैसियतमा पुग्ने भयो। त्यत्रो एम्बिसन मिडियामार्फत सार्वजनिक गर्नुमा उहाँमा राजनीतिक अनुभव त हुने नै भयो साथै उहाँ पक्कै पनि अर्थशास्त्र वा विकास प्रशासनजस्ता महत्वपूर्ण विषयमा विश्वका कुनै चर्चित विश्वविद्यालयको प्रोडक्ट र एल्मुनाइ हुनुपर्छ। प्रजातन्त्रमा सरकार संविधानप्रति समर्पित हुनुपर्छ। नेपाल राज्यभरका नेपाली नागरिकको सरकार अभिभावक हो। सबै नागरिकलाई सरकारले समान व्यवहार गर्नुपर्छ। राष्ट्रियसभा सदस्य प्रधानमन्त्री बन्न सक्ने गरी संविधान संशोधन गर्न हुँदैन। समस्या यहाँ छ। उहाँको चाहना प्रधानमन्त्री पदका लागि नभएको भए राष्ट्रियसभामा मनोनीत गर्ने उहाँजस्तै विज्ञका लागि हो। राष्ट्रियसभामा उहाँलाई मनोनीत गरेर मन्त्री बनाएर मन्त्री पदबाट उहाँको त्यति ठूलो भिजन देशले लिनुपर्ने थियो। तर संविधानले गर्दा देश चुक्यो। संसदीय व्यवस्था बेलायतबाट सुरु भयो। त्यहाँ हाउस अफ कमन्स र हाउस अफ लर्डस् गरी दुई सदनको संसद् छ। कमन्स हाम्रो प्रतिनिधिसभा हो। लड्स हाम्रो माथिल्लो सभा हो, जसलाई हाउस अफ एल्डर्स पनि भनिन्छ। प्रजातान्त्रिक देशमा दुई तहको संसद् हुन्छ। तल्लो सदनमा जनताबाट प्रत्यक्ष निर्वाचित सदस्यहरू हुन्छन्। निर्वाचित सदस्यहरू हुनाले तल्लो सदनको बढी महत्व र तौल हुन्छ। बढी जिम्मेवारी पनि हुन्छ। प्रत्यक्ष जनताबाट निर्वाचित सदस्य हुने हुनाले अर्थ विधेयक तल्लो सदनबाट उठ्छ र तल्लो सदनबाट पठाएको कुनै विधेयक ठीक रहेनछ भने त्यसलाई सुधार पनि गरिन्छ। प्रधानमन्त्री पनि निर्वाचित तल्लो सदनबाटै हुनुपर्ने परम्परा र मान्यता बेलायतबाट विकास भएको हो (हल्सवेरिज लस अफ इन्ल्याड खण्ड ८ प्यारा ८१८ र १११५ पनि)। नेपालको संविधानको धारा ७६(१) २०४७ सालको संविधानको धारा ३६(१) कै निरन्तरता हो। बेलायतले अपनाएको परम्परासमेत अँगालेको हो। सबै देशको माथिल्लो सदन कमजोर हुने होइन। खासगरी संघीयतामा माथिल्लो सदन पनि त्यत्तिकै बोझिलो र शक्तिशाली हुन्छ। जस्तो अमेरिकाको माथिल्लो सदन सिनेट हो। अमेरिकामा संघीयता स्वतन्त्र राष्ट्रहरू मिलेर एक युनियन बनाइएको हो। जबकि क्यानडा भारत, नेपाल आदि देशमा भएकै राज्यव्यवस्थालाई संघीयतामा परिणत गरिएको हो। अमेरिकी सिनेट स्वतन्त्र राष्ट्र राष्ट्रबीचको युनियन हो। त्यसैले सिनेटमा हवाईजस्तो सानो स्टेट र टेक्सासजस्तो ठूलो स्टेटको २२ जनाको समान प्रतिनिधित्व हुन्छ। स्टेट छुट्टिन पाउँदैन। स्टेटको सिमाना संघले बदल्न पाउँदैन। हैसियत समान हुन्छ। भारतमा संविधानले नै माथिल्लो सदनको सदस्य वा संसद्को सदस्य नै नभएको व्यक्ति पनि ६ महिनासम्मका लागि प्रधानमन्त्री बन्न सक्छ। तर हामीले प्रधानमन्त्री तल्लो सदनको जनताबाट प्रत्यक्ष निर्वाचित हुनुपर्ने राम्रो व्यवस्था अपनाएका छौं। भारतमा १९६६ मा इन्दिरा गान्धी, १९९१ मा पीभी नरसिंह राव र १९९४ मा डा मनमोहन सिंह त्यहाँको माथिल्लो राज्यसभामा मनोनीत भएर प्रधानमन्त्री बन्नुभयो। तर तीनैजनाले लगत्तै निर्वाचन लडेर लोकसभामा जितेर लोकसभा सदस्यको हैसियतमा प्रधानमन्त्रीमा निरन्तरता दिनुभयो। तर व्यवहारमा भारतले बेलायतले सन् १९०२ यता प्रधानमन्त्री बन्न जनताबाट प्रत्यक्ष निर्वाचित हुनुपर्ने परम्परा अपनाएको छ। प्रधानमन्त्री निर्वाचित तल्लो सदनकै हुनुपर्ने व्यवस्थामा बलियो कारण छ। संसदीय व्यवस्थामा बहुमत झीनो पनि हुन सक्छ। विपक्षी दल सशक्त, बलियो र संगठित हुन्छ। कमजोर प्रधानमन्त्री हुने हो भने सरकार जुनसुकै बेला ढल्न र ढाल्न सकिने अवस्था हुन्छ। संसद्मा आफ्नै दलका सदस्यमाथि पनि संसदीय दलका नेता प्रधानमन्त्रीको राम्रो प्रभावकारी पकड हुनुपर्छ। जनताबाट निर्वाचित सदस्य प्रधानमन्त्री हुनु र चुनाव हारेको वा जित्नै नसक्ने टेक्नोक्रेटलाई माथिल्लो सभामा मनोनीत गरेर प्रधानमन्त्री बनाउँदा संसदभित्रको खेलमा सत्ताधारी दललाई असर पर्छ। मनोनीत सांसद प्रधानमन्त्री भएको व्यक्ति जतिसुकै विद्वान् र टेक्नोक्रेट भए पनि संसदभित्र आफ्नो सांसद नै पकडमा राख्न नसक्ने हुनाले तल्लो सदनको चुनिएको व्यक्ति प्रधानमन्त्री हुने परम्परा विकास भएको हो। नेपालको संविधानको धारा ७६(१) ले बेलायतको त्यही परम्परा देखेर उचित व्यवस्था गरेको छ। बेलायतमा १९०२ देखि अपनाएको निर्वाचित व्यक्ति मात्र प्रधानमन्त्री हुन सक्ने व्यवस्था र धारा ७६ को व्यवस्था अति आवश्यक हो। हाम्रो संविधानले राष्ट्रियसभा सदस्य पनि प्रधानमन्त्री हुनसक्ने व्यवस्था गरेको भए त्यसलाई संशोधन गरी प्रधानमन्त्री जनताबाट प्रत्यक्ष निर्वाचित प्रतिनिधिसभाको सांसद मात्र प्रधानमन्त्री हुनसक्ने गरी रङलाइ राइट गर्नु संशोधन गर्नुपर्नेमा भइराखेको राइटलाइ रङ गर्न हाम्रा नेताहरू राष्ट्रिय स्वार्थलाई लात मारेर व्यक्तिगत स्वार्थमा भड्केका छन्। संसारको सबभन्दा पुरानो लिखित प्रजातान्त्रिक संविधान अमेरिकी संविधान हो। २३० वर्ष भयो। जम्मा २७ संशोधन भए। १९५० सम्म राष्ट्रपतिको कार्यकाल हालको जस्तो ४४ वर्ष जस्तो दुई अवधिको थिएन। असीमित थियो। रुजबेल्ट तेस्रोपटक पनि निर्वाचित भए। चुनाव जितेर जतिपटक पनि राष्ट्रपति बन्ने हो भने डिक्टेटर बन्ला भनेर रोक्न लगातार दुईपटक जम्मा आठ वर्ष सीमित गर्न बाईसौं संशोधन १९५१ मा गरियो। अमेरिकाका राम्रा कुरा सिक्नुपर्यो। २४० वर्षमा २७ पटक मात्र संविधान संशोधन गरे। राष्ट्रपतिको अवधि तोक्ने बाईसौं संशोधन एक व्यक्तिका लागि र व्यक्तिगत स्वार्थका लागि संशोधन भएको होइन। अमेरिकाको सर्वोच्च अदालतले सन् १८०३ मा मार्वरी मेडिसनको मुद्दामा संविधानको व्याख्या गर्दा अनन्तकालसम्म संविधान रहने खालको व्याख्या गर्नुपर्छ भन्ने सिद्धान्त स्थापित गरे। नेपालको संविधान २०७२ लाई प्रयोगात्मक बनाएर बाँदरका हातमा नरिवल बनाउन भएन। भारतको संविधान लागू भएको झन्डै ५० वर्षपछि वर्किङ अफ द कन्स्टिच्युसन को अध्ययन हुँदा पनि कार्यकारी अधिकार फेर्ने सुझाव गरिएन। संक्रमणकालको अन्त्यपछि पाँचबर्से सरकारले दुई वर्ष मात्र पूरा भएको छ। अहिल्यै संविधान संशोधन गरेर मनोनीत व्यक्तिलाई प्रधानमन्त्री नबनाई नहुने र कार्यकारी अधिकार प्रधानमन्त्रीबाट राष्ट्रपतिमा सर्नैपर्ने ? संविधान लेख्दा नेताहरूले आठ वर्ष के हेरेर बसे त ? राजाले दिएको संविधान त होइन यो ? हारेको व्यक्तिलाई नै प्रधानमन्त्री नबनाई र कार्यकारी राष्ट्रपति नबनाई देश चलाउन नसकिने हो ? सरकारसँग झन्डै दुईतिहाइ बहुमत छ। नेपालमा मन्त्री पद चुम्बकीय छ। बितेको धेरै अनुभवले देखाएको छ संविधान संशोधन गर्न दुईतिहाइ पुर्याउन गाह्रो पर्दैन। फ्लोर क्रस हुने देश नेपाल हो। राष्ट्रियसभा सदस्य प्रधानमन्त्री बन्ने व्यवस्था र कार्यकारी राष्ट्रपति बन्ने व्यवस्थाका लागि संविधान संशोधन गर्ने कुरा सदाका लागि अन्त्य गर्दा नै संविधानको पालना र सम्मान हुन्छ। नेपालको संविधान २०७२ ले पनि आधारभूत संरचना संशोधन हुन नसक्ने व्यवस्था अपनाएको भए राष्ट्रियसभामा मनोनीत व्यक्ति प्रधानमन्त्री बन्न सक्ने व्यवस्था आधारभूत संरचनामा नपर्ला तर कार्यकारी प्रमुख प्रधानमन्त्री हुने व्यवस्था आधारभूत संरचनामा पर्ने थियो। हाम्रोजस्तो देश जहाँ पद मन्त्री र शक्तिका लागि राजनीति गरिन्छ संविधानमा आधारभूत संरचना आवश्यक थियो। संविधानमा आधारभूत संरचना भएको भए २०४७ वा २०६२०६३ को जस्तो सुनामी शैलीको आन्दोलनलाई आधारभूत संरचनाले थाम्दैनथ्यो तर कार्यकारी राष्ट्रपतिका लागि संशोधन गर्न आट गर्ने थिएनन्। संविधान जारी हुँदा आतसबाजी उडाएर तराईमधेसका दलहरूलाई अहिले जारी गरौं, चाँडै संशोधन गरिदिउँला भनेर सरकारले आश्वासन दिएको सम्झेर त्यो वचन पूरा गर्न र सर्वोच्च अदालतमा भइरहेको मुद्दाको बोझ घटाउन संशोधन आवश्यक छ। अन्तर्राष्ट्रिय कानुनको प्रसंग सम्झने हो भने देशको विदेशमन्त्रीले अन्तर्राष्ट्रिय प्रसंगमा केही कुरा बोल्यो भने त्यसले सन्धिको रूप लिन्छ। फ्रान्सको न्युक्लियर टेस्ट केस प्रमाण हो। आन्तरिकमा पनि सरकारले औपचारिक रूपमा केही कुरा बोल्छ भने त्यो बोली अदालतबाटै लागू गर्न नसकिएला तर सरकार बिबन्धित हुन्छ। प्रजातन्त्रमा सरकार संविधानप्रति समर्पित हुनुपर्छ। नेपाल राज्यभरका नेपाली नागरिकको सरकार अभिभावक हो। सबै नागरिकलाई सरकारले समान व्यवहार गर्नुपर्छ। संविधान जारी हुँदा सरकारले औपचारिक रूपमा तराईमधेसका जनतालाई संशोधन गरेर ती जनताका माग सम्बोधन हुन्छ भनेको मतलव संविधानले तराईमधेसको जनतालाई समेट्न सकेको छैन भनेको हो। यसको मतलब तराईमधेसका जनतालाई सरकारले आजसम्म संविधानको धारा १८ को समानताको हकअन्तर्गत समान संरक्षण र समान व्यवहारबाट वञ्चित गरेको छ भन्ने बुझ्नुपर्छ। त्यसैले कार्यकारी राष्ट्रपति र राष्ट्रियसभामा मनोनीत सदस्य प्रधानमन्त्री बन्न सक्ने व्यवस्था संशोधन गर्न धारा २७४ को गलत प्रयोग नगरौं। ती दुई विषयका लागि संविधान संशोधन सदाका लागि ड्रप गरौं। तराईमधेसका जनता र न्यायपालिकाका लागि संशोधन आवश्यक छ। त्यसका लागि संशोधन गरौं। हाम्रो नेताहरूलाई संविधान संशोधन गर्न रहरै लागेको भए २०१९ सालको पञ्चायती संविधानको धारा २३(५) (ख) मा जे व्यवस्था छ त्यसमा भएको श्री ५ र राजसभा भन्ने शब्द झिकेर अरू व्यवस्था वर्तमान संविधानको धारा ७७ वा त्यसवरपर कतै राख्ने गरी संशोधन गर्नुपर्यो। आजका दिनमा उक्त संशोधन अत्यावश्यक छ। किनभने धेरै दिनदेखि देश बिरामी छ। जबकि देश बिरामी हुनु हुँदैन। पञ्चायती संविधानले राजा बिरामी भए पनि नेपाल बिरामी हुन सक्दैन भनेर उपधारा ६ मा राजाको विकल्पको राम्रोसँग व्यवस्था गरेको थियो। आज नेपाल बिरामी छ। आँट गरौं कार्यपालिका संशोधन गर्ने भए यो विषयमा संशोधन गरौं।"
देशको मुहार फेर्ने विकल्प,"करिबकरिब दुईतिहाइ बहुमतसहित नेकपाले सत्ता सञ्चालन गरेको दुई वर्ष पूरा भएसँगै उक्त पार्टीभित्र शक्ति समीकरण पनि फेरिँदै गएको छ। पछिल्लो समय पार्टी सचिवालय बैठकमा सत्ताको नेतृत्व गरेका प्रधानमन्त्री केपी शर्मा ओलीमाथि यो वा त्यो रूपमा निरन्तर हमला मात्र होइन, उनी अल्पमतमा पर्दै गएका छन्। नेकपाभित्र बढ्दै गएको धु्रवीकरण र शक्ति संघर्षले मुलुकको आगामी राजनीति स्वाभाविक गतिमा अगाडि बढ्छ भन्नेमा आशंका नै छ। यसका परिणम आगामी दिनमा देखिँदै जानेछन्। इतिहासका घटना र प्रवृत्ति हेर्दा सरकार परिवर्तनमा पार्टीभित्रको आपसी कलह नै निर्णायक बन्दै आएका धैरै उदाहरण छन्। नेकपाभित्रको सत्ता राजनीतिक दाउपेचले मुलुकलाई पुनः राजनीतिक अस्थिरतातिर धकेल्न खोजिरहेको त छैन भन्ने गम्भीर प्रश्न खडा भएको छ। ०४६ सालपछि मुलुकले कांग्रेसको नेतृत्वमा स्पष्ट बहुमतसहितको दुइटा सरकार पायो। तर ती दुइटै सरकार अल्पायुमै विघटनको सिकार बने। २०४८ सालमा बहमतको सरकार बनेसँगै कांग्रेसभित्र चर्किंदै गएको अन्तरद्वन्द्व र कलह उपनिर्वाचनको अन्तरघात प्रकरणपछि छत्तिसे र चौहत्तरे गुट बनेर शक्ति संघर्षमा होमियो। ०५६ सालको आमनिर्वाचनपछि पनि कांग्रेसकै नेतृत्वमा सुविधाजनक बहुमतको सरकार बन्यो, तर ६ महिना पनि नपुग्दै आफ्नै पार्टीका ६९ जना सांसदको अविश्वासका कारण प्रधानमन्त्री कृष्णप्रसाद भट्टराईको सरकार अपदस्थ हुन पुग्यो। पार्टीभित्र र बाहिरको दबाब बढ्दै गएपछि अन्ततः गिरिजाप्रसाद कोइरालाले पनि राजीनामा दिन बाध्य हुनुपर्यो। गिरिजाप्रसादपछि सत्तारोहण गरेका शेरबहादुर देउवाले त आफ्नो सत्तालिप्सालाई त्याग्न नखोज्दा पार्टीमा कारबाहीको भागीदार हुनुपर्यो, जो आज पनि कांग्रेसमा अनुशासन पर्वका नामले चर्चित छ। बहुदलकालमा र त्यसपछि गरी झन्डै दुई दर्जन सरकार बने र ढले, तर कुनै सरकारले पनि मुलुकलाई स्थिरता र सामाजिक आर्थिक प्रगतिको बाटोमा हिँडाउन सकेनन्। त्यसनिम्ति दलहरूभित्रको गुटगत स्वार्थ र सत्ताकांक्षा नै मूलरूपमा जिम्मेवार छ। सत्ताका लागि पार्टीहरूभित्रको आपसी कलह र व्यक्तिको महत्वाकाक्षा मुलुकलाई अस्थिरिता र संक्रमणको डरलाग्दो भुमरीमा पुर्याएका दर्जनौं दृष्टान्त इतिहासका हरेक पानामा भेटिन्छ। ०५४ सालमा तत्कालीन एमालेभित्र सुरु भएको घरझगडा र विभाजन उल्लेखनीय छ। ४० प्रतिशित सांसदसहित वामदेव गौतमको नेतृत्वमा भएको विभाजनले मुलुकलाई अस्थिरताको भयानक दुष्चक्रमा नराम्रोसँग धकेल्यो। त्यसपछिका सरकार गठन र विघटनका निम्ति सुरु भएको सांसद किनबेच र अनेकन संसदीय विकृतिको उत्तरदायी पनि उक्त विभाजनलाई नै मानिन्छ। अघिल्लो निर्वाचनमा पहिलो बनेको एमाले विभाजनकै कारण ०५६ सालको निर्वाचनमा बहुमत प्राप्त गर्ने अवसरबाट चुक्यो। जतिसुकै सैद्धान्तिक जामा पहिरिए पनि वामदेवको महत्वाकांक्षाको व्यवस्थापन नहुनु र पार्टीभित्र चुलिँदै गएको शक्ति संघर्ष नै विभाजनको मूल कारण बन्यो। ०५९ असारमा शेरबहादुर देउवाको नेतृत्वमा कांग्रेस विभाजन पनि सत्ताका लागि भएको हानथापकै परिणाम थियो। देउवाको महत्वाकांक्षा र पार्टी सभापति गिरिजाप्रसाद कोइरालाको सत्तारोहणको हतारोकै कारण पार्टी विभाजन मात्रै नभई संसद् नै विघटन हुन पुग्यो। युद्धपछि खुला राजनीतिमा आएको तत्कालीन माओवादीको प्रवृत्ति पनि अरू दलभन्दा फरक देखिएन। झन् तीव्रगतिमा सत्ता र शक्तिको अस्वस्थ प्रतिस्पर्धामा डरलाग्दो ढंगले होमियो। पार्टीभित्र नेताहरूमा चुलिँदै गएको महत्वाकांक्षा, शक्ति र स्रोत कब्जा गर्ने होडबाजीमै पार्टी पटकपटक विभाजन हुन पुग्यो। विगतका उपरोक्त घटना, नजिर र प्रवृत्तिलाई केलाउँदा दलहरूभित्र आपसी कलह र द्वन्द्वसँगै राजनीतिक अस्थिरता सुरु हुने गरेको छ। बाह्रबर्से बहुदलकालमा १० र दसबर्से संक्रमणकालमा १० वटै सरकार बन्ने र ढल्ने खेलले मुलुकको राजनीतिक दुरवस्थालाई राम्रोसँग चित्रित गर्छ। एक वर्ष नपुग्दै सरकार बन्ने र भत्किने अन्त्यहीन दुश्चक्रबाट आजित जनताले त्यसबाट मुक्ति चाहेका थिए। राजनीतिक अस्थिरताकै कारण मुलुकको विकास र समृद्धिको सम्पूर्ण प्रक्रिया अवरुद्ध भएकै छ। त्यसलाई गति दिन पनि स्थिर र बलियो सरकारको खाँचो थियो र छ। गत निर्वाचनमा दुइटा ठूला कम्युनिस्ट पार्टीहरूको एकताको अग्रिम घोषणाबाट उत्साहित जनताले झन्डै दुईतिहाइको स्पस्ट जनादेश दिए। ओली नेतृत्वको सरकार बनेसँगै राजनीतिका अस्थिरताको युगको अन्त्य भएको विश्वास गरिएको थियो। मुलुकमा विकास र समृद्धिको नयाँ युग आरम्भ हुने अपेक्षा गरिएको थियो। संविधान र शासन व्यवस्थासँगै जनताले दलहरूको प्रवृत्ति र शासनशैली पनि फेरिएको हेर्न चाहेका थिए। तर, सरकार सञ्चालनको दुई वर्षमा जनताले विगतका सरकारभन्दा गुणात्मक रूपमा फरक अनुभूति गर्न पाएनन्। न त विकास र समृद्धिको मार्गचित्र कोरियो न, सुशासन नै कायम हुन सक्यो। बरु एकपछि अर्को गर्दै भ्रष्टाचार र अनियमितताका प्रकरणले ओली सरकारमाथि नैतिक र राजनीतिक संकट बढ्दै गएको छ। पछिल्लो समय पार्टीभित्र कमजोर बन्दै आएको प्रधानमन्त्री ओलीको पकड र फेरिँदै गएको समीकरणका कारण पनि सरकारको स्थायित्वमाथि गम्भीर प्रश्न उब्जिएको छ। त्यसो त नेकपामा प्रारम्भदेखि नै पार्टीभित्र भागबन्डा र सत्ता साझेदारीलाई लिएर गुटउपगुटबीच शक्ति संघर्ष चल्दै आए पनि प्रधानमन्त्री पाउने आशामा प्रचण्डले ओलीलाई सघाउँदै आएका थिए। प्रचण्डको साथ लिँदै ओलीले अन्य गुटहरूलाई कर्नरमा पार्दै आएका पनि हुन्, तर ओलीले आलोपालो प्रधानमन्त्रीको पूर्वसहमति पालना गर्ने नदेखेपछि पार्टीभित्रको राजनीतिक रसायन फेरिन सुरु भएको प्रस्ट देखिन्छ। गौतमलाई राष्ट्रियसभामा लैजानेमा उत्पन्न विवाद पनि सत्ता राजनीतिक दाउपेचकै एक तुरुप हो। होइन भने प्रतिनिधिसभाको निर्वाचनमा पराजित गौतमलाई राष्ट्रियसभामा मनोनीत गर्नैपर्ने बाध्यतालाई कुनै पनि राजनीतिक र नैतिक तर्कले पुष्टि गर्दैन। सत्तानिम्ति राजनीतिक मूल्य र मर्यादाका कुनै पनि लक्ष्मण रेखा पर गर्न पछि नपर्नु नेपालका राजनीतिक दल र नेताहरूको आम विशेषता नै हो। आन्तरिक र बाह्य शक्ति सन्तुलनमा थोरै मात्रै उत्तरचढाव आउनेबित्तिकै रातारात सरकार विघटन गर्ने खेल हुँदै आएको छ। सरकार र पार्टीमा गहिरिँदै गएको मतभेद र संकटले आगामी दिनमा सरकार परिवर्तन भइहाल्यो भने पनि अनौठो मान्नु पर्दैन। अहिलेको नेकपा तत्कालीन एमाले र माओवादीबीच विगतमा पनि पटकपटक मिलिजुली सरकार बनेको थियो। तर जति समय सरकार गठन गर्न लागेको थियो, त्योभन्दा छिटो सरकार विघटन भए। साकारमाथि अविश्वास लैजाँदा लगाएका आरोप र आक्षेपले आज पनि इतिहास लज्जित हुन्छ नै। आज तिनै दुइटा पार्टी एक भएर नेकपा बनेको छ, तर फरकफरक आग्रह र मानोविज्ञान पालेर। स्वरूपमा थोरै भिन्नता भए पनि पात्र, प्रवृत्ति र संस्कार उही छ। विगतमा सरकार गठन र विघटनको खेलका धुरन्धर खेलाडीहरूको पार्टी एउटै भए पनि आआफ्नै कला र कौशलताको उपयोगितावादी सिद्धान्तले लैस छन्। उपयोगितावादको हतियार जुनसुकै बेला जतासुकै पनि प्रयोग हुने निश्चित छ। निकट भविष्यमै सरकार फेरबदल भइहाल्यो भने पनि आश्चर्य हुने छैन। तर जनताको स्थायित्व र समृद्धिको सपनाको मृगमरीचिका बन्ने निश्चित छ। जनताका हरेक सरोकारलाई सत्ताको तराजुमा तौलने प्रवृत्ति बोकेका राजनीतिक दलहरूको अहिलेको कार्यशैली देख्दा लाग्छ, स्थायित्वको अपेक्षा निरर्थक। विगत लामो राजनीतिक अस्थारिता र संक्रमणको कारक बनेका राजनीतिक दल र संसदीय प्रणाली कायम रहेसम्म मुलुकले खोजेको स्थिरता र समृद्धि सम्भव छैन। मुलुकलाई साँच्चिकै स्थायित्व, समृद्धि र सुशासन चाहिएको हो भने जनताबाट प्रत्यक्ष निर्वाचित कार्यकारी राष्ट्रपति र पूर्ण समानुपातिक निर्वाचन प्रणाली नै मुलुकको मुहार र्फेने सुनौलो विकल्प बन्नेछ। यसमा राजनीतिक दलहरूले गम्भीर भएर सोच्न जरुरी छ। साथै, जनताले पनि मुलुकलाई विश्व विकासको स्तरमा पुर्याउन चाहेका हुन् भने राजनीतिक दलको कार्यदिशा र कार्यशैलीको समीक्षा गरेर नेता र पार्टी रोज्नु उपयुक्त हुन्छ। हाइलाइटमुलुकलाई साँच्चिकै स्थायित्व, समृद्धि र सुशासन चाहिएको हो भने जनताबाट प्रत्यक्ष निर्वाचित कार्यकारी राष्ट्रपति र पूर्ण समानुपातिक निर्वाचन प्रणाली नै मुलुकको मुहार र्फेने सुनौलो विकल्प बन्नेछ।"
एसईईको महत्ता,"आजबाट सुरु हुने भनिएको एसईई परीक्षा अन्ततः स्थगित भएको छ। कोरोना भाइरस संक्रमणको जोखिम बढेको देखाउँदै परीक्षा स्थागित भएको छ। एसईई परीक्षाका लागि विद्यार्थी तयारी अवस्थामा थिए। २०७३ सालदेखि माध्यमिक शिक्षा परीक्षा (एसईई) को नामबाट सुरु भएको एसईई प्रणालीलाई शिक्षामा नयाँ आयामका रूपमा प्रस्तुत भएको मान्नुपर्छ। अवश्यमेय एसईई दिने विद्यार्थी नानीहरूलाई चिन्ता र कस्तो होला परीक्षा भन्ने एक किसिमको खुल्दुली छ भने अभिभावकलाई आफ्ना नानीहरूले राम्रो ग्रेड ल्याए हुन्थ्यो भन्ने सपना छ। उता एसईईमा सहभागी हुने सबै विद्यालयलाई आफ्नो विद्यालयले राम्रो नतिजा हात पारोस् भन्ने चाहना त्यत्तिकै छ। मानौं विद्यार्थी अभिभावक र विद्यालय सबैलाई एसईई उत्तिकै चिन्ताले भरिएको तर महत्व राख्ने एउटा खुटकलो बनेको छ। हिजोआज बढ्दै गएको उपकरणको सुविधा र प्रयोगका कारण नानीहरूको ध्यान आफ्नो अध्ययनमा भन्दा बढी मोबाइल, कम्प्युटर, ट्याबलगायतका माध्यमबाट इन्टरनेट र सामाजिक सञ्जालमा धेरै समय खर्च गर्ने भएकाले आमाबाउ चिन्तित हुनु स्वाभाविक हो। उता नानीहरू भने आमाबाउको आफ्नो भविष्य र खुसीप्रति के सपना देखेका होलान् भन्ने नसोची आमाबाउले जतिबेला पनि अध्ययनमा टर्चर दिएको अनुभव गर्ने मनोविज्ञानको विकास हुँदै गएको पाइन्छ। यतिखेरको समयजति नै शिक्षित परिवारमा पनि आमाबाउ र छोराछोरीबीच केही ग्याप रहेको अनुभूति गर्न सकिन्छ। आफ्ना आमाबाउले दिएको अर्ती, सल्लाह, सुझाव मान्न तयार हुँदैनन् नानीहरू। यो परम्परा बढ्दै गयो भने आमाबाउ र नानीहरूबीचको प्रेम, विश्वास र आदरभाव अनि नैतिकता विस्तारै हराउँदै जाने हो कि भनेर सोच्न बाध्य हुनुपर्नेछ। नानीले आफ्ना आमाबाउको सपना सधैं खुसी र उच्च स्थानमा पुगेको देख्न चाहेका हुन्छन् भन्ने कुरालाई सकारात्मकरूपमा लिन जान्नुपर्छ। सबै नानी सबै विधामा अब्बल हुन सक्दैनन् र सबैको रुचि र चाहना अनि क्षमता एकै हुँदैन तर हरेकका आमाबाउ अरूका छोराछोरी जस्तै बनून् मेरा छोराछोरी पनि भन्ने चाहन्छन्। अरूका नानी देखेर उत्कृष्ट डाक्टर, नर्स, इन्जिनिएर, कलाकार, खेलाडी या जे पनि विधामा मेरा नानीहरू पनि त्यस्तै बनून् भन्ने चाहना राख्नु भनेको उनीहरूलाई त्यो उत्कृष्टतामा पुगेको हेर्ने रहर र सपना देख्नु हो। आफ्ना नानीहरू डाक्टर पढेर परीक्षामा उत्तीर्ण भई उपाधि हात पारून्, प्रमाणपत्र हातमा लिएर गाउन् र टोपी लगाएको देख्न चाहन्छन् आमाबाउ। त्यसपछि पनि डाक्टरको सेतो कोट लगाएर डाक्टरको कुर्सीमा बसेको देख्न पाऊँ भन्ने सपना हुन्छ उनीहरूको। कलाकार भएको उपाधि र प्रशंसा पाएको हेर्न, उत्कृष्ट खेलाडीको सिल्ड बोकेर आएको देख्न, जुन पनि विधामा हुन्छन् तिनमा आफ्ना नानीलाई अब्बल दर्जामा देख्न चाहानु गल्ती अवश्य होइन आमाबाउको। त्यसैले नानीहरूले आमाबाले आफूलाई पढाइमा मात्र ध्यान दिए हुन्थ्यो भनेर टर्चर दिएको भन्ने नठानी, मलाई त्यो उत्कृष्ट स्थानमा, त्यो खुसी अनुहारमा, त्यो सफलतामा देख्न चाहनुहुन्छ भनेर सोच्ने हो भने सहजरूपमा पढाइमा ध्यान जान्छ। म केही बनेर देखाउँछु भनेको आमाबाउका मुहारमा खुसी थप्नु रहेछ भन्ने बुझ्यो भने आमाबाउले दिएका सल्लाह, सुझाव र अर्तीलाई आत्मसात गर्न मन लाग्छ। आमाबाउप्रति श्रद्धा, प्रेम र भक्तिभाव जाग्छ। उहाँहरूका हरेक इच्छा र सपना मेरै खुसीका लागि हुन् भन्ने बोध हुन्छ। जब यो बोध जाग्छ तब आमाबाउलाई नजिकबाट हेर्ने, बुझ्ने र साथीजस्तो व्यवहारमा सरसल्लाह र एकअर्कामा सूचना आदानप्रदान र जानकारीको संस्कार बढ्दै जान्छ। यस्तो व्यवहारले सधैं आमाबाउ र छोराछोरीबीचमा सुमधुर सम्बन्ध बनिरहन्छ। आमाबाउ त अस्ताउँदो सूर्य झैं जीवनको एक क्षणमा हामीलाई छाडेर जानुहुन्छ तर हामीले जुन खुसी उहाँहरूलाई दिन र देखाउन सक्छौं त्यसले उहाँहरूको जीवनमा खुसी थप्ने रहेछ र आफूलाई पनि आनन्द आउने रहेछ भन्ने सन्तोष हुन्छ। आमाबाउले हामीलाई दिने अर्तीउपदेशमा, हाम्रो सही मार्ग, सकारात्मक सोच र सत्यको मार्गमा बढ्दै गरेका हाम्रा पाइला, असल सत्संग, स्वस्थ जीवनशैली, इमानदारी, नैतिकता कायम रहोस् भन्ने सपना र चाहना लुकेका हुन्छन्। उहाँहरूका वचनबाट दिक्क भएर, झर्केर, ठाडो तरिकाले प्रतिक्रिया दिएर उहाँहरूलाई चित्त दुखाउनु र आफू पनि क्रोधित भएर हिँड्नुभन्दा एकछिन शान्त भएर उहाँहरूको भावको कदर गर्दै, मेरै लागि भन्नुभएको हो भन्ने बुझ्न सक्यो भने आमाबाउको चित्त दुख्ने काम छोराछोरीबाट हुन सक्दैन। हाम्रा आमाबाउले कैयन् कष्ट सहेर, दुःख गरेर, महँगा विद्यालयमा आफ्नो खुबीले नभ्याउँदा पनि महँगो शुल्क तिरेर हाम्रो पढाइमा लगानी गर्नुभएको छ। त्यसको बदलामा उहाँहरूले चाहने भनेको हाम्रो खुसी मात्र हो। हाम्रो खुसीले उहाँहरूमा अरू सन्तोष थपिन्छ भन्ने बुझ्न जरुरी हुन्छ हरेक छोराछोरीलाई। शैक्षिक उपाधि अर्थात् डिग्री हासिल नगरेका आमाबाउले पनि आफ्ना छोराछोरीलाई सही मार्गनिर्देश गर्न र आफ्ना सन्तान असल र सकारात्मक कार्यमा मात्र लागून् र जीवनमा असल व्यक्ति बनेर खुसी रहुन् भन्ने चाहन्छन्। नपढेका आमाबाउ भए पनि उहाँहरूका कुरा सुनेर, उहाँहरूका सपनालाई आत्मसात गरेर आफ्नै कर्मले खुसी र सन्तोष दिने काम गर्न सकियो भने छोराछोरीले दिने सबैभन्दा ठूलो उपहार र सम्मान हुनेछ। आफ्ना आमाबाउजत्तिको ठूला शिक्षक अरू कोही हुनै सक्दैनन्। छोराछोरीका लागि आफ्नो आँसु लुकाएर उनीहरूका मुहारमा हाँसो देख्न चाहने व्यक्तित्व हुन् आमाबाउ। मेरो परीक्षा, मेरो अध्ययन मेरा आमाबाउको खुसीसँग जोडिएको छ भन्ने सोच राख्यो भने नानीहरू सबैमा पढेको मज्जा पनि आउँछ। बालबालिकाको मनोविज्ञानमा अभिभावक, शिक्षक र विद्यालयको जिम्मेवारी पनि सँगै जोडिएर आएको हुने हुँदा यी सबै पक्षलाई सन्तुलनका साथ लैजान पनि जरुरी छ। एसईईमा आएर खोजिने नतिजालाई विद्यालयको स्थापनाकालदेखि नै शैक्षिक गुणस्तर, अनुभवी विशेषज्ञ र दक्ष शिक्षकहरू अनि विद्यालयको वातावरण र विद्यार्थीहरूको मनोभावना बुझेर नयाँ आयामबाट शिक्षामा लगानी गरिनुपर्छ विद्यालयले। अभिभावकले पनि आफ्ना नानीहरूको मनोदशा, मनोभावना र रुचिलाई ध्यान नदिई महँगा विद्यालयमा पढाए, ट्युसनमा खर्च गरे, धेरैभन्दा धेरै समय आफ्ना नानीहरूले हातमा किताब बोकेर बिताए भने नतिजा राम्रो हुन्छ भन्ने धारणा नबनाउँदा बेस हुन्छ। एसईई दिनेको उमेर नभइसकेकाले उनीहरूको मनोभावना पनि ख्याल गरिदिनुपर्छ। उनीहरूको मनोभावना कदर गर्दै उचित परामर्शका साथ सही व्यवहारको खाँचो पर्छ, जसमा अध्यापन गराउने शिक्षक र विद्यालय वातावरणको ठूलो र सकारात्मक भूमिका रहन्छ। कुनै डिग्री हासिल गर्नु मात्र शिक्षाको उद्देश्य होइन, नानीहरू शान्त, आन्तरिक रूपमा समृद्ध, सकारात्मक, नैतिकवान् र अनुशासित बनून् भन्ने हो। बालबालिकाको यो अपरिपक्व उमेरको एसईई र उच्च अध्ययनको द्वार माध्यमिक शिक्षा भएकाले यी सबै पक्षलाई ध्यानमा राखेर शिक्षा प्रणाली अगाडि बढाउन सबै पक्षको भूमिका महत्वपूर्ण छ। यतिखेरको अराजकता, अनैतिकता, भ्रष्टाचार, बेरोजगार, पलायनका बारेमा आमाबाउले बुझेकाले यी समस्यामा आफ्ना नानीहरू नपरून् भन्ने उहाँहरूको सपना छ। यी सबैको समाधान पनि सही र गुणस्तरीय शिक्षा र असल वातावरण नै हो। त्यसैले नानीहरूले आफ्नो गुणवत्ता कायम राख्न पनि अध्ययनमा मन लगाउन जरुरी छ।"
स्वावलम्बी अर्थतन्त्रका सपना,"विद्युत् निर्यात हुने र जलविद्युत् आयोजना यहीं बन्ने हो भने परनिर्भरमुखी हाम्रो अर्थतन्त्र बल्ल उँभो लाग्ने देखिन्छ। कोरोना भाइरसले विश्वको अर्थतन्त्र नै डामाडोल तुल्याएको छ। नेपालको कूल गार्हस्थ्य उत्पादन (जीडीपी) मा पर्यटन क्षेत्रको योगदान तीन प्रतिशत छ। अहिले पर्यटन चौपट छ। त्यस्तै नेपालको अर्थतन्त्रमा २५४ प्रतिशत योगदान पुर्याइरहेको वैदेशिक रोजगार (विप्रेषण अर्थात् रेमिट्यान्स) पनि प्रभावित भएको छ। अन्य सामान्य अवस्थामा पनि फस्टाउन नसकेको र निर्वाहमुखीबाट कहिल्यै माथि उठ्न नसकेको कृषि क्षेत्रको हालत पनि उस्तै छ। कोरोनाले सेवा क्षेत्रमा अझ गम्भीर क्षति पुर्याएको छ। यस्तै अकल्पनीय परिस्थिति उत्पन्न हुँदा नेपालले आफ्नो गरिखाने मेलो के त ? परनिर्भर अर्थतन्त्र र यसका अवयवले यस्तै अवस्थामा कति अप्ठेरो तुल्याउँछन् भन्ने उदाहरण नेपालीले पटकपटक भोग्दै आएकै हुन्। कतिबेला के हुन्छ र भूराजनीतिले कस्ता संकट उत्पन्न गराउँछन् भन्ने पनि झेलिएकै हो चाहे त्यो भारतले लगाएको नाकाबन्दी होस् वा भूकम्पले थला पारेको अवस्था। बाँच्नका लागि न्यूनतम सामग्रीको जोहो गर्न पनि धौधौ पर्छ। जनजीवन कष्टप्रद हुन्छ तैपनि हामी चेत्दैनौं। कम्तीमा स्वदेशी कच्चा पदार्थ उपयोग गरी उत्पादन बढाउने, विदेशी परनिर्भरता घटाउनेतिर कहिल्यै पनि ध्यान जानै सकेन। लसुन, प्याज, चामलधरि आयात गर्नुपर्ने अनि आफ्नो भएको उत्पादन बजार नपाएर वा नबिकेर मिल्काउनुपर्ने विडम्बनामा कहिल्यै सुधार आएन। नेपालीले गरिखाने प्रमुख दुई क्षेत्र हुन् कृषि र जलविद्युत्। तर यी दुवै क्षेत्र परनिर्भर छ। दुईतिहाइ जनसंख्या निर्भर रहेको कृषि क्षेत्रको अवस्था नाजुक छ। भन्सार विभागको तथ्यांकअनुसार आर्थिक वर्षको पहिलो चार महिनामा झन्डै २० अर्ब रुपैयाँबराबरको खाद्यान्न आयात हुन्छ। आयातको यो तथ्यांकले नै हाम्रो कृषि क्षेत्र तन्नम रहेको पुष्टि गर्छ। कूल जीडीपीमा यसको घट्दो योगदानले यो क्षेत्र कमजोर र परनिर्भर हुँदै गएको देखिन्छ। हामीकहाँ उत्पादनको प्रशस्त सम्भावना रहेको जलविद्युत्को हालत त्यस्तै छ। आर्थिक वर्ष ०७२७३ मा २४ अर्ब २३ करोड रुपैयाँको बिजुली आयात भएकोमा ०७५७६ मा आइपुग्दा ३७ अर्ब १६ करोड रुपैयाँ पुग्यो। अझ अन्य पेट्रोलियमको आयात कहालीलाग्दो छ। आर्थिक वर्ष ०७२७३ मा जम्मा ५८ अर्ब ९४ करोड रुपैयाँको इन्धन (पेट्रोल, डिजेल र ग्यास) आयात भएको थियो। आव ०७५७६ मा आइपुग्दा इन्धन आयात मात्रै एक खर्ब ९२ अर्ब ६४ करोड रुपैयाँ पुग्यो। पाँच वर्षअघि दुई लाख १४ हजार टन एलपी ग्यास आयात भएकोमा गत वर्षसम्म त्यसको दोब्बर बढी अर्थात् ४ लाख २९ हजार टन पुग्यो। कम्तीमा यहाँ कृषि र जलविद्युत्मा जब केही हुन्छ, अनि पाखुरा बेच्नै पर्दैन। विदेशका श्रम नीतिमा आएका परिवर्तन र विचलनले हाम्रो अर्थतन्त्रलाई असरै गर्दैन। चालु आर्थिक वर्षको पहिलो सात महिनाको तथ्यांक हेर्ने हो भने ५८ अर्ब २२ करोड रुपैयाँको डिजेल, २१ अर्ब २६ करोडको पेट्रोल र १७ अर्ब ६९ करोड रुपैयाँको एलपी ग्यास आयात भएछ। ६ महिनाको अवधिमा पेट्रोलको औसत माग १३ प्रतिशत, डिजेल ४ र ग्यास १८ प्रतिशतले बढेको देखिन्छ। यसरी समग्रमा भन्नु पर्दा चालू आर्थिक वर्षको सात महिनामा भएको कूल वैदेशिक व्यापार (आठ खर्ब ६८ अर्ब रुपैयाँ) मध्ये आयात मात्रै ८ खर्ब ३ अर्ब र निर्यात केवल ६४ अर्ब ९७ करोड भएछ। र, सात महिनाको व्यापार घाटा मात्रै सात खर्ब ३८ अर्ब रुपैयाँ पुगेछ। अरूका देशमा उत्पादन भएको पाम तेल प्रशोधन गरेर भारत निकासी भएकाले मात्र यो निर्यात बढेको देखिन्छ। यसलाई सरकारले नीतिगत सुधारको परिणाम भनेको छ। विगत पाँच वर्षको अवधिमा नेपालको औसत निर्यात वृद्धिदर ०५ प्रतिशत रह्यो भने आयात वृद्धिदर औसत १७ प्रतिशत रह्यो। यी तथ्यांकले हाम्रो यथार्थ छर्लंग पार्छ। यो परिवेशमा अर्थतन्त्रलाई बलियो र परनिर्भरता घटाउने हो भने कृषि र जलविद्युत् क्षेत्रलाई फट्को मार्न सक्ने गराउन जरुरी छ। यसैका लागि चाहिन्छ सेवा प्रवाह। यही नभएर नेपालीको यो हालत भएको। चाहे जुनसुकै व्यवस्था आओस्। नेता यिनै हुन्। यिनका सोच र मानसिकता सबैलाई थाहै छ। जलविद्युत्मा झन् भयावह स्थिति पैदा हुँदै छ। एकातिर बर्खामा जगेडा बिजुली खपत गराउने पिरलो छ। अर्कातिर हिउँदमा नपुगेर आयात कायमै राखिराख्नुपर्ने अवस्था। त्यस्तै विद्युत् ऊर्जाको बजार छ र बजार छैन पनि। बजार छ भन्दा हिउँदमा आयात गर्नुपर्छ। छैन भन्दा विद्युत् प्राधिकरण (क्रेता) ले बिजुली किन्न छाडिदिएको छ। यो अवस्थामा प्रबल सम्भावना रहेको ऊर्जा बजार भनेको भारत र बंगलादेश हो। तर भारतलाई नेपालले सहमत गराउन सकेको छैन। भारत असन्तुष्ट छ यो सरकारसित भन्ने उसका क्रियाकलाप र गतिविधिले छर्लंग पार्छन्। भारत सकारात्मक भइदिएको भए दुई देशबीच बिजुलीको कारोबार (निर्यात) हुन्थ्यो। एउटा उदाहरण हेरौं कूटनीतिमा हुन्न कहिल्यै पनि भनिँदैन। हुँदै छ, गरिँदै छ, मिलाइँदै छ आ िद हुन्छ। यही उपक्रममा नेपालले बर्खे बिजुली व्यवस्थापन गर्न भारतसित इनर्जी बैंकिङको सैद्धान्तिक सहमति (सचिवस्तरीय पोखरा बैठक) गर्यो। सहमति भएपछि कार्यान्वयनमा लैजान नेपालले प्रयास गर्दा नीति नै छैन, पहिले नीति बनाउँछु भन्यो। इनर्जी बैंकिङको मुद्दा दुई देशबीच जीवितै रहेका बेला एकाएक स्पट एक्सचेन्ज को प्रसंग आयो। नेपालले यो भए पनि हुन्छ भनेर प्रक्रिया अघि बढायो। भारत अहिले आएर (दुई साताअघि भारतीय विद्युत् सचिव सहायको नेपालको ऊर्जा सचिवसितको भेटमा) स्पट एक्सचेन्ज गर्ने भए इनर्जी बैंकिङ किन चाहियो ? भन्न थाल्यो। नेपालका सचिवले सबै नीतिमा खुला गरौं भन्ने प्रस्ताव राखे। भारतले सदा झैं हुन्न भनेन। भारतीय समकक्षी सहायले भने, दिल्ली पुगेपछि कन्सिडर (विचार) गरौंला। नेपालले आपूसित बिजुली उपलब्ध भएका बेला आज बुकिङ गरेर भोलिपल्ट बेच्ने बन्दोबस्तीसहित सम्झौता नै गरिसकेको छ एनभीभीएन (भारतको विद्युत् व्यापारसम्बन्धी सरकारी कम्पनी) र विद्युत् प्राधिकरणबीच। सम्झौता पहिल्यै भइसकेको छ। सीमापार विद्युत् व्यापार कार्यविधि बनाउनुपर्ने बुद्धत्व प्राप्त भयो। भारतको केन्द्रीय विद्युत् प्राधिकरण (सीईसी) ले कार्यविधि पनि तयार गर्यो। उक्त कार्यविधिलाई भारतको विद्युत् मन्त्रालयले स्वीकृति दिएपछि बल्ल सम्झौता कार्यान्वयनमा आउँछ। तर भइदियो के भने सीईसीले तयार गरेर स्वीकृतिका लागि बुझाएको कार्यविधि आठ महिनादेखि भारतीय विद्युत् मन्त्रालयले अड्काएर राखेको छ। हाम्रो ऊर्जा मन्त्रालयले परराष्ट्रमार्पत उक्त कार्यविधि पारित गरिदेऊ भनेर अनुनयविनय गरिसकेको पनि निकै भइसकेको छ। भारतीय ऊर्जा सचिव सहायलाई पनि हाम्रा ऊर्जा सचिवले भेटका क्रममा यो कुरा राखे। यसमा पनि भारतीय सचिवले उही जवाफ दिए, दिल्ली गएपछि यसबारे छलफल गरेर अगाडि बढाउँछु। गत अक्टोबरमा बैङलोरमा भएको सचिवस्तरीय बैठकमा पनि नेपालले यसलाई फुकाउन अनुरोध गरेको थियो। उक्त बैठकमा चाँडो गरिने सहमति भयो। यसरी पटकपटकका छलफल, सहमति, याचना र अनुरोध गर्दा पनि निकास निस्केको छैन। यसले भारत नेपाल वा ऊर्जा मन्त्रालयसँग असन्तुष्ट रहेको पुष्टि गर्छ। भारतले किन यसो गरिरहेको छ ? यसमा नेपालका ऊर्जामन्त्री वा ऊर्जा सचिवले कहिल्यै पनि विचार गरेको देखिएन। आफ्नो देशको गाँठो फुकाउन नेता वा मन्त्रीले सौदाबाजी गर्छन्। लिने र दिने (गिभ एन्ड टेक जहाँ पनि चल्छ। विश्वको आर्थिक कूटनीति यही गिभ एन्ड टेकमै अडेको छ। तर हामी एकोहोरो याचना मात्र गरिरहने तर आपूले गर्नुपर्ने काम नगर्ने प्रवृत्ति छ। एकातिर बजार सुनिश्चित पनि गर्नुपरेको छ भने अर्कातिर यहीं उत्पादन पनि गर्न जरुरी छ। विद्युत् निर्यात हुने र जलविद्युत् आयोजना यहीं बन्ने हो भने परनिर्भरमुखी हाम्रो अर्थतन्त्र बल्ल उँभो लाग्ने देखिन्छ। यसैका लागि चाहिन्छ दृढ अठोट। त्यो अठोट कतिखेर हुन्छ भने नियत असल हुँदा मात्र। गर्नुपर्ने निर्णय नगर्ने, गाँठो नफुकाइदिने, जलविद्युत्मा परेका अप्ठेरा थाहा पाउँदापाउँदै पनि नीच मारेर बसिदिने प्रवृत्ति हट्ने अवस्था पनि यही असल नियतले ल्याउँछ। कम्तीमा यहाँ कृषि र जलविद्युत्मा जब केही हुन्छ, अनि पाखुरा बेच्नै पर्दैन। विदेशका श्रम नीतिमा आएका परिवर्तन र विचलनले हाम्रो अर्थतन्त्रलाई असरै गर्दैन।"
ओलम्पिक आयोजना गर्नु संवेदनहीनता,"म्याड्रिड : अन्तर्राष्ट्रिय ओलम्पिक कमिटी (आईओसी) की सदस्य हेली विकनहेजरले अहिलेकै स्थितिमा ओलम्पिक खेलकुद आयोजना गरिनु संवेदनहीन र गैरजिम्मेवार कार्य हुने धारणा व्यक्त गरेकी छन्। अहिले विश्वभर आइपरेको संकट ओलम्पिक खेलकुदभन्दा निकै ठूलो हो, यसै वर्ष आयोजना हुने ओलम्पिक तत्कालका लागि स्थगित गरिनुपर्ने धारणा राख्दै उनले भनेकी छन्। जापानी सरकारी अधिकारीहरूले ओलम्पिक खेलकुद निर्धारित समयमै आयोजना हुने दाबी गरिरहँदा हेलीले यस्तो धारणा राखेकी हुन्। यसै साता जापानका प्रधानमन्त्री सिन्जो आबेले ओलम्पिक खेलकुद निर्धारित समयमै आयोजना हुने दाबी गरेका थिए। मंगलबार मात्र जापानका ओलम्पिक मन्त्रीले पनि आफूहरू विश्व खेलकुदको महाकुम्भ आयोजना गर्न तयार रहेको बताएका थिए। ओलम्पिक खेलकुद आगामी जुलाई २४ देखि अगस्त ९ तारिखसम्म जापानको राजधानी सहर टोकियोमा आयोजना हुने कार्यक्रम छ। तर, यतिबेला विश्वभर महामारीको रूपमा फैलिएको कोरोना भाइरसको त्रासका कारण ओलम्पिक खेलकुद केही समयका लागि स्थगित गरिनुपर्ने माग उठन थालेको छ। कोरोना भाइरसको त्रासका कारण अहिले विश्वभरका सम्पूर्ण खेलकुद गतिविधि स्थगित भइसकेका छन्। यसै वर्ष आयोजना हुने भनिएको युरो कप फुटबल पनि एक वर्ष पछाडि सारिएको छ। कोरोना भाइरसले विश्वलाई गाँजेको छ। आगामी २४ घण्टाभित्र अवस्था कस्तो हुन्छ भनेर कल्पना गर्न सक्ने स्थिति छैन। यस्तो स्थितिमा ओलम्पिक आयोजना गर्छु भन्नु राम्रो कुरा होइन, पूर्वखेलाडीसमेत रहेकी ४१ वर्षीया हेलीले भनेकी छन्। हेलीसहितको क्यानेडियन टोलीले शीतकालीन ओलम्पिकमा लगातार चार पटक आइस हकीको स्वर्ण पदक जितेको थियो। यसअघि ब्रिटेनका धावक गुय लियरमन्थले तत्कालका लागि ओलम्पिक खेलकुद स्थगित गरिनुपर्ने बताएका थिए। उनले गत वर्ष सम्पन्न युरोपियन इन्डोर एथलेटिक्स च्याम्पियनसिपमा ब्रिटिस टोलीको कप्तानको भूमिका निर्वाह गरेका थिए। उनी आठ सय मिटर दौडका धावक हुन्। गुय लियरमन्थ ओलम्पिक रोक्न माग गर्ने पहिलो ब्रिटिस खेलाडी हुन्। ओलम्पिक आयोजना गर्ने यो उपयुक्त समय होइन। मानिसको जीवनभन्दा ठूलो कुरा अरू केही हुन सक्दैन। यसतर्फ सबैको ध्यान जानु आवश्यक छ, उनले भनेका छन्, सफल ओलम्पिक हामी सबैको चाहना हो तर, त्यसका लागि उपयुक्त समय पर्खनु बुद्धिमानी हुनेछ। यद्यपि, अन्तर्राष्ट्रिय ओलम्पिक कमिटी (आईओसी) ले भने हालसम्म यस विषयमा आफ्नो आधिकारिक धारणा सार्वजनिक गरेको छैन। यसैगरी आईओसीका अर्का सदस्य डिक पाउन्डले पनि यही अवस्थामा ओलम्पिक हुन नसक्ने बताएका छन्। उनले स्वास्थलाई ख्याल गरी आईओसी यसमा सचेत हुनुपर्ने पनि बताए। ओलम्पिकलाई लक्षित गरी गरिएको तयारीलाई कतिपय देशले स्थगित गरिसकेका छन्।"
फ्रेन्च ओपन पनि सर्यो,"पेरिस : कोरोना भाइरस महामारीका रूपमा विश्वभर फैलिएपछि दुई महिनापछि आयोजना हुने भनिएको ग्रान्डस्लाम टेनिस प्रतियोगिता फ्रेन्च ओपन स्थगित गरिएको छ। विश्वचर्चित चार ग्रान्डस्लाम प्रतियोगितामध्येको एक फ्रेन्च ओपन आगामी मे २४ देखि जुन ७ तारिखसम्म पेरिसमा आयोजना हुने कार्यक्रम थियो। नयाँ घोषित मितिअनुसार अब फ्रेन्च ओपन आगामी सेप्टेम्बर २० देखि अक्टोबर ४ तारिखसम्म आयोजना हुनेछ। अर्को ग्रान्डस्लाम प्रतियोगिता यूएस ओपन सकिएको एक सातापछि नै फ्रेन्च ओपन सुरु हुनेछ। यूएस ओपन आगामी अगस्त २४ देखि सेप्टेम्बर १३ तारिखसम्म आयोजना हुने कार्यक्रम छ। प्रत्येक वर्ष टेनिसको चारवटा ग्रान्डस्लाम प्रतियोगिता हुन्छ। वर्षको पहिलो ग्रान्डस्लाम अस्ट्रेलियन ओपन जनवरीमा आयोजना हुन्छ। त्यसपछि दोस्रो ग्रान्डस्लाम फ्रेन्च ओपन मेमा आयोजना हुन्छ। तेस्रो ग्रान्डस्लामका रूपमा विम्बल्डन जुनमा सुरु हुन्छ भने वर्षको अन्तिम ग्रान्डस्लाम यूएस ओपन अगस्तमा सुरु हुन्छ। तर, कोरोना भाइरसको त्रासका कारण यस पटक फ्रेन्च ओपन वर्षको अन्तिम ग्रान्डस्लाम बन्नेछ। कोरोना भाइरसकै त्रासका कारण अन्तर्राष्ट्रिय टेनिसका सम्पूर्ण प्रतियोगिताहरू अप्रिल २० तारिखसम्मका लागि यसअघि नै स्थगित गरिसकिएको छ। हामीले स्वास्थ्य सुरक्षालाई ध्यानमा राखी प्रतियोगिता सार्ने निर्णय लिएका हौं, फ्रान्सेली टेनिस महासंघद्वारा जारी विज्ञप्तिमा भनिएको छ।"

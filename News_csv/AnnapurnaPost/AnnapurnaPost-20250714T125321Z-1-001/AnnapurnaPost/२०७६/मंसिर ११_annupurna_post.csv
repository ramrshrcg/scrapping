शीर्षक,विवरण
प्रभावहीन सामाजिक सुरक्षा कोष,"मुख्य रूपमा श्रमिकहरूलाई पेन्सन दिने उद्देश्यले सरकारले योगदानमा आधारित सामाजिक सुरक्षा ऐन २०६४ मा ल्याएको २ वर्ष नाघिसकेको छ। यो ऐन तथा यसअन्तर्गत बनेको नियमावली तथा सामाजिक सुरक्षा योजना सञ्चालन कार्यविधि २०७५ ले औपचारिक तथा अनौपचारिक सेवामा कार्यरत श्रमिकको सामाजिक सुरक्षाप्रति राखेका उद्देश्य सराहनीय छन्। कसलाई लागू हुने : ऐनको दफा १७(१) अनुसार कुनै रोजगारदाता सूचीकरण नभएमा तत्काल सूचीकरण गर्न आदेश दिने व्यवस्था छ। त्यस्तै योजनाको बुँदा नं २० मा २०७६ साउन १ पश्चात नियुक्ति भएका श्रमिकहरूलाई लागू हुने र सोभन्दा अगाडिका श्रमिकले लिखित रूपमा निवेदन दिएमा पेन्सन योजनामा सहभागी हुन सक्नेछन् भन्ने उल्लेख छ। तथापि यस कोषमा आवद्घ हुने रोजगारदातामा हिचकिचाहाट छ भने श्रमिकहरू कम उत्साहित देखिन्छन्। यस व्यवस्थाअन्तर्गत बिमालगायत योजनाहरू राम्रा छन् तर मूल आकर्षणको केन्द्र रहेको वृद्घावस्थाको पेन्सन योजनामा नै समस्या देखिएको छ। यसमा निम्न कुरा प्रमुख कारकका रूपमा हेर्न सकिन्छ। पेन्सननिर्धारत गर्ने विधि कोष सञ्चालन कार्याविधिको बुँदा न २१(क) अनुसार श्रमिक तथा रोजगारदाताले जम्मा गरेको कुल योगदान रकम र त्यसमा प्राप्त प्रतिफल समेत एकमुष्ट रकमलाई १८० महिनाले भाग गर्दा आउने रकम प्रत्येक महिना योगदानकर्तालाई जीवनभर पेन्सन दिने व्यवस्था छ। उदाहरणका लागि मानौं ६० वर्ष उमेरमा अवकाश हुँदा कुनै योगदानकर्ताले ९० हजार यस कोषमा जम्मा गरेको रहेछ र दस हजार कोषले लगानीवापत प्रतिफल दिई एक लाख हुने रहेछ। यस अवस्थामा उसले मासिक ५५६ रुपैयाँ (१ लाखलाई १८० ले भाग गर्दा) र वार्षिक ६६६७ पेन्सन पाउँछ। यो रकम कुल लगानीको ६६७ प्रतिशत हुन्छ। यसको सट्टा योगदानकर्ताले अवकाशपछि प्राप्त हुने उपदानको रूपमा लिएर बैंकमा १० प्रतिशत ब्याजदरमा निक्षेप राख्ने हो भने पनि उसले वार्षिक १० प्रतिशत पेन्सन जस्तै ब्याज प्राप्त गर्न सक्छ। यसको अत्तिरिक्त एक लाख साँवा एकमुष्ट फिर्ता पनि पाउँछ। यस पेन्सन योजनामा जीवनभर कमाएको एकमुष्ट रकम एक लाख कहिल्यै फिर्ता नहुने गरी कोषमा त्याग गर्नुपर्ने तथा त्यसबाट कोषले हालको अवस्थामा कमाउन सक्ने १० प्रतिशतमध्ये पनि ६६७ प्रतिशत मात्र पेन्सनको रूपमा प्रदान गर्ने गरी बाँकी ३३३ प्रतिशत कोषले नाफा राख्ने परिस्थितिले गर्दा सामेल हुन निरुत्साहित गरेको छ। कुनै योगदानकर्ता अवकाशको उमेरपछि १५ वर्ष बाँच्छ भन्ने मान्ने हो भने उसले यस योजनाबाट एक लाख योगदान गर्नेलाई साधारण १० प्रतिशत ब्याजको हिसाबले पनि एक लाख ५० हजार नोक्सान हुन्छ। हालका योगदानकर्ताले पाइरहेको व्यवस्था कुनै पनि श्रमिक (योगदानकर्ता) सम्बन्धित कानुनको साधारणतया अन्तनिहित सिद्घान्तको खाइपाइ आएको सेवासुविधामा कमी नहुने। हालका योगदानकर्ताहरूले कर्मचारी सञ्चयकोषमा आफ्नो आधारभूत पारि श्रमिकको १० प्रतिशत र रोजगारदाताबाट थप १० प्रतिशत गरी जम्मा २० प्रतिशत रकम बचत गरेर ८२५ प्रतिशत ब्याजदर र नाफा (बचत) बाट थप २ प्रतिशत गरी वार्षिक १० प्रतिशतको हाराहारीमा प्रतिफल पाउने गरेका छन्। साथै यसमा जम्मा भएको साँवा रकमसमेत फिर्ता हुन्छ र विभिन्न ऋण सुविधा पाइन्छ। सामाजिक सुरक्षा योजनाको हालको व्यवस्थाअन्तर्गत ६६७ प्रतिशत पेन्सनबाहेक यस्ता मुख्यसुविधा रहेको छैनन् तर पनि यस योजनामा स्वास्थ्य मातृत्व, अशक्तता, दुर्घटना, आश्रित परिवार सुरक्षा तथा बेरोजगारी सहायता योजनाहरू केही हाल कर्मचारी सञ्चयकोषमा कायम रहेका र केही थप सुविधा छन्। तर यसका लागि अतिरिक्त २६७ प्रतिशत रकम रोजगारदातासँग असुल गर्ने प्रावधान छ। विद्यमान पेन्सन व्यवस्थासँग विभेद हाल नेपालमा सरकारी क्षेत्रमा रहेको पेन्सन व्यवस्थामा कर्मचारीले अवकाशपछि प्राप्त हुने एकमुष्ट उपदान वा पेन्सन रकममध्ये एउटा पाउँछन्। यसरी उपदान रकमलाई नै पेन्सनमा समाहित गरेको देखिन्छ। उपदान रकम श्रम ऐन २०७४ को दफा ५३ ले तोकेअनुसार प्रतिमहिना आधारभूत तलबको ८३३ प्रतिशतसँग दाँज्न सकिन्छ। हाल प्रचलित व्यवस्थामा रोजगारदाताले उपदानको सट्टा पेन्सन दिई कर्मचारी सञ्चयकोषमा कर्मचारीबाट १० प्रतिशत र रोजगारदाताबाट १० प्रतिशत गरी जम्मा भएको २० प्रतिशत रकम प्रतिफलसहित एकमुष्ट योगदानकर्ताबापत फिर्ता दिइन्छ। जबकि यस समाजिक सुरक्षा योजनाको सञ्चालन कार्यविधि २०७५ को बुँदा १९ अनुसार सञ्चयकोषको २० प्रतिशत तथा उपदानबापत ८३३ प्रतिशत सम्पूर्ण रकमकट्टी गरी पेन्सन दिन व्यवस्था गरेको छ। यसबाट निजी क्षेत्रका श्रमिकहरूले ठूलो अन्यायमा परेको महसुस गरेका छन्। हुन त यस योजनाको कार्यविधिको बुँदा नं २४ (ख) अनुसार बिमांकीको प्रतिवेदनअनुसार पेन्सन रकममा मुद्रास्फिती समायोजन गर्ने व्यवस्था छ तर यसले उल्लिखित सुरुवातदेखिको विभेदलाई अन्त्य गर्ने छैन। समाधानका उपाय १कोषलाई प्रभावकारी बनाउने हो भने पेन्सन निर्धारक विधि वैज्ञानिक र योगदानबाट गरिएको लगानीको अधिकतम फाइदा योगदानकर्ताले प्राप्त गर्ने व्यवस्था गर्नुपर्छ। यस्तो व्यवस्था नहुँदा प्रत्येक योगदानकर्ता यस कोषमा कानुनतः समाहित हुन बाध्य हुने छैनन् किनकि नेपालको संविधानअनुसार प्रत्येक नागरिकलाई कानुनसम्मत सम्पत्ति आर्जन गर्ने, व्यावसायिक लाभ प्राप्त गर्ने आदि लगायतका मौलिक हकहरू प्राप्त छ। त्यसैले सम्पत्ति नोक्सान हुनेगरी (उल्लिखित उदाहरणमा १ लाख ५० हजार नोक्सानहुने)गरी गरिएको व्यवस्था बाध्यतमक हुन सक्दैन। त्यसैले पेन्सन निर्धारण गर्ने विधि परिमार्जन हुन जरुरी छ। २ हाल पाइरहेको मूलतः सुविधा जस्तै योगदानकै सुरक्षामा प्राप्त हुन सक्ने ऋण रकमलाई यस कोषले पनि उपलब्ध गराउने र सरकारी पेन्सन तथा यस कोषबाट प्राप्त हुने पेन्सनको विभेद हटाउने। यो योजना सरकारले श्रमिकहरूका लागि गर्न लागेको राम्रो उद्देश्यसहितको एक सुरुवात हो। यो विषेशतः श्रमिकहरूका लागि भएकाले उनीहरू आफ्नै योगदानको रकमबाट कतै ठगिएको छु कि भन्ने तथ्यपरक आधारलाई निवारण गर्नुपर्ने हुन्छ। यसले गर्दा सम्पूर्ण योगदानकर्ता तथा रोजगारदाताको यस कोषमाथि विश्वास बढी सहजताको वातावरण सिर्जना भई सफल हुन्छ।"
पूर्व राजाको नाच,"देश दुखेको बेला उत्ताउलो चरित्र प्रदर्शन गर्नेहरू सन्की मात्र होइन, मानसिक रूपमा दरिद्र पनि हुन् विगत ४८ वर्षमा भारत यात्रामा मैले सधैं सुन्ने गरेको एउटा साझा कुरा हो राजनीतिज्ञलाई गालीआलोचना। त्यस्तो आलोचना गर्ने अधिकार लोकतान्त्रिक प्रणालीले सुनिश्चित गरेको छ। त्यसैले नेतालाई जति गाली गरे पनि भारतीय लोकतन्त्रमाथि आँच आएको छैन। भारतमा लोकतान्त्रिक प्रणाली निरन्तरको अभ्यासले जिवन्त छ र खारिँदै सवल हुँदै गइरहेको छ। त्यहाँ पनि परिमार्जनको बहस चलेको छ तर लोकतान्त्रिक व्यवस्था फाल्नुपर्छ, लोकतन्त्रको प्राण हरण गर्नुपर्छ भनेको सुनिँदैन। किनकि लोकतन्त्रको प्राण हरण गर्दा नागरिकको स्वतन्त्रता हरण हुन्छ। यसैगरी जनताको अधिकार हरण गर्दा लोकतन्त्रको चीर हरण हुन्छ भन्ने त्यहाँका नागरिकले बुझिसकेकाले भारतमा लोकतन्त्रको विकल्पको बहस त्यति सुनिँदैन। नेपालमा पनि गणतन्त्र स्थापना भएको ११ वर्ष बितिसकेको छ। यो ११ वर्षमा गणतन्त्र उल्टाउनु भनेको आफ्नै स्वतन्त्रतामाथि बन्चरो प्रहार गर्नु हो, राजतन्त्र ब्युँताउनु भनेको देशको भविष्यमाथि ग्रहण लगाउनु हो भन्ने आम नेपालीले बुझिसकेका छन्। तसर्थ गणतन्त्रविरुद्ध पूर्व श्री ५ र पूर्व श्री ३ का हुक्के, बैठके, ढोके र छातेहरूले विष बमन गर्दैमा टिप्पणी गरिहाल्नु पर्दैन। तर, सुशासनको प्रत्याभूति हुन सकेन, सरकार विकासमुखी हुन सकेन, राज्यसंयन्त्र सेवामुखी हुन सकेनन् र समग्र समाज उद्यममुखी हुन सकेन भने नागरिकको असन्तोष चुलिन्छ। त्यस्तो असन्तोष बारुदजस्तो हुन्छ। सन् १९७० मा राज कपुर निर्देशित हिन्दी चलचित्र मेरा नाम जोकर प्रदर्शन भएको थियो। उक्त चलचित्रको नाम लिनासाथ सस्पेन्डर्स प्यान्ट लगाएको जोकर पात्रको स्मृति आज पनि कतिपयको मानसपटलमा छचल्किन्छ। एक सातापहिले मध्यरातमा काठमाडौंको ठमेलस्थित एउटा नाइट क्लबमा पूर्वराजा ज्ञानेन्द्रको सस्पेन्डर्स प्यान्ट र टाइसहितको वस्त्र र हाउभाउ हेर्दा मेरा नाम जोकरको विदुषक पात्रको याद आयो। नाइट क्लब जान नहुने ठाउँ होइन। अझ भनौं अहिलेका सहरी युवा पुस्ताको रात्री चर्या भइसकेको छ नाइट क्लब। पूर्व राजा ज्ञानेन्द्र नाइट क्लब जानु हुँदैनथ्यो भन्ने पनि होइन। कानुनले निषेध गरेको ठाउँबाहेक अन्यत्र कहाँ जाने कहाँ नजाने, त्यो व्यक्तिको इच्छा हो। त्यसमा अरूले धेरै टिप्पणी गर्नु आवश्यक छैन। तर, ठमेलको उक्त नाइट क्लबमा छोरीबुहारीसहित पुगेका ज्ञानेन्द्रले कोट फुकालेर हावामा फनफनी किन घुमाए होला ? मैले बुझ्न सकेको छैन। स्मरणीय छ कालापानीमा भारतीय अतिक्रमणबारे ज्ञानेन्द्र चुइक्क बोलेका छैनन्। तर ठमेलको नाइट क्लबमा कोट खोलेर फनफनी घुमाएको देख्दा लाग्थ्यो मानौं उनी कालापानी अतिक्रमण गरेर बसेका भारतीय सेनालाई एक्लै खेदेर आएका छन्। त्यसो त हिन्दु समाजमा बुढेसकालमा तीर्थ, व्रत, पूजा पाठमा ज्यादा रमाउने संस्कार छ। यसको ठीकविपरीत ७० वर्ष नाघेका पूर्व राजाको रुची नाइट क्लबमा पोखिएको छ। जो जहाँ जाँदा सन्तोष हुन्छ त्यही उसका लागि उचित हुन्छ। तर, मैले नबुझेको तथ्य ठमेलको नाइट क्लबमा पूर्व राजाले के त्यस्तो दिव्य अनुभूति गरे जसका कारण फ्लाइङ किस (हवाई चुम्बन) फ्याँक्न पूर्व राजालाई उत्प्रेरित गर्यो। शिशु नांगो हिँड्दा स्वाभाविक मानिन्छ तर वयस्क नांगै हिँड्न थाल्यो भने टिप्पणी फरक हुन्छ। ज्ञानीहरू सत्यलाई स्वीकार्छन्। अज्ञानीहरू मित्थ्यामा रमाउँछन्। विजेताहरू इतिहास बनाउँछन्, पराजितहरूले पनि इतिहास बनाउँछन् तर जसले कुण्ठा सजाउँदैनन्। देश दुखेको बेला उत्ताउलो चरित्र प्रदर्शन गर्नेहरू सन्की मात्र होइन, मानसिक रूपमा दरिद्र पनि हुन्। सुशासन शब्दमा होइन व्यवहारमा अनुभूत हुनुपर्छ। राजनीतिक सामाजिक आर्थिक क्षेत्रमा सुधारका लक्षणहरू देखिन थाल्यो भने सुनौलो भविष्यको संकेत गर्छ। बीउ नछरीनरोपी विरुवा उम्रँदैन। विरुवा नहुर्की फल लाग्दैन। नेपाली समाज अहिले विभिन्न दुर्व्यसनले आक्रान्त छ। त्यसमध्ये एउटा हो जुवाको दुर्व्यसन। सन् ६० को दशकमा जुवाघर अर्थात क्यासिनो राजा महाराजाको काँध चढेर नेपाल भित्रियो। सन् १९६६ मा खुलेको शाही स्वामित्वको (हाल पूर्व राजा ज्ञानेन्द्रको समेत) होटल सोल्टीको उद्घाटन राजा महेन्द्रले गरेका थिए। त्यसको दुई वर्षपछि महेन्द्रका भाइको पहलमा दक्षिण एसियाएसियाकै पहिलो क्यासिनो सोल्टी होटलमा भित्रियो। चीन र भारत जस्ता देशमा (भारतमा आंशिक) आज पनि अवैध मानिएको क्यासिनो नेपालमा दर्जनको हाराहारीमा पुगेका छन्। साम्यवादीसमाजवादी सरकारको कृपाले नेपालमा क्यासिनो विस्तार हुने क्रम जारी छ। यहाँसम्मकि पवित्र धार्मिकस्थल लुम्बिनीनजिकै भैरहवामा दक्षिण एसियाकै सबैभन्दा ठूलो क्यासिनो खुलेको छ भने बुद्ध सर्किटमा अनेकौं क्यासिनो खुल्ने चक्करमा छन्। वैधानिक रूपमा नेपालीहरूले क्यासिनोमा खेल्न नपाउने भनिए पनि कतिपय क्यासिनोका स्थायी ग्राहक नेपाली छन्। क्यासिनो एडिक्ट नेपालीहरूको संख्या प्रशस्त छ भन्दा फरक पर्दैन। क्यासिनोकै कारण कतिपयले घरवार गुमाएका छन् कतिपय जालसाजी र किर्तेमा संलग्न हुन पुगेका छन् त कतिपयले अपराधको बाटो समातेका छन् कतिपय कंगाल भएका छन् र अपराध बढेको छ तर पनि नेपालबाट क्यासिनो विस्थापित गर्ने इच्छाशक्ति वामपन्थी सरकारमा छैन किनकि क्यासिनो माफियाहरूको जरो गहिरो छ। क्यासिनोमा जस्तै राजपरिवारका सदस्यहरूको अनेकांै क्षेत्रमा आर्थिक लगानी छ जसमध्ये टोवाको कम्पनी पनि एक हो। पूर्व राजाको लगानीको चुरोट कम्पनी नाफामा चलेको छ त्यसकारण यसका प्रयोगकर्ताहरूको स्वास्थ्य घाटामा जानु स्वाभाविक हो। भुटानजस्तो देशले सुर्ती र सुर्तीजन्य पदार्थको उत्पादन र बेचविखनमा पूर्ण प्रतिबन्ध लगाएको छ। नेपालले भुटानबाट सिक्न सक्छ तर सिक्नु त कता हो कता विश्व स्वास्थ्य संगठनको सिफारिसलाई समेत लत्याएको छ। स्मरणीय छ, विश्व स्वास्थ्य संगठनले चुरोटमा ७० प्रतिशतसम्म कर लगाउन सिफारिस गरेको छ। तर, नेपालमा चुरोटमा कर ३३ प्रतिशतभन्दा बढी छैन। यसैबाट सुर्ती माफियाहरूको प्रभाव थाहा हुन्छ। नागरिकको स्वास्थ्यमा गम्भीर असर पार्ने सुर्तीजन्य पदार्थको उत्पादन र आयातमा वामपन्थी सरकारले प्रतिबन्ध लगाउला भन्ने कतिपयले सोचेका थिए तर सुर्ती माफियाहरूलाई तह लगाउने इच्छाशक्ति नेकपाको सरकारसँग छैन। जनतालाई रोगी बनाउने यस्तै धन्दाबाट आर्जेको रकम चन्दा सहयोगका रूपमा राजनीतिक दलहरूलाई जान्छ। त्यसैले राजनीतिक दलहरूले आयको स्रोत सार्वजनिक गर्दैनन्। नेपाली युवा पुस्ता अहिले लागू औषध दुर्व्यसनले आक्रान्त छ। दुर्व्यसनका घटनाहरू तीव्र गतिमा बढिरहेको छ। एक अनौपचारिक आकडाअनुसार सहरका हरेक ७ वटा घरमा एकजना दुर्व्यसनी भेटिन्छन्। यसैगरी मदिरा दुर्व्यसन अर्को ठूलो समस्या हो। अहिलेको समाजमा मदिराको सेवन सामान्य र स्वाभाविक मानिन्छ तर त्यही मदिराको अत्यधिक सेवनले परिस्थितिलाई असामान्य र अस्वभाविक बनाउँछ। मदिरा दुर्व्यसन भन्नाले अत्यधिक सेवनलगायत उमेर नपुगेकाहरूले मदिरा सेवन गर्ने क्रमलाई जनाउँछ। घरेलु हिंसाको एक प्रमुख कारण यस्तै दुर्व्यसन रहेको छ। मूलतः बाल दुव्र्यवहार र बाल यौनशोषणका घटनाको पछाडि दुर्व्यसन प्रमुख कारण रहिआएको छ। तसर्थ, बालबालिका बचाउ अभियान र दुर्व्यसन रोकथाम अभियानलाई एक साथ अगाडि बढाउनु आवश्यक छ। मदिरा दुर्व्यसनका कारण महिला र बालबालिका निरन्तर घरेलु हिंसा, दुव्र्यवहार र यौनशोषणको सिकार भइरहेका छन्। यसकारण पनि दुर्व्यसनविरुद्धको आन्दोलन, मानव अधिकार आन्दोलनको प्राथमिकता बन्नुपर्छ भन्ने सोचले ४ वर्ष अगाडिदेखि शान्ति समाजले युवा पुस्ताकेन्द्रित कार्यक्रमसहित लागू औषधमदिरा दुर्व्यसनविरुद्ध अभियान तीव्र बनाउँदै लगेको छ। विशेष गरेर दुर्व्यसनमुक्त विद्यालय, दुर्व्यसनमुक्त समुदाय र दुर्व्यसनमुक्त कार्यस्थलको लक्ष्यसहित सञ्चालित यस अभियानका क्रममा सरकारसँग सहकार्य गर्ने उद्देश्यले थुप्रै पटक छलफलहरू भए। पुष्पकमल दाहाल प्रचण्ड, र शेरबहादुर देउवा प्रधानमन्त्री छँदा यस विषयमा प्रधानमन्त्रीद्वयसँग तीनपटक विशेष छलफल गरी यस्तो दुर्व्यसनले महामारीको रूप लिनुअगाडि ठोस कदम चाल्न र समस्याको गम्भीरता मनन गरी दुर्व्यसनविरुद्ध राष्ट्रिय अभियान घोषणा गर्न आग्रह गरिएको थियो भने वर्तमान प्रधानमन्त्री केपी शर्मा ओलीसहित प्रमुख दलका दर्जनभन्दा बढी शीर्ष नेताहरू र तीन दर्जनभन्दा बढी मन्त्रीहरूसँग भेटघाटछलफल गरी यस विषयमा विशेष ध्यानाकर्षण गराइएको थियो। २०७३ सालका सबै मन्त्रीहरूसँग छुट्टाछुट्टै भेटी दुर्व्यसनविरुद्धको अभियानलाई तीव्रता दिन आग्रह गरिएको थियो। सायद हामीले बुझाउन सकेनौ वा उहाँहरूले यो विषयलाई गम्भीर ठान्नुभएन, के कारणले हो हाम्रो आग्रह सम्बोधन गरिएन। ढिलो भए पनि यो अभियानप्रति गम्भीर बन्न सम्माननीय प्रधानमन्त्री ओलीलाई म पुनः आग्रह गर्दछु। दुर्व्यसनविरुद्ध राष्ट्रिय अभियानको घोषणासहित विशेष कार्ययोजना सार्वजनिक गर्ने अवसर अहिले प्रधानमन्त्री ओलीसँग छ। यसैगरी नेपालबाट क्यासिनो हटाउने, चुरोटसहित सुर्तीजन्य पदार्थको उत्पादन र बिक्रीवितरणमा पूर्ण प्रतिबन्ध लगाउने अवसर पनि प्रधानमन्त्री ओलीसँग छ। सुर्र्तीजन्य उद्योगबाट जति राजस्व संकलन हुन्छ त्यो भन्दा धेरै गुणा बढी खर्च त्यसबाट लाग्ने रोगको उपचारमा हुन्छ। त्यसका कारण जब व्यक्तिको आयु क्षय हुन्छ त्यसको क्षतिपूर्ति केही हुन सक्दैन। संसारका कुनै पनि देशमा पवित्र स्थलवरिपरी मदिरा बिक्री गर्न पाइँदैन तर नेपाल अपवाद भएको छ। यसैगरी नेपालमा जति सहज ढंगले मदिरा उपलब्ध हुने देश संसारमा अर्को कुनै छैन। यस्तो विकृति अन्त्य गर्ने अवसर प्रधानमन्त्री ओलीसँग छ। सुशासन शब्दमा होइन व्यवहारमा अनुभूत हुनुपर्छ। राजनीतिक सामाजिक आर्थिक क्षेत्रमा सुधारका लक्षणहरू देखिन थाल्यो भने सुनौलो भविष्यको संकेत गर्छ। बीउ नछरीनरोपी विरुवा उम्रँदैन। विरुवा नहुर्की फल लाग्दैन। प्रधानमन्त्री ओलीले दृढ इच्छाशक्तिको परिचय दिँदै विकृतिविरुद्ध अभियानका रूपमा बीउ छर्ने काम अहिले गर्नुभयो भने पछि मिठो फल फल्नेछ।"
पारदर्शी र सुशासनका लागि खुला तथ्यांक,"पारदर्शी व्यवस्था र सुशासनका लागि विश्वका धेरै मुलुकले तथ्यांकको सहज उपलब्धता, प्रकाशन र पुनर्प्रकाशन गर्न पाइने व्यवस्था गरेका छन्। तथ्यांकको सहज उपलब्धता र यसको प्रसारणले पारदर्शिता र सुशासन अभिवृद्धिका लागि सहयोग पुर्याएको छ। प्रधानमन्त्री केपी शर्मा ओलीले नेपाललाई भ्रष्टाचारमुक्त गर्ने घोषणा गरेका छन्। भ्रष्टाचार नियन्त्रणका लागि पारदर्शिता महत्वपूर्ण औजार हो। तथ्यांकको सहज उपलब्धताले पारदर्शिता अभिवृद्धिमा महत्वपूर्ण योगदान गर्छ। किनकि तथ्यांक नीति निर्माण र निर्णय प्रक्रियाका लागि मात्र होइन, जवाफदेहीताका लागि प्राथमिक सामग्री हुन्। तथ्यांकका आधारमा नागरिकले सरकार या जिम्मेवार निकायमा रहेका जोकोहीलाई प्रश्न गर्न सक्छ र त्यसको उत्तर दिनु उक्त व्यक्तिसंस्थाको कर्तव्य हुन्छ। यद्यपि नेपालमा सरकारी तथ्यांक उत्पादन तथा सार्वजनिकीकरणमा व्यापक सुधार गर्न आवश्यक छ। नेपालको संविधानले नागरिकलाई सरकारी निकायसँग सार्वजनिक महत्वको सूचना माग्न र प्राप्त गर्न सक्ने अधिकार दिएको छ। २०६४ सालमा जारी भएको सूचनाको अधिकार ऐनले पनि राज्यको कामकारबाही प्रजातान्त्रिक व्यवस्थाअनुरूप खुला, पारदर्शी, नागरिकप्रति जवाफदेही होस् भन्ने उद्देश्य राखेको छ। उक्त ऐनका आधारमा नागरिकले राष्ट्रिय महत्वको सूचना प्राप्त गर्ने सुनिश्चितताका लागि राष्ट्रिय सूचना आयोगको व्यवस्था भएको हो। सरकारी तथ्यांक सार्वजनिकीकरणमा अग्रसरताले सार्वजनिक निकायमा सूचना मागको चाप घटाउन मद्दत गर्छ। सूचनाको अधिकारसम्बन्धी कानुन पालनाका लागि प्रतिक्रियात्मक रूपमा तथ्यांक सार्वजनिक गर्ने प्रचलनभन्दा स्वतःस्फूर्त सूचना सार्वजनिक गर्दा यसले सरकारको प्रजातान्त्रिक छवि र नागरिकप्रति जवाफदेहीतालाई प्रतिबिम्बित गर्छ। इन्टनेटको पहुँच विस्तार र प्रविधिको विकाससँगै तथ्यांकसम्बन्धी सचेतना वृद्धि भएको छ। तथ्यांकको प्रयोग आमरूपमा हुन थालेको छ। सञ्चारमाध्यममात्र होइन, ब्लग र सोसल साइटमा हुने माइक्रो ब्लगिङमा समेत तथ्यांकको प्रयोग भएको देखिन्छ। तथ्यांकलाई आमरूपमा बुझ्ने गरी कसरी प्रयोग गर्न नयाँनयाँ सफ्टवेयर, एप्लिकेसन, अनलाइन टुल्सहरूको विकास भएको छ। खासगरी सरकारी निकायबाट तयार गरिएको तथ्यांकले सरकारी अधिकारी, राजनीतिज्ञ, नागरिक समाज, सञ्चार माध्यम तथा निजी क्षेत्रलाई आवश्यक तथ्य उपलब्ध गराई निर्णय सम्बन्धमा सूचित गर्छ। निजी क्षेत्रका लागि व्यवसायसम्बन्धी निर्णय लिन तथ्यांक चाहिएला, सरकारका लागि योजना, नीति र कार्यक्रम प्रभावकारी बनाउन तथ्यांक आवश्यक हुन्छ। नागरिकका लागि सार्वजनिक पदधारण गर्नेलाई जवाफदेही बनाउने स्रोत सामग्री हुनसक्छ। सरकारी तथ्यांक सार्वजनिकीकरणमा अग्रसरताले सार्वजनिक निकायमा सूचना मागको चाप घटाउन मद्दत गर्छ। तथ्यांकको प्रयोगउपयोग बहुआयमिक छ। तर, अर्थतन्त्रको विस्तार, गरिबी तथा असमानता न्यूनीकरण जस्ता सरकारको पहलमा सहयोग गर्न सक्ने जमातले सरकारी तथ्यांक प्रयोग गर्न पाएकै छैन। पछिल्लो समय विश्वभर खुला सरकारी तथ्यांक को रूपमा सरकारी सूचना सार्वजनिक गर्ने प्रचलन लोकप्रिय बनेको छ। खुला सरकारी तथ्यांक सार्वजनिक रूपमा र नियमबद्ध तरिकाले तथ्यांक सार्वजनिक गर्ने विधि हो, जसअन्तर्गत तथ्यांक सजिलै डाउनलोड गर्न, विश्लेषण गर्न तथा नागरिकले प्रयोग गर्न सक्ने ढाँचामा उपलब्ध हुन्छन्। खुला सरकारी तथ्यांकले नागरिकलाई सरकारले लागू गरेको नीति राम्रोसँग बुझ्न, सरकारी निर्णय प्रक्रियामा सहभागी हुन तथा व्यवस्थापिकालाई जवाफदेही बनाउन सक्षम बनाउँछ। विशेष गरेर, यसले विकास पहलको प्रभावकारितामा सुधार ल्याउने ठूलो सम्भावना बोकेको छ किनकि तथ्यांकमा पहुँचसँगै विकास कार्यक्रम प्रभावकारी ढंगले लक्षित गर्न तथा सहयोग आवश्यक रहेको समुदायसम्म पुर्याउन सकिन्छ। सहभागितामूलक सरकारलाई सशक्तीकरणका साथै सरकारी तथ्यांक सहज ढंगले उपलब्ध गराएर सरकारले नागरिक समाज, आम सञ्चारमाध्यम र प्राज्ञिक व्यक्तिहरूले तथ्यांकका आधारमा गर्ने विश्लेषणलाई पृष्ठपोषणका रूपमा प्रयोग गर्नसक्छ। खुला तथ्यांकले पारदर्शिता र जवाफदेहीता वृद्धि गर्छ जसले सुशासन अभिवृद्धिमा सहयोग पुर्याउँछ। खुला तथ्यांकले नीति निर्माणमा नागरिकको सहभागिता अभिवृद्धि गर्न सहयोग गर्छ। विकासको नयाँ अवधारणा अनुसार, समुदायका लागि कुनै संरचना या पूर्वाधार निर्माण गरिदिएर मात्र हुँदैन। यसमा उनीहरूको स्वामित्वको अनुभूति गराउनुपर्छ। यसर्थ विकास निर्माणको प्रक्रियामा नै नागरिकको सहभागिता महत्वपूर्ण हुन्छ। प्रक्रियामा सहभागिताका लागि खुला तथ्यांकले उनीहरूलाई उत्प्रेरित गर्नसक्छ। तथ्यांकको उपलब्धतामात्र होइन। यसको प्रयोगमा सुधार ल्याउन तथ्यांकसम्बन्धी साक्षरता आमरूपमा विस्तार गर्नु पर्नेछ। यसका लागि सरकार, गैरसरकारी संस्थाहरू र दातृ निकायले सहकार्य गर्न सक्छन्। संघीय संरचना अवलम्बन गरेको हाम्रो मुलुकमा ७६१ सरकार छन्। तथ्यांक खोज्ने, यसलाई बुझ्ने र विश्लेषण गर्ने जमात बढेको खण्डमा उनीहरूले स्थानीय सरकार, प्रदेश र संघीय सरकारलाई जवाफदेही तुल्याउन र सुशासनमा योगदान गर्न सक्छन्। तथ्यांक उत्पादन र यसको सार्वजनिकीकरणका लागि सबै सरकारी निकाय जिम्मेवार ढंगले प्रस्तुत हुनुपर्छ। अहिलेसम्म धेरैजसो तथ्यांक सरकार वा सरकार नियन्त्रित संस्थाबाट उपलब्ध हुने गरेको छ। निजी क्षेत्रका प्रतिनिधिमूलक संघसंस्थाले भने तथ्यांक उत्पादनमा खासै काम गरेको देखिँदैन। कृषि, पर्यटन, विकास निर्माण, सरकारी खर्च, व्यावसाय लगायत अर्थतन्त्रका तथ्यांक, अपराध र न्यायसम्बन्धी तथ्यांक, सुरक्षा, शिक्षा, वातावरण, योजनासम्बन्धी तथ्यांक, यातायातलगायत तथ्यांक सरकारबाटै उपलब्ध हुने गरेको छ। सबैको पहुँचमा पुग्नेगरी तथ्यांक सार्वजनिकीकरणको महत्वपूर्ण भूमिका छ। सरकारका निकायले यसरी तथ्यांक सार्वजनिक गर्ने गरेका पनि छन्। यसलाई अझै प्रभावकारी बनाउँदा यसले सिंगो समाजलाई लाभान्वित गर्नेछ। तथ्यांकको उपलब्धताले एकतर्फ हाम्रा नीति र योजना सही ढंगले बन्नेछन्। यसले राज्यसँग रहेको स्रोतहरूको प्रभावकारी उपयोग हुन्छ भने सरकारको नियमन प्रणाली बलियो बनाउन मद्दत पुग्छ। तथ्यांकरुपी सिक्काको एउटा पाटोमा सरकार छ भने अर्को पाटोमा आम नागरिक छन्, जसले सरकारद्वारा सार्वजनिक उपयोगका लागि बाहिर ल्याइने तथ्यांकको प्रयोग र विश्लेषणबाट जवाफदेही खोजी गर्ने र सुशासन कायम गराउनेतर्फ महत्वपूर्ण भूमिका निर्वाह गर्दै समाजलाई अग्रगामी दिशामा डोर्याउनेछन्। : _"
सागको भलिबल प्रतियोगिता एक्सन स्पोर्टसमा,काठमाडौं : १३औं दक्षिण एसियाली खेलकुद(साग) अन्तर्गत भलिबल खेलको प्रत्यक्ष प्रसारण नेपालकै खेलकुद च्यानल एक्सन स्पोर्टसमा हुने भएको छ। मंसिर ११ गते देखि १७ गतेसम्म हुने भलिबलका सम्पुर्ण खेल डीसहोमको एक्सन स्पोर्टस च्यानल१०५ एसडी र ९९१ एचडीमा प्रत्यक्ष प्रसारण हुने भएका छन्। नेपालले खेल्छ नेपालीले हेर्छ भन्ने मुख्य नाराका साथ प्रसारण भइरहेको यस स्पोर्टस च्यानलले आफ्नो स्थापनाकालदेखि नै नेपालमा आयोजना हुने हरेक खेललाई नेपाली दर्शक माझ पुर्याउँदै आएको छ।
सागको भब्य उद्घाटनको रिहर्सल (फोटो फिचर),"काठमाडौं : नेपालमा आयोजना हुने १३औं दक्षिण एसियाली खेलकुद (साग) को उद्घाटन समारोहका लागि बुधबार दशरथ रंगशालामा रिहर्सल (पूर्वतयारी) गरिएको छ । १३औं सागको उद्घाटन मंसिर १५ गते दशरथ रंगशालामै राष्ट्रपति विद्यादेबी भण्डारीले गर्ने कार्यक्रम छ । १३औं सागको उद्घाटन समारोह भब्य हुने बताइएको छ । मंसिर २४ गतेसम्म चल्ने सागमा नेपाल, भारत, पाकिस्तान, श्रीलंका, बंगलादेश, माल्दिभ्स र भुटानका खेलाडीको सहभागिता रहने छ । १३औं सागमा विभिन्न २६ वटा खेल समावेश गरिएको छ । काठमाडौंका अतिरिक्त पोखरा र जनकपुरमा पनि सागका केही खेल हुनेछन् । नेपालले तेस्रो पटक दक्षिण एसियाली खेलकुद आयोजना गर्न लागेको हो । दक्षिण एसियाली खेलकुदको पहिलो र आठौं संस्करण पनि नेपालमै भएको थियो । तस्बिरहरु : सुनिता डंगोल"
साग भलिबल : उद्घाटन खेलमा नेपाल र बंगलादेश भिड्दै,काठमाडौं : १३औं दक्षिण एसियाली खेलकुद (साग) अन्तर्गत पुरुष र महिला भलिबलको उद्घाटन खेलमा नेपालले बुधबार बंगलादेशको सामना गर्दैछ। दुबै खेल त्रिपुरेश्वरस्थित राष्ट्रिय खेलकुद परिषद्को कभर्डहलमा हुनेछन्। पुरुष भलिबल बेलुकी ७ बजे सुरु हुनेछ भने महिला तर्फको खेल अपराह्न ३ बजे हुनेछ। नेपालले भर्खरै बंगलादेशमा सम्पन्न प्रथम एभीसी एसियन सेन्ट्रल जोन सिनियर महिला भलिबल च्याम्पियनसिप को उपाधि जितेकाले उच्च मनोबलका साथ मैदानमा उत्रने छ। महिलातर्फ बुधबार नै माल्दिभ्स र पाकिस्तानबीच पनि प्रतिस्पर्धा हुनेछ। यसैबीच १३औं दक्षिण एसियाली खेलकुदमा सहभागी हुने महिला टोलीको हौसला बढाउन मंगलबार सरकारले पुरस्कार समेत प्रदान गरेको छ। १३औं सागको औपचारिक उद्घाटन मंसिर १५ गते हुने भएपनि भलिबल भने चार दिन अगाडि नै सुरु हुन लागेको हो। अन्य खेलहरू भने मंसिर १५ बाट मात्रै सुरु हुनेछन्।
एम एस धोनीको अनुभव : हरेक पुरुष बिहेअघि सिंह हुन्छ !,"नयाँदिल्ली : भारतीय क्रिकेटर महेन्द्रसिंह धोनीले वैवाहिक सम्बन्धबारे सार्वजनिक रुपमा दिएको अभिव्यक्ति यतिबेला भाइरल नै बनेको छ । उनले आफ्नै वैवाहिक सम्बन्धबारे पनि अनुभव साटेका छन् । चेन्नइमा भएको उक कार्यक्रममा उनले आफ्नी पत्नीका हरेक कुरामा सहमति जनाउने बताए । पत्नीलाई खुसी राख्न पनि उनका कुरामा समर्थन जनाउने उनको प्रतिक्रिया छ ।धोनीले आफू ब्रान्ड एम्बेसडर रहेको एक कम्पनीको कार्यक्रममा बोलेको भिडियो समाजिक सञ्जालमा पनि चर्चित छ । 'हरेक पुरुष बिहेअघि सिंह हुन्छन्,' धोनीले भनेका छन् । तर विवाहको सही अर्थ ५० वर्ष पुगेपछि मात्रै थाहा हुने उनको भनाइ छ । 'विवाहको सही अर्थ जब तपाईँ ५० वर्षको उमेर पुग्नुहुन्छ, त्यसपछि मात्रै थाहा हुनेछ । जब तपाईँ ५५ वर्षको पुग्नुहुन्छ त्यही त प्रेम गर्ने सही उमेर हो !' धोनी र साक्षीको विवाह ४ जुलाइ २०१० मा भएको थियो । उनीहरुको साथमा एक छोरी जीवा पनि छिन् । ठट्टाकै शिलशिलामा धोनीले आफ्नी पत्नी पनि आफूले 'हँ मा हँ' भनेपछि मात्रै खुसी हुने बताए ।"
साग भलिबल : नेपालको विजयी सुरुवात,काठमाडौँ : बुधबारबाट सुरु १३औँ दक्षिण एसियाली खेलकुद (साग) अन्तर्गतको महिला भलिबलमा नेपालले विजयी सुरुवात गरेको छ। त्रिपुरेश्वरस्थित राष्ट्रिय खेलकुद परिषद्को कभर्डहलमा बुधबार भएको उद्घाटन खेलमा नेपालले बंगलादेशलाई ३० को सेटमा पराजित गरेको हो। नेपालले बंगलादेशमाथि सहज जित निकाल्ने क्रममा पहिलो सेट २५९ ले आफ्नो पक्षमा पार्यो। त्यस्तै दोस्रो सेटमा समेत नेपालले बंगलादेशलाई दोहोरो अंक जोड्न नदिई २५९ ले नै आफ्नो पक्षमा पार्यो। तेस्रो सेटमा भने नेपालले केही संघर्ष गर्नुपर्यो। तेस्रो सेटमा नेपालले २५११ को जित हात पार्यो। नेपाललाई सहज जित दिलाउन प्रतिभा मालीले उत्कृष्ट प्रदर्शन गरिन्। उनको उत्कृष्ट स्पाइक मार्फत नेपालले बंगलादेशलाई दबाबमा राख्न सक्यो। मालीलाई दोस्रो सेटको अन्त्यमा प्रशिक्षक जगदीश भट्टले विश्राम दिएका थिए। भट्टले मालीको ठाउँमा उषा भण्डारीलाई कोर्ट प्रवेश गराएका थिए। तर लगत्तै तेस्रो सेटमा पुनः प्रशिक्षक भट्टले मालीलाई कोर्ट प्रवेश गराए। जितसँगै नेपालले सेमिफाइनल प्रवेशका लागि बलियो सम्भावना बनाएको छ। समूह एमा रहेको नेपालले अब बिहीबार भारतसँग प्रतिस्पर्धा गर्नेछ। यसैगरी पुरुष भलिबलमा आजै साँझ ७ बजे नेपाल र बंगलादेश भिड्नेछन्। १३औं सागको औपचारिक उद्घाटन मंसिर १५ गते हुने भएपनि भलिबल भने चार दिन अगाडि नै सुरु हुन लागेको हो। अन्य खेलहरू भने मंसिर १५ बाट मात्रै सुरु हुनेछन्।
सागमा पदक जित्नेलाई सरकाले उचित सम्मान गर्ने,"काठमाडौं : १३औं दक्षिण एसियाली खेलकुद (साग) मा पदक विजेता खेलाडीलाई नेपाल सरकारले उचित सम्मान गर्ने भएको छ । राष्ट्रिय खेलकुद परिषद् (राखेप) ले मंगलबार आयोजना गरेको साग खेलाडी सम्बोधन कार्यक्रममा बोल्दै अर्थमन्त्री डा युवराज खतिवडाले सागमा पदक विजेता खेलाडीलाई पहिलेभन्दा सम्मानजनक पुरस्कार प्रदान गरिने बताए । पदक विजेताको हकमा युवा तथा खेलकुद मन्त्रालयले प्रस्ताव मन्त्रिपरिषद्मार्फत कार्यान्वयन गर्न हामी तयार छौं । पदक जित्नेलाई यसअघिको भन्दा विशेष पुरस्कार प्रदान गरिनेछ, अर्थमन्त्री खतिवडाले भने । खेलाडीलाई प्रधानमन्त्री केपी शर्मा ओलीले विशेष सम्बोधन गर्ने भनिए पनि प्रधानमन्त्रीको स्वास्थ्यमा एक्कासी समस्या आएका कारण अर्थमन्त्रीले सम्बोधन गरेका थिए । सरकारले यसअघि भारतमा सम्पन्न १२औं सागमा स्वर्ण विजेतालाई पाँच लाख, रजत विजेतालाई तीन लाख र कांस्य विजेतालाई जनही एक लाख रुपैयाँ पुरस्कार प्रदान गरेको थियो । अर्थमन्त्री खतिवडाले खेलकुद अन्तर्राष्ट्रिय भाइचारा र कूटनीतिका लागि महत्वपूर्ण रहेको पनि बताए । सार्क सम्मेलनसमेत हुन नसकेको समयमा नेपालले सातै राष्ट्र सहभागी गराएर साग खेलकुद गर्नु ठूलो कुरा हो । नेपाल भ्रमण वर्ष सन् २०२० अघि आयोजित सागलाई हामीले भ्रमण बर्षको पूर्वअभ्यासका रूपमा लिनुपर्छ, अर्थमन्त्री खतिवडाले भने । कार्यक्रममा बोल्दै युवा तथा खेलकुद मन्त्री जगतबहादुर सुनार (विश्वकर्मा), नेपाल ओलम्पिक कमिटीका अध्यक्ष जीवनराम श्रेष्ठ, राखेपका सदस्यसचिव रमेशकुमार सिलवाल र युवा तथा खेलकुद मन्त्रालयका सचिव रामप्रसाद थपलियाले सागमा सहभागी खेलाडीको एउटै ध्यान स्वर्ण पदकमा हुनुपर्ने बताए । मंसिर १५ देखि २४ गतेसम्म हुने सागमा २६ खेलमा प्रतिस्पर्धा हुनेछ । सागमा खेलहरू काठमाडौं, पोखरा र जनकपुरमा हुनेछन् ।"
साग भलिबल आजदेखि,"काठमाडौं : १३औं दक्षिण एसियाली खेलकुद (साग) अन्तर्गत भलिबलका खेल बुधबारदेखि सुरु हुने भएको छ। प्रतियोगिताका खेलहरू त्रिपुरेश्वरस्थित राष्ट्रिय खेलकुद परिषद्को कभर्डहलमा हुनेछ। बुधबार हुने महिलातर्फको उद्घाटन खेलमा नेपालले बंगलादेशको सामना गर्नेछ। महिलातर्फ नै बुधबार माल्दिभ्स र पाकिस्तानबीच प्रतिस्पर्धा हुनेछ। १३औं सागको औपचारिक उद्घाटन मंसिर १५ गते हुने भए पनि भलिबल भने चार दिन अगाडि नै सुरु हुन लागेको हो। अन्य खेलहरू भने मंसिर १५ बाट मात्रै सुरु हुनेछ। सागमा नेपाली महिला भलिबल टोलीले यसअघि भएका तीनवटै संस्करणमा कांस्य पदक जित्दै आएको छ। १०औं, ११औं र १२औं सागमा कांस्य पदक जितेको नेपाली टोली यस पटक उत्कृष्ट नतिजा दिने अभियानमा छ। अरुणा शाहीको कप्तानीमा १४ सदस्यीय नेपाली टोलीले अन्तिम तयारी गरिरहेको छ। यसैगरी पुरुषतर्फको खेलमा पनि नेपालले बुधबार बंगलादेशकै सामना गर्नेछ। पुरुषतर्फको एक मात्रै खेल साँझ ७ बजे सुरु हुनेछ। नेपाली टोलीको नेतृत्व इम रानाले गरेका छन्। पुरुष टोलीले भने अहिलेसम्म सागमा पदक जित्न सकेको छैन। महिला टोली नगदसहित सम्मानित सरकारले देशलाई ऐतिहासिक उपाधि दिलाउने राष्ट्रिय महिला भलिबल टोलीलाई मंगलबार नगद पुरस्कारसहित सम्मान गरेको छ। बंगलादेशमा हालै सम्पन्न प्रथम एभीसी एसियन सेन्ट्रल जोन सिनियर महिला भलिबल च्याम्पियनसिप को उपाधि जित्दै महिला भलिबल टोलीले देशलाई ऐतिहासिक सफलता दिलाएको थियो। १३औं दक्षिण एसियाली खेलकुदमा सहभागी हुने आफ्ना खेलाडीको हौसला बढाउन मंगलबार काठमाडौंमा आयोजित शुभकामना कार्यक्रममा अर्थमन्त्री युवराज खतिवडा र युवा तथा खेलकुदमन्त्री जगतबहादुर विश्वकर्माले खेलाडीलाई नगद पुरस्कारसहित सम्मान गरेका हुन्। खेलाडीसहित भलिबल टोलीका सदस्यलाई जनही तीन लाख रुपैयाँ प्रदान गरियो। बंगलादेशमा उपाधि जित्ने भलिबल टोलीका १२ खेलाडी, तीन प्रशिक्षक र एक प्रशिक्षक गरी १६ जनालाई नै नगद पुरस्कार प्रदान गरिएको हो। नेपाली टोलीमा खेलाडीका रूपमा अरुणा शाही (कप्तान), प्रतिभा माली, सरस्वती चौधरी, रेश्मा भण्डारी, कमला पुन, सलिना श्रेष्ठ, निरुता ठगुन्ना, जानकी भण्डारी, उषा विष्ट, पुनम चन्द, सुनिता खड्का र आफिया पुन रहेका थिए। यसैगरी मुख्य प्रशिक्षकमा जगदीश भट्ट तथा प्रशिक्षकमा सलिना श्रेष्ठ र भरत यादव रहेका थिए। टोली व्यवस्थापकको भूमिकामा भने रीता कोइराला रहेकी थिइन्। उक्त प्रतियोगितामा नेपाली टोलीले आफूले खेलेको सबै खेल जित्दै उपाधि हात पारेको थियो। नेपालले फाइनलमा माल्दिभ्सलाई २५१३, २५१२, २५८ अंकले हराएको थियो। भलिबलमा नेपालको यो ऐतिहासिक पदक थियो। नेपाली भलिबलले ४१ वर्ष लामो अन्तर्राष्ट्रिय यात्रामा पहिलो पटक स्वर्ण जितेको हो। सन् १९७६ मा पाकिस्तानमा भएको काइदेआजम भलिबलमार्फत अन्तर्राष्ट्रिय प्रतियोगिता खेल्न सुरु गरेको नेपाली भलिबलले यसअघि एभीसी र फिभको आधिकारिक प्रतियोगितामा पदक जित्न सकेको थिएन। नेपालले यसअघि सन् २०१४ मा काठमाडौंमा सम्पन्न दक्षिण एसियाली आमन्त्रण महिला भलिबल प्रतियोगितामा रजत पदक जितेको थियो। नेपालको पुरुष भलिबल टोलीले तीन वर्षअघि माल्दिभ्समा भएको तेस्रो एभीसी सेन्ट्रल जोन भलिबल प्रतियोगितामा कांस्य पदक जितेको थियो। नेपाली भलिबल टोली यतिबेला स्वर्ण पदकको लक्ष्यसहित १३औं सागको अन्तिम तयारीमा व्यस्त छ। सेन्ट्रल जोनमा सहभागी हुनुअघि नेपाली टोलीले एक महिना थाइल्यान्डमा प्रशिक्षण गरेको थियो। कभर्डहल बनाउने अर्थमन्त्रीको प्रतिबद्धता अर्थमन्त्री युवराज खतिवडाले भलिबलको सुविधासम्पन्न कभर्डहल बनाउने प्रतिबद्धता पनि व्यक्त गरेका छन्। अर्थमन्त्री खतिवडाले सरकारले नै भलिबलको अत्याधुनिक कभर्डहल निर्माण गर्ने बताए। भलिबल नेपालको राष्ट्रिय खेल हो। त्यसैले पनि भलिबलको सुविधासम्पन्न कभर्डहल बनाउन सकार प्रतिबद्ध रहेको उनले बताए। भलिबल हाम्रो राष्ट्रिय खेल हो त्यसैले सरकारले भलिबलको छुट्टै अत्याधुनिक कभर्डहल बनाउनेछ। अहिले कभर्डहलका लागि आवश्यक जग्गा खोज्ने काम भइरहेको छ, मन्त्री खतिवडाले भने। सरकारले करिब तीन वर्षअघि भलिबललाई राष्ट्रिय खेल घोषणा गरेको थियो। पछिल्लो समय अन्तर्राष्ट्रिय प्रतियोगिताहरूमा पनि पुरुष तथा महिला भलिबल टोलीले स्तरीय प्रदर्शन गर्दै आएको छ। तर, हालसम्म नेपालमा भलिबलको आफ्नै सुविधासम्पन्न कभर्डहल भने छैन। कभर्डहलको अभावमा खेलाडीले प्रशिक्षणमा समस्या भोग्दै आएका छन्। त्रिपुरेश्वरस्थित कभर्डहल ब्याडमिन्टनलगायत अन्य खेलका लागि पनि प्रयोग हुने भएकाले त्यसको असर भलिबलको प्रशिक्षणमा पर्दै आएको छ।"

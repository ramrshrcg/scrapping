शीर्षक,विवरण
संवैधानिक राष्ट्रपतिका चौघेरा,"समाजवादउन्मुख स्वतन्त्र र समृद्ध अर्थतन्त्र निर्माण गर्ने संविधानका निर्देशक सिद्धान्तका विषयमा छलफल गर्नु राजनीतिक सक्रियताको परिभाषाभित्र पर्दैन विद्यार्थी जीवनदेखि नै राजनीतिमा संलग्न हुँदै यहाँसम्म आइपुग्नुभएकी राष्ट्रपति विद्या भण्डारीका राजनीतिक सुझबुझ र विषयवस्तुलाई गहिराइसम्म पुगेर बुझ्न चाहने स्वभाव छ। आमसञ्चारमाध्यममा छाएका समाचार र टिप्पणीका आधारमा यस्तो आकलन गर्न सकिन्छ र यसलाई उहाँको व्यक्तित्वको सबल पक्ष मान्नुपर्छ। पारिवारिक कारणले केही वर्ष सक्रिय राजनीतिबाट अलिकति टाढा रहे पनि विगत साढे दुई दशकयता उहाँ नेपाली राजनीतिको केन्द्र भागमै हुनुहुन्छ। तत्कालीन नेकपा (एमाले) का सबैभन्दा लोकप्रिय नेता मदन भण्डारीले दासढुंगा दुर्घटनामा जीवन गुमाएपछि पार्टीपंक्ति शोकलाई शक्तिमा परिणत गर्न संकल्पबद्ध भयो। त्यस्तो घडीमा आफ्नो पार्टीपंक्तिलाई निराश हुन नदिन उहाँ व्यक्तिगत पीडा बिर्सिएर अग्रसर हुनुभएको थियो। सक्रिय राजनीतिमा होमिएपछि उहाँ कहिल्यै पछाडि हट्नुभएन। त्यही विगतले उहाँलाई यस स्थानसम्म ल्याइपुर्याएको हो। यतिखेर उहाँ संवैधानिक व्यवस्थाअनुसार नेपालका राष्ट्राध्यक्ष हुनुहुन्छ। संविधान र संघीय कानुनबमोजिम आफ्नो कार्य सम्पादन गरिरहनुभएको छ। देशको राष्ट्रिय एकताको प्रवर्द्धन गर्ने अनि संविधानको पालना र संरक्षण गर्ने उहाँको प्रमुख कर्तव्य हो। त्यसैअन्तर्गत महत्वपूर्ण राजनीतिक वा गैरराजनीतिक व्यक्तिहरूसँगका अनौपचारिक भेटघाट पनि पर्छन्। यति कुराले नेकपाभित्र वा बाहिरका कोही नेता आत्तिएका छन् भने अत्यासको त्यो अवस्था ती नेताहरूका मनको बाघका कारण उत्पन्न्न भएको हो। समाजवादउन्मुख स्वतन्त्र र समृद्ध अर्थतन्त्र निर्माण गर्ने संविधानका निर्देशक सिद्धान्तका विषयमा छलफल गर्नु राजनीतिक सक्रियताको परिभाषाभित्र पर्दैन। जिम्मेवारीका हिसाबले आफूलाई उहाँले हजुरआमा ठान्नु संविधानको परिकल्पनाभन्दा परको कर्तव्य बोध होइन। त्यसैले जसरी देश चलेको छ, त्यसमा मेरो चासो रहन्छ भन्नु संविधानको दायराभन्दा बाहिर जानु होइन। तसर्थ संविधान संशोधन गरेर भए पनि कार्यकारी भूमिका निर्वाह गर्ने उहाँको इच्छा छ भन्ने संशयको कुनै आधार देखिँदैन। तर संविधानले दिएको दायित्व पूर्णरूपमा निर्वाह गर्न भने उहाँ प्रतिबद्ध हुनुहुन्छ भन्ने बुझ्न गाह्रो छैन। भारतको स्वतन्त्रता संग्रामको अग्रपंक्तिका नेता डा राजेन्द्र प्रसादले राष्ट्रपतिमा निर्वाचित भएपछि आफ्ना निकटस्थहरूको वृत्तमा चाखलाग्दो ढंगले भनेछन्, बेलायतीहरूका समयमा स्वतन्त्रताका लागि लडेकाले मलाई जेलमा राखियो। अब मलाई आफ्नै देशवासीको कैदमा राखिँदैछ। जेलमात्रै परिवर्तन भएको छ। सक्रिय राजनीतिको पृष्ठभूमिबाट आएको व्यक्तिलाई थिति नमिलेको देख्दा खसखस लाग्नु अस्वाभाविक होइन। इतिहासकारका विश्लेषण र लोकसभाको प्रकाशनहरूमा अभिलिखित छन्, डा प्रसादले संवैधानिक राष्ट्रपति पदका सम्बन्धमा भनेका कुरा मननयोग्य छन्। उनले भनेका छन् यद्यपि मैले बुझेसम्म हाम्रो संविधानमै पनि राष्ट्रपतिलाई मन्त्रिपरिषद्को सल्लाह स्वीकार गर्न बाध्य पार्ने खास प्रावधान छैन। राजाले जहिले पनि उनका मन्त्रीहरूको सल्लाहमा चल्नुपर्ने बेलायतको परम्परालाई यस देशमा पनि स्थापना गरिएको मात्र हो। राष्ट्रपति संविधानका अक्षरहरूका आधारमा होइन, यो स्वस्थ्य परम्पराको उपजका रूपमा सबै मामिलामा संवैधानिक राष्ट्रपति भएका छन्। सन् १९५२ को सुरुवातमै भारतको पहिलो राष्ट्रपतिका रूपमा निर्वाचित भएका डा राजेन्द्रप्रसादले दुई कार्यकाल निरन्तर त्यस पदमा रहेर सन् ६२ मा बिदा लिए। भनिन्छ यसरी दोहोर्याएर राष्ट्रपतिमा निर्वाचित हुनुको कारण उनको कुनै राजनीतिक महत्वाकांक्षा नहुनु नै थियो। खासमा उनी देशको भविष्यलाई दृष्टिगत गर्दै संयमित भएका थिए। उनी आफ्नो सोचमा प्रस्ट थिए। उनका विचारमा संविधानमै राष्ट्रपतिको शक्तिका बारेमा प्रस्ट उल्लेख गरिनुपथ्र्यो। उनी सोच्थे संविधानले नै निर्वाचित राष्ट्र प्रमुखको पदलाई वंशानुगत क्रममा स्थापित हुने सार्वभौम बेलायती शासकसमान बुझ्नु हुँदैनथ्यो। यतिखेर राष्ट्रपति भण्डारीलाई संविधानको दायरा नाघेको आरोप तीनवटा कोणबाट लगाइएको छ। पहिलो बेलायतको वेस्टमिन्स्टर प्रणाली आत्मसात गर्ने भारतको हुबहु सिको गर्नुपर्छ भन्नेहरू छन्। त्यस मतका पक्षधरहरू उहाँले म उमेरका कारणले होइन, भूमिकाका कारणले अभिभावकको ठाउँमा छु, त्यसैले केकस्तो भइरहेको छ, थाहा पाउन मन लाग्छ भन्दा पनि अनुचित ठानिरहेका छन्। दोस्रोथरी नेपालमा छयालीस सालपछि राजालाई सक्रिय भएर निर्वाचित सरकारका काममा व्यवधान उत्पन्न गर्न दिनु हुँदैन भन्ने गरिएको सम्झिन्छन्। त्यो कुरा त्यो समयमा जायज थियो। तर अहिलेका निर्वाचित राष्ट्रप्रमुखको हिजो वंशानुगतक्रममा गद्दीनसीन भएका राष्ट्रप्रमुखको भूमिकासँग हरेक विषय र प्रसंगमा तुलना गर्नु उपयुक्त हुँदैन। तेस्रो थरीमा खासगरी नेकपाभित्रकै नेताहरू पर्छन्। खासगरी पूर्वएमालेका ती नेताहरू छन्, जसलाई २६ वर्षअघि विद्या भण्डारीले नेपाली कांग्रेसका तत्कालीन सभापति कृष्णप्रसाद भट्टराईसँग काठमाडौं क्षेत्र नम्बर १ को उपनिर्वाचनमा प्रतिस्पर्धा गरेको मन परेको थिएन। उहाँले भट्टराईलाई पराजित गर्दै तत्कालीन एमालेको राजनीतिमा सशक्त उपस्थिति जनाएको पनि मन परेको थिएन। पहिलोपटक संसदीय निर्वाचनमा विजयी भएर सिंहदरबार प्रवेश गरिसकेपछिका दिनमा पनि उहाँले अनेक व्यवधानहरूको सामना गर्नुपर्यो। कैयन् अड्चन नेपाली समाजमा त्यसबेला विद्यमान पितृसत्तात्मक सोचको बाहुल्यका कारण पनि खडा भएका थिए। उहाँका पति मदन भण्डारीले अघि सार्नुभएको जनताको बहुदलीय जनवादको अवधारणालाई समयक्रममा उहाँको पार्टीले सिद्धान्तका रूपमा अंगीकार गर्यो। तर त्यसक्रममा पार्टीभित्र चलेको आन्तरिक द्वन्द्वमा उहाँले अजात शत्रु भएर लोकप्रिय बन्ने इच्छा राख्नुभएन। जिम्मेवारीका हिसाबले आफूलाई उहाँले हजुरआमा ठान्नु संविधानको परिकल्पनाभन्दा परको कर्तव्यबोध होइन। त्यसैले जसरी देश चलेको छ, त्यसमा मेरो चासो रहन्छ भन्नु संविधानको दायराभन्दा बाहिर जानु होइन। तसर्थ संविधान संशोधन गरेर भए पनि कार्यकारी भूमिका निर्वाह गर्ने उहाँको इच्छा छ भन्ने संशयको कुनै आधार देखिँदैन। आज उहाँलाई राष्ट्रपतिका रूपमा पूर्ण अकर्मण्यतामा कैद गर्न चाहनेहरूको झस्काइ अर्थहीन छ। किनभने वेस्टमिन्स्टर टाइप अफ पार्लियामेन्ट्री डेमोक्रेसीमा राष्ट्रपतिको अधिक सक्रियता थाहा पाउने आधिकारिक संस्था प्रधानमन्त्री हो। यस व्यवस्थाको सुमधुर गति राष्ट्रपति र प्रधानमन्त्रीबीचको कार्यसम्पादन समन्वयबाटै हासिल हुन्छ। राष्ट्रपतिले संविधानको दायरा नाघेको हो भने सबैभन्दा बढी प्रधानमन्त्रीको संवेदनशीलतामा आघात पुगेको हुन्छ। नेपालमा यसअघि एकपटक त्यस्तो भएको थियो। ०६६ साल वैशाखमा तत्कालीन प्रधानमन्त्री पुष्पकमल दाहाल प्रचण्डले प्रधानसेनापति कटुवाललाई पदबाट बर्खास्त गर्नुभयो। तर तत्कालीन राष्ट्रपति रामवरण यादवले संविधानको दायराभन्दा बाहिर निस्किएर त्यो निर्णयलाई अस्वीकृत गर्नुभयो। उहाँले आवश्यकताको सिद्धान्त अनुसरण गर्दै संविधानकोे दायराभन्दा बाहिर गएर प्रधानसेनापतिको हात थाम्नुभयो। अहिले राष्ट्रपतिको भूमिकाका सम्बन्धमा प्रधानमन्त्री ओलीको कुनै गुनासो सुनिएको छैन, बरु दुई संस्थाहरूबीच पूर्ण समन्वय कायम रहेको देखिन्छ। यस्तो अवस्थामा लोकतान्त्रिक गणतन्त्रका कुनै पनि शुभचिन्तकले झस्किनु पर्दैन। प्रधानमन्त्रीले कुनै संकेतसम्म नदिएको अवस्थामा कसैले चिन्तित हुनै पर्दैन। राष्ट्रपतिको पद सक्रिय राजनीतिक गतिविधिमा मुछिनु हुँदैन भन्ने हाम्रो राजनीतिक प्रणालीको मान्यताको कदाचित पालना नभएको भए चिन्ता गर्ने ठाउँ रहन्थ्यो। तर राष्ट्रपतिसामु सत्तारूढ दलका दुई अध्यक्षले सरकार र दल सञ्चालन गर्ने समझदारीलाई अन्तिम रूप दिए वा राजकीय मामिलामा केकस्तो विमर्श गरे, सार्वजनिक स्थल र पहुँचमा भएको कुरा होइन। प्रधानमन्त्री र सत्तारूढ दलका एक प्रमुख नेतासँग राष्ट्रपतिको भेटघाट अस्वाभाविक पनि होइन। यस्ता विषयमा संलग्न व्यक्तिहरूले भन्दा बढी अरूले जासुसी ढंगले व्याख्या गर्नु उपयुक्त होइन। अमूक राजकीय मामिलामा राष्ट्रपतिलाई सुझाव दिने अधिकारबाट संविधानले वञ्चित गर्दैन। सन् १९५० को अक्टोबरमा भारतको महान्यायाधिवक्ताले दिएको लामो ज्ञापनपत्रमा संलग्न सुझावअनुसार राष्ट्रपतिको पद र शक्ति बेलायती मुकुटसरह नै हुन्छ, त्यसैले राजासँग सुझाव वा चेतावनी दिने र उत्साहित गर्ने तर त्योभन्दा बढी भने गर्न नपाउने अधिकार हुन्छ। यस्तो विषय राष्ट्रपति र प्रधानमन्त्रीको व्यक्तिगत समीकरणबाट निर्धारित हुन्छ। भारतमा त्यसबेला डा प्रसाद र नेहरू दुवैले विवेकले भ्याएसम्म उत्तम प्रयास गरेका थिए। दुवैले एकअर्काका पारदर्शिता, इमानदारी र चारित्रिक बलको सम्मान गरेका थिए। तर राष्ट्रपतिका रूपमा डा प्रसाद संविधानले पृष्ठपोषण गरेको अवस्थामा सशक्त हुँदा हानि हुँदैन भन्ने ठान्थे। जब उनले गभर्नर र राजदूतजस्ता उच्च पदस्थ नियुक्तिका सम्बन्धमा आफूलाई बेवास्ता गरेको अनुभव गरे, असहमति प्रकट गरिहाले। पटक्कै नहिच्किचाई उनले सोझो भाषामा नेहरूलाई लेखे, तपाईं गलत नजिर कायम गर्दै हुनुहुन्छ, एउटा राष्ट्रपति जो तपाईंलाई मन पराउँदैनथ्यो भने धेरै दुःख दिन सक्थ्यो। त्यसपछि यो विषयमा मन्त्रिपरिषद्मै छलफल भयो। मन्त्रिपरिषद्ले उच्च पदस्थ नियुक्तिहरूका फाइल अन्तिम निर्णय गर्नुअघि राष्ट्रपतिसमक्ष प्रस्तुत गर्ने निर्णय गर्यो। डा प्रसादले अरू सन्दर्भमा पनि आवश्यकताअनुसार सरकारलाई चेतावनी दिने संवैधानिक कर्तव्य पूरा गरेका थिए। हिन्दु कोड बिलका सन्दर्भमा उनले सरकारलाई लिखित रूपमा आफ्नो राय दिएका थिए। राष्ट्रपति भण्डारीले पनि संविधानअनुसार आफ्नो भूमिका निर्वाह गर्ने प्रस्ट संकेत गर्दै आउनुभएको छ। प्रतिनिधिसभाबाट मात्रै पारित राहदानी विधेयकलाई प्रमाणीकरण नगरी पुनर्विचारका लागि संघीय संसद्मा फिर्ता पठाएर उहाँले आफ्नो सोच र कार्यशैली प्रस्ट पारिसक्नुभएको छ। ०७६ जेठ ८ गते उहाँले त्यसरी विधेयक फिर्ता पठाउनुभएपछि टिप्पणी गरिएको थियो गणतान्त्रिक व्यवस्थामा राष्ट्रपतिले विधेयकलाई पुनर्विचारका लागि संसद्मा फिर्ता पठाएको यो पहिलो घटना हो। भर्खरै उपनिर्वाचन सम्पन्न भएपछि प्रमुख निर्वाचन आयुक्तको नेतृत्वमा प्रतिवेदन बुझाउन शीतल निवास पुगेको निर्वाचन आयोगको प्रमण्डलसमक्ष राष्ट्रपतिले सोध्नुभयो मतदाताका संख्यामा महिला र पुरुषको अनुपात कस्तो थियो ? उहाँले अर्को प्रश्न सोध्नुभयो अघिल्लो निर्वाचनभन्दा यसपटक मतदाता किन घटे ? प्रमण्डलले राष्ट्रपतिको जिज्ञासाको चित्तबुझ्दो उत्तर दिन सकेन। फर्किंदा स्वयं प्रमुख आयुक्तलाई महसुस भयो राष्ट्रपतिसमक्ष आउँदा सम्पूर्ण विवरण तयार गरेर आउनुपर्ने रहेछ। देशको परिवेशका सम्बन्धमा हरेक क्षण सुसूचित रहने उहाँको यस्तो आकांक्षाले राष्ट्रपति पदको मार्यादा घटाउँदैन, अझ बढाउँछ। राजनीतिलाई देशको आर्थिकसामाजिक रूपान्तरणको माध्यमका रूपमा गहिरो ढंगले आत्मसात गर्ने यस्तो व्यक्तिलाई सधैं पर्यवेक्षकजस्तो स्थानमा बस्न गाह्रो हुन सक्छ। पदीय दायित्वको सीमा सकिएपछि नयाँ बाटो पनि त खुल्न सक्छ। त्यसैले भोलि भूतपूर्व राष्ट्रपतिको दायरामा सीमित नभएर उहाँले नयाँ बाटो रोज्नुभयो भने आश्चर्य नहुन सक्छ।"
विचारधारात्मक एकताको विकास !,"पार्टी बलियो हुँदा गुट भत्किन्छ, गुट बलियो हुँदा पार्टी कमजोर हुन्छ राजनीतिक प्रतिवेदन प्रतिवेदन मूलतः सही छ। परिस्थितिको विश्लेषण, भएका काम, रहन गएका कमीकमजोरी र समस्याका चर्चा यथार्थपरक छन्। समस्या समाधानका लागि सही उपाय सुझाइएका छन्। पार्टी एकतापछिका संवेदनशील सम्बन्ध र अवस्थालाई दृष्टिगत गर्दै विवाद न्यूनीकरण गर्ने उद्देश्यका साथ यो प्रतिवेदन तयार भएजस्तो लाग्यो। बैठकमा प्राप्त भएका उपयुक्त सुझावहरूलाई समेटेर प्रतिवेदन पारित गर्नु उचित हुन्छ। आलोचना बैठक आयोजनामा विलम्ब भएको यथार्थ स्वीकार गर्दै आगामी दिनमा यस्तो कमजोरी रहन नदिने र पार्टी विधानले प्रबन्ध गरेबमोजिम नै नियमित बैठक आयोजना गर्ने प्रतिबद्धता व्यक्त गरिएका छन्। कतिपय कमरेडहरूले भनेझैं आत्मालोचना गरेर पुग्दैन, क्षमा दिन सकिन्न भने के गर्नुपर्ने हो ? प्रस्ताव आओस्। पार्टीको एकता एकीकरण र बैठक आयोजनामा विलम्ब हुनु निःसन्देह राम्रो होइन। यस अर्थमा नेतृत्वको आलोचना हुनुलाई पनि स्वाभाविकै मान्नुपर्छ। तर यसका पछाडि शक्तिशाली कम्युनिस्ट पार्टीलाई विघटनमा पुर्याउने नियतले काम गरेको छ। यो लालझण्डा देखाएर लालझण्डा बिसर्जन गर्ने गम्भीर डेभियसन हो भन्ने आरोप आग्रहपूर्ण छ। विघटन गर्नकै निम्ति पार्टी एकता र शक्तिशाली कम्युनिस्ट पार्टी निर्माणको अगुवाइ भएको होला त ? यस्ता निराधार आरोप अभिलेखबाट हटाउनुपर्छ। कार्यसम्पादनका क्रममा नेतृत्वबाट सीमा वा कमजोरी प्रकट भएका होलान्, तर नेतृत्वले प्रदर्शन गरेको दूरदर्शिता र योग्यतासँग ती सीमा वा कमजोरीको तुलना हुन सक्तैन। यही नेतृत्व हो, जसले संविधान निर्माणमा अगुवाइ, साझा घोषणापत्र र साझा उम्मेवारीका साथ चुनावी तालमेल, तीनै तहको निर्वाचनमा सानदार सफलता, पार्टी एकता, बहुमतको सरकार र राजनीतिक स्थायित्वजस्ता ऐतिहासिक महत्वका उपलब्धिहरूका लागि अगुवाइ गरेको छ। जनताको जनवाद कार्यान्वयन गर्दै समाजवादको आधार निर्माण गर्ने र शान्तिपूर्ण एवं संवैधानिक बाटोबाट समाजवादमा पुग्ने आधार तयार गरेको छ। आपसका मतभेद समाधान गर्दै र संविधानको प्रश्नमा साझा दृष्टिकोण निर्माण गर्दै समाजवादउन्मुख संघीय लोकतान्त्रिक गणतन्त्रात्मक संविधान निर्माण गर्न नेतृत्वदायी भूमिका निर्वाह गरेको छ। नेपाली कांग्रेसजस्तो यथास्थितिवादी शक्तिलाई पनि संविधान घोषणाका पक्षमा उभिन बाध्य पारेको छ। संविधानको रक्षा र कार्यान्वयनमा महत्वपूर्ण भूमिका निर्वाह गरेको छ। स्थानीय तह, प्रदेशसभा र संघीय संसद्को निर्वाचन सुनिश्चित गर्न निर्णायक भूमिका निर्वाह गरेको छ। संविधानको वैधता र सर्वस्वीकार्यलाई नयाँ उचाइबाट पुनर्पुष्टि गरेको छ। हामीले बुर्जुवा पार्टीहरूलाई निषेध गर्ने नीति लिएका छैनौं र लिनु पनि हुँदैन। उनीहरूसँग प्रतिस्पर्धा गर्ने, प्रतिस्पर्धामा श्रेष्ठ सावित हुने र जनअनुमोदित भएर सरकारलगायत समग्र राज्यसत्ताको नेतृत्व गर्ने नीति लिएका छौं। यो नीति माक्र्सवादसम्मत, सही र समयोचित छ। तत्कालीन नेकपा (एमाले) र नेकपा (माओवादी केन्द्र) बीचको आपसी सम्बन्धमा देखापरेका गतिरोध वा असमझदारी हुँदाहुँदै पनि स्थानीय तहको निर्वाचनमा नेपाल कम्युनिस्ट पार्टी (नेकपा) को सानदार जित, अग्रता र वर्चश्व सुनिश्चित गरेको छ। साझा घोषणापत्र र साझा उम्मेदवारीका साथ प्रदेशसभा र संघीय संसद्को निर्वाचनमा सहभागी हुन र वामपन्थी गठबन्धनको सानदार (करिब दुईतिहाइनजिक) विजय सुनिश्चित गर्न नेतृत्व प्रदान गरेको छ। सैद्धान्तिक, कार्यक्रमिक र नीतिगत मतभेदहरूलाई समाधान वा न्यूनीकरण गर्दै र कतिपय प्रश्न थाती राख्दै तत्कालीन नेकपा (एमाले) र नेकपा (माओवादी केन्द्र) बीच पार्टी एकता गर्ने, नेपाली कम्युनिस्ट आन्दोलनलाई मूलभूतरूपमा एकताबद्ध गर्ने र अन्तर्राष्ट्रिय कम्युनिस्ट आन्दोलन रक्षात्मक अवस्थामा पुगेको परिस्थितिमा पनि नेपालमा कम्युनिस्ट पार्टीको नेतृत्व स्थापित गरेको छ। संवैधानिक र लोकतान्त्रिक विधिबाट मुलुकको नेतृत्व गर्ने भूमिकामा स्थापित नेपाली कम्युनिस्ट आन्दोलन आज विश्व कम्युनिस्ट एवं श्रमिक आन्दोलनका लागि नयाँ विश्वविद्यालय बन्न पुगेको छ। नाकाबन्दीको सामना गर्न, यसको सम्भावनालाई सदाका लागि समाप्त गर्न, नाकाबन्दीको सामना गरेर पनि भारत, चीनजस्ता छिमेकी मुलुकहरूसँगको सम्बन्ध नयाँ उचाइमा उठाउन, अन्तर्राष्ट्रिय जगत्मा नेपालको इज्जत, सम्मान र स्वाभिमान बढाउन साहसिक, सुझबुझपूर्ण र निर्णायक भूमिका निर्वाह गरेको छ। संविधान निर्माण, चुनावी तालमेल र पार्टी एकताका निमित्त भएका ऐतिहासिक पहलकदमीले राजनीतिक स्थायित्व कायम भएको छ। स्थायी शान्ति, दिगो विकास, समृद्धि र सामाजिक न्यायतर्फ अघि बढ्न अनुकूलता सिर्जना गरेको छ। आज मुलुकले संविधानको रक्षा, कार्यान्वयन र लोकतान्त्रिक स्थायित्वका प्रश्नमा सुनिश्चित यात्रा तय गरेको छ। आर्थिकसामाजिक रूपान्तरण, विकास, समृद्धि र सामाजिक न्याय सुनिश्चित गर्दै समाजवादको आधार तयार गर्ने विश्वसनीय वातावरण तयार भएको छ। नेपाली समाजको क्रान्तिकारी रूपान्तरणका लागि एकताबद्ध र शक्तिशाली कम्युनिस्ट पार्टीको खाँचो हिजो पनि थियो, तर हिजो यो किन सम्भव भएन ? जनताको समर्थन भएर पनि कम्युनिस्ट पार्टीको बहुमतको सरकार निर्माण गर्न किन सकिएन ? यतिबेला नै यो एकता र कम्युनिस्ट पार्टीको बहुमतको सरकार कसरी सम्भव भयो ? यसको पृष्ठभूमिमा समकालीन परिस्थितिको प्रभाव अवश्य छ। साथसाथै, नेतृत्वको सुझबुझपूर्ण र साहसिक निर्णय क्षमताको निर्णायक योगदान छ। यी योगदानको बेवास्ता गर्दै यदाकदा प्रकट भएका एकाध कमजोरीलाई अतिरञ्जनापूर्ण ढंगले उछालेर नेतृत्वको आलोचना गर्नु र अझ अगाडि बढेर कम्युनिस्ट पार्टीलाई नै विघटन वा बिसर्जन गर्न खोजको आरोप लगाउनु अनुचित मात्र होइन, गलत कुरा हो। कार्यक्रम बैठकमा कार्यक्रमको प्रश्नमा पनि छलफल भएको छ। जनताको जनवाद कार्यक्रम हुन सक्छ कि सक्दैन ? जनताको जनवाद र समाजवादबीचको अन्तरसम्बन्ध के हो ? यस्ता विषयमा पनि बैठक प्रवेश गरेको छ। पूर्वनिर्णयबमोजिम नै महाधिवेशनको मिति तय भएसँगै बहस खुला गर्नु र स्वस्थ एवं मर्यादित बहस एवं छलफलद्वारा सार्थक निष्कर्षमा पुग्नु उचित हुन्छ। पार्टी एकताका बाँकी काम सम्पन्न गरेर समस्त पार्टीपंक्तिलाई एउटै लयमा परिचालित गर्नुअगाडि नै बहसमा उत्रिँदा पार्टीको आन्तरिक जीवनमा नयाँ समस्या थपिन सक्छन्। बैठक प्रवेश कार्यक्रमको प्रश्नमा कार्यक्रम भनेको विद्यमान सामाजिकआर्थिक व्यवस्थाको क्रान्तिकारी विकल्प हो। क्रान्तिले कार्यक्रम कार्यान्वयन हुने आधार तयार गर्छ। क्रान्तिपश्चात् क्रान्तिको कार्यक्रम कार्यान्वयन गरिन्छ। पुँजीवादी क्रान्तिपछि पुँजीवादी कार्यक्रम कार्यान्वयन हुन्छ। जनवादी क्रान्तिपछि जनवादी कार्यक्रम कार्यान्वयन गरिन्छ। समाजवादी क्रान्तिपछि समाजवादी कार्यक्रम कार्यान्वयन गरिन्छ। अर्थात्, जस्तो क्रान्ति सम्पन्न हुन्छ, त्यस्तै कार्यक्रम कार्यान्वयन गरिन्छ। २०६२६३ को क्रान्ति कस्तो हो त ? वास्तवमा यो समाजवादी क्रान्ति होइन। यो पुँजीपति वर्गको नेतृत्वमा सम्पन्न अक्टोबर क्रान्तिपूर्वको जस्तो पुँजीवादी क्रान्ति पनि होइन। यो सर्वहारा वर्गको राजनीतिक प्रतिनिधि कम्युनिस्ट पार्टीको एकल नेतृत्वमा सम्पन्न नयाँ जनवादी वा राष्ट्रिय जनवादी क्रान्ति पनि होइन। यो नीति निर्माण र आन्दोलनमा निर्वाह गरेको भूमिकाको दृष्टिले कम्युनिस्ट पार्टीको मुख्य नेतृत्व र पुँजीपति वर्गको सहभागितामा सम्पन्न नेपाली विशेषताको जनवादी क्रान्ति हो। यस क्रान्तिलाई हामी कसैले पनि समाजवादी क्रान्ति भनेका छैनौं। यसलाई कसैले पुँजीवादी जनवादी क्रान्ति त कसैले नेपाली विशेषतासहितको जनवादी क्रान्ति नै भन्ने गरेका छौं। हाम्रो तात्कालिक कार्यक्रम समाजवाद हो र हुनुपर्छ भन्ने हो भने २०६२६३ मा समाजवादी क्रान्ति सम्पन्न भएको थियो भन्ने मान्नुपर्ने हुन्छ। निःसन्देह हामीले स्थापना गर्ने जनताको जनवादी व्यवस्था समाजवादउन्मुख हुन्छ। यसले शान्तिपूर्ण एवं संवैधानिक ढंगले समाजवादमा संक्रमण गर्ने आधार तयार गर्छ। यो साम्राज्यवाद वा एकाधिकार पुँजीवादको अंग होइन, समाजवादकै अंग हुन्छ। तर जनताको जनवादी कार्यक्रम कार्यान्वयन नगरी र त्यसलाई सबल र सुदृढ नतुल्याई हतारोले समाजवादी कार्यक्रम कार्यान्वयन गर्न सम्भव हुँदैन। २०६२६३ को जनवादी क्रान्तिपछि हाम्रासामु जनवादी कार्यक्रम कार्यान्वयन गर्ने जिम्मेवारी उपस्थित भएको छ। त्यसैले, जनताको जनवाद हाम्रो तात्कालिक कार्यक्रम बन्न पुगेको छ। हामीले बुर्जुवा पार्टीहरूलाई निषेध गर्ने नीति लिएका छैनौं र लिनु पनि हुँदैन। हामीले उनीहरूसँग प्रतिस्पर्धा गर्ने, प्रतिस्पर्धामा श्रेष्ठ सावित हुने र जनअनुमोदित भएर सरकारलगायत समग्र राज्यसत्ताको नेतृत्व गर्ने नीति लिएका छौं। यो नीति माक्र्सवादसम्मत, सही र समयोचित छ। यसको अर्थ के हो भने, कम्युनिस्ट पार्टीले सही नीति र प्रभावकारी पहलकदमी लिन र लोकप्रिय जनमत प्राप्त गर्न सक्दा मात्र सरकार र राज्यसत्ताको नेतृत्व गर्न पाउँछ। त्यसो हुन सक्दा मात्र जनवादी कार्यक्रम कार्यान्वयन गर्न र शान्तिपूर्ण एवं संवैधानिक बाटोबाट समाजवादतर्फ संक्रमण गर्न सकिन्छ। जनवादी व्यवस्थाको स्थापना, सुदृढीकरण र समाजवादमा संक्रमणका सम्बन्धमा जननेता मदन भण्डारी भन्नुहुन्छ, हामी सैद्धान्तिक आग्रहबाट प्रेरित भएर भौतिक परिस्थितिविना नै समाजवादमा पुग्ने हतारोले कुनै पनि अनुचित जोरजबर्जस्ती गर्ने कुराका विपक्षमा छौं। स्वाभाविकरूपमा कुनै पनि नयाँ व्यवस्थालाई सुदृढ गर्न अपेक्षित समय चाहिन्छ। त्यसमा पनि जनताको जनवादी सत्ताले मूलभूत रूपमा तीनवटा विशेष अवधि पार गर्न अनिवार्य हुन्छ ः पहिलो पुराना व्यवस्थाका शोषणउत्पीडनका अवशेषहरू सबै क्षेत्रबाट अन्त्य गर्ने काममा केन्द्रित भएर लाग्ने अवधि, दोस्रो नयाँ उत्पादन सम्बन्धका आधारमा समाजका सबै क्षेत्रमा भौतिक र सांस्कृतिक हिसाबले विकास गर्ने कुरामा केन्द्रित भएर लाग्ने अवधि र तेस्रो समाजवादमा संक्रमणका निम्ति केन्द्रित भएर भौतिक तथा सांस्कृतिक तयारी गर्ने अवधि। यस्ता ठोस कुरा सम्पादन गर्न स्वाभाविकरूपमा अपेक्षाकृत लामो समय चाहिन्छ। त्यसकारण हामी अन्य कतिपय देशमा जस्तो समाजवादमा पुग्ने हतारोले नयाँ व्यवस्था र समाजको जग कमजोर छँदै एउटा खुट्टो दह्रोसँग नटेकी अर्को खुट्टो उचाल्ने पक्षमा छैनौं। अझ हामी नयाँ जनवादी व्यवस्थामा पनि बहुदलीय पद्धति अपनाउन प्रतिबद्ध छौं। यसको तात्पर्य बल प्रयोग होइन, सेवा र घनिष्ट सम्बन्धबाट जनताका दिल जित्न र समर्थन हासिल गर्न चाहन्छौं। यो रामै्र कामनिम्ति पनि जनतालाई जबर्जस्ती गर्ने होइन, स्वेच्छिक समर्थन हासिल गर्ने तरिका हो। हामी राम्रो काम पनि नराम्रो तरिकाले होइन, सकेसम्म राम्रो तरिकाले सम्पन्न गर्नुपर्छ भन्ने पक्षमा छौं। त्यसकारण हामीले जनताको जनवादी व्यवस्था एउटा अपेक्षाकृत लामो समयसम्म रहने सामाजिक व्यवस्थाका रूपमा स्वीकार गरेका छौं। कार्यक्रमका सम्बन्धमा छलफल गर्दा जननेता मदन भण्डारीका उपरोक्त भनाइलाई ध्यान दिन जरुरी छ। हाम्रो संविधानमा समाजवादतर्फ उन्मुख हुने वाक्यांश उल्लेख गरिएको छ। तर यसको अर्थ समाजवाद तात्कालिक कार्यक्रम हो भन्ने होइन। समाजवादतर्फ उन्मुख हुनु र समाजवादी कार्यक्रम कार्यान्वयन गर्ने परिस्थिति अनुकूल हुनु एउटै कुरा होइन। जनताको जनवादी व्यवस्था पुँजीवाद, एकाधिकार पुँजीवाद वा साम्राज्यवादतर्फ उन्मुख व्यवस्था होइन, यो समाजवादतर्फ उन्मुख व्यवस्था हो। जनताको जनवाद कार्यान्वयन हुँदा शान्तिपूर्ण एवं संवैधानिक ढंगले समाजवादमा संक्रमण गर्ने आधार तयार हुन्छ। त्यसै हुनाले हामीले हाम्रो विधानको प्रस्तावनामा जनताको जनवादलाई समाजवादउन्मुख भनेका हौं। हामी यतिबेला जनताको जनवादी कार्यक्रम कार्यान्वयन गर्ने र समाजवादमा संक्रमण गर्न अनुकूल सामाजिकआर्थिक आधार तयार गर्ने चरणमा छौं। हाम्रो विधानले पनि समाजवाद हाम्रो रणनीतिक लक्ष्य हो, जनताको जनवाद हाम्रो तात्कालिक कार्यक्रम हो। हामीले जनतको जनवादको कार्यक्रम कार्यान्वयन गर्दैै समाजवादको आधार तयार गर्न र समाजवादमा शान्तिपूर्ण एवं संवैधानिक रूपमा संक्रमण गर्न चाहन्छौं भन्ने सही दृष्टिकोण अघि सारेका छौं। हामीले जनताको जनवादलाई तात्कालिक कार्यक्रम भनेका छौं, तर यसको मूर्त र स्पष्ट चित्र प्रस्तुत गर्न सकेका छैनौं। जनताको जनवादका आर्थिक, सामाजिक तथा सांस्कृतिक विशेषताहरू के हुन् भन्ने प्रस्ट पार्न सकेका छैनौं। यद्यपि हिजो हामी अलगअलग पार्टीमा रहँदा नेपाली क्रान्तिको न्यूनतम कार्यक्रमका रूपमा नयाँ जनवाद, जनताको बहुदलीय जनवाद वा एक्काइसौं शताब्दीको जनवाद अघि सारेका थियौं। समाजवादमा जाने हतारो गरिरहँदा हिजो हामीले अघि सारेका जनवादी कार्यक्रम (नयाँ जनवाद, जनताको बहुदलीय जनवाद वा एक्काइसौं शताब्दीको जनवाद) केकति कार्यान्वयन भए भनेर विश्लेषण गर्न जरुरी हुन्छ। जरुर हामीले राजनीतिक प्रणालीका रूपमा जनताको जनवादका मूलभूत विशेषताहरू कार्यान्वयन गरेका छौं, तर आर्थिकसामाजिक क्षेत्रमा भने जनताको जनवाद कार्यान्वयन हुन बाँकी नै छ। उत्पादन पद्धति, उत्पादक शक्तिको विकास स्तर र मुलुकको सामाजिकआर्थिक यथार्थले समाजवाद तात्कालिक कार्यक्रम हुन सक्दैन भन्ने नै जनाउँछ। त्यति मात्र होइन, हाराहारीको जनमतलाई प्रतिनिधित्व गर्ने बुर्जुवा शक्ति संवैधानिक र कानुनी हैसियतका साथ जनप्रतिनिधि संस्थाहरूमा रहेको, राज्यसत्ताको राजनीतिक नेतृत्व कम्युनिस्ट पार्टीसँग भए पनि समग्र राज्य मेसिनरी परम्परागत र यथास्थितिको पक्षधर भएको आजको अवस्थामा समाजवाद तात्कालिक कार्यक्रम हुन सक्दैन। त्यसैले समाजवाद रणनीतिक लक्ष्य हो र जनताको जनवाद तात्कालिक कार्यक्रम हो भन्ने पार्टीको निष्कर्ष ठीक छ। आर्थिकसामाजिक विकास गर्दै सामाजिक न्याय सुनिश्चित गर्ने र जनताको जनवाद कार्यान्वयन गर्दै समाजवादको आधार निर्माण गर्ने हाम्रो यो निश्कर्ष सही छ। बैठकमा समाजवाद निर्माण र त्यसपूर्वको तयारीका सन्दर्भमा चिनियाँ अनुभवको पनि चर्चा भएको छ। सन् १९४९ मा नयाँ जनवादी क्रान्ति सम्पन्न भएको चीन १९५६ मा मात्र समाजवादी कार्यक्रम कार्यान्वयनको चरणमा प्रवेश गरेको थियो। चीनमा समाजवाद कार्यान्वयनको हतारोले क्षति पुगेको र गल्ती सच्याउँदै अगाडि बढ्ने क्रममा आजको समाजवादी चीनको निर्माण सम्भव भएको अनुभव पनि हामीसँग छ। अझै पनि चीनमा एकातिर उल्लेखनीय संख्या अर्बपति र अर्कोतिर करोडौं जनसंख्या गरिबीको रेखामुनि छन्। त्यसैले चिनियाँ कम्युनिस्ट पार्टीले आजको चीनलाई प्रारम्भिक चरणको समाजवाद मान्छ। छलफलका क्रममा वक्ता कमरेडहरूबाट कार्यक्रमका कतिपय प्रश्नमा फरकफरक दृष्टिकोण प्रस्तुत भए पनि यतिबेला हामी समाजवादको आधार निर्माण गर्ने चरणमा छौं भन्नेमा सबैको सहमति छ। हामी कसैले पनि आजै समाजवाद कार्यान्वयन गर्ने भनेका छैनौं, सबैले समाजवादको आधार निर्माण गर्ने नै भनिरहेका छौं। यसको अर्थ के हो भने समाजवाद निर्माण गर्नुअघि समाजवादका आधार निर्माण गर्नुपर्छ। अर्थात्, आधार निर्माण नगरी समाजवाद निर्माण हुन सक्दैन। त्यसो भए के हो त समाजवाद निर्माणको आधार ? त्यस्तो आधार कसरी निर्माण हुन्छ ? सामन्तवादका अवशेषहरूलाई निर्मूल गर्ने, दलाल नोकरशाही पुँजीवादलाई परास्त गर्ने, साम्राज्यवाद तथा प्रभुत्ववादको हस्तक्षेपलाई परास्त गर्ने, सबै प्रकारका विभेद अन्त्य गर्ने, रोजगार सिर्जना र राष्ट्रिय पुँजीको विकास गर्ने, सामाजिक न्यायसहितको विकास र समृद्धि सुनिश्चित गर्ने, समग्रमा जनताको जनवादी व्यवस्थाको कार्यान्वयन, सबलीकरण गर्ने र शान्तिपूर्ण एवं संवैधानिक रूपमा समाजवादमा संक्रमण गर्नका लागि राज्यसत्ताका सबै अंगलाई अनुकूल बनाउने। यसरी नै समाजवादको आधार निर्माण गर्ने हो। हामीले समाजवादलाई रणनीतिक लक्ष्य र जनताको जनवादलाई तात्कालिक कार्यक्रम भनेका छौं। जनताको जनवाद समाजवादको अधीनस्थ हुन्छ, यो समाजवादतर्फ उन्मुख हुन्छ, यसले समाजवादकै सेवा गर्छ र यो कार्यान्वयन हुँदा समाजवादमा संक्रमण गर्ने आधार तयार हुन्छ। तसर्थ, अहिले पार्टीमा संस्थागत भएको यही निष्कर्षलाई मानेर अघि बढौं। जब विचारको बहस खुला हुनेछ, तब आआफ्ना दृष्टिकोण र निष्कर्षसहित छलफलमा सहभागी बनौं। आआफ्ना निष्कर्षहरूलाई पार्टीमा संस्थागत गर्न भरपूर कोसिस गरौं। यो नै सबैभन्दा उत्तम तरिका हो। नेपाली समाजको वर्ग विश्लेषण र चरित्र चित्रण हामीले नेपाली विशेषतामा आधारित भएर नेपाली समाजको वर्ग विश्लेषण गर्न जरुरी छ। विगतको हाम्रो वर्ग विश्लेषण धेरै हदसम्म चिनियाँ अनुभवको नक्कलमा आधारित छ। अब हामीले माक्र्सवादको सैद्धान्तिक आलोकमा नेपाली समाजमा विद्यमान आर्थिकसामाजिक वर्ग एवं समुदाय, उनीहरूबीचको आपसी सम्बन्ध र समग्र समाजको वर्गीय एवं सामाजिक चरित्रको विश्लेषण गर्न जरुरी छ। नेपाली समाजमा विद्यमान आर्थिकसामाजिक वर्ग एवं समुदाय, उनीहरूका चरित्र र विशेषताको विश्लेषण गर्न जरुरी छ। नेपाली विशेषताको मौलिक सिद्धान्त हामीले माक्र्सवादलेनिनवादलाई सिर्जनात्मक ढंगले अध्ययन गर्यौं भने माक्र्सवादलेनिनवादको आलोकमा नेपाली समाजलाई हेर्न, विश्लेषण गर्न र नेपाली विशेषताअनुरूपका सिद्धान्त, कार्यक्रम र नीतिहरू प्रतिपादन गर्न सक्यौं भने मात्र नेपाली समाजको क्रान्तिकारी रूपान्तरणको नेतृत्व गर्न सम्भव हुनेछ। विगतमा पनि हामीले यसरी नै प्रगति गरेका हौं, उपलब्धि हासिल गरेका हौं। तसर्थ, हिजो हामी आफैंले विकसित गरेका नेपाली क्रान्तिका मौलिक सिद्धान्त, कार्यक्रम, नीति, अभ्यास र अनुभवलाई नयाँ उचाइबाट आत्मसात, कार्यान्वयन र विकसित गर्नुपर्छ। नयाँ उचाइबाट बहसछलफल गर्दै हिजो हामीले विकास गरेका सिद्धान्त, कार्यक्रम र नीतिहरूको सान्दर्भिकता र औचित्य यकिन गर्नुपर्छ। नेपाली विशेषताको समाजवाद हामीले समाजवादलाई रणनीतिक लक्ष्य भनिरहेका छौं, तर नेपाली विशेषतामा आधारित समाजवादको मूर्त चित्र हामीसँग छैन। जसरी सामाजिक क्रान्ति आयात वा निर्यात हुँदैन, त्यसरी नै कुनै पनि देशको सामाजिकआर्थिक व्यवस्थाको पनि कपीपेस्ट हुन सक्तैन। दुनियाँका हरेक देश समाजवादमा जानु अनिवार्य र अपरिहार्य छ। तर समाजवाद निर्माणको ढाँचा र विशेषता भने देशविशेषको फरकफरक नै हुन्छ। हरेक देशका कम्युनिस्ट एवं श्रमिक पार्टीले समाजवाद निर्माणको आफ्नै मौलिक ढाँचा विकास गर्न सक्नुपर्छ। हामीले पनि नेपाली विशेषता र नेपाली मौलिकतामा आधारित समाजवाद कस्तो हुनेछ ? त्यसका राजनीतिक, आर्थिक र सामाजिक विशेषताहरू केकस्ता हुनेछन् ? नेपाली समाजवादमा सार्वभौम महत्वका विशेषताहरू केके हुनेछन् र नेपाली मौलिकतामा आधारित विशेषता केकस्ता हुनेछन् ? यस्ता विषयमा स्पष्ट दृष्टिकोण प्रस्तुत गर्न आवश्यक छ। पार्टी निर्माणका प्रश्न पार्टी सदस्यताको प्रश्न पार्टी निर्माणका सन्दर्भमा सोभियत संघमा मेन्सेविक र बोल्सेविकबीचको मुख्य विवादको विषय थियो। तर अक्टोबर क्रान्तिपूर्वको पार्टी निर्माणको अनुभव आजका लागि हुबहु काम लाग्ने हुन सक्दैन। नेपाली क्रान्ति मौलिक भएजस्तै नेपालको क्रान्तिकारी पार्टी निर्माणको प्रश्न पनि मौलिक नै हुनुपर्छ। लेनिनवादको भन्दा पृथक् ढंगले दुई प्रकारको सदस्यताको प्रबन्ध गर्दाको सकारात्मक अनुभव हामीसँग छ। सम्पूर्ण पार्टी सदस्यहरू पार्टी कमिटीमा संगठित हुनैपर्ने वा नहुन पनि सक्ने प्रबन्ध गर्दाको अनुभव पनि हामीसँग छ। पार्टी निर्माणको सफलता र असफलताको मूल्यांकन परिणामका आधारमा गर्नुपर्छ। हाम्रो आन्दोलनले प्राप्त गरेको परिणाम र उपलब्धिले पार्टी निर्माणसम्बन्धी हाम्रो नीतिमा रहेको सहीपनालाई नै पुष्टि गर्छन्। वित्तीय पुँजीवाद विश्व बैंक, एसियाली विकास बैंक, अन्तर्राष्ट्रिय मुद्राकोष, विभिन्न देशका एक्जिम बैंकहरू, विभिन्न नाम र ढाँचाका अन्तर्राष्ट्रिय दातृ निकायहरू के हुन् ? तिनीहरू वित्तीय पुँजीवादका प्रतिनिधि संस्था हुन् वा हाम्रो विकासका साझेदार पनि ? कम्युनिस्ट पार्टीको बहुमतको सरकार भएको वर्तमान अवस्थामा राष्ट्रिय हितअनुकूल हुने गरी अन्तर्राष्ट्रिय जगत्बाट अनुदान तथा ऋण ग्रहण गर्दा, अन्तर्राष्ट्रिय व्यापार गर्दा, बैंक तथा वित्तीय नीति अवलम्बन गर्दा, कर तथा भन्सार नीति अवलम्बन गर्दा, नागरिकता, आप्रवासन र सीमासम्बन्धी नीति तर्जुमा गर्दा प्रभुत्ववाद, साम्राज्यवाद वा वित्तीय पुँजीवादको भूमिका कसरी प्रकट हुन्छ ? यस्ता प्रश्नहरूमा पार्टीभित्र अस्पष्टता देखिन्छ। यी विषयमा आवश्यक छलफल र स्पष्टताको खाँचो छ। गुट र गुट अनुशासन प्रतिवेदनमा पार्टी अनुशासन कमजोर भएको र पार्टी अनुशासनको ठाउँ गुट अनुशासनले लिन खोजको यथार्थ चित्रण गरिएको छ। हामी सबैलाई थाहा हुनुपर्छ पार्टी के हो र गुट के हो ? यो पनि थाहा हुनैपर्छ कि एकैसाथ पार्टी र गुटका हितमा काम गर्न सकिन्न। पार्टी बनाउँदा गुट भत्किन्छ र गुट बनाउँदा पार्टी कमजोर हुन्छ। पार्टी भनेको संस्थागत निर्णय हो, गुट भनेको संस्थागत निर्णय र वैधानिक व्यवस्थाविपरीत गतिविधि गर्ने झुण्ड हो, स्वार्थसमूह हो। संस्थागत निर्णयको पक्षपोषण र कार्यान्वयन पार्टी हो भने पार्टीका संस्थागत नीति र निर्णयको सार्वजनिक र संगठित विरोध गुटबन्दी हो। नीति र विधि पालनाले पार्टी निर्माण हुन्छ र नीति र विधिको उल्लंघनले गुट जन्माउँछ। हामी विधिका पक्षमा संस्थागत ढंगले तय भएका नीति र निर्णयका पक्षमा उभिनुपर्छ, गुटको विपक्ष र पार्टीका पक्षमा उभिनुपर्छ। तर पनि प्रतिवेदनमा उल्लेख भएजस्तो पार्टीभित्र गुटबन्दी संक्रामक रोगका रूपमा फैलिएको छ। तसर्थ, गुटबन्दी : समस्या र समाधान विषयक कार्यसूचीमा केन्द्रित भएर छलफल गर्न स्थायी कमिटीको अलग बैठकको आयोजना गरौं, सार्थक निष्कर्षमा पुगौं र गुटबन्दी अन्त्य गरौं भन्ने मेरो आग्रह छ। सीमा अतिक्रमण लिम्पियाधुरापूर्वको लिपुलेकसहित कालापानी क्षेत्रका सम्बन्धमा सरकारका अडान र पहलकदमी सही छन्। भारतले नक्सा प्रकाशित गरेलगत्तै सरकारले तथ्य संकलन गर्यो। सर्वदलीय र सर्वपक्षीय बैठक बसेर नेपाल राष्ट्रको साझा धारणा निर्माण गर्यो। उक्त क्षेत्र नेपालको हो भन्ने दाबीसहित भारतलाई कूटनीतिक नोट पठायो। र, कूटनीतिक तथा राजनीतिक पहलद्वारा समस्या समाधानका लागि अग्रसरता लिइरहेको छ। विषय र प्रक्रियाका दृष्टिले सरकारको कदम उचित छ। लिम्पियाधुरापूर्वको कालापानी क्षेत्र नेपाल र भारतबीच लामो समयदेखि विवादको विषय रहँदै आएको छ। र, यो क्षेत्रमा नेपालले निरन्तर दाबी पनि गर्दै आएको छ। तापनि यो समस्या यही सरकारले सिर्जना गरेकोजस्तो, सरकारले गल्ती गरकोजस्तो वा केही नगरेजस्तो गरी टिप्पणी हुनु उचित होइन। वीरगञ्जकाठमाडौं रेलमार्ग वीरगञ्जकाठमाडौं रेलमार्गलाई राष्ट्रिय हितविपरीत र भारतीय स्वार्थको परियोजनाका रूपमा चित्रण गरिनु आधारहीन हो। काठमाडौंलाई केरुङ र वीरगञ्जसँग रेलमार्गले जोड्न सक्दा नेपाल दक्षिण र उत्तरका छिमेकी देशहरूको सम्पर्क सेतु बन्नेछ। यो आयोजना कनेक्टिभिटीका दृष्टिले गुणात्मक फट्को सावित हुनेछ। र, यसबाट नेपालले बहुआयामिक लाभ हासिल गर्नेछ। उपनिर्वाचनको समीक्षा गत मंसिर १४ गते सम्पन्न उपनिर्वाचनको परिणामले नेपाली जनतामा नेपाल कम्युनिस्ट पार्टी (नेकपा) प्रति रहेको भरोसालाई पुनर्पुष्टि नै गरेको छ। साथै जनता, जनप्रतिनिधि र पार्टीबीचको सम्बन्धलाई जीवन्त राख्न, चुनाव घोषणापत्र तथा सार्वजनिक प्रतिबद्धता कार्यान्वयन गर्न र जनसरोकारका विषयमा केन्द्रित भएर जनसेवा गर्न ध्यानाकर्षण गरेको छ। हामीले उपनिर्वाचनको, विशेषगरी भक्तपुर, धरान, चितवनलगायत पराजित भएका केही स्थानहरूको अनुभव र शिक्षालाई सूत्रबद्ध गरेर पार्टीपंक्तिलाई प्रशिक्षित गर्नुपर्छ। सीके राउत र हृदयेश त्रिपाठीको विरोध विखण्डनकारी क्रियाकालमा सक्रिय रहेको सीके राउत समूह हाम्रो पार्टीको पहलमा नेपालको संविधान मान्ने, संविधानबमोजिम दल दर्ता गर्ने र निर्वाचनमा सहभागी हुने सकारात्मक भूमिकामा फर्किएको छ, तर केही कमरेडहरूलाई यो मन परेको छैन। सीके राउत समूहले विखण्डनकारी क्रियाकलाप परित्याग गरेर संविधानको दायरामा फर्किंदा देश, जनता र पार्टीलाई के नोक्सान भयो ? त्यसैगरी हृदयेश त्रिपाठीको नेतृत्वमा रहेको स्वतन्त्र राजनीतिक समूहसँग आमनिर्वाचनपूर्व हाम्रो पार्टीको राजनीतिक सहमति भयो। उक्त समूह सूर्य चिह्न लिएर निर्वाचनमा सहभागी भयो र तराईमा, विशेषगरी पश्चिम तराईमा मधेसवादी दलहरूलाई कमजोर पार्न र नेकपाका उम्मेदवारहरूलाई विजयी बनाउन महत्वपूर्ण भूमिका खेल्यो। उक्त स्वतन्त्र समूहलाई प्रतिनिधित्व गर्दै आज हृदयेश त्रिपाठी संघीय सरकारको मन्त्री हुनुभएको छ। यसबाट तराईमा पार्टीका विचार र संगठन विस्तार गर्न मद्दत नै पुगेको छ। संघीय संसद् र प्रदेशसभामा हाम्रो दलमा केही सदस्यहरू थपिनुभएको छ। यो यथार्थलाई बेवास्ता गर्दै स्वतन्त्र राजनीतिक समूहसँगको चुनावी तालमेल र उक्त समूहबाट सरकारमा सहभागिताको विरोध गरिनुको कारण के हो ? सरकारको मूल्यांकन प्रतिवेदनमा सरकारको कामको मूल्यांकन मूलभूत रूपमा ठीकै ढंगले उल्लेख गरिएको छ। सरकारका सकारात्मक काम र उपलब्धिलाई यहाँ निम्नानुसार उल्लेख गर्न सकिन्छ ः राष्ट्रिय स्वाधीनता, भौगोलिक अखण्डता र राष्ट्रिय हित रक्षाका प्रश्नमा नयाँ मानक कायम भएको छ। नेपालले छिमेकी र अन्य मुलुकसँग राष्ट्रिय हित, पारस्परिक सम्मान र लाभका आधारमा सम्बन्ध विकास गर्ने सामथ्र्य प्रर्दशित गरेको छ। अन्तर्राष्ट्रिय जगत्मा नेपालको प्रतिष्ठा बढेको छ। नेपाल संसारभरि देखिने र सुनिने मुलुक भएको छ। भारत र चीनजस्ता छिमेकी मित्रराष्ट्रहरूसँगको सम्बन्ध नयाँ उचाइमा विकास भएको छ। दुवै देशसँग युगीन महत्वका ऐतिहासिक सम्झौताहरू भएका छन्। दुवै छिमेकी मित्रराष्ट्रहरू नेपालको विकासमा घनिष्ट सहयोगी बन्ने बलियो आधार तयार भएको छ। सफलतापूर्वक संविधान कार्यान्वयन भएको छ। जटिल, कठिन र अनुभव नभएको विषय भए पनि संघीयताको शीघ्र एवं प्रभावकारी कार्यान्वयन गरिएको छ। संविधानप्रदत्त नागरिकका मौलिक हक कार्यान्वयनका लागि कानुनी आधार निर्माण भएको छ र तिनको कार्यान्वयनमा उल्लेखनीय प्रगति भएको छ। राजस्व संकलन, अन्तर्राष्ट्रिय सहयोग परिचालन र वित्तीय एवं आर्थिक अनुशासनमा महत्वपूर्ण उपलब्धि हासिल भएको छ। विश्व बैंक, एसियाली विकास बैंकलगायत अन्तर्राष्ट्रिय विकास साझेदारहरूसँगको सम्बन्ध सुदृढ भएको छ र उनीहरूले नेपालमा लगानी विस्तार गर्ने फराकिलो आधार तयार भएको छ। अन्तर्राष्ट्रिय लगानीका लागि अनुकूल कानुनी र संरचनागत आधार निर्माण भएको छ। अन्तर्राष्ट्रिय लगानी प्रवाहमा उल्लेखनीय प्रगति भएको छ। सात प्रतिशत हाराहारीको उच्च आर्थिक वृद्धिदर हासिल हुनुका साथै त्यसलाई निरन्तरता दिने आधार तयार भएको छ। शिक्षा, स्वास्थ्य, रोजगार, सामाजिक सुरक्षा र खेलकुदको क्षेत्रमा महत्वपूर्ण उपलब्धि प्राप्त भएका छन्। राष्ट्रिय राजमार्गलगायत सडक, रेलमार्ग, जलमार्ग, हवाई मार्ग, सिँचाइ, नदी नियन्त्रण, विद्युत् विकास, सहरी विकास, भूकम्पपछिको पुनर्निर्माणलगायत भौतिक पूर्वाधार निर्माणमा गुणात्मक प्रगति हासिल भएको छ। भौतिक पूर्वाधार विकासका लागि दीर्घकालीन आधार तयार भएको छ। औद्योगिक क्षेत्रमा स्वदेशी तथा विदेशी लगानीको प्रतिबद्धतामा उल्लेखनीय प्रगति भएको छ। समग्रमा सरकारले आफ्नो कार्यकालभित्र चुनाव घोषणापत्र कार्यान्वयन गर्ने र अझ फराकिलो जनसमर्थनका साथ अनुमोदित हुने दृष्टिकोण, योजना, गति र इच्छाशक्तिका साथ काम गरेको छ। समृद्ध नेपाल, सुखी नेपालीको राष्ट्रिय आकांक्षा पूरा गर्न दह्रो र प्रभावकारी कदम चालेको छ। हो, प्रतिवेदनमा उल्लेख भए झैं सरकारका काममा केही कमीकमजोरी पनि रहेका छन्। संवैधानिक तथा राजनीतिक नियुक्तिमा विलम्ब, कतिपय कानुन निर्माण प्रक्रियामा सरोकारवालासँग छलफल र गृहकार्यमा न्यूनता, तात्कालिक महत्वका जनसरोकारका विषय समयमै सम्बोधन हुन नसक्दा उत्पन्न भएको जनगुनासोजस्ता कमीकमजोरी छन्। प्रतिवेदनमा प्रदेश र स्थानीय तहका कामको समीक्षा समावेश गर्न जरुरी छ। पार्टी केन्द्रबाट नियमित रूपमा नीतिगत मार्गदर्शन हुने प्रबन्ध मिलाउन र प्रदेश तथा स्थानीय तहमा पार्टी र सरकारबीच समन्वयको संयन्त्र निर्माण गरेर प्रदेश सरकार र स्थानीय तहका कामलाई प्रभावकारी बनाउनु जरुरी छ। आगामी योजना २०७७ सालको अन्त्यसम्ममा महाधिवेशन सम्पन्न गर्ने उद्देश्यलाई केन्द्रमा राखेर योजना निर्माण गरिनु ठीक छ। यतिखेर एकता प्रक्रियाका बाँकी काम सम्पन्न गर्ने र पुस महिनाभित्र केन्द्रीय कमिटीको बैठक आयोजना गर्ने। केन्द्रीय कमिटीबाट नेता, कार्यकर्ता, सदस्यहरूलाई परिचालित गर्ने तथा पार्टी र सरकारलाई आमजनतासँग जोड्ने गरी छमहिने योजना पारित गरी अभियानमा जुट्नुपर्छ। सदस्यता नवीकरण र जिल्ला तथा सो मातहतका अधिवेशनहरूलाई अभियानको अंग बनाउनुपर्छ। सबै तहका पार्टी कमिटी र जनवर्गीय संगठनहरूलाई विधिम्मत, प्रभावकारी र गतिशील बनाउनुपर्छ। एकतालाई विचारधारात्मक एकताको तहमा विकास गर्नुपर्छ। संघीय सरकार तथा संघीय संसद्, प्रदेश सरकार तथा प्रदेशसभा र स्थानीय तहका कामलाई अझ धेरै उद्देश्यकेन्द्रित, योजनाबद्ध र प्रभावकारी बनाउनुपर्छ। (नेपाल कम्युनिस्ट पार्टी (नेकपा) को भर्खरै सम्पन्न स्थायी कमिटी बैठकमा आफ्नो धारणा प्रस्तुत गर्ने अन्तिम वक्ता रहेका महासचिव विष्णुप्रसाद पौडेलले अध्यक्षद्वय केपी शर्मा ओली र पुष्पकमल दाहाल प्रचण्ड का तर्फबाट बैठकमा प्रस्तुत राजनीतिक प्रतिवेदनमा व्यवस्थित टिप्पणी गर्नुभएको थियो। उहाँले २०७६ पुस ५ गते बैठकमा राख्नुभएका धारणाले नेकपाभित्रको बहस र छलफललाई बुझ्न, विश्लेषण गर्न र धारणा बनाउन सहज हुने ठम्याइका साथ हामीलाई प्राप्त उक्त टिप्पणीको सम्पादित अंश यहाँ प्रस्तुत गरिएको छ।)"
प्रेरणालाई महिला एकल उपाधि,"पोखरा : पोखरामा जारी माछापुच्छ्रे ओपन टेनिस प्रतियोगिता अन्तर्गत महिला एकलको उपाधि प्रेणा कोइरालाले जितेकी छन्। पोखरा रंगशालामा आइतबार भएको फाइनल प्रतिस्पर्धामा शीर्ष वरियताकी कोइरालाले सलोनी तामाङमाथि ७५ र ६१ को सोझो सेटमा जित निकालेकी हुन्। मेन्स सिंगलतर्फ संरक्षक भुषण बज्राचार्यले प्रदिप खड्कालाई तथा प्रणव खनालले नविन मगरलाई पराजित गर्दै फाइनलमा प्रवेश गरेका छन्। संरक्षणले प्रदिपलाई ६२, ६७, ६१ म जित निकाले। यसै गरी प्रणव खनालले नविन मगरलाई ६०, ६४ को सोझो सेटमा जित निकाल्दै पलाइनलमा संरक्षण संगको भेट पक्का गरे। मेन्स डबल्समा संरक्षक भुषण बज्राचार्य र नविन मगरको जोडीले बाजी मार्यो। प्रदिप खड्का र प्रणव खनालको जोडीमाथि ६३, ६३ को सहज नतिजा निकाल्दै संरक्षक जोडीले सो उपाधी रक्षा गरेको हो। प्रतियोगिताको भेट्रान्सतर्फ ३५ वर्ष माथि डबव्स उपाधि राजु श्रेष्ठ (काठमाडौ) र कमल भण्डारीको जोडीले जितेको छ। सिमान्त गुरुङ र राजु श्रेष्ठ (गोरखा) जोडीलाई ६१, ४६ र सुपरटाईमा १०६ को कठिन जित निकाल्दै राजु जोडीले सो उपाधिमा आफ्नो नाम लेखाएका हुन्। ४५ वर्ष माथिको डबल्स उपाधि भने पोखरेली खेलाडीद्वय गोपीबहादुर भट्टराई र धरमबहादुर लामिछानेको नाममा रहयो। फाइनलमा गोपी जोडीले मनोज राणा र विमल गुरुङको जोडीमाथि ६३ र ७६ को नतिजा निकालेका थिए। यसअघि गोपी ४५ वर्ष माथिको एकल सेमिफाइनलमा विमल गुरुङसंग ६३, ६३ को सेटमा पराजित भएका थिए। सोही उमेर समूहको अर्को सेमिमा चन्द्र शाहीले अनु जोनमाथि ६१, ६० को नतिजा निकाल्दै अन्तिम दुईमा आफ्नो स्थान सुरक्षित पारेका थिए। ५५ वर्ष माथिको डबल्समा कमल थापा र झ्याम्पा ढुण्डुप जोडी च्याम्पियन बन्यो। थापा जोडीले समिर शेरचन र अनिल तुलाचनसँगको अन्तिम चुनौती ७६ र ६२ ले पार लगाएका हुन्। ६५ वर्षमाथि डबल्स उपाधि दिपक श्रेष्ठ र ज्ञानेन्द्र ताम्राकारको जोडीले जितेको छ। फाइनलमा विष्णु गुरुङ्ग र मेजर लक्ष्मीप्रसाद गुरुङको जोडीलाई ४०, ४० ले पराजित भए।"
सेन्ट जोन्सले जित्यो ग्रासरुट लिग,"सिमरा : बाराको सिमरा रंगशालामा सञ्चालन गरिएको ग्रासरुट फुटबल लिगको उपाधी सेन्ट जोन्स स्कुलले जितेको छ। डुमरवानाको राष्ट्रिय सामुदायिक शिक्षा सदनलाई टाईब्रेकरमा ३२ ले पराजित गर्दै सेन्ट जोन्सले उपाधी उचालेको हो। निर्धारित समयमा दुबै टिमले ११ को बराबरी खेलेपछि नतिजा टाईब्रेकरबाट निकालिएको थियो। यसैगरी तेस्रो स्थानका लागि भएको खेलमा अक्षरा पाठशालाले सिमरा पब्लिक इंगलिस स्कुललाई १० ले पराजित गर्यो। उपाधी बिजेता र उपबिजेता टिमलाई जीतपुरसिमरा उपमहानगरपालिकाका नगर प्रमुख डा कृष्ण पौडेल, जन जागृति युवा क्लबका महासचिव शम्भुसिंह ठकुरीलगायतले पुरस्कार वितरण गरेका थिए। कार्तिक ३० गतेदेखि सुरु भएको लिगमा १३ विद्यालयको सहभागिता थियो। दक्ष खेलाडी उत्पादन गर्ने लक्ष्यसहित अखिल नेपाल फूटवल संघ (एन्फा) ले बारामा ग्रासरुट फुटबल सञ्चालन गरिरहेको छ। स्कुले बालबालिकालाई लक्षित गरिएको कार्यक्रममा बाराका विभिन्न विद्यालयका पॉच सयभन्दा बढि बालबालिका प्रशिक्षणरत छन्। १५ महिना अघि सुरु भएको ग्रासरुट कार्यक्रममा प्रशिक्षण लिइरहेका बालबालिकालाई अनुभव र दक्षताका लागि लिग सञ्चालन गरिएको संयोजक रामचन्द्र लामाले जानकारी दिए। लिगले बालबालिकालाई उर्जा थप्नेमा आफू आशावादी रहेको भन्दै लिगको अवधारणा ल्याइएको बताए। लिगमा सिमरा पव्लिक स्कुल, सेन्ट जोन्स, राष्ट्रिय विभुती सामुदायिक शिक्षा सदन, प्रोग्रेस एकेडेमी, शुभतारा, सेन्ट अल्फोन्सा, न्यु एकता, अक्षरा पाठशाला, सेन्ट पिटर्स, लोटस, ब्राइटर, पाथिभरा र नोबेल एकाडेमी गरी १३ विद्यालयका २ सय ३४ बालबालिका सहभागी थिए।"
थ्रीस्टार दोस्रो स्थानमा,"काठमाडौं : थ्रीस्टार क्लब सहिद स्मारक ए डिभिजन लिग फुटबलको दोस्रो स्थानमा उक्लिएको छ। दशरथ रंगशालामा शनिबार भएको खेलमा थ्रीस्टारले एपीएफ क्लबलाई १० गोलले हरायो। थ्रीस्टारको कठिन जितमा रक्षक अनन्त तामाङ नायक बने। अनन्तले १५औं मिनेटमा हेडमार्फत गोल गरेका थिए। मिक्छेन तामाङको लामो फ्रिकिक पासमा अनन्तले उत्कृष्ट गोल गरेका थिए। सोही गोल नै थ्रीस्टारका लागि पर्याप्त बन्यो। मध्य भागमा पास र बल प्रोसेसन राम्रो राखेको एपीएफले गोल फर्काउन सकेन। दोस्रो हाफमा राम्रा अवसर बनाएको एपीएफको प्रयासमा थ्रीस्टारका विदेशी गोलरक्षक प्रिसो बाधक बनेका थिए। थ्रीस्टारले पनि थप अवसर गुमाएको थियो। १०औं मिनेटमा थ्रीस्टारका हम्जाता पोस्ट नजिक चुकेका थिए। ३०औं कप्तान विक्रम लामाको हेड प्रहार बाहिर हुइँकिएको थियो। लामाले मिक्छेन तामाङको पासमा उत्कृष्ट हेड गरेका थिए। ३६औं मिनेटमा दिपेश घलेले डिबक्स बाहिरबाट हानेको सशक्त प्रहार क्रस बारमा लागेर फर्किएको थियो। दोस्रो हाफमा पनि थ्रीस्टारले उत्तिकै गोलको अवसर बनायो। तर थप गोल गर्न भने सकेन। थ्रीस्टारको जितमा निर्णायक गोल गरेका अनन्त म्यान अफ दी म्याच भए। उनले १० हजार रुपैयाँ पुरस्कार पाए। जितसँगै थ्र्रीस्टारले तीन खेलबाट सात अंक बनाएको छ। थ्रीस्टार पहिलो खेलमा जाउलाखेल युथ क्लबसँग गोलरहित बराबरीमा रोकिएको थियो। दोस्रो खेलमा भने थ्रीस्टारले नेपाल पुलिस क्लबलाई १० गोलले हराएको थियो। शीर्ष स्थानमा रहेको मनाङ मस्र्याङ्दी क्लबको समान खेलबाट नौ अंक छ। ६ अंकसहित मच्छिन्द्र तेस्रो स्थानमा छ। दोस्रो हार खेपेको एपीएफको एक अंक छ। पहिलो खेलमा मनाङसँग २० गोलले पराजित भएको एपीएफले दोस्रो खेलमा हिमालयन शेर्पा क्लबलाई ११ गोलको बराबरीमा रोकेको थियो। खेलपछि थ्रीस्टारका प्रशिक्षक मेघराज केसीले जितले टोलीको योजनामा उत्साह थपेको बताए। आज हामीलाई जित आवश्यक थियो। खेल प्रतिस्पर्धात्मक थियो। लगातार अवसर बनाए पनि थप गोल हुन सकेन। यद्यपि नतिजाबाट खुसी छौं, मेघराजले भने। एपीएफका प्रशिक्षक राजेन्द्र तामाङले जित्नैपर्ने खेलमा खेलाडी डराएर खेल्दा हार खेपेको बताए। हामी आज जित्ने हिसाबले आएका थियौं। थ्रीस्टार ठूलो क्लब भनेर खेलाडी डराए। टोलीमा नाम चलेका खेलाडी नहुँदा गाह्रो भयो। तयारी राम्रो गरेर आए पनि क्लबको नामसँग खेलाडी डराएजस्तो भए, राजेन्द्रले भने। थ्रीस्टार र एपीएफको खेलसँगै जारी लिगमा तेस्रो चरणको खेल सकिएको छ।"
स्पोर्ट्स फ्ल्यासब्याक २०१९,"मेसी छैटौँ पटक सर्वोत्कृष्ट स्पेनिस क्लब बार्सिलोनाबाट व्यावसायिक फुटबल खेल्दै आएका अर्जेन्टिनी फुटबलर लियोनल मेसीले छैटौैँ पटक वर्षको उत्कृष्ट खेलाडी चुनिएर कीर्तिमान बनाए। उनले अन्तर्राष्ट्रिय फुटबल महासंघ (फिफा) ले प्रदान गर्ने वर्ष खेलाडीको अवार्ड र फ्रेन्च फुटबल म्यागजिनले प्रदान गर्ने बालोन डिओर अवार्ड हात पारे। सन् २०१० देखि २०१६ सम्म दुई संस्थाले संयुक्त रूपमा बालोन डिओर अवार्ड वितरण गरेको भए पनि त्यसपछि यी अवार्ड छुट्टाछुट्टै रूपमा प्रदान गरिन्छ। यी अवार्ड प्राप्त गर्ने क्रममा यो पटक मेसीले लिभरपुलका भर्जिल भान डायक र युभेन्ट्सका क्रिस्टियानो रोनाल्डोलाई पछि पारे। रोनाल्डोले पाँच पटक वर्ष खेलाडीको अवार्ड जितेका छन्। मेसी सन् २००९, २०१०, २०११, २०१२ र २०१५ मा पनि उत्कृष्ट खेलाडी बनेका थिए। ३२ वर्षका मेसीको टिम बार्सिलोनाले गत सिजन ला लिगाको उपाधि जितेको थियो तर च्याम्पियन्स लिगमा सेमिफाइनलबाटै बाहिरिएको थियो। गत सिजनमा बार्सिलोनका लागि ५८ खेलमा ५४ गोल गरेका उनले युरोपियन गोल्डेन बुट पनि जितेका थिए। मेसीले ला लिगामा २० वटा गोलका लागि साथीलाई पास उपलब्ध गराएका थिए। त्यस्तै, वर्षको उत्कृष्ट खेलाडी चुनिन नसके पनि डायकले सन् २०१९ मा यूईएफए वर्ष खेलाडीको अवार्ड भने जितेका थिए। इंग्लिस क्लब लिभरपुललाई च्याम्पिन्यस लिग फुटबलको उपाधि जिताउन मात्र होइन, उनले आफ्नो देश नेदरल्यान्ड्सलाई यूईएफए नेसन्स कपको फाइनलमा पुर्याउन महत्त्वपूर्ण योगदान गरेका थिए। लिभरपुललाई क्लब वल्र्ड कप सन् २०१९ मा लिभरपुलले च्याम्पियन्स लिग फुटबल र क्लब वल्र्ड कप फुटबलको उपाधि जित्यो। आठौँ पटक च्याम्पियन्स लिग उपाधि जित्ने क्रममा जुन १ मा स्पेनको मड्रिडमा भएको फाइनलमा लिभरपुलले आफ्नै देशको क्लब टोटेनह्यामलाई २० ले हरायो। त्यसै गरी, कतारमा २१ डिसेम्बरमा भएको फाइनलमा ब्राजिलको फ्लेमिंगो क्लबलाई १० ले हराएर लिभरपुलले दोस्रो पटक क्लब वल्र्ड कपको उपाधि उचालेको हो। लिभरपुलले सन् २००५ मा पनि क्लब वल्र्ड कप जितेको थियो। बराबरी भएको विश्वकप क्रिकेट फाइनल ३० मेदेखि १४ जुलाईसम्म इंग्ल्यान्ड र वेल्समा विश्वकप क्रिकेट प्रतियोगिता भयो। घरेलु टोली इंग्ल्यान्ड र न्युजिल्यान्डबीच भएको यो प्रतियोगिताको फाइनल खेल निकै रोमाञ्चक थियो। १४ जुलाईमा लड्र्समा भएको फाइनल खेल निर्धारित ५० ओभरमा मात्र होइन, त्यसपछिको सुपरओभरमा पनि बराबरी भयो। तर, खेलमा धेरै बाउन्ड्री (चौका र छक्का ) हान्नेलाई विजेता मान्ने अन्तर्राष्ट्रिय क्रिकेट परिषद् (आईसीसी) को नियमअनुसार इंग्ल्यान्डले उपाधि उचाल्यो। यो खेलमा टस जितेर पहिला ब्याटिङ गरेको न्युजिल्यान्डले ५० ओभरमा आठ विकेट गुमाउँदै २ सय ४१ रन बनाएको थियो। जवाफमा इंग्ल्यान्डले पनि ५० ओभरमा सबै १० विकेट गुमाएर २ सय ४१ रन बनायो र खेल सुपरओभरमा गयो। सुपरओभरमा पनि दुवै टिमले समान १५ रन बनाए। त्यसपछि धेरै चौका हान्ने इंग्ल्यान्ड विजयी भयो। यो खेल (सुपर ओभरसहित) मा इंग्ल्यान्डले २४ चौका र दुई वटा छक्कासहित २६ वटा बाउन्ड्री हानेको थियो। न्युजिल्यान्डले भने १४ चौका र तीन छक्कासहित १७ वटा मात्र बाउन्ड्री हानेको थियो। फाटीः सन् २०१९ का फुटबल स्टार सन् २०१९ मा विश्व फुटबलमा एक जना नयाँ खेलाडीको नाम चर्चामा रह्यो, अंसु फाटी। १७ वर्षअघि अफ्रिकी देश गिनीबिसाउमा जन्मिएका फाटीले गत २५ अगस्टमा १६ वर्ष २ सय ९८ दिनको उमेरमा ला लिगा डेब्यू गरे, रियल बेटिसविरुद्ध। बार्सिलोना क्लबका उनले १६ वर्ष ३ सय ४ दिनको उमेरमा अगस्ट ३१ मा ला लिगामा पहिलो गोल गरे, ओसासुन्नाविरुद्ध। बार्सिलोनाका लागि ला लिगामा गोल गर्ने सबैभन्दा कम उमेरका खेलाडी बनेका उनी सबैभन्दा कम उमेरमा च्याम्पियन्स लिग खेल्ने खेलाडी बने। १६ वर्ष ३ सय ४ दिनको उमेरमा १७ सेप्टेम्बरमा उनले च्याम्पियन्स लिग खेले। यो वर्ष नै सिनियर टिममा स्थान बनाएका फाटीलाई सेप्टेम्बर २० मा स्पेनले नागरिकता प्रदान गरेकोे छ। उनीसँग आफू जन्मेको गिनीबिसाउ र हजुरआमाहजुरबुबको देश पोर्चुगलको राष्ट्रिय टोलीबाट पनि खेल्न पाउने अधिकार थियो। उनले स्पेन रोजे। नागरिकतासँगै स्पेनले उनलाई २१ वर्षमुनिको टिमबाट डेब्यू गर्ने मौका दिइसकेको छ। फाटीका लागि सन् २०१९ अविस्मरणीय वर्ष बन्यो। तर, उनको सफलताका पछाडि उनले र परिवारले धेरै कठिनाइ भोगेका छन्। उनका बाबु बोरी फुटबलर नै हुन्। उनले पोर्चुगलमा बसाइँ सरेपछि एउटा फुटबल टिम बनाएका थिए। उनको टिमले पोर्चुगलको तल्लो श्रेणीको क्लबबाट खेलेको थियो। दक्षिणी स्पेनको अन्डुलेसिएन समुदायले मेरिनालेडा स्वायत्त घोषणा गरेर आप्रवासीलाई काम दिन लागेको समाचार सुनेपछि बोरी पोर्चुगल छाडेर त्यहाँ पुगे। सडकमा भीख माग्ने क्रममा बोरीको मेरिनालेडा नगरका मेयरसँग भेट भयो। मेयरले उनलाई आफ्नो गाडी चालक बनाए। बोरी स्पेनको सेभियामा बसोबास गर्न थाले र परिवारलाई पनि आफूसँगै राखे। गिनीबिसाउमा जन्मेका फाटी आफ्ना दाजुसँगै सेभिया पुगे। उनले आफ्ना पितालाई जहिले पनि फुटबल खेल्न लैजानू भनेर पिरोल्थे। छोराले बारम्बार फुटबल खेल्ने भनेपछि बोरीले एक दिन फाटीलाई नगरपालिकाको मैदानमा लगे र भने थकाइ नलागुञ्जेल खेल्नू र घर आउनू। छोरालाई फुटबल मैदानमा छाडेर काममा गएका बोरी बेलुका फर्कंदा घरमा भीड थियो। भीड देखेर उनी के भयो भनेर हस्याङफस्याङ गर्दै घरभित्र छिरे। बोरीले थाहा पाए, फाटीले नगरपालिकाको मैदानमा फुटबल खेलेको स्पेनिस क्लब सेभियाका निर्देशकले देखेछन् र उनलाई खोज्दै घर आएका रहेछन्। त्यसैले उनको घरमा भीड लागेको रहेछ। ती निर्देशकले बोरीलाई भने, फाटीलाई लिएर भोलि मैदानमा आउनू। अर्को दिन फाटीलाई लिएर बोरी मैदानमा पुगे। छोराको खेल देखेर चकित भए। त्यसपछि सेभियाले फाटी र उनका दाइ ब्रेइमालाई युथ एकेडेमीमा राखेर फुटबल प्रशिक्षण दियो। फाटीले सेभियामा नियमित प्रशिक्षण मात्र गरेनन्, क्लबलाई उमेर समूहका आठ वटा उपाधि पनि दिलाए। फाटीको क्षमता देखेर सेभियाले उनलाई सधैँका लागि सम्झौता गर्ने तयारी गरेको थियो। सेभिया चाहन्थ्यो, फाटीमाथि बार्सिलोना र रियल मड्रिडको नजर नपरोस्। तर, त्यो सम्भव भएन। दुवै क्लवले फाटीको चर्चा सुने र आफ्नो एकेडेमीमा ल्याउन प्रयास गरे। जसमा बार्सिलोना युथ एकेडेमीका कोअर्डिनेटर अल्बर्ट पुइगले फाटीको मन जिते। र, उनी १० वर्षको उमेरमा बार्सिलोना पुगे। बार्सिलोनाको युथ टिममा उनले सनसनी नै मच्चाए। एक सिजनमा उनले ५६ गोल गरे। छ वर्ष बार्सिलोनाको युथ एकेडेमीमा बिताएका उनले यसै वर्ष व्यावसायिक सम्झौता गरेर सिनियर टिममा स्थान बनाएर चर्चा कमाएका हुन्। इब्राहिमोभिचको सालिकको नाक काटियो स्विडेनको माल्मो रंगशालाअगाडि राखिएको स्टार फुटबलर ज्लाटन इब्राहिमोभिचको सालिकमाथि हुल्याहा समर्थकले आफ्नो रिस पोखेका थिए। यसै वर्षको नोभेम्बर २७ मा आक्रोशित समर्थकले उनको सालिकको नाक काटिदिएका छन्। ३८ वर्षीय स्ट्राइकरको सालिकको कसले काट्यो भन्ने विषयमा स्थानीय प्रहरीले खोजी गरिरहेको छ। यसअघि पनि इब्राहिमोभिचको सालिकमाथि हुल्याहा समर्थकले दुव्र्यवहार गरेका थिए। माल्मो क्लबका समर्थकले आफ्नो चिरप्रतिद्वन्द्वी क्लब ह्यामरबीमा इब्राहिमोभिचले लगानी गर्न लागेको समाचार सार्वजनिक भएपछि उनको सालिकमाथि रिस पोखेका थिए। इब्राहिमोभिचले २० वर्षअघि माल्मोबाटै आफ्नो व्यावसायिक खेल जीवन सुरु गरेका थिए। सन् १९९९ मा माल्मोमा आबद्ध भएका उनले सन् २००१ सम्म त्यहाँबाट खेलेका थिए। माल्मोबाट ४० खेल खेल्दै उनले १६ गोल पनि गरेका थिए। त्यसपछि उनी डच क्लब आयाक्समा आबद्ध भएका थिए। आफ्ना उटपट्याङ र आक्रामक व्यवहारका कारण मैदानमा सधँै चर्चित रहने इब्राहिमोभिच क्षमतावान् खेलाडी हुन्। उनले इटाली, स्पेन, फ्रान्स र इंग्ल्यान्डबाट क्लबहरूबाट व्यावसायिक फुटबल खेलिसकेका छन्। यतिबेला उनी अमेरिकाको मेजर लिग सकर क्लब लस एन्जलस ग्यालेक्सीमा आबद्ध छन्। उनले एलए ग्यालेक्सीका लागि ५६ खेल खेल्दै ५२ गोल गरिसकेका छन्। उनले यही सिजनदेखि एलए ग्यालेक्सी छाड्ने पनि निश्चित भइसकेको छ। पछिल्लो समय उनी नयाँ क्लबको खोजीमा छन्। उनले सन् २००१ देखि सन् २०१६ सम्म स्विडेनको राष्ट्रिय टोलीबाट पनि खेलेका थिए। यस बीचमा उनले राष्ट्रिय टोलीका लागि १ सय १६ खेल खेल्दै ६२ गोल गरेका थिए। इब्राहिमोभिचको सालिक बनाउने कलाकार पिटर लिन्डेले कसैको पनि सालिकमाथि रिस पोख्नु अशोभनीय ब्यवहार भएको बताएका थिए। उनले समर्थकहरूसँग उनको सालिकमाथि रिस नपोख्न पनि अनुरोध गरेका थिए। गत नोभेम्बर २७ मा उनले ह्यामरबीको २५ प्रतिशत सेयर खरिद गर्ने घोषणा गरेका थिए। त्यसपछि नै उनको पुरानो क्लब माल्मोका समर्थक रुष्ट बनेका थिए। इब्राहिमोभिचले ह्यामरबीको सेयर खरिद गर्ने घोषणा गरेको दिन उनको सालिकमाथि आक्रोशित समर्थकले रङ पोतिदिएका थिए र सालिकको नाक काटिदिएका थिए।"
साग विजेता सुदूरका महिला खेलाडी सम्मानित,"काठमाडौं : १३औं दक्षिण एसियाली खेलकुद (साग) का विजेता महिला खेलाडी सम्मानित भएका छन्। पश्चिम महिला जागरण समूहले सागका पदक विजेता सुदूरपश्चिमका महिला खेलाडीलाई खादा र प्रमाणपत्रले सम्मान गरेको हो। राजधानीको बाइसधारा पार्क बालाजुमा शनिबार आयोजित वनभोज तथा सम्मान कार्यक्रममा पौडीकी गौरिका सिंह, तेक्वान्दोकी आयशा शाक्य, क्रिकेटर अञ्जली चन्द र कुस्तीकी संगीता धामीलाई सम्मान गरेको हो। हाल लन्डनमा बस्दै आएकी गौरिका सिंह बझाङकी चेली हुन् भने आयशा शाक्य काठमाडौं जन्मिएकी भएपनि तेक्वान्दो खेलाडी दिपक विष्टकी पत्नी हुन्। दिपकको स्थायी घर कैलाली हो। त्यस्तै, अञ्जली चन्दको स्थायी घर बैतडी हो भने संगीता धामीको कञ्चनपुर हो। गौरिका सिंह र संगीता धामी कार्यक्रममा उपस्थित नभएपछि सम्मानका लागि ल्याएका प्रमाणपत्र र खादा उनीहरुका आफन्तलाई जिम्मा लगाइएको थियो। सम्मानपछि आयशाले दिदीबहिनीहरुबाट सम्मानित हुन पाउँदा निकै खुशी लागेको प्रतिक्रिया दिइन्। उनले भनिन्,' मेहनत गर्नु त छदैछ, सुदूरका दिदीबहिनीहरुले दिएको यो साथले मलाई अब अगाडि बढ्न हौसला मात्र होइन, ठूलै आट दिएको छ।' यस्तै, क्रिकेटर अञ्जली चन्दले सम्मानित हुन पाउँदा थप साहास बढेको बताइन्।'सबै दिदीबहिनीलाई हृदयदेखि धन्यवाद दिन चाहन्छु। सबै क्षेत्रबाट यसरी सहयोग र साथ मिल्यो भने पक्कै पनि सुदूरका चेली, राष्ट्रको खेलाडीका रुपमा अगाडि बढ्नेछन्,' उनले भनिन्,' त्यसका लागि सदैब हजुरहरुको साथ र आशिरवादको खाँचो हुनेछ।' कार्यक्रममा समूहकी अध्यक्ष गोदावरी सिंहले महिला खेलाडीलाई थप हौसला दिन कार्यक्रमको आयोजना गरेको बताइन्। उनले भनिन्,' हामीले गरेको यो सानो प्रयासले खेलाडी बहिनीहरुलाई आँट र हौसला मिलोस्। उहाँको काम देखेर खेलकुद क्षेत्रमा पाइला टेक्दै गरेका बहिनीहरुमा थप जाँगर आओस्।' १ं३औं सागमा विभिन्न विधामा नेपाली चेलीहरुले उत्कृष्ठ प्रदर्शन गरेका थिए। जलपरीको उपमा पाएकी गौरिकाले ४ स्वर्ण, २ रजत र ३ कास्य पदक जितेर कीर्तिमान बनाइन्। यस्तै, सागमा आयशाले २ स्वर्ण जितेर आफ्नो नाम इतिहासको पानामा कोर्न सफल भइन्।उनले पुम्से (कला प्रदर्शन) र जोडी विधामा स्वर्ण जितेकी हुन्। उनले दुई फरक विधामा स्वर्ण जितेर कीर्तिमान कायम गरेकी हुन्।उनी दुई बच्चाकी आमा हुन्। यस्तै अञ्जली चन्दले माल्दिभ्सविरुद्धको खेलमा २१ ओभर बलिङ गर्दै कुनै रन नदिइ ६ विकेट लिएपछि टी२० अन्तर्राष्ट्रिय महिला क्रिकेटमा कीर्तिमान बनाइन्। पोखरा रङ्गशालमा १३ औँ दक्षिण एशियाली खेलअन्तर्गत भएको उक्त प्रतियोगितमा उनी 'प्लेअर अफ द म्याच' घोषित भएकी थिइन्। उक्त खेलमा हिला क्रिकेटमा नेपाल, माल्दिभ्स बाङ्ग्लादेश र श्रीलङ्का सहभागी थिए। यस्तै, सागअन्तर्गत संगीता धामीले कुस्तीमा स्वर्ण जितिन्। जनकपुरस्थित हबर्ड हलमा भएको ५५ केसी तौल समूहको प्रतिस्पर्धामा संगीताले बंगलादेशी प्रतिस्पर्धीलाई पछि पार्दै स्वर्ण जितेकी थिइन्। संगीताले बंगलादेशकी सखिरा सरकाररिनेलाई ४१ अंकले पराजित गरेकी थिइन्। कार्यक्रममा पूर्वमन्त्री तथा राप्रपाकी नेतृ कुन्ति शाही, सुदूरपश्चिम प्रदेश सभा सदस्य नन्दा बमलगायत विभिन्न क्षेत्रमा आवद्ध सुदूरपश्चिमका महिलाको सहभागीता थियो।"

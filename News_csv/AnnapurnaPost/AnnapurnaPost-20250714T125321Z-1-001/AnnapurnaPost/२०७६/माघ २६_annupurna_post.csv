शीर्षक,विवरण
"सिर्जना सर्जकको, कमाई म्युजिक कम्पनीको ?","गीतसंगीतका मुख्य सष्टा वर्षौंदेखि शोषणमा छन्। उनीहरूले सिर्जन गरेका गीतसंगीत र धुनलाई कहिले पारि श्रमिकविना सञ्चारमाध्यममा बजाइयो त कहिले म्युजिकका कम्पनीद्वारा डलर र पाउन्डमा बेचियो। यहाँ सर्जक उपचार नपाएर मर्नुपर्ने स्थिति छ। हाम्रो गीत, हाम्रो सिर्जना बजारीकरण गर्ने निहुँुमा संसारका सयौं अनलाइन पोर्टलहरूमा एकलौटी बेच्न मिल्छ ? हाम्रा सिर्जना बेचेर उसले अर्बौ कमाउने हामी त्यसै मर्ने ?, संगीतकार संघका पूर्वअध्यक्ष तथा हालका संरक्षक लक्ष्मण शेषले भने। संघका महासचिव पारस मुकारुङले आफूहरूलाई रोयल्टी र कपीराइट अधिकारका बारेमा पछि मात्रै थाहा भएको बताए। कुनै पनि स्रष्टाले सिर्जन गरेको बौद्धिक सम्पत्तिमा ऊ बाँचुञ्जेल वा मृत्युको ५० वर्षसम्म पनि आम्दानीको निश्चित प्रतिशतमा हकदाबी लाग्ने जानकारी दिँदै मुकारुङले नेपालका सर्जकहरू कसैले पनि कपीराइट अधिकार र रोयल्टीबापतको हक राम्रोसँग नपाएको बताए। सबै सर्जक एकजुट भई कानुनी उपचारको बाटोमा लागेको बताए। गीतकार, संगीतकार, गायकगायिका, रेडियो नेपाल र म्युजिक नेपाललगायत अन्य म्युजिक कम्पनीबीचको बौद्धिक सम्पत्ति अधिकार र रोयल्टी विवाद यतिखेर चर्चामा छ। रेडियो नेपालबाट रेर्कड भएर उत्पादन भएका हजारौं गीत म्युजिक नेपालसँग पुगेको गीतकारहरूको दाबी छ। रेडियो नेपालका निर्देशक सुरेशकुमार कार्कीका अनुसार कुनै पनि म्युजिक कम्पनीलाई आफूहरूले आफ्ना उत्पादन बिक्रीवितरण गर्ने अधिकार नदिएको बताउँछन्। रेडियो नेपालको लगानी र उत्पादन रहेको गीतसंगीत आफूहरूसँग अनुमति नलिई केही म्युजिक कम्पनीले बिक्रीवितरण र सामाजिक सञ्जालमा राखेको सुन्नमा आएको तर आधिकारिक विवरण नआएको बताउँदै यसविरुद्ध आफूहरू पनि कानुनी उपचारको बाटोमा जाने जानकारी दिए। रेडियो नेपालबाट उत्पादित गीतसंगीतमा आफ्नो पनि अधिकार लाग्ने बताउँदै उचित क्षतिपूर्ति पाउनुपर्ने बताउँछन्। नारायण गोपाल, भक्तराज, नातीकाजी, प्रेमध्वज, तारादेवी, दीप श्रेष्ठ, अम्बर गुरुङ, अरुण थापालगायत दर्जनौं सर्जकका गीतहरू अत्यधिक बिक्री भएको प्रमाण हामीसँग छ। गीत लेखेबापतको रोयल्टी खै त उनीहरूलाई ? गीतको अधिकार लिएर बेचेबापतको कपीराइट खै ? नेपाल संगीतकार संघका पूर्वअध्यक्ष लक्ष्मण शेषले म्युजिक नेपाल, हाइलाइट नेपाल, बूढासुब्बा म्युजिक, आक्पा म्युजिक, हनीलगायतका कम्पनीमार्फत नेपाली गीतसंगीतलाई डिजिटल अनलाइन पोर्टलमा राखेर करोडौं कमाएका प्रमाण आफूहरूले भेट्टाएको जानकारी दिए। उनका अनुसार विशेषत म्युजिक नेपालले सष्टाहरूको अनुमतिविना विश्वका पाँच सय बढी अनलाइन पोर्टल र इन्टरनेट साइटमाहरूमा नेपाली गीत बेचेको छ। गीत बेचेबापतको आम्दानी, रोयल्टी कम्पनीकै खातामा पुग्ने गरेको प्रमाण आफूहरूलाई प्राप्त भएको बताए। उनी भन्छन्, कलाकार बचाउन चन्दा उठाउने क्रममा आफूहरूले नेपाली गीतको अर्बौंको कारोबार भइरहेको प्रमाण हामीले भेटेका हौं, हामी सर्जकका लागि योभन्दा दुःखद के हुनसक्छ ? हुन त प्रतिलिपि अधिकार ऐन २०५९ लागू भएपछि नै सष्टा र सर्जकहरू आफ्नो कानुनी अधिकारबारेमा आवाज उठाउँदै आएका थिए। स्रष्टा र म्युजिक कम्पनीबीच कहिले सीआरबीटी कहिले कपीराइट त कहिले रोयल्टीका विषयमा बेलाबेला सवाल उठ्ने गथ्र्यो। शेषका अनुसार कुनै पनि सर्जकले आफूलाई परेको अन्यायविरुद्ध कानुनी उपचार खोज्ने आँट नै गरेनन्। संगीतकार संघको अगुवाइमा आफ्नो सिर्जनाको कपीराइट अधिकारका लागि स्रष्टाहरू सामूहिक रूपमा कानुनी उपचारको बाटे रोज्ने तयारीमा छन्। शेष भन्छन्, हामीले दर्जनांै सष्टाहरूको फाइल तयार गरिरहेका छौं। गत सोमबार महानगरीय प्रहरीपरिसर काठमाडौंमा गायक तथा संगीतकार सत्यराज आचार्य, स्वरूपराज आचार्य र राजन इशानले आफूहरूको कपी राइट हनन भएको भन्दै उजुरी दिएका छन्। परिसरका प्रवक्ता होविन्द्र बोगटीले आफूहरूकहाँ उजुरी दर्ता भएको स्वीकार गरे। उनका अनुसार कपीराइट उल्लंघनको मुद्दा फौजदारी कसुरअन्तर्गत पर्ने भएकाले यो सरकारवादी मुद्दा हुने बताउँदै उनले यसका लागि आवश्यक प्रमाण, डाटा र विवरण अनुसन्धान गरिरहेको जानकारी दिए। कपी राइट हनन भएको प्रमाण पुगेमा आफूहरू अदालतमा मुद्दा चलाउने तयारीमा रहेको बताए। बौद्धिक सम्पत्तिमा सष्टाको कपीराइट अधिकार लाग्ने कानुनी मान्यता छ। प्रतिलिपि अधिकार ऐन २०५९ अनुसार कुनै पनि सर्जकले सिर्जना गरेको बौद्धिक सम्पत्तिमा साहित्यकला ज्ञान विज्ञान र अन्य क्षेत्रमा मौलिक एवं बौद्धिक रूपले प्रस्तुुत गरिएका रचना पहिलो अधिकार रचयिताको हुने व्यहोरा जनाइएको छ। संयुक्त रूपमा उत्पादन भएका बौद्धिक सम्पत्तिमा सष्टाहरूको बराबर अधिकार लाग्ने कानुनी प्रावधान छ। यस्तो सम्पत्तिमा सष्टा बाँचुञ्जेल र मरेपछि पनि ५० वर्षसम्म उसको आर्थिक र कानुनी अधिकार रहने कानुनी प्रावधान छ। कानुनी मान्यताअनुसार कुनै पनि प्रकारको बौद्धिक सम्पत्ति सिर्जना गर्ने स्रष्टाहरूको अनुमतिविना कसैले पनि उक्त सम्पत्ति प्रसारप्रसार र व्यापार गर्न पाइँदैन। बौद्धिक चोरी दण्डनीय मानिन्छ। सिर्जनाको मूल्य पाउनुपर्छ भन्दै आफूहरू आन्दोलित भएको संघका महासचिव पारस मुकारुङको स्वीकारोक्ति छ। संगीतकार संघका अनुसार म्युजिक नेपालले संगीतकार, गीतकार या प्रस्तोता या निर्मातामध्ये कुनै एक पक्षसँग सम्झौता गरेर रेडियो नेपाल र रत्न रेकर्डिङ संस्थानको ९० प्रतिशत बढी गीतका कपीराइट लिएको छ। रेडियो नेपालका पचासौं हजार गीत म्युजिक नेपालले दुरुपयोग गरेको उनीहरूको दाबी छ। यस विषयमा रेडियो प्रसार सेवा विकास समिति, रेडियो नेपालले एक विज्ञप्ति नै जारी गरेको थियो। गत पुस १४ गते जारी भएको विज्ञप्तिमा रेडियो नेपालले उत्पादन गरेका र रेडियो नेपालकै पूर्ण स्वामित्वमा रहेका श्रव्यदृश्य सामग्री सीआरबीटी, पीआरबीटी, आईभीआर र एप्सबाट बिक्रीवितरण र प्रसारण भइरहेको थाहा हुन आएकाले यो कार्य रोक्न आह्वान गरिएको छ। यस्तो कार्य गरी विभिन्न कम्पनी व्यक्ति र संस्थाले आम्दानी गरेको बुझिएकाले त्यस्तो रकम ३५ दिनभित्र बुझाउन आग्रह गरिएको छ। म्युजिक नेपालका प्रबन्धनिर्देशक सन्तोष शर्मा नेपाली गीतसंगीतको प्रवद्र्धन र व्यवसायीकरण गर्ने उद्देश्यले २०४० सालमा संस्था स्थापना गरिएको बताए। म्युजिक नेपालले गीतसंगीतलाई व्यवसायका रूपमा अगाडि बढाउने उद्देश्यले पहिलोपटक जयनन्द लामाका लोकगीतहरू भन्ने एल्बम निकालिएको भन्दै शर्माले यो एल्बम राम्रोसँग चलेको बताए। यही एल्बमको सुरुवातसँगै हामीले गीतकारलाई रोयल्टी दिने प्रचनल पनि थालेका गरेका हौं। यो एल्बमको बिक्रीमार्फत लामाले १५ हजार रोयल्टी बुझ्नुभएको थियो। दोहोरी गीतका एल्बम निकालेर बिक्रीवितरण गरी व्यावसायिक रूपमा सफल बनाइएको उनको भनाइ थियो। म्युजिक नेपालसँग नियमित रोयल्टी बुझ्ने १२०० सर्जक हुनुहुन्छ। रेडियो नेपालका कार्यक्रम महाशाखाका प्रमुख टीका भण्डारीले रेडियो नेपालका ५० हजार गीत चोरिए भन्नु तथ्यरहित भएको बताए। यहाँ सयवटा गीत गाउनेले हजार भन्ने गरेका छन् भने हजार गाउनेले दशौं हजारको संख्या बताउने गरेका छन्। नेपालका समग्र गीत पनि ५० हजार छैन होला, भण्डारीले भने। रेडियो नेपालबाट उत्पादन भएका सम्पत्ति म्युजिक नेपालको लाइब्रेरीमा कसरी पुग्यो भनेर हामीमाथि प्रश्न उठेको उनको भनाइ छ। नेपाल संगीतकार संघका पूर्वअध्यक्ष लक्ष्मण शेषका अनुसार संगीत व्यापारसम्बन्धी अन्तर्राष्ट्रिय न्युज एजेन्सी डिजिटल म्युजिक न्युजको गत वर्षको रिपोर्टमा विभिन्न डिजिटल पोर्टलहरूले गीत बजाएवापत तिर्ने रकम सार्वजनिक गरेको थियो। कुनै पनि गीत १० लाखपटक बजाउँदा युट्युबले ६९० डलर, एप्पलले ७३००, नेपस्टरले १९०००, टिडलले १२५०० तिर्ने गरेको छ। यस्तै विभिन्न पोर्टलहरूबाट म्युजिक नेपालले करोडौं रुपैयाँ लिएको देखिन्छ। विभिन्न कम्पनीका टेलिफोन सेवाप्रदायक संस्थाबाट पनि सीआरबीटी, पीआरपीटीमा गीत बजेबापत रकम लिएको देखिन्छ। नारायण गोपाल, भक्तराज, नातीकाजी, प्रेमध्वज, तारादेवी, दीप श्रेष्ठ, अम्बर गुरुङ, अरुण थापालगायत दर्जनौं सर्जकका गीतहरू अत्यधिक बिक्री भएको प्रमाण हामीसँग छ। गीत लेखेबापतको रोयल्टी खै त उनीहरूलाई ? गीतको अधिकार लिएर बेचेबापतको कपीराइट खै ? संगीतकार संघ नेपालको यो लडाइँ सर्जक र सष्टाहरूको अधिकार रक्षाका लागि हो, शेषले भने।"
निर्देशित लोकतन्त्र को रुझान,"आफैंले स्वतन्त्रताका लागि लडेको इतिहास बिर्सेर नियन्त्रित लोकतन्त्रको अभ्यासमा सरकार लागिपरेको छ संविधान देशको मूल कानुन हो, जसले संविधान निर्माणको ऐतिहासिकता, राज्यका निर्देशक सिद्धान्तहरू, नागरिकका मौलिक हक अधिकार तथा राज्य सञ्चालनका तौरतरिका बताउँछ। हाम्रो संविधानले अहिलेको विद्यमान नेपालको भूगोलमा बस्ने विभिन्न क्षेत्र, वर्ग, जाति, भाषा, धर्म, सांस्कृतिक समुदायका सबै तह र तप्काका नागरिकलाई समान अधिकार दियो कि दिएन ? अथवा त्यो अधिकार सबैले समुचित रूपमा प्रयोग गर्न सक्ने अवस्था छ कि छैन ? संविधानप्रदत्त अधिकार उपयोग गर्ने नागरिकको हैसियत छ कि छैन ? गणतन्त्र नेपालको समकालीन राजनीतिमा यी प्रश्न पेचिला बनेका छन्। त्यसैले बदलिएको अर्थराजनीतिको गर्भमा यी र यस्तै प्रश्न राजनीतिक भ्रूणको रूपमा अंकुराइरहेका छन्। अहिलेको नेपाली समाजको अर्थराजनीतिक जटिलता र संविधानमा व्यवस्था गरिएका राज्य सञ्चालनका सिद्धान्तव्यवहारबीच अन्तरविरोध छ। त्यसैले त्यो अन्तरविरोध हल गर्न संविधान संशोधन अपरिहार्य रहेको आवाज पनि उठिरहेको छ। तर, केही कार्यक्रमिक र शक्ति बाँडफाँटमा बाहेक मुलुकको पुनर्संरचनासँग सम्बन्धित समाजको बृहत् अर्थराजनीतिक अन्तरक्रियासँग सम्बन्धित सवालमा मूलधारका दुई ठूला पार्टी सत्तारूढनेकपा र प्रतिपक्षीनेकामा उतिसारो भिन्नता देखिँदैन। त्यसैले ठूला पार्टीहरूको बेवास्ताका कारण समसामयिक मुद्दामध्ये चुम्बकीय केन्द्रको रूपमा रहेको राज्यको पुनर्संचनासँग सम्बन्धित मुद्दा ओझेलमा परेको भान हुन्छ। परिणामतः सरकार पुनर्संरचित व्यवस्थालाई दिगो बनाउन प्रयत्न गर्ने, त्यसको संस्थागतीकरणका लागि कानुन बनाउनेभन्दा पनि नागरिकका दैनिकी र स्वतन्त्रतासँग जोडिएका विषयवस्तुलाई व्यवस्थित गर्न लागिपरेको छ। सरकार त्यसैअनुरूपका कानुन निर्माण गर्न धमाधम विधेयक ल्याइरहेको छ। ठीक छ, संविधान कार्यान्वयन गर्न कानुन चाहिन्छ भन्नेमा दुईमत छैन। तर पहिले केकस्तो कानुन ल्याउने ? कस्तो विषयलाई प्राथमिकतामा राख्ने ? कानुन बनाउँदा नागरिक सर्वोच्चतालाई स्थापित गर्ने कि ? राजकीय संरचनालाई ? त्यो भने महत्वपूर्ण सवाल हो। यसैबाट सरकारको दृष्टिकोण र नियत झल्किन्छ। लोकतन्त्रलाई बलियो बनाउन नागरिकको सहभागिता, निगरानी र नागरिकप्रतिको जवाफदेहितालाई उच्च महत्व दिइन्छ। कानुन नागरिकको स्वतन्त्रता र सर्वोच्चताप्रति उदार हुन्छन्। तर केपी शर्मा ओली नेतृत्वको झन्डै दुईतिहाइ बहुमतवाला सरकार भने कानुन निर्माणका सवालमा निकै अनुदार बन्दै छ। सरकारले ल्याउन लागेका कतिपय कानुनले संविधानले दिएको अधिकारलाई नै कुण्ठित गर्ने खतरा औंल्याउँदै ती निर्माणाधीन कानुनप्रति जनचासो तीव्र रूपमा बढिरहेको छ। यसै सवालमा सरकारले ल्याएका पछिल्ला केही महत्वपूर्ण विधेयक र तिनप्रति आम रूपमा उठेका प्रतिक्रिया नियालौं। नागरिकका दैनिक आचरण व्यवहारसँग जोडिएका विषय कानुनी उपचारका विषय हुँदैनन्। त्यसको निरूपण व्यक्ति आफैं र समाजले नै गर्छ। सरकारले २०७५ साउनमा नागरिकतासम्बन्धी विधेयक ल्यायो, जसमा वैवाहिक अंगीकृत नागरिकताका लागि नेपालको पुरुष नागरिकले विदेशी महिलालाई विवाह गरी नेपालमै बसोवास गर्दा विदेशी महिलालाई दिने नागरिकता र नेपालको महिला नागरिकले विदेशी पुरुषलाई विवाह गरी नेपालमै बसोवास गर्दा प्रदान गरिने नागरिकतामा फरकफरक प्रावधान राखियो। त्यस्तै आमाका नामबाट मात्रै सन्तानले नागरिकता पाउने व्यवस्थालाई सहज बनाइएन। सो विधेयकको व्यापक विरोध भयो र हाल त्यो संसद्मा विचाराधीन अवस्थामा छ। २०७५ पुसमा सरकारले विज्ञापनसम्बन्धी कानुन बनाउन विधेयक ल्यायो। प्रस्तावित विधेयकमा विज्ञापन प्रकाशनमा आउने त्रुटिलाई फौजदारी अभियोग लगाउने व्यवस्था गर्न लागेको भन्दै सरोकारवालाहरूले त्यसको विरोध गरे। त्यो विधेयक पनि संसद्मा विचाराधीन छ। २०७५ माघमा सरकारले शान्तिसुरक्षासम्बन्धी कानुन बनाउन विधेयक ल्यायो। सो विधेयकले पनि आम नागरिकको शान्तिपूर्ण भेला हुन पाउने अधिकारलाई संकुचित पार्ने प्रस्ताव गरेको छ। प्रमुख जिल्ला अधिकारीलाई शक्तिशाली बनाउने कानुन ल्याउन खोज्दा विधेयकको विरोध भयो। २०७५ फागुनमा सरकारले सूचना तथा प्रविधि विधेयक ल्यायो र त्यो विधेयक हाल संसद्को प्राविधिक समितिबाट पारित पनि भइसकेको छ। सो विधेयकमार्फत सरकारले सामाजिक सञ्जालको दुरुपयोग रोक्न भन्दै नागरिकको अभिव्यक्ति स्वतन्त्रतालाई निगरानी र नियन्त्रण प्रयास गरेको छ। सामाजिक सञ्जालमै लेखेवापत पाँच वर्ष कैद र १५ लाखसम्मको जरिवानाको व्यवस्था गरेको छ। अनि इन्टरनेट प्रयोग तथा सामाजिक सञ्जालकै मुद्दाको न्यायिक निरुपण सरकार आफैंले गरेको व्याख्या र सरकारले नै निर्माण गरेको संयन्त्रमार्फत गरिने व्यवस्था विधेयकमा छ। सोबाट सरकारको स्वेच्छाचारिता र नागरिकमाथिको निगरानी बढ्ने भन्दै व्यापक विरोध भइरहेको छ। गत २०७६ वैशाखमा ल्याएको मानव अधिकारसम्बन्धी विधेयकमा मानव अधिकार आयोगले महान्यायाधिवक्ताको अनुमतिपछि मात्रै पीडितका पक्षमा मुद्दा चलाउन पाउने व्यवस्था गरेको छ। यो व्यवस्थाले पनि राज्यलाई थप शक्तिशाली र स्वेच्छाचारी बनाउन सक्ने सम्भावना बढेको छ। किनकि त्यसले राज्यका तर्फबाट हुने सम्भावित मानव अधिकार हननका मुद्दाहरूले अदालती प्रक्रियामा प्रवेश नै नपाउने खतरा बढाउँछ। गत २०७६ मंसिरमा नेपाल विशेष सेवा विधेयक ल्याउँदै नागरिकका व्यक्तिगत फोन ट्यापिङ गर्ने र राष्ट्रिय अनुसन्धान विभागलाई हरेक व्यक्तिको निगरानी गर्न पाउने अधिकार दिने व्यवस्था गरेको छ। यसका कारण नागरिकको गोपनीयतामाथिको हक संकुचित हुनेछ भने सरकारका एजेन्सीले शंका गरेकै आधारमा व्यक्तिहरूमाथि अनावश्यक निगरानी बढाउने र उनीहरूका सूचना तथा जानकारीको अनधिकृत प्रयोग बढ्ने खतरा रहन्छ। यस्तो व्यवस्थाले संविधानले दिएको गोपनीयताको हक निकै हदसम्म प्रभावित हुने भन्दै विधेयकको विरोध भइरहेको छ। यी केही मूलभूत विधेयक हुन्, जसले प्रत्यक्ष नागरिकका स्वतन्त्रतासँग सरोकार राख्छन्। यसका अलवा सरकारले संविधानले दिएका मौलिक हक कार्यान्वयनका लागि अन्य धेरै कानुन बनाउँदै छ। ती कानुनमा पनि सरकारले नागरिकका दैनिकी, जीवन व्यवहार, स्वतन्त्रतालाई खण्डित गर्ने प्रयास गरिरहेको छ। कतिपय नागरिकका दैनिक आचरण व्यवहारसँग जोडिएका विषय कानुनी उपचारका विषय हुँदैनन्। त्यसको निरूपण व्यक्ति आफैं र समाजले नै गर्छ। तर सरकारले प्रस्ताव गरेका विधेयकमा व्यक्ति, परिवार र समाजका नैतिक मूल्यसँग जोडिएका विषयमा पनि राज्य प्रवेश गर्दैछ। यसले नागरिक स्वतन्त्रता र सर्वोच्चता खण्डित हुने निश्चित छ। सरकारका गतिविधि हेर्दा गणतन्त्रको आवरणमा निरंकुशता हावी भइरहेको भान हुन्छ। सरकार एकदलीय अधिनायकवादको अभ्यासतिर लहसिएको हो कि भन्ने शंका उब्जिएको छ। यो सरकार वस्तुतः कम्युनिस्ट चरित्रको त छैन, तथापि यसले राज्यको शक्ति र स्रोतमाथि आफ्नो पार्टीको अधिनायकत्व स्थापित गर्ने र नागरिकलाई निर्देशित लोकतन्त्र को बाटोतर्फ लैजान उद्यत् देखिन्छ। सरकारलाई नागरिकप्रति विश्वास हुँदो हो त बदलिएको राजनीतिक व्यवस्थालाई स्थापित गर्न, यसप्रति नागरिकको विश्वास आर्जन गर्न नागरिकलाई हरेक निर्णय प्रक्रियामा सहभागी गराउने सहभागितामूलक लोकतन्त्रको अभ्यास गर्ने थियो। संविधानले नै समाजवादउन्मुख अर्थराजनीतिको कल्पना गरेको वर्तमान अवस्थामा त्यसका अन्तरवस्तुसँग मेल खाने ऐनकानुन, नीतिनियम बनाउने थियो। नागरिकका चासो र समस्यालाई सम्बोधन गर्न नीतिगत परिवर्तन गर्ने थियो। राज्यले प्रवाह गर्ने सेवालाई द्रूत र प्रभावकारी बनाउने थियो। संविधानको कार्यान्वयनलाई प्रभावकारी र विश्वसनीय बनाउने थियो। स्थानीय तह र प्रदेश संरचनालाई जनमुखी बनाउन केन्द्रीकृत अधिकार निक्षेपित गर्ने थियो। संघीयतालाई दिगो, बलियो र विश्वसनीय शासनपद्धतिको रूपमा स्थापित गराउन पहलकदमी लिने थियो। शिक्षामा सबैको पहुँचलाई प्रभावकारी बनाउन नीतिगत परिवर्तन गर्ने थियो। शिक्षालाई उद्यमशील र स्वरोजगारमुखी बनाउन नयाँ शिक्षा नीतिबारेमा पैरवी गर्ने थियो। आम नागरिकको स्वास्थ्य सेवा अधिकारलाई साँच्चिकै मौलिक हकका रूपमा स्थापित गर्न स्वास्थ्य नीतिमा परिमार्जन गर्ने थियो। अर्थतन्त्रलाई गति प्रदान गर्न आर्थिक क्षेत्रका प्राथमिकता निर्धारण गरी काम गर्ने थियो। सार्वजनिक सरोकारका विषयमा बनाउनुपर्ने कानुन तत्काल निर्माण गरी राज्यको सेवा प्रवाहलाई छिटो, छरितो र प्रभावकारी बनाउने थियो। गर्नुपर्ने यी काम नगरी सरकार भने नागरिकका व्यक्तिगत र सार्वजनिक जीवनका दिनचर्या चियो गर्न कानुन बनाउन खोज्दै छ। नागरिकका अभिव्यक्ति स्वतन्त्रतालाई नियन्त्रित गर्न असीमित अधिकार आफूमा संकेन्द्रित गर्न खोज्दै छ। सरकारका कामकारबाहीले निसन्देहः एक खालको त्रासको वातावरण उत्पन्न भएको छ। यसले लोकतन्त्रको भविष्यलाई नै खतरामा पारेको छ। हिजो आफैंले स्वतन्त्रताका लागि लडेको इतिहास बिर्सेर नियन्त्रित लोकतन्त्रको अभ्यासमा सरकार लागिपरेको छ। सरकारले नागरिकका अधिकारलाई नियन्त्रण गर्ने, स्वतन्त्रतालाई कुण्ठित गर्ने, अभिव्यक्तिलाई बन्देज लगाउने, गोपनीयतामा निगरानी गर्ने कानुन बनाउँदै गर्दा ती कानुनलाई नागरिकले अनुमोदन नगरेसम्म निकम्मा हुन्छन् र तिनको आयु लामो समयसम्म हुँदैन भन्ने कुरालाई हेक्का राख्न जरुरी हुन्छ। यो देशमा धेरै संविधान र कानुन बनेका छन्। ती सबैको ज्यादातर आयु भनेको नागरिक र राज्यबीचको करार सहमति पालना हुँदासम्म हो। त्यो सहमति पालना भएन भने पक्कै पनि नागरिकले कानुन मान्ने छैनन् र ती फेरि नयाँ बन्नेछन्। सत्तामा बसेकाहरूले यति बुझ्नुपर्छ कि ऐनकानुन भनेका सापेक्षा हुन्छन्। निरपेक्ष केही हुन्छ भने त्यो नागरिकमा निहित जनमत हो। निर्देशित लोकतन्त्र को रुझानमा लहसिएको सरकारले यति बुझ्नुपर्छ कि कानुनहरू निर्माण गर्दा पनि जनताको स्वीकार्यता अपरिहार्य हुन्छ।"
नेकपाका भावी चौध महिना,"आन्तरिक लोकतन्त्रको प्रभावभन्दा बढी रहस्यवादी सिद्धान्तबाट अभिप्रेरित हुने हो भने सतहबाहिरको भन्दा बढी सतहमुनिको समीकरण कम उल्लेखनीय छैन भर्खरै सम्पन्न सत्तारूढ नेकपाको केन्द्रीय कमिटीको पाँचदिने बैठकले त्यस पार्टीभित्रको आन्तरिक राजनीतिमा पारेको असर तत्कालै सतहमा देखिने खालको नहोला। तर बैठकले विवादास्पद मिलेनियम च्यालेन्ज परियोजनाका सम्बन्धमा सबैले प्रस्ट ढंगले बुझ्ने राष्ट्रिय सन्देश दिएको छ। यसअघि माथिल्लो कमिटीमा केही नेताहरूबीच मात्र सीमित यस विषयमा हस्तक्षेप गर्दै बैठकले पार्टीलाई आन्तरिक कलहको बाटोमा जानबाट रोकेको छ। पार्टीको उच्च नेतृत्वमा रहेको एउटा पक्ष एमसीसीलाई पूर्वाधार विकासको अनुदान मात्र किमार्थ होइन भन्दै छ। तर प्रधानमन्त्री र उहाँको सरकारका मन्त्रीहरूको भौतिक संरचना निर्माणका लागि उपलब्ध गराइने सहयोगमा मात्र सीमित यो परियोजना अपरिहार्य छ भन्ने जोड छ। यस परिवेशमा उल्लिखित दुई धारभन्दा पृथक् ढंगको बाटो पहिल्याउने संकेत गर्दै बैठकको निर्णयले राष्ट्रको ध्यानाकर्षण गराएको छ। यतिखेर एमसीसीको बहसका कारण अन्य विषय ओझेलमा परेका छन्। नेकपा केन्द्रीय कमिटी बैठकका केही उल्लेखनीय थप सन्देश पनि छन्। बैठकमा उठेका सवाल र छलफलका विषयवस्तुले प्रस्टतः बताएका छन्, पार्टीमा आन्तरिक लोकतन्त्रको अवस्था त्यति कमजोर छैन। पार्टीभित्रको लोकतान्त्रिक मूल्य र मान्यताको प्रभावकारिताबारेमा बोध गराउँदै बैठकले जनवाद र केन्द्रीयताबीचको सन्तुलनलाई पनि सादृश्य गर्यो। बैठकमा एमसीसीलाई छलफलको कार्यसूचीका रूपमा समावेश गरिएको थिएन। तर बैठकले त्यस विषयमा पनि हस्तक्षेप गरी पार्टीलाई बाटो देखायो। करिब दुई वर्षअघि ०७५ जेठ ३ गते दुई पार्टी एक भएका थिए। तर त्यो एकता घोषणाभन्दा आठ महिनाअघि दुई पार्टीले एकताको प्रारम्भिक सहमति गरिसकेका थिए। बहुदलीय जनवादको सिद्धान्त प्रतिपादन गरेर नेपाली कम्युनिस्ट आन्दोलनलाई लोकतन्त्रीकरणको बाटो देखाउने जननेता मदन भण्डारीको स्मृति दिवसका दिन तत्कालीन नेकपा (एमाले) र माओवादी एकता घोषणा गरिएको थियो। तर एकतापछिका दिनमा पनि पूर्वमाओवादीसँग जोडिएका विगतका मूलतः दुइटा पक्षले एउटा आशंका जन्माइरहेको थियो। पहिलो सत्ता प्राप्तिका लागि १०१० वर्षसम्म सशस्त्र गतिविधि सञ्चालन गर्ने पूर्वमाओवादी शान्तिपूर्ण जनआन्दोलनको बाटोबाट अघि बढ्ने पूर्वएमालेसँग कसरी हातेमालो गर्लान् भन्ने हेर्ने उत्सुकता थियो। दोस्रो कुनै बेला पूर्वमाओवादीहरू नेपालको संसदीय व्यवस्थालाई खसी झुन्ड्याएर कुकुरको मासु बेच्ने थलोका रूपमा परिभाषित गर्ने गर्थे। विगतका यी सन्दर्भ दुई फरक धारको प्रतिनिधित्व गर्ने पार्टीहरूबीच एकता कायम भएपछि पनि कुनै न कुनै रूपमा उठ्दै आएका थिए। तत्कालीन माओवादी पार्टीलाई शान्ति प्रक्रियामा आउन महत्वपूर्ण ढंगले मद्दत गर्ने पूर्वसभामुख दमननाथ ढुंगाानाले समेत गत वर्ष ०७५ फागुन २ को सेरोफेरोमा नेकपालाई कटाक्ष गर्दै टिप्पणी गर्नुभएको थियो, सवाल पार्टी एकता र सत्ताको हो। हिजो कडा भत्र्सना गरे पनि आज भन्नैपर्यो एकै थियौं, जनयुद्धमा फागुन १ गते, महान् युद्ध दिवसको सम्मानमा, एमालेबाट पनि खटाउनै पर्ला। एमसीसीका सन्दर्भमा नेकपाभित्र देखिएका दुई विपरीत धार वार कि पारको मनस्थितिभन्दा फरक मध्यमार्गमा अघि बढ्न लागेको देखिन्छ। कुनै दुर्घटना भएन भने र मध्यमार्ग खुला भयो भने त्यो घटनाको प्रभाव नेकपाको आन्तरिक जीवनमा पनि अवश्य पर्नेछ। उहाँको अभिव्यक्तिले एकतापछि लोकतान्त्रिक मूल्य र मान्यताबाट नेकपा विचलित पो हुन्छ कि भन्ने आशंका गरिँदै आएको थियो भन्ने दृष्टान्त प्रस्तुत गर्छ। तर भर्खरै सम्पन्न नेकपाको केन्द्रीय कमिटी बैठकले त्यस पार्टीको लोकतान्त्रिक प्रतिबद्धतामा शंका गर्नु औचित्यपूर्ण हुँदैन भन्ने प्रस्ट पारेको छ। बैठकले वस्तुतः नयाँ परिवेशमा दुई फरक धारबाट आएका केन्द्रीय पदाधिकारीलाई एकअर्काबाट सिक्ने अवसर पनि प्रदान गर्यो। पूर्वएमाले र पूर्वमाओवादीबीचको एकता कति मजबुत र गहिरो छ भन्ने भावी दिनमा अझ प्रस्ट हुने नै छ। तर साढे चार सय केन्द्रीय सदस्यहरूको यो बैठकले देशव्यापी रूपमा कार्यकर्तालाई उत्साहित तुल्याएको छ। सुरुमा प्रधानमन्त्री तथा पार्टी अध्यक्ष केपी शर्मा ओलीले सरकारका उपलब्धिको लामो सूची प्रस्तुत गर्नुभयो। तर उहाँले पार्टीको विधानअनुसार गतिविधि समयमा हुन नसकेकोमा आत्मालोचना पनि गर्नुभयो। उहाँले अर्का अध्यक्ष पुष्पकमल दाहाल प्रचण्डसँगै गुनासा वा नेतृत्वको कमीकमजोरीका बारेमा सुन्ने तत्परता पनि प्रस्तुत गर्नुभयो। जसले गर्दा सहभागी केन्द्रीय सदस्यहरूले आन्तरिक लोकतन्त्रको प्रयोग गर्दै मन्त्री र सरकारको आलोचनादेखि नेताहरूसँग जोडिएका अनियमितता र अपारदर्शिताका विषयमा खुलेर कुरा राखे। माथिल्लो कमिटीका गलत प्रवृत्ति तलैसम्म सरेको कुरा पनि सहभागीले उठाए। नेकपा केन्द्रीय कमिटी दोस्रो बैठकले जसरी छलफलको वातावरण बनायो, त्यसैगरी विवाद र बहसलाई सतहमा निष्कर्ष वा समाधानका उपाय पनि प्रस्तुत गर्यो। नेकपाले यही बैठकबाट अबको चौध महिनामा पार्टीको महाधिवेशन गर्ने योजना अघि सारेको छ। पार्टी संगठनलाई सशक्त बनाउने दिशामा महाधिवेशन तयारीले उत्साहको सञ्चार गर्ने छ। बैठकलगत्तै सरकारले अख्तियार दुरुपयोग अनुसन्धान आयोगलाई प्रभावमा पारेर विरोधीलाई तह लगाउन खोजेको आरोपसहित प्रमुख प्रतिपक्षको प्रहारको सामना गर्नुपरेको छ। तर यो विषयले नेकपालाई खासै फरक पर्ने देखिन्छ। केन्द्रीय कमिटी बैठकमा सहभागीहरूले सरकारका कामकारबाहीबारेमा निकै प्रश्न उठाए। उनीहरूले मन्त्रीहरूको कार्यसम्पादन र प्रवृत्तिबारेमा टिप्पणी गरे। नेकपाको त्यो आन्तरिक घटनाक्रमले आउँदा दिनमा पनि समग्र राष्ट्रलाई प्रभावित गर्ने विश्वास गरिएको छ। सत्तारूढ दलका केन्द्रीय सदस्यहरूले उठाएका सवालहरूलाई सरकारले आत्मसात गर्छ भन्नु स्वाभाविकै हो। नेकपाले सरकार चलाउने जिम्मेवारी पाएको यो अवसरमा त्यही पार्टीभित्रबाट जागरुकता दर्शाइनु सकारात्मक पक्ष पनि हो। यो सकारात्मक पहलको परिणाम आउँदा दिनहरूमा कस्तो देखिन्छ ? प्रतीक्षाको विषय बनेको छ। आज नेकपा एमसीसीका सन्दर्भमा पार्टीभित्र देखिएका दुई विपरीत धार वार कि पारको मनस्थितिभन्दा फरक मध्यमार्गमा अघि बढ्न लागेको देखिन्छ। केही सुधार भएको देखिने गरी संसद्बाट केही निर्णय गराएपछि एमसीसीको मार्गप्रशस्त हुने अपेक्षा मध्यमार्गीहरूले गरेका छन्। कुनै दुर्घटना भएन भने र मध्यमार्ग खुला भयो भने त्यो घटनाको प्रभाव नेकपाको आन्तरिक जीवनमा पनि अवश्य पर्नेछ। केन्द्रीय कमिटीको बैठकको समापनसँगै पार्टी सचिवालयमा रहेका केही शक्तिशाली नेताहरूमा पार्टीको प्रमुख नेता अर्थात् प्रधानमन्त्री ओलीलाई आफ्ना कुरा बढी सुन्न र मान्न बाध्य पार्ने उत्साह बढेको अनुभूत गरिएको छ। सार्वजनिक भएका वरिष्ठ नेताहरूका अभिव्यक्तिबाट यस्तो अनुमान लगाउन गाह्रो छैन। प्रधानमन्त्री ओलीले बैठकको उद्घाटन समारोहमा आफ्ना सहकर्मीहरूलाई सम्बोधन गर्दैै नेपाली कम्युनिस्ट आन्दोलनको बचाउ गर्न आह्वान गर्नुभएको थियो। उहाँले आफूबाट कमीकमजोरी भएको भए सुधार गर्न सकिने पनि बताउनुभएको थियो। यही आधारमा पनि उहाँका पार्टीभित्रका प्रतिद्वन्द्वीहरूले सरकारको अगामी बजेट र नीति तथा कार्यक्रममा आफ्नो सोच र योजनाको साझेदारी खोज्ने संकेत गरेका छन्। पार्टीभित्रबाट नेकपा सरकार, प्रधानमन्त्री वा मन्त्रीहरूको कार्यशैलीमा कस्तो सुधारको अपेक्षा गरिएको हो, त्यो कुरा पनि आउँदा दिनहरूले बताउने छन्। एकथरीको ठोकुवा छ नेकपा केन्द्रीय कमिटी बैठकले प्रधानमन्त्री ओलीलाई उहाँको मौलिक शैली रोक लगाउन वा संयम गर्न बाध्य पारेको छ। त्यस्तो दाबी गर्नेहरू यही समयको हाराहारीमा बदलिँदै गएको पार्टीभित्रको समीकरण महाधिवेशन लक्ष्यित हुँदै जाने अनुमान गर्छन्। आन्तरिक लोकतन्त्रको प्रभावभन्दा बढी रहस्यवादी सिद्धान्तबाट अभिप्रेरित हुने हो भने सतहबाहिर देखिएको नयाँ ऊर्जाको वातावरणभन्दा बढी सतहमुनिको समीकरण कम उल्लेखनीय छैन। सचिवालयबाहेक अन्य तह खासै सक्रिय रहेको नदेखिने र सरकारबारेमा सरकारबाहिरका पार्टी नेताहरूले केवल नकारात्मक टिप्पणी गर्ने प्रचलन स्थापित भएको परिप्रेक्ष्यमा यो बैठक भएको थियो। त्यसैले प्रधानमन्त्री तथा अध्यक्ष ओली कामको फेहरिस्त नै लिएर सभागृह पुग्नुभएको थियो। सतहमा हेर्दा उहाँले आफ्ना कमरेडहरूलाई आउने समयको काम, गति र उपलब्धि हेर्न सहमत गराउनुभएकै देखिन्छ। दुई पार्टीको एकता भएपछिका दिनमा पार्टी संगठन अस्तव्यस्त हुन पुगेको अवस्थामा विस्तारमा आफ्ना धारणा, नेतृत्व र सरकारप्रतिको आलोचना प्रस्तुत गर्न पाएकोमा नेकपा केन्द्रीय सदस्यहरू उत्साहित देखिएका छन्। सरकारमा रहेका आफ्नै साथीहरूलाई पलायनको बाटो समाउने युगोस्लाभियाका पूर्वकम्युनिस्ट नेता मिलोभान जिल्लासले आफ्नो बहुचर्चित कृति न्यु क्लासमा चित्रण गरेजस्तै वर्गमा पुगे भन्नेहरू पनि यतिखेर शान्त देखिएका छन्। केन्द्रीय समिति बैठकका अवसरमा ओली सरकारको दुई वर्षका बारेमा नेकपाले गरेको समीक्षाबाट उत्पन्न तरंग पार्टीभित्रभन्दा बाहिर तत्कालै देखिएको छ। अबका दिनमा यो क्रम बाहिर सुषुप्त हुन सक्छ। तर महाधिवेशनका लागि तोकिएको मिति अर्थात् अबको एक वर्षमा पार्टीभित्रको प्रतिद्वन्द्विताको रफ्तार अझ बढ्ने प्रस्टै देखिन्छ।"
छाउगोठको समाधान खोजौं,"छाउपडीका चर्चाले सञ्चारजगत् छाएको छ। कर्णाली र सुदूरपश्चिम प्रदेशमा यो सदाकालको सामाजिक कुरीतिले सरकार, एनजीओ, मानव अधिकार, महिला अधिकार, स्थानीय प्रतिनिधि सबैको टाउको खाएको छ। संविधानका निर्देशक सिद्घान्तले यो मासिहाल्नुपर्ने मर्म देख्छ। भौतिक गोठ भत्काइदै लगिएका छन् तर मन भत्केका छैनन्। फर्कीफर्की मन यतै जान्छन्। चलन छुटेका भन्दा छाउगोठ फेरिफेरि ठडिएका समाचार आउदैछन्। बलात्कार र मृत्यु घटनाले मन पिरोलिराखेका छन्। तथ्यांकमा कुरीति, कुसंस्कार, रुढिवादले अचेटिराखेको छ। कति किशोरी र नारी बेकालमा ज्यान गुमाउदै छन्। आजको वैज्ञानिक समाजमा यस्तो सुन्दासमेत कठोर भएर हेर्न र निर्ममताका साथ नभत्काइनहुने परम्परा भन्न मन लाग्छ। ससर्ति हेर्दा यो मासिक धर्म वा नछुने बार्ने प्रथाका विरोधमा सबै उभिएका छन्। यसमा धन पानीसरि बगे र समाचारमा धेरै मसी सुकिसके। डलर खनिएकै छन् तर न समाधान आयो न त खदिलो उपलब्धि। प्रथा बिलाउनु कता हो कता, यसमा राति गोठमा सुत्ने र बार्ने क्रम घटेका छैनन्। त्यसैले यो अनादि र सनातन समस्यामा स्तम्भकार पृथक् धारमा समाधान सन्दर्भ जोड्न चाहन्छ। आदिकवि भानुभक्त वैदिक आस्तिकतामा यसरी बोल्छन्, हा रामचन्द्र ! कति जन्म बिताइ पैले ? चौरासी लाख जुनीमा घुमी फेरि ऐले आदिआदि। यसले पूर्वजन्म र भावी जन्मको संस्कार बोक्छ। पूर्वजन्मबारे क्रिस्चियन समाज हुदो पनि आफ्नै विश्वास छ। एउटा मनोचिकित्सक, विश्लेषक र शोधमूलक पाश्चात्य लेखक डाक्टर ब्रायन वाइस् आफ्नो पुस्तक मेनी लाइभ्स, मेनी मास्टर्स मा सम्मोहन पद्घतिमार्पत एउटी मनोरोगीको पूर्वजन्मका घटना उल्लेख गर्छन्। यो किन उल्लेख गरेको भने सनातन परम्परा अर्घेला वा कुसंस्कार जे भए पनि टासिएरै रहन्छन् र यो मनोवैज्ञानिक त्रास (साइकोलोजिकल ट्रमा) ले चेतन, अचेतन मन कुटुकुटु खाइरहन्छ। एकातिर सबैको जीवन चलाउने र बाच्ने अधिकार हुन्छ भने अर्कातिर सबैका आआफ्ना चलिआएका संस्कृति र संस्कार हुन्छन्। तथापि सबै धार्मिक र पुण्यकारी हुन्छन् भन्ने छैन। हो, छाउगोठ कुपरम्परा हो र यसमा ज्यान जोखिमसम्म छ। तर उता यो प्रथाले काग कराउदै छ, पिना सुक्दै छ जस्तो गर्दै छ। प्रचार र प्रयास जति गहिरिए पनि अरूको हैकम केको मान्नु भनेर त्यहा अटेर भइरहेको छ। यसमा जनप्रतिनिधिको मनसाय र भूमिका पनि स्पष्ट छैन। फेरि परिवारमूलीले यो बार्न रोक्छन् कि प्रोत्साहित गर्छन्, उनको मन पनि यसमा राम्ररी खुलेको देखिँदैन। यसरी यो नछुट्ने चलनमा एउटा गोठ भत्के अर्को ठडिँदैन भन्ने आधारै छैन। मन भत्केन। चलन टरेर गएन। फेरि अर्को ठडियो। त्यसो त त्यहा थाहा छ छाउ बार्नु ज्यान जोखिम पनि हो, तर यो मास्न फेरि त्यहींका विश्वस्त छैनन् ! उदार मनले हेर्दा छाउपडी एक संस्कृति पालनासम्म हो, अपराध होइन। नछुने बार्नसम्म खोजेको हो। मास्नुभन्दा त्रुटि सच्याउनतिर लाग्नु श्रेयष्कर होइन र ? हाम्रो मर्यादामा मुढेबल झिक्न सुहाउँदैन। अतः भत्काउने, नभत्काए निन्दा गर्ने वा परिवार सदस्यलाई कानुनी त्रास देखाएर मात्र यो अनादि समस्या हल हुने देखिएन। किन यस्तो भएको हो त भनेर बरु हामीले पहिले आफैंलाई नियाल्नुपर्छ। बिरालोले बाटो काट्यो रे ! हामी साइत बिग्य्रो भन्छौं र बाटोमा टक्क अडिन्छौं। दुई पधेर्नीले पधेरामा साउती गर्छन् ः फलाना छिमेकीलाई यस्तो भयो रे ! मैले हिजै राति कस्तो एक तमासको सपना देखेकी थिए ! विद्यार्थीको परीक्षाफल बिग्य्रो वा कम अंक आयो। फलानोको अबासी अनुहार देखेको थिए भन्छन् ! बालीनाली सप्रेन वा परदेशका आफन्त फर्किन ढिला भयो भने उसै अन्धविश्वासले हेरिन्छ। यस्ता कतिकति मानसिकता हामीमा गाडिएका छन्। बुहारी र छोरीमा के फरक छ र (!) भने पनि यो सडकको कुरासम्म हो, भित्र घरमा छोरै चाहिन्छ ! कूल थाम्नुपरेन र ? भन्ने हामी कति छौं कति ? अनि के उदेक मान्नु अभै हामीमध्येका ठालुसमेत लुकेर भद्रकाली मन्दिरमा रातको १२ बजे रागो बलि चढाउन पुग्छौं। सनातनमा पाखण्ड र आडम्बर सबै गासिने रहेछ ! आस्तिक नास्तिक, धर्मअधर्म, आस्थाअनास्था भनिराख्नु पर्दैन। फर्कीफर्की मन त्यतैतिर जाने रहेछ ! बोक्सीका अन्धविश्वास र दसैंमा खसीबोका वा गढीमाई बलिमा जतिसुकै पशु अधिकारकर्मीले चिच्याएर, घाटी सुकाएर विरोध गरे पनि मेटिन वा छुट्न सकेका छैनन्। वैदिक भन्छन् ः गर्धन छ्याक्क पारेर पशुको यो जुनीबाट अर्को जुनीनिम्ति बाटो खोलि दिनु झन् पुण्य हो। यस्ता भन्ने कुरा कति छन् कति ? हामी आफैं जोखाना, ज्योतिष, धामी, झाक्री, झारफुक र तान्त्रिक परम्परामा गाजिएका छौं। त्यसैले भन्छौं हाम्रो यो जुनी कर्मको लेखा हो र अर्को जुनीनिम्ति हामी गर्नेनगर्ने सबैथोक गरिराखेका गर्छौं। परम्परा बलीयसि ले धेरैथोक भन्छ। यो संस्कृत श्लोक पाखण्डी नभएर यसभित्र न उक्किने र न त चोइटिने संस्कृति छ। भोलि अपराध हुन्छ वा ज्यान जान्छ रे ! भन्नेमा जति सचेत रहे पनि मुढेबल वा कानुनी त्रासका भरमा छाउप्रथा मासिन गाह्रो छ। कफ्र्यु लगाएर हिँड्डुलमा बन्देज लगाए पनि गोली खाएका छन् र उल्लंघनका घटना भएका छन्। त्यसैले उदार मनले हेर्दा छाउपडी एक संस्कृति पालनासम्म हो, अपराध होइन। नछुने बार्नसम्म खोजेको हो। मास्नुभन्दा त्रुटि सच्याउनतिर लाग्नु श्रेयष्कर होइन र ? हाम्रो मर्यादामा मुढेबल झिक्न सुहाउँदैन। बरु यो प्रणालीले मनोवैज्ञानिक, भौतिक सुधार र उदारता खोजेको छ किनभने यसमा राष्ट्र, राष्ट्रत्व, राष्ट्रिय परम्परा र संस्कृतिको अनुसन्धानशील विवेक आउनुपर्छ। यो प्रणालीले अपाय होइन, उपाय चाहेको छ। पहिलो सकारात्मक बनौं। त्यसैले बार्ने तर सुरक्षित गोठमा। संविधानको मर्म पनि जोगियो र नछुने बार्ने पनि जोगिए। दोस्रो यसलाई जडसूत्रवादी, रुढिवादी भन्दै नकारात्मक सोच नलिऔं। तेस्रो यसनिम्ति तीन तह सरकार उत्तिकै लागौं। भूकम्प पुनर्निर्माण प्राधिकरणजस्तो पचासौं हजार छाउगोठ निर्माणको निकाय गठन गरौं। यसले भौतिक सुविधासम्पन्न र संस्कृतिप्रतीक गोठ बनाउदै जाओस्। मासिक बार्ने भत्तामा प्याड, साबुन र स्यानिटाइजरका सुविधा थपियोस्। चौथो क्षेत्रीय र प्रादेशिक सांसद्का विकास कोष थपियोस्। पाचौं यस्ता थलोमा बसाइँसराइ प्रोत्साहित गरियोस्। पुराना थलोमा नया घरपरिवार होस् वा पुरानालाई नया थलोमा सारियोस्। मिसिने समुदायका संगतमा लाजगाल वा नौलो अनुभवले यो त्रुटि बिलाउदै जान सक्छन्। छैटौं मानव अधिकार र महिलावादी यसमा परामर्शदातृ वा सहजकर्ता बनाइयोस्। डलरमा स्वदेशी संस्कृति जोगाउने कल्पना गर्नुसम्म पनि राष्ट्रियता होइन। भ्रमण वर्ष सन् २०२० मुलुकको एक सांस्कृतिक चिनारीसमेत हो। यसमा पर्यटकहरू पाचतारे होटेल, डान्स बार र महानगर हेर्न मात्र आएका हुन्नन्; ती गाउ होम स्टे मा पनि पुग्छन् र गाईप्राणी गाउलेका मनोरम, रमणीय स्थलका साथ तिनले त्यहा परम्परा र संस्कृतिमा गहिरिएका जरासमेत खोतलेर हेर्न सक्नेछन्। यसैबाट नया नेपालले मौलिक संस्कृति कति राम्ररी जगेर्ना गरिआएको छ भन्ने पराइले समेत बुझ्नेछन्। यसले हाम्रो अन्तर्राष्ट्रिय गरिमा र गौरव अझ उक्लिनेछ।"
बुहारी तर्साउने खेल,"इन्दिरा गान्धीको हत्यापछि भारतमा कांग्रेस आईका दिग्गजहरूले राजीव गान्धीलाई राजनीतिक मञ्चमा उतारे। आमाको हत्यापछि राजनीतिमा प्रवेश गराइएका नवयुवराज ले भावनात्मक माहोल क्यास गरी पार्टीको भविष्य माथि लैजाने उनीहरूको आकलन थियो। यही डिजाइनमा गान्धीलाई मास मिडियामा उतारियो। टीभी, पत्रपत्रिका, रेडियो सर्वत्र जता खोल्नुस्, राजीव गान्धी नै राजीव गान्धी। यो क्रम महिनौंसम्म चल्यो। डिजाइनरहरूलाई लाग्यो, पक्कै पनि अब चाहेको उद्देश्य प्राप्त गर्न सफल भइयो। आफ्नो कामको परीक्षण गर्न उनीहरूले एउटा दुर्गम गाउँमा गुच्चा खेलिरहेका बच्चालाई राजीव गान्धीको फोटो देखाएर सोधे, यो मानिसलाई चिन्छौ ? उसले एक निमेषमै जवाफ दियो, टीभीमा समाचार भन्ने मान्छे। खनेको अजंग पहाड, निस्कियो मुसा। नेपालमा पनि यही नियति देखिँदै छ। शासकहरूमा प्रशंसाको एउटा कुण्ठित भोक हुन्छ। उनीहरूका लागि आलोचना चिराइतो बराबर हुन्छ। हिजो राजा ज्ञानेन्द्रलाई निरंकुश को क्षेप्यास्त्र मिल्काइरहँदा स्वयं निरंकुशको सारथि बनेको पत्तै पाएनन्। व्यवस्था बदलिएपछि आएका देशका कार्यकारीको पहिलो ध्यान राजाले चढेको गाडी, उनलाई घेरेर हिँड्ने सिपाहीको संख्यामा केन्द्रित भए। सुरक्षालाई विश्वास नभएर चाकरीको साधन बनाइयो। सडक खाली र साइरनको आतंकविना भीआईपी, भीभीआईपीको औचित्य नहुने बुझाई संस्थागत हुँदै गयो। जनताले उनीहरूको कर्मको राजहाँसका रूपमा छुट्ट्याए। यस्तो खुला संसारमा आलोचनाको जवाफ प्रत्यालोचना नभई कामले दिनुपर्नेमा उनीहरूमा प्रतिशोधी भावना प्रबल बन्दै गयो। यही प्रतिशोधले अहम् जन्मायो। घमण्डले शासकहरूमा लुइस चौधौं झैं म नै राज्य हुँ भन्ने दम्भले घर गर्यो। मिडिया काउन्सिल तथा सञ्चार प्रविधि विधेयक यही भावनाको उपज हो। नागरिकको अभिव्यक्ति स्वतन्त्रताको रक्षाका पक्षमा वकालत गर्नुपर्नेमा राज्य स्वयं नागरिकलाई त्रसित बनाएर तानाशाही तरिकाले अगाडि बढ्न खोज्दै छ। पछिल्लो समयमा सञ्चार सम्बन्धित केही व्यक्तिको अभिव्यक्ति सुन्दा सरकारको आरती उतारेको भान हुन थालेको छ। अभिव्यक्ति स्वतन्त्रताको कुराकानी गर्दै घुम्दै फिर्दै उही पञ्चायतकालीन युगमा पुर्याउन खोजिएको छ। लेखकीय र वाक् स्वतन्त्रताको बहालीका लागि बोल्दा पञ्चायतमा कालकोठरी भोग्नुपरेको अभिव्यक्ति स्वयं प्रधानमन्त्री केपी शर्मा ओलीको मुखराविन्दबाट बारम्बार सुन्न पाइन्छ। तर उहाँले नै नेतृत्व गरेको सरकार लेख्नेहरूको कलमबाजको मुटु तौलीतौली हिँड्छ भने हामीले भोग्ने सम्भावित दिन कस्ता होलान् ? व्यंग्य गरिएका सामग्री मात्र हैन, सामाजिक सञ्जालमा लेखिएका विषयवस्तुसमेत हेरेर सेक्ने यो कस्तो मनोविज्ञानबाट बनेको कानुन हो ? सभ्य युगमा यस्ता असभ्य एजेन्डा उठाउन कुन प्रवृत्तिले प्रोत्साहित गरेको होला ? के कडा कानुन मात्र समस्याको समाधान हो त ? हो, जसरी नुहाउँदा टाउकाबाट पानी हालिन्छ, नीति, नियम, कानुन पनि नेताबाट आरम्भ हुनुपर्छ। विधिको शासन भनेको सबैमा समानता हो। सबैको अधिकार संरक्षण हो। राज्यका आँखामा कोही अग्लोपुड्को हुँदैन। समाचार लेखेकै भरमा पत्रकारले भोग्नुपर्ने आर्थिक र जेल सजायसहित सरकारले संसद्मा लगेको मिडिया तथा सञ्चार प्रविधि विधेयकले पूर्णता पाए नेपालमा सञ्चार जगत्को अस्तित्व समाप्त हुनेछ। सरकारको संकुचित मानसिकताका कारण ल्याएको मिडिया विधेयकले सरकारको भक्तिगान गाउने मात्र सुरक्षित हुनेछन्। यसबाट पत्रकारको अन्त्य र दासको उदय हुने निश्चित छ। संघीय लोकतान्त्रिक गणतन्त्रको मूल्य, मान्यता र मर्मअनुरूप क्रियाशील सच्चा पहरेदार अंगका रूपमा संविधान र कानुनको रक्षा, विकास र समृद्धिको सहयात्री बन्न सञ्चारमाध्यम तयार छन्। विधेयकमा सजाय र जरिमाना २५ हजारदेखि १० लाख रुपैयाँसम्म प्रस्ताव गरिएको छ। कैद सजायको भने कुनै प्रस्ताव छैन, तर मनासिव क्षतिपूर्ति भराइदिन सक्ने भनिएको छ। यसमा सुधार गरेर जरिमाना रकम कम गर्न वा यस विधेयकमा सो प्रसंग नै नराखी हटाउन पनि सकिन्छ। तर नयाँ कानुनी प्रबन्ध नियमनका लागि हो भने संसारमा केकस्तो अभ्यास र प्रबन्ध छ भन्ने तुलनात्मक अध्ययन गरेर हेर्नुपर्ने हुन्छ। आचारसंहिता उल्लंघनको सन्दर्भमा मिडिया काउन्सिल कानुनमा जरिमानाको व्यवस्था नै नगर्ने हो भने एकीकृत सञ्चार कानुन वा केमा गर्ने हो भनेर स्पष्ट हुन जरुरी छ। कति रकमसम्म जरिमाना गर्ने हो ? अथवा नियमनकारी निकाय नै आवश्यक छैन वा स्वनियमनमा जाने हो ? काइते भाषा प्रयोग हुनुभएन। नेपाली प्रेसलाई अमर्यादित, छाडा, अशिष्ट, अविश्वसनीय र अराजक भएर मनपरी गर्न देऊ भन्ने पनि होइन। संघीय लोकतान्त्रिक गणतन्त्रको मूल्य, मान्यता र मर्मअनुरूप क्रियाशील सच्चा पहरेदार अंगका रूपमा संविधान र कानुनको रक्षा, विकास र समृद्धिको सहयात्री बन्न सञ्चारमाध्यम तयार छन्। कतिपय मिडियाले त्यो धर्म निर्वाह गरेका छन्। यसमा सरकार र प्रेस दुवै पारस्परिक रूपमा सहयोगी हुँदै हातेमालो गरेर क्रियाशील हुनु र आआफ्नो जिम्मेवारी बहन गर्न अग्रसर हुन जरुरी छ। यो काम विरोधी नभई सहयात्री भएर गर्न सकिन्छ। बौद्धिक वर्गका मिडिया सञ्चालक तथा पत्रकारले कागलाई सेतो र बकुल्लालाई कालो भन्न सक्दैनन्। स्वनियमलाई सुनिश्चित र स्पष्ट पार्ने गरी बुँदा नं ६ को प्रस्तावमा आमसञ्चारलाई स्वनियमनमा अघि बढ्न उचित प्रोत्साहित गर्ने गरी स्पष्ट संयन्त्रगत प्रबन्ध गरिनुपर्छ। काउन्सिललाई आमसञ्चार क्षेत्रमा क्रियाशील स्वतन्त्र र स्वशासित निकायका रूपमा स्थापित गरिनुपर्छ। विधेयकको बुँदा १८ मा रहेको २५ हजारदेखि १० लाख रुपैयाँसम्म जरिमाना गर्न सक्ने अंश हटाउनुपर्छ। उक्त स्थानमा काउन्सिलले उजुरीकर्ता र सञ्चारमाध्यमबीच मध्यस्थता र मेलमिलापको पहल गर्ने उल्लेख गरिनुपर्छ। त्यसो गरेर विवाद समाधान भएन भने असहमत पक्ष उच्च अदालतमा पुनरावेदनमा जान सक्ने र त्यसको सुनुवाइ उच्च अदालतबाट हुने व्यवस्था मिलाइनुपर्छ। त्यससँगै प्रेस इजलास पनि सुरु गर्न सकिन्छ। नियुक्तिका लागि योग्यताअन्तर्गत बुँदा ८ मा अध्यक्षका हकमा २० वर्षको अनुभव तथा सदस्यका लागि १५ वर्ष लामो अनुभव कायम गरिनु वाञ्छनीय छ। साथै शैक्षिक योग्यताका हकमा अध्यक्षले स्नातकोत्तर हुन जरुरी छ। बुँदा नं ९ मा अध्यक्षमा नियुक्ति भएपछि मिडियाका सम्पादक, प्रकाशक र व्यवस्थापक कायम रहन नहुने व्यवस्था गरिनुपर्छ। बुँदा नं २८ मा निर्देशन दिन सक्ने प्रस्ताव रहेकोमा मन्त्रालयले समन्वय गर्ने हो निर्देशन गर्ने होइन। संविधानको धारा १९ ले सम्पूर्ण सञ्चार क्षेत्रलाई पूर्ण अधिकार प्रदान गरेको छ। प्रेस काउन्सिल नेपाललाई नेपाल मिडिया काउन्सिलमा रूपान्तरण गर्ने गरी नेपाल मिडिया काउन्सिल कानुनलाई संशोधन र एकीकरण गर्न बनेको विधेयकको सञ्चार जगत्लाई नियमनका नाममा नियन्त्रण गर्ने उद्देश्य रहेजस्तो देखिन्छ। यो विधेयकअनुसार त कुनै कार्टुनलाई देखाएर यसले मलाई नै संकेत गरेको हो भन्दै क्षतिपूर्ति दाबी गर्न पाइने भयो। मिडिया केही लेख्न र बोल्न नसक्ने हुनेछन्। भ्रष्टाचार भएको देखे पनि कसैले लेख्दैन। बिरामी अलपत्र परेको समाचार लेख्दा अस्पतालले उजुरी दिने डर हुने भयो। नेपाल प्रेस काउन्सिल ऐन २०४८ लाई विस्थापन गर्ने गरी आउन लागेको काउन्सिल विधेयक नराम्रो होइन, तर प्रविधि, स्वरूप, मिडियाको विकास र विस्तारका हिसाबले नेपाली मिडिया हिजोजस्तो छैन। त्यसलाई सम्बोधन गर्न खोज्नु राम्रो पक्ष हो। तर काउन्सिललाई सरकारले आफूमातहतको एउटा एकाइ बनाउन खोजेजस्तो देखिन्छ। यो यथारूपमा पारित भयो भने सञ्चारमाध्यमलाई सरकारले निर्देशन दिने स्थिति बन्छ। काउन्सिल पदाधिकारी नियुक्तिबाटै समस्या सुरु हुन्छ। आफ्नो मान्छे ल्याउने गरी कानुन बनाउन लागेको छ सरकार। पत्रकारलाई त स्वतन्त्र निकाय चाहिन्छ। छापा, अनलाइन, रेडियो, टेलिभिजन र सामाजिक सञ्जालमा आएका सामग्री बीचको भिन्नता मूल्यांकन गर्न सक्ने व्यक्ति चाहिन्छ। विधेयकका प्रावधान हेर्दा काउन्सिलमा मिडिया बुझेको मान्छे आउने सम्भावनाभन्दा पनि नेताका आसेपासेलाई ल्याउनेजस्तो देखिन्छ। हरेक समाचारमा कुनै पक्षको चित्त नबुझ्न सक्छ। विकृति, विसंगति, भ्रष्टाचार, अनियमितता, बेथितिका समाचारमा सरकारका कुनै न कुनै अधिकारीहरू जोडिन्छन्। आफूलाई आरोपित गरेर लेखाएका समाचारलाई उनीहरूले आचारसंहिताविपरीत भन्दै उजुरी गर्ने र सरकार निर्देशित काउन्सिलले जरिमाना तोक्ने अवस्था आयो भने नेपालमा पत्रकारिता नै जोखिममा पर्नेछ। कसैले नेपाली मिडियाको कमीकमजोरी छँदै छैन भन्न सक्ने अवस्था छैन। त्यसमा संविधानले नै नियमनको बाटो देखाएको छ। नियन्त्रण गर्न आचारसंहिता छ। सतर्क गराउन नियामक संस्था छ। मिडियालाई डन्डा चलाएर भन्दा छलफलबाट निष्कर्ष निकाल्दै सुधारेर लैजानुपर्छ। हाम्रो संविधानले सूचनाको हक र स्वतन्त्र प्रेससम्बन्धी व्यवस्थाले नियन्त्रणको परिकल्पना गरेको छैन। गर्ने सही नियमन हो। शक्तिमा भएको प्रमुखले निर्देशन गर्ने वा दण्डित गर्ने होइन। जहाँ बिराएको छ त्यो देखाइदिने, सुध्रिने मौका दिने हो। सुध्रन चाहन्न भने अदालतको बाटो लिने हो। विधेयकले यो दिशा लिएको भए राम्रो हुने थियो। प्रेस स्वतन्त्रतासँग जनताको अधिकार जोडिएको हुन्छ। सूचना प्रवाह गरी खाने मान्छेको कर्मले अरू सबैको अधिकारमा सघाउ पुर्याइरहेको हुन्छ। संविधानले अधिकार र कर्तव्य दुवै तोकेको छ। त्यो अभ्यास गर्न प्रेस स्वतन्त्र हुनुपर्छ। प्रेसलाई स्वतन्त्र रहन देऊ भनेको स्वरोजगारमूलक रूपमा चलेकालाई प्रोत्साहन गर, एउटा मिडिया हाउसको लगानी जोगाऊ, कमाउन देऊ, मनपरी गर भनेको होइन। अधिकारी ब्रोडकास्टिङ एसोसिएसन अफ नेपाल बानका केन्द्रीय महासचिव हुन्।"
जाउलाखेल पाँचौं स्थानमा,काठमाडौं : जाउलाखेल युथ क्लब राजधानीमा जारी सहिद स्मारक ए डिभिजन लिग फुटबलको पाँचौं स्थानमा उक्लिएको छ । सातदोबाटोस्थित एन्फा कम्प्लेक्स मैदानमा शनिबार भएको ललितपुर डर्वी भिडन्तमा जाउलाखेलले फ्रेन्ड्स क्लबलाई १० गोलले हरायो । जाउलाखेलको जितमा फोडे फोफानाले निर्णायक गोल गरे । फोडेले ५८औं मिनेटमा गरेको गोल जाउलाखेलका लागि पर्याप्त बन्यो । १० खेलाडीमा समेटिएको फ्रेन्ड्सले राम्रो प्रदर्शन गर्न सकेन । फ्रेन्ड्सका साउल डी अक्विनो ६२औं मिनेटमा रातो कार्ड पाउँदै बाहिरिएका थिए । जाउलाखेलका खेलाडीलाई अनावश्यक फल हानेपछि रेफ्रीले साउललाई सोझै रातो कार्ड देखाएका थिए । त्यसपछि थप कमजोर देखिएको फ्रेन्ड्सले गोल गर्नलायक अवसर बनाउन सकेन । जाउलाखेलले पनि कमजोर फ्रेन्ड्समाथि थप फाइदा निकाल्न सकेन । जाउलाखेलका फोडे म्यान अफ दी म्याच भए । जितसँगै जाउलाखेलले ११ खेलबाट १८ अंक बनाएको छ । १४ अंक बनाएको फ्रेन्ड्स नवौं स्थानमा छ । यसैगरी एन्फा मैदानमै भएको अर्को खेलमा हिमालयन शेर्पा क्लबले च्यासल युथ क्लबमाथि ३२ गोलको रोमाञ्चक जित निकालेको छ । शेर्पासँगको हारले शीर्ष ६ मा रहने योजना बनाएको च्यासललाई नराम्रो धक्का लागेको छ । यस जितले हिमालयन शेर्पाको रेलिगेसन सम्भावना टरेको छ । शेर्पाको जितमा विजय गुरुङले २८औं र ५०औं मिनेटमा दुई गोल गरे । त्रिदेव गुरुङले ३३औं मिनेटमा एक गोल गरेका थिए । च्यासलका हायातु वाकिनोले ३७औं र ८९औं मिनेटमा दुई गोल गरेका थिए । शेर्पाका युरिच सिवे म्यान अफ दी म्याच भए । जितसँगै ११ खेलबाट १० अंक बनाएको शेर्पा ११औं स्थानमा उक्लिएको छ । १२ अंक बनाएको च्यासल १०औं स्थानमा छ ।यसैगरी अखिल नेपाल फुटबल संघ (एन्फा)ले शनिबार नै हल्चोकस्थित एपीएफ क्लबको मैदानमा तय गरेको मनाङ मस्र्याङ्दी र एनआरटी क्लबबीचको खेल प्राविधिक कारण भन्दै स्थगित गरेको छ । मनाङ र एनआरटीको खेल आइतबार एन्फा मैदानमा हुने बताइएको छ । लिगको ११औं चरण पार गर्दा उपाधि दौड र रेलिगेसनको रौनकता चुलिएको छ । शीर्ष स्थानमा रहेको आर्मीको २६ अंक छ । दोस्रो स्थानमा रहेको मछिन्द्र क्लबको २५ र तेस्रो स्थानमा रहेको थ्रीस्टारको २० अंक छ । एक खेल कम खेलेको मनाङ १९ अंकसहित चौथो स्थानमा छ । चार अंकसहित अन्तिममा रहेको सरस्वती क्लब रेलिगेसनको दबाबमा छ । पाँच अंक बनाएको एपीएफ र आठ अंक बनाएको ब्रिगेड ब्वाइज पनि रेलिगेसनबाट ढुक्क बन्न सकेको छैन ।
फारवेष्ट पशुपति कपको उपाधि स्टार सिटीलाई,"धनगढी : पाँचौं हाईलेण्डर फारवेष्ट पशुपति कप फुटबल प्रतियोगिताको उपाधि स्टार सिटी युवा क्लवले जितेको छ । प्रतियोगिताको फाइनलमा सुदूरपश्चिम ११ लाई १० ले पराजित गर्दै स्टार सिटीले उपाधिमाथि कब्जा जमाएको हो । स्टार सिटीको उपाधिमा विक्रम सिंहले निर्णायक गोल गरे । उनले पहिलो हाफको ईन्जुरी समयको एक मिनेटमा गोल गरे । विदेशी खेलाडी ओरियलको पासमा विक्रमले सुन्दर गोल गरे । प्रतियोगिताको विजेता बनेको स्टार सिटीले पाँच लाख नगद सहित ट्रफी र मेडल पाएको छ भने उपविजेता बनेको सुदूरपश्चिम ११ ले २ लाख ५० हजारमा चित्त बुझाएको छ । पाँचौं संस्करणको विजेता बनेको स्टार सिटीले प्रतियोगिताका विभिन्न विधामा समेत कब्जा जमाएको छ । स्टार सिटीका कुवेर सिंह प्रतियोगिताको उत्कृष्ट खेलाडी बने । उनले नगद २५ हजार प्राप्त गरे । उत्कृष्ट प्रशिक्षक स्टार सिटीका कुमार शाही, उत्कृष्ट गोलरक्षक स्टार सिटीका प्रियम खड्का, उत्कृष्ट रक्षक स्टार सिटीका राकेश हमाल, सर्वाधिक गोलकर्ता स्टार सिटीका विक्रम सिंह भए । त्यस्तै उदयमान खेलाडी फारवेष्ट पशुपति युवा क्लबका रोशन विसी भए । उनीहरुले जनही उत्कृष्टलाई १५१५ हजार रुपैयाँ पुरस्कार पाएका छन् । विजयी खेलाडीहरुलाई एक समारोहका बीच नगद सिल्ड तथा पुरस्कार वितरण गरिएको छ । आयोजक फारवेष्ट पशुपति युवा क्लबका अध्यक्ष खेम रावतको अध्यक्षतामा भएको समापन समारोहका प्रमुख अतिथि धनगढी उपमहानगरपालिका मेयर नृप ओड थिए ।"
"घरेलु मैदानमा ओमानसँग नेपाल फेरि पराजित, निराश दर्शक","काठमाडौं : आईसीसी विश्व क्रिकेट लिग२ अन्तर्गत त्रिकोणात्मक शृंखलामा नेपाल ओमानसँग ८ विकेटले पराजित भएको छ। आइतबार त्रिवि क्रिकेट मैदानमा भएको ओमानसँगको दोस्रो खेलमा पनि नेपाल पराजित भएको हो। टस हारेर नेपालले पहिलो ब्याटिङको निम्तो पाएको नेपालले निर्धारित ५० ओभरमा ८ विकेट गुमाउँदै २४९ रन बनाएको थियो । २५० रनको लक्ष्य पाएको ओमानले ४७२ ओभरमै २ विकेट गुमाउँदै भेट्टायो। ओमानका लागि अकिव इलियासले शतक बनाए। उनले नटआउट १०८ रन जोडे। उनको यो एकदिवसीय अन्तर्राष्ट्रिय क्रिकेटमा पहिलो शतक हो। त्यस्तै कप्तान जिशन मक्सूदले नटआउट ६८ रन जोडे भने ओपनर खवार अलीले ४१ र जतिन्दर सिंहले २३ रन जोडे। नेपालका लागि कुशल मल्ल र सुशन भारीले ११ विकेट लिए। यसअघि नेपालका लागि कप्तान ज्ञानेन्द्र मल्लले सर्वाधिक ५६ रन बनाएका थिए। पारस खड्काले ३८, विनोद भण्डारीले ३५ तथा कुशल मल्लले २८ रन बनाएका थिए। त्यस्तै ओपनर सुवास खकुरेलले २२ एवम् आरिफ शेखले २८ तथा करण केसीले १० रन जोडे। ओमानका लागि अकिब इलियासले ४ र मोहम्मद नादिनले नेपालको ३ विकेट लिए। यसअघि ओमानसँगको पहिलो खेलमा नेपाल १८ रनले हारेको थियो। शनिबार भएको खेलमा भने नेपालले अमेरिकालाई ३५ रनले पराजित गरेको थियो । नेपालले अब मंगलबार अमेरिकासँग शृंखलाको अन्तिम खेल खेल्नेछ।"
सरस्वती र कुलबहादुर वर्षका उत्कृष्ट खेलाडी,काठमाडौं : एपीएफ क्लबकी सरस्वती चौधरी र नेपाल पुलिस क्लबका कुलबहादुर थापा वर्षका उत्कृष्ट खेलाडी बनेका छन् । गत वर्ष आयोजना भएका प्रतियोगितामा गरेको प्रदर्शनका आधारमा उनीहरू उत्कृष्ट बनेका हुन् । नेपाल भलिबल संघको आयोजनामा भएको एनभीए अवार्डमा महिलातर्फ पुलिसकी उषा भण्डारी र त्रिभुवन आर्मी क्लबका शरणसामरी क्षत्री उदीयमान खेलाडी घोषित भए । महिलातर्फ एपीएफका ज्ञानेन्द्र विष्ट र पुरुषमा पुलिसका सरोज श्रेष्ठ वर्षका उत्कृष्ट प्रशिक्षक घोषित भए । उत्कृष्ट खेलाडी तथा प्रशिक्षकले जनही २५ हजार रुपैयाँ पुरस्कार प्राप्त गरे । महिलातर्फ एपीएफ र पुरुषमा नेपाल पुलिस क्लब २०७५ को उत्कृष्ट टिम घोषित भए । शनिबार आयोजित तेस्रो एनभीए अवार्डमा उत्कृष्ट टिमलाई एक लाख रुपैयाँ प्रदान गरिएको थियो । यसैगरी भलिबलबाट सन्न्यास घोषणा गरेकी कोपिला उप्रेतीलाई संघले नगद ५० हजार रुपैयाँबाट सम्मान गर्यो । कोपिलाले २०६१ सालदेखि निरन्तर भलिबल खेल्दै आइरहेकी थिइन् । भलिबल खेलको विकासमा टेवा पुर्याएबापत न्यु डायमन्ड एकेडेमीका प्रशिक्षक कुमार राईलाई नगद २५ हजारसहित सम्मान गरिएको थियो । अवार्ड कार्यक्रमकै अवसरमा हालै बंगलादेशमा आयोजित एभीसी एसियन सेन्ट्रल जोन सिनियर महिला भलिबल च्याम्पियनसिपका स्वर्ण विजेता खेलाडीलाई जनही २५ हजार रुपैयाँ प्रदान गरिएको थियो ।
आईसीसी विश्वकप क्रिकेट लिग२ : ओमानसँग नेपालको दोस्रो हार,"काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलामा ओमानसँग नेपालले दोस्रो हार भोगेको छ। कीर्तिपुरस्थित अन्तर्राष्ट्रिय क्रिकेट मैदानमा आइतबार खेलिएको खेलमा ओमानले घरेलु टोली नेपाललाई आठ विकेटले पराजित गर्यो। गत बुधबार खेलिएको खेलमा पनि ओमानले नेपाललाई १८ रनले हराएको थियो। टस हारी पहिलो ब्याटिङको निम्तो पाएको नेपालले निर्धारित ५० ओभरमा आठ विकेट गुमाएर दुई सय ४९ रन बनायो। जवाफी ब्याटिङमा ओर्लिएको ओमानले ४७२ ओभरमै केवल दुई विकेट गुमाएर विजयलक्ष्य पूरा गर्यो। ओमानका लागि अकिब इलियसले शतकीय र कप्तान जिसन मक्सुदले अर्धशतकीय पाली खेले। टोलीका लागि अकिब इलियसले अविजित एक सय नौ रनको योगदान गरे। आक्रामक रूपमा प्रस्तुत भएका अकिब इलियसले एक सय आठ बलको सामना गरी एक छक्का र १२ चौका पनि हिर्काए। जिसन मक्सुदले अविजित ६८ रन बनाए। उनले ७९ बलको सामना गरी आठ चौका हिर्काए। टोलीको कुल स्कोर ८३ रन रहँदा दुई विकेट गुमाएको ओमानका लागि अकिब इलियस र जिसन मक्सुदले एक सय ६७ रनको साझेदारी गरे। त्यसअघि ओपनर ब्याट्सम्यान जितेन्दर सिंह २३ र खावर अली ४१ रन बनाउँदै आउट भएका थिए। खावर अलीले ५६ बलको सामना गरी ६ चौका तथा जितेन्दरले ४१ बलको सामना गरी तीन चौका हिर्काएका थिए। नेपाली टोलीका बलर सुसन भारी र कुशल मल्लले एकएक विकेट लिए। त्यसअघि पहिलो ब्याटिङ गरेको नेपालका लागि कप्तान ज्ञानेन्द्र मल्लले अर्धशतकीय पाली खेलेका थिए। ओपनरको भूमिकामा क्रिज सम्हाल्न आएका ज्ञानेन्द्रले ५६ रन बनाएका थिए। उनले ७६ बल खेल्दै एक छक्का र ६ चौका पनि प्रहार गरे। पूर्वकप्तान पारस खड्काले ३८ रन बनाए। ३४ बलको सामना गरेका पारसले पनि एक छक्का र ६ चौका हिर्काए। विकेटकिपर ब्याट्सम्यान विनोद भण्डारीले ४७ बलमा पाँच चौकाको मद्दतले ३५ रन जोडे भने आरिफ शेख र कुशल मल्लले २२८ रन बटुले। ओपनर सुभाष खकुरेलले २२ रन बनाए भने करण केसीले १० र सन्दीप लामिछानेले अविजित १० रन थपे। कमलसिंह ऐरी नौ रनमा अविजित रहे। ओमानका बलर अकिब इलियसले चार विकेट लिए। उनी म्यान अफ दी म्याच पनि घोषित भए। उनले १० ओभरमा केवल ३६ रन खर्चिए। मोहम्मद नदिमले पनि तीन विकेट हात पारे। आईसीसी विश्वकप क्रिकेट लिग२ हालसम्म नौ खेल खेलेको ओमान १४ अंकसहित तालिकाको पहिलो स्थानमा उक्लिएको छ। १० खेलबाट १२ अंक बटुलेको अमेरिका दोस्रो स्थानमा झरेको छ। यसैगरी आठ खेलबाट नौ अंक जोडेको स्कटल्यान्ड तेस्रो, सात खेलबाट आठ अंक हात पारेको नामिबिया चौथो, सात खेलबाट सात अंक बटुलेको संयुक्त अरब इमिरेट्स पाँचौं र तीन खेलबाट दुई अंक हात पारेको नेपाल छैटौं स्थानमा छन्। नेपालले शनिबार खेलिएको खेलमा अमेरिकालाई ३५ रनले हराएको थियो। हालसम्म खेलेको आठवटै खेलमा हार भोगेको पपुवा न्युगिनी तालिकाको सातौं स्थानमा छ। माघ २९ गतेसम्म चल्ने लिग२ त्रिकोणात्मक शृंखलामा सहभागी तीनवटै टोलीले चारचार खेल खेल्नेछन्। माघ २८ गते अमेरिका र ओमन तथा २९ गते नेपाल र अमेरिकाबीच प्रतिस्पर्धा हुनेछ। लिग२ शृंखला भनेको सन् २०२३ मा आयोजना हुने एकदिवसीय विश्वकपको छनोट चरणमा पुग्ने बाटो पनि हो। प्रतियोगिताको समाप्तिपछि शीर्ष तीन टोली सीधै विश्वकप छनोट चरणमा पुग्नेछन्।"
"ओमानले टस जित्यो, नेपाललाई ब्याटिङको निम्ता",काठमाडौं आईसीसी विश्वकप क्रिकेट लिग२ अन्तर्गत त्रिकोणात्मक शृंखलामा नेपाल अहिले ओमानसँग भिड्दै छ। शृंखलाको तेस्रो खेलमा नेपाल ओमानसँग प्रतिस्पर्धा गर्न लागेको हो । त्रिवि क्रिकेट मैदान कीर्तिपुरमा हुने खेलमा ओमानले टस जिते र नेपाललाई ब्याटिङको निम्ता दिएको छ । पहिलो खेलमा नेपाल ओमानसँग १८ रनले हारेको थियो । शनिबार भएको दोस्रो खेलमा भने नेपालले अमेरिकालाई ३५ रनले पराजित गरेको थियो ।
नेपालले दियो ओमानलाई २५० रनको लक्ष्य,"काठमाडौं : आईसीसी विश्वकप क्रिकेट लिग२ अन्तर्गत त्रिकोणात्मक शृंखलामा नेपाल अहिले ओमानसँग भिड्दै छ। पहिले व्याटिङ गरेको नेपालले ओमानलाई जितका लागि २५० रनको लक्ष्य दिएको छ । त्रिवि क्रिकेट मैदान कीर्तिपुरमा जारी खेलमा ओमानले टस जितेर नेपाललाई ब्याटिङको निम्ता दिएको छ। ५० ओभरमा नेपालले ८ विकेट गुमाएर २४९ रन बनाएको छ । नेपालका लागि कप्तान ज्ञानेन्द्र मल्लले सर्वाधिक ५६ रन बनाए । पारस खड्काले ३८, विनोद भण्डारीले ३५, कुशल मल्ल २८, ओपनर सुवास खकुरेलले २२, आरिफ शेखले २८, करण केसीले १०, सन्दीप लामिछानेले १०, कमलसिंह ऐरीले ९ रन बनाए उपकप्तान दिपेन्द्रसिंह ऐरी शुन्य रन मै आउट भए । ओमानका लागि अकिब इलियासले ४ र मोहमद नादिनले नेपालको ३ विकेट लिए। पहिलो खेलमा नेपाल ओमानसँग १८ रनले हारेको थियो । शनिबार भएको दोस्रो खेलमा भने नेपालले अमेरिकालाई ३५ रनले पराजित गरेको थियो ।"

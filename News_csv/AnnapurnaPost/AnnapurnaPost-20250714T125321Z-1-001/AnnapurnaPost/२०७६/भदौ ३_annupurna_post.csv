शीर्षक,विवरण
सत्ता पुजारीको बढ्दो क्रियाशीलता,"यस्ता प्रवृत्तिलाई पाखा लगाउने साहस युवा नेतृत्वले देखाएनन् भने उनीहरूले आफ्नो धर्म निर्वाह गर्न चुकेको ठहरिनेछ परम्परागत धर्म मासिएपछि मुलुक गतिहीन हुनु स्वाभाविक हो। धर्म भनेको पूजापाठ, तीर्थयात्रा मात्र होइन। गर्नुपर्ने, गर्न हुने कर्म गर्नु, नगर्नुपर्ने र गर्नै नहुने कर्म नगर्नु धर्मको सार हो। सत्कर्म गर्न धर्मले भित्रैेदेखि प्रेरित गर्छ। सत्कर्मका प्रेरकले आफू पनि सत्मार्गमा हिँड्दै अर्कालाई पनि त्यस्तो बाटो पक्रन प्रेरित गर्छन्। सत्मार्गमा नहिँड्ने अर्थात् धर्म नमान्ने र आफ्नो बुवाआमाले मानिआएको धर्मको सारलाई अनुसरण नगर्ने मानिसलाई अधम भन्ने गरिन्छ। कतिपय व्यक्ति बाहिरी आवरणमा मानिसको श्रेणीमा परे पनि तिनको भित्री पाटोमा मानवताको लेससम्म पनि पाइँदैन। मानिसभित्र धर्म छैन भने त्यसले कसरी मातृभूमिको रक्षासहित जनसेवा गर्न सक्छ ? मानिसले मानिस भएर बाँच्नु आवश्यक छ। वास्तविक लोकतन्त्रमा त्यस्ता व्यक्ति र राजनीतिक दलका हातमा सत्ता नेतृत्व पुग्ने संस्कारयुक्त राजनीतिको प्रारम्भ भएपछि मात्र प्रत्येक नागरिकको हक सुरक्षित हुन सक्छ। मानव धर्मको रक्षा हुन सक्छ। भौतिकतालाई साधन बनाएर सत्ता भोगको आकांक्षासहित राजनीति गर्ने व्यक्तिले देश र देशवासीलाई होइन, आफैंलाई पनि बचाउन सक्दैन। हामी यस्तै अवस्थाबाट गुज्रिरहेका छौं यतिबेला। सत्ताधारी दलका नेतासमेत मुलुकको अवस्थाप्रति दुःखी छन्। सत्ताधारी दलनिकट बुद्धिजीवीले समेत सरकारका पक्षमा खुलेर लेख्नेबोल्ने साहस गर्न सकेका छैनन्। करार र शपथ : सरकारको अलोकप्रियताका कारण शान्तिसुरक्षाको स्थिति जटिल बन्ने चिन्ता सुरु भएको छ। अन्तरिमकालमा भन्दा पनि मुलुकमा भ्रष्टाचार बढ्दो छ। प्रधानमन्त्री रातको दुई बजेसम्म काम गर्छन् रे। कर्मचारीलाई दिनहुँ शपथ खुवाउनुपर्ने आदेश दिइएको छ। मन्त्रीहरूले प्रधानमन्त्रीसँग र सचिवहरूले मन्त्रीहरूसँग कामका लागि करार गर्ने लहर नै चलेको छ। कहिले यो लहर कार्यालय सहयोगीसम्म पुगेर टुंगिने हो पत्तो छैन। प्रधानमन्त्रीले अनलाइन प्रणालीबाट सबै मन्त्रीका कामको सुपरिवेक्षण गर्ने भनिएको धेरै भयो, त्यसको परिणाम के आयो ? प्रधानमन्त्रीले सूक्ष्म निगरानी गर्न भनी स्थापना गरिएको महँगो डार्करुमको सदुुपयोग कति भयो ? अनि त्यसबाट परिणाम कस्तो आयो ? प्रधानमन्त्री र निजका सहयोगी मन्त्रीहरूबीच र संविधानबमोजिम सर्वोच्च कार्यकारी प्रमुख प्रधानमन्त्रीको औजारका रूपमा रहेका कर्मचारीका बीच भएगराइएको करार भनेको त्यो कस्तो करार हो ? करार भनेको दुई भिन्न पक्षबीच कुनै काम सम्पन्न गर्न वा नगर्न कानुनी रूपमा बाध्यकारी हुने सम्झौता पत्र हो। मन्त्रीहरू प्रधानमन्त्रीको सिफारिसअनुसार नियुक्त हुने पद हो र प्रधानमन्त्रीको इच्छाबमोजिम मन्त्री फेरबदल हुन सक्ने भएकाले मन्त्रीहरू प्रधानमन्त्रीका सहयोगी एवं सल्लाहकारसम्म हुन्। अर्थात् मन्त्रीहरू प्रधानमन्त्रीका हातखुट्टा हुन्। प्रधानमन्त्रीमा निःसृत अधिकार अन्य मन्त्रीलाई निजको इच्छाबमोजिम बाँडिएको हुन्छ। त्यसैले मन्त्री स्वयंको आफ्नै स्वतन्त्र अस्तित्व हुँदैन। मन्त्रीहरू प्रधानमन्त्रीप्रति व्यक्तिगत रूपमा जिम्मवार हुने संवैधानिक व्यवस्था भएकै कारणबाट पनि मन्त्रीहरू प्रधानमन्त्रीबाट भिन्न होइनन्। हुन सक्दैनन्। मन्त्रीहरू गैरजिम्मेवार भए त्यसको जवाफदेहिता प्रधानमन्त्रीमा हुन्छ। प्रधानमन्त्रीको बलबुतामा नियुक्त हुने पद हो मन्त्री। प्रधानमन्त्रीले आफ्नो अधिकार क्षेत्रभित्र रहेर कसैलाई बनाइदिएमा पूर्ति हुनेसम्मको पद हो। नियुक्ति हुनुअघि नै प्रधानमन्त्री र भावी मन्त्रीका बीच अघोषित रूपमा राजनीतिक समझदारी भएपछि मात्र प्रधानमन्त्रीको विश्वास पात्र व्यक्तिलाई मन्त्रीमा नियुक्त गरिन्छ। प्रधानमन्त्रीले मन्त्रीहरूसँग कामका लागि करार गर्नु भनेको आफूले आफैंसँग करार गर्नु भनेजस्तै हो। आफैंसित आफैंले करार गर्नु हास्यास्पद हो। गाईजात्राको पूर्वसन्ध्यामा भएको यस्तो करार घरको मूलीले आफूमा आश्रित एकाघरका सदस्यलाई कुनै कुरो गर्न बाध्य पारिएको कागजी सम्झौताभन्दा पनि रमाइलो प्रहसन हो। राजनीतिक विषयमा दौडाइएको कागजी घोडाले केही पनि उपलब्धि हुँदैन भन्ने नेकपाका सदावहार शीर्षस्थ नेताहरूलाई भन्दा अरू कसलाई बढी अनुभव होला र ? कर्मचारीको शपथ, उल्लिखित करारलगायतका सरकारी कामका शृंखलाले प्रधानमन्त्री गहिरिएर सूक्ष्म ढंगले आफ्नो जिम्मेवारी निर्वाह गर्न असमर्थ भएको आभास हुन्छ। कार्यालयमा उपस्थित हुँदा, भाषण गर्दा तथा कुनै बैठकमा बस्दा उनलाई चिटिक्क पारेर प्रस्तुत गराइए पनि आन्तरिक एवं मानसिक रूपमा प्रधानमन्त्री कमजोर भएको प्रतीत हुन्छ। गाडीबाट बाहिर निस्कँदा सहयोगीको बलियो साथ चाहिन्छ। अबका दिनमा अध्यात्मसँग घुलन भएको राजनीतिको मात्र भविष्य छ। त्यस्तो परम्पराले मुलुकको राजनीति विस्तारै चरित्रवान् नेतृत्वको हातमा पर्ने सम्भावना रहन्छ। थकित र गलित भएको परिणाम नै हो सिंगापुर भ्रमणको आराम। प्रधानमन्त्री १० दिनसम्म सिंगापुर बसे। त्यहाँ रहँदा दिनचर्या के थियो ? को कससँग कहिले कहिले भेट्घाट र सम्पर्कमा रहे ? त्यहाँ भएको खर्चको स्रोत के हो र विदेशी विनिमयको जोहो कसले, कसरी र कुन कानुनको अधीनमा रहेर गरिदियो ? निर्वाचनको समयमा जनतालाई सबै नेताले जनार्दन मान्थे। नेताहरूले साँच्चिकै जनतालाई जनार्दन मानेकै हुन् भने यस्ता आधारभूत सूचनाको जानकारीमा किन पारदर्शी हुन सक्दैनन् ? यो विषय प्रधानमन्त्रीमा मात्र सीमित नभई राज्यको शक्ति खेलाउने सत्ताधारी वा प्रतिपक्षी दलका कुनै पनि नेताप्रति आकर्षित हुने विषय हो। सुशासन अभावमा मुलुक थिलथिलो हुँदै गएको छ। त्यसलाई उकास्न मुलुकले शारीरिक मात्र होइन, मानसिक रूपमा समेत सिर्जनशील एवं आफैंमा इमानदार नेतृत्व खोजिरहेको छ। मिर्गौला प्रत्यारोपण गरेका प्रधानमन्त्रीले रातमा उमेरअनुसारको निद्रा सुत्नैपर्छ। भनिन्छ प्रधानमन्त्री रातको दुई बजेसम्म पनि कामै गरेर बस्छन्। स्वाभाविक स्वास्थ्य अवस्था नभएका प्रधानमन्त्रीले निद्रा मारेर काम गर्नु हुँदै हुँदैन। अनिद्राका कारण मन स्थिर नभएको अवस्थामा प्रधानमन्त्री ओलीले शान्त मुद्रामा रहेर काम गर्छन् भन्ने पत्याउन कति सम्भव हुन्छ ? प्रधानमन्त्रीजस्तो सर्वोच्च पदमा आसीन व्यक्तिले आफू स्वयंले काम गर्नेभन्दा पनि आफ्नो सरकारको घोषित नीतिअनुसार संविधान र कानुनले चिनेका पदाधिकारीबाट काम गराउने पक्ष महत्त्वपूर्ण हो। नीति निर्माण, सुपरिवेक्षण, अनुगमनपछि कानुनसम्मत निर्देशन दिने र त्यस्ता निर्देशन वा आदेशको कार्यान्वयन भएनभएको बारे कडाइका साथ सूक्ष्म निगरानी गर्ने काममा केन्द्रित भएर प्रधानमन्त्रीले आफ्नो कार्यसम्पादन गर्ने हो। आफ्नो सरकारका अंगका रूपमा विद्यमान पदाधिकारी वा कर्मचारीलाई कुनै कामको ठेक्का दिए झैं गरी नित्य शपथ गराउने वा करार गर्नेगराउने प्रक्रिया नै प्रधानमन्त्रीको शैली नै गलत भयो। कुनै पनि व्यक्तिको हातखुट्टा आवश्यकताअनुसार स्वतः परिचालित हुने शरीरका अंग हुन् भनेजस्तै सरकारी अंगको परिचालन पनि प्रधानमन्त्रीको इच्छाबमोजिम आफैंमा परिचालित हुनुपर्ने संयन्त्र हुन्। सरकारको कामको समीक्षा आफैंले गरी कमीकमजोरी भेटिएमा त्यसमा सुधार गर्नुपर्ने काम प्रधानमन्त्रीको हो। उनले अहिलेसम्म त्यसो गर्न चाहेको पाइएन। आफूले बाटो बिराएको कुरालाई सहज रूपमा स्वीकार गरी सही बाटो पहिल्याएर सरकारका क्रियाकलापबाट आजित जनतामा उत्साह जगाउने कामतर्फ लाग्नुपर्ने हो। नेपाल कम्युनिस्ट पार्टीको एउटा अध्यक्षसमेत भएकाले प्रधानमन्त्री कम्युनिस्ट पार्टीमा आफ्ना तर्फबाट भएको गल्तीका लागि आत्मालोचना गर्ने चलन पनि छ। तर उनले कम्तीमा पनि गुठी विधेयकका सम्बन्धमा गरेको गल्तीका लागि काठमाडौंलगायतका संस्कृतिपे्रमी जनतासँग क्षमायाचनासमेत गर्नुपर्ने थियो। आफूबाट अज्ञानतावश गल्ती भएको भए गल्तीका लागि क्षमायाचना गरेर जनताको विश्वास पुनः जित्न सकिन्छ भन्ने बाटो पक्रनुपर्नेमा किन जनताको मन जित्ने दिशातर्फ अग्रसर हुन सकेनन् प्रधानमन्त्री ? प्रधानमन्त्रीलाई मन्त्रीले गरेका कामको जानकारी हुँदैन। मलाई थाहै नदिई काम गरिएछ, मलाई झुक्याइएछ भन्नेजस्ता कुरा धेरैपटक भनेका छन्। उनको आदेशको परिपालना प्रायः कसैले पनि गर्दैनन्। सरकारले निर्धारण गरिदिएको पोसाक कर्मचारीले लगाउने क्रम घट्दो छ। म पनि भ्रष्टाचार गर्दिनँ, अरूलाई पनि गर्न दिन्न भन्ने उद्घोष हावामा उडेको बेलुनजस्तै भइरहेको छ। अख्तियारजस्तो सीमित आकारको तर स्वतन्त्र संवैधानिक निकायले दिनहुँजसो कार्यपालिकामा हुने गरेको भ्रष्टाचारको आरोपमा कर्मचारीलाई पक्रिरहेको र दैनिक भ्रष्टाचारका आरोपीविरुद्ध अदालतमा मुद्दा दायर भइरहेको खबरसमेतले मुलुकको प्रशासनतन्त्रमा भ्रष्टाचारको मात्रा बढिरहेको स्पष्ट छ। यसबाट समेत के पुष्टि हुन्छ भने प्रधानमन्त्रीको आदेश, निर्देश, प्रतिबद्धता, कटिबद्धता, घोषणा, भाषण अदिलाई सामान्यतः कसैले पनि वास्ता गरेको छैन। यस्तो जटिल समस्या ढाकछोप गर्न उनका निकटस्थको मत र सल्लाहमा सरकारबाट कर्मचारीलाई सधैं शपथ ग्रहण गराउने, मन्त्रीलगायतसँग करार गराउने जस्ता सुन्दै हाँसो उठ्ने अभियानको थालनी गर्न लगाइएको हो कि भनेजस्तो प्रतीत हुन थालेको छ। प्रधानमन्त्रीजस्तो सर्वोच्च पदमा आसीन अनुभवी राजनीतिज्ञले यस्ता उडन्ते कार्यक्रम सञ्चालन गर्न कसरी अनुमति दिए ? यसमा के बुझेर आफैं सहभागी भए ? प्रधानमन्त्रीले यस्तो कार्यक्रम लागू गर्नुअगाडि भएको छलफलमा कति सक्रियताका साथ सहभागी भएर अन्त्यमा सहमति जनाए ? उनले दिल दिमाग स्वच्छ, स्वस्थ भएको भए मुलुकको एउटा टाठो प्रधानमन्त्रीले यस्तो प्रस्ताव गर्ने जोसुकैलाई पनि फेरि आफूकहाँ आउँदा यस्तो हल्का प्रस्ताव लिएर नआउनू भनी सचेत गराउने अवस्था हुन सक्थ्यो। त्यसैले उनमा हुने गरेको अनिद्राको समस्याका कारण उब्जिएको एकाग्रतामा आएको ह्रासका कारण यस्ता फाल्तु कार्यक्रम लागू गरेको दृश्य नेपाली जनताले टेलिभिजनअगाडि बसेर हेर्नु परिरहेको छ। यस्ता सरकारी क्रियाकलापबाट मुलुकले पाउने भनेको अन्त्यमा शून्य मात्र हो अरू केही होइन, हुन पनि सक्दैन। यो त मौकाको फाइदा उठाउने काममा सत्ता सन्निकट स्वार्थी तत्व सरकारमाथि हावी हुँदै गएको संकेत हो। बलियो सरकार अस्वस्थ प्रधानमन्त्री : अन्तरिम संविधानअन्तर्गत पहिलोपटक प्रधानमन्त्री हुँदाको अवस्थाका खड्गप्रसाद ओली र संविधानसभाबाट आएको संविधानअन्तर्गत दुईतिहाइको बहुमतका साथ नियुक्त शक्तिशाली प्रधानमन्त्री ओलीका बीच कार्यशैलीका हिसाबले ठूलो अन्तर छ। संविधानतः शक्तिशाली हुनु र कार्यशैलीगत हिसाबले अति नै कमजोर देखिँदै जानुको पछाडि उनमा विद्यमान कमजोर स्वास्थ्यस्थिति नै हो। दुनो सोझ्याउनेको बढ्दो सक्रियता : मुलुकमा नयाँ गणतान्त्रिक संविधान आएकाले मुलुक अब त उँभो लाग्ला भन्ने युवा आशाको त्यान्द्रो पनि चुँडिने अवस्थामा पुगिसकेको छ। त्यसैले मुलुकको बिग्रँदो अवस्थाका कारण युवा तीव्र गतिका साथ विदेश पलायनको उद्देश्य लिएर अध्ययनमा जुटेका छन्। युवालक्षित कार्यक्रमको सख्त अभावका कारण आफ्नो भविष्य आफ्नै देशमा नदेखेर विदेश पलायनको रोगले मुलुक थप त्रस्त बन्दै छ। सत्ताको सेरोफेरोमा रहेकाहरू मौकामा आफ्नो दुनो सोझ्याउन सक्रिय भएका छन् भन्ने अनुभूति सबैलाई भइरहेको छ। प्रधानमन्त्रीले कार्यशैली परिवर्तन गर्दै छन् भन्ने प्रायोजित समाचार सञ्चारमाध्यममार्फत प्रवाहित गरेर वास्तविकताको ढाकछोप गर्न ती सत्ताका पूजारी क्रियाशील छन् भन्ने सुनिन थालेको छ। तसर्थ यस्ता प्रवृत्तिलाई पाखा लगाउने साहस युवा नेतृत्वले अब पनि नगर्ने हो भने नेपालप्रति युवा वर्गसमेतले आफ्नो धर्म निर्वाह गर्न चुकेको निष्कर्ष निस्कनेछ। अबका दिनमा अध्यात्मसँग घुलन भएको राजनीतिको मात्र भविष्य छ। त्यस्तो परम्पराले मुलुकको राजनीति विस्तारै चरित्रवान् नेतृत्वको हातमा पर्ने सम्भावना रहन्छ।"
नेतृत्वमा अपनत्व अभाव,"स्कुल पढ्दा अध्ययन गरेकी थिएँ व्यक्तिव्यक्ति मिलेर समाज बन्छ। त्यस्तै हुँदो हो भने विश्व समाज किन फरकफरक भए ? आखिर संसारभरिका समाज एउटै मानव प्रजातिद्वारा निर्मित हुँदा समाजका संरचना पनि उस्तैउस्तै हुनुपर्ने होइन र। ती समाजमा फरकफरक समयमा फरक किसिमका राजनीतिक, आर्थिक अनि सामाजिक परिवर्तन कसरी हुन्छ ? अथवा विभिन्न सामाजिक रूपान्तरणका लागि आन्दोलन फरकफरक समयमा किन सुरु हुन्छ ? यी प्रश्नको गहिराइमा पुग्न चाहिन्छ समाजशास्त्रीय दृष्टिकोण। विश्व परिवेशदेखि लिएर स्थानीय स्तरमा भएका परिवर्तन, तिनका कारण, प्रभाव र आवश्यक परिमार्जनका लागि ज्ञान उत्पादन गर्न चाहिन्छ समाजशास्त्रीय दृष्टिकोण। नेपालमा देखिएको भ्रष्टाचार, अराजकता र गरिबी समस्याका जडा हुन् कि प्रभाव ? समस्याको सही पहिचान हुनु भनेको व्यवस्थापनको आधा काम हुनु हो। त्यसैले समस्याको सही विश्लेषण र उचित व्यवस्थापनले दीर्घकालीन समाधान खोज्न समाजशास्त्रीय दृष्टिकोण आवश्यक पर्छ। समस्याको दीर्घकालीन समाधानका लागि तिनका कारण अर्थात् जराको पहिचान महŒवपूर्ण हुन्छ। अन्यथा रूखको हाँगा जति काटे पनि पुनः पलाए झैं समस्याको पुनरावृति भइराख्छ। यतिखेरका समस्या, तिनका कारण र समाधानबारे समाजशास्त्रीय दृष्टिकोणले विश्लेषण गर्दा विद्यमान समस्या (सामाजिक सद्भाव खल्बलिएको, युवा रुमल्लिएको, सरकार अल्मलिएको र नीतिभन्दा नियतवश महिला पछाडि पारिएको देखिन्छ। असमानता र असुरक्षाको अनुभूति (राज्यका साधन) स्रोत, अवसर र उपलब्धिमा समाजको एक ठूलो वर्ग विगत लामो समयदेखि उपेक्षित रहँदै आएकाले तिनमा असमानताको अनुभूति भएको छ। विश्व आधुनिकीकरणसँगै भएको चेतनाको स्तरमा परिवर्तन र आफ्ना हक अधिकारप्रति सचेत ती समूह राज्यबाट गरिएको विभेदले असमानता र असुरक्षाको अनुभूति गर्दै छन्। एकचोटि बढेको चेतनाको स्तर घट्दैन बरु समयमै त्यसलाई उचित समाधान गर्न सकिएन भने नकारात्मक असर देखिन थाल्छ, जसलाई सम्बोधन नगरी त्यत्तिकै थाँती राख्दा आपसमा ठोक्किने र विश्वासको संकट बढेको अवस्था छ। नागरिकनागरिकबीच, समुदायसमुदायबीच, नागरिकनेताबीच, नेतानेताबीच तथा समष्टिगत रूपमा भन्दा सर्वसाधारण नागरिक र राज्यबीच अपनत्व घट्दै गइरहेको छ। यसले गर्दा आपसमा विश्वासको संकट बढ्दै छ। समग्रमा यसले सामाजिक सद्भाव खल्बलाएको छ। यो कुनै पनि हालतमा कसैको पनि हितमा हुँदैन। राजनीतिक वा आर्थिक समस्या त एक दिन समाधान होला तर सामाजिक सद्भाव खल्बलिनबाट रोकिएन भने यसले भुंग्रो आगोसरह समाजलाई जर्जरतिर लान्छ। अदूरदर्शी नेतृत्वले देशका युवा जमात रुमल्लिएका छन्। देशको मुहार फेर्न सक्ने शक्ति भएका युवा आफ्ना श्रम विदेशमा बेच्न बाध्य छन् भने देशभित्र रहेका युवा शक्तिलाई पनि सकारात्मक परिवर्तनका लागि प्रयोग गर्न नसकिँदा तिनका पाइला अनिश्चिततातर्फ बढ्दै छ। राज्यले युवाका क्षमता अभिवृद्धि केन्द्रित गतिलो नीति निर्माण र कार्यक्रम सञ्चालन गर्न नसक्दा आउँदा दिनहरूमा सीपविहीन, बेरोजगार र नकारात्मकताले भरिएको युवा हात देश विकासमा कसरी सहयोग गर्ला ? विश्लेषण जरुरी छ। व्यक्तिगत र पार्टीगत स्वार्थबाट माथि उठ्न नसकेर सरकार समीकरण मिलाउनमा यति व्यस्त छन् सर्वसाधारण नागरिकका अवस्था र समस्याले तिनलाई छुन छोडिसक्यो। सत्ताका लागि मात्रै केन्द्रित राजनीतिले संविधानसम्मत कार्य र व्यवहार नगरिदिँदा विधिको शासनको ठाउँमा अराजकता र दण्डहीनताको व्यापकता छ। तिनै दलहरूले बनाएका सरकार राजनीति र अपराधबीचको फरक बुझी न्यायको सर्वोच्चताको अनुभूति आमनागरिकलाई दिन सकेको छैन। सही व्यक्तिलाई सही स्थान दिन नसक्दा पालो मिलाउनमै अल्मलिएको सरकार देशलाई समृद्धिको बाटोमा होइन, अन्धकार भविष्यतिर धकेल्दै छ। यसर्थ यसका लागि यसरी समाधानका उपाय पनि खोजिनुपर्छ १ राष्ट्रपतिबाट सरकारी निकायका कर्मचारीहरू तथा सञ्चारकर्मीका नाममा बेलाबखत सम्बोधन गरी तिनलाई थप प्रोत्साहित र जिम्मेवार बनाउन सकिन्छ। यसले गर्दा तिनका कार्य र व्यवहारले समाजका सर्वसाधारण तथा उपेक्षित वर्गलाई समेट्दै सम्मान र अपनत्वसहित समानताको अनुभूति गराउन मद्दत गरोस्। २ नेपालको संविधान २०७२ ले दिएको उपलब्धि संस्थागत गर्दै त्यसअनुरूप राज्यका अंगहरूद्वारा समावेशी संरचना आत्मसात गरेनगरेको निगरानी राज्यको चौथो अंग सञ्चार तथा बुद्धिजीवी वर्गले पनि गर्नुपर्छ। यसका लागि राज्यले तिनलाई अपनत्वसहितको जवाफदेहिताको अनुभूति गराउन सक्नुपर्छ र राष्ट्रपतिले राजनीतिक दलहरूलाई संविधानअनुरूप कार्य र व्यवहार गर्न सचेत गराउनु महŒवपूर्ण हुन्छ। आफ्ना हक अधिकार खोसिएका, उपेक्षित महसुस गरेका महिला, जनजाति, मधेसी सबैलाई सुरक्षित र अपनत्वको अनुभूति गराउन सकिन्छ। ३ वर्षौंका अनुभव बटुलेका राज्यका रिटायर्ड पेन्सन खाने कर्मचारीका अनुभव र विषयगत दक्षताका आधारमा निगरानीकर्ताका रूपमा प्रयोग गरी समाजमा विधिको शासन भएको अनुभूति सबैमा गराउन र विद्यमान अराजकता र दण्डहीनता कम गर्न सकिन्छ। ४ आफ्नो देशलाई कुन बेला सेवा गर्न पाउँला भनी पर्खेर बसेका देशप्रेमी विद्वत् वर्गको विषयगत विद्वतालाई समाजमा विद्यमान समस्याको कारण, असर र परिणामका साथै समाधान र उपलब्धिका पाटाहरू विश्लेषण गराई प्रयोग गर्न सकिन्छ। ५ महिला सशक्तीकरणका कार्यक्रम गरिँदा क्षमता अभिवृद्धिमा आर्थिक पाटो पनि जोडिनुपर्छ अनि मात्रै उपलब्धि दीर्घकालीन र परिणाममुखी बनाउन सकिन्छ। चुनावमा पदीय होइन, क्षेत्रीय आरक्षण गर्न जरुरी छ। यसले जुनसुकै राजनीतिक दलको जित भए पनि जित्ने महिला नै हुन् सक्छन् अनि महिलालाई आवश्यक क्षमता, ज्ञान र सीप निखार्न र क्षमता अभिवृद्धि गर्न तालिम दिई सशक्तीकरण गर्न सकिन्छ।"
"सीडीओ साब, महिलाले रम्न नपाउने ?","कास्की जिल्ला प्रशासनले तीजलाई लिएर निकालेको सूचनाका कारण त्यहाँका महिला तर्सिएका छन्। साउन ९ गते जारी सूचनामा खर्चिला कार्यक्रम गरे कारबाही हुने कडा चेतावनी दिइएको छ। तीजभन्दा हप्तौं अगाडिदेखि विभिन्न संघसंस्थाका नाममा होटेल तथा पार्टी प्यालेसहरूमा दर खाने र भेटघाट कार्यक्रम राख्ने गरेको केही वर्षयता देख्ने गरिएको छ। यस वर्ष पनि तीज आउनुभन्दा एक महिना अगाडिदेखि नै दर खाने र भेटघाट कार्यक्रमका नाममा प्रचारप्रसार, टिकट बुकिङ र अग्रिम होटेल तथा पार्टी प्यालेस बुकिङ हुन थालेको सूचना यस कार्यालयलाई प्राप्त हुन आएको छ, त्यसमा भनिएको छ, समाजमा बढ्दो तडकभडक न्यून गर्न, ध्वनि प्रदूषण हुन नदिन, फजुल खर्च कटौती गर्न तथा मौलिक परम्परा जगेर्ना गर्न समाजको सहनशीलतालाई समेत ख्याल गरी मौलिक परम्पराअनुसार हरितालिका तीज मनाउन अनुरोध छ। सूचनामा थप चेतावनी दिइएको छ, यस सूचनाको बर्खिलाप हुने गरी भएगरेका कार्यक्रमहरूको यस कार्यालयसमेतबाट सूक्ष्मरूपमा निगरानी राखी कानुनअनुसार कारबाही गरिने व्यहोरासमेत सम्बन्धित सबैको जानकारीका लागि अनुरोध छ। यस्तै सूचना काभ्रे प्रशासनले पनि निकालेको छ। प्रमुख जिल्ला अधिकारी उदयबहादुर रानामगरले हस्ताक्षर गरेको सूचनाको भाषा र भाका कास्कीको जस्तोजस्तै छ। फरक त्यसमा सूक्ष्म निगरानी र कानुनी कारबाही को धम्की दिइएको छैन। महिला समुदायलाई होच्याउने अशिष्ट भाषा भने छ। त्यसको एउटा अंश यस्तो छ, तीज पर्व मनाउने नाममा विभिन्न होटेल, पार्टी प्यालेसहरूमा दर खाने तथा भेटघाट कार्यक्रम गरी गरगहना प्रदर्शन गर्ने, फजुल खर्च गर्ने तथा विभिन्न सांगीतिक कार्यक्रम गरी ध्वनि प्रदूषण गराउनेजस्ता असामाजिक क्रियाकलाप गरी। प्रमुख जिल्ला अधिकारीज्यूहरू, कुन कानुनले तीजमा फजुल खर्च गर्न रोकेको छ ? रोकेकै छ भने महिलाको विशिष्ट चाड तीजलाई मात्र किन रोक्यो ? पुरुष समुदायको बाहुल्य जुट्ने, हरेक साँझ मादक पदार्थको खोलो बग्ने अनि ३ सय ६५ दिनै चल्ने थलोहरूमा हुने खर्च के जायज हुन् ? कानुनले तिनलाई त रोकेको छैन, तीजलाई कसरी रोक्छ ? कुन कानुनको कुन दफा प्रयोग गरेर तपाईंले यो सूचना निकाल्नुभयो ? पञ्चायतकालीन अराष्ट्रिय तत्व जस्तै कसरी यो असामाजिक क्रियाकलाप भयो ? के हाम्रा हजुरआमाठूलीआमा, आमाकाकीफुपू, दिदीबहिनी, छोरीभतिजीहरूले पार्टी प्यालेस र होटेलमा कार्यक्रम गर्नै नहुने ? एक दिन नाच्नै नहुने ? त्यहाँको परिकार चाख्नै नहुने ? उनीहरूले चाहिँ घरकै दर मात्रै खाइरहनुपर्ने ? घरमै गुम्सिएर बसिदिनुपर्ने ? कर तिरेर कमाएको पैसाले किनेका गरगहना एकादुई दिन लगाएर बाहिर निस्कनै नहुने ? तीजले कसरी ध्वनि प्रदूषण गर्छ ? वर्षभरि अन्य कारणले हुने हल्लाले उत्पादन गर्ने ध्वनि प्रदूषणभन्दा के यो साँच्चै प्रतिबन्धै लगाउनुपर्ने खतरनाक हो ? अरू कुनकुन ध्वनि प्रदूषणयुक्त कार्यक्रमलाई जिल्ला प्रशासनहरूले रोकेका छन् ? नेपालको संविधानले मौलिक हकअन्तर्गत विशिष्ट वैयक्तिक स्वतन्त्रता प्रदान गरेको छ। धारा १६ मा सम्मानपूर्वक बाँच्न पाउने हक छ। धारा १७ मा स्वतन्त्रताको हक। त्यसमा शान्तिपूर्वक भेला हुने हक पनि छ। त्यस्तै धारा ३२ मा भाषा तथा संस्कृतिको हक प्रत्याभूत गरिएको छ। त्यसको (२) नम्बरमा भनिएको छ, प्रत्येक व्यक्ति र समुदायलाई आफ्नो समुदायको सांस्कृतिक जीवनमा सहभागी हुन पाउने हक हुनेछ। यसको अर्थ कसैलाई दक्खल नपुर्याई हरेकले सम्मानपूर्वक बाँच्न पाउनुपर्छ। शान्तिपूर्वक भेला भएर आफ्नो समुदायको सांस्कृतिक जीवनमा सहभागी हुन पाउनु संविधानप्रदत्त अधिकार हो। सीडीओ साबको आदेशले यो कुण्ठित हुन पाउँदैन। सक्दैन पनि। संविधानभन्दा माथि गएर नागरिकलाई संकुचन गर्ने अधिकार सरकारका कुनै निकायलाई छैन। मानौं कुनै जिल्लामा तीजका कट्टर विरोधी सीडीओ रहेछन् भने व्रत बस्नेलाई खानेकुरा कोच्याइदिन्छु भन्न पाउँछन् ? पक्कै पाउँदैनन्। स्वतन्त्रताको अधिकतम उपयोग गर्न हरेकलाई छुट छ। स्वयं महिला समुदायमा तीजप्रति तीन किसिमका अवधारणा छन् १ परम्परागत ढंगले मनाउने २ आधुनकि ढाँचाले तामझामसहित मनाउने ३ नमनाउने। तीनैथरी सोच राख्नेको सम्मान गर्नुपर्छ। विचार कसैको बदल्न सकिँदैन। माने पनि, नमाने पनि वा जसरी माने पनि तीजले कसैलाई कुनै चोटपटक पुर्याउँदैन। हुने हो खर्च। कसैलाई रहर छ भने किन रोक्ने ? हुनेका लागि पैसाको उपयोग गर्ने ठावैं यस्तै हुन्। अनि, त्यस्तै व्यक्ति खोज्दै होटेल र पार्टी प्यालेस खुलेका हुन्। खर्च गर्न नपाउने हो भने तिनको व्यापार कसरी हुन्छ ? हुनेले पुँजी खर्च गरेन भने गरिबसम्म कसरी पुग्छ ? खर्च गराउन भड्किला कार्यक्रम गर्न दिनैपर्छ। प्रमुख जिल्ला अधिकारीज्यूहरू, कुन कानुनले तीजमा फजुल खर्च गर्न रोकेको छ ? रोकेकै छ भने महिलाहरूको विशिष्ट चाड तीजलाई मात्र किन रोक्यो ? समयअनुसार जीवनशैली बदलिएका छन्। संस्कृति जीवनशैलीकै एक अंग हो। पहिला बिहे पनि कहाँ पार्टी प्यालेसमा गरिन्थ्यो र ? अचेल आँगन पोलेर कसको बिहे हुन्छ ? व्रतबन्धदेखि पास्नीसम्म होटेल र पार्टीस्थलमै हुन्छन्। खुला ठाउँमा जुटेर महिला नाचेको देख्न नसक्ने सीडीओ साबहरूका नजर त्यता खोइ त ? तीजलाई हेर्ने हो भने कोही घरमा बस्छन्, कोही डेरामा। कतिको धेरैजनालाई घरमा जुटाउने परिस्थिति नहोला। त्यसका लागि सार्वजनिक ठाउँ नै चाहिन्छ। त्यसैले पार्टी प्यालेस संस्कृति मौलाएको हो। यो संस्कृतिको व्यावसायिक रूपान्तरण पनि हो। यसलाई नकार्न मिल्दैन। देशले पुँजीवादी र खुला अर्थतन्त्र अँगालेको छ। कालो धन रोक्ने काम सरकारको हो। यसका चुहावटका बाटा थुन्न सक्नुपर्छ। कडाइ गर्नुपर्ने त्यता हो। कसैले कमाएको सेतो धन तीजमै सक्छ भने पनि त्यो उसको स्वविवेकीय अधिकार हो। राज्य वा अरूले सल्लाहसुझाव दिन सक्छन्, रोक्न पाउँदैनन्। तीजका कार्यक्रम जेजसरी मनाए पनि कडा निगरानी गर्न पाइँदैन। हो, हाम्रा सांस्कृतिक शैली बदलिइरहेका छन्। तीजको मौलिकता गुम्दै गएको छ। तर, बुझ्नुपर्ने के हो भने मौलिकता गुमेको तीजको मात्र होइन, सबै चाडको हो। यसलाई रोक्न पनि गाह्रो छ। बरु सामाजिक सचेतनाका माध्यमबाट पूर्ववत् रूपतर्फ लैजाने पहल गर्न सकिन्छ। कानुनको डर देखाएर पार लाग्दैन। पहिला तीजमा तीन दिन हिँडेर चेलीबेटी लिन जानु पर्थ्यो। अचेल म्यासेन्जरमा आऊ है भनेर दुई शब्द लेखिदिए पुग्छ। समय उचालिएको छ। सोच अकासिएको छ। सुविधा उच्चतम् भएको छ। मौलिकताका नाममा पछाडि फर्किन कसैलाई मन छैन। जबर्जस्ती उतै जा भन्न मिल्छ ? प्रश्न उठ्छ होटेल र पार्टीप्यालेसमा सरकारले रोक्यो भनेर महिलाले पुरानो शैलीले तीज मनाउलान् त ? पक्कै मनाउँदैनन्। अति कडाइ गर्यो भने बरु यो त्यत्तिकै मर्न सक्छ। यसलाई मर्न दिनुभन्दा समयानुकूल बचाउनु जाती हुन्छ। अचाक्ली खर्च भएको खण्डमा त्यसको स्रोत खोज्ने दायित्व राज्यको फरक निकायको हो। तीजका कार्यक्रम यस्ता अवस्थामा भने प्रतिबन्ध लगाउन मिल्छ हतियारसहित जुटेमा, सार्वभौमसत्ता, राष्ट्रिय अखण्डता, राष्ट्रिय सुुरक्षाजस्ता विषयलाई खिल्ली उडाएर नाचेमा। तर, तीजमा यस्ता केही हुँदैनन्। चेलीबेटी हर्षोल्लासका लागि जुट्ने हुन्। जहाँ जुटून्, के बिग्रन्छ र ? अरू बेला व्यस्त हुनेका लागि गेट टुगेदर को उत्तम समय तीज हुन पनि सक्छ। पहिलाभन्दा नेपाली समाजमा अहिले विविध आयाम बढेका छन्। कमाइ बढ्यो। तीज आयोजना गर्ने संस्था बढे। एकै व्यक्तिले ३० दिनसम्म भ्याउनुपर्ने भयो। त्यसले गर्दा धेरै दिन आयोजना गर्नुपर्यो होला। नसक्नेनभ्याउनेलाई कसैले करकाप गर्ने कुरा हुँदैन। कसैले वर्षैभरि तीजैतीज मनाए पनि राज्यलाई टाउको दुख्नु हुँदैन। यसले अर्काको अधिकार खोस्दैन। बरु हाम्रो देशमा प्रतिबन्ध लगाउनुपर्ने काम धेरै छन्। जस्तो बन्द। बन्द यस्तो बदमासी हो, जसमा आफ्नो अधिकार प्रयोग गर्दा अर्काको अधिकार हनन हुन्छ। अर्कालाई नठोक्काई जता ढल्किएर हिँड्ने मान्छे होस्, रोक्नु हुँदैन। तब उसमाथि औंला उठ्छ, जब अर्कालाई धक्का लाग्छ। पारिवारिक एवं आर्थिक व्यवस्थापन गरेर तीज मनाउने महिलाले कसलाई कसरी धक्का लगाउँछन् र ? कुनै पनि प्रतिबन्ध लगाउनुभन्दा पहिला समाजको संरचना हेर्नुपर्छ। नेपाली समाज पुँजीवादउन्मुख छ। अमेरिकामा आइफोनको नयाँ संस्करण निस्कनासाथ काठमाडौंमा आइसकेको हुन्छ। सीडीओ साबलाई तडकभडकमा टाउको दुखेको छ। त्यसो भए त सडकमा ढाट राखेर बस्नुपर्ने भयो, महँगा गाडी गुड्छन् कि समातेर थन्क्याइहाल्ने। व्यक्तिव्यक्तिका सुट, घडी, जुत्ताको मूल्य जोड्दै जानु पर्यो। कुनै पनि व्यक्तिले कतिसम्मका पोसाक लगाउन पाउने भन्ने सीमा तोक्नु पर्यो। फाइभ स्टार होटेल बन्द गर्नु पर्यो वा त्यहाँ नेपालीलाई छिर्न रोक्नु पर्यो। किराना पसलकै सामु खुलेका विशाल व्यापारिक मलले मौलिकता बिगारे, तुरुन्त भत्काउनु पर्यो। सबैभन्दा ठूलो कुरा त सुन पसल बन्द गर्नुपर्यो, जहाँ बेचिएका गरगहना तीजमा महिलाले प्रदर्शन गर्दैछन् ! कुनै सम्भव छैनन्। त्यसो भए महिलाको चाडलाई मात्र किन नियन्त्रण गर्ने ? आशा छ यी निर्णय फिर्ता हुनेछन्।"
पर्यटन प्रवर्द्धनमा व्यवहारिकता,"हरेकजसो देशले आआफ्नै किसिमले धेरैभन्दा धेरै विदेशी पर्यटक भित्र्याउने प्रयास गरेका हुन्छन्। अमेरिकाले विकासोन्मुख देशका मानिसको प्रवेशाज्ञामा केही कडाइ गरेको देख्दा कतिपयलाई लाग्ला, उसलाई विदेशी पर्यटकहरू नै नचाइने होला। तर यथार्थ त्यस्तो होइन। उसले युरोप, अस्ट्रेलिया, जापान, क्यानडाजस्ता देशका खर्च गर्न सक्ने नागरिकलाई आफ्नो देशतिर आकर्षण गर्न अनेक प्रयास गरेको हुन्छ। किनभने, यी मुलुकका मानिसहरूको सामान्यतया अवैधानिक रूपले त्यहाँ बस्ने सम्भावना न्यून छ। कुनै बेला विदेशीहरू भनेपछि उति सकारात्मक नदेखिने एकल जातीय मुलुक जापान पनि आफ्नो देशमा घुम्न आउने विदेशीहरूको संख्या वृद्धिमा निरन्तर उकालो चढिरहेको छ। सन् २००० देखि २०१८ लाई हेर्दा, भूकम्प, चुनामी अनि फुकुसिमाको रेडियोधर्मी विकिरणको चुहावट भएको सन् २०११ मा मात्रै जापानमा पर्यटकहरू घटेका रहेछन्। जापानको गृहमन्त्रालयका अनुसार सन् २००० मा करिब ४७ लाख विदेशीहरूले भ्रमण गरेकोमा पहिलोपटक २०१३ सालमा उक्त संख्याले १ करोडको आँकडा पार गरेको थियो। सन् २०१८ सम्ममा आइपुग्दा त त्यो संख्या अझ बढेर तीन करोड पुगेको थियो। उनीहरूले यो वर्ष उक्त आँकडाले करिब चार करोड पार गर्ने ठानेका छन्। त्यसका लागि प्रचारप्रसारका अलावा जापानी पहिचान जोगाउँदै कसरी विदेशीमैत्री संरचना निर्माण गर्न सकिन्छ भन्नेमा ध्यान केन्द्रित गरेका छन्। महँगो ठानिने द्रूत गतिको ट्रेन सिन्कासेनसहितमा एक साताभित्र जतिपटक प्रयोग गरे पनि हुने गरी सस्तोमै टिकट उपलब्ध गराइएको छ भने खास मुलुकका नागरिकका लागि निःशुल्क प्रवेशाज्ञाको व्यवस्थासमेत गरिएको छ। जापानी भाषामा मात्रै सुनिने र देखिने लेखन तथा जानकारी अंग्रेजी, चिनियाँ अनि कोरियन भाषामा पनि दिन थालिएको छ। फलतः जापानी अर्थतन्त्रमा पर्यटनको योगदान क्रमशः बढ्दै जान थालेको छ। यही वास्तविकताले होला, अचेल उनीहरूको सोचमा समेत सकारात्मक प्रभाव पर्दै गएको देखिन्छ। विदेशीहरूप्रतिको स्वीकार्यता पहिलेभन्दा बढ्दै गएको छ भने आफ्नो अर्थतन्त्रलाई चलायमान बनाउन र क्रमशः श्रम अभाव पूर्ति गर्न उनीहरूका लागि पहिलेभन्दा कामको दायरासमेत फराकिलो बनाउँदै लगिएको छ। माथिको उत्साहप्रद संख्या हेर्दा के बुझ्नुपर्छ भने जापानमा पर्यटकहरू बढेका उनीहरूले दिने आकर्षक नाराका कारण होइन न त फगत प्रचारले नै हो। उनीहरूले दिने सेवा र सुविधा नै त्यसको भरप्रर्दो माध्यम हो, जसले एकपटक आएका पर्यटकलाई पुनः दोहोर्याएर भ्रमण गर्न र अन्य मानिसलाई जापानप्रति सकारात्मक बनाउन प्रेरित गरेको हुन सक्छ। नेपाल धर्तीको सानो स्वर्ग हो। यहाँ प्रकृतिले दिन मिल्नेजति कुरा धक फुकाएर दिएको छ। तर हामी ट्रेकिङका केही गन्तव्यसहित उही काठमाडौं उपत्यका, पोखरा अनि चितवनको राष्ट्रिय निकुञ्जभन्दा माथि उठ्नै सकेका छैनौं। लुम्बिनीले पनि अपेक्षाकृत रूपमा पर्यटकलाई आकर्षण गर्न सकेको छैन। हामीसँग संस्कार र संस्कृतिसहित अन्य मुलुकसँग नभएका धेरै कुरा छन् र पनि वार्षिक रूपमा अपेक्षित पर्यटक भित्र्याउन सकेका छैनौं। त्यसैले, विगतमा कहिले पाँच लाख त कहिले १० लाख र यसपटक बल्लबल्ल २० लाख पर्यटक भित्र्याउने महŒवाकांक्षी लक्ष्यसहित भ्रमण वर्ष २०२० को आयोजना गर्दै छौं। दुई विशाल छिमेकीहरूका बीचमा रहेर समेत अपेक्षित पर्यटक भित्र्याउन नसक्दा आफ्ना कमीकमजोरी कहाँ छन् भनी पहिल्याउने काम अझै हामीबाट हुन सकेको छैन। केवल खास वर्षलाई भ्रमण वर्ष मानेर तामझाम देखाउँदैमा हाम्रो पर्यटन प्रवर्धन हुन कठिन हुन्छ। सँगै, मनाइएको खास भ्रमण वर्षमा लक्ष्य पूरा हुँदैमा पनि पर्यटन उद्योग फस्टाउन सक्दैन। भ्रमण वर्षले त त्यसपछिका वर्षहरूमा पर्यटकको संख्या बढाउन उत्प्रेरकको काम गरेको हुनुपर्छ, जुन विगतका भ्रमण वर्षहरू हेर्दा त्यस्तो भएको पाइँदैन। जापान आउने पर्यटकहरूमध्ये धेरै चिनियाँ नै हुन्। अचेल उनीहरूले घुम्ने मात्र होइन, महँगा सामान सजिलै खरिद गर्न सक्ने सामथ्र्य राख्छन्। तर, नेपालमा आएका चिनियाँलगायत अन्य मुलुकका पर्यटक सामान्यतया सस्तोमा गाँस र वासको जोहो गरी कम खर्चमा घुम्ने खालका छन्। यस्ता पर्यटकहरूको संख्या मात्रै बढेर पनि त्यसले हाम्रो पर्यटन उद्योग फस्टाउन सक्ने छैन। यसर्थ, कसरी राम्रो आर्थिक हैसियत भएका विदेशीहरूलाई नेपाल भम्रणमा प्रेरित गर्न सकिएला भनी सोच्नु नै सार्थक हुने छ। विदेशी पर्यटकलाई नेपाल भ्रमण गराउन हाम्रा दूतावासहरूलाई सक्रिय बनाउँदै नेपालभित्र अनुकूल अवस्था निर्माण मूलतः सरकार र राजनीतिक नेतृत्वकै जिम्मेवारी हुन जान्छ। हामी ठूलाठूला नारा तय गर्छौं। आकर्षक भाषण गर्छौं। कार्यक्रमहरूको तामझामसहित उद्घाटन गर्न राष्ट्रपति, प्रधानमन्त्रीसहित भएभरका वरिष्ठहरूको भीड नै तयार पार्छौं। तर के गरियो भने खर्च गर्न सक्ने विदेशीहरूलाई भित्र्याउन सकिएला भनी व्यावहारिक रूपमा सोच्नचाहिँ चुक्ने गर्छौं। हरेक पर्यटनमन्त्रीको प्रतिबद्धता दोहोरिएको हुन्छ। नेपाली ध्वजावाहकलाई उत्कृष्ट बनाउँछु, विमान थपेपछि विश्वका प्रमुख गन्तव्यमा उडाउँछु। तर कसैको पनि त्यो प्रतिबद्धताले हालसम्म पूर्णता पाउन सकेको छैन। बरु उल्टै ध्वजावाहक धराशयी बन्न थालेको सुनिँदै छ। त्यसैगरी, जो कसैका लागि शौचालय अनिवार्य आवश्यकता हो। तर, उपत्यका बाहिरका त कुरै छाडौं, काठमाडौंमै समेत सार्वजतिक शौचालयको दुरवस्था छ। मैले भोगेसम्म कुनै शौचालयमा ट्वाइलेट पेपरको त कुरै छाडौं, पानीको समेत राम्रो व्यवस्था छैन। अझ सबैका लागि पहुँचयुक्त पर्यटनको सन्दर्भ जोडेर हेर्ने हो भने सार्वजनिक शौचालय अपांग नागरिकका लागि पनि हुन् भन्ने सरोकारवालाहरूले सम्झे झैं सम्म पनि लाग्दैन। मैले थाहा पाएसम्म हाम्रा कुनै पनि पर्यटनमन्त्रीहरूले यस्ता व्यावहारिक विषयमा बोलेको सुनेको छैन। नवनियुक्त पर्यटनमन्त्रीले पनि अर्थहीन प्रचारमुखी भई बारामा १० लाख मान्छे उतारेर विमानस्थल निर्माण थालनीको उद्घोष गर्दै छन्। साथै, विप्रेषणका अलावा विदेशमा बस्ने नेपालीले एकजना बराबर १० जना विदेशी पर्यटकलाई नेपाल घुम्न पठाउनुपर्ने बताएका छन्। यसबाट लाग्छ, कतै सरकार सबै काम अरूलाई नै पन्छाएर योजनाविहीन ढंगले भ्रमण वर्ष मनाउन खोजिरहेको त छैन ? हाम्रा केही व्यवस्था जसरी भए पनि विदेशीबाट पैसा असुल्नकै निम्ति बनाइएका हुन् जस्तो भान हुन्छ। म हरेक वर्षजसो केही जापानी विद्यार्थीलाई लिएर अनुसन्धानका लागि विभिन्न ठाउँमा जाने गरेको छु। विद्यावारिधि गर्दै गरेका दुईजना विद्यार्थीसहित लगातार २०७४ र २०७५ मा धनगढी गइयो। मेरा लागि झण्डै ५८ सय रुपैयाँमा टिकट खरिद गरें भने ती विद्यार्थीका लागि २०० डलर तिर्नुपरेको थियो। यसरी उही टिकटलाई झण्डै तीन गुणा बढी पैसा तिर्नुपर्यो भने त्यसले उनीहरूमा कस्तो छाप छोड्ला ? के दोहोर्याएर फेरि नेपाल जान मन लाग्ला ? अनि उनीहरूले आफ्ना साथीसंगीहरूलाई घुम्नका लागि नेपाल सिफारिस गर्लान् ? यसर्थ, सरकारले अन्यत्रको अभ्यासलाई समेत ध्यान दिई यस्तो व्यवस्थामा समयानुकूल सुधार गरी एकैजनाबाट धेरै रकम असुलेर भन्दा धेरैभन्दा धेरै मानिसलाई नेपालमा आउने वातावरण बनाएरै पर्यटन उद्योगलाई दिगो बनाउन सकिने आधार तयार पार्नुपर्छ। भनिरहनु परोइन, पर्यटन उद्योगमा धक्का लाग्नुको एउटा प्रमुख कारण माओवादी १० वर्षीय द्वन्द्व हो। सो समयमा कैयन् राष्ट्रले आफ्ना नागरिकलाई नेपाल भ्रमणमा नजान र गइहाले पनि केही संवेदनशील इलाकाबाट टाढै रहन सुझाएका थिए। आज द्वन्द्व सकिएको धेरै वर्ष भइसक्यो र पनि ती मुलुकले निर्भयका साथ आफ्ना नागरिकका लागि नेपाल एक सुरक्षित गन्तव्य हो भन्न सकिरहेका छैनन्। यसमा समायानुकूल सुधार गर्न लगाउने काम सायद नेपाली दूतावास या परराष्ट्र मन्त्रालयकै होला तर थाहा छैन तत्सम्बन्धमा खै के भइरहेको छ। अन्त्यमा, विदेशी पर्यटकलाई नेपाल भ्रमण गराउन हाम्रा दूतावासहरूलाई सक्रिय बनाउँदै नेपालभित्र अनुकूल अवस्था निर्माण मूलतः सरकार र राजनीतिक नेतृत्वकै जिम्मेवारी हुन जान्छ। तर विडम्बना, हाम्रो नेतृत्व त्यस्तै जिम्मेवारी बहन गर्न चुक्दै आएको छ। बहालवाला प्रधानमन्त्री नै उपचारका निम्ति स्वदेशीभन्दा विदेशी अस्पतालमा भर पर्छन्। लाग्छ, नेपालका चिकित्सकहरू भन्दै छन् हामी चिकित्सक त हौं, तर उपचार गर्न नसक्ने खालका। अनि अर्का भूपू प्रधानमन्त्री पनि पत्नीको इच्छाअनुसार अमेरिकामा उपचार गराएर फर्कंदैनन् मात्रै, पत्नीकै इच्छामा काठमाडौंको ३० डिग्रीको गर्मी छलेर अरबको ४० डिग्री तापक्रममा शीतल ताप्न जान्छन्। यो सूचीमा नअटाएका भूपू प्रधानमन्त्रीहरू कमै मात्र होलान्। यसबाट नेपाल भ्रमणको सोच बनाएका विदेशीहरूमा बिरामी भइहालियो भने त नेपाल घुम्न गएका मान्छे तुरुन्तै उपचारका लागि अन्य मुलुकतिर दौडनुपर्ने पो हो कि भन्ने त्रास पैदा नहोला भन्न सकिन्न। किनभने, उनीहरू भएर हेर्ने हो भने नेपालको सेवा र उपचार राम्रै खालको हुँदा हुन् त कुनै पनि नेता राज्यको साधन र स्रोत प्रयोग गरी बाह्य मुलुकतिर धाइरहेका हुँदैनथे होलान्। साँच्चि नै, नेपालमा उपचार गर्ने राम्रा अस्पताल तथा घुमफिर र आरामका लागि राम्रा ठाउँसमेत नभएका हुन् भने स्वाभाविक रूपमा प्रश्न उठिहाल्छ आखिर केका लागि विदेशी पर्यटकहरू भित्र्याउन प्रयत्न गर्ने अनि कसका लागि भ्रमण वर्ष २०२० को आयोजना गर्ने ? यी र यस्तै सामान्यभन्दा सामान्य प्रश्नहरूमा जति छिटो भरपर्दो जवाफ खोज्न सकिन्छ त्यति नै प्रभावकारी रूपमा हाम्रो पर्यटन उद्योगलाई प्रवद्र्धन गर्न सकिने आधारहरू तयार हुने छन्।"
प्याराग्लाइडिङ पाइलट उत्पादनका लागि सेनाको तालिम,"विराटनगर : नेपाल पर्यटन वर्ष २०२० लाई लक्षित गरी नेपाली सेनाले पहिलो पटक प्याराग्लाइडिङ पाइलट उत्पादन गर्न थालेको छ। उदयपुरको बेलका नगरपालिकामा सेनाले नेपाली पर्यटन र आकाश दुुवै सुरक्षित छ भन्ने सन्देश दिन कार्यक्रम सञ्चालन गरेको जानकारी दिएको छ। हामीले सेनाका जवानहरुलाई संस्थागतरुपमा पाइटल कोर्ष गराउन सुरु गरेका हौँप्याराग्लाइडिङ तालिम समन्वय अधिकृत प्रमुख सेनानी अर्जुन बस्नेतले भनेनेपालको आकाश सुरक्षित छ, यहाँ उड्न सक्छौँ भन्ने अन्तराष्ट्रिय सन्देश दिन हामी तयारी छौँ। जवानहरुलाई एसिएन प्याराग्लाइडिङ एकेडेमीले तालिम दिइरहेको छ। १० दिनदेखि सञ्चालित तालिम पहिलो चरण मा १५ दिनको हुने एकेडेमीका फाउण्डर प्रिन्सिपल प्रकाश पोख्रेलले जानकारी दिए। पहिलो ब्याचमा २४ पाइलट उत्पादन थालेको सेनाले यसअघि अन्य साहसिक खेलमा सहभागिता जनाए पनि सँस्था भित्रका नयाँ पाइलट भने उत्पादन गरेको थिएन। आठौँ राष्ट्यि खेलकुदमा सेनाकाका खेलाडीले मेडल ल्याएपछि प्याराग्लाइडिङ तर्फको सेनाको मोह जागेको हो। कार्की भन्छन् पाइलट कोर्ष गरिसके पछि हामी पर्यटन व्यवसायीहरुसँग मिलेर थप नयाँ ठाउँको सम्भाव्यता पहिचान गर्न सघाउ पुुर्याउनेछौँ। साहसिक खेल अन्तर्गत पर्ने प्याराग्लाइडिङ कोर्षका लागि उदयपुरको वेलका नगरपालिकास्थित सप्तकोशी नदीको किनारालाई रोजिएको छ। वेलकाको वोक्ताङ डाँडाबाट उडेको प्याराग्लाइडिङ कोशी नदीको किनारामा ल्याण्डिङ गरिन्छ। जसका लागि वेलका नगरपालिकाले आवश्यक जग्गा उपलब्ध गरिदिएको छ। प्याराग्लाइडिङमा सेनाले हात हालेपछि यस क्षेत्रका व्यवसायी हर्षित भएका छन्। भिडियो"
पाथीभरा गोल्डकप : दार्जलिङलाई हराउँदै सुनसरी सेमिफाइनलमा,"ताप्लेजुङ : सुनसरीको एलाभन एरोज क्लब पाथीभरा गोल्डकप फुटबल प्रतियोगिता को अन्तिम चारमा पुग्ने तेस्रो टोली बनेको छ। सोमबार भएको खेलमा विदेशी टोली यूकेएफसी दार्जलिङ्लाई २० गोलले पराजित गर्दै सुनसरी सेमिफाइनलमा पुग्न सफल भएको हो। सुनसरीको जितमा क्यामरुनका खेलाडी यानिक ओना नायक बने। ताप्लेजुङ् सदरमुकाम फुङ्लिङस्थित भानु माविको मैदानमा भएको खेलमा दुबै गोल ओनाले गरेका थिए। खेलको पहिलो हाफ गोलरहित बराबरीमा सकिएको थियो। दोस्रो हाफमा भने सुनसरी लयमा देखियो। ओनाले दोस्रो हाफको खेल सुरु भएको ११ मिनेटको बीचमा लगातार दुई गोल गरे। उनले ५०औं मिनेटमा पहिलो र ५६औं मिनेटमा दोस्रो गोल गरेर टोलीलाई सेमिफाइनलमा पुर्याए। उनले करिब २३ यार्ड टाढाबाट फ्रिकिकमार्फत पहिलो गोल गरेका थिए। अन्तिम समयमा ओना ह्याट्रिक गर्नबाट चुकेका थिए। वान भर्सेस वानको स्थितिमा उनले गरेको प्रहारलाई दोर्जलिङका गोलरक्षक विप्लव दासले बचाएका थिए। सुनसरीले ए डिभिजन क्लबका आधा दर्जन खेलाडी मैदान उतारेको थियो। दाउफिन्स क्यामरुनका प्रिसो, ओना र बारथेलामी, थ्रिस्टारका विष्णु सुनुवार र रुपेश केसी तथा मनाङ मस्याङ्दीका प्रवेश दनुवारले उत्कृष्ट प्रशर्दन गरेका थिए। तुलनात्मक रुपमा होचा र कम उमेर समुहका खेलाडी रहेको दार्जलिङले सुनसरीलाई पहिलो हाफमा कडा टक्कर दिए पनि दोस्रो हाफमा लय गुमाएको थियो। गत वर्ष पनि दार्जलिङ क्वार्टरफाइनलमै पराजित भएर घर फर्किएको थियो। नेपालको राष्ट्रिय स्तरका खेलाडीसँग पराजित हुनुलाई आफुले सामान्य रुपमा लिएको दार्जलिङका प्रशिक्षक मेघराज थापाले बताए। सुनसरीका प्रिसो ताप्लेजुङको मैदानमा खेल्ने पहिलो विदेशी गोलरक्षक बने। यसअघि रेडहर्स क्लव इलाम र डाँगीहाट क्लव मोरङ सेमीफाइनल प्रवेश गरिसकेका छन्। मंगलवार हुने अन्तिम क्वार्टरफाइनल खेलमा साविक विजेता रेडस्टार क्लव झापा र गोर्खा स्पोर्टिङ क्लव दमक भिड्नेछन्।"
किर्गिस्तानसँग हार्यो नेपाल,"काठमाडौं : एसियन भलिबल कन्फेडेरेसन (एभीसी) सेन्ट्रल जोन सिनियर पुरुष भलिबल प्रतियोगितामा नेपालले खराब सुरुआत गरेको छ। लगनखेलस्थित नेपाली सेनाको शारीरिक तालिम तथा प्रशिक्षण केन्द्रमा सोमबारदेखि सुरु भएको प्रतियोगिताको उद्घाटन खेलमा नेपाल तुलनात्मक रूपमा बलियो प्रतिद्वन्द्वी किर्गिस्तानसँग ३० को सोझो सेटमा पराजित भयो। पहिलो सेट २५२३ ले गुमाएको नेपाल दोस्रो र तेस्रो सेटमा पनि समान २५२३ अंकले पछि परेको थियो। शारीरिक रूपमा केही अग्ला खेलाडी रेहको किर्गिस्तानविरुद्ध नेपालको रिसिभ र ब्लकिङ कमजोर बन्यो। नेपाललाई हराएको किर्गिस्तान एक खेलअगावै सेमिफाइनलमा प्रवेश गरेको छ। प्रतियोगितामा नेपाल समूह ए मा परेको छ। नेपालको समूहमा किर्गिस्तान र माल्दिभ्स छन्। नेपालले अब समूहगत चरण पार गर्न अर्को खेलमा माल्दिभ्सलाई हराउनु पर्नेछ। नेपालले माल्दिभ्ससँग बुधबार खेल्नेछ। यसैगरी सोमबार नै भएको समूह बीको पहिलो खेलमा साविक विजेता तुर्कमिनिस्तानले अफगानिस्तानलाई ३१ को सेटमा हराएको छ। तुर्कमिनिस्तानले ३२३०, १६२५, २७२५, २६२४ को जित निकालेको थियो। समूह बीकै अर्को खेलमा उज्वेकिस्तानले बंगलादेशलाई ३० को सोझो सेटमा हरायो। उज्वेकिस्तानले २५१६, २५१६, २५२३ को जित निकालेको थियो। सात टोली सम्मिलित प्रतियोगितामा समूह बीमा साविकको तुर्कमिनिस्तान, बंगलादेश, उज्वेकिस्तान र अफगानिस्तान छन्। लिगकम नकआउटका आधारमा सञ्चालित प्रतियोगितामा समूहका शीर्ष दुई टोली सेमिफाइनलमा प्रवेश गर्नेछन्। प्रतियोगिता भदौ ७ सम्म सञ्चालन हुनेछ।"
किर्गिस्तानसँग हार्यो नेपाल,"काठमाडौं : एसियन भलिबल कन्फेडेरेसन (एभीसी) सेन्ट्रल जोन सिनियर पुरुष भलिबल प्रतियोगितामा नेपालले खराब सुरुआत गरेको छ। लगनखेलस्थित नेपाली सेनाको शारीरिक तालिम तथा प्रशिक्षण केन्द्रमा सोमबारदेखि सुरु भएको प्रतियोगिताको उद्घाटन खेलमा नेपाल तुलनात्मक रूपमा बलियो प्रतिद्वन्द्वी किर्गिस्तानसँग ३० को सोझो सेटमा पराजित भयो। पहिलो सेट २५२३ ले गुमाएको नेपाल दोस्रो र तेस्रो सेटमा पनि समान २५२३ अंकले पछि परेको थियो। शारीरिक रूपमा केही अग्ला खेलाडी रेहको किर्गिस्तानविरुद्ध नेपालको रिसिभ र ब्लकिङ कमजोर बन्यो। नेपाललाई हराएको किर्गिस्तान एक खेलअगावै सेमिफाइनलमा प्रवेश गरेको छ। प्रतियोगितामा नेपाल समूह ए मा परेको छ। नेपालको समूहमा किर्गिस्तान र माल्दिभ्स छन्। नेपालले अब समूहगत चरण पार गर्न अर्को खेलमा माल्दिभ्सलाई हराउनु पर्नेछ। नेपालले माल्दिभ्ससँग बुधबार खेल्नेछ। यसैगरी सोमबार नै भएको समूह बीको पहिलो खेलमा साविक विजेता तुर्कमिनिस्तानले अफगानिस्तानलाई ३१ को सेटमा हराएको छ। तुर्कमिनिस्तानले ३२३०, १६२५, २७२५, २६२४ को जित निकालेको थियो। समूह बीकै अर्को खेलमा उज्वेकिस्तानले बंगलादेशलाई ३० को सोझो सेटमा हरायो। उज्वेकिस्तानले २५१६, २५१६, २५२३ को जित निकालेको थियो। सात टोली सम्मिलित प्रतियोगितामा समूह बीमा साविकको तुर्कमिनिस्तान, बंगलादेश, उज्वेकिस्तान र अफगानिस्तान छन्। लिगकम नकआउटका आधारमा सञ्चालित प्रतियोगितामा समूहका शीर्ष दुई टोली सेमिफाइनलमा प्रवेश गर्नेछन्। प्रतियोगिता भदौ ७ सम्म सञ्चालन हुनेछ।"
पाथीभरा गोल्डकप : दार्जलिङलाई हराउँदै सुनसरी सेमिफाइनलमा,"ताप्लेजुङ : सुनसरीको एलाभन एरोज क्लब पाथीभरा गोल्डकप फुटबल प्रतियोगिता को अन्तिम चारमा पुग्ने तेस्रो टोली बनेको छ। सोमबार भएको खेलमा विदेशी टोली यूकेएफसी दार्जलिङ्लाई २० गोलले पराजित गर्दै सुनसरी सेमिफाइनलमा पुग्न सफल भएको हो। सुनसरीको जितमा क्यामरुनका खेलाडी यानिक ओना नायक बने। ताप्लेजुङ् सदरमुकाम फुङ्लिङस्थित भानु माविको मैदानमा भएको खेलमा दुबै गोल ओनाले गरेका थिए। खेलको पहिलो हाफ गोलरहित बराबरीमा सकिएको थियो। दोस्रो हाफमा भने सुनसरी लयमा देखियो। ओनाले दोस्रो हाफको खेल सुरु भएको ११ मिनेटको बीचमा लगातार दुई गोल गरे। उनले ५०औं मिनेटमा पहिलो र ५६औं मिनेटमा दोस्रो गोल गरेर टोलीलाई सेमिफाइनलमा पुर्याए। उनले करिब २३ यार्ड टाढाबाट फ्रिकिकमार्फत पहिलो गोल गरेका थिए। अन्तिम समयमा ओना ह्याट्रिक गर्नबाट चुकेका थिए। वान भर्सेस वानको स्थितिमा उनले गरेको प्रहारलाई दोर्जलिङका गोलरक्षक विप्लव दासले बचाएका थिए। सुनसरीले ए डिभिजन क्लबका आधा दर्जन खेलाडी मैदान उतारेको थियो। दाउफिन्स क्यामरुनका प्रिसो, ओना र बारथेलामी, थ्रिस्टारका विष्णु सुनुवार र रुपेश केसी तथा मनाङ मस्याङ्दीका प्रवेश दनुवारले उत्कृष्ट प्रशर्दन गरेका थिए। तुलनात्मक रुपमा होचा र कम उमेर समुहका खेलाडी रहेको दार्जलिङले सुनसरीलाई पहिलो हाफमा कडा टक्कर दिए पनि दोस्रो हाफमा लय गुमाएको थियो। गत वर्ष पनि दार्जलिङ क्वार्टरफाइनलमै पराजित भएर घर फर्किएको थियो। नेपालको राष्ट्रिय स्तरका खेलाडीसँग पराजित हुनुलाई आफुले सामान्य रुपमा लिएको दार्जलिङका प्रशिक्षक मेघराज थापाले बताए। सुनसरीका प्रिसो ताप्लेजुङको मैदानमा खेल्ने पहिलो विदेशी गोलरक्षक बने। यसअघि रेडहर्स क्लव इलाम र डाँगीहाट क्लव मोरङ सेमीफाइनल प्रवेश गरिसकेका छन्। मंगलवार हुने अन्तिम क्वार्टरफाइनल खेलमा साविक विजेता रेडस्टार क्लव झापा र गोर्खा स्पोर्टिङ क्लव दमक भिड्नेछन्।"
प्याराग्लाइडिङ पाइलट उत्पादनका लागि सेनाको तालिम,"विराटनगर : नेपाल पर्यटन वर्ष २०२० लाई लक्षित गरी नेपाली सेनाले पहिलो पटक प्याराग्लाइडिङ पाइलट उत्पादन गर्न थालेको छ। उदयपुरको बेलका नगरपालिकामा सेनाले नेपाली पर्यटन र आकाश दुुवै सुरक्षित छ भन्ने सन्देश दिन कार्यक्रम सञ्चालन गरेको जानकारी दिएको छ। हामीले सेनाका जवानहरुलाई संस्थागतरुपमा पाइटल कोर्ष गराउन सुरु गरेका हौँप्याराग्लाइडिङ तालिम समन्वय अधिकृत प्रमुख सेनानी अर्जुन बस्नेतले भनेनेपालको आकाश सुरक्षित छ, यहाँ उड्न सक्छौँ भन्ने अन्तराष्ट्रिय सन्देश दिन हामी तयारी छौँ। जवानहरुलाई एसिएन प्याराग्लाइडिङ एकेडेमीले तालिम दिइरहेको छ। १० दिनदेखि सञ्चालित तालिम पहिलो चरण मा १५ दिनको हुने एकेडेमीका फाउण्डर प्रिन्सिपल प्रकाश पोख्रेलले जानकारी दिए। पहिलो ब्याचमा २४ पाइलट उत्पादन थालेको सेनाले यसअघि अन्य साहसिक खेलमा सहभागिता जनाए पनि सँस्था भित्रका नयाँ पाइलट भने उत्पादन गरेको थिएन। आठौँ राष्ट्यि खेलकुदमा सेनाकाका खेलाडीले मेडल ल्याएपछि प्याराग्लाइडिङ तर्फको सेनाको मोह जागेको हो। कार्की भन्छन् पाइलट कोर्ष गरिसके पछि हामी पर्यटन व्यवसायीहरुसँग मिलेर थप नयाँ ठाउँको सम्भाव्यता पहिचान गर्न सघाउ पुुर्याउनेछौँ। साहसिक खेल अन्तर्गत पर्ने प्याराग्लाइडिङ कोर्षका लागि उदयपुरको वेलका नगरपालिकास्थित सप्तकोशी नदीको किनारालाई रोजिएको छ। वेलकाको वोक्ताङ डाँडाबाट उडेको प्याराग्लाइडिङ कोशी नदीको किनारामा ल्याण्डिङ गरिन्छ। जसका लागि वेलका नगरपालिकाले आवश्यक जग्गा उपलब्ध गरिदिएको छ। प्याराग्लाइडिङमा सेनाले हात हालेपछि यस क्षेत्रका व्यवसायी हर्षित भएका छन्। भिडियो"

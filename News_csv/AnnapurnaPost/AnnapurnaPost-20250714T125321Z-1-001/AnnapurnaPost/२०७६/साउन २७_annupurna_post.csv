शीर्षक,विवरण
थुनछेक आदेश किन चर्चामा ?,"सर्वोच्चमा परेका निवेदनमा न्यायाधीशको हजारौं जज आवर खर्च भयो होला, थुनछेकमा लामो समय दिने अदालत हुनु हुँदैन। ३० किलो सुन काण्डमा उच्च र जिल्ला अदालतको आदेश निकै चर्चाको विषय बन्यो। अनुसन्धान हस्तक्षेपमुक्त बनेन। सर्वोच्च अदालतको आदेशले शान्त बन्यो। न्यायपालिकामा समेत परकम्प गयो। फौजदारी कार्यविधि संहिताको जस्तै थुनछेकसम्बन्धी व्यवस्था मुलुकी ऐनको ११८(२) मा पनि थियो। २०४३ कात्तिक २४ देखि २०७५ साउन ३२ सम्म ३२ वर्ष लागू भयो। ३२ वर्ष लागू हुँदा थुनामा राखेको वेरित भयो भनी हजारौं निवेदन सर्वोच्च अदालतमा पर्यो होला। सम्बन्धित निवेदनकेन्द्रित आदेश भए। तर थुनछेकको अवधारणा र ११८(२) को विधायिकी मनसायको व्याख्या भएन। थुनछेक आदेश सुनुवाइ गर्दा तल्लो अदालतको आदेश रित वेरित के छ त्यति मात्र जाँचिन्छ। यसलाई करेक्सनल जुरिस्डिक्सन अर्थात् सुधार गर्ने अधिकार क्षेत्र भनिन्छ। विचाराधीन मुद्दामा असर पर्ने गरी आदेश गरिँदैन। थुनछेकको निवेदनमा पनि मुद्दा नै फैसला भएर पुनरावेदन सुनेको जस्तो सुनुवाइ गर्ने परम्परा बसालियो। हामी कमन लबाट प्रभावित छौं। कमन ल प्रणालीमा माथिल्लो अदालतले एक विषयमा व्याख्या गरेपछि त्यही व्याख्या नजिर बनी त्यस्तै विषयमा स्वतः लागू हुन्छ। ३२ वर्ष लामो अवधिमा थुनछेकसम्बन्धी व्यवस्थाको विधायिकी मनसायको व्याख्या भइदिएको भए सायद सर्वोच्च अदालतमा मुद्दाको संख्या कम र नजिरको सिद्धान्तको पनि सम्मान हुने थियो होला। दफा ६७(१) को विधायिकी मनसायको व्याख्या हुनुपर्नेमा यो लेख केन्द्रित छ। सरकारवादी फौजदारी मुद्दामा प्रहरीले सस्पेक्टलाई अभियोग पत्रसहित अदालतमा बुझाएपछि अदालतले मुद्दाको कारबाही अगाडि बढाउनुपर्ने हुन्छ। त्यतिबेला सस्पेक्टको हैसियत अभियुक्तमा परिणत हुन्छ। अभियुक्तको बयान लिएपछि न्यायाधीशलाई त्यतिबेला फौजदारी कार्यविधि को दफा ६७(१) अनुसार ३ विकल्प प्राप्त हुन्छ। थुनामा राख्ने ? धरौटीमा छाड्ने ? वा तारेखमा छाड्ने ? अभियुक्तको इन्कारी बयान नै भए पनि दफा ६७(१) र प्रमाण ऐन २०३१ को दफा १८(ख) अनुसार थुनछेकको प्रयोजनका लागि इन्कारी बयान तत्काल प्राप्त प्रमाणभित्र पर्दैन। फौजदारी कार्यविधिको दफा ६७(१) मा तीन वर्षभन्दा बढी कैद सजाय हुने अपराधमा तत्काल प्राप्त प्रमाण बाट कसुरदार देखिने भएमा वा विश्वास गर्ने मनासिब आधार भएमा थुनामा राख्ने व्यवस्था छ। सतही पढाइ र हेराइमा न्यायाधीशबाहेक अन्यका आँखा दफा ६७(१) मा भएको तत्काल प्राप्त प्रमाण मा पर्दैन। ध्यान र महत्त्व कसुरदार देखिने भएमा र विश्वास गर्ने मनासिब आधार भएमा पर्छ। देखिने विश्वास मनासिब आधार प्रमाण होइनन्। यी शब्द शंका, अन्दाज, अड्कल, विचार, अनुमान, घोषणाजस्ता मनोगत कुरा हुन्। मनोगत कुरा प्रमाण हुन सक्दैन। देखिएमा को अंगे्रजी एपियर्स हो। मनासिव आधार को अंग्रेजी रिजनेबल विलिभ हो। देखिएमा अर्थात् एपियर्स शब्दको प्यारेलालविरुद्ध स्टेट अफ राजस्थानको मुद्दा एआईआर १९९३ (१०९४) मा र मनासिव आधार अर्थात् रिजनेबल विलिभ शब्दको स्टेट अफ गुजरातविरुद्ध मोहनलालको मुद्दामा एआईआर १९८७ (१३२१) मा भारतको सर्वोच्च अदालतबाट प्रमाणको तौल नभएको शब्द भनेर व्याख्या गरिएको छ। दफा ६७(१) मा तत्काल प्राप्त प्रमाणबाट भन्ने झिकिदिने हो भने देखिएमा, देखिने, विश्वास, मनासिव आधार शब्द मात्र बाँकी रहन्छ, जुन प्रमाण होइन। तर कानुनी हेराइ र व्याख्यामा ऐनको दफा ६७(१) का सबै शब्द पढेर पूरा वाक्यकै व्याख्या गर्दा तत्काल प्राप्त प्रमाण पनि देख्छ र तत्काल प्राप्त प्रमाणबाट को पनि व्याख्या हुन्छ। दफा ६७(१) को केन्द्रविन्दु नै तत्काल प्राप्त प्रमाणबाट हो। टाढा जानु पर्दैन, भारतमै पनि थुनछेकको आदेशमा सर्वोच्च अदालतले दर्जनौं कानुन व्यवसायी र हप्तौं एउटै थुनछेक आदेशमा समय दिँदैन। दफा ६७(१) कसैले तीन वर्षभन्दा बढी कैद सजाय हुने अपराध गरेको रहेछ भने त्यस्तो अपराधमा नेपाल सरकारवादी भएर मुद्दा चल्ने रहेछ भने र अभियोगपत्रबाट प्रमाण ऐन २०३१ को परिच्छेद तीनका प्रमाण रहेछन् भने अभियुक्तलाई थुनामा राखेर पुर्पक्ष गर्ने व्यवस्था हो। तत्काल प्राप्त प्रमाण रहेनछ भने अभियुक्त थुनामा राख्न हुँदैन। तत्काल प्राप्त प्रमाण भनेको जाहेरी दरखास्तदेखि अभियोग पत्र तयार गर्दासम्मको अवधिमा संकलित प्रमाण हुन्। थुनामा राख्ने भनेको व्यक्तिको वैयक्तिक स्वतन्त्रता अपहरण गरिनु हो। विनाकानुन स्वतन्त्रता अपहरण हुन सक्दैन। संविधानको धारा १७(१) मा कानुनबमोजिम बाहेक स्वतन्त्रता अपहरण गर्न नहुने व्यवस्था छ। फौजदारी कार्यविधिको दफा ६७(१) त्यही कानुन हो, जसले थुनालाई वैधता दिन्छ। दफा ६७(१) धारा १७(१) को संरक्षण पाएको दफा हो। फौजदारी कार्यविधिमा दफा ६७(१) नभएको भए थुना गैरकानुनी हुने थियो र थुनिने व्यक्ति फौजदारी कार्यविधिको दफा ७३ नाघेर संविधानको धारा ४६ को आधारमा एकैपटक सर्वोच्च अदालतमा बन्दी प्रत्यक्षीकरणको निवेदनमा आउन सक्थ्यो। दफा ६७(१) मा देखिने भएमा विश्वास गर्ने मनासिव आधार भएमा भनेकै तत्काल प्राप्त प्रमाणबाट भनेको हो। दफा ६७(१) को व्याख्या गर्दा प्रमाण ऐन २०३१ को दफा १८ को प्रतिबन्धात्मक वाक्यांश जसमा थुनछेकका लागि साक्षी परीक्षण गरिरहनुनपर्ने व्यवस्था छ। त्योसँग समन्वयात्मक व्याख्या गरिनुपर्छ। अदालतबाट दोषी ठहर नहुन्जेल निर्दोष मानिने हुँदा मुद्दा फैसला नहुँदै किन थुनामा राख्ने ? फैसला गरेपछि एकैपटक कैदमा हाले हुन्छ। नभए ठूलो रकम धरौटी लिई धरौटीमा छाडे पनि हुन्छ भन्ने एकथरी विचारधारा पनि हुन सक्छ। तर फौजदारी कार्यविधिको दफा ६७(१) ले गरेको तीन वर्षभन्दा बढी कैद सजाय हुने मुद्दामा थुनामा राखी पुर्पक्ष गर्नुपर्ने व्यवस्था विश्वव्यापी रूपमा मानिएको सिद्धान्त र कानुनी आधारमा आधारित छ। भारतको क्रिमिनल प्रोसिडियर कोड को विवेचना हुँदा थुनामा राखी पुर्पक्ष गर्नुपर्ने पाँचवटा कारण उल्लेख गरेको छ। पहिलो, थुनामा नराख्दा अभियुक्त भागीजाने सम्भावना जसले गर्दा अदालती कारबाहीमा ढिला हुने, दोस्रो थुनामा नराख्दा अभियुक्तबाट सबुत प्रमाणमा हस्तक्षेप गर्न सक्ने, तेस्रो धरौटीमा छाडेमा पुनः अर्को अपराध गर्न सक्ने, चौथो बृहत् सामाजिक र सार्वजनिक हितका लागि र पाँचौं अभियुक्त फरार भएमा कागजमा कसुरदार ठहरिने तर फैसला कार्यान्वयन नहुेन जसले गर्दा न्यायपालिकाप्रति नै आस्था कम हुने। ती कारणले कानुनले गम्भीर अपराध मानेका मुद्दामा तत्काल प्राप्त प्रमाण छ भने थुनामा राख्नुपर्ने व्यवस्था र व्याख्या भएको हो। ती पाँच आधारमध्ये सबुत प्रमाणमा हस्तक्षप न्याय सम्पादनमा बढी खतरनाक हुन्छ। नेपालमा बलात्कार मुद्दामा पीडित र परिवारलाई थर्काएर धम्क्याएर, फकाएर, आश्वासन दिएर, लोभ देखाएर, प्रलोभनमा पारेर जसरी हुन्छ होस्टाइल बनाउन अभियुक्तबाट प्रयत्न भएका बेलाबेलामा हेडलाइन न्युज बन्ने गरेको छ। एक्ली नारीको काल्पनिक बलात्कारको घटना लिऊँ। बलात्कारको विरोधमा पीडितले कराएर मद्दत मागिन्। आफैंले सक्दो शारीरिक विरोध गरिन्। पीडितले मद्दत मागेको सुनेर नजिकको पार्टीसत्तलमा बस्ने दुईजना आए। मद्दतमा आउने ती घरवारविहीन र अदालतबाट अपराधमा सजाय पाएका पनि रहेछन्। बलात्कार गर्ने गर्दागर्दै आधा छाडेर भाग्यो। वीर्य पतन हुन पाएन। पानी पर्यो। पीडित केटी पनि भिजिन्। केही दिनपछि बलात्कारी पक्राउ पर्यो। त्यतिबेला उसले नुहाइधुवाइ गरी बलात्कार गर्दा लगाएको लुगा धोइसक्यो। मौसम र घटनाक्रमले पीडित एवं बलात्कारी दुवैको शारीरिक जाँच र घटनास्थलबाट कुनै वैज्ञानिक प्रमाण भेटिएन सबै मेटिए। बलात्कार महिलाविरुद्ध हुने गम्भीर फौजदारी अपराध हो। काल्पनिक यस घटनामा, पीडित आफैं र मद्दत गर्न आउने ती दुईजना व्यक्तिबाहेक अरू प्रमाण हुँदैन। यी दुईथरी साक्षीलाई बचाउने हो भने महत्त्वपूर्ण प्रमाण बच्छ। नेपाली समाज बलात्कारका घटनामा तथाकथित इज्जत र प्रतिष्ठाका नाममा पीडितलाई नै दबाब दिने समाज हो। उल्लिखित घटनामा पीडित र उल्लिखित दुईजना व्यक्तिलाई अभियुक्तबाट दबाब र प्रभावमुक्त गरी सोधपुछ र जिरहमा जस्ताको तस्तै बकपत्र गर्ने हो भने अकाट्य प्रमाण हुन्छ। हाम्रोजस्तो शिक्षाको कमी, आर्थिक गरिबी, बेरोजगार आदि विभिन्न समस्या भएको ठाउँमा आफू बच्नका लागि सकभर फकाएर, धम्क्याएर, आर्थिक प्रलोभनमा पारेर, साक्षीलाई अदालतले खोजेको दिन लुकाउने वा अदालतमा बक्दा होस्टाइल बनाउने प्रयत्न हुन्छ। आर्थिक कमजोर, घर नभएको, पाटी वा सत्तलमा बस्नेलाई खरिद गर्न सम्भव हुन्छ। अभियुक्तलाई थुनामा नराख्ने हो भने उसले पीडित जाहेरवाली र यस्ता घरवारविहीन साक्षी पहिचान गरी आफ्नो कब्जामा पार्न सक्छ। यही नहोस् भनेर अभियुक्तलाई थुनामा राख्ने कानुनी व्यवस्था भएको हो। बेलायती अदालतमा मेजिस्टेटले थुनछेक आदेश गर्दा अभियुक्तलाई तपाईंलाई थुनामा नराख्ने हो भने तपार्इंबाट सबुद प्रमाणमा हस्तक्षप हुन सक्छ र तपाईंको टोल नै तपार्इं देखेर त्रसित हुन्छ त्यसैले बृहत्तर सार्वजनिक हितका लागि म तपाईंलाई धरौटीमा छाड्न सक्दिनँ आदेशमा लेखिन्छ। भारतका विद्वान्, बुद्धिजीवी एवं न्यायकर्मी भीके कृष्ण इयरको आर्ट अफ क्रस इक्जामिनेसन दुई खण्डको पुस्तकमा साक्षी किनिने, विनिङ अवे गरिने उल्लेख छ। फौजदारी कार्यविधिको ६७(१) को थुनामा राख्ने व्यवस्था तत्काल प्राप्त प्रमाणलाई हस्तक्षेप अर्थात् ट्याम्परिङ बाट बचाउनका लागि हो। दफा ६७(१) कार्यान्वयन हुने जिल्ला अदालत हो। जिल्ला अदालतलाई बढी सक्रिय बनाउनुपर्छ। अमेरिकी पूर्वप्रधानन्यायाधीश वारेन वर्गरले सन् १९५८ मा अमेरिकी बार एसोसिएसनलाई सम्बोधन गर्दा त्यहाँको सर्वोच्च अदालतलाई फाउन्टेन हेड अफ जस्टिस अर्थात् न्यायको मुहान भनिने मान्यता थियो। तर उनले मानेनन्। उनले जिल्ला अदालत न्यायको मुहान हो भने। सबै प्रकारका मुद्दा जिल्ला अदालतबाट सुरु हुन्छ। त्यसैले न्यायपालिकाको स्तर, विश्वास, प्रतिष्ठा र आस्था मूल्यांकन गर्ने हो भने जिल्ला अदालत फाउन्टेन हेड अफ जस्टिस अर्थात् न्यायको मुहानको स्रोत जिल्ला अदालतलाई बनाउनुपर्छ भनेका थिए। (हेनुहोस् डेलिभरी अफ जस्टिस पृष्ठ १०)। ३२ वर्ष टिकेको मुलुकी ऐनको ११८(२) अनुसार निवेदन टुंगिए तर तल्लो अदालतलाई मिराण्डा वार्निङ जस्तो गाइडलाइन भएन। अब मिराण्डा वार्निङ जस्तो ११८(२) मा परेको तत्काल प्राप्त प्रमाणबाट देखिएमा र विश्वास गर्ने मनासिव आधार को व्याख्या गरी मिराण्डा वार्निङ अथवा भारतको सर्वोच्च अदालतको भिसाका गाइडलाई जस्तो व्याख्या गरी जिल्ला अदालतलाई गाइडलाइन दिन आवश्यक छ। यसो भएमा सर्वोच्च अदालतमा थुनछेकको मुद्दाको चाप पनि कम हुन मद्दत गर्छ र थुनामा नराख्दैमा भ्रष्टाचार गरिछाड्यो कि भन्ने अनावश्यक शंका पनि निर्मूल हुन्छ। सर्वोच्च अदालतमा आजसम्म थुनछेकको हजारौं निवेदन परे होलान्। त्यसमा घण्टाको हिसाब गर्ने हो भने न्यायाधीशको हजारौं जज आवर खर्च भयो होला। सर्वोच्च अदालत थुनछेकमा लामो समय दिने अदालत हुनु हुँदैन। थुनछेकको कुरा त तल्ला अदालतमा भर र विश्वास गर्ने कुरा हुन्। टाढा जानु पर्दैन, भारतमै पनि थुनछेकको आदेशमा सर्वोच्च अदालतले दर्जनौं कानुन व्यवसायी र हप्तौं एउटौ थुनछेक आदेशमा समय दिँदैन। त्यसैले साविक अवं को ११८(२) को व्याख्या हुन नसके पनि अब फौजदारी कार्यविधिको दफा ६७(१) को थुनछेकसम्बन्धी विश्वव्यापी रूपमा चलेको विधायिकी मान्यता र मनसायअनुकूलको व्याख्या गरी जिल्ला अदालतले तत्काल प्राप्त प्रमाण पहिचान गरी गरेको आदेशलाई फाउन्टेन हेड अफ जस्टिस बनाउनुपर्ने देखिन्छ। सुधारका लागि जिल्ला अदालतले आदेशमा प्रमाण कस्तो छ प्रत्यक्ष, मौलिक वा शंका लाग्छ वा विश्वास लाग्छ स्पष्ट उल्लेख गरी तदनुसार आदेशमा उल्लेख गर्ने र माथिल्लो अदालतले पनि फौजदारी कार्यविधिको दफा ७३ को आफ्नो करेक्सनल जुरिक्सडिक्सन को सीमितता र मान्यताअनुसार जिल्ला अदालतले गरेको आदेशलाई विश्वव्यापी मान्यताअनुसार प्राइमा फेसिया हेर्ने खालको दफा ६७ को व्याख्या हुन आवश्यक देखिन्छ। केसी पूर्वन्यायाधीश हुन्।"
विपद्ले होइन शासनले मार्छ,"राहत तथा अन्य सामग्रीमा भइरहेको खुलेआम भ्रष्टाचारले पीडितले समयमै न्यूनतम मानवीय सहयोगसमेत पाउन सकिरहेका छैनन् भर्खरै बाढीपहिरोमा परी दर्जनौं नागरिकले ज्यान गुमाए। बाढीपहिरोबाट बच्नेहरूले पनि सामान्य मानवीय सेवा समयमा पाउन सकेनन्। बाढीपहिरो आउनेबारेमा पूर्वसूचना त कुरै छाडौं, तत्कालको अवस्थामा सुरक्षित स्थान कहाँ हो ? बाढी आउँदा केकसरी सुरक्षित हुने ? जस्ता सामान्य जानकारीसमेत पाउन सकेनन्। न पूर्व सूचना न सुरक्षित हुने सीप तथा ज्ञान न उद्धार न त राहत। केही व्यवस्थित भएन। बाढीपहिरोको क्षतिलाई प्राकृतिक भन्दै सरकार पन्छियो। सत्तापक्षीय दलका कार्यकर्ताले कोशी ब्यारेजको केही ढोका खोलेको र राष्ट्रपतिले आफैंले आफ्नो छाता ओढेकोमा सरकारको जयजयकार गरे। आफू भए अवस्था फरक हुन्थ्यो जस्तो गरी प्रतिपक्षी दल र उसका कार्यकर्ताले लघुताभास देखाए। विपद् दैवीय वा प्राकृतिक मात्र नभई मानवीय कारणले सिर्जना हुने समस्या हो। पानी ठूलो परेर वा डरलाग्दो बाढी आएर नागरिकको ज्यान जोगाउन नसकिएको होइन। भूकम्पले मान्छे मारेको होइन। न आगलागी न त हुरी बतासको कारण हो। बरु सरकारी शासन तथा तथा प्रशासनमा भएका खराबीका कारण विपद्मा नागरिकले ज्यान गुमाइरहेका छन्। अनि विपद्पछि सामान्य मानवीय सहयोगसमेत पाउन सकिरहेका छैनन्। यसका पछाडि केही कारण छन्। पहिलो, शासन व्यवस्थामा भएका विकृति हुन्। नेपालमा भूकम्प, बाढी, पहिरो, हुरी, चट्याङ, आगलागीजस्ता विपद्बारे पूर्वसूचना दिने प्रभावकारी व्यवस्था नै छैन। हरेक वर्ष एकै किसिमका विपद् दोहोरिन्छन्। तर सरकारले यसको दीर्घकालीन समाधानका लागि कुनै तयारी गर्दैन। यो शासकीय प्रणालीमा रहेको गम्भीर समस्या हो। अमेरिकामा सामान्य हुरीको पनि पूर्वसूचना प्रवाह हुन्छ। सामान्यभन्दा अलिकता बढी मात्र पानी पर्दै छ भने सूचना मोबाइलमा आइसक्छ। सडकमा प्रहरी परिचालित भइसकेका हुन्छन्। नेपालमा त्यत्रो पानी पर्नेबारेमा पूर्वजानकारी दिने प्रणाली नै भएन। पछिल्ला केही वर्षदेखि निरन्तर एउटै स्थान डुबानमा परिरहेका छन्। त्यही ठाउँमा धनजनको ठूलो क्षति भइरहेको छ। तर सरकारले त्यसलाई व्यवस्थापन गर्ने ठोस पहल गर्दैन। विपद्पछिको उद्धार र न्यूनतम मानवीय सहयोग पुर्याउने व्यवस्थित प्रणाली बनाउने काम गर्दैन। भूकम्पदेखि बाढीपहिरो तथा आँधीहुरी हरेक विपद् व्यवस्थापनमा सरकारको पूर्वतयारी शून्य देखिन्छ। त्यसैले मुसलधारे पानीले होइन यही सरकारी लाचारी तथा निकम्मापनले नागरिकलाई मारिरहेको छ। दोस्रो भ्रष्टाचार। अहिले काठमाडौंको बाढीको पछाडि भ्रष्टाचारको प्रमुख भूमिका छ। राजनीतिक दलका नेता, कर्मचारी तथा भूमाफिया मिलेर काठमाडौंका नदीनाला तथा खोलाआसपासका जग्गा बिक्री गरेका छन्। खोला हिँड्ने ठाउँमा ठूलाठूला महल उभिएका छन्। खोलामा महल ठडिएपछि बस्तीमा खोला पस्ने नै भयो। भूमाफियाले ठिमीनजिकै हनुमन्ते खोला नै फर्काइदिएका थिए। यस्ता घटनाले काठमाडौं उपत्यका भरी बाढीको समस्या बढेको हो। विपद्पछिको समयमा मानवीय सहयोग पुग्न नसक्नुमा पनि भ्रष्टाचारजन्य क्रियाकलापको प्रमुख भूमिका रहेको देखिन्छ। एकजना विद्वान् स्मिलोभ भन्छन्, हरेक संकट, विपद् तथा संक्रमणकालीन अवस्थामा भ्रष्टाचारका लागि उपयुक्त मौका हुन्छ। खासगरी विद्यमान ऐननियमले पनि उपयुक्त रूपमा कार्य नगर्ने र अनुगमन गर्ने निकाय पनि विपद्को समयमा सक्रिय नहुने हुँदा भ्रष्टाचार बढी हुन्छ। नेपालको अवस्थामा पनि यो कुरा लागू हुन्छ। उदाहरणका लागि २०७२ सालको भूकम्पपीडितलाई वितरण गर्न भनेर झन्डै एक महिनापछि सहरी विकास मन्त्रालयले खरिद गरेको साढ चार लाख थान त्रिपालमा ९६ प्रतिशत गुणस्तरहीन भेटिएको थियो। यसबारेमा अख्तियार दुरुपयोग अनुसन्धान आयोगले छानबिन गरी मन्त्रालयका दुई उपसचिव, तीन कर्मचारी र केही व्यापारीविरुद्ध २० भदौ २०७२ मा विशेष अदालतमा मुद्दा दायर गरेको थियो। कुल बिगो दुई करोड ३६ लाख ७६ हजार एक सय ९१ रुपैयाँ दाबी गर्दै उनीहरूविरुद्ध मुद्दा दायर गरेको थियो। नेपाल राष्ट्रबैंकका गर्भनर चिरञ्जीवी नेपालले २०७२ जेठ १३ गते काठमाडौंमा आयोजित एक कार्यक्रममा राहतको पैसाले घर र गाडी किनेको समेत भेटिएको बताएका थिए। राहत तथा अन्य सामग्रीमा भइरहेको खुलेआम भ्रष्टाचारले पीडितले समयमै न्यूनतम मानवीय सहयोगसमेत पाउन सकिरहेका छैनन्। तेस्रो भनेको सरोकारवाला निकायहरूका बीचमा समन्वयको अभाव हो। नेपालमा लामो समयसम्म विपद् व्यवस्थापनसम्बन्धी छाता ऐन भएन। तथापि अन्य ऐन तथा कानुनी व्यवस्था रहेका छन्। यस्ता ऐन तथा कानुनले विभिन्न संयन्त्र तथा निकायहरूको व्यवस्था गरेका थिए। उदाहरणका लागि दैवी प्रकोप (उद्धार) ऐन २०३९ ले केन्द्रीय दैवी प्रकोप उद्धार समितिको व्यवस्था गरेको छ। यसैगरी, उद्धार तथा उपचार उपसमिति, आपूर्ति, आ श्रय र पुनस्र्थापना उपसमितिको व्यवस्था छ। यसैगरी, क्षेत्रीय, जिल्लास्तरीय र स्थानीय दैवीप्रकोप उद्धार समितिको व्यवस्था गरेको छ। तथापि यस्ता संयन्त्र तथा निकाय संकटमा तत्काल मानवीय सहयोग उपलब्ध गराउन अक्षम रहँदै आएका छन्। आधुनिक युगमा कुनै पनि विपद्ले होइन शासकीय प्रणालीमा भएका खराबीले मानिसको मृत्यु भइरहेको छ। रोबिन्सन र एसेमोग्लु आफ्नो बहुचर्चित पुस्तक ह्वाई नेसन्स फेलमा लेख्छन्, हरेक देशले आवश्यक समयमा प्रभावकारी रूपमा कार्य गर्न नसक्नुमा कानुन तथा राज्यका आवश्यक निकायहरूको अभाव भएर होइन, बरु एउटै काम गर्ने धेरै संस्था तथा निकायहरू खडा हुने गरेको कारण हो। एउटै काम गर्न विभिन्न निकाय गठन गर्ने तर त्यस्ता निकायका बीचमा प्रभावकारी समन्वय र सहकार्यको वातावरण बनाउन नसक्दा विकासोन्मुख देश दिनदिनै असफल राज्यको रूपमा परिणत हुँदै गएका छन्। नेपालमा सरकारी, गैरसरकारी तथा अन्य निकायसँग आवश्यक समन्वय प्रभावकारी रूपमा स्थापना गर्न सकिएको छैन र हरेक वर्ष समस्या दोहोरिइरहन्छ। चौथो, विपद् व्यवस्थापनका लागि आवश्यक पर्ने सीप, बजेट, सामग्री तथा अन्य आवश्यक सामग्रीको अभाव अर्को कारण हो। नेपालमा विपद् व्यवस्थापनको लागि काम गर्ने केही निकाय छन्। गृह मन्त्रालयअन्तर्गत विपद् व्यवस्थापन महाशाखा छ। यस महाशाखाले विपद् व्यवस्थापन तथा उद्धार, राहत तथा अन्य आवश्यक काम गरिरहेको छ। यसैगरी नेपाल प्रहरी, सशस्त्र पहरी बल तथा नेपाली सेनामा पनि विपद् व्यवस्थापन एकाइ रहेका छन्। तर यस्ता निकाय तथा समितिका पदाधिकारीसँग संकटको समयमा परिचालित हुन आवश्यक पर्ने तालिम, औजार तथा अन्य आवश्यक स्रोतसाधनको अभाव छ। विपद्को समयमा पीडितलाई न्यूनतम मानवीय सहयोग कसरी उपलब्ध गराउने भन्नेबारेमा आवश्यक पर्ने सीपसहितको क्षमता अभिवृद्धिको तालिम संस्थागत रूपमा दिने काम भएको छैन। यसैगरी, नेपाल सरकारले यस्ता संस्थामा विपद् तथा संकट व्यवस्थापन भनेर आवश्यक बजेट विनियोजन गर्दैन। स्थानीय सरकारको बजेट भ्रमण र गोष्ठीका नाममा सकिन्छ। विपद्पछिको मानवीय सहयोग दातृ निकाय र परोपकारी मनलाई गुहार्नुपर्ने बाध्यता छ। विपद् तथा संकटको समयमा उद्धारका लागि नेपाल प्रहरी, सशस्त्र प्रहरी बल तथा नेपाली सेना खटिँदै आएका छन्। तर यस्ता निकायसँग उद्धारको समयमा आवश्यक पर्ने औजार र स्रोतसाधनको अभाव छ। २०७२ सालको भूकम्पका क्रममा राजधानीको गोंगबुस्थित सयपत्री गेस्टहाउसबाट ८२ घण्टापछि अर्घाखाँचीका २८ वर्षीय ऋषि खनाललाई जीवितै उद्धार गरिएको थियो। नेपाली उद्धार टोलीसँग आवश्यक पर्ने औजार नभएपछि त्यस घरमा कुनै पनि व्यक्ति जीवित नभएको निष्कर्ष निकालेर नेपाली सेनाले उद्धार कार्य छाडेको थियो। तर फ्रान्सेली उद्धार टोलीले अत्याधुनिक औजारको प्रयोग गरी सो घरको भग्नावशेषमा मानिस जीवितै रहेको पत्ता लगाई उद्धार कार्य अगाडि बढाएको थियो र जीवितै उद्धार गरेको थियो। नेपालमा विपद्का लागि भनेर औषधि, खाद्यान्न, पाल केही पनि स्टक गर्ने व्यवस्था अहिलेसम्म पनि छैन। आवश्यक औजार र अन्य सामग्रीको व्यवस्थापन गर्न सकेको छैन। परिणामतः विपद्को समयमा नागरिकले न्यूनतम मानवीय सहयोगसमेत पाउन सकिरहेका छैनन्। पाँचौं कर्मचारीतन्त्रमा रहेको जिम्मेवारी पन्छाउने प्रवृत्ति डरलाग्दो समस्या बनेको छ। हरेक जिल्लामा जिल्लास्तरीय दैवी प्रकोप उद्धार समिति छ। यस समितिलाई जिल्लामा हुन सक्ने वा भएका विपद्को आवश्यक पूर्वसावधानी तथा व्यवस्थापनको जिम्मेवारी तोकिएको छ। दैवी प्रकोप (उद्धार) ऐन, २०३९ को दफा १३ अनुसार उक्त समितिले जिल्लास्तरीय दैवी प्रकोप उद्धार कोषसमेत स्थापना गर्न सक्ने व्यवस्था रहेको छ। यो समितिका पदाधिकारीले प्रभावकारिताका साथ काम नगर्दा समस्या थपिएका छन्। समितिले काम नगर्दा पूर्वसावधानीको काम कुनै पनि जिल्लामा भएका छैनन् भने विपद् पछि उद्धार, राहत तथा पुनस्र्थापनाका कामसमेत हुन सकिरहेको छैन। जिम्मेवार अधिकारीले आफ्नो अधिकारको प्रयोग समयमै नगर्दा र जिम्मेवारी पन्छाउँदा समयमै पीडित व्यक्तिकहाँ पुर्याउन सकिएको छैन। उदाहरणका लागि सिन्धुपाल्चोकको जुरेको पहिरोपीडितका लागि भनेर जिल्लास्तरीय दैवी प्रकोप उद्धार कोषमा जम्मा भएको दुई करोड २४ लाख रुपैयाँ कर्मचारीतन्त्रमा काम पन्छाउने प्रवृत्तिले समयमै उक्त रकम पीडितलाई वितरण गर्न सकिएन। प्रमुख जिल्ला अधिकारी तथा अन्य जिम्मेवार निकायका अधिकारीले आफ्नो दायित्व र जिम्मेवारी पूरा नगर्ने बरु जिम्मेवारी पन्छाउँदै जाने प्रवृत्ति हाबी हुँदै गएको छ। परिणामतः विपत तथा संकटपछि पीडितले समयमै मानवीय तथा अन्य सहयोग पाउन सकिरहेका छैनन्। यसरी हेर्दा आधुनिक युगमा कुनै पनि विपद्ले होइन शासकीय प्रणालीमा भएका खराबीले मानिसको मृत्यु भइरहेको छ।"
बेकामे पीएचडी ?,"हाम्रा विश्वविद्यालयले प्रदान गर्ने विद्यावारिधि उपाधि अर्थात् पीएचडी प्रायः चर्चामा आइरहन्छन्। यी उपाधि एकैथरीका नभएर थरीथरीका भए पनि अब्बल र राष्ट्रकै लागि गौरवको विषय बन्न सक्ने पीएचडीबारे कतै चर्चा हुँदैन। बरु केही बेकामे पीएचडी हरूका बारे प्रायः चर्चापरिचर्चा भइरहन्छ। यस्तै चर्चा पायो हालै प्रकाशित डा माधवप्रसाद पोखरेलको बेकामे पीएचडी शीर्षकको लेखले। केही बेकामे पीएचडीहरूको हालीमुहालीका कारण हाम्रो विश्वविद्यालयको प्राज्ञिक अवस्थामा प्रश्नचिह्न उठिरहेको सन्दर्भसहितको उक्त मार्मिक विचार सामाजिक सञ्जालमा पनि निकै भाइरल भयो। यसलाई भाइरल गराउनेहरूमा अधिकांश विश्वविद्यालयकै जिम्मेवार व्यक्तिहरूका साथै स्वयं बेकामे पीएचडीधारीहरू पनि संलग्न भएको परिदृश्य भने आफैंमा अनौठो तथा हास्यास्पद देखियो। विश्वविद्यालयको जिम्मेवार निकायमा रहेकाहरूले आफ्नै विश्वविद्यालयले प्रदान गरेको उपाधिले बेकामे विशेषण पाउँदा त्यसलाई हाँसोमा उडाउनुजस्तो दुर्भाग्य अरू के होला ? उनीहरूले त आफ्नो कार्यकालमा विश्वविद्यालयको प्राज्ञिक गतिविधिबारे प्रकाशमा आएका कमीकमजोरीको लेखाजोखा गरेर सुधारका लागि ठोस पहल पो गर्नुपर्ने ! विद्यावारिधि उपाधि नै प्राप्त नगरेका तथा बेकामे उपाधिधारीहरूले विश्वविद्यालय सेवा आयोगको विज्ञका रूपमा नियुक्ति पाउन पाएपछि बेकामे पीएचडी हरूको उच्च मूल्यांकन हुनुलाई अस्वाभाविक मान्न सकिँदैन। पीएचडी उपाधि प्रदान गर्नका लागि पूरा गर्नुपर्ने प्रक्रिया कडाइका साथ पालना नगराउँदा र व्यक्तिगत सम्बन्ध तथा राजनीतिक पहुँचले प्र श्रय पाइराख्दासम्म बेकामे पीएचडी हरूकै बिगबिगी भइरहनेछ, जसका कारण साँच्चै अध्ययनअनुसन्धान गर्दै उपाधि प्राप्त गर्नेहरू पनि बजारको हल्लाभित्र हीनताबोधका साथ शिर निहुराएर हिँड्न बाध्य भएको देखिन्छ। यथार्थमा विद्यावारिध उपाधि विश्वभरि नै समानस्तरको मानिन्छ। तर हामीकहाँ बेलाबेलामा थरीथरीका विद्यावारिधिको चर्चा हुने गर्छ। यस्ता थरीथरीका विद्यावारिधि हुनुको जवाफदेही को हो ? किन प्रदान गरिन्छ थरीथरीका विद्यावारिधिलाई एकै खालको समकक्षता ? उपाधि प्राप्त गर्नका लागि पूरा गर्नुपर्ने विभिन्न प्रक्रिया, प्रावधान तथा मौखिक प्रतिरक्षा (भाइवा) के औपचारिकताका लागि मात्र हो ? विदेशी विश्वविद्यालयबाट प्राप्त उपाधिका लागि प्रदान गरिने समकक्षताको औचित्य के ? विश्वविद्यालयमा देखिइरहेका यस्ता थरीथरीका उपाधिहरूलाई निश्चित विधिप्रक्रिया र मापदण्डका आधारमा समान बनाउन सकिँदैन भने ! हाम्रै विश्वविद्यालयहरूमा विद्यमान विद्यावारिधि उपाधिका विधिप्रक्रिया हेर्ने हो भने कतै एमफिल नगरीकनै विद्यावारिधि गर्न पाइने, कतै नगरेरै पनि गर्न पाइने, कहिले सीधै शोध प्रस्ताव दर्ता गरेर स्वीकृत पनि भइहाल्ने कहिल्यै दुई सेमेस्टर कक्षा लिएर वा निश्चित कोर्स पूरा गरेर मात्र शोध प्रस्ताव दर्ता गर्नुपर्ने ! विश्वविद्यालयजस्तो प्राज्ञिक संस्थाका जिम्मेवार व्यक्तिहरु प्राज्ञिक नभएर राजनीतिक भागबन्डाका आधारमा तय गर्ने संस्कृति रहेसम्म बेकामे पीएचडी को संस्कृति मौलाइरहने छ। अझ विडम्बना त कुनै विश्वविद्यालयले आफूले पढाइ नै नगर्ने विषयमा पनि विद्यावारिधि दिन पाउने। यी सबै किसिमका विद्यावारिधिको समानस्तर निर्धारण कसरी हुन्छ ? यीमभ्ये कुन काम लाग्ने र कुन बेकामे भनेर कसरी छुट्ट्याउने ? कसले छुट्ट्याउने ? त्रिविकै मात्र कुरा गर्ने हो भने, शोध प्रस्ताव दर्ता गरेदेखि नै केही शोधार्थी आपूअनुकूलको विज्ञको खोजीमा दौडिन्छन्। निर्देशक रोज्ने अधिकार दिइए पनि शोधकर्ताले आफ्नो सम्पर्क, राजनीतिक सम्बन्ध र अन्य विभिन्न तरिकाले आन्तरिक मूल्यांकनकर्तादेख बाह्य परीक्षकसहित अनुसन्धान समितिका मुख्य व्यक्तिलाई प्रभावमा पारेर उपाधि प्राप्त गर्ने प्रयास गरेको पनि देखिन्छ। सम्पूर्ण प्रक्रिया सहजरूपमै पूरा गरेपछि अन्तिम मूल्यांकन एउटै विश्वविद्यालयका तथा आपूअनुकूलका विज्ञ टोली बनाएर गरिएका प्रसंगहरू पनि बेलाबेलामा चर्चामा आउने गर्छन्। विद्यावारिधिजस्तो उपाधि प्रदान गर्ने प्रयोजनका लागि लिइने भाइवाको सूची सम्बन्धित विषयका विज्ञ र सबै शोधकर्तालाई जानकारी गराइँदैन। अझ रोचक कुरा त के छ भने केही व्यक्तिले उपाधि लिएको कुरा महिनौंपछि मात्रै जानकारीमा आउने गर्छ। यस्ता भाइवामा अनुसन्धान समितिभन्दा अन्यले प्रवेश त के पत्तै पाउँदैनन्। जब सेवा प्रयोजनका लागि अनुसन्धानात्मक सामग्रीको आवश्यकता पर्छ, बेकामे विद्यावारिधिधारीहरू कोही यतै बसेर खेताला हालेर रातारात सामग्री तयार गर्न थाल्छन् त कोही केही समयका लागि सीमापारि गायब भइदिन्छन् अनि भरिया लगाएर सामग्री ल्याई सेवा आयोगमा बुझाउँछन्। यस्ता व्यक्तिहरू प्रायः बढुवा भएकै हुन्छन्। बेकामे उपाधिधारीहरू आफैंले प्राप्त गरेको उपाधिका विषयमा त प्रस्तुति गर्न सक्दैनन् भने  ! धन्य हाम्रो विश्वविद्यालय ! त्यसैले त सेवा प्रयोजनका लागि असंख्य कृति बुझाएर बढुवा भएकाहरूमध्ये कतिपयको बजार तथा पुस्तकालय कहींकतै कुनै कृति भेटिँदैनन्। उनीहरूले गरेका अनुसन्धानहरू पनि गोप्य नै रहेका हुन्छन्। तैपनि सर्वत्र यिनकै बिगबिगी छ। यति मात्र होइन, विश्वविद्यालयका विभिन्न निकायमा यिनीहरू नै प्रबल दाबेदार बनिरहेका देखिन्छन् भने जिम्मेवारी पनि पाएकै हुन्छन्। अनुसन्धानात्मक लेखनको ढाँचासम्म थाहा नपाउनेहरू पनि अनुसन्धान गराउने निकायसम्म पुग्नुले बेकामे उपाधिधारीहरूलाई मलजल गरिरहेको देखिन्छ। कतिपय बेकामे पीएचडीहरूलाई त आफ्नो शोधप्रबन्धको समस्या र उद्देश्यसम्म थाहा हुँदैन अनुसन्धान विधि तथा सिद्धान्तको त कुरै छाडौं। यस्तो लज्जास्पद अवस्थाप्रतिको उत्तरदायित्व कसको हो ? सम्बन्धित पदाधिकारी तथा निकायहरूले यसको जिम्मेवारी लिएर सुधारको पहल गर्ने कि यसलाई परिहासको विषय बनाइराख्ने ? जबजब प्राध्यापकको बढुवाका लागि विज्ञापन प्रकाशित हुने हल्ला सुनिन्छ, तब अनुसन्धानका नाममा औपचारिकता मात्र पूरा गर्दै सामग्री बटुल्ने परिपाटीलाई निरुत्साही गर्न सकिँदैन ? सेवा आयोगले सम्बन्धित विषयका प्राज्ञिक विभाग खडा गरेर सेवारत प्राध्यापकहरूले प्रकाशित गरेका अनुसन्धानमूलक तथा साधारण लेखरचना, कृति, अनुसन्धान प्रतिवेदन आदि प्रकाशित हुनासाथै बुझाउने र बुझाउनासाथै त्यसको मूल्यांकन पनि गरिँदै जाने परिपाटी हुने हो भने विज्ञापन खुलेपछि बटुलेर बुझाएका सामग्री पनि पहुँचवालाको अनुकूल तथा राजनीतिक भागबण्डाका आधारमा नियुक्त विज्ञकहाँ पुग्ने, उम्मेदवारहरूले सम्भावित विज्ञका दैलादैला चहार्ने, मागेर दया र कृपाका रूपमा अंक पाउने परिपाटीको पनि अन्त्य हुँदै जान्थ्यो कि ? अनुसन्धान तथा कृति मूल्यांकन, कार्यसम्पादन मूल्यांकन र अन्तर्वार्ताका क्रममा त्रिवि सेवा आयोग पारदर्शी देखिँदैन। किनकि, आवेदक प्राध्यापक तथा कर्मचारीहरूले न त आफ्ना यस्ता मूल्यांकनको नम्बर हेर्न पाउँछन् न आफ्नो जिज्ञासको जानकारी नै आयोगबाट प्राप्त गर्न सक्छन्। कतिसम्म भने आफूले प्रकाशित गरेको लेखरचनामा उसले कति अंक प्राप्त गर्यो र सफल हुने व्यक्तिभन्दा ऊ कति अंकले कुन कमजोरीका कारण पछाडि पर्यो, त्यसको सूचना प्राप्त गर्न खोज्दा गोपनीयता भंग हुने भन्दै जानकारी दिइँदैन। योग्य उमेदवारले आपू असफल हुँदा आफ्नो मूल्यांकनको यथार्थ विवरणबारे जानकारी दिन नमिल्ने प्रावधान कतै तिनै बेकामे पीएचडी का बेकामे अनुसन्धान तथा लेखरचनालाई उच्च मूल्यांकन गर्दै पदोन्नति गर्नकै लागि राखिएको त होइन ? जिम्मेवार निकायमा बसेकाहरूले यस्ता प्रावधान हटाएर पारदर्शी तवरले योग्य उम्मेदवारहरूको नियुक्ति र पदोन्नति गराउन मद्दत पुग्ने प्रावधान बनाउनतिर लाग्ने कि पत्रपत्रिकामा आएका यस्ता कमीकमजोरीको प्रचारप्रसार गर्दै पानीमाथिको ओभानो बन्न खोज्ने ? के एकपटक विद्यावारिधि उपाधि लिएपछि लिने व्यक्ति प्रमाणपत्र पाएकै कारणले सधैंभरि विज्ञ भइरहन्छ ? के ज्ञान स्थरी हुन्छ ? होइन भने ऊ अध्ययनअनुसन्धानविना पनि आजीवन विज्ञ भइरहने आधार के ? आफ्नो विषयक्षेत्रअन्तर्गत हुने अध्ययनअनुसन्धानमा उसको योगदान के ? विद्यावारिधि उपाधि प्राप्त व्यक्तिले निश्चित अवधिमा केकति अध्ययनअनुसन्धान गर्नुपर्ने हो, मापदण्ड किन नबनाउने ? उपयुक्त प्रवधानहरूको व्यवस्था गर्दै पीएचडीधारीले पनि पटकपटक आफ्नो योग्यता र दक्षता प्रस्तुत गर्नुपर्ने भइदिएको भए कुनै पनि पीएचडी बेकामे बन्ने थिएनन्। यो तीतो यथार्थलाई विश्वविद्यालयले मनन गर्दै उपयुक्त कार्ययोजना तय गर्ने हो भने आफैंले प्रदान गरेका उपाधिको खिल्ली उडाउन आफैं अग्रपंक्तिमा उभिनुपर्ने अवस्था पनि आउने थिएन। अचम्मको के छ भने हाम्रा विश्वविद्यालयका पदाधिकारीहरू नियुक्त भएलगत्तै विदेशका विभिन्न नामी विश्वविद्यालयको भ्रमणमा जाने होडबाजी नै गर्छन्। त्यहाँका एकसे एक गोष्ठी तथा सेमीनारहरूमा भाग लिएर आउँछन् तर त्यहाँको प्राज्ञिक उन्नयनको कारण के हो, उनीहरूका पद्धति र कार्ययोजना केकस्ता रहेछन्, बुझेर आफ्ना विश्वविद्यालयमा पनि त्यसको अनुकरण गर्ने प्रयास गरेको पाइँदैन। त्यसैले पनि हाम्रा उपाधि बेकामे बन्दै उपहासको विषय बनिरहेका छन्। जबसम्म विश्वविद्यालयजस्तो प्राज्ञिक संस्थामा माथिल्लो तहदेखि तल्लो तहसम्मका सबै निकायको नियुक्ति राजनीतिक भागबन्डाका आधारमा गर्ने संस्कृतिको अन्त्य हुँदैन र प्राज्ञिक व्यक्तिहरूलाई निर्णायक तहमा जिम्मेवारी दिइँदैन तबसम्म यस्ता बेकामे पीएचडी देखि विभिन्न किसिमका विकृतिविसंगति मौलाइरहने छन्।"
सागको अन्योलता कायमै,"भारतको गुवाहाटीमा सन् २०१६ फेब्रुअरी १६ मा सम्पन्न बाह्रौं सागको समापन समारोहमा नेपालले तेह्रौं साग आयोजनाको अधिकार प्राप्त गर्दा इन्दिरा गान्धी स्टेडियममा नेपाली टोलीको सान ठूलै थियो। तत्कालीन युवा तथा खेलकुदमन्त्री सत्यनारायण मण्डलले तेह्रौं साग आयोजनाको झण्डा ग्रहण गरेका थिए। नेपालले आयोजनाको अधिकार पाए पनि सागको मिति पटकपटक सर्दै गयो। यसबीचमा नेपालमा दलजित श्रीपाली, राजेन्द्रकुमार केसी र जगतबहादुर सुनार (विश्वकर्मा) सहित चारजना युवा तथा खेलकुदमन्त्री भए। सबैले समयमै साग हुने बखान गरिरहे। तर, समग्र राष्ट्रकै प्रतिष्ठासँग जोडिएको तेह्रौं साग आयोजनाको विषयमा सरकार र खेल पदाधिकारी उदासीन नै देखिए। निर्धारित मिति चौथोपटक सर्दैै पछिल्लोपटक साग आगामी डिसेम्बर १ देखि १० सम्म आयोजनाको नयाँ मिति तय भएको छ। तर पनि तेह्रौं सागको अन्योल कायम छ। सागका लागि पर्याप्त वातावरण बन्न सकिरहेको छैन। साग आउन करिब चार महिना मात्र बाँकी छ। साग आयोजनाको प्रमुख जिम्मेवार नेपाल सरकार र सम्बन्धित निकायले अझै खुलेर साग हुने किटान गर्न सकिरहेका छैनन्। खेलकुदका लागि आवश्यक खेल सामग्री उपलब्ध हुन सकेको छैन। सागका लागि अधिकांश खेल सामग्री विदेशबाट झिकाउनुपर्ने हुन्छ। जसका लागि नेपालको झन्झटिलो खरिद प्रक्रिया र भन्सार प्रणाली वाधक बन्ने देखिन्छ। सागको कार्यविधि अझैसम्म बनिसकेको छैन। राष्ट्रिय खेलकुद परिषद् (राखेप) ले आवश्यक कार्यविधि बनाएर युवा तथा खेलकुद मन्त्रालयमा पठाएको छ। मन्त्रालयबाट संसद्मा पुगेको कार्यविधि विचाराधीन छ। भौतिक संरचना निर्माणका काम पूरा नभएको अवस्था छ। सागका लागि आवश्यक ठानिएको पाँच अर्बभन्दा बढी बजेटको व्यवस्था सरकारले अहिलेसम्म गरेको छैन। सागका लागि गठन भएका समिति सुस्त देखिन्छन्। साग आयोजनामा मात्र होइन, पदक र उपलब्धिका दृष्टिले पनि नेपाललाई इज्जत जोगाउन आवश्यक छ, जसका लागि नेपाली खेलाडीको तयारी र प्रशिक्षणसमेत पर्याप्त बन्न सकेको छैन। सागलाई भारत र पाकिस्तानबीचको द्वन्द्वले पनि थप अन्योल बनाइदिएको छ। सहभागी सात देशमध्ये पाकिस्तानले अझै सहभागिताको ग्यारेन्टी गरिसकेका छैनन्। यद्यपि, सरकारी अधिकारी बजेट र पूर्वाधारका कारण साग नरोकिने बताउँछन्। राष्ट्रिय खेलकुद परिषद्का सदस्यसचिव रमेशकुमार सिलवालले बजेट र पूर्वाधारका कारण साग नरोकिने ठोकुवा गरिरहेका छन्। सागको माहोल बनिरहेको छ। माहोल बनाउनुपर्ने बेलामा निराश बन्नु हुन्न। राखेपको एउटै अर्जुनदृष्टि भनेको निर्धारित समयमै साग सम्पन्न गर्नु हो। सागका लागि हरेक काम फास्ट ट्र्याकबाट हुनेछ, सिलवाल भन्छन्। सिलवालले सागका लागि सबै भौतिक पूर्वाधार कात्तिक १५ गतेसम्म तयार भइसक्ने पनि बताए। पूर्वाधार निर्माणको अवस्था साग खेलकुदको मुख्यस्थल काठमाडौंको दशरथ रंगशाला र पोखरा रंगशाला हो । दुवैको पुनर्निर्माण कार्य जारी छ । दशरथ रंगशालाको पुनर्निर्माण अन्तिम चरणमा पुगेको छ । भीआईपी प्यारापिटमा छानो हाल्ने कामबाहेक अन्य संरचना निर्माण लगभग सम्पन्न भइसकेको छ। पोखरा रंगशाला यसअघि एस्ट्रेटर्फ बनाउन लागिएको थियो। भर्खर त्यसलाई रद्द गरेर पुनः प्राकृतिक मैदान बनाउने काम सुरु भएको छ । ३५ वर्षको बीचमा नेपालले तेस्रोपटक साग आयोजनाको जिम्मेवारी पाउँदा भौतिक पूर्वाधार निर्माणले पनि खेलकुदमा विशेष अर्थ राख्छ। पहिलो संस्करण १९८३ मा आयोजना हुँदा नेपालमा भौतिक पूर्वाधार निर्माण उत्साहजनक थियो। त्यसपछि सन् १९९९ मा नेपालले दोस्रोपटक आठौं साग आयोजना गर्दा चीन सरकारको सहयोगमा काठमाडौंको दशरथ रंगशाला र सातदोबाटोस्थित अन्तर्राष्ट्रिय खेलकुदपरिसरमा सुविधासम्पन्न भौतिक पूर्वाधार बनेका थिए। २० वर्षपछि आइपुग्दा अहिले अधिकांश त्यही पुरानो संरचनालाई मर्मतसंहार गरिएको छ। सागका लागि संघीय संसद् प्रतिनिधिसभाको शिक्षा तथा स्वास्थ्य समितिले यसै साता साग तयारीको अनुगमन तथा निरीक्षण गर्न उपसमिति गठन गरेको छ। समितिले सदस्य जीवनराम श्रेष्ठको संयोजकत्वमा उपसमिति गठन गरेको हो। उपसमितिलाई सागको तयारी र व्यवस्थापनका कामकारबाही हेर्ने कार्यविधि तोकेको छ। उपसमितिका संयोजक श्रेष्ठ दक्षिण एसियाली ओलम्पिक काउन्सिलको अध्यक्ष पनि हुन्। २७ खेल र नेपालको तयारी छोटो तयारीका कारण बाह्रौं साग नेपालको लागि पदकको हिसाबले सोचेजस्तो बन्न सकेको थिएन। बाह्रौं सागमा नेपालले कम्तीमा १० स्वर्ण जित्ने अपेक्षा गरेको थियो। तर, नेपालले जम्मा तीन स्वर्णमै चित्त बुझाउनुपर्यो। जुडो र उसुबाट नेपालले एकएक स्वर्ण जितेको थियो। पदकको आशा गरिएको तेक्वान्दो स्वर्णविहीन बन्दै घर फर्किएको थियो। बाह्रौं सागमा नेपालले दक्षिण एसियामै गर्व गर्नलायक स्वर्ण फुटबलमा जितेको थियो। पदक तालिकामा समग्र छैटौं स्थानमा रहेको नेपालले तीन स्वर्णसहित २३ रजत र ३४ कास्य पदक जितेको थियो। पदकका लागि तयारी र आयोजक देशको हिसाबले यसपटक पनि नेपालको अवस्था कमजोर छ। तेह्रौं सागका लागि खेलाडीको तयारी दुई महिना अघिबाट सुरु गरेको छ। अन्य राष्ट्रले भने लामो समयदेखि तयारी गरिरहेका छन्। तेह्रौं सागमा २७ खेल समावेश गर्ने निर्णय यसअघि नै भइसकेको छ। काठमाडौं उपत्यका र पोखरामा सञ्चालन हुने तेह्रौं सागमा ह्यान्डबल, जुडो, कबड्डी, खोखो, सुटिङ, स्क्वास, स्विमिङ, टेबलटेनिस, तेक्वान्दो, लनटेनिस, ट्रायथलन, भलिबल, भारोत्तोलन, कुस्ती, उसु, क्रिकेट, प्याराग्लाइडिङ, आर्चरी, एथलेटिक्स, ब्याडमिन्टन, बास्केटबल, बक्सिङ, साइक्लिङ, फिल्ड हक्की, फुटबल, कराँते र गल्फ समावेश गरिएको छ। नेपालले आयोजक राष्ट्रको हिसाबले कराँते र गल्फ खेल थप्ने निर्णय गरेको थियो। नेपाललाई अन्तिम मौका साग खेलुकद नेपालमा तेस्रोपटक हुन लागेको हो। साग खेलकुदको पहिलो संस्करण सन् १९८३ मा काठमाडौंबाटै सुरु भएको थियो। त्यस्तै, दोस्रोपटक सन् १९९९ मा आठौं साग खेलकुदको आयोजना नेपालले गरेको थियो। अब सन् २०१९ मा नेपालमा हुन लागेको यो तेह्रौं दक्षिण एसियाली खेलकुद प्रतियोगिता तेस्रोपटक हो। दुईदुई वर्षमा आयोजना हुनुपर्ने प्रतियोगिताले सधैं निरन्तरता पाउन सकेको छैन। दक्षिण एसियाली खेलकुद आयोजक राष्ट्रको आन्तरिक व्यवस्थापन, छिमेकी राष्ट्रसँगको सम्बन्ध र दैवी प्रकोपजस्ता कारणले पछिल्ला संस्करणहरू निर्धारित समयमा भएका छैनन्। सन् १९७७ को एसियन फेडरेसनको बैठकपछि दक्षिण एसियाली खेलकुदको परिकल्पना गरिएको थियो। सोहीबमोजिम सन् १९७८ मा पहिलो संस्करणले बंगलादेशले आयोजना गर्ने भनिए पनि भारत र पाकिस्तानको चिसिएको सम्बन्धका कारण हुन सकेन। त्यसपछि सन् १९८३ मा नेपालले सो खेलकुद आयोजना गरेको थियो। पहिलो संस्करणमा नेपालले एक सय पाँच खेलाडीलाई मैदानमा उतारेको थियो। यसमा नेपालले चार स्वर्ण, १२ रजत र आठ कास्यसहित २४ पदक जितेर तालिकामा चौथो स्थान ओगटेको थियो। नेपालमै आयोजना भएको आठौं दक्षिण एयिाली खेलकुदमा नेपाल उत्कृष्ट प्रदर्शनसहित पदक तालिकामा दोस्रो स्थानमा रह्यो। बाह्रौ सागसम्म आइपुग्दा ठूलो फट्को मार्नुपर्नेमा नेपालको स्तर झनै खस्किएको छ। यसपटक पुनः आफ्नै देशमा आयोजना हुन लागेको तेह्रौं सागमा त्यही उपलब्धि दोहोर्याउन नेपालले ठूलै कसरत गर्नुपर्ने देखिन्छ। निर्धारित समयमा भएन भने नेपालले साग आयोजनाको अधिकार गुमाउने छ। त्यसैले नेपालका लागि साग आयोजना र उपलब्धिको दृष्टिले अन्तिम मौका हो। सागको खेल स्थल तय १३औं सागमा अर्जुन दृष्टि स्वर्णको लक्ष्यसहित सागको तयारी सागमा पाकिस्तानको सानो टोली १३औं सागका लागि प्याराग्लाइडिङको बन्द प्रशिक्षण सुरु १३ औँ साग समयमै हुन्छ"
साख जोगाउने करातेको लक्ष्य,"काठमाडौं : सन् १९९९ मा काठमाडौंमा सम्पन्न आठौं दक्षिण एसियाली खेलकुद (साग) नेपालले आयोजना गरेको हालसम्मकै ठूलो खेलकुद प्रतियोगिता हो। साग खेलकुद आयोजनाका दृष्टिले मात्र होइन, पदक र देशको साख जोगाउने हिसाबले पनि विशेष छ। दक्षिण एसियाली खेलकुदको सबैभन्दा ठूलो खेलमेला सागको १३औं संस्करण आगामी डिसेम्बर १ देखि १० सम्म नेपालमा हुँदैछ। नेपालले भौतिक संरचनाको निर्माणसँगै आयोजनालाई भव्य बनाउन आन्तरिक तयारी तीव्र बनाएको छ। आयोजनासँगै सागमा समावेश २७ खेलको बन्द प्रशिक्षण र तयारी सुरु भएको छ। नेपाललाई सागमा सर्वाधिक सफलता दिलाउने खेल कराते हो। नेपालमै आयोजना भएको सागको आठौं संस्करणदेखि कराते खेल समावेश भएको थियो। त्यसपछि लगातार तीन संस्करण करातेले प्रवेश पायो। भारतको गुवाहाटी र सिलोङमा सम्पन्न १२औं संस्करणमा कराते खेल समावेश नहुँदा नेपाल पदक तालिकाका निकै तल परेको थियो। आयोजकको हिसाबले नोपलले यसपटक १३औं सागमा करातेलाई समावेश गरेको छ। करातेको समावेशले नेपाली कराते टोली उत्साहित पनि बनेको छ। आठौं साफमा नेपालले ऐतिहासिक सफलताका साथ दोस्रो स्थान हासिल गर्दा करातेको भूमिका मुख्य थियो। नेपालले त्यो बेला जितेक कुल ३१ स्वर्णमध्ये १४ स्वर्ण करातेले मात्र जितेको थियो। तेक्वान्दोले १४, बक्सिङले दुई र पौडीले एक स्वर्ण पदक जित्दा नेपाल पदक तालिकाका समग्रमा दोस्रो भएको थियो। नेपालले त्यो बेला करातेमा कुल १६ स्पर्धामा १४ स्वर्ण तथा एक रजत र एक कांस्य पदक जितेको थियो। त्यति बेला मार्सल आर्ट्समध्ये करातेको पावर हाउसका रूपमा चिनिएको नेपाल विस्तारै खस्कँदै गयो। सन् २००४ मा पाकिस्तानको इस्लामाबादमा भएको नवौं सागमा नेपालले करातेबाट एक स्वर्ण, दुई रजत र एक कांस्य जित्यो। सन् २००६ मा श्रीलंकामा सम्पन्न १०औं सागमा करातेले नेपाललाई दुई स्वर्ण, तीन रजत र चार कांस्य पदक दिलायो। कुनै पनि संस्करणमा खाली हात हुन नपरेको करातेले बंगलादेशमा २०१० मा सम्पन्न ११औं सागमा तीन स्वर्ण, दुई रजत र दुई कांस्य जितेर स्वेश फर्किएको थियो। सागमा फेरि कराते खेल समावेश भएपछि देशभरका खेलाडी उत्साहित भएको नेपाली कराते टोलीका मुख्य प्रशिक्षक मदन उप्रेतीले बताए। नेपालको करातेमा राष्ट्रिय र अन्तर्राष्ट्रिय मान्यताका कारण धेरै कमजोरी भएको थियो। अहिले सबै पक्ष मिलेर अगाडि बढेको अवस्था छ। युवा खेलाडीको आमगन र केही गरौं भन्ने भावना सबैमा छ। आठौं सागमा जस्तै यसपटक करातेले राम्रो गर्नेमा हामी विश्वस्त छौं, प्रशिक्षक उप्रेतीले भने। सागलाई लक्षित गरी दुई सातादेखि करातेको बन्द प्रशिक्षण सुरु भएको छ। सुरुमा प्रदेश ५ मा सम्पन्न आठौं राष्ट्रिय खेलकुद प्रतियोगितामा पहिलो, दोस्रो र तेस्रो हुने खेलाडीलाई बन्द प्रशिक्षणमा राखिएको थियो। सुरुमा ८४ जनालाई बन्द प्रशिक्षणमा राखिएकोमा साउन १६ देखि टिम कुमुतेका २४ जना खेलाडीलाई पनि थप गरिएको छ। खेलाडीले दैनिक बिहान र बेलुका दुई पटक तयारी गरिरहेको जानकारी पनि प्रशिक्षक उप्रेतीले दिए। नेपाल कराते महासंघले राष्ट्रिय खेलकुद परिषद् (राखेप)को सहयोगमा प्रशिक्षणमा रहेका खेलाडीलाई काठमाडौं गौशालास्थित शिवम् होटलमा राखेर खानबस्नसहित तयारीको राम्रो व्यवस्था मिलाएको छ। खेलाडी यसपटक खुसी देखिन्छन्। खेलाडीको आत्मबल बलियो रहेकाले यसपटक नेपालले करातेमा साख फर्काउन सक्छ भन्ने सोचाइ राखेको पनि उप्रेतीले बताए। भारतले लामो समयदेखि इरानबाट प्रशिक्षक झिकाएर तयारी गरिरहेको छ। हामी भर्खर खेलाडी छान्दै छौं। तयारीका हिसाबले हामी पछि परेका छौं। भारत अहिले करातेमा बलियो छ। बंगलादेश, पाकिस्तान र श्रीलंकाले पनि राम्रो तयारी गरेका छन्। करातेमा नेपालले कमजोर आँक्ने अहिले भुटान र माल्दिभ्स मात्र हो। तर पनि हाम्रो मुख्य हतियार भनेको आत्मबल नै हो, उप्रेतीले भने। उप्रेतीका अनुसार बन्द प्रशिक्षणमा रहेका कुल एक सय आठमध्येबाट भदौ १८ सम्म सागका लागि ३३ जना अन्तिम खेलाडीको छनोट गरिनेछ। साग करातेमा १९ स्वर्णका लागि प्रतिस्पर्धा हुनेछ। पुरुषतर्फ फाइटमा ५० केजी, ५५ केजी, ६० केजी, ६७ केजी, ७५ केजी, ८४ केजीमुनि र ८४ केजीमाथि, व्यक्तिगत काता, टिमकता र टिम कुमुते स्पर्धा समावेश गरिएको छ। यसैगरी महिलामा फाइटतर्फ ४५ केजी, ५० केजी, ५५ केजी, ६१ केजी, ६८ केजीमुनि र ६८ केजीमाथि, व्यक्तिगत काता, टिम काता र टिम कुमुते स्पर्धा समावेश छ। खेलाडीको अन्तिम छनोटपछि नेपालमै राम्रो विदेशी प्रशिक्षक झिकाएर तयारी गरिने सोच रहेको पनि उप्रेतीले बताए। छोटो समयमा विदेश जाँदा खर्च धेरै हुने र तयारी पनि कमी हुन्छ। हामीले खेलाडी छनोटका लागि विदेशी रेफ्री र तयारीका लागि राम्रो विदेशी प्रशिक्षक झिकाउने सोच बनाएका छौं। सागअघि बंगलादेश र भारतका गएर अन्तर्राष्ट्रिय प्रतियोगिता खेल्ने तयारीमा छौं, उप्रेतीले भने। प्रशिक्षकले जस्तै बन्द प्रशिक्षणमा रहेका खेलाडीले पनि सागमा सबैको लक्ष्य स्वर्ण रहेको बताए। यसपटकको तयारी धेरै राम्रो छ। क्याम्पमा रहेका सबै साथी खुसी छन्। आफ्नो तौलमा सबैले स्वर्ण जित्ने लक्ष्य राखेका छौं। सागअघि वैदेशिक प्रशिक्षण र आफूभन्दा बलियासँग एक पटक खेल्न पाए अझ राम्रो हुन्थ्यो, आठौं राष्ट्रिय खेलकुदमा ८४ केजीमुनि स्वर्ण जितेका दिवस श्रेष्ठले भने। दिवसले जस्तै आठौं राष्ट्रिय खेलकुदमा महिला ६१ केजीमुनि तौलमा स्वर्ण जितेकी एस्टर राईले यसपटक स्वर्ण जितेर छाड्ने अठोट गरिन्। सागको करातेमा भाग लिएपछि सबैको सोच पदक हुनु स्वाभाविक हो। मैले स्वर्ण जित्ने लक्ष्यका साथ मेहनत गरेको छु। विगतमा भन्दा यसपटकको तयारी र व्यवस्थापन धेरै राम्रो छ, राईले भनिन्। करातेको बन्द प्रशिक्षणमा रहेका खेलाडीलाई अहिले कुशल श्रेष्ठ, राजेश श्रेष्ठ, राधिका देउला, वीरकृष्ण शाही, गंगाराम महर्जन, गोपीलाल बोम्जन, गोपाल महर्जन, प्रदीप राई र तारा गुरुङले प्रशिक्षण दिइरहेका छन्। सागको विशेष प्रशिक्षणमा सहभागी कराते खेलाडी। तस्बिर : अन्नपूर्ण"
बार्सिलोना ४० ले विजयी,वासिङ्टन : स्पेनिस ला लिगाको नयाँ सिजन सुरु हुनुभन्दा एक साताअघि खेलिएको मैत्रीपूर्ण खेलमा बार्सिलोनाले बलियो इटालियन क्लब नापोलीमाथि ४० गोलको सजिलो जित हात पारेको छ । ला लिगाको नयाँ सिजन आगामी शनिबारदेखि सुरु हुँदैछ । साबिक विजेता बार्सिलोनाले ला लिगामा आफ्नो पहिलो खेल शनिबार नै एथलेटिक बिल्बाओसँग खेल्दैछ । शनिबार राति खेलिएको उक्त खेलको पहिलो हाफ प्रतिस्पर्धात्मक रहे पनि दोस्रो हाफमा नापोलीमाथि बार्सिलोना हाबी भएको थियो । बार्सिलोनाका लागि उरुग्वेका अनुभवी खेलाडी लुइस स्वारेजले दुई गोल गरे । पहिलो हाफ गोलरहित बराबरीमा सकिएको उक्त खेलको ४८औं मिनेटमा स्वारेजले टोलीका लागि पहिलो गोल गरेका थिए । यसैगरी ५६औं मिनेटमा एन्टोइन ग्रिजम्यानले बार्सिलोनाको अग्रता दोब्बर बनाए । यसै सिजन बार्सिलोनामा आबद्ध भएका ग्रिजम्यानले आफ्नो नयाँ क्लबका लागि गरेको यो पहिलो गोल हो । ५८औं मिनेटमा स्वारेजले व्यक्तिगत रूपमा दोस्रो गोल गरेका थिए । टोलीका लागि चौथो गोल भने ६३औं मिनेटमा ओसमेन डेम्बेलले थपेका थिए । बार्सिलोनाका अमेरिका भ्रमणमा स्टार अर्जेन्टिनी खेलाडी लियोनल मेसी भने सहभागी छैनन् । पिँडुलाको समस्याका कारण उनी अमेरिका भ्रमणमा सहभागी नभएका हुन् । उक्त मैत्रीपूर्ण खेल हेर्न ६० हजारभन्दा बढी दर्शक मिचिगन रंगशालामा उपस्थित भएका थिए । खेलका क्रममा नापोलीले गोल गर्ने एउटा गतिलो अवसर खेर फालेको थियो । सोही राति भएको अर्को मैत्रीपूर्ण खेलमा इटालियन सिरिए क्लब इन्टर मिलानले स्पेनिस प्रतिद्वन्द्वी भ्यालेन्सियालाई पेनाल्टी सुटआउटमा ७६ गोलले हरायो । निर्धारित समयको खेल ११ गोलको बराबरीमा सकिएपछि हारजितको निर्णय पेनाल्टी सुटआउटबाट निकालिएको थियो । अर्को खेलमा इटालियन क्लब एसी मिलानले कोसोभोको फेरोनिकेलीलाई २० गोलले पराजित गर्यो । अन्य मैत्रीपूर्ण खेलमा पार्माले साम्पडोरियालाई २१ गोलले हरायो भने इबरले रियल सोसिएडाडलाई पनि २१ गोलले नै पाखा लगायो । स्पेनिस क्लब भिल्लारियलले बोलोग्नामाथि ४३ गोलको रोमाञ्चक जित हासिल गर्यो भने गेटाफेले एटलान्टालाई ४१ गोलले हरायो । स्पेनिस क्लब डेपोर्टिभो ला कोरुनाले रियल बेटिसलाई १० गोलले पराजित गर्यो । ०००
नेपाली धावक निमेशलाई चीनमा स्वर्ण,काठमाडौं : चीनको चान्दुकमा जारी वर्ल्ड पुलिस फायर गेम्समा नेपाली धावक निमेश गुरुङले दोस्रो स्वर्ण पदक जितेका छन्। आइतबार भएको १० किलोमिटरको क्रस कन्ट्रीमा निमेशले स्वर्ण जितेका हुन्। निमेशले स्वर्णका लागि सहभागी ६० देशमा ७० भन्दा बढी खेलाडीलाई पछि पारेका थिए। विश्वका विभिन्न देशका पुलिस र आर्मीका खेलाडीले प्रतिस्पर्धा गर्ने यो प्रतियोगितामा निमेशले सिंगापुर पुलिस फोर्सबाट सहभागिता जनाएपनि नेपाली पासपोर्ट भएकाले उनको परिचय नेपाल नै उल्लेख छ। उनले जारी प्रतियोगिता अन्तर्गत शुक्रबार भएको हाफ म्याराथन (२१५ किलोमिटर) मा पनि स्वर्ण जितेका थिए। क्रस कन्ट्रीमा भारतका खेलाडी दोस्रो र आयोजक चीनको खेलाडी तेस्रो भए। निमेशले दुई वर्षअघि अमेरिकाको लसएन्जलसमा भएको वल्ड पुलिस फायर गेम्समा पनि यी दुबै विधामा स्वर्ण पदक जितेका थिए। प्रतियोगितामा उनले आगामी आइतबार १० हजार मिटर ट्रयाक एण्ड फिल्डमा पनि प्रतिस्पर्धा गर्ने छन्। सिंगापुर पुलिस फोर्समा कार्यरत निमेश सिंगापुरको घरेलु प्रतियोगितामा स्थापित धावक हुन्। सिंगापुरमा हुने प्रायः प्रतिस्पर्धा जितिसकेका उनले राष्ट्रिय च्याम्पियन खेलाडीलाई समेत नियमित रुपमा पराजित गर्दै आइरहेका छन्।
सोमपाल कामीको टोलीले जित्यो टी२० क्यानडा लिगको उपाधि,"काठमाडौं : ग्लोबल टीट्वीन्टी क्यानडा लिग क्रिकेटको उपाधि नेपालका फास्ट बलर सोमपाल कामी आवद्ध टोलीले जितेको छ। सोमपालको टोली विनिपेग हक्सले आइतबार भएको खेलमा भान्कुभर नाइट्सलाई सुपर ओभरमा हराउँदै उपाधि जितेको हो। भान्कुभर नाइट्सले टस जितेर पहिले बलिङ रोजेको थियो। पहिले ब्याटिङ गर्दै विनिपेग हक्सले २० ओभरमा ८ विकेट गुमाएर १९२ रन बनाएको थियो। १९३ रनको लक्ष्य पछ्याएको भान्कुभर नाइट्सले २० ओभरमा ६ विकेट गुमाएर १९२ रन बनाएपछि खेल सुपर ओभरमा पुगेको थियो। सुपर ओभरमा भान्कुभर नाइट्सले दिएको १० रनको लक्ष्य विनिपेग हक्सले ४ बलमा पूरा गरी जित निकाल्यो। ब्याटिङमा विनिपेग हक्सका लागि यूएईका खेलाडी साइमन अलवारले आक्रामक इनिङ खेले । उनले४५ बलमा ८ चौका र ७ छक्कासहित ९० रन बनाएका थिए। क्रिस लिनले ३७ र जेपी डुमिनीले ३३ रन जोडे। भान्कुभर नाइट्सका लागि आन्द्रे रसेलले सर्वाधिक ४ विकेट लिन सफल भए। भान्कुभर नाइट्सका लागि पाकिस्तानी खेलाडी कप्तान सोयब मल्लिक, वेस्ट इन्डिजका आन्द्रे रसेल र अस्ट्रेलियन खेलाडी डेनियल साम्सले आक्रामक ब्याटिङ गरेपनि टोलीलाई जित दिलाउँन सकेनन। मल्लिकले ३६ बलमा ६४, साम्सले ९ बलमा २१ रन बनाउँदा रसेल २० बलमा ४६ रन बनाएर नटआउट रहे। रसेल र क्यानडाका खेलाडी सादमिन जफरले अन्तिम २ ओभरमा ३८ रन जोडेका थिए। विनिपेग हक्सका लागि कप्तान राएद इम्रिट र पाउल मीेकेरेनले २२ विकेट लिए। सोमपाल कामी भने फाइनलमा पनि बेञ्चमै सीमित भए। यस प्रतियोगितामा सोमपालले जम्मा एक खेल मात्रै खेल्न पाए। पहिलो पटक मौका पाउँदा नै उनले राम्रो प्रदर्शन नगरेपछि पछिल्ला खेलमा अन्तिम ११ मा पर्न सकेनन् । २ ओभर बलिङ गर्दा उनले बिना विकेट ३३ रन दिएका थिए। सो खेलमा ब्याटिङ गरी ५ बलमा १ रन बनाएका थिए। टी२ं० लिगमा नेपालका खेलाडी सम्मिलित टोलीले उपाधि जितेको हो। गतसाल सन्दीप लामिछानेको टोली अस्ट्रेलियन लिग विगबासको फाइलनमा पराजित भएको थियो। यसै ग्लोबल टीट्वीन्टी क्यानडा लिगमा सन्दीप लामिछानेको टोली सोमपाल कामी कै टोलीसँग पराजित भई प्रतियोगिताबाट बाहिरिएको थियो।"
मुख्यमन्त्री कप अनियमितता : तीन दिनभित्र बिल बुझाउन निर्देशन,"विराटनगर : असार अन्तिममा प्रदेश १ मा सम्पन्न मुख्यमन्त्री कप प्रदेश लिग फुटबल प्रतियोगितामा भएको आर्थिक अनियमितताका बारेमा प्रदेशको सार्वजनिक लेखा समितिले छानबिनको दायरा फराकिलो पारेको छ। प्रतियोगिता आयोजक समितिलाई आइतबार खर्चको बिल, भौचरलगायतका सबै कागजपत्र बुझाउन लेखा समितिले तीन दिनको समय उपलब्ध गराएर पत्र पठाएको छ। छानबिन सुरु भएको एक साता बितिसक्दा पनि आयोजक समितिले माग गरेको कागजपत्र नबुझाएपछि तीन दिनभित्र खर्च भएको रकमको सबै विवरण खुल्ने बिल, भौचर उपलब्ध गराउन पत्रमार्फत निर्देशन दिइएको सार्वजनिक लेखा समितिको सचिवालयका सचिव भवानी घिमिरेले बताए। उनका अनुसार आयोजक समितिले आइतबार नै पत्र बुझेर लगेको छ। यसअघि गत साउन १७ गते लेखाले छानबिनका क्रममा प्रतियोगिता आयोजक समितिका अध्यक्ष एवं अखिल नेपाल नेपाल फुटबल संघ (एन्फा) का केन्द्रीय सदस्य किरण राईलाई उपस्थित गराएरै बयान लिएको थियो। बयान लिएको एक साता बितिसक्दा पनि खर्चको विवरण आयोजक समितिले नबुझाएको लेखा समितिका सभापति शिवनारायण सिंह गन्गाईले जानकारी दिए। तीन दिनभित्र खर्चको विवरण नबुझाए प्रक्रियागत रूपमा अघि बढ्ने उनले बताए। गन्गाईले आयोजकले केही कागजपत्र बुझाए पनि बाँकी बिल भौचरका लागि एक साताको समय माग गरेको तर अहिलेसम्म नबुझाएको बताए। फुटबलका विज्ञहरूसँग सरसल्लाह गरेर आफूहरू अघि बढ्ने समितिका सभापति गन्गाईको भनाइ छ। लेखा समितिको बैठक सोमबार विहान ११ बजे बोलाइएको छ। बैठकमा विज्ञहरूसँग मुख्यमन्त्री कपमा भएको अनियमिततासम्बन्धी छलफल हुने जानकारी समितिले दिएको छ। खेलमा अंकका आधारमा जित हात पारेको टोली तेह्रथुमलाई बाहिर पारिनुको कारण र प्रतियोगितामा भएको आर्थिक अनियमितताको विषयमा थप प्रष्ट हुन विज्ञहरूसँगको छलफलले मद्दत गर्ने सभापति गन्गाईले बताए। छानबिन समितिका सदस्य एवं नेकपाका प्रदेश सभासदस्य कुलप्रसाद साम्बा लिम्बूले मुख्यमन्त्री कप छानबिनमा समिति नचुक्ने बताए। प्रतियोगिता सञ्चालनका लागि प्रदेश १ को सामाजिक विकास मन्त्रालयले एक करोड रुपैयाँ छुट्ट्याएको थियो। एन्फाले पनि प्रतियोगिता तयारीका लागि ३३ लाख रुपैयाँ छुट्ट्याएको थियो।"
हङकङमा प्रदर्शन जारी,"हङकङ : हङकङमा १० सातादेखि लगातार हजारौं प्रदर्शनकारीले सडकमा उत्रिएर विरोध गरिरहेका छन्। उनीहरूले रातभर पनि प्रदर्शन गरेको प्रहरीले जनाएको छ। उनीहरूले हङकङमा लोकतन्त्रको माग गर्न थालेका छन्। हङकङकी कार्यकारी अध्यक्षले भने प्रदर्शनकारीको माग पूरा नहुने बताएकी छन्। गर्मी मौसम र प्रहरीको घेराबन्दीका कारण आइतवार हजारौं प्रदर्शनकारी हङकङको भिक्टोरिया पार्क क्षेत्रमा भेला भएका थिए। २५ वर्षीय प्रदर्शनकारी वोङले भने, प्रहरीले हामीलाई प्रदर्शन गर्न रोक लगायो। यसको साटो जनताको सुरक्षा गरेको भए उचित हुन्थ्यो। अझै पनि हामी यहीँ छौं, हामीले प्रदर्शन गर्न सक्छौं कि सक्दैनौं। प्रदर्शन गर्नु हाम्रो अधिकार हो। यसलाई अवैध भन्न मिल्दैन। हङकङ प्रहरीले प्रदर्शनकारीलाई पार्कमा भेला हुन दिएको छ। हङकङको पूर्वी भागमा प्रदर्शन गर्न नदिने स्पष्ट पारेको छ। प्रदर्शनकारीले शाम शुई पोमा प्रदर्शन आयोजना गर्ने अनुमति मागेका थिए। प्रहरीले अनुमति दिएको छैन। यद्यपि त्यहाँ पनि फाट्टफुट्ट प्रदर्शन भइरहेका छन्।"
सागको अन्योलता कायमै,"भारतको गुवाहाटीमा सन् २०१६ फेब्रुअरी १६ मा सम्पन्न बाह्रौं सागको समापन समारोहमा नेपालले तेह्रौं साग आयोजनाको अधिकार प्राप्त गर्दा इन्दिरा गान्धी स्टेडियममा नेपाली टोलीको सान ठूलै थियो। तत्कालीन युवा तथा खेलकुदमन्त्री सत्यनारायण मण्डलले तेह्रौं साग आयोजनाको झण्डा ग्रहण गरेका थिए। नेपालले आयोजनाको अधिकार पाए पनि सागको मिति पटकपटक सर्दै गयो। यसबीचमा नेपालमा दलजित श्रीपाली, राजेन्द्रकुमार केसी र जगतबहादुर सुनार (विश्वकर्मा) सहित चारजना युवा तथा खेलकुदमन्त्री भए। सबैले समयमै साग हुने बखान गरिरहे। तर, समग्र राष्ट्रकै प्रतिष्ठासँग जोडिएको तेह्रौं साग आयोजनाको विषयमा सरकार र खेल पदाधिकारी उदासीन नै देखिए। निर्धारित मिति चौथोपटक सर्दैै पछिल्लोपटक साग आगामी डिसेम्बर १ देखि १० सम्म आयोजनाको नयाँ मिति तय भएको छ। तर पनि तेह्रौं सागको अन्योल कायम छ। सागका लागि पर्याप्त वातावरण बन्न सकिरहेको छैन। साग आउन करिब चार महिना मात्र बाँकी छ। साग आयोजनाको प्रमुख जिम्मेवार नेपाल सरकार र सम्बन्धित निकायले अझै खुलेर साग हुने किटान गर्न सकिरहेका छैनन्। खेलकुदका लागि आवश्यक खेल सामग्री उपलब्ध हुन सकेको छैन। सागका लागि अधिकांश खेल सामग्री विदेशबाट झिकाउनुपर्ने हुन्छ। जसका लागि नेपालको झन्झटिलो खरिद प्रक्रिया र भन्सार प्रणाली वाधक बन्ने देखिन्छ। सागको कार्यविधि अझैसम्म बनिसकेको छैन। राष्ट्रिय खेलकुद परिषद् (राखेप) ले आवश्यक कार्यविधि बनाएर युवा तथा खेलकुद मन्त्रालयमा पठाएको छ। मन्त्रालयबाट संसद्मा पुगेको कार्यविधि विचाराधीन छ। भौतिक संरचना निर्माणका काम पूरा नभएको अवस्था छ। सागका लागि आवश्यक ठानिएको पाँच अर्बभन्दा बढी बजेटको व्यवस्था सरकारले अहिलेसम्म गरेको छैन। सागका लागि गठन भएका समिति सुस्त देखिन्छन्। साग आयोजनामा मात्र होइन, पदक र उपलब्धिका दृष्टिले पनि नेपाललाई इज्जत जोगाउन आवश्यक छ, जसका लागि नेपाली खेलाडीको तयारी र प्रशिक्षणसमेत पर्याप्त बन्न सकेको छैन। सागलाई भारत र पाकिस्तानबीचको द्वन्द्वले पनि थप अन्योल बनाइदिएको छ। सहभागी सात देशमध्ये पाकिस्तानले अझै सहभागिताको ग्यारेन्टी गरिसकेका छैनन्। यद्यपि, सरकारी अधिकारी बजेट र पूर्वाधारका कारण साग नरोकिने बताउँछन्। राष्ट्रिय खेलकुद परिषद्का सदस्यसचिव रमेशकुमार सिलवालले बजेट र पूर्वाधारका कारण साग नरोकिने ठोकुवा गरिरहेका छन्। सागको माहोल बनिरहेको छ। माहोल बनाउनुपर्ने बेलामा निराश बन्नु हुन्न। राखेपको एउटै अर्जुनदृष्टि भनेको निर्धारित समयमै साग सम्पन्न गर्नु हो। सागका लागि हरेक काम फास्ट ट्र्याकबाट हुनेछ, सिलवाल भन्छन्। सिलवालले सागका लागि सबै भौतिक पूर्वाधार कात्तिक १५ गतेसम्म तयार भइसक्ने पनि बताए। पूर्वाधार निर्माणको अवस्था साग खेलकुदको मुख्यस्थल काठमाडौंको दशरथ रंगशाला र पोखरा रंगशाला हो । दुवैको पुनर्निर्माण कार्य जारी छ । दशरथ रंगशालाको पुनर्निर्माण अन्तिम चरणमा पुगेको छ । भीआईपी प्यारापिटमा छानो हाल्ने कामबाहेक अन्य संरचना निर्माण लगभग सम्पन्न भइसकेको छ। पोखरा रंगशाला यसअघि एस्ट्रेटर्फ बनाउन लागिएको थियो। भर्खर त्यसलाई रद्द गरेर पुनः प्राकृतिक मैदान बनाउने काम सुरु भएको छ । ३५ वर्षको बीचमा नेपालले तेस्रोपटक साग आयोजनाको जिम्मेवारी पाउँदा भौतिक पूर्वाधार निर्माणले पनि खेलकुदमा विशेष अर्थ राख्छ। पहिलो संस्करण १९८३ मा आयोजना हुँदा नेपालमा भौतिक पूर्वाधार निर्माण उत्साहजनक थियो। त्यसपछि सन् १९९९ मा नेपालले दोस्रोपटक आठौं साग आयोजना गर्दा चीन सरकारको सहयोगमा काठमाडौंको दशरथ रंगशाला र सातदोबाटोस्थित अन्तर्राष्ट्रिय खेलकुदपरिसरमा सुविधासम्पन्न भौतिक पूर्वाधार बनेका थिए। २० वर्षपछि आइपुग्दा अहिले अधिकांश त्यही पुरानो संरचनालाई मर्मतसंहार गरिएको छ। सागका लागि संघीय संसद् प्रतिनिधिसभाको शिक्षा तथा स्वास्थ्य समितिले यसै साता साग तयारीको अनुगमन तथा निरीक्षण गर्न उपसमिति गठन गरेको छ। समितिले सदस्य जीवनराम श्रेष्ठको संयोजकत्वमा उपसमिति गठन गरेको हो। उपसमितिलाई सागको तयारी र व्यवस्थापनका कामकारबाही हेर्ने कार्यविधि तोकेको छ। उपसमितिका संयोजक श्रेष्ठ दक्षिण एसियाली ओलम्पिक काउन्सिलको अध्यक्ष पनि हुन्। २७ खेल र नेपालको तयारी छोटो तयारीका कारण बाह्रौं साग नेपालको लागि पदकको हिसाबले सोचेजस्तो बन्न सकेको थिएन। बाह्रौं सागमा नेपालले कम्तीमा १० स्वर्ण जित्ने अपेक्षा गरेको थियो। तर, नेपालले जम्मा तीन स्वर्णमै चित्त बुझाउनुपर्यो। जुडो र उसुबाट नेपालले एकएक स्वर्ण जितेको थियो। पदकको आशा गरिएको तेक्वान्दो स्वर्णविहीन बन्दै घर फर्किएको थियो। बाह्रौं सागमा नेपालले दक्षिण एसियामै गर्व गर्नलायक स्वर्ण फुटबलमा जितेको थियो। पदक तालिकामा समग्र छैटौं स्थानमा रहेको नेपालले तीन स्वर्णसहित २३ रजत र ३४ कास्य पदक जितेको थियो। पदकका लागि तयारी र आयोजक देशको हिसाबले यसपटक पनि नेपालको अवस्था कमजोर छ। तेह्रौं सागका लागि खेलाडीको तयारी दुई महिना अघिबाट सुरु गरेको छ। अन्य राष्ट्रले भने लामो समयदेखि तयारी गरिरहेका छन्। तेह्रौं सागमा २७ खेल समावेश गर्ने निर्णय यसअघि नै भइसकेको छ। काठमाडौं उपत्यका र पोखरामा सञ्चालन हुने तेह्रौं सागमा ह्यान्डबल, जुडो, कबड्डी, खोखो, सुटिङ, स्क्वास, स्विमिङ, टेबलटेनिस, तेक्वान्दो, लनटेनिस, ट्रायथलन, भलिबल, भारोत्तोलन, कुस्ती, उसु, क्रिकेट, प्याराग्लाइडिङ, आर्चरी, एथलेटिक्स, ब्याडमिन्टन, बास्केटबल, बक्सिङ, साइक्लिङ, फिल्ड हक्की, फुटबल, कराँते र गल्फ समावेश गरिएको छ। नेपालले आयोजक राष्ट्रको हिसाबले कराँते र गल्फ खेल थप्ने निर्णय गरेको थियो। नेपाललाई अन्तिम मौका साग खेलुकद नेपालमा तेस्रोपटक हुन लागेको हो। साग खेलकुदको पहिलो संस्करण सन् १९८३ मा काठमाडौंबाटै सुरु भएको थियो। त्यस्तै, दोस्रोपटक सन् १९९९ मा आठौं साग खेलकुदको आयोजना नेपालले गरेको थियो। अब सन् २०१९ मा नेपालमा हुन लागेको यो तेह्रौं दक्षिण एसियाली खेलकुद प्रतियोगिता तेस्रोपटक हो। दुईदुई वर्षमा आयोजना हुनुपर्ने प्रतियोगिताले सधैं निरन्तरता पाउन सकेको छैन। दक्षिण एसियाली खेलकुद आयोजक राष्ट्रको आन्तरिक व्यवस्थापन, छिमेकी राष्ट्रसँगको सम्बन्ध र दैवी प्रकोपजस्ता कारणले पछिल्ला संस्करणहरू निर्धारित समयमा भएका छैनन्। सन् १९७७ को एसियन फेडरेसनको बैठकपछि दक्षिण एसियाली खेलकुदको परिकल्पना गरिएको थियो। सोहीबमोजिम सन् १९७८ मा पहिलो संस्करणले बंगलादेशले आयोजना गर्ने भनिए पनि भारत र पाकिस्तानको चिसिएको सम्बन्धका कारण हुन सकेन। त्यसपछि सन् १९८३ मा नेपालले सो खेलकुद आयोजना गरेको थियो। पहिलो संस्करणमा नेपालले एक सय पाँच खेलाडीलाई मैदानमा उतारेको थियो। यसमा नेपालले चार स्वर्ण, १२ रजत र आठ कास्यसहित २४ पदक जितेर तालिकामा चौथो स्थान ओगटेको थियो। नेपालमै आयोजना भएको आठौं दक्षिण एयिाली खेलकुदमा नेपाल उत्कृष्ट प्रदर्शनसहित पदक तालिकामा दोस्रो स्थानमा रह्यो। बाह्रौ सागसम्म आइपुग्दा ठूलो फट्को मार्नुपर्नेमा नेपालको स्तर झनै खस्किएको छ। यसपटक पुनः आफ्नै देशमा आयोजना हुन लागेको तेह्रौं सागमा त्यही उपलब्धि दोहोर्याउन नेपालले ठूलै कसरत गर्नुपर्ने देखिन्छ। निर्धारित समयमा भएन भने नेपालले साग आयोजनाको अधिकार गुमाउने छ। त्यसैले नेपालका लागि साग आयोजना र उपलब्धिको दृष्टिले अन्तिम मौका हो। सागको खेल स्थल तय १३औं सागमा अर्जुन दृष्टि स्वर्णको लक्ष्यसहित सागको तयारी सागमा पाकिस्तानको सानो टोली १३औं सागका लागि प्याराग्लाइडिङको बन्द प्रशिक्षण सुरु १३ औँ साग समयमै हुन्छ"
साख जोगाउने करातेको लक्ष्य,"काठमाडौं : सन् १९९९ मा काठमाडौंमा सम्पन्न आठौं दक्षिण एसियाली खेलकुद (साग) नेपालले आयोजना गरेको हालसम्मकै ठूलो खेलकुद प्रतियोगिता हो। साग खेलकुद आयोजनाका दृष्टिले मात्र होइन, पदक र देशको साख जोगाउने हिसाबले पनि विशेष छ। दक्षिण एसियाली खेलकुदको सबैभन्दा ठूलो खेलमेला सागको १३औं संस्करण आगामी डिसेम्बर १ देखि १० सम्म नेपालमा हुँदैछ। नेपालले भौतिक संरचनाको निर्माणसँगै आयोजनालाई भव्य बनाउन आन्तरिक तयारी तीव्र बनाएको छ। आयोजनासँगै सागमा समावेश २७ खेलको बन्द प्रशिक्षण र तयारी सुरु भएको छ। नेपाललाई सागमा सर्वाधिक सफलता दिलाउने खेल कराते हो। नेपालमै आयोजना भएको सागको आठौं संस्करणदेखि कराते खेल समावेश भएको थियो। त्यसपछि लगातार तीन संस्करण करातेले प्रवेश पायो। भारतको गुवाहाटी र सिलोङमा सम्पन्न १२औं संस्करणमा कराते खेल समावेश नहुँदा नेपाल पदक तालिकाका निकै तल परेको थियो। आयोजकको हिसाबले नोपलले यसपटक १३औं सागमा करातेलाई समावेश गरेको छ। करातेको समावेशले नेपाली कराते टोली उत्साहित पनि बनेको छ। आठौं साफमा नेपालले ऐतिहासिक सफलताका साथ दोस्रो स्थान हासिल गर्दा करातेको भूमिका मुख्य थियो। नेपालले त्यो बेला जितेक कुल ३१ स्वर्णमध्ये १४ स्वर्ण करातेले मात्र जितेको थियो। तेक्वान्दोले १४, बक्सिङले दुई र पौडीले एक स्वर्ण पदक जित्दा नेपाल पदक तालिकाका समग्रमा दोस्रो भएको थियो। नेपालले त्यो बेला करातेमा कुल १६ स्पर्धामा १४ स्वर्ण तथा एक रजत र एक कांस्य पदक जितेको थियो। त्यति बेला मार्सल आर्ट्समध्ये करातेको पावर हाउसका रूपमा चिनिएको नेपाल विस्तारै खस्कँदै गयो। सन् २००४ मा पाकिस्तानको इस्लामाबादमा भएको नवौं सागमा नेपालले करातेबाट एक स्वर्ण, दुई रजत र एक कांस्य जित्यो। सन् २००६ मा श्रीलंकामा सम्पन्न १०औं सागमा करातेले नेपाललाई दुई स्वर्ण, तीन रजत र चार कांस्य पदक दिलायो। कुनै पनि संस्करणमा खाली हात हुन नपरेको करातेले बंगलादेशमा २०१० मा सम्पन्न ११औं सागमा तीन स्वर्ण, दुई रजत र दुई कांस्य जितेर स्वेश फर्किएको थियो। सागमा फेरि कराते खेल समावेश भएपछि देशभरका खेलाडी उत्साहित भएको नेपाली कराते टोलीका मुख्य प्रशिक्षक मदन उप्रेतीले बताए। नेपालको करातेमा राष्ट्रिय र अन्तर्राष्ट्रिय मान्यताका कारण धेरै कमजोरी भएको थियो। अहिले सबै पक्ष मिलेर अगाडि बढेको अवस्था छ। युवा खेलाडीको आमगन र केही गरौं भन्ने भावना सबैमा छ। आठौं सागमा जस्तै यसपटक करातेले राम्रो गर्नेमा हामी विश्वस्त छौं, प्रशिक्षक उप्रेतीले भने। सागलाई लक्षित गरी दुई सातादेखि करातेको बन्द प्रशिक्षण सुरु भएको छ। सुरुमा प्रदेश ५ मा सम्पन्न आठौं राष्ट्रिय खेलकुद प्रतियोगितामा पहिलो, दोस्रो र तेस्रो हुने खेलाडीलाई बन्द प्रशिक्षणमा राखिएको थियो। सुरुमा ८४ जनालाई बन्द प्रशिक्षणमा राखिएकोमा साउन १६ देखि टिम कुमुतेका २४ जना खेलाडीलाई पनि थप गरिएको छ। खेलाडीले दैनिक बिहान र बेलुका दुई पटक तयारी गरिरहेको जानकारी पनि प्रशिक्षक उप्रेतीले दिए। नेपाल कराते महासंघले राष्ट्रिय खेलकुद परिषद् (राखेप)को सहयोगमा प्रशिक्षणमा रहेका खेलाडीलाई काठमाडौं गौशालास्थित शिवम् होटलमा राखेर खानबस्नसहित तयारीको राम्रो व्यवस्था मिलाएको छ। खेलाडी यसपटक खुसी देखिन्छन्। खेलाडीको आत्मबल बलियो रहेकाले यसपटक नेपालले करातेमा साख फर्काउन सक्छ भन्ने सोचाइ राखेको पनि उप्रेतीले बताए। भारतले लामो समयदेखि इरानबाट प्रशिक्षक झिकाएर तयारी गरिरहेको छ। हामी भर्खर खेलाडी छान्दै छौं। तयारीका हिसाबले हामी पछि परेका छौं। भारत अहिले करातेमा बलियो छ। बंगलादेश, पाकिस्तान र श्रीलंकाले पनि राम्रो तयारी गरेका छन्। करातेमा नेपालले कमजोर आँक्ने अहिले भुटान र माल्दिभ्स मात्र हो। तर पनि हाम्रो मुख्य हतियार भनेको आत्मबल नै हो, उप्रेतीले भने। उप्रेतीका अनुसार बन्द प्रशिक्षणमा रहेका कुल एक सय आठमध्येबाट भदौ १८ सम्म सागका लागि ३३ जना अन्तिम खेलाडीको छनोट गरिनेछ। साग करातेमा १९ स्वर्णका लागि प्रतिस्पर्धा हुनेछ। पुरुषतर्फ फाइटमा ५० केजी, ५५ केजी, ६० केजी, ६७ केजी, ७५ केजी, ८४ केजीमुनि र ८४ केजीमाथि, व्यक्तिगत काता, टिमकता र टिम कुमुते स्पर्धा समावेश गरिएको छ। यसैगरी महिलामा फाइटतर्फ ४५ केजी, ५० केजी, ५५ केजी, ६१ केजी, ६८ केजीमुनि र ६८ केजीमाथि, व्यक्तिगत काता, टिम काता र टिम कुमुते स्पर्धा समावेश छ। खेलाडीको अन्तिम छनोटपछि नेपालमै राम्रो विदेशी प्रशिक्षक झिकाएर तयारी गरिने सोच रहेको पनि उप्रेतीले बताए। छोटो समयमा विदेश जाँदा खर्च धेरै हुने र तयारी पनि कमी हुन्छ। हामीले खेलाडी छनोटका लागि विदेशी रेफ्री र तयारीका लागि राम्रो विदेशी प्रशिक्षक झिकाउने सोच बनाएका छौं। सागअघि बंगलादेश र भारतका गएर अन्तर्राष्ट्रिय प्रतियोगिता खेल्ने तयारीमा छौं, उप्रेतीले भने। प्रशिक्षकले जस्तै बन्द प्रशिक्षणमा रहेका खेलाडीले पनि सागमा सबैको लक्ष्य स्वर्ण रहेको बताए। यसपटकको तयारी धेरै राम्रो छ। क्याम्पमा रहेका सबै साथी खुसी छन्। आफ्नो तौलमा सबैले स्वर्ण जित्ने लक्ष्य राखेका छौं। सागअघि वैदेशिक प्रशिक्षण र आफूभन्दा बलियासँग एक पटक खेल्न पाए अझ राम्रो हुन्थ्यो, आठौं राष्ट्रिय खेलकुदमा ८४ केजीमुनि स्वर्ण जितेका दिवस श्रेष्ठले भने। दिवसले जस्तै आठौं राष्ट्रिय खेलकुदमा महिला ६१ केजीमुनि तौलमा स्वर्ण जितेकी एस्टर राईले यसपटक स्वर्ण जितेर छाड्ने अठोट गरिन्। सागको करातेमा भाग लिएपछि सबैको सोच पदक हुनु स्वाभाविक हो। मैले स्वर्ण जित्ने लक्ष्यका साथ मेहनत गरेको छु। विगतमा भन्दा यसपटकको तयारी र व्यवस्थापन धेरै राम्रो छ, राईले भनिन्। करातेको बन्द प्रशिक्षणमा रहेका खेलाडीलाई अहिले कुशल श्रेष्ठ, राजेश श्रेष्ठ, राधिका देउला, वीरकृष्ण शाही, गंगाराम महर्जन, गोपीलाल बोम्जन, गोपाल महर्जन, प्रदीप राई र तारा गुरुङले प्रशिक्षण दिइरहेका छन्। सागको विशेष प्रशिक्षणमा सहभागी कराते खेलाडी। तस्बिर : अन्नपूर्ण"
सोमपाल कामीको टोलीले जित्यो टी२० क्यानडा लिगको उपाधि,"काठमाडौं : ग्लोबल टीट्वीन्टी क्यानडा लिग क्रिकेटको उपाधि नेपालका फास्ट बलर सोमपाल कामी आवद्ध टोलीले जितेको छ। सोमपालको टोली विनिपेग हक्सले आइतबार भएको खेलमा भान्कुभर नाइट्सलाई सुपर ओभरमा हराउँदै उपाधि जितेको हो। भान्कुभर नाइट्सले टस जितेर पहिले बलिङ रोजेको थियो। पहिले ब्याटिङ गर्दै विनिपेग हक्सले २० ओभरमा ८ विकेट गुमाएर १९२ रन बनाएको थियो। १९३ रनको लक्ष्य पछ्याएको भान्कुभर नाइट्सले २० ओभरमा ६ विकेट गुमाएर १९२ रन बनाएपछि खेल सुपर ओभरमा पुगेको थियो। सुपर ओभरमा भान्कुभर नाइट्सले दिएको १० रनको लक्ष्य विनिपेग हक्सले ४ बलमा पूरा गरी जित निकाल्यो। ब्याटिङमा विनिपेग हक्सका लागि यूएईका खेलाडी साइमन अलवारले आक्रामक इनिङ खेले । उनले४५ बलमा ८ चौका र ७ छक्कासहित ९० रन बनाएका थिए। क्रिस लिनले ३७ र जेपी डुमिनीले ३३ रन जोडे। भान्कुभर नाइट्सका लागि आन्द्रे रसेलले सर्वाधिक ४ विकेट लिन सफल भए। भान्कुभर नाइट्सका लागि पाकिस्तानी खेलाडी कप्तान सोयब मल्लिक, वेस्ट इन्डिजका आन्द्रे रसेल र अस्ट्रेलियन खेलाडी डेनियल साम्सले आक्रामक ब्याटिङ गरेपनि टोलीलाई जित दिलाउँन सकेनन। मल्लिकले ३६ बलमा ६४, साम्सले ९ बलमा २१ रन बनाउँदा रसेल २० बलमा ४६ रन बनाएर नटआउट रहे। रसेल र क्यानडाका खेलाडी सादमिन जफरले अन्तिम २ ओभरमा ३८ रन जोडेका थिए। विनिपेग हक्सका लागि कप्तान राएद इम्रिट र पाउल मीेकेरेनले २२ विकेट लिए। सोमपाल कामी भने फाइनलमा पनि बेञ्चमै सीमित भए। यस प्रतियोगितामा सोमपालले जम्मा एक खेल मात्रै खेल्न पाए। पहिलो पटक मौका पाउँदा नै उनले राम्रो प्रदर्शन नगरेपछि पछिल्ला खेलमा अन्तिम ११ मा पर्न सकेनन् । २ ओभर बलिङ गर्दा उनले बिना विकेट ३३ रन दिएका थिए। सो खेलमा ब्याटिङ गरी ५ बलमा १ रन बनाएका थिए। टी२ं० लिगमा नेपालका खेलाडी सम्मिलित टोलीले उपाधि जितेको हो। गतसाल सन्दीप लामिछानेको टोली अस्ट्रेलियन लिग विगबासको फाइलनमा पराजित भएको थियो। यसै ग्लोबल टीट्वीन्टी क्यानडा लिगमा सन्दीप लामिछानेको टोली सोमपाल कामी कै टोलीसँग पराजित भई प्रतियोगिताबाट बाहिरिएको थियो।"
नेपाली धावक निमेशलाई चीनमा स्वर्ण,काठमाडौं : चीनको चान्दुकमा जारी वर्ल्ड पुलिस फायर गेम्समा नेपाली धावक निमेश गुरुङले दोस्रो स्वर्ण पदक जितेका छन्। आइतबार भएको १० किलोमिटरको क्रस कन्ट्रीमा निमेशले स्वर्ण जितेका हुन्। निमेशले स्वर्णका लागि सहभागी ६० देशमा ७० भन्दा बढी खेलाडीलाई पछि पारेका थिए। विश्वका विभिन्न देशका पुलिस र आर्मीका खेलाडीले प्रतिस्पर्धा गर्ने यो प्रतियोगितामा निमेशले सिंगापुर पुलिस फोर्सबाट सहभागिता जनाएपनि नेपाली पासपोर्ट भएकाले उनको परिचय नेपाल नै उल्लेख छ। उनले जारी प्रतियोगिता अन्तर्गत शुक्रबार भएको हाफ म्याराथन (२१५ किलोमिटर) मा पनि स्वर्ण जितेका थिए। क्रस कन्ट्रीमा भारतका खेलाडी दोस्रो र आयोजक चीनको खेलाडी तेस्रो भए। निमेशले दुई वर्षअघि अमेरिकाको लसएन्जलसमा भएको वल्ड पुलिस फायर गेम्समा पनि यी दुबै विधामा स्वर्ण पदक जितेका थिए। प्रतियोगितामा उनले आगामी आइतबार १० हजार मिटर ट्रयाक एण्ड फिल्डमा पनि प्रतिस्पर्धा गर्ने छन्। सिंगापुर पुलिस फोर्समा कार्यरत निमेश सिंगापुरको घरेलु प्रतियोगितामा स्थापित धावक हुन्। सिंगापुरमा हुने प्रायः प्रतिस्पर्धा जितिसकेका उनले राष्ट्रिय च्याम्पियन खेलाडीलाई समेत नियमित रुपमा पराजित गर्दै आइरहेका छन्।
हङकङमा प्रदर्शन जारी,"हङकङ : हङकङमा १० सातादेखि लगातार हजारौं प्रदर्शनकारीले सडकमा उत्रिएर विरोध गरिरहेका छन्। उनीहरूले रातभर पनि प्रदर्शन गरेको प्रहरीले जनाएको छ। उनीहरूले हङकङमा लोकतन्त्रको माग गर्न थालेका छन्। हङकङकी कार्यकारी अध्यक्षले भने प्रदर्शनकारीको माग पूरा नहुने बताएकी छन्। गर्मी मौसम र प्रहरीको घेराबन्दीका कारण आइतवार हजारौं प्रदर्शनकारी हङकङको भिक्टोरिया पार्क क्षेत्रमा भेला भएका थिए। २५ वर्षीय प्रदर्शनकारी वोङले भने, प्रहरीले हामीलाई प्रदर्शन गर्न रोक लगायो। यसको साटो जनताको सुरक्षा गरेको भए उचित हुन्थ्यो। अझै पनि हामी यहीँ छौं, हामीले प्रदर्शन गर्न सक्छौं कि सक्दैनौं। प्रदर्शन गर्नु हाम्रो अधिकार हो। यसलाई अवैध भन्न मिल्दैन। हङकङ प्रहरीले प्रदर्शनकारीलाई पार्कमा भेला हुन दिएको छ। हङकङको पूर्वी भागमा प्रदर्शन गर्न नदिने स्पष्ट पारेको छ। प्रदर्शनकारीले शाम शुई पोमा प्रदर्शन आयोजना गर्ने अनुमति मागेका थिए। प्रहरीले अनुमति दिएको छैन। यद्यपि त्यहाँ पनि फाट्टफुट्ट प्रदर्शन भइरहेका छन्।"
मुख्यमन्त्री कप अनियमितता : तीन दिनभित्र बिल बुझाउन निर्देशन,"विराटनगर : असार अन्तिममा प्रदेश १ मा सम्पन्न मुख्यमन्त्री कप प्रदेश लिग फुटबल प्रतियोगितामा भएको आर्थिक अनियमितताका बारेमा प्रदेशको सार्वजनिक लेखा समितिले छानबिनको दायरा फराकिलो पारेको छ। प्रतियोगिता आयोजक समितिलाई आइतबार खर्चको बिल, भौचरलगायतका सबै कागजपत्र बुझाउन लेखा समितिले तीन दिनको समय उपलब्ध गराएर पत्र पठाएको छ। छानबिन सुरु भएको एक साता बितिसक्दा पनि आयोजक समितिले माग गरेको कागजपत्र नबुझाएपछि तीन दिनभित्र खर्च भएको रकमको सबै विवरण खुल्ने बिल, भौचर उपलब्ध गराउन पत्रमार्फत निर्देशन दिइएको सार्वजनिक लेखा समितिको सचिवालयका सचिव भवानी घिमिरेले बताए। उनका अनुसार आयोजक समितिले आइतबार नै पत्र बुझेर लगेको छ। यसअघि गत साउन १७ गते लेखाले छानबिनका क्रममा प्रतियोगिता आयोजक समितिका अध्यक्ष एवं अखिल नेपाल नेपाल फुटबल संघ (एन्फा) का केन्द्रीय सदस्य किरण राईलाई उपस्थित गराएरै बयान लिएको थियो। बयान लिएको एक साता बितिसक्दा पनि खर्चको विवरण आयोजक समितिले नबुझाएको लेखा समितिका सभापति शिवनारायण सिंह गन्गाईले जानकारी दिए। तीन दिनभित्र खर्चको विवरण नबुझाए प्रक्रियागत रूपमा अघि बढ्ने उनले बताए। गन्गाईले आयोजकले केही कागजपत्र बुझाए पनि बाँकी बिल भौचरका लागि एक साताको समय माग गरेको तर अहिलेसम्म नबुझाएको बताए। फुटबलका विज्ञहरूसँग सरसल्लाह गरेर आफूहरू अघि बढ्ने समितिका सभापति गन्गाईको भनाइ छ। लेखा समितिको बैठक सोमबार विहान ११ बजे बोलाइएको छ। बैठकमा विज्ञहरूसँग मुख्यमन्त्री कपमा भएको अनियमिततासम्बन्धी छलफल हुने जानकारी समितिले दिएको छ। खेलमा अंकका आधारमा जित हात पारेको टोली तेह्रथुमलाई बाहिर पारिनुको कारण र प्रतियोगितामा भएको आर्थिक अनियमितताको विषयमा थप प्रष्ट हुन विज्ञहरूसँगको छलफलले मद्दत गर्ने सभापति गन्गाईले बताए। छानबिन समितिका सदस्य एवं नेकपाका प्रदेश सभासदस्य कुलप्रसाद साम्बा लिम्बूले मुख्यमन्त्री कप छानबिनमा समिति नचुक्ने बताए। प्रतियोगिता सञ्चालनका लागि प्रदेश १ को सामाजिक विकास मन्त्रालयले एक करोड रुपैयाँ छुट्ट्याएको थियो। एन्फाले पनि प्रतियोगिता तयारीका लागि ३३ लाख रुपैयाँ छुट्ट्याएको थियो।"
बार्सिलोना ४० ले विजयी,वासिङ्टन : स्पेनिस ला लिगाको नयाँ सिजन सुरु हुनुभन्दा एक साताअघि खेलिएको मैत्रीपूर्ण खेलमा बार्सिलोनाले बलियो इटालियन क्लब नापोलीमाथि ४० गोलको सजिलो जित हात पारेको छ । ला लिगाको नयाँ सिजन आगामी शनिबारदेखि सुरु हुँदैछ । साबिक विजेता बार्सिलोनाले ला लिगामा आफ्नो पहिलो खेल शनिबार नै एथलेटिक बिल्बाओसँग खेल्दैछ । शनिबार राति खेलिएको उक्त खेलको पहिलो हाफ प्रतिस्पर्धात्मक रहे पनि दोस्रो हाफमा नापोलीमाथि बार्सिलोना हाबी भएको थियो । बार्सिलोनाका लागि उरुग्वेका अनुभवी खेलाडी लुइस स्वारेजले दुई गोल गरे । पहिलो हाफ गोलरहित बराबरीमा सकिएको उक्त खेलको ४८औं मिनेटमा स्वारेजले टोलीका लागि पहिलो गोल गरेका थिए । यसैगरी ५६औं मिनेटमा एन्टोइन ग्रिजम्यानले बार्सिलोनाको अग्रता दोब्बर बनाए । यसै सिजन बार्सिलोनामा आबद्ध भएका ग्रिजम्यानले आफ्नो नयाँ क्लबका लागि गरेको यो पहिलो गोल हो । ५८औं मिनेटमा स्वारेजले व्यक्तिगत रूपमा दोस्रो गोल गरेका थिए । टोलीका लागि चौथो गोल भने ६३औं मिनेटमा ओसमेन डेम्बेलले थपेका थिए । बार्सिलोनाका अमेरिका भ्रमणमा स्टार अर्जेन्टिनी खेलाडी लियोनल मेसी भने सहभागी छैनन् । पिँडुलाको समस्याका कारण उनी अमेरिका भ्रमणमा सहभागी नभएका हुन् । उक्त मैत्रीपूर्ण खेल हेर्न ६० हजारभन्दा बढी दर्शक मिचिगन रंगशालामा उपस्थित भएका थिए । खेलका क्रममा नापोलीले गोल गर्ने एउटा गतिलो अवसर खेर फालेको थियो । सोही राति भएको अर्को मैत्रीपूर्ण खेलमा इटालियन सिरिए क्लब इन्टर मिलानले स्पेनिस प्रतिद्वन्द्वी भ्यालेन्सियालाई पेनाल्टी सुटआउटमा ७६ गोलले हरायो । निर्धारित समयको खेल ११ गोलको बराबरीमा सकिएपछि हारजितको निर्णय पेनाल्टी सुटआउटबाट निकालिएको थियो । अर्को खेलमा इटालियन क्लब एसी मिलानले कोसोभोको फेरोनिकेलीलाई २० गोलले पराजित गर्यो । अन्य मैत्रीपूर्ण खेलमा पार्माले साम्पडोरियालाई २१ गोलले हरायो भने इबरले रियल सोसिएडाडलाई पनि २१ गोलले नै पाखा लगायो । स्पेनिस क्लब भिल्लारियलले बोलोग्नामाथि ४३ गोलको रोमाञ्चक जित हासिल गर्यो भने गेटाफेले एटलान्टालाई ४१ गोलले हरायो । स्पेनिस क्लब डेपोर्टिभो ला कोरुनाले रियल बेटिसलाई १० गोलले पराजित गर्यो । ०००

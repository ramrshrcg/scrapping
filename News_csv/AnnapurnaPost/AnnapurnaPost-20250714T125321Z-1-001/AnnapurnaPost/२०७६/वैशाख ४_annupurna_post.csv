शीर्षक,विवरण
जनताको लगानीतागत,"निःसन्देह हामीलाई गरिबीको खाडलबाट निकाल्न देश समृद्ध हुनैपर्छ माथिल्लो त्रिशूली थ्री बीमा १० लाख रुपैयाँको सेयर लिन चाहेका प्रधानमन्त्रीलाई जम्मा दुई हजारको पर्यो। प्रधानमन्त्री पत्नी राधिका शाक्य, ऊर्जामन्त्री वर्षमान पुन, सचिव दिनेशकुमार घिमिरे सबैको भाग्यमा उही २० कित्ता रह्यो। अर्थात्, दुई हजार रुपैयाँको लगानीमा चित्त बुझाउनु पर्यो। त्यो पनि अहिले दुई सय तिरे पुग्ने। १८ सय भविष्यमा। जनताको जलविद्युत् कार्यक्रमअन्तर्गत यो आयोजनामा न्यूनतम सय कित्ताको आवेदन दिनुपथ्र्यो। सर्वसाधारणलाई प्रोत्साहन होस् भनेर प्रधानमन्त्री केपी शर्मा ओलीले १० हजार कित्ताको फारम भरेका थिए। उनीजस्तै ठूलाठूला परिमाणका आवेदक धेरै थिए। तीमध्ये ५० हजार २ सय ६७ जनालाई ३० र १ लाख ५४ हजार ५ सय ५९ जनालाई २० कित्ताका दरले पर्यो। ६७ जनाको रद्द भयो। यो तथ्यांक दिनुको अर्थजम्मा ३७ मेगावाटको उक्त परियोजनामा स्वतःस्फूर्त गर्न चाहेको लगानी अर्बौं थियो। यति धेरैले रुचि देखाए कि औसतमा १० प्रतिशत पनि स्वीकार्न सक्ने अवस्था रहेन। यसमा नपरेको मुख्य अंश त चानचुने कुरा हो, यस्ता धेरै लगानीका चाहना पूरा हुन पाएका छैनन्। आयआर्जन पनि हुने विकासे आयोेजनामा लगानी गर्छु भन्ने सर्वसाधारणलाई देशले हार्दिकतापूर्वक स्वागत गर्न सकेको छैन। जानेको छैन। कताकता चाहेको छैन। त्यही भएर लगानी पाएको छैन। र, स्रोत खोज्दै भौंतारिइरहेको छ। यही सन्दर्भमा सरकारले हालै लगानी सम्मेलन गरेको छ। त्यसमा ३१ खर्ब रुपैयाँको प्रतिबद्धता आएको छ। १७ वटा परियोजनामा हस्ताक्षर गरिएको छ। के त्यो रकम नेपाल सरकारको पोल्टामा आइहालेर फुमन्तर शैलीमा देश विकास हुने हो त ? पक्कै होइन। यो त लगानीको प्रतिबद्धता हो। चाहना हो। त्यसलाई पूरा गर्न हामीमा ती इच्छुकहरूलाई तान्ने र भड्किन नदिने दुवै खुबी हुनैपर्छ। तर, दुःखका साथ भन्नुपर्छ हामीमा त्यही कमजोरी छ। हाम्रो प्रणाली यति दुर्बल र खराब छ आउन चाहनेलाई दिक्क बनाइदिन्छ। यसको उदाहरण हो अफ्रिकी कम्पनी ड्याङगोटे फिर्ता हुनु। नेपालमा ५५ करोड ५० लाख अमेरिकी डलर (झन्डै ६४ अर्ब रुपैयाँ) को सिमेन्ट उद्योग खोल्न ऊ आएको थियो। सरकारले उसलाई चुनढुंगा खानी निःशुल्क दिने भनेको थियो। सरकारका संयन्त्रले अनेक बहानामा दिन इन्कार गरे। दुव्र्यहार सहन नसकेर उसले लगानी फिर्ता लग्यो। र, पैसाको थैलो बोकेर नेपालमा कहिल्यै नओर्लिने किसिमको तीतो अनुभूति बटुल्यो। भ्रष्टाचारले आकाश छोएको छ। सेवामूलक निकायमा बिनानजाराना सिन्कोसम्म सर्दैन। के यस ढाँचाले हामी समृद्ध नेपाल सुखी नेपाली को बिन्दुमा पुग्न सक्छौं ? अहिले द्वन्द्व छैन। संघीय गणतान्त्रिक संविधान बनिसकेको छ। दुईतिहाइ बहुमतको सरकार छ। यसको अर्थ लगानीको उचित वातावरण छ। नभएको वातावरण बनाइदिने सरकारसँग जनमततागत छ। त्यसैलाई ध्यान दिएर उसले लगानी सम्मेलन गरेको हो। सोचेभन्दा धेरैको प्रतिबद्धता जुट्नुको अर्थ पनि त्यही हो। त्यसो त अघिल्ला लगानी सम्मेलनमा पनि १३ खर्बको प्रतिबद्धता आएकै हो। तर, त्यो प्रतिबद्धतामै सीमित रह्यो। यसले के सिकायो भने विदेशी हस्पिटालिटी (सत्कार) चाहन्छन्। सम्मान खोज्छन्। तिनलाई फकाउन त्यति सजिलो छैन। दिन्छु भन्छन्, हाम्रो लथालिंग पारा देखेर फिर्ता जान्छन्। हाम्रो प्रशासनिक ढाँचाकाँचा विदेशीमैत्री छैन। पाइलापाइलामा अनेक झन्झट दिइन्छ। त्यस्तै पीडा बोकेर ड्याङगोटे र ऊजस्ता धेरै इच्छुक फर्किएका छन्। निःसन्देह हामीलाई गरिबीको खाडलबाट निकाल्न देश समृद्ध हुनैपर्छ। देश समृद्ध हुन टन्न विकास हुनुपर्छ। विकास गर्न पैसा चाहिन्छ। पैसा यस्तो वस्तु हो, जुन मागेर पाइन्न। नाफा हुन्छ भनेर कसैले लगानी गर्नुपर्छ। त्यसका लागि राज्यले वातावरण बनाइदिनुपर्छ। अहिलेको परिस्थितिमा चाहिएको त्यही हो। दुःखको कुरो नेपाललाई उपयोग गर्न चाहने विदेशी पनि धेरै छन्। त्यो स्वार्थ नमिल्दा पनि लगानी भड्किन सक्छ। तर, आत्तिनु किन पर्दैन भने राज्यले प्रस्ट कार्यक्रम र नाफाको खाका दिएर नागरिक समुदायलाई आह्वान गर्ने हो भने यहीं लगानी जुट्न सक्छ। जति चाहिने हो, पुग्दो आउन सक्छ। देश बनाउन नेपाली आफैं सक्षम छन्। चाहन्छन् पनि। सरकारको दायित्व तिनलाई योजना, अभिभावकत्व र सुरक्षा दिनु हो। कहाँ लगानी गर्ने सरकारले ठाउँ देखाइदिनुपर्छ। त्यसको अग्रसरता राज्यले लिनुपर्छ। र, लगानी नडुब्ने कम्तीमा विश्वसनीय प्रतिबद्धता जनाउन सक्नुपर्छ। काठमाडौंमा मेट्रो रेल बनाउन घोषणा गर्नुहोस्, सत प्रतिशत लगानी गर्न नेपाली तयार हुनेछन्। ठूलाठूला सडक, पुल, विद्युत् आयोजना जे पनि बन्छन्। तर, प्रतिफल र सुरक्षाको प्रत्याभूति हुनुपर्छ। पछिल्लो समय अर्थतन्त्र संकुचन हुँदै गएको देखिन्छ। आर्थिक गतिविधि सुस्ताएको छ। लगानीकर्ता हच्किएका छन्। केही वास्तविकता र केही भ्रमका कारण सिर्जित यो मनोदशा सरकारले तोड्न सक्नुपर्छ। त्यसका लागि लगानीमा उदार बन्नुपर्छ। जसले उद्यमशीलतामा पुँजी खर्च गर्छ, त्यसलाई खुला मनले सम्मान गर्नुपर्छ। किनकि, यसले कुनै व्यक्ति समृद्ध बन्ने मात्र होइन, उसले राज्यलाई कर तिर्छ। रोजगारीका अवसर निर्माण गरी जीवनस्तर उकास्न मद्दत गर्छ। स्वेदशी लगानीको अर्को फाइदा नाफा देशमै बस्नेछ। त्यसबाट अर्को विकास हुन सक्छ। र, गुणनात्मक रूपमा विकासले फड्को मार्नेछ। नत्र विदेशीले कमाउँदै, लैजाँदै गर्ने परियोजनाप्रयोगशाला मात्र भइरहनेछ हाम्रो देश। सरकारले समृद्ध नेपाल सुखी नेपाली को नारा ल्याएको छ। त्यसको मुख्य दुश्मन हाम्रो गरिबी हो। गरिबी हटाउने प्रमुख उपाय नै आर्थिक क्रियाकलापको अभिवृद्धिबाट हो। संयुक्त राष्ट्रसंघीय दिगो विकास लक्ष्य पूरा गर्न नेपाल सरकारले पनि हस्ताक्षर गरेको छ। सत्र लक्ष्यमध्ये पहिलो हो गरिबीविहीनता। अर्थात् सन् २०३० सम्म नेपालले गरिबी हटाइसक्छु भनेको छ। यस्ता घोषणा गर्नैपर्छ। तर, यो अति महŒवाकांक्षी र चुनौतीपूर्ण लक्ष्य हो। नेपालको प्रतिबद्धता र कार्यगतिप्रगति हेर्दा सफलता सहज देखिँदैन। अर्थ मन्त्रालयका अनुसार पर क्यापिटा ग्रस नेसनल इनकम २०१५ को ७ सय ६६ अमेरिकी डलरबाट २०३० मा २५ सय पुर्याउने लक्ष्य राखिएको छ। प्रक्षेपणअनुसार उपलब्धि भएमा यो २०१९ मा ८ सय २१, २०२२ मा १६ सय ४७ र २०२५ मा २ हजार २९ डलर पुग्नुपर्ने छ। सूचकले त्यो देखाउँदैनन्। त्यस गतिमा प्रगति गर्न हाम्रो यो गतिले धान्दैन। यस क्षणमा आर्थिक वृद्धि र अधिकतम असमान वितरणको दूरी घट्नुपर्छ। प्रविधि प्रयोग लाभका क्षेत्रमा हुनुपर्छ। अनि मात्र सरकारको नारा वास्तविकतामा रूपान्तरण हुनेछ। देशमा विकास, उद्यमशीलता र अवसरको अभाव छ। बजेटमा छुट्याएको खर्चसम्म गर्न कुनै सरकारले सकेका छैनन्। जति गर्छन्, ठूलो अंश दुरुपयोग भएको पाइन्छ। भन्नुहोस्, विकास कसरी र कति हुन्छ ? त्यही कारण युवा जमात वैदेशिक रोजगारीमा बाहिरिन बाध्य छ। रगतपसिनाले भिजेको रेमिटेन्स बोकेर देशको जीडीपी उकालो लागेको देखाउँछौं। भ्रष्टाचारले आकाश छोएको छ। सेवामूलक निकायमा बिनानजाराना सिन्कोसम्म सर्दैन। के यस ढाँचाले हामी समृद्ध नेपाल सुखी नेपाली को बिन्दुमा पुग्न सक्छौं ? देश गरिब छ भन्दैमा आत्तिनु पर्दैन। नागरिक हामी तीन करोड छौं। प्रति व्यक्ति दैनिक एक रुपैयाँ भनेकै तीन करोड हो। संघीय सरकारको चालू आर्थिक वर्षको बजेट १३ खर्ब १५ अर्ब जुटाउन एक व्यक्तिले वर्षको ४३ हजार आठ सय ३३ रुपैयाँ लगानी गर्नुपर्छ। त्यो भनेको दैनिक एक सय २० रुपैयाँ हो। राज्यले नाफाको ग्यारेन्टीसहित ठोस योजना देखाओस्, नागरिक समुदायबाट औसतमा त्यति लगानी हामी जुटाइदिन्छौं। विदेशीलाई भोजभत्तेर खुवाएर लगानीको हात बेकारमा नपसारे पनि हुन्छ !"
तीव्र आर्थिक वृद्धिका चुनौती,"दक्ष, इमान्दार र लगनशील नभएका निम्न कोटीका मानिसको भिड जम्मा गरेर विकास हासिल गर्न खोज्नु कासी जाने कुतीको बाटो भने जस्तै हो अर्थतन्त्रको दिगो ढंगले उच्च दरमा विकास गर्नु सहज काम होइन। त्यसको लागि धेरै विषय अनुकूल हुनुपर्छ वा पार्नुपर्छ। विकासमा पछि परेका मुलुकमा त्यस्ता अनुकूल वातावरण जुट्न वा जुटाउन नसकेर नै उनीहरू पछाडि परेका हुन्। त्यस्ता मुलुकहरूमध्ये नेपाल पनि एक हो। विकासका लागि राजनीतिक स्थिरता र स्थिर सरकार त पूर्व सर्त हुन् नै। त्यसो हुँदैमा विकास आफैं भई हाल्ने होइन। त्यसका अतिरिक्त तीव्र दरको विकासका लागि अन्य धेरै विषयहरूको आवश्यकता पर्छ। विकासका लागि कुनै एक निश्चित रणनीति नै सबै किसिमका मुलुकको निमित्त उपयुक्त हुन्छ भन्ने पनि हँुदैन। सुशासन, वित्तीय र प्राकृतिक साधन, जनशक्ति, संस्थागत संरचना, उपयुक्त नीति र योजना आदि मात्र विकासका सबै किसिमका रणनीतिको निमित्त अत्यावश्यक सर्त हुन्। नेतृत्वपंक्तिमा विकासप्रतिको प्रतिबद्धता सर्वाधिक महत्वपूर्ण विषय हो। विकास नगरी छोड्दिन भन्ने अठोट नेतृत्वमा हुनैपर्छ र अहोरात्र त्यसका लागि खट्नुपर्छ। त्यस्तो नेतृत्वले केही कुरामा परहेज पनि गर्न सक्नुपर्छ। यसमा विकासमा प्रत्यक्ष वा अप्रत्यक्ष रूपमा प्रतिकूल प्रभाव पार्ने भनसुन, सिफारिस र दबाबमा निर्णय नगर्ने कुरामा सम्झौताविहीन हुनुपर्छ। सुशासनको निमित्त यो पहिलो नम्बरमा आउँछ। यो भनेको कमसल विकल्प अस्वीकार गरी अब्बल विकल्प स्वीकार गर्नु हो, यस्तो प्रवृत्तिलाई प्रोत्साहित गर्नु हो। अपरिपक्क राजनीतिमा यो कठिन र अलोकप्रिय काम हो। तर, लोकप्रियताको पछि लाग्दा केही समयका लागि नेतृत्व कायम रहन सक्ला तर त्यसले विकासको पृष्ठपोषण गर्दैन। नेतृत्वले विकासको निमित्त आफूजस्तै विकासप्रति प्रतिबद्ध, क्षमतावान र इमानदार मानिसको एउटा समूह बनाउनुपर्छ, जसले नेतृत्वको स्पिरिट बुझेर फटाफट काम गरोस्। त्यस्तो समूहमा उच्च गुणस्तरका र समर्पित भएर काम गर्न सक्ने व्यक्ति राखिनुपर्छ, जसमाथि पूरै विश्वास गर्न सकियोस्। यस सन्दर्भमा सिंगापुरका पूर्व प्रधानमन्त्री लि क्वान युको एउटा निर्णय अनुकरणीय छ। सिंगापुरमा एउटा बेलायती वाणिज्य बैंकको शाखा खोल्ने अनुमति दिन बेलायती प्रधानमन्त्रीले लिलाई सिफारिस गरेका थिए तर त्यो बैंकको ट्र््याक रेकर्ड राम्रो नभएकाले लिले त्यसलाई अस्वीकृत गरिदिए। उनले यो कुरा आफ्नो जीवनीमा उल्लेख गरेका छन्। यसले पूर्व प्रधानमन्त्री लिको विकासप्रतिको प्रतिबद्धतालाई झल्काउँछ। भनसुन, सिफारिस र दबाबमा गरिएको निर्णयले विकृति, असन्तुष्टि र निराशा फैलाउँछ। त्यसरी गरिएका काम वा सामान पनि गुणस्तरीय हँुदैनन्। क्षमता भएका मानिस भनसुनको पछि लाग्दैनन्। त्यस्ता मानिसहरू प्रतिस्पर्धाबाटै छानिन सक्छन्। प्रतिस्पर्धाबाट छानिन नसक्ने र त्यसको आत्मविश्वास पनि नभएका कमसल खालका मानिस सिफारिस गरी दिने मानिस खोज्दै हिँड्छन्। साथै सिफारिसबाट आएका मानिसहरू काममा सक्रिय पनि हँुदैनन् र त्यस्ताले गरेको काम गतिलो पनि हँुदैन। उनीहरूमा अनुशासन पनि हुँदैन। उनीहरू सिफारिस गरी दिने मानिसको ध्वांस दिएर कार्यस्थलमा शासन जमाउन खोज्छन्। नेपालका राज्यसंयन्त्रभित्रका निकाय शिथिल र निकम्मा हुनुको प्रमुख कारण पनि यही हो। तर, त्यसका लागि चयन प्रणाली वैज्ञानिक र निष्पक्ष भने हुनुपर्छ। नेतृत्वले विकासको निमित्त आफूजस्तै विकासप्रति प्रतिबद्ध, क्षमतावान र इमानदार मानिसको एउटा समूह बनाउनुपर्छ, जसले नेतृत्वको स्पिरिट बुझेर फटाफट काम गरोस्। हरेक क्षेत्रमा रहेका बिचौलियाको विगविगी कायम रहन दिने हो भने समृद्धिको सपना नदेखे हुन्छ। सरकारको नेतृत्व गर्ने व्यक्ति दह्रो र प्रतिबद्ध भएमा यसो गर्न नसकिने होइन। यसमा विशेषगरी आफ्ना राजनीतिक सहयोगीको चर्को दबाब आउँछ र नेतृत्वले त्यसलाई थेग्न सक्नुपर्छ। निष्पक्ष प्रतिस्पर्धाबाट छानिएका मानिसको कामको गुणस्तर स्तरीय हुन्छ। मेरिटोक्रेसी भनेकै यस्तै हो। जनशक्ति छनौट गर्न यो पद्धतिमा नजाने हो भने विकासको कुरा फगत गफभन्दा अर्को केही हँुदैन। दक्ष, इमान्दार र लगनशील नभएका निम्न कोटीका मानिसको भिड जम्मा गरेर विकास हासिल गर्न खोज्नु कासी जाने कुतीको बाटो भने जस्तै हो। समृद्धि प्राप्तिका लागि नेपालले स्थापित नगरी नहुने यो पद्धति चुनौतीपूर्ण अवश्य छ तर लक्ष्य प्राप्तिका लागि यो अबरोध पार नगरी सुक्खै छैन। राज्यसंयन्त्र र सरकारी सेवाग्राहीबीच प्रत्यक्ष र प्रभावकारी सम्बन्ध स्थापित हुनु सुशासन र समृद्धि प्राप्तिका निमित्त अर्को महत्वपूर्ण पक्ष हो। नेपालमा अहिले यो न्यूनतम् स्तरमा छ। अहिले माध्यम वा दलाल वा बिचौलियाबिना कुनै पनि सरकारी सेवा प्राप्त गर्न असम्भव जस्तै भएको छ। यसले सरकारी सेवा महँगोे बनाएको छ, अवैध आर्थिक कारोबार र आयआर्जन अर्थात कालोधन र भूमिगत अर्थतन्त्रलाई प्रोत्साहित गरेको छ, जनता ठगिएकाले उनीहरूको आर्थिक अवस्था माथि उठ्न सकेको छैन, अनावश्यक र भोग बिलासको खर्च बढाएको छ र राजनीतिक, आर्थिक तथा सामाजिक विकृति बढाएको छ। अहिले नेपालमा दलाली अर्थात बिचौलियागिरी आफैंमा एउटा छुट्टै ठूलो व्यवसाय भएको छ। सबै क्षेत्रको आकलन गर्ने हो भने यसमा लाखौं मानिस संलग्न होलान्। सरकारी क्षेत्रमा मात्र यो व्यवसाय सीमित छैन, निजी क्षेत्रमा पनि यो व्यवसाय उत्तिकै फैलिएको छ। तरकारी र फलफूल व्यापारमा यसको नग्न रूप देख्न पाइन्छ। तरकारी उत्पादकहरूबाट उपभोक्ताहरूसम्म आइपुग्दा त्यसको मूल्य चारपाँच गुणासम्म बढ्छ। त्यसबाट तरकारी उत्पादक गरिब किसान र उपभोक्ता दुवै चरम रूपमा ठगिएका छन्। बिचौलियाहरू रातारात करोडपतिअर्बपति भएका छन्। बिचौलियाहरूको आम्दानी कतै पनि अभिलेखित नहुने भएकाले त्यसबाट सरकारलाई राजस्व पनि प्राप्त हँुदैन। यसले गर्दा किसान तथा उपभोक्ता दुवैको आर्थिक अवस्थामा सुधार आउन सकिरहेको छैन भने बिचौलियाले अवैध सम्पत्ति थुपारिरहेका छन्। सरकारी सेवाको कुरा गर्ने हो भने त स्थिति अझ डरलाग्दो छ। यातायात व्यवस्था कार्यालय, मालपोत कार्यालय, नापी कार्यालय, बैदेशिक रोजगार कार्यालय र अदालतहरूमा त्यहाँका कर्मचारीभन्दा बिचौलिया बढी सक्रिय र प्रभावकारी छन्। सीधै कर्मचारीसँग सम्पर्क गर्ने र नियमबाहेक अतिरिक्त पैसा खर्च नगर्र्ने सेवाग्राहीले यी र अन्य सरकारी कार्यालयबाट सेवा पाउने कुरा नसोचे पनि हुने स्थिति छ। यस्ता सेवा प्रदायक कार्यालयको सुधार पनि विकासको महत्वपूर्ण पाटो हो। सडक, पुल, विद्युत्, विमानस्थल, अस्पताल, विद्यालय, पिउने पानी, सरसफाइ आदि निर्माणलाई विकासको पहिलो चरणमा स्वयं विकास मानिन्छ। तर विकासका पछिल्ला चरणहरूमा यी संरचना विकासका माध्यम वा सहयोगीको रूपमा परिणत हुन्छन्। पछिल्ला चरणमा सरकारी सेवा चुस्त दुरुस्त, छिटो छरितो, सस्तो र गुणस्तरीय हुनुपर्छ, तब मात्र जनताले परिवर्तन र विकासको अनुभूति गर्न पाउँछन्। नेपालमा अहिलेसम्म यी कुरामा सरकारको ध्यान पुगेकै छैन र हामीले अहिले पनि पूर्वाधारहरूको विकास र विस्तारलाई मात्र विकास भनिरहेका छौं। जनसरोकारका कार्यालयहरूमा रहेको चरम बेथितिको बेवास्ता गरिरहेका छौं। त्यसले गर्दा अन्य क्षेत्रमा जे जस्तो प्रगति भएको भनिए पनि आम जनताले परिवर्तन र विकासको अनुभूति गर्न पाएका छैनन्। दण्डहीनताको स्थिति अन्त्य लोकतन्त्रको सुदृढीकरण र विकासको अर्को परिचायक हो। यो क्षेत्रमा पनि नेपालको अवस्था लाजमर्दो छ। नेपालमा अदालतले दोषी ठहर्याई जेल र दण्ड जरिबाना तोकेका हजारौं अपराधी बीसौं वर्षदेखि निर्धक्कसँग स्वतन्त्रतापूर्वक बाहिर घुमिरहेका छन्। अदालतका फैसला कार्यान्वयन हुन नसकेर छुट्टै फैसला कार्यान्वयन महाशाखाको गठन गरिएको भए पनि त्यस्ता दोषी ठहर गरिएका सबै अपराधी नियन्त्रणमा आउन अझै बाँकी छ। दण्डहीनताको यस्तो चरम रूप अन्यत्र कतै भेटिन मुस्किल छ। ठूला भ्रष्टाचारका हजारौं मुद्दा अदालतमा वर्षौं होइन दशकौंसम्म थन्किएका छन्। धेरै मुद्दाको पचासौं पटक पेसी सार्ने गरिएको हालै सञ्चारमाध्यमले उजागर गरेको छ। र, त्यस्ता मुद्दाको फैसला विलम्ब गराउन बिचौलियाहरू अहिलेसम्म सफल भइरहेको तथ्य पनि सञ्चारमाध्यमले उल्लेख गरेका छन्। विगत केही महिनायता नेपालमा अर्बौ रुपैयाँका ठूला भ्रष्टाचारका काण्ड व्यापक चर्चामा रहे। ३३ किलो सुन तस्करी र हत्या काण्ड, कर फस्र्योट आयोग काण्ड, आयल निगमको जग्गा खरिद काण्ड, वाइड बडी जहाज खरिद काण्ड, तारागाउँको जग्गाको स्वामित्व हस्तान्तरण काण्ड, एनसेलको पुँजीगत लाभ कर र लाभांश भुक्तानी काण्ड, विद्युत् प्राधिकरणको लोडसेडिङ काण्ड आदि त्यस्ता चर्चित काण्डहरूमा पर्छन्। यी सबै काण्ड विगत डेढ वर्षयता घटेका काण्ड हुन्। र, ती सबै काण्डको चर्चा हाल सेलाएको छ। ललिता निवास बालुवाटारको जग्गाको स्वामित्व परिवर्तन काण्ड अर्को त्यस्तै ठूलो काण्डका रूपमा हालसालै उजागर भएको छ। यी सबै काण्डहरूको मुद्दा छिटो टुंगोमा पुग्नेछन् र वास्तविक दोषीहरूले उचित सजाय पाउने छन् भनेर विश्वास गर्नेहरूको संख्या नेपालमा नगण्य होला। प्रतिवादीहरूले पालेका बिचौलियाहरूले यी मुद्दालाई वर्षांैसम्म बीचमै लट्काई अन्त्यमा सधैं झैं डिफ्युज गराउने छन् भन्ने प्रायः सबैको विश्वास छ। यसरी नेपाल नोबेल पुरस्कारबाट सम्मानित अर्थशास्त्री गुन्नार मिर्डलको सफ्ट स्टेट को नमुना स्टेट भएको छ। यस्ता आपराधिक काण्डहरूमा राज्य कठोर रूपमा प्रस्तुत नहुने हो भने नेपालमा अपराधी मात्र समृद्ध हुनेछन्, आम जनता जहाँको त्यहीं रहने छन्।"
मेरो वर्ष व्यक्ति,"एक राष्ट्रिय साप्ताहिकले दुर्गा देवीलाई वर्ष व्यक्ति २०७५ घोषणा गरेको छ। उक्त साप्ताहिकले आफ्नो कभर पेज र भित्री पेज दुवैमा अविचलित आमा, वर्ष व्यक्ति भनेर उनको सुन्दर फोटो छापेको छ। सम्पादकीय पनि उनकै विषयमा छ। भित्री पाटोमा समेत वर्ष व्यक्ति २०७५ भनेर उनीमाथि आलेख लेखिएको छ। दुर्गा देवी अर्थात् बलत्कारपछि हत्या भएकी कञ्चनपुरकी १३ वर्षकी बालिका निर्मला पन्तकी आमा जो नौ महिनादेखि छोरीको हत्यारा खोज्न निरन्तर जुधिरहेकी छन्। यो न्याय हराएको देशमा न्याय खोज्दै हिँडिरहेकी ती साहसी, अविचलित आमाको धैर्य टुट्न नपाओस््। उनी आफ्नो गन्तव्यमा चाँडै पुग्न सकून्, ईश्वरसित मेरो प्रार्थना ! नयाँ वर्षको सुरुका दिनमा मैले पनि आफ्नो वर्षव्यक्ति २०७५ छनोट गरेकी छु। मेरो वर्षव्यक्ति त नेपालकै सर्वशक्तिमान जो चाणक्यजस्तै राजनीतिमा चतुर, भगवान् श्रीकृष्णसरि चलाख, कुबेरजत्तिकै सम्पन्न छन्। जसको शक्ति अनि पौरखसँग विगत २२२३ वर्षदेखि म परिचित छु। साल, महिना सम्झना छैन। म नेपाल रेडक्रस सोसाइटीको केन्द्रीय कार्यालयको खानेपानी तथा सरसफाइ विभागमा सफ्टवेयर कोअर्डिनेटर पदमा कार्यरत थिएँ। माओवादी त्रास देशव्यापी बढ्दै थियो। फिल्ड भिजिटमा जान पनि कठिन थियो। ठाउँठाउँमा गाडीबाट ओर्लेर चर्को घाम हो या वर्षा, लाइनबद्ध भएर सैनिक टोलीलाई आफ्नो चेकजाँच गराउनुपथ्र्योे। फिल्डका कर्मचारीलाई पनि समयसमयमा विभिन्न किसिमका तनाव तथा समस्या आइपरेका गुनासा आइरहन्थे। एक दिन परियोजनासञ्चालित जिल्ला शाखाका पदाधिकारीको हत्या भएको खबर आयो। यो कुरा विश्वास गर्न निकै कठिन भयो। कारण, उनी अत्यन्त साधारण, सोझा र रेडक्रसका एक सच्चा स्वयंसवेक थिए। उनी हरेकपटक काठमाडौं आउँदा मेरो अफिस छिर्थे र जिल्लामा कुनै न कुनै कार्यक्रम सञ्चालनका लागि मसित निवेदन गर्थे। नेपाली कांग्रेसप्रति आस्था राख्ने व्यक्ति भएकाले उनको हत्या भएको पछि थाहा पाइयो। माओवादीभन्दा फरक आस्था राखेकै कारण अन्य जिल्लाका रेडक्रसकर्मीहरू पनि मारिने क्रम बढ्यो। जीवनको यो एउटा पीडादायक पाटो, जसलाई मैले कहिल्यै बिर्सन सकिनँ। एक समय यस्तो पनि आयो, देशमा मान्छे नमारेको दिन नै थिएन। हरेक दिन, हरेक साँझ र हरेक रात माओवादीलाई खाना ख्वाएको निहुँमा, उनीहरूलाई वास दिएको रिसमा र सुराकी गरेको शंकामा निर्दोषहरूको हत्या हुन थाल्यो, त्यो पनि क्रूर र वीभत्स ढंगबाट। जसको कारण हजारौं आमा, छोरी, दिदीबहिनी विधवा भए। अबोध बालबालिका टुहुरा भए। वृद्ध आमाबुवा सन्तानविहीन भए। अनगिन्ती नारीका अस्मिता लुटिए। हजारौं नेपाली अपांगता र अशक्ततामा बाँच्न बाध्य भए। त्यस समय आफ्नो जीवनरक्षाका लागि धेरै पुरुष छिमेकी देशतिर पलायन भए। पढेलेखेका युवा अमेरिका, युरोपमा शरणार्थी भएर गए। गाउँघर पुरुषविहीन भए। म स्विडेनमा जाँदा रेडक्रसको एक सानो भेटघाट कार्यक्रममा दुईजना नेपाली युवा भेटेको थिएँ। उनीहरूले कार्यक्रममा अत्यन्त मीठो स्वरमा भावविह्वल भएर शान्ति लुकाऔं कहाँ गीत गाए। गीत नसकुन्जेल म भक्कानिइरहें। त्यो दिन हामी तीनैजना सँगै बसेर खुब रोयौं। उनीहरू आफ्नो देश र परिवार सम्झेर रोए। म उनीहरूको पीडा देखेर रोएँ। त्यो क्षण मैले आज पनि बिर्सेकी छैन। पत्नीको बिग्रँदो स्वास्थ्यस्थितिबाट चिन्तित नेतालाई पराया मुलुकमा सारा नेपालीको ढाडस, प्रेम र सान्त्वनाको खाँचो थियो। तर, प्रचण्डका लागि उनीहरूको हृदय रित्तो भइसकेको थियो। यी सबै बुझेर म दुःखी हुन पुगेकी छु। पाठकलाई लागेको होला विगतको घाउ कोट्याएर बेकारको पीडा किन दिइरहेको होला ? किनभने, मेरो वर्ष व्यक्तिको पूरा परिचय विगतको घाउ भित्रै लुकेको छ। यसलाई नकोट्याई उनको पूर्ण परिचय सम्भव छैन। कोट्याउनु जरुरी छ। १० वर्षको सशस्त्र संघर्षमा १७ हजार नेपालीको ज्यान गयो। अन्तर्राष्ट्रिय रेडक्रस आईसीआरसीको प्रतिवेदनमा १३४७ जना बेपत्ता पारिएको उल्लेख छ। मेरो अफिसको एकजना सहकर्मी बहिनीका पति एक साँझ खाना बनाइरहेकी पत्नीलाई एक क्षण घुमेर आउँछु भनेर निस्केपछि कहिल्यै फर्किएनन्। उनका पतिको न लास आउँछ, न सास। यस्तो परिस्थितिमा अल्झेर मान्छे कसरी बाँच्दो हो ? विचरी अझै पनि पति आउने आशामा दुई केटाकेटीको अनुहार हेरेर बाँचेकी छिन्। यो कस्तो कहालीलाग्दो जीवन ! तर एक दिन अचानक देशमा अभूतपूर्व घटना हुन्छ। माओवादी विद्रोही समूह हत्याहिंसाको बाटो त्यागेर शान्ति प्रक्रियामा आउँछ। टाउकाको मूल्य तोकेका र तोक्ने माओवादी र सरकारबीच शान्ति सम्झौता हुन्छ। देशमा हत्याहिंसामा पूर्णविराम लाग्छ। जनताले शान्तिको सास फेर्छन्। यसपछि जनता विगतका तीता कुरा सबै बिर्सेर माओवादी पार्टीलाई भोट दिन्छन् र जिताएर पठाउँछन् पनि। किनकि, उनीहरूसित अर्को विकल्प नै थिएन। नेपाली जनता शान्तिसुरक्षा चाहन्थे, जुन दिन तत्कालीन सरकार पूर्णरूपमा असफल रह्यो। यसपछि माओवादी विद्रोहीका अध्यक्ष पुष्पकमल दाहाल प्रचण्ड र बाबुराम भट्टराई देशको प्रधानमन्त्री बने। सरकार पनि चलाए। अहिले पनि वर्तमान सरकारमा उहिलेका माओवादीका प्रभावशाली नेताहरू विभिन्न पदमा आसीन छन्। भलै उनीहरूले देश निर्माण गर्ने खाका कतै हराइसकेका छन्। म मान्छु राजनीतिक आस्था फरकफरक हुन्छन्। यो पनि म बुझ्छु आस्थाअनुसार देश बनाउने सोच, सिद्धान्त र परिकल्पना पनि फरक हुन्छन्। तर सर्वहारा बनेर, पुँजीवादको आलोचना गरेर, आर्थिक सम्पन्न व्यक्तिका सम्पत्ति लुटेर, सोही पैसाले आफ्नै देशका सन्तान मार्न युद्ध गरेर, राजा फ्याँकेर आएका प्रचण्ड आज स्वयं किन अर्को नयाँ नारायणहिटी दरबारमा राजा बनेर बसे ? किन लडाइँको मैदानमा झैं आफ्नै निवासमा बंकर बनाएर बसे ? किन दर्जनौं सुरक्षा सैनिकको घेरामा रहे ? किन देश बदल्न हिँडेका नेता आफ्नै सुखसयल, सुविधा, समृद्धि र सुरक्षामा मात्र केन्द्रित रहे ? किन परिवारको माया, मोह र उन्नतिमै मात्र देशको निर्माण भएको ठाने ? यो मैले बुझ्न नसक्ने विषय बन्यो। आज एउटी छोरी चितवनमा मेयर छिन्। बुहारी सरकारमा मन्त्री छिन्। आफू स्वयं नेकपाका अध्यक्ष छन्। जानकारीमा आउन बाँकी अरू पनि कत्ति कुरा बाँकी नै छन्। अति कसैलाई पनि पच्दैन। अति कसैलाई पनि फाप्दैन। चितवनमा पत्नीका नाममा एक कट्ठा घडेरीबाहेक व्यक्तिगत सम्पत्ति केही नभएको सार्वजनिक गर्ने नेता प्रचण्डको यो खालको रहनसहन र जीवनशैली देखेर जनताले उनीबारे कुरा पचाउन गाह्रो मानिरहेका छन्। पत्नी सीताको उपचार गर्न छोरी, ज्वाइँ, नर्ससहित अमेरिका पुगेको बेला अमेरिकालगायत सबैतिर छरिएर बसेका नेपालीको प्रचण्डप्रतिको घृणा, तीक्तता र आक्रोश सामाजिक सञ्जाल तथा पत्रपत्रिकाहरूमा छताछुल्ल पोखिए। जुन, दुःखदायी थियो र स्वाभाविक पनि। प्रचण्डलाई यहाँसम्म पुर्याउन हजारौं सपूतले बलिदान दिएकै होइनन्। हजारौं जनताले कष्ट, यातना सहेकै होइनन्। अझै पनि कति निर्दोषहरू त्यो समयले दिएको घाउ, पीडा र कष्टमा बाँचिरहेका छन्। या भनौं, बाँच्न बाध्य छन्। पत्नी सीताको बिग्रँदो स्वास्थ्यस्थितिबाट चिन्तित र पीडित नेतालाई पराया मुलुकमा सारा नेपालीको ढाडस, प्रेम र सान्त्वनाको खाँचो थियो। तर, प्रचण्डका लागि उनीहरूको हृदय रित्तो भइसकेको थियो। यी सबै बुझेर म दुःखी भएकी छु। अन्त्यमा, मेरो वर्षव्यक्ति प्रचण्डजीलाई यही शुभकामना दिन चाहन्छु जनयुद्धको घाउबाट पिरोलिइरहेका नेपालीमा हाई नलागोस्। भगवान्को नदेखिने लाठी शिरमा नबजारियोस्। नयाँ वर्ष २०७६ ले नेताजीलाई सबै नेपालीको भावना बुझ्न शक्ति मिलोस्। उहाँको जीवनसंगिनी सीताको स्वास्थ्यमा चमत्कारी सुधार आओस्। सबै नेपालीको जीवनमा सुख, शान्ति र समृद्धि ल्याउने कर्ममा लाग्न ईश्वरले शक्ति दिऊन्। मेरो वर्षव्यक्तिलगायत सबैको जय होस् ! Û"
नागरिकता वितरणमा राज्यमाथि सुनियोजित खतरा,"केहीसमय अघि अमेरिकी राष्ट्रपति डोनाल्ड ट्रम्पले चिट्ठाबाट विदेशीलाई अमेरिकाको नागरिक बनाउने र अमेरिकामा जन्मनासाथ नागरिकता दिने हालको व्यवस्था फेर्न चाहेको बताएका थिए। जस्तोसुकै मान्छेले नागरिकता लिँदा त्यसले अमेरिकालाई अप्ठ्यारो पार्ने उनको भनाइ थियो। अमेरिकाजस्तो आप्रबासीहरूले बनाएको र जनशक्ति अभाव हुने मुलुकमा समेत विदेशीलाई नागरिकता दिँदा कालान्तरमा आफ्नो मुलुकलाई असहज हुने आकलन गर्दै गर्दा छिमेकी भारतकै आसाममा जन्मिएका झन्डै ४० लाख मानिसलाई नागरिकता दिन नसकिने त्यहाँको सरकारले बताएको छ। नेपालको नागरिकतासम्बन्धी नीति जागिर खान लिने सिफारिस पत्रभन्दा पनि पाउन सहज भएको अवस्थामा झन्डै आधा दर्जनजति स्तम्भहरूमा त्यसप्रति असहमतिसहित आफ्ना विचार प्रकट गरिसकेकोे रहेछु। तिनै विचारमा आधारित भई अहिले यो विषयमा संसद्मा विधेयक विचाराधीन रहेको सन्दर्भमा पुनः यहाँ चर्चा गर्ने जमर्को गरिएको छ। दुई विशाल देशका बीचमा रहेको मुलुक सदुपयोग गर्न सकियो भने पुल बन्न सक्छ। पुल नै बन्ने अवस्थामा पनि पृथ्वीनारायण शाहले भने झैं दुई ढुंगाबीचको तरुल भएको हरेकले मनको एउटा कुनामा र राज्य सञ्चालकले अप्रकट नीतिहरूमा समेटी संवेदनशीलता, गम्भीरता र परिपक्वता देखाउनै पर्छ। यसविपरीत, संसद्मा विधेयक विचाराधीन रहेकै समयमा गृहमन्त्रीको एकल या मनोमानी निर्णयबाट गत चैत १९ गते संविधानको धारा ११ को उपधारा ३ अनुसार जन्मका आधारमा नेपाली नागरिकता पाएकाहरूको सन्तानलाई वंशजको नागरिकता दिन परिपत्र जारी गरिनुले सरकार नागरिकता वितरणमा हल्का रूपमा प्रस्तुत भएको महसुस हुन्छ। अर्थात् ऐन निर्माणको प्रस्ताव ढोकाबाट गएको अवस्थामा गृहमन्त्रीले झ्यालबाट चोर बाटो भाग्न खोजेको देखियो। यिनीहरू यी सब अराष्ट्रिय हर्कत किन र कसका लागि गत २०४६ सालपछि गर्दै आएका छन् हरेक नेपाली जनता तथा दलका कार्यकर्ताले सोध्ने बेला आएको छ। भलै सर्वोच्च अदालतले अन्तरिम आदेशद्वारा त्यस्तो हर्कतलाई तत्कालका लागि रोकेको छ तर सरकारलाई आफूले निरास नबनाउने अभिव्यक्ति दिएका प्रधानन्यायाधीश र भागबन्डाबाट थला परेको न्यायालयबाट अन्तिम फैसला कस्तो आउनेछ यसै भन्न सकिन्न। २०४६ सालपछि झन्डै ४० लाखजतिलाई नागरिकता वितरण गरिएको आकलनबीच वितरणको पक्षमा वकालत गर्नेहरू करिब २७ लाखजतिलाई मात्र दिएको बताउँछन्। उनीहरू विदेशीलाई नागरिकता दिए पनि अधिकांशको जवाफदेहिता नेपालप्रति नै हुने र सानो संख्यामा मात्रै दुरुपयोग हुने आकलन गर्छन्। यस्ता बुझाइ र आशय दीर्घकालका निम्ति नकारात्मक हुन सक्छन्। मानौं, नागरिकता २७ लाखले मात्र पाएका थिए भने पनि त्यो आफैंमा ठूलो संख्या हो। त्यसैगरी, थोरै त के यसरी नागरिकता पाएकाहरूमध्ये एकजनाबाट मात्रै पनि दुरुपयोग हुने खतरा देखिएमा राज्यले वितरणमा पुनर्विचार गर्नुपथ्र्यो र पर्छ। मेरी छोरी जापानमा जन्मिएकी हुन्। मलाई जापानले उनीहरूसरह हक हुने गरी नागरिकता नदिँदा या मैले आफ्नो देशको नागरिकता नत्यागेको सन्दर्भमा मेरी छोरीलाई उनीहरूले जापानी नागरिकता नदिँदा मैले किन रोइलो गर्नु ? जब वितरण अवैज्ञानिक रूपले टोली खटाएर गरिन्छ खुला सीमाका कारण दुरुपयोगको सम्भावना उत्तिकै रहन्छ। बेलाबखतमा गैरनेपालीले नागरिकता लिएको समाचार बाहिरिएकै छन्। हरेकजसो व्यवस्था परिवर्तन र त्यसमा पनि खासगरी २०४६ र २०६३ सालयता हाम्रा राजनीतिक दलहरूमा नागरिकता वितरणमा विचलन आउँदा तराईका नेपालीले नपाउने र छिमेकी मुलुकका बासिन्दाले नागरिकता लिने क्रम तीव्र भयो। अहिले भारतमा भएको निर्वाचनका क्रममा नागरिकता नेपालको, बसाइ नेपालमा तर भोट भारतमा भन्ने समाचार आइ नै रहेका छन्। यति हुँदाहुँदै हाम्रो घैंटोमा घाम लाग्नु त परको कुरा उल्टै २०७२ सालको संविधान जारी हुँदाको समयलाई नयाँ आधार मानेर नेपालमा बसोवास गरेका र जन्मिएका विदेशीहरूलाई नागरिकता दिने मार्गप्रशस्त गर्न खोजिँदै छ। यसका लागि त्यसविरुद्ध आवाज उठाउनेहरूलाई संगठित रूपमै अन्धराष्ट्रवादीको विशेषणले मानमर्दन गरिँदै छ। साथै, अदालतको अन्तरिम आदेशपछि नैतिकता भएको भए राजीनामा दिनुपर्नेमा उल्टै गृहमन्त्रीले संंसद्ले विधेयक पारित नगरेकाले आफूले यस्तो निर्णय गर्नुपरेको बताएर आफूलाई संसद्भन्दा माथि उभ्याउने धृष्टता गरेका छन्। जबजब नागरिकताको विषय उठ्छ, बहसलाई बहकाउन एकथरी मानिसहरू महिला र तराईका नेपालीलाई विवादमा ल्याउने प्रयास गर्छन्। नेपाली महिलालाई कुनै पनि अर्थमा नागरिकतामा विभेद गरिनु हुँदैन। पुरुषसरह अधिकारको उपभोग गर्नु उनीहरूको नैसर्गिक हक नै हो। तर उनीहरूको बिहे विदेशी नागरिकसँग भएको छ भने नचाहेरै पनि मान्नुपर्ने हुन्छ भूगोलका सीमाद्वारा विभाजित अनि पितृसत्तात्मक यो विश्वमा पुरुष नागरिक भएको देशको भूमिका नै प्रमुख हुन जान्छ विशेष गरेर तिनीहरूबाट जन्मिने सन्तानका हकमा। त्यसैगरी, तराईका नेपाली नागरिकतामा लिइने जस्तोसुकै कठोर नीतिबाट विचलित हुनु पर्दैन। किनभने जतिसुकै कडा नीतिहरू ल्याइए पनि वास्तविक नेपालीले नागरिकता नपाउने सवाल नै उठ्दैन। अर्थात्, नागरिकता वितरणलाई वैज्ञानिक बनाउने कामबाट सबभन्दा बढी लाभान्वित हुनेहरूमा तराईका दाजुभाइ तथा दिदीबहिनीहरू पर्छन्, जसलाई हालसम्म हात्तीको देखाउने दाँत मात्र बनाइएको छ। यसर्थ, तराईका नेपालीले नागरिकता नपाउने भए या महिलालाई नागरिकतासम्बन्धी ऐनले विभेद गर्यो भन्ने अफवाह मूल बहसलाई विषयान्तर गरी विदेशीमैत्री ऐन बनाउने आशयबाट प्रेरित भए झैं लाग्छ। दक्षिण एसियामा बिहे गरेकी विदेशी महिलाले नागरिकता लिन चाहेमा भारतमा निवेदन दिनसमेत सात वर्ष कुर्नुपर्छ भने माल्दिभ्समा १२ वर्ष, पाकिस्तानमा पाँच वर्ष र सबभन्दा कम बंंगलादेशमा दुई वर्षमा लिन सकिने व्यवस्था छ। बेलायतमा पाँच वर्ष, जापानमा कम्तीमा दुई वर्ष र अमेरिकामा पनि झन्डै उस्तै स्थिति छ। भूगोल र जनसंख्या दुवैमा ठूलो मुलुकको पहिचान बनाएको भारतमा सोनिया गान्धीलाई विदेशी मूलकी भन्दै प्रधानमन्त्री बन्न अहिलेको सत्ताधारी भारतीय जनता पार्टी र त्यसमा पनि विदेशमन्त्री सुष्मा स्वराज जो आफैं महिला हुन्, उनै अनशनसमेत बसेकी थिइन्। आफ्ना छिमेक राष्ट्रमा देखिएको कठोर व्यवस्था हुँदाहुँदै पनि नेपाली पुरुषसँग बिहे गरेका विदेशी महिलाका हकमा हाम्रो नागरिकतासम्बन्धी व्यवस्था आवश्यकभन्दा बढी खुकुलो छ। यसर्थ, बिहे गरेको दिन आफ्नो माइती देशको नागरिकता त्यागेको नभई केवल त्याग्ने प्रक्रिया अगाडि बढाएमा मात्रै पनि नेपाली नागरिकता प्राप्त गर्न सकिने विद्यमान प्रावधानलाई संशोधन गरी कम्तीमा पाँच वर्ष नेपालमा बसोबास गरेपछि मात्रै नागरिकता पाउने प्रक्रिया आरम्भ गर्ने गरी ऐन बनाइनुपर्छ। विडम्बना, यसविपरीत तुरुन्तै नागरिकता पाउने अहिलेको व्यवस्थामा समेत असन्तुष्टि जनाएर अंगीकृत नागरिकताको व्यवस्था खारेज गरिनुपर्ने, वैवाहिक अंगीकृतको व्यवस्था गरिनुपर्ने या वंशजकै सरह नागरिकता दिनुपर्ने मागका पछाडि नेपालमा कालान्तरमा नवआगन्तुक नेपालीले शासन गर्ने अभीष्ट रहेको बुझ्न कठिन पर्दैन। संघीयतामा राज्यहरूको सीमांकन जनसंख्याको आधारमा गरिनुपर्ने अनि लाखौं विदेशीलाई नेपालको ढोका खुला राख्ने आशयका पछाडि लुकेका रहस्यलाई सरकार र दलहरूले नबुझेको बहाना गरिरहे भने कालान्तरमा नेपालीहरू अल्पमतमा पर्ने खतरा अस्वीकार गर्न सकिन्न। विगतमा नेपाली नागरिकता पाएका भारतीयहरू सांसद, सभासद् र मन्त्रीसमेत बनेको उदाहरण छन्। तीमध्ये केहीले नेपालको नामैसमेत फेर्नुपर्ने प्रस्ताव संसद्मा राख्ने धृष्टता गरेका थिए। त्यसैले सरकार र सबै दलहरूले बुझ्नुपर्छ नागरिकतासम्बन्धी ऐन लहडमा, भावनामा बहकिएर र क्षणिक आकर्षणको प्याकेजमा लोभिएर गर्नुहुँदो रहेनछ। जति नेपालमा बिहे भएर आउने नवआगन्तुक महिलाको नागरिकताका बारेमा बहस गरिएका छन्, विदेशीसँग बिहे भई जाने आफ्ना दिदीबहिनीका त्यस्तै हकका बारेमा चर्चा भएको पाइँदैन। बरु तिनका परिवारलाई समेत नेपालभित्रै व्यवस्थापन गराउन खोज्ने गरी बहसलाई बहकाउने प्रयास भएका छन्। वामपन्थीहरू अन्तर्राष्ट्रियवादको खुबै वकालत गर्थे। तर आफ्ना सीमा खुला गरेर त्यस्ता कुनै पनि मुलुकले विदेशीमैत्री नागरिकता वितरण गरेको दृष्टान्त कहींकतै छैन। यसको अर्थ एन्टिकरेन्ट धारमा हिँड्न अन्तर्राष्ट्रियवादकै वकालत गर्ने मुलुकले पनि सक्दा रहेनछन्। विश्व प्रविधिले एउटा सानो गाउँजस्तो भएको परिपे्रक्ष्यमा व्यक्ति जुनसुकै देशको नागरिक भए पनि आवश्यकताका आधारमा उसले जुनसुकै मुलुकमा गई वैधानिक रूपले काम गर्न सक्छ। खुला सिमाना हुनुले सयौं, हजारौं र लाखौंको संख्यामा नेपालमा भारतीयले काम गरेका होलान्। केही पुरुषले नेपाली महिलासँग बिहे गरी सन्तानसमेत जन्माएका होलान्। कोही आफ्नो मुलुकमा फर्कंदै नर्फकेका पनि होलान्। कतिका व्यक्तिगत अनुभव र नेपाली नागरिकता नपाउँदा देखिएका अप्ठ्यारा स्थितिले हाम्रो मन कटक्क खाला। र पनि भुल्नु के हुँदैन भने चाहेको खण्डमा आफ्नो पिताको मुलुकमा गई नागरिकता लिने हक र सुविधा उनीहरूसँग सुरक्षित छ। सँगसँगै कसैलाई नागरिकता दिँदा त्यसले नेपालको हितलाई प्रवर्धन गर्छ भने अपवादको नियमानुसारको व्यवस्थाद्वारा उनीहरूलाई नागरिकता दिन सकिन्छ। चर्चित क्रिकेटर शरद भेषवाकरको नागरिकतालाई त्यसैको एउटा दृष्टान्त मान्न सकिएला। तर फेरि दोहोर्याऊँ, विश्वव्यापीकरणले संसार नै साँघुरो गाउँमा रूपान्तरण भएको स्थितिमा लामो समयसम्म कामको सिलसिलामा नेपालमा बस्नु, नेपालीसँग बिहे गर्नु व्यक्तिका स्वनिर्णय हुन्। त्यसैका आधारमा नेपाली नागरिकता पाउनुपर्ने या आफ्नी पत्नी नेपाली भएकैले उनीहरूबाट जन्मिएका बालबालिकाले नेपालीसरह वंशजको नागरिकता पाउनुपर्ने मागलाई निरपेक्ष समानताको हकअन्तर्गत अथ्र्याउन नमिल्ला। अर्काको मुलुकमा जति लामो समयसम्म बसे पनि त्यो उसको मुलुक होइन। उसलाई आफ्नै देशको नागरिकता नत्यागेरै अर्काको मुलुकमा काम गर्ने अधिकार छ, जसरी अहिले मैले गरिरहेको छु। म जापान बसेको १७ वर्ष भएछ। मेरी छोरीको जन्म जापानमै भएको छ। मलाई जापानले उनीहरूसरह हक हुने गरी नागरिकता नदिँदा या मैले आफ्नो देशको नागरिकता नत्यागेको सन्दर्भमा मेरी छोरीलाई उनीहरूले जापानी नागरिकता नदिँदा मैले किन रोइलो गर्नु ? त्यसैले सोचौं, यति हुँदाहुँदै सरकार र नेपाली कांग्रेससहितका अधिकांश दलहरू किन पटकपटक निरीह बनेर विदेशीमैत्री ऐन ल्याउन मरिहत्ते गर्छन् ? प्रत्येक महिनाको पहिलो मंगलबार प्रकाशित हुने यो स्तम्भ प्राविधिक कारणवश बुधबार प्रकाशित गरिएको हो।"
आर्मीको रजत पदक खोसियो,"नेपालगन्ज : आठौं राष्ट्रिय खेलकुदमा त्रिभुवन आर्मी क्लबले जितेको एउटा रजत पदक खोसिएको छ। फेन्सिङ खेलका क्रममा खेलाडीले खेल भावनाविपरीत काम गरेपछि आर्मीले पाउनुपर्ने रजत पदक खोसिएको हो। नेपालगन्जमा भएको पुरुष टिम ईपीको प्रतिस्पर्धा चलिरहँदा आर्मीका खेलाडीले खेल भावनाविपरीत गतिविधि गरेपछि ब्ल्याक कार्ड पाएको थियो। सशस्त्र प्रहरी बलको एपीएफ क्लबविरुद्धको उक्त खेलमा आर्मीले ब्ल्याक कार्ड पाएपछि एपीएफलाई विजेता घोषणा गर्दै आर्मीको रजत पदक खोसिएको हो। राष्ट्रिय खेलकुद परिषद्का तालिम तथा प्रशिक्षण विभाग प्रमुख रिम रानाभाटले आर्मीका खेलाडीले खेल्दाखेल्दै बीचमै छाडेर गएको र उनीहरूलाई पटकपटक आग्रह गर्दा पनि नखेलेपछि ब्ल्याक कार्ड दिएर पदक खोसिएको बताए। आर्मीका खेलाडीले खेल चलिरहेकै बेला अंकको विषयमा विवाद गरेका थिए। विवादकै बीच उनीहरूले खेल छाडेर गएपछि एल्लो, रेड हुँदै ब्ल्याक कार्ड दिइएको थियो, रानाभाटले भने, फेन्सिङको अन्तर्राष्ट्रिय नियमअनुसार ब्ल्याक कार्ड पाएपछि पदक सस्पेन्स हुने भएकाले उनीहरूले पाउनुपर्ने रजत पदक नपाएका हुन्। उनले आर्मीले पाएको पदक परिषद्ले खोस्नुभन्दा पनि फेन्सिङको अन्तर्राष्ट्रिय नियमअनुसार नै खोसिएको बताए। नेपाल फेन्सिङ संघका महासचिव सुजनलाल श्रेष्ठले आर्मीका खेलाडीले अनावश्यक विवाद झिकेर खेल नखेलेपछि अन्तर्राष्ट्रिय नियमअनुसार उनीहरूले पाउने पदक सस्पेन्स गरिएको बताए। ईपीको इभेन्टमा प्रतिस्पर्धा गरिरहेका खेलाडीभन्दा बाहिरका खेलाडी हाबी भए। उनीहरूले विवाद निकाल्ने र खेलाडीलाई खेलै बहिष्कार गर्न प्रोत्साहित गर्ने काम गरे, महासचिव श्रेष्ठले भने, निर्णायकले पटकपटक बोलाउँदा पनि बेवास्ता गरे। एपीएफविरुद्धको उक्त खेलमा दुई अंकले अग्रता लिए पनि बाहिरका खेलाडीको उक्साहटमा लागेर आर्मीका खेलाडीले खेल त्यागेको महासचिव श्रेष्ठले बताए। आर्मीका खेलाडीले बाहिरका व्यक्तिको उक्साहटमा लागेर खेल छाडे, महासचिव श्रेष्ठले भने, यसमा प्रशिक्षक र टिम व्यवस्थापकले पनि केही गर्न सकेनन्। उनले विगतका प्रतियोगितामा पनि विवाद भएपछि यसपटक भारतबाट अन्तर्राष्ट्रिय रेफ्री झिकाएर खेल सञ्चालन गरिएको बताए।"
"मेसीको २ गोल, रोनाल्डोको १ गोल, बार्सिलोना सेमीफाइनलमा, युभेन्टस स्तब्ध",एजेन्सी : लियोनल मेसीको कप्तानीमा रहेको स्पेनिस क्लब बार्सिलोना युरोपियन च्याम्पियन लिगको सेमीफाइनलमा पुग्दा क्रिटियानो रोनाल्डोको टोली इटालियन क्लब युभेन्टस प्रतियोगिताबाट बाहिरिएको छ। मंगलबार राति भएको दोस्रो लेगको खेलमा बार्सिलोनाले इङ्लिस क्लब म्यानचेस्टर युनाइटेडलाई ३० ले पराजित गरी सेमीफाइनलमा प्रवेश गर्दा युभेन्टस डच टोली आजाक्ससँग २१ को हार व्यहोरी प्रतियोगिताबाट बाहिरिएको हो । पहिलो लेगमा म्यानचेस्टर युनाइटेडमाथि १० को कठीन जित निकालेको बार्सिलोनाले घरेलु मैदानमा भएको दोस्रो लेगको खेलमा ३० को एकतर्फी जित निकाली समग्रमा ४० को जितसहित सेमी फाइनलमा स्थान बनाउन सफल भएको हो । बार्सिालोनाको जितका लागि कप्तान मेसीले पहिलो हाफमा ४ मिनेको फरकमा २ गोल गरे उनले १६औं र २० औं मिनेटमा गोल गरेका हुन् । व्राजिलियन खेलाडी पउल कोटिन्होले ६१ औं मिनेटमा गोल गरे । घरेलु मैदानमा बार्सिलोना म्यानचेस्टर युनाइटेडमाथि हाबी भएको थियो । बार्सिलोनाका खेलाडीले ६६ प्रतिशत समय बल आफ्नो कब्जामा लिएका थिए । बार्सिलोना २०१५ पछि च्याम्पियन लिगको सेमीफाइलनमा पुगेको हो । इटालियन क्लबमा गएर पनि युरोपियन च्याम्पियन बन्ने रोनाल्डोको सपना भने चकनाचुर भएको हो । पहिलो लेगमा आजाक्ससँग ११ को बराबरी खेलेको युभेन्टस भने घरेलु मैदानमा भएको खेलमा निरीह बन्यो । रोनाल्डोले २८ औं मिनेटमा गोल गरी टोलीलाई अग्रता दिलाए पनि । आजाक्सका खेलाडीले ३४ औं मिनेटमा खेल बराबरी गरे । आजाक्सकाका डिफेन्डर माथ्थिज डेलाइटले ६७ औं मिनेटमा गरेको गोल युभेन्टसको हारको कारण बन्यो । डिफेन्डिङ च्याम्पियन रियल मड्रिडलाई हराउँदै क्वाटरफाइलनमा प्रवेश गरेको आजाक्स समग्रमा ३२ को जित निकाल्दै रोनाल्डोको टोली युचेन्टसलाई निराश बनायो । रोनाल्डोले स्पेनिस क्लब रियल मड्रिडबाट पछिल्ला तीन सिजन लगातार च्याम्पियन लिगको उपाधि जितेका थिए । यसै सिजन युभेन्टस गएका रोनाल्डोको नयाँ क्ल्बबाट पनि च्याम्पियन लिग जित्ने सपना साकार हुने सकेन ।
राष्ट्रिय फुटबल : गण्डकीसँग कर्णाली ४० ले पराजित,तौलिहवा : आठौं राष्ट्रिय खेलकुदमा गण्डकी प्रदेशले विजयी सुरुवात गरेको छ। कपिलवस्तुमा सुरु भएको महिला राष्ट्रिय फुटबलमा गण्डकीले कर्णाली प्रदेशलाई ४० ले पराजित गर्दै विजयी सुरुवात गरेको हो। बुद्ध रंगशालामा बुधबार बिहान भएको खेलको १७ औँ मिनेटमा अग्रता लिएको गण्डकीले पहिलो हाफमा दुई र दोस्रो हाफमा दुई गर्दै चार गोल गरेको हो। पहिलो गोल जर्सी नम्बर ११ की मनिषा पंगेनीले गरेकी थिइन्। दोस्रो गोल २९ औँ मिनेटमा जर्सी नम्बर ९ की उद्या थापाले गरिन्। पहिलो हाफमा दुई गोल खाएको कर्णालीले दोस्रो हाफमा थप दुई गोल खायो। दोश्रो हाफको पहिलो मिनेटमै गण्डकीकी जर्सी नम्बर ११ की ननिता गुरुङले गोल गरिन्। २९ औं मिनेटमा पहिलो गोल गरेकी थापाले ८१ औं मिनेटमा व्यक्तिगत दोस्रो गोल गर्दै गण्डकीलाई ४० को अग्रता दिलाइन्। दबाबमा देखिएको कर्णालीले गोल गर्ने प्रयास गरे पनि फर्काउन सकेन। ननिता गुरुङ म्यान अफ दि म्याच बनिन्। उनलाई जिल्ला खेलकुद विकास समिति कपिलवस्तुका अध्यक्ष छविलाल रेश्मीले ट्रफी प्रदान गरे। प्रतियोगिताको दोश्रो खेलमा बुधबार साँझ ४ बजे राष्ट्रिय टिमकी चर्चित खेलाडी सावित्रा भण्डारी संलग्न सशस्त्र प्रहरीको एपीएफले प्रदेश १ को सामना गर्नेछ।
बास्केटबलमा पुरुषतर्फ आर्मी र महिलामा पुलिसलाई स्वर्ण,"दाङ : आठौ राष्ट्रिय खेलकुद प्रतियोगिता अन्तर्गत दाङमा भएको बास्केटबल प्रतियोगिताको बुधवार सम्पन्न फाइनलमा विभागीय टोलीले स्वर्ण जितेका छन्। महिला तथा पुरुष राष्ट्रिय बास्केटबल प्रतियोगिताको महिलामा नेपाल पुलिस क्लब र पुरुषतर्फ डिफेन्डिङ च्याम्पियन नेपाल आर्मीले स्वर्ण पदक जितेका छन्। दाङको घोराहीमा संचालित प्रतियोगिताको पुरुष फाइनल प्रतियोगितामा प्रदेश नं ३ लाई ५८ का विरुद्ध ७६ स्कोरले पाखा लगाउँदै डिफेन्डिङ च्याम्पियन आर्मीले स्वर्ण पदक हात पारेको हो। प्रदेश नं ३ ले रजत पदकमा चित्त बुझाएको छ। बास्केटबलमा स्वर्णपदक विजेता आर्मी क्लबका खेलाडी। फोटोः अन्नपूर्ण महिलातर्फको फाइनलमा साविक विजेता प्रदेश नं ३ लाई २९ का विरुद्ध ४५ स्कोरले स्तब्ध पार्दै नेपाल पुलिस क्लबले स्वर्ण पदक हात पार्न सफल भएको छ। पुलिससँग फाइनलमा पराजित प्रदेश नं ३ उपविजेतामा सीमित रहँदै रजत पदकमा चित्त बुझाउन बाध्य भयो। प्रतियोगिताको महिला तर्फ नेपाल आर्मी र पुरुष तर्फ नेपाल पुलिस क्लब तेस्रो भए भए। बिहीबारदेखि एथ्लेटिक्स खेल दाङको बेलझुण्डीमा बिहीबारदेखि एथ्लेटिक्स प्रतियोगिता हुने भएको छ। प्रतियोगिताको औपचारिक उद्घाटन विहान ७ बजे हुनेछ। बिहीबार १०० मिटर महिलापुरुष हिट, ४१०० मिटर रिले हिट, एक हजार मिटर महिलापुरुष फाइनल र सटफुट हुनेछ।"
"लमहीमा क्रिकेट, घोराहीमा महिला फुटबल",दाङ : आठौं राष्ट्रिय खेलकुद प्रतियोगिता अन्तरगत महिला क्रिकेट प्रतियोगिता दाङको लमही क्रिकेट मैदानमा बुधबारदेखि सुरु भएको छ। प्रतियोगिताको उद्घाटन सांसद जयपुरी घर्तीले गरिन्। आठौं राष्ट्रिय महिला क्रिकेट प्रतियोगिताको पहिलो खेलमा प्रदेश नम्बर १ ले जित दर्ता गरेको हो। प्रदेश ५ सँगको खेलमा प्रदेश १ ले जित निकालेको हो। टस जितेर फिल्ड रोजेको प्रदेश १ ले ७१ रनको लक्ष्य पाएको थियो। प्रदेश नम्बर ५ ले १५२ ओभरमा सबै विकेट गुमाउँदै ७० रन बनाएको थियो। ७१ रनको लक्ष्य पच्छ्याएको प्रदेश १ ले १४५ मा एक विकेटको क्षतिमा जित दर्ता गरेको हो। दोस्रो खेलमा प्रदेश २ विजयी आठौं राष्ट्रिय खेलकुद प्रतियोगिता अन्तरगत महिला क्रिकेट प्रतियोगिताको दोस्रो खेल प्रदेश नम्बर २ ले जितेको छ। लमही क्रिकेट मैदानमा भएको खेलमा गण्डकी प्रदेशलाई ६२ रनले हराउँदै प्रदेश नम्बर २ विजय भएको हो। टस जितेर गण्डकी प्रदेशले फिल्ड रोजेको थियो। प्रदेश २ ले २० ओभर खेल्दै ८ विकेटको क्षतिमा एक सय ३५ रन बनाउन सफल भयो। १ सय ३६ रनको लक्ष्य पछ्याएको गण्डकी प्रदेशले २० ओभर खेल्दै ८ विकेटको क्षतिमा ७३ रन बनायो। प्रदेश २ कि सरस्वती चौधरी उत्कृष्ट खेलाडी बन् । बिहीबारको खेल प्रदेश नम्बर १ र २ बीच बिहान र एपीएफ र प्रदेश ७ दिउँसो हुनेछ। यो प्रतियोगितामा कर्णाली प्रदेश बाहेक ६ ओटा प्रदेश विभागीय टिम एपीएफ सँगै सात टिमले भाग लिएका छन्। बुधबारबाटै घोराहीमा महिला फुटबल प्रतियोगिता सुरु भएको छ। बुधबार बिहान घोराहीको भरतपुर मैदानमा फुटबलको उद्घाटन गरिएको हो। पहिलो खेलमा प्रदेश २ ले विजयी सुरुवात गरेको छ। सुदूर पश्चिम प्रदेशलाई ४० गोलले पराजित गरेको हो।
बास्केटबलमा पुरुषतर्फ आर्मी र महिलामा पुलिसलाई स्वर्ण,"दाङ : आठौ राष्ट्रिय खेलकुद प्रतियोगिता अन्तर्गत दाङमा भएको बास्केटबल प्रतियोगिताको बुधवार सम्पन्न फाइनलमा विभागीय टोलीले स्वर्ण जितेका छन्। महिला तथा पुरुष राष्ट्रिय बास्केटबल प्रतियोगिताको महिलामा नेपाल पुलिस क्लब र पुरुषतर्फ डिफेन्डिङ च्याम्पियन नेपाल आर्मीले स्वर्ण पदक जितेका छन्। दाङको घोराहीमा संचालित प्रतियोगिताको पुरुष फाइनल प्रतियोगितामा प्रदेश नं ३ लाई ५८ का विरुद्ध ७६ स्कोरले पाखा लगाउँदै डिफेन्डिङ च्याम्पियन आर्मीले स्वर्ण पदक हात पारेको हो। प्रदेश नं ३ ले रजत पदकमा चित्त बुझाएको छ। बास्केटबलमा स्वर्णपदक विजेता आर्मी क्लबका खेलाडी। फोटोः अन्नपूर्ण महिलातर्फको फाइनलमा साविक विजेता प्रदेश नं ३ लाई २९ का विरुद्ध ४५ स्कोरले स्तब्ध पार्दै नेपाल पुलिस क्लबले स्वर्ण पदक हात पार्न सफल भएको छ। पुलिससँग फाइनलमा पराजित प्रदेश नं ३ उपविजेतामा सीमित रहँदै रजत पदकमा चित्त बुझाउन बाध्य भयो। प्रतियोगिताको महिला तर्फ नेपाल आर्मी र पुरुष तर्फ नेपाल पुलिस क्लब तेस्रो भए भए। बिहीबारदेखि एथ्लेटिक्स खेल दाङको बेलझुण्डीमा बिहीबारदेखि एथ्लेटिक्स प्रतियोगिता हुने भएको छ। प्रतियोगिताको औपचारिक उद्घाटन विहान ७ बजे हुनेछ। बिहीबार १०० मिटर महिलापुरुष हिट, ४१०० मिटर रिले हिट, एक हजार मिटर महिलापुरुष फाइनल र सटफुट हुनेछ।"
आर्मीको रजत पदक खोसियो,"नेपालगन्ज : आठौं राष्ट्रिय खेलकुदमा त्रिभुवन आर्मी क्लबले जितेको एउटा रजत पदक खोसिएको छ। फेन्सिङ खेलका क्रममा खेलाडीले खेल भावनाविपरीत काम गरेपछि आर्मीले पाउनुपर्ने रजत पदक खोसिएको हो। नेपालगन्जमा भएको पुरुष टिम ईपीको प्रतिस्पर्धा चलिरहँदा आर्मीका खेलाडीले खेल भावनाविपरीत गतिविधि गरेपछि ब्ल्याक कार्ड पाएको थियो। सशस्त्र प्रहरी बलको एपीएफ क्लबविरुद्धको उक्त खेलमा आर्मीले ब्ल्याक कार्ड पाएपछि एपीएफलाई विजेता घोषणा गर्दै आर्मीको रजत पदक खोसिएको हो। राष्ट्रिय खेलकुद परिषद्का तालिम तथा प्रशिक्षण विभाग प्रमुख रिम रानाभाटले आर्मीका खेलाडीले खेल्दाखेल्दै बीचमै छाडेर गएको र उनीहरूलाई पटकपटक आग्रह गर्दा पनि नखेलेपछि ब्ल्याक कार्ड दिएर पदक खोसिएको बताए। आर्मीका खेलाडीले खेल चलिरहेकै बेला अंकको विषयमा विवाद गरेका थिए। विवादकै बीच उनीहरूले खेल छाडेर गएपछि एल्लो, रेड हुँदै ब्ल्याक कार्ड दिइएको थियो, रानाभाटले भने, फेन्सिङको अन्तर्राष्ट्रिय नियमअनुसार ब्ल्याक कार्ड पाएपछि पदक सस्पेन्स हुने भएकाले उनीहरूले पाउनुपर्ने रजत पदक नपाएका हुन्। उनले आर्मीले पाएको पदक परिषद्ले खोस्नुभन्दा पनि फेन्सिङको अन्तर्राष्ट्रिय नियमअनुसार नै खोसिएको बताए। नेपाल फेन्सिङ संघका महासचिव सुजनलाल श्रेष्ठले आर्मीका खेलाडीले अनावश्यक विवाद झिकेर खेल नखेलेपछि अन्तर्राष्ट्रिय नियमअनुसार उनीहरूले पाउने पदक सस्पेन्स गरिएको बताए। ईपीको इभेन्टमा प्रतिस्पर्धा गरिरहेका खेलाडीभन्दा बाहिरका खेलाडी हाबी भए। उनीहरूले विवाद निकाल्ने र खेलाडीलाई खेलै बहिष्कार गर्न प्रोत्साहित गर्ने काम गरे, महासचिव श्रेष्ठले भने, निर्णायकले पटकपटक बोलाउँदा पनि बेवास्ता गरे। एपीएफविरुद्धको उक्त खेलमा दुई अंकले अग्रता लिए पनि बाहिरका खेलाडीको उक्साहटमा लागेर आर्मीका खेलाडीले खेल त्यागेको महासचिव श्रेष्ठले बताए। आर्मीका खेलाडीले बाहिरका व्यक्तिको उक्साहटमा लागेर खेल छाडे, महासचिव श्रेष्ठले भने, यसमा प्रशिक्षक र टिम व्यवस्थापकले पनि केही गर्न सकेनन्। उनले विगतका प्रतियोगितामा पनि विवाद भएपछि यसपटक भारतबाट अन्तर्राष्ट्रिय रेफ्री झिकाएर खेल सञ्चालन गरिएको बताए।"
राष्ट्रिय फुटबल : गण्डकीसँग कर्णाली ४० ले पराजित,तौलिहवा : आठौं राष्ट्रिय खेलकुदमा गण्डकी प्रदेशले विजयी सुरुवात गरेको छ। कपिलवस्तुमा सुरु भएको महिला राष्ट्रिय फुटबलमा गण्डकीले कर्णाली प्रदेशलाई ४० ले पराजित गर्दै विजयी सुरुवात गरेको हो। बुद्ध रंगशालामा बुधबार बिहान भएको खेलको १७ औँ मिनेटमा अग्रता लिएको गण्डकीले पहिलो हाफमा दुई र दोस्रो हाफमा दुई गर्दै चार गोल गरेको हो। पहिलो गोल जर्सी नम्बर ११ की मनिषा पंगेनीले गरेकी थिइन्। दोस्रो गोल २९ औँ मिनेटमा जर्सी नम्बर ९ की उद्या थापाले गरिन्। पहिलो हाफमा दुई गोल खाएको कर्णालीले दोस्रो हाफमा थप दुई गोल खायो। दोश्रो हाफको पहिलो मिनेटमै गण्डकीकी जर्सी नम्बर ११ की ननिता गुरुङले गोल गरिन्। २९ औं मिनेटमा पहिलो गोल गरेकी थापाले ८१ औं मिनेटमा व्यक्तिगत दोस्रो गोल गर्दै गण्डकीलाई ४० को अग्रता दिलाइन्। दबाबमा देखिएको कर्णालीले गोल गर्ने प्रयास गरे पनि फर्काउन सकेन। ननिता गुरुङ म्यान अफ दि म्याच बनिन्। उनलाई जिल्ला खेलकुद विकास समिति कपिलवस्तुका अध्यक्ष छविलाल रेश्मीले ट्रफी प्रदान गरे। प्रतियोगिताको दोश्रो खेलमा बुधबार साँझ ४ बजे राष्ट्रिय टिमकी चर्चित खेलाडी सावित्रा भण्डारी संलग्न सशस्त्र प्रहरीको एपीएफले प्रदेश १ को सामना गर्नेछ।
"मेसीको २ गोल, रोनाल्डोको १ गोल, बार्सिलोना सेमीफाइनलमा, युभेन्टस स्तब्ध",एजेन्सी : लियोनल मेसीको कप्तानीमा रहेको स्पेनिस क्लब बार्सिलोना युरोपियन च्याम्पियन लिगको सेमीफाइनलमा पुग्दा क्रिटियानो रोनाल्डोको टोली इटालियन क्लब युभेन्टस प्रतियोगिताबाट बाहिरिएको छ। मंगलबार राति भएको दोस्रो लेगको खेलमा बार्सिलोनाले इङ्लिस क्लब म्यानचेस्टर युनाइटेडलाई ३० ले पराजित गरी सेमीफाइनलमा प्रवेश गर्दा युभेन्टस डच टोली आजाक्ससँग २१ को हार व्यहोरी प्रतियोगिताबाट बाहिरिएको हो । पहिलो लेगमा म्यानचेस्टर युनाइटेडमाथि १० को कठीन जित निकालेको बार्सिलोनाले घरेलु मैदानमा भएको दोस्रो लेगको खेलमा ३० को एकतर्फी जित निकाली समग्रमा ४० को जितसहित सेमी फाइनलमा स्थान बनाउन सफल भएको हो । बार्सिालोनाको जितका लागि कप्तान मेसीले पहिलो हाफमा ४ मिनेको फरकमा २ गोल गरे उनले १६औं र २० औं मिनेटमा गोल गरेका हुन् । व्राजिलियन खेलाडी पउल कोटिन्होले ६१ औं मिनेटमा गोल गरे । घरेलु मैदानमा बार्सिलोना म्यानचेस्टर युनाइटेडमाथि हाबी भएको थियो । बार्सिलोनाका खेलाडीले ६६ प्रतिशत समय बल आफ्नो कब्जामा लिएका थिए । बार्सिलोना २०१५ पछि च्याम्पियन लिगको सेमीफाइलनमा पुगेको हो । इटालियन क्लबमा गएर पनि युरोपियन च्याम्पियन बन्ने रोनाल्डोको सपना भने चकनाचुर भएको हो । पहिलो लेगमा आजाक्ससँग ११ को बराबरी खेलेको युभेन्टस भने घरेलु मैदानमा भएको खेलमा निरीह बन्यो । रोनाल्डोले २८ औं मिनेटमा गोल गरी टोलीलाई अग्रता दिलाए पनि । आजाक्सका खेलाडीले ३४ औं मिनेटमा खेल बराबरी गरे । आजाक्सकाका डिफेन्डर माथ्थिज डेलाइटले ६७ औं मिनेटमा गरेको गोल युभेन्टसको हारको कारण बन्यो । डिफेन्डिङ च्याम्पियन रियल मड्रिडलाई हराउँदै क्वाटरफाइलनमा प्रवेश गरेको आजाक्स समग्रमा ३२ को जित निकाल्दै रोनाल्डोको टोली युचेन्टसलाई निराश बनायो । रोनाल्डोले स्पेनिस क्लब रियल मड्रिडबाट पछिल्ला तीन सिजन लगातार च्याम्पियन लिगको उपाधि जितेका थिए । यसै सिजन युभेन्टस गएका रोनाल्डोको नयाँ क्ल्बबाट पनि च्याम्पियन लिग जित्ने सपना साकार हुने सकेन ।
"लमहीमा क्रिकेट, घोराहीमा महिला फुटबल",दाङ : आठौं राष्ट्रिय खेलकुद प्रतियोगिता अन्तरगत महिला क्रिकेट प्रतियोगिता दाङको लमही क्रिकेट मैदानमा बुधबारदेखि सुरु भएको छ। प्रतियोगिताको उद्घाटन सांसद जयपुरी घर्तीले गरिन्। आठौं राष्ट्रिय महिला क्रिकेट प्रतियोगिताको पहिलो खेलमा प्रदेश नम्बर १ ले जित दर्ता गरेको हो। प्रदेश ५ सँगको खेलमा प्रदेश १ ले जित निकालेको हो। टस जितेर फिल्ड रोजेको प्रदेश १ ले ७१ रनको लक्ष्य पाएको थियो। प्रदेश नम्बर ५ ले १५२ ओभरमा सबै विकेट गुमाउँदै ७० रन बनाएको थियो। ७१ रनको लक्ष्य पच्छ्याएको प्रदेश १ ले १४५ मा एक विकेटको क्षतिमा जित दर्ता गरेको हो। दोस्रो खेलमा प्रदेश २ विजयी आठौं राष्ट्रिय खेलकुद प्रतियोगिता अन्तरगत महिला क्रिकेट प्रतियोगिताको दोस्रो खेल प्रदेश नम्बर २ ले जितेको छ। लमही क्रिकेट मैदानमा भएको खेलमा गण्डकी प्रदेशलाई ६२ रनले हराउँदै प्रदेश नम्बर २ विजय भएको हो। टस जितेर गण्डकी प्रदेशले फिल्ड रोजेको थियो। प्रदेश २ ले २० ओभर खेल्दै ८ विकेटको क्षतिमा एक सय ३५ रन बनाउन सफल भयो। १ सय ३६ रनको लक्ष्य पछ्याएको गण्डकी प्रदेशले २० ओभर खेल्दै ८ विकेटको क्षतिमा ७३ रन बनायो। प्रदेश २ कि सरस्वती चौधरी उत्कृष्ट खेलाडी बन् । बिहीबारको खेल प्रदेश नम्बर १ र २ बीच बिहान र एपीएफ र प्रदेश ७ दिउँसो हुनेछ। यो प्रतियोगितामा कर्णाली प्रदेश बाहेक ६ ओटा प्रदेश विभागीय टिम एपीएफ सँगै सात टिमले भाग लिएका छन्। बुधबारबाटै घोराहीमा महिला फुटबल प्रतियोगिता सुरु भएको छ। बुधबार बिहान घोराहीको भरतपुर मैदानमा फुटबलको उद्घाटन गरिएको हो। पहिलो खेलमा प्रदेश २ ले विजयी सुरुवात गरेको छ। सुदूर पश्चिम प्रदेशलाई ४० गोलले पराजित गरेको हो।

शीर्षक,विवरण
नदोहोरियोस् हिरोसिमा र नागासाकीको दुखान्त,"बीसौं शताब्दी नै कलंकित हुन पुग्यो १९४५ अगस्त ६ र ९ को कहालीलाग्दो मानव संहारको घटनाले। ओपनहाइमरको नेतृत्वमा निर्मित एटम बमलाई बी २९ अमेरिकी बमवर्षक विमानबाट शान्त र सभ्यताको चरणमा माथि उठ्दै गरेका जापानका दुईवटा नगर क्रमशः हिरोसिमा र नागासाकीमा पहिलो र दोस्रो एटम बम प्रहार भयो। कालोमुस्लोले दिउँसै नगर अँध्यारो भयो। फेरि क्षणभरमै सहर आगोको भुङ्ग्रोमा परिणत भयो। फलाम, इँटाहरू पग्लिए। खोलाका पानी भकभक उम्लिए। आकाशको गर्जनले धर्ती चिराचिरा भयो। दुवै नगरमा रहेका जनसंख्यामा करिब आधाजतिलाई खरानी बनायो। मानवबाटै बनाइएको एटम बम, निरपराधी शान्तिपक्षधर मानवमाथि नै प्रहार गरी क्षणभरमा वीभत्स बनाइयो र नगर खण्डहर र मसानघाट हुन पुग्यो। बम खसालेको केन्द्रको दूरीअनुसार टाढा बसोवास गर्नेहरू हजारौं जलेका मुढाजस्ता मृत भए। कोहीको धुकधुकी मात्र रह्यो। कोही अंगभंग भई घाइतेमा परिणत भए। भष्म हुने गइहाले, तर आणविक घाइते भई बाँचेकाहरूको जीवन नै विषाक्त भयो। आणविक विकिरणको कारणले नयाँनयाँ रोग निम्त्यायो। यसलाई औषधिले नै छोएन। प्रकृतिपर्यावरण नष्ट गर्यो। दीर्घकालसम्म असर पुर्याइरहने भयो। पुस्तौंपुस्ता सबलांग बच्चा जन्मिन वाधा पुर्यायो। एकक्षणमै हिरासिमा र नागासाकी नगरसहित करिब तीन लाख मानवलाई खरानी बनाउने लिटिल व्वाइ र फ्याट म्यानले फेरि पनि मुन्टो उठाउन सक्तैनन् भन्ने स्थिति छैन। मानव सभ्यताको इतिहासमा अगस्त ६ र ९ लाई कहिल्यै क्षमा गर्न नसकिने मानवमाथि गरिएको क्रूर अपराधको तथा कालो दिनका रुपमा शताब्दीशताब्दीसम्म स्मरण गरिन्छ। यो एक चरम वियोगान्त अर्थात् दुखान्त घटना हो, जुन घाउ लामो समयसम्म सुक्ने छैन। हुन त यसबीचमा संयुक्त राष्ट्रसंघ जस्तो निकायले अहिंसात्मक दशकसमेत घोषणा गरी मनाइसक्यो। यसैगरी आणविक अस्त्र उत्पादन, भट्टी परीक्षण, प्रयोग, आप्रसार आदिमाथि पूर्ण प्रतिबन्ध लगाउनेबारे चर्को स्वरसमेत निस्किए। निशस्त्रीकरणका लागि सम्मेलन, घोषणा आदि पनि भए। तर यी सबै प्रयास सार्थक हुन सकेनन्, कागतमा मात्र रंगिन पुगे। वर्तमान विश्व हेर्दा आणविक शक्तिराष्ट्र बन्ने र आणविक परीक्षण गर्ने होडबाजीमा कमी भएको देखिँदैन। आणविक राष्ट्रमा सूचीकृत हुन तँछाडमछाड नै छ। रसिया, यूएस, यूके, फ्रान्स, इन्डिया, पाकिस्तान, चीन, इजरायल, उत्तर कोरिया त आणविक शक्ति राष्ट्र हुँदै हुन्। यसका साथै इरान, अर्जेन्टिना, मेक्सिको आदि पनि आज आणविक राष्ट्र हुन प्रयासरत छन्। हाम्रोअगाडि प्रत्येक क्षण डरलाग्दो र सम्भावित विनाशकारी खतरा भएर उभिइरहेको छ। आणविक युद्धको सन्त्रास जीवन्त छ। एकक्षणमै हिरासिमा र नागासाकी नगरसहित करिब तीन लाख मानवलाई खरानी बनाउने लिटिल व्वाइ र फ्याट म्यानले फेरि पनि मुन्टो उठाउन सक्तैनन् भन्ने स्थिति छैन। यद्यपि हामी प्रार्थना गरौं अर्को हिरोसिमानागासाकीजस्तो भयावह दुखान्त नदोहोरिओस्। ७४ औं स्मृति दिवसमा लाखौं आप्राकृतिक मृत आत्माप्रति संस्मरण, श्रद्धाञ्जलि तथा आणविक घाइतेप्रति ऐक्यबद्धता !"
बाढीले धान बगाएपछि दोहोर्याएर रोपाइँ,"विराटनगर : रोपाइँ गरिसकेको खेतको गह्राभित्र ठाउँठाउँमा खाली छ। वरपर हरियो फर्किसकेको रोपो पनि छ। यसअघि नै रोपाइँ गरिसकेको खाली ठाउँमा रोपो भने कुनै रोगको प्रकोपका कारण नष्ट भए जस्तो वा भेलबाढीले बगाएर लगे जस्तो देखिन्छ। बाँकी रहेरको रोपो भने हरियो भइसकेको छ। रोपोको बीचमा रहेको खाली ठाउँ भने फेरि रोपाइँ गरेर भर्दै थिइन् मोरङको रतुवामाई नगरपालिका९ की नरमाया खड्का। यसअघि नै रोपाइँ गरिसकेको खेतमा यतिबेला उनी दोहोर्याएर रोपाइँ गर्नुपर्ने हैरानी बेहोर्दै छन्। ठूलै मेहनत गरेर खेत रोपिएको थियो, खड्काले भनिन्, भीषण वर्षासँगैको बाढीले बगाएर लगेपछि दोहोरो रोपाइँ गर्नुपर्ने अवस्था आयो। बाढीले बगाएर लगेको ठाउँमा रोपाइँ गर्ने काम भइरहेको बताउँदै उनले नबगाएर लगेको ठाउँको रोपो भने हरियो फर्किसकेको जानकारी दिइन्। खड्काले बाढीले बगाएका ठाउँमा त्यत्तिकै खाली छाड्नुभन्दा फेरि दोहोर्याएर रोपाइँ गरिएको बताइन्। उनले बाढीले बगाएर बाँकी रहेको रोपो पनि विगत जस्तो राम्ररी फस्टाउन भने नसकिरहेको बताइन्। रतुवामाई९ कै लक्ष्मी थापा पनि दोहोरो रोपाइँको हैरानी खेप्दै छन्। खेतमा रोपाइँ गरेको रातिदेखि ठूलै बाढी आयो। त्यही बाढीले पूरै रोपो बगायो, उनले भनिन्, बाढीले बगाएका ठाउँमा अहिले पूरै खाली देखिन थालेको छ। नबगाएको र भूइँमा लतारेको मात्रै रहेछ भने रोपो उठ्छ कि भनेर यतिनजेलसम्म पर्खिएर बस्यौं। आफूले प्रायः खेतमा रोपे जति सबै जसो रोपो बाढीले बगाएर लगिदिएको उनको गुनासो छ। खड्का र थापा मात्रै हैन असार अन्तिममा भीषण वर्षासँगैको बाढी र डुबानका कारण पीडित बनेका कृषक दोहोर्याएर रोपाइँ गर्न बाध्य छन्। कतिपय ठाउँमा बाढीले रोपो बगाएर नामोनिशान राखेको छैन। असार अन्तिममा भीषण वर्षासँगैको बाढी र डुबानका कारण पीडित बनेका कृषक दोहोर्याएर रोपाइँ गर्न बाध्य छन्। ठाउँठाउँमा रोपो बगाइदिएको ठाउँमा कृषकले हरियो फर्किएको र अलि बाक्लो रहेको रोपोको गावा च्यातेर रोप्दै खाली ठाउँ भर्ने गरेको प्रदेश १ को भूमि व्यवस्था, कृषि तथा सहकारी मन्त्रालयका प्रवक्ता राजेन्द्र उप्रेतीले बताए। बीचबीचमा खाली भएको ठाउँमा बाक्लोसँग रोपिएको पहिलेको हरियो फर्किएको रोपोबाट गावा च्यातेर रोप्दा राम्रो हुन्छ, उनले भने, त्यसले पछि राम्रो उत्पादन पनि दिन्छ। उप्रेतीका अनुसार धेरैजसो कृषक बाढी एवं डुबान जस्ता प्राकृतिक विपत्तिबाट पछिल्ला दिनमा पर्न सक्ने प्रभावलाई ख्याल गर्दै बाक्लो बिउ रोप्ने गर्छन्। त्यसो गर्दा बाक्लोसँग रोपिएको ठाउँबाट गावा च्यातेर बाढीले बगाएर खाली बनाएको ठाउँमा सार्न सकिने उनको भनाइ छ। उप्रेतीका अनुसार मोरङलगायत तराईका जिल्लामा भदौ १५ सम्म रोपाइँ गर्ने चलन छ। चाँडो फल्ने बिउबाट भदौ दोस्रो सातासम्म गरिएको रोपाइँले राम्रो उत्पादन लिन सकिने उनले बताए। प्रदेश १ कृषि विकास निर्देशनालय विराटनगरका वरिष्ठ कृषिप्रसार अधिकृत एवं सूचना अधिकारी प्रकाश डाँगीले बाढीले बगाएर पनि बाँकी रहेको ठाउँमा रोपो भने हरियो फर्किसकेको बताए। बाढीले रोपेको धान बगाएर ठूलै क्षति पुर्याएपछि धेरै जसो कृषकले दोस्रोपटक रोपाइँ गर्न दोहोर्याएर बिउ राखेको उनले बताए। भदौ १५ सम्म गरिएको रोपाइँले उत्पादन राम्रै दिन्छ। त्यही भएर बाढीले रोपो बगाउन साथ कृषकले बिउ खेतमा बिउ राखिहाले, डाँगीले भने, अहिले त्यो बिउ धमाधम रोप्ने बेला भएको छ। तराई क्षेत्रमा बढीमा २० दिनसम्ममा धानको बिउ रोप्न तयार हुन्छ। खेतमा राखेको १५ देखि २० दिनभित्रमा रोपाइँ गर्न सकिने भएकाले पनि कृषकले असार अन्तिम साताको बाढीले पुर्याएको क्षतिपछि पुनः अर्कोपटक बिउ राखेर दोस्रो पटक रोपाइँ गर्न थालेको जानकारी उनले दिए। अहिले रोपाइँ भइरहेको बिउ एक सय दिनभित्रमा फल्ने खालको रहेको उनको भनाइ छ। उनका अनुसार स्वर्णा सव १, साम्वा मन्सुली, सेहरान सव १ जस्ता जातका धान ढिलो पाक्छन्। जुन धान पाक्न एक सय ५० दिनसम्म लाग्छ। हर्दिनाथ १, हर्दिनाथ ३, तरहरा १, लोकल बासमती, सुखा ३ जस्ता धान चाँडो गररे पाक्ने जातका रहेको र अहिले कृषकले पनि यही जातका धानको रोपाइँ गरिरहेको जानकारी डाँगीले दिए। मोरङमा हालसम्म ७६ प्रतिशत रोपाइँ भएको छ। बाढीले करिब २५ प्रतिशत रोपो बगाएको थियो। ८३ हजार तीन सय हेक्टर क्षेत्रफलमा धानखेती हुने यस जिल्लामा ६३ हजार तीन सय आठ हेक्टरमा रोपाइँ सकिएको डाँगीले बताए। प्रहरी गस्तीले रोपाइँ प्रभावित उच्च पहाडमा रोपाइँ बढी मल नहुँदा रोपाइँ भएन सिँचाइ नहुँदा रोपाइँ ठप्प"
महिला संघको अबको गन्तव्य,"नेपाललाई स्वाधीनता, समुन्नत र पूर्ण लोकतान्त्रिक बनाउँदै लोकतान्त्रिक राज्य व्यवस्था एवं मूल्य र पद्धति स्थापनाका लागि श्रद्धेय मंगलादेवी सिंहले २००४ साल साउन २४ गते स्थापना गर्नुभएको महिला संघ नेपाली कांग्रेसको सबैभन्दा जेठो भगिनी संस्था हो। यस संघले राष्ट्रियता, लोकतन्त्र, समाजवाद र महिला अधिकारलाई मूल आदर्श मान्दै प्रतिकूल, जटिल परिवेशमा पनि अनेकौं उतारचढाव र संघर्ष झेल्दै आएको छ। नेपाली महिलाका आशा, आस्था र विश्वासलाई मूर्तरूप दिन अझ क्रियाशील र सक्रिय हुनुपर्छ। संघले लोकतन्त्र प्राप्ति र पुनः प्राप्तिका लागि खेलेको गौरवमय संघर्षको इतिहास सम्झिँदै फेरि तेहरो भूमिका खेल्नुपर्ने देखिन्छ। प्रथमतः आफ्नै मातृ पार्टी कांग्रेसले महिलाको नेतृत्व, प्रतिनिधित्व र प्रतिष्ठाको सवालमा महिलामैत्री भएन भने पार्टीभित्र पनि दबाब समूहको रूपमा कार्य गर्नुपर्छ। नेपाली समाजमा देखा परेका विकृति र विसंगति एवं शृंखलाबद्ध ढंगले बालिका तथा महिलामाथि भएको बलात्कार घटनाविरुद्ध सामाजिक अभियानका अभियन्ता बन्नुपर्छ। राज्यले महिलाप्रति विभेदपूर्ण नीति अवम्बन गर्यो भने प्रतिरक्षात्मक रूपमा संघर्ष बनेर उभिनुपर्छ। यस संघले विगतदेखि नै निरन्तर रूपमा सामाजिक, आर्थिक, राजनीतिक क्षेत्रमा पिछडिएका वर्गको बहुआयामिक हकहितको संरक्षण र संवद्र्धन गर्दै आएको छ। संघले लोकतान्त्रिक गणतन्त्र तथा संसदीय शासन प्रणालीको माध्यमबाट नेपालमा न्याय पूर्ण गतिशील, स्वतन्त्र र समतामूलक समाज सृजना गर्ने उद्देश्यका साथ निकै योगदान दिएको छ। महिलाको समान सहभागिता र निर्णायक भूमिका हरेक आन्दोलनमा अग्रपंक्तिमा रहेको छ तर पनि अभै राज्यका हरेक निकायमा महिलाको समानुपातिक एवं समावेशी प्रतिनिधित्व अझै हुन सकेको छैन। विश्वका धेरै मुलकमा जस्तै नेपालमा पनि महिला र पुरुषबीच ठूलो विभेद तथा असमानताको खाडल छ। यहाका सामाजिक, आर्थिक, शैक्षिक, राजनीतिक, प्रशासनिकलगायतका क्षेत्रमा पुरुषको तुलनामा महिलाको पहुच न्यून छ। नेपालमा कूल जनसंख्याको आधाभन्दा बढी ५१५ प्रतिशत हिस्सा ओगोटेका महिला राज्यका हरेक पक्षमा पिछडिएका छन्। लैंगिक असमानताका कारण साधनस्रोत र अवसर आदिमा उनीहरूको पहुच छैन। त्यसैले महिलाको मुद्दा लैंगिक समानता होइन, समता हो। यतिखेरको अवस्थामा शिक्षा, स्वास्थ्य, रोजगार आदिको क्षेत्रमा पुरुषको तुलनामा महिला पछाडि नै छन्। महिलाको आर्थिक स्थिति पनि राम्रो छैन। त्यसैले उनीहरूको सबलीकरण र सशक्तीकरण गर्दै आत्मनिर्भर हुने खालका कार्यक्रम देशभरि सञ्चालन गर्न जोड दिनुपर्छ। आपूलाई आत्मनिर्भर आत्मविश्वास बढाउन र समग्र देशको विकास गर्नका लागि शिक्षाको आवश्यकता पर्छ। भनिन्छ एक महिला शिक्षित भएमा सिंगो परिवार नै शिक्षित हुन्छ। तर महिलाको साक्षरता प्रतिशत ६५९ प्रतिशत मात्र छ। त्यसैले महिलाको साक्षरतामा वृद्धि गर्दै गरिब, असहाय, विपन्न वर्गका महिलाका लागि राज्यले उच्च शिक्षासम्म निःशुल्क शिक्षा प्रदान गर्नुपर्छ। स्वास्थ्य, सेवा मानिसका आधारभूत आवश्यकता हुन्। विगतको तुलनामा महिलाको स्वास्थ्यस्थिति केही सुधारोन्मुख भए पनि मातृ मृत्युदर तथा शिशु मृत्युदर उच्च छ। महिलाको प्रजनन स्वास्थ्यलाई मौलिक हकमा राखेको छ। यसैले सुरक्षित मातृत्व महिलाको हक हो भन्नेमा जोड दिन जरुरी छ। राजनीतिक क्षेत्रको कुरा गर्ने हो भने अन्य देशको तुलनामा महिला अगाडि नै देखिन्छन्। नेपालको संविधानले ३३ प्रतिशत महिला आरक्षणको व्यवस्था गरेको छ। तीनै तहको निर्वाचनपछि संघमा ३३ प्रतिशत, प्रदेशमा ३४ प्रतिशत र स्थानीय तहमा ४१ प्रतिशत महिला निर्वाचित भएका छन्। त्यसैले महिला संघले ३३ प्रतिशतलाई सिँढी बनाई ५० प्रतिशत महिला प्रतिनिधित्व राज्यका हरेक नीतिनिर्माण गर्ने थलोदेखि पार्टीको हरेक संरचनामा पुर्याउन पहल गर्नुपर्छ। महिला हिंसाविरुद्धका थुपै्र ऐनकानुन बनेका छन्। अपराध संहिता ऐन २०७४ मुलुकी ऐन लागू भइसकेको छ। तर पनि तीन वर्षका किशोरीदेखि ७१ वर्षकी आमामाथिको बलात्कार रोकिएको छैन। न्याय प्रणाली छिटोछरितो छैन। त्यसैले न्याय प्रदान गर्न द्रूत न्यायिक प्रणाली गठन गर्नुपर्छ। महिलाप्रतिको शोषण, उत्पीडन, दुव्यर्वहार, बालविवाह, दाइजो प्रथा, चेलीबेटी बेचबिखन, सम्बन्धविच्छेद, अपहेलना, बोक्सीको आरोप, जबर्जस्ती करणी, घुम्टो प्रथा, छाउपडी प्रथा आदिका विरुद्ध देशव्यापी अभियान चलाउँदै यस्ता अपराधीलाई कानुनको दायरामा ल्याउन पहलकदमी गर्नुपर्छ। दण्डहीनता अन्त्यका लागि महिला संघले पहलकदमी गर्नुपर्छ। नेपालले अन्तर्राष्ट्रिय स्तरका महासन्धिहरूमा प्रतिबद्धता जनाएको छ। जस्तो मानवअधिकारको घोषणापत्र १९४८, महिलाविरुद्ध हुने भेदभाव उन्मूलन महासन्धि (सिड) १९९१, बेइजिङ घोषणापत्र तथा कार्यमञ्च १९९५, दिगो विकास लक्ष्य २०१६ महत्त्वपूर्ण छन्। यसको कार्यान्वयनका लागि सरकारलाई दबाब दिनुपर्छ। महिला सहभागिताविना विकास सम्भव नहुने कुराको पहिलो खुट्किलो राजनीति एवं निर्णय प्रक्रियामा सहभागिताको कुरा एवं शक्ति बाडफाट हो। यो लोकतान्त्रिक प्रक्रियाको पहिलो प्रक्रिया हो। तर जब महिला र शक्ति सन्तुलनको कुरा आउछ, राज्यका संरचनामा महिलाको उपस्थिति कति छ भन्ने कुरा मूलरूपमा उठ्ने गर्छ। यसमा पनि कति समावेशी छ ? साथै, महिलाभित्र कति विविधता छ, त्यसले महत्त्व राख्छ। त्यसैले लामो समयदेखिको विविधताको खाडल पुर्न पितृसत्तात्मक प्रणालीमा आधारित संस्थाहरूको पुनर्संरचना संविधानको मूल मर्मअनुसार गरिनुपर्छ। हामीले सर्वप्रथम विभिन्न कालखण्डको विश्लेषण गरेर नया अध्यायका रूपमा संघीय शासन प्रणाली कार्यान्वयन गरिरहेका छौं। विगतमा भोगेका विभिन्न समस्या तह नलाग्दासम्म नया गन्तव्य पहिल्याउन सकिँदैन। त्यसका लागि महिला स्वयंको उपस्थिति पहिलो सर्त हुनुपर्छ। संरचनात्मक असमानता हटाउन, आर्थिक भूमिका राजनीतिक नेतृत्व एवं हिंसारहित जीवनका लागि महिलामुखी नीति एवं प्रभावकारी कार्यान्वयनमा जोड दिनुपर्छ। महिला विकासको लक्ष्यलाई राज्यको मुख्य दायित्वमा समावेश गरेर मात्र विश्व प्रतिस्पर्धामा सँगै हिँड्न सकिन्छ। त्यसैले नेपाल महिला संघले अबको गन्तव्य निम्नअनुसार बनाउन जरुरी छ ? नेपाल महिला संघको गन्तव्य १ भ्रातृ संगठनभन्दा माथि उठेर कार्य गर्ने। २ युवा वर्गको नेतृत्वमा कार्यसमिति चयन गर्ने। ३ छिटोछरितो डिजिटल प्रणालीबाट जिल्ला वा प्रदेशमा समन्वय गर्ने। ४ सात प्रदेशमा महिला समुन्वय समिति स्थापना गर्ने। ५ महिला मुद्दाका विषयमा अन्य तह र वर्गसँग समन्वय गर्ने ६ प्रत्येक जिल्लामा महिलासँगको छुट्टै भवन निर्माण गर्ने ७ राज्यले बनाएका कानुन, नीति र कार्यविधि महिलामैत्री छछैन भनी सात प्रदेशमा निगरानी समूह गठन गर्ने ८ प्रत्येक जिल्लाका महिला संघले सात सदस्यीय बुद्धिजीवी समूह गठन गर्ने ९ पार्टीको केन्द्रीय कमिटीमा महिला सहभागिता कब्जाको नीति १० पाटीले महिलाविरुद्ध गरेका निर्णयमा बहिष्कारको नीति महिला संघले उठाउनुपर्ने विषय १ सम्पत्तिमा महिलाको पहुँच (२०६८ को जनगणनाअनुसार जम्मा (१९ प्रतिशत महिलाका नाउँमा सम्पत्ति) २ घर, निजी क्षेत्र, कार्यस्थल, विद्यालय, सार्वजनिक यातायातमा महिलाको सम्मानसहितको सुरक्षा व्यवस्था ३ राज्यको हरेक निकायमा महिला सहभागिता, सुनिश्चितता कार्यान्वयनको पहलको आवश्यकता ५ महिलाको घरायसी कामको उच्च मूल्यांकनसहित तलबको अनिवार्य घोषणा परिवार ६० प्रतिशत राज्यले ४० प्रतिशत थप्ने) ६ महिलाविरुद्ध हुने हिंसा रोकथामका लागि टोलटोलमा हेल्प डेस्को स्थापनाको माग ८ आमाको नाउँबाट नागरिकतामा समान अधिकार कार्यान्वयनमा जोड ९ महिलामाथि हुने हिंसाको सत्यतत्य र प्रभावकारी अनुसन्धानका लागि जनशक्तिको माग १० सासस्बुहारी दुवै बराबरी अभियानअन्तर्गत सात प्रदेशमा अन्तक्र्रिया कार्यक्रम ११ आसन, शासन र भाषणमा महिलाको समान सहभागिता १२ पारिवारिक दायित्व र अधिकर राज्यको सरोकार, छोरीबुहारीविरुद्धको हिंसाको प्रतिकार १३ टोलटोलमा सीसीटीभी पहिचान गरौं अपराधीको सीभी अभियान  संग्रौला नेपाली कांग्रेसकी केन्द्रीय सदस्य हुन्।"
जनवादी केन्द्रीयता कि नेताको तानाशाही ?,"कम्युनिस्टहरूले संगठनात्मक सिद्धान्तलाई सिंहावलोकन गर्न, पार्टी स्वरूपलाई नयाँ ढंगले परिभाषित गर्न र औचित्यहीन पेचकिला फेर्न ढिलो भइसकेको छ। जनवादी केन्द्रीयता कम्युनिस्ट पार्टी सञ्चालन गर्ने विधि हो। यो कम्युनिस्टहरूले मान्दै आएको लेनिनवादी संगठनात्मक सिद्धान्तको महत्त्वपूर्ण अंग हो। यस विधिलाई स्वीकार नगर्ने कोही पनि कम्युनिस्ट हुन सक्दैन। संसारभरिकै कम्युनिस्टहरू यसलाई मूलमन्त्रका रूपमा स्वीकार गर्छन्। यता आएर यो विधि पनि विवादको घेरामा परेको छ। जनवादी केन्द्रीयतालाई नेतृत्वको अधिनायकवाद लाद्ने उपक्रमका रूपमा लिन थालिएको छ। अधिकार र कर्तव्यको अपूर्व संयोजन रहने व्यवस्था रहेकाले जनवादी केन्द्रीयता वैज्ञानिक संगठनात्मक सिद्धान्तमा आधारित छ भन्ने दाबी गर्ने कम्युनिस्टहरू नै विस्तारै यसको औचित्यमाथि औंला उठाउँदै छन्। यसका केही बनिबनाउ मान्यता नै कम्युनिस्ट पार्टीलाई गैरलोकतान्त्रिक कित्तामा धकेल्न जिम्मेवार रहेको कम्युनिस्ट कार्यकर्ता नै स्वीकार गर्न थालेका छन्। अहिले विश्वको राजनीतिक रंगमञ्चबाट कम्युनिस्ट आन्दोलन लोप हुने क्रममा छ। एक जमानामा यो दुनियाँको जाज्वल्यमान र शक्तिशाली आन्दोलन थियो। विकसित पुुँजीवादी मुलुकमा समाजवादी क्रान्ति सफल हुन्छ भन्ने मान्यता यसका जन्मदाता स्वयं माक्र्सको थियो। उनको दाबी बेलायत, जर्मनी आदि मुलुकमा पहिले कम्युनिस्ट क्रान्ति हुन्छ भन्ने थियो। तर राजनीतिको गति कसरी अघि बढ्छ भन्न सकिँदैन रहेछ। माक्र्सको दाबीविपरीत युरोपको तुलनात्मक रूपमा कम विकसित अवस्थामा रहेको रूसमा पहिलो समाजवादी क्रान्ति पूरा भयो। त्यही समाजवादी क्रान्तिका नायक भीआई लेनिनले कम्युनिस्ट पार्टीको सिद्धान्त प्रतिपादन गरेका हुन्। यसअन्तर्गत रहेको जनवादी केन्द्रीयता सबभन्दा बढी विवादित रहँदै आएको छ। लेनिनले अघि सारेको कम्युनिस्ट पार्टीको संगठनात्मक सिद्धान्तले रूसी कम्युनिस्टहरूलाई नराम्ररी विभाजितसमेत गरायो। लेनिनले कम्युनिस्ट पार्टीको सदस्यता लिने व्यक्ति कुनै न कुनै समितिमा आबद्ध रहेर पार्टी जिम्मेवारी बहन गर्नुपर्छ र पार्टीले तोकेको शुल्क बुझाउनुपर्छ भन्ने मत राखे भने उनका पार्टीभित्रका प्रतिद्वन्द्वी मार्तोव र मार्तिनोवले भने पार्टीका प्रत्येक सदस्यलाई कमिटेड गर्नुभन्दा आवश्यक पर्दा सहयोग दिन सक्नेलाई सदस्यता प्रदान गर्नु उपयुक्त हुने विकल्प अघि सारे। लेनिनको विचार पार्टी सदस्यता खुलारूपले वितरण नगर्ने थियो भने उनका विरोधी पार्टीलाई लचिलो ढाँचामा अगाडि बढाउन चाहन्थे। त्यही विवादमा पार्टीभित्र मतदान हुँदा लेनिन सुरुमा अल्पमतमा परे। तर उनले आफ्नो मतलाई विजयी गराउने प्रयासलाई जारी राखे। अन्ततः पार्टीको बहुमतले लेनिनको लाइनलाई स्वीकार गर्यो। त्यही विवादले रूसी पार्टी बहुमत र अल्पमतमा विभाजित भयो। रूसी भाषामा बहुमतलाई बोल्सेभिक र अल्पमतलाई मेन्सेभिक भनिन्छ। लेनिनले बहुमत हासिल गरेपछि उनको पार्टी बोल्सेभिक भनेर संसारभरि प्रसिद्ध भयो। बोल्सेभिक र मेन्सेभिक दुई छुट्टाछुट्टै कम्युनिस्ट पार्टी बने। लेनिनले परिकल्पना गरे झैं उनको संगठनात्मक सिद्धान्त उनकै जीवनकालमा पनि लागू भएन। यो पद्धति संसारमा कहींकतै सहीरूपले प्रयोग भएको छैन। नेपालमा त झन् त्यसको एक अंश पनि प्रयोग भएन। अहिले नेपालको सत्तासीन नेकपा पार्टी अध्यक्ष केपी ओली र प्रचण्डको मर्जीले चल्छ, जनवादी केन्द्रीयताले होइन। लेनिनवादी संगठनात्मक सिद्धान्तअनुसार कम्युनिस्ट पार्टी जनआधारित र लोकप्रिय दल थिएन। कम्युनिस्ट पार्टीलाई जनआधारित (मास बेस्ड) बनाउनुको सट्टा कार्यकर्तामा आधारित (क्याडर बेस्ड) ढाँचामा निर्माण गरियो। उनले कम्युनिस्ट पार्टीलाई जनताको रक्षा दल (भ्यान गार्ड अफ पिपल्स) बताएका थिए। त्यसको अर्थ जनताबाट अलगथलग र तिनको रक्षा गर्ने संस्था भन्ने हुन्छ। जनताकै बीचबाट जन्मिएको र जनताकै सहभागिता रहेको पार्टीका रूपमा त्यसलाई परिभाषित नगर्नुको परिणाम पछिल्ला दिनहरूमा देखिँदै गयो। त्यसले जनताका नाममा जनतामाथि नै ज्यादती गर्ने, जनताका अधिकार खोस्ने र तिनलाई पराधीन दासको जस्तो व्यवहार गर्ने कार्य गर्न थाल्यो। गाँस, वास र कपासको नारा लगाएर जनताका जन्मसिद्ध र मौलिक अधिकार खोस्न कम्युनिस्ट शासन भएका मुलुकका शासकहरू अग्रसर भए। जनवादी केन्द्रीयता जुन उद्देश्यका साथ ल्याइएको व्यवस्था हो, अब त्यो त्यही रूपमा बुझ्ने र लागू गर्ने अवस्था छैन र नयाँ रूपमा यसको भाष्य निर्माण गरेर पनि यसले कुनै पार्टी आन्दोलनलाई सञ्चालन गर्न सकिँदैन। पवित्र उद्देश्य लिएर क्रान्तिमा होमिने र क्रान्ति सफल पारेर सत्ता हत्याउने नेताकै जीवनकालमा जनतालाई धोका दिने, तिनका अधिकार खोस्ने काम भयो। लेनिन, माओत्से तुङ, होचि मिन्ह, किम इल सुङले आफ्नो कार्यकालमा सकेसम्म जनताको विपक्षमा काम नहोस् भन्ने होसियारी राख्नु स्वाभाविक हो। तर गलत ढंगले निर्माण गरिएको पार्टी र शासन सत्तामा पार्टीको एकछत्र वर्चस्व स्थापित भएका कारण स्वयं लेनिन र माओसमेत लाचार बन्नुपर्यो। पार्टीभित्रको बहुमतविरुद्ध बोल्न निषेध गरेका कारण सही विचार भएका अल्पमतमा पर्ने नेताकार्यकर्ता विवशताको सिकार बनिरहे। जनवादी केन्द्रीयता नामको सिद्धान्तको परिभाषा यति खतरनाक ढंगबाट गरियो कि अल्पमतमा पर्ने नेताकार्यकर्ताको वाणी नै खोसियो। सामूहिक निर्णय, व्यक्तिगत जिम्मेवारीको सूत्र निर्माण गरेर तिनलाई पार्टीका अरू फोरम, कार्यकर्ता र जनताका बीचमा आफ्ना विचार राख्नबाट वञ्चित गरियो। बैठकले गरेका प्रत्येक निर्णय चाहे गलतै किन नहोऊन्, सदस्यहरूले मान्नैपर्ने, पालना गर्नैपर्ने बाध्यता सिर्जना गरियो। पार्टीभित्र अल्पमत बहुमतको अधीनस्थ, तल्ला कमिटी माथिल्लो कमिटीको अधीनस्थ, सबै संगठन केन्द्रीय कमिटीको अधीनस्थ भन्ने लेनिनवादी सिद्धान्तको जनवादी केन्द्रीयताले अल्पमत र तल्ला कमिटीहरूलाई निर्जीव यन्त्रका रूपमा परिणत गराइदियो। जनताका बीचमा गएर काम गर्ने, शक्तिको चलखेल गर्न नसक्ने इमानदार, निष्ठावान् र प्रतिबद्ध कार्यकर्ता एकपछि अर्को गर्दै अल्पमतमा पर्न थाले। अल्पमतमा पर्नासाथ तिनले बहुमतका नाममा स्वेच्छाचारी र विवेकहीन नेतृत्वको शासनलाई स्वीकार गर्न बाध्य हुनुपर्यो। आफ्नो मत निर्भीक रूपमा राख्ने, बहुमत पक्षधर नेतासँग असहमति जाहेर गर्न सक्नेहरू अनेक उपाय गरेर पन्छाइए। कतिको हत्या भयो, कतिलाई निर्वासित हुन बाध्य पारियो। यसरी जनवादी केन्द्रीयता बहुमत र केन्द्रीय कमिटीको डरलाग्दो तानाशाही कायम गर्ने अखडामा परिणत गरियो। हुँदाहुँदा केन्द्रीय कमिटीको नाममा पोलिटब्युरो र पोलिटब्युरोको नाममा महासचिव वा अध्यक्षले स्वेच्छाचारी ढंगले पार्टी सञ्चालन गर्ने वातावरण बन्यो। कम्युनिस्ट पार्टीलाई फलामे अनुशासन भएको पार्टी भनियो। यसलाई नेताले कडा र चुनौतीहीन छवि बनाउन प्रयोग गरे। परिणामस्वरूप कम्युनिस्टपार्टी जीवन्त र क्रियाशील बन्न छाडेर आदेश दिने र आदेश शिरोपर गर्नेहरूको अखडा बन्यो। कम्युनिस्ट पार्टीलाई राजनीतिक निर्णयका आधारमा चल्ने, स्वस्थ बहस र छलफलद्वारा निष्कर्षमा पुग्ने सिद्धान्त, आदर्श र नीति कार्यक्रमको आलोकमा हिँड्ने दल नमानेर फौजी शैलीको आदेशमा चल्ने समूहको रूपमा स्थापित गरियो। यसका कार्यशैली, गतिविधि, व्यवहार, क्रियाकलाप केही पनि स्वाभाविक र सहज बनेनन्। प्रत्येक सदस्यको नामको अगाडि कमरेड जोड्ने, लालसलाम, अभिवादन भनेर अस्वाभाविक क्रियाकलाप देखाउने गरियो। त्यति गरेपछि जस्तोसुकै दुष्कर्म पनि क्षम्य हुन थाल्यो। आडम्बर, अहंकार र ढोंग गर्न नसक्नेहरूका लागि कम्युनिस्ट भनिने पार्टी अनूकूल बन्न छाड्यो। यस्ता क्रियाकलापबाट वाक्कदिक्क बनेका तर बाध्यताले सबै स्वीकार गरिरहनुपर्नेहरू नै कम्युनिस्ट सत्ता पतनको कारण बन्न पुगे। सोभियत युनियनको विघटन, पूर्वीयुरोपका साम्यवादी मुलुकहरूको पतन, चीनमा पुुँजीवादी अधिनायकवादी सत्ता स्थापनामा पनि लेनिनवादी संगठनात्मक सिद्धान्त, जनवादी केन्द्रीयता जिम्मेवार छ। कतिसम्म भने बहुमत रहेका कमिटीहरूले आफूसँग असहमत हुनेहरूलाई तुच्छ, अराजनीतिक व्यवहार गर्दा पनि त्यसलाई बहुमतको स्वाभाविक प्रक्रिया ठानियो। यसले पार्टीलाई अकल्पनीय रूपमा केन्द्रीकरणको प्रक्रियामा लग्यो। पार्टी केन्द्रलाई स्वेच्छाचारी बनाउन, केन्द्रका कमजोरी औंल्याउनेप्रति असहिष्णु व्यवहार गर्न असीमित अधिकार प्रदान गर्यो। कोपभाजनको सिकार बन्ने डरले मातहतका कमिटीहरू केन्द्रका गलत निर्णय र कामकारबाहीप्रति मौन रहन थाले। कुनै कमिटीले प्रश्न उठाइहाल्यो भने केन्द्रले जुनसुकै बेला त्यसलाई भंग गर्न सक्ने भयो। यसरी पार्टी पंक्तिलाई अधिकारविहीन गराएर केन्द्रलाई शक्तिसम्पन्न गर्दै लगियो। केन्द्रीय कमिटीमा पनि बहुमत, पोलिटब्युरो र पार्टी प्रमुख सबैतिरबाट चुनौतीविहीन र सर्वशक्तिमान बन्ने अवस्था रह्यो। कम्युनिस्ट पार्टी विभाजन र विखण्डनको एउटा प्रमुख कारण त्यही हो। पार्टीभित्र अनावश्यक पेलान, असहमत पक्षलाई नेतृत्वबाट विस्थापन गर्ने षड्यन्त्र आदिले पार्टीहरू विभाजित हुन थाले। कम्युनिस्ट आन्दोलनमा फुुट र विभाजनको शृंखला अटुट चल्नुमा जनवादी केन्द्रीयताको विधिको दुरुपयोग पनि एउटा महत्त्वपूर्ण कारण हो। लेनिनको मृत्युपछि सोभियत युनियन, भारत, चीन, इन्डोनेसियाजस्ता ठूला कम्युनिस्ट पार्टी भएका मुलुकमा यसको प्रभाव चर्को रूपमा प्रकट भयो। चीनमा कम्युनिस्ट पार्टी सत्तामा पुगेका कारण असहमत पक्षको आवाज कम सुनियो। जुन पक्ष सत्तामा छ, उसैको वर्चस्व कायम हुने भएकाले सानो कुनै समूह अलग भएकै भए पनि त्यो फुुटको औचित्य पुष्टि हुन सक्दैनथ्यो। तर, त्यहाँ पनि कम्युनिस्टकै भाषाका क्यारिरिस्ट र अवसरवादीहरूले शक्तिमा पुग्न अनेक दाउपेच रचेको देखिन्छ। माओकै उत्तराधिकारी ठानिएका लिन प्याआले पार्टी कब्जा गर्न माओकै हत्या गर्न खोजेका थिए। पार्टीभित्र माओ बारम्बार अल्पमतमा परेका कारण नै युवालाई आह्वान गरेर उनले सांस्कृतिक क्रान्तिको घोषणा गरे। यो क्रम चीनको कम्युनिस्ट पार्टीको स्थापनादेखि आजपर्यन्त जारी छ। लंगमार्चको बेला पार्टीका अर्का वरिष्ठतम नेता चाङको थाओले माओको हत्या गरेर पार्टी नै कब्जा गर्ने प्रयास गरेका थिए। जनवादी केन्द्रीयताकै नाममा लिलिसान, छन् त्य स्योहरूले पार्टी सञ्चालन गर्दा सिंगो पार्टीलाई गलत भड्कावमा जाकेका थिए। इन्डोनेसियामा महासचिव डीएन अडिटको सत्तामोहले तीस लाख कम्युनिस्टको हत्या गरायो। यो पनि जनवादी केन्द्रीयताको नेतातन्त्रकै परिणाम थियो। आज पनि भारतमा दर्जनौं कम्युनिस्ट पार्टी अस्तित्वमा छन्। विगतमा नरमपन्थी र गरमपन्थीहरू नै असंख्य गुटउपगुटमा विभाजित थिए। त्यसको प्रभाव नेपालमा नराम्रोसँग पर्ने गरेको छ। ख्रुस्चेब र माओको विवादको असर संसारमा सबै देशका कम्युनिस्ट पार्टीमा परेको देखिन्छ। ख्रुस्चेबले स्टालिनप्रति गरेको दुव्र्यवहार र उनको शान्तिपूर्ण संक्रमणको सिद्धन्तलाई माओले दृढतापूर्वक अस्वीकार गरे। त्यसपछि नै विश्व कम्युनिस्ट आन्दोलन प्रस्टरूपले दुई ध्रुवमा विभाजित भयो। तर त्यसको त आधार वैचारिक, सैद्धान्तिक एवं नीतिगत रह्यो। त्यसले विश्व कम्युनिस्ट आन्दोलनलाई सैद्धान्तिक रूपले दुई ध्रुवमा उभ्याइदियो। तर दुवै ध्रुवका पार्टीमा जनवादी केन्द्रीयताका नाममा अन्तरपार्टी जनवादको हत्या गर्ने, डरलाग्दो नोकरशाही शासन लाद्ने, मूल नेता र संस्थापन पक्षसँग मतभेद राख्नेहरूमाथि कठोर व्यवहार गर्ने परम्परा स्थापित गरियो। अहिले कम्युनिस्ट मानव अधिकार, लोकतन्त्र र स्वतन्त्रताको पक्षमा हुँदैनन् भनेर संसारभरि जुन मान्यता स्थापित छ, त्यसको एक मात्र कारण त्यही हो। हुन त जनवादी केन्द्रीयताको सही प्रयोग हुन नसकेको कुरो पनि बेलाबखत उठ्ने गरेका छन्। जनवादी केन्दीयताको दुरुपयोगले नै पार्टीलाई तानाशाही बनाएको भन्नेहरूको पनि कमी छैन। तर अब त्यस्तो भनाइको पनि अर्थ रहेन। लोकतान्त्रिक बनाउन र गिरेको साख पुनस्र्थापित गर्न सहज र सम्भव छैन। नेपालमा अहिले कम्युनिस्ट पार्टीको नामप्रति जनतामा एक खालको आकर्षण देखिन्छ। कम्युनिस्ट पार्टीको परम्परागत ढाँचा बदल्नु हुँदैन भन्नेदेखि यसलाई प्रजातन्त्रीकरण गरिनुपर्छ भन्नेहरूको पनि उपस्थिति छ। तर दुवै विचारका वाहक उत्तिकै अनुदार र फरक विचारप्रति कठोर छन् भन्नेमा भने शंका छैन। लेनिनले प्रतिपादन गरेको संगठनात्मक सिद्धान्तका अरू कुरा विस्तारै छाड्दै लगे पनि जनवादी केन्द्रीयतालाई भने अहिलेसम्म कसैले पनि त्यागेका छैनन्। त्यसलाई त्याग्दा पार्टी अनुशासन कमजोर हुन्छ, अराजकता र उच्छृंखलता बढ्छ भन्ने तिनको धारणा छ। आफूलाई नेपाली कम्युनिस्ट आन्दोलनको मूल प्रवाह ठान्ने एमालेले त सदस्यताको मामिलामा लेनिनको धारणाको उहिल्यै परित्याग गरिसकेको छ। प्रत्येक सदस्यलाई कुनै न कुनै कमिटीमा आबद्ध गर्ने र सबै सदस्य सक्रिय हुनुपर्ने भन्ने मान्यता छाडिसकेको छ। उसले नेपाली कांग्रेसको साधारण र क्रियाशील सदस्यताको नक्कल गर्दै सक्रिय र साधारण सदस्य भनेर वर्गीकरण गरेको छ। अब उसले विस्तारै लेनिनवादी संगठन प्रणालीका अरू कुरा पनि छाड्दै छ। तर जनवादी केन्द्रीयताचाहिँ नेतालाई सर्वशक्तिमान बनाउने, देवत्वकरण गर्ने एउटा यस्तो अचुक अस्त्र रहेछ, जसलाई छाड्ने कल्पना पनि गर्न सक्दैन। तर, जनवादी केन्द्रीयता नछाडी अब एमालेले आफूलाई लोकतान्त्रिक दलको रूपमा स्थापित गर्न सम्भव छैन। अहिले पार्टी सञ्चालनमा प्रयोग हुने जनवादी केन्द्रीयता राज्य सञ्चालनको मामलामा पनि प्रयोग भएको आरोप कांग्रेसले लगाउन थालेको छ। जनवादी केन्द्रीयताले विध्वंश निम्त्याउँछ भन्ने प्रचार कांग्रेसजनको छ। लोकतन्त्र सफल पार्न जनवादी केन्द्रीयता होइन, लोकतान्त्रिक विधि प्रयोग गरेर निकास खोज्ने प्रयत्न गरिनुपर्छ। हर कुनै मुद्दाको फैसला लोकतान्त्रिक तरिकाबाट खोज्ने परम्परा स्थापित नगरी जनवादी केन्द्रीयतालाई विस्थापित गर्न सकिँदैन। जनवादी केन्द्रीयता विस्थापित नगरी युगौंदेखि जमेर बसेको नोकरशाही प्रवृत्तिको कसर फाल्न सकिँदैन। जनवादी केन्द्रीयताको भूत वाम राजनीतिमा यति धेरै सवार छ कि त्यसले कसैलाई पनि छाडेको छैन। कम्युनिस्ट पार्टी सञ्चालनको मामलामा नै त्यसको प्रयोग असफल भइसकेको बेला जनवर्गीय संगठनहरूमा त्यसलाई जबर्जस्ती लागू गर्न खोजिँदै छ। प्रजातन्त्र कुनै अराजक भीड शासित प्रणाली होइन। प्रजातान्त्रिक प्रणालीबाट कुनै समस्याको हल खोज्नु, पार्टी निर्णयहरूमा पुग्नु अराजकता निम्त्याउनु होइन। त्यहाँ असहमति र विरोधको गुञ्जायस रहन्छ तर जनवादी केन्द्रीयता नामक यान्त्रिक प्रणालीले त्यसलाई समेट्न सक्दैन, जहाँ फरक मतका लागि स्थान हुन्छ, असहमति राख्ने अधिकार सुरक्षित हुन्छ। होइन भन्न सक्ने साहसलाई कदर गरिन्छ, त्यही प्रणाली जीवन्त हुन्छ र दीर्र्घजीवी पनि। कम्युनिस्ट आन्दोलनको पतन र कम्युनिस्ट शासन धराशायी हुनुमा लोकतान्त्रिक मूल्यमान्यता स्वीकार गर्न नसक्नु मुख्य कारण हो। अब कम्युनिस्ट पार्टीहरूले आफ्नो संगठनात्मक सिद्धान्तलाई सिंहावलोकन गर्न, कम्युनिस्ट पार्टीको स्वरूपलाई नयाँ ढंगले परिभाषित गर्न र यसका औचित्यहीन भइसकेका पेचकिला फेर्न ढिलो भइसकेको छ। हुन त अब कम्युनिस्ट आन्दोलन नै हिजोकै रूपमा टिक्न सक्दैन। यो स्वयं नै औचित्यहीन भइसकेको छ। मदन भण्डारी र एमालेले त अब कम्युनिस्ट पार्टीले जनताको, मानव जातिको हित गर्न सक्दैन भन्ने सार्वजनिक रूपमै स्वीकार गरिसकेका थिए। तर त्यो नाम त्याग्दा जनताले एमालेलाई नै त्याग्लान् भन्ने त्रासका कारण मात्र कम्युनिस्ट नाम नछाडेको थियो। अब जे नाम राखेर पनि टिक्ने अवस्थामा नेकपा बनेको एमाले पुगिसकेको छ। अब परम्परागत, शास्त्रीय सिद्धान्तमा आधारित कम्युनिस्ट पार्टी र त्यसले प्रयोग गर्दै आएको जनवादी केन्द्रीयतालाई त्याग्नैपर्छ। जनवादी केन्द्रीयता जुन उद्देश्यका साथ ल्याइएको व्यवस्था हो, अब त्यो त्यही रूपमा बुझ्ने र लागू गर्ने अवस्था छैन र नयाँ रूपमा यसको भाष्य निर्माण गरेर पनि यसले कुनै पार्टी आन्दोलनलाई सञ्चालन गर्न सकिँदैन। त्यसैले यो विधि परित्याग गर्नु र यसको सट्टा तुलनात्मकरूपले उपयुक्त, सहज र स्वीकार्य विधि अपनाउनु उपयुक्त हुन्छ। त्यसो गर्न सकिएन भने पार्टी संगठन कठोर, झन् अव्यावहारिक र विरोधी आवाज सुन्न नसक्ने बन्दै जान्छन्। त्यसको एकमात्र परिणति हुन्छ पतन। पतनबाट जोगिन विकल्प खोज्ने आँट देखाउन सक्नुपर्छ।"
शक्तिलिप्साको मार दलमाथि,"बहुदलीय व्यवस्थामा अन्तरपार्टी प्रतिस्पर्धा स्वाभाविक हो तर यहाँ दलभित्रको आन्तरिक प्रतिस्पर्धाले नै दलीय व्यवस्थालाई चुनौती दिइरहेको छ। राजनीतिक दलको हैसियत बनेपछि दलीय व्यवस्था सुदृढ गर्न वालिग मताधिकारका आधारमा राष्ट्रिय निर्वाचन सञ्चालन भएकोे ६० वर्ष पूरा भए छ। यति लामो कालखण्डमा दलहरूले आफ्नो हैसियत त्यत्तिकै उचाइमा पुर्याउन सकेसकेनन् यो इतिहासकारले लेख्ने विषय हो। तर, व्यवस्था परिवर्तनमा एकजुट भएका दल, परिवर्तनबाट लक्षित उद्देश्य पूरा गर्न भने एक हुन सकेनन्। पछिल्ला क्रियाकलापले यही देखाइरहेको छ। अन्तरपार्टीभन्दा पनि एउटै दलभित्रका क्रियाकलापले व्यवस्थाप्रति जनतामा अरुचि बढ्दो छ। सत्ता सञ्चालनमा पनि त्यसको छाया परेको छ। दलहरूको चेतना स्तर सर्वसाधारण नागरिकको भन्दा कम बढेको आभास भएको छ। निर्वाचनहरूमा जनताको उत्साहले यसको पुष्टि गर्छ। २०१५ सालमा भएको पहिलो निर्वाचनमा ४२८ प्रतिशत मतदान भएको थियो भने पछिल्ला निर्वाचनहरूमा ७० प्रतिशतभन्दा बढी मतदान हुँदै आएको छ। संविधानसभाका लागि भएका दुवै निर्वाचन र पछिल्लोपटक २०७४ मा भएको निर्वाचनमा पनि ७० प्रतिशतभन्दा बढी मतदाताले मतदान गरे। पहिलो निर्वाचनमा शैक्षिक मतदाताको प्रतिशत न्यून थियो भने पछिल्लोे निर्वाचनमा शैक्षिक प्रतिशत धेरै माथि पुगिसकेको छ। राजनीतिक दलहरूको संख्या र निर्वाचन सहभागितामा पनि ठूलो अन्तर आएको छ। जनसंख्याको चापले मतदाता संख्यामा पनि भारी वृद्धि भएको छ। ०१५ सालको निर्वाचनमा केवल नौवटा दल मात्र थिए। नेपाली कांग्रेस, नेपाल गोर्खा परिषद् र नेपाल कम्युनिस्ट पार्टी प्रमुख सहभागीका रूपमा थिए। त्यसताका पनि राजनीतिक दल फुट्ने, टुट्ने र समानान्तर दल खोल्ने प्रचलन अत्यधिक प्रोत्साहनकै कारण हुँदै आएको थियो। परस्पर विवाद गराइदिने, विभाजनको रेखा कोरिदिने र बहुदलीय प्रजातान्त्रिक व्यवस्थालाई गालीगलौज गर्ने, नेतृत्व वर्गको सांगठनिक क्षमतालाई मिनिमाइज गर्ने आदिइत्यादि प्रचलनको विकास भएको तत्कालीन अवस्थाका धेरै व्यक्तिव्यक्तित्वलाई थाहा भएको कुरा हो। बढ्दो क्रमले संविधानसभा निर्वाचनसम्म आइपुग्दा निर्वाचनमा भाग लिने दलको संख्या मतपत्रमै छाप्न नसकिने गरी भयो। क्षेत्रीय, जातीय, धार्मिक तथा साम्प्रदायिक संगठन पनि विकसित गराइएहुँदै आए। प्रजातान्त्रिक व्यवस्थालाई दरिलो र दीर्घजीवी बनाउने आधारस्तम्भ राजनीतिक दलहरू नै हुन्। तर, माथि उल्लेख गरिए झैं ०१५ सालमा लोकतान्त्रिक व्यवस्थाको अभ्यास सुरु भएदेखि दलगत राजनीति र नेतृत्व वर्गप्रतिको सकारात्मक सोचलाई बिथोल्ने प्रयास नभएको होइन। तर, आम जनताले २०१५ सालकै निर्वाचनमा पनि तत्काल २००७ सालको परिवर्तनमा अगुवाइ गर्ने दल नेपाली कांग्रेस र त्यसको नेतृत्वको भरोसा गरी संसद्मा दुईतिहाइभन्दा बढी सदस्य चुनेर एकमना सरकार गठन गरेका थिए। तत्कालीन अवस्थामा विरोधी पक्ष राष्ट्रिय गोर्खा परिषद् तथा कम्युनिस्टहरूको प्रभावकारी उपस्थिति थिएन। यद्यपि त्यस्तो स्थिति भए पनि राष्ट्रको मूलभूत प्रश्नमा संसद्मा विरोधी पक्षको सकारात्मक भूमिका रहेको त्यतिबेलाको संसदीय इतिहास केलाउँदा स्पष्ट हुन्छ। दुर्भाग्यवश उक्त संसद् विघटन गरी निर्दलीय व्यवस्थाको सूत्रपातपछि लामो अवधिसम्म लोकतान्त्रिक अभ्यासमा कुठाराघात मात्र भएन कालो बादलले समेत ढाक्यो। एक प्रकारले प्रतिक्रियावादी शक्तिले बहुदलीय प्रजातान्त्रिक विकासमा निरन्तर नै अवरोध गर्दै आए। २०१५ नौवटा पार्टी दर्ता भएर सबैले निर्वाचनमा भाग लिए। ४२१८ प्रतिशत मतदान भएको थियो। २०४८ मा ४४ पार्टी दर्ता भए, २० वटाले निर्वाचनमा भाग लिए र ६५ १५ प्रतिशत मतदान भयो। ०५१ मा ६५ पार्टी दर्ता भए, २४ ले भाग लिए, ६१८६ प्रतिशत मतदान भयो। ०५६ मा सय दल दर्ता ३९ ले भाग लिए। ६५७० प्रतिशत मतदान भयो। २०६४ मा प्रत्यक्षमा ७० प्रतिशत र समानुपातिकमा ६३२९ प्रतिशत मतदान भयो। निर्वाचनका माध्यमबाट जनताका इच्छा र आकांक्षा केन्द्रसम्म पुर्याउने काम दलहरूको हो। व्यक्तिका आकांक्षा, समुदायको चाहना, समाजको आवश्यकता र धरातलीय यथार्थ समेटेर दलको नीति र सिद्धान्त निर्धारित हुने हो। ०६२६३ को राजनीतिक परिवर्तनपछि बाहिरी एजेन्डा लादियो भन्ने आवाज पनि नउठेका होइनन्। हिन्दुबाहुल्य समाजलाई संघीयता र धर्मनिरपेक्षता छिटै पाच्य हुने विषय होइन पनि। धरातलीय यथार्थ आकलन नगरी व्यवस्था परिवर्तनमा बाहिरी प्रभावको छाया पर्दा दलीय राजनीति कमजोर प्रतीत हुन्छ। मुलुकमा दुईतिहाइ बहुमतको सरकार हुँदा पनि जनआकांक्षाको सम्बोधन नहुँदा दलीय व्यवस्थामै प्रश्न उठिरहेको छ। पंक्तिकार बहुदलीय व्यवस्थामा व्यक्तिको नभई दलको निर्णय निर्णायक हुनुपर्छ भन्ने मान्यता राख्छ। व्यक्ति हावी भइदिँदा दलमाथि प्रश्न उठेको हो। सर्वसाधारणका इच्छा र आकांक्षाको सम्बोधन मात्र होइन, उनीहरूको विश्वासलाई सिद्धान्त र पद्धतिमा ढालेर परस्पर मित्रता र सामाजिक सहअस्तित्व कायम गर्ने दायित्व पनि दलको हुन्छ। व्यक्ति, समुदाय र समाजको अभिरुचि, सांस्कृतिक, धार्मिक र भाषिक विविधतालाई एकताबद्ध गर्नुपर्ने दायित्व पनि दलको काँधमा हुन्छ यो व्यवस्थामा। धार्मिक, सांस्कृतिक, भाषिक र भौगोलिक विविधतालाई एकताबद्ध गर्ने माध्यमका रूपमा पनि कार्यरत रहनुपर्छ दल। त्यसैले दलका नीति तथा कार्यक्रममा पनि जनताका आवाज प्रतिविम्बित हुनुपर्छ भनिएको हो। जनताकै बढीभन्दा बढी सहभागिताबाट दलहरूले लोकप्रियता हासिल गर्ने हो। यस्तो लोकप्रियताबाट मात्रै दलका सदस्यको संख्या बढ्छ भने संगठनलाई पनि सुदृढ बनाउँछ। नेतृत्वको विकास पनि यही आधारमा गर्नुपर्छ। सरकारको नीति, कार्यक्रम तथा ती कार्यक्रम कार्यान्वयन गराउन दलका सदस्यहरूबीच छलफल गराई सुझाव संकलन गर्ने वातावरणको विकास भयो भने त्यो सबैभन्दा प्रभावकारी हुन्छ। तर बहुदलीय व्यवस्था स्थापनापछि शासकमा सबैथोक म नै हुँ भन्ने भावनाको विकास हुँदा द्रूतगतिमा विकास हुन सकेन। कताकता दुईतिहाइ बहुमत हाँसिल गरेको सरकार पनि कुहिराको कागजस्तो भइरहेको आभास जनताले गरेका छन्। जनताले विश्वासका साथ चुनेर पठाएका प्रतिनिधि नै सत्ताभित्रै हराएपछि मुलुकको सर्वांगीण विकास हुने उनीहरूको अपेक्षा पूरा हुने कुरै भएन। आफ्नो नीति तथा कार्यक्रम लिएर जनसमक्ष पुग्ने दलहरूले फेरि सरकारमा जाने र शक्ति बढाउने सामथ्र्य जनताबाटै प्राप्त गर्नुपर्छ। सैद्धान्तिक दृष्टिकोणले हेर्दा नेपालमा दलहरूको विकासक्रममा भएका प्रयास र सहभागिताले सार्थक मोड लिन सकेको छैन। दलहरूको संगठनात्मक ढाँचा धरातलीय यथार्थका आधारमा भन्दा तत्कालीन फाइदालाई केन्द्रमा राखेर तय गरेको पाइन्छ। केही दलले सुरुदेखि नै आस्था र विचारबाटै बहुदलीय चरित्र धारण गरेको पाइन्छ। भर्खरै विकसित राजनीतिक घटनाक्रमसँगै बलियो जनविश्वास प्राप्त र सामथ्र्यबाट देखिँदै आएका दलको संगठनात्मक ढाँचा र सदस्यतासमेत त्यति उदार थिएन। तर अहिले दुई पार्टी एकीकृत गरेर बनेको नेकपाप्रतिको राजनीतिक विश्वास र स्वभावमा परिवर्तन हुँदै आएको छ। उसले बहुलवादी प्रजातान्त्रिक व्यवस्था स्विकार्दै आएको छ। यस्तो व्यवस्थाभित्रको दलहरूको संगठनात्मक स्वरूप र एकल राजनीतिक व्यवस्थामा विश्वास र आस्था राखेर आफ्नो संगठन विकसित गरेको उक्त दलले लोकतान्त्रिक आधारशिला तय गर्न आफ्नै दलभित्र परस्पर संघर्ष र द्वन्द्वको अवस्था खेप्नुपरेको छ। संवैधानिक व्यवस्थामै आमूल परिवर्तन भएकाले विगतमा जस्तोसुकै राजनीतिक आस्था र विश्वासका आधारमा स्थापित हुँदै आएको दल भए पनि अहिलेको प्रजातान्त्रिक आधारशिलाभित्र आफ्नो क्रियाकलाप बढाउनुपर्ने बाध्यता उसलाई छ। बहुदलीय व्यवस्था स्विकारेर त्यही व्यवस्थाअनुकूल शासन सञ्चालनको गतिलो जिम्मेवारी पाएपछि सरकार सञ्चालन पनि लोकतान्त्रिक अभ्यासलाई आधार मान्नुपथ्र्यो। कताकता त्यस्तो देखिँदैन। नेकपाले यस्तो अभ्यास दलभित्र पनि लागू गराउनुपर्ने बाध्यता छ। लोकतान्त्रिक भनिएको पुरानो दल पनि अझै द्वन्द्व, विभाजन र व्यक्तिगत पर्धामा अल्झिएको देखिन्छ। पुर्खाको त्याग, तपस्या र कर्मको वास्ता गरिएको छैन। आफ्नो विरासतबाट प्राप्त लोकतान्त्रिक आचरणको अनुशरण गरेर कम्युनिस्टलाई पनि सिकाउनुपर्ने भूमिका खेल्नुपर्नेमा उक्त दल आफैंभित्रै हराइरहेको छ। जनमतका आधारमा ठूला भनिएका नेकपा र नेपाली कांग्रेस प्रजातान्त्रिक र संविधानले निर्दिष्ट गरेको सीमान्तकृत समुदायको नजिक पुग्न सकेको पाइँदैन। दुवै दलको नेतृत्व पंक्तिले कार्यकर्ताको विभाजन गर्ने र संगठनको स्वरूप पनि आआफ्नो अनुकूल बनाउने प्रयास गरिरहेको अनुभूति आमसर्वसाधारणले मात्र होइन, बौद्धिक समुदायले पनि गरिरहेको छ। के यी दलले तलैदेखि प्रजातान्त्रिक निर्वाचनद्वारा आफ्नो संगठनात्मक नेतृत्वको विकास गर्न सक्दैनन् ? दलहरूले संगठनको आधार धर्म, संस्कृति, समुदाय, सम्प्रदाय र भौगोलिक विभाजनलाई नबनाएर माथि उल्लेख गरिए झैं जनविश्वासद्वारा विकसित सिद्धान्त, नीति र कार्यक्रमको सेरोफेरोभित्र बाँध्न सक्नुपर्छ। दलहरू अझै पनि आफ्नो आर्थिक पारदर्शिता जनसमक्ष राख्न किन समर्थ छैनन् ? दलहरूले जिल्लादेखि केन्द्रसम्मको नेतृत्वको विकास निर्वाचन पद्धति र प्रणालीद्वारा विकसित गरेर नल्याएसम्म उनीहरूको हैसियतमा प्रश्न उठि नै रहन्छ। यस्तै राजनीतिक सोच र सामथ्र्य भएको नेतृत्व मुलुकले खोजिरहेको छ। यस्तो नेतृत्व हामीले विदेशबाट आयात गर्ने नभई आमजनताकै बीचबाट विकास गर्ने हो। मुलुकभित्रैको संगठित दलभित्रैबाट विकसित हुनुपर्छ। कम्तीमा आउने आमनिर्वाचनसम्ममा यस्तो नेतृत्वको विकास होस् भन्ने आमअपेक्षा हो। बहुदलीय व्यवस्थामा अन्तरपार्टी प्रतिस्पर्धा स्वाभाविक हो तर यहाँ दलभित्रको आन्तरिक प्रतिस्पर्धाले नै दलीय व्यवस्थालाई चुनौती दिइरहेको छ। शक्ति र सत्तलिप्सा, गुटबन्दी र व्यक्तिवादलाई निर्मूल गर्न सके यो चुनौतीबाट पार पाउन सकिनेछ। कम्तीमा संसद्को अंकगणित होइन, जनमतका आधारमा बलियो देखिएका नेकपा र कांग्रेसले यति काम गर्न सके भने व्यवस्थाप्रति कसैले प्रश्न उठाउन पाउने छैन।"
लुकाकुलाई भित्र्याउन इन्टर तयार,"लन्डन : बेल्जियमका स्टार खेलाडी रोमेलु लुकाकुलाई भित्र्याउन इटालियन सिरीए क्लब इन्टर मिलान तयार भएको छ। २६ वर्षीय लुकाकुलाई भित्र्याउने विषयमा इन्टर मिलानले इङ्लिस प्रिमियर लिग क्लब म्यानचेस्टर युनाइटेडसँग सहमति जनाएको छ। अनुभवी स्ट्राइकर लुकाकुका लागि इन्टर मिलानले सात करोड ४० लाख पाउन्ड खर्च गर्ने समाचारमा जनाइएको छ। गत जुलाईमा पनि इन्टर मिलानले लुकाकुका लागि पाँच करोड ४० लाख पाउन्डको प्रस्ताव अघि सारेको थियो। तर, त्यतिबेला रकम कम भएको भन्दै म्यानचेस्टर युनाइटेडले प्रस्तावलाई अस्वीकार गरेको थियो। गत मंगलबार नियमित अभ्यासमा उपस्थित नभएपछि म्यानचेस्टर युनाइटेडले लुकाकुलाई जरिवाना तिराएको थियो। लुकाकु पछिल्लो दुई दिनयता आफ्नो पूर्वक्लब एन्डरलेच्टसँग प्रशिक्षण गर्दैछन्। लुकाकुको विषयमा छलफल गर्न उनका प्रतिनिधि फेड्रीको पास्टोरेल्लो लन्डन पुगिसकेको समाचारमा उल्लेख छ। म्यानचेस्टर युनाइटेड दुई वर्षअघि लुकाकुलाई अर्को इङ्लिस क्लब एभर्टनबाट भित्र्याउँदा लागेको खर्च उठाउने योजनामा छ। त्यतिबेला म्यानचेस्टर युनाइटेडले लुकाकुका लागि सात करोड ५० लाख पाउन्ड खर्चिएको थियो। लुकाकु अहिले गोलीगाँठोको समस्याबाट पीडित छन्। त्यसैले उनले प्रिमियर लिगको नयाँ सिजन सुरु हुनुअघि खेलिएका अभ्यास खेलमा पनि सहभागिता जनाएनन्। इन्टर मिलानसँगै इटालियन सिरीए च्याम्पियन युभेन्ट्स पनि लुकाकुलाई भित्र्याउन इच्छुक देखिएको छ। खासगरी इन्टर मिलानका प्रशिक्षक एन्टोनियो कोन्टेले लुकाकुप्रति बढी चासो देखाएका छन्। लुकाकुलाई भित्र्याउँदा टोलीको प्रदर्शनमा सुधार आउने उनको विश्वास छ। लुकाकु सन् २०१७ मा एभर्टनबाट म्यानचेस्टर युनाइटेडमा आबद्ध भएका हुन्। त्यतिबेला उनी २४ वर्ष पुग्नुअघि नै इङ्लिस प्रिमियर लिगमा ८० गोल गर्ने चौथो खेलाडी बनेका थिए। त्यसअघि माइकल ओवेन, रोबी फोलर र वेन रोनीले मात्र यस्तो सफलता हात पारेका थिए। म्यानचेस्टर युनाइटेडमा आबद्ध भएको पहिलो सिजन नै उनी सन् १९९२९३ सिजनयता क्लबका लागि २५ गोल गर्ने ११औं खेलाडी बनेका थिए। उनले म्यानचेस्टर युनाइटेडका लागि ९६ खेलमा ४२ गोल गरेका छन्। ४२ मध्ये ११ गोल उनले क्लबमा आबद्ध भएको दुई महिनाभित्रै गरेका थिए।"
नेपालको पहिलो खेल पाकिस्तानसँग,"काठमाडौं : आगामी सेप्टेम्बर २० देखि २९ तारिखसम्म नेपालमा आयोजना हुने तेस्रो साफ यू१८ च्याम्पियनसिप फुटबलमा नेपालले पहिलो खेल पाकिस्तानसँग खेल्ने भएको छ । साफ मुख्यालय बंगलादेशको ढाकामा बिहीबार सार्वजनिक गरिएको खेलतालिका अनुसार नेपालले पहिलो खेल पाकिस्तानसँग सेप्टेम्बर २० तारिखमा खेल्नेछ । च्याम्पियनसिपमा नेपाल समूह ए मा परेको छ । समूहमा नेपाल, भुटान, माल्दिभ्स र पाकिस्तान रहेका छन् । नेपालले समूह चरणको दोस्रो खेल २२ तारिखमा माल्दिभ्स र तेस्रो खेल २४ तारिखमा भुटानसँग खेल्नेछ । हल्चोकस्थित सशस्त्र प्रहरी बलको मुख्यालयमा आयोजना हुने च्याम्पियनसिपमा समूह बी बाट भारत, बंगलादेश र श्रीलंका भिड्नेछन् । समूहको शीर्ष दुई टोली सेमिफाइनलमा प्रवेश गर्नेछन् । नेपाल अघिल्लो दुवै संस्करणको विजेता हो । नेपालले च्याम्पियनसिपका लागि एक साताअघिबाट तयारी सुरु गरेको छ । प्रशिक्षणमा ४६ खेलाडी रहेका छन् । नेपाली टोलीको मुख्य प्रशिक्षकमा चेतनारायण श्रेष्ठ छन् । सहायक प्रशिक्षकमा सनोज श्रेष्ठ र गोलरक्षक प्रशिक्षकमा छन्नुराम चौधरी छन् । प्रशिक्षणमा रहेका खेलाडीको प्रदर्शनका आधारमा अन्तिम टोलीको घोषणा गरिने अखिल नेपाल फुटबल संघ (एन्फा) ले जनाएको छ ।"
नेपालले पाँच देश संलग्न टि२० शृङ्खला खेल्ने,"काठमाडौँ : नेपालले ओमानमा हुने पाँच देश संलग्न टि२० शृङ्खला खेल्ने भएको छ। नेपाल टि२० ग्लोबल छनोटमा छनोट नभए पनि तयारीको रूपमा रहेको खेल खेल्न पाउने भएको हो। शृङ्खलामा नेपालसहित आयोजक ओमान, हङकङ, नेदरल्यान्ड र आयरल्यान्ड सहभागी हुने आईसीसीले जनाएको छ। शृङ्खला अक्टोबर ५ देखि १० सम्म हुनेछ। नेपालले पहिलो खेल हङकङसँग अक्टोबर ६ र अन्तिम खेल ओमानसँग १० तारिखमा खेल्नेछ।"
भलिबलले पुर्यायो तोक्पेगोला,"ताप्लेजुङ : पाँचथर नागीका कृष्ण चापागाईंले तोक्पेगोलाको नाम सुनेका मात्रै थिए। दुर्गम भएका कारण त्यहाँसम्म पुग्ने कल्पनासम्म गरेका थिएनन्, उनले। तर, भलिबलका खेलाडी कृष्णलाई त्यही भलिबलले विकट गाउँमा पुर्याइदियो। तीन दिन हिँडेर यहाँ आइपुग्दा थकानको कुनै अनुभूति भएन, भलिबल टोलीसहित तोक्पेगोला पुगेका उनले भने, यति धेरै उचाइमा आएर भलिबल खेल्न पाउनुलाई सौभाग्य ठानेको छु। पहिलोपटक तीन हजार सात सय मिटरको उचाइमा खेल्न पाउँदा टिम नै उत्साहित भएको संखुवासभाका खेलाडी अरुण तामाङ बताउँछन्। वरिपरि हिमाल र त्यो हिमालको कापबाट झरेको झरनासँग साक्षात्कार गर्दै भलिबल खेल्दा छुट्टै आनन्द पाएको छु, तामाङले भने, बाटोमा त यहाँ आएर खेल्न सकिन्छ जस्तो नै लागेको थिएन, हिमाली माटोले बाटोको थकान सबै भुलायो। छिनमै कुहिरोले छपक्क छोप्छ, रिमझिम रिमझिम पानी पर्छ र छिनभरमै झलमल्ल घाम लाग्छ। घाम, कुहिरो र पानीले लुकामारी गरिरहने मौसम छ, चीनसँगको सीमावर्ती गाउँ तोक्पेगोलामा। मिक्वाखोला गाउँपालिका५ मा रहेको यो पर्यटकीय गाउँमा भलिबल खेल्न ताप्लेजुङसहित संखुवाभसा, तेह्रथुम र पाँचथरका खेलाडी पुगेका छन्। साउन २१ देखि सुरु भएको प्रतियोगितामा १४ टिमको सहभागिता रहेको आयोजक समितिका अध्यक्ष ग्याञ्जे शेर्पाले जानकारी दिए। यहाँ सीमान्तकृत समूहमा सूचीकृत तोक्पेगोला (स्थानीय भाषामा ढोप्क्या भनिने) जातिको बसोबास छ। मेरिङ्देनका हर्क लिम्बू पनि हिमालको फेदीमा भलिबल खेलको अनुभव सँगाल्न मेवाखोलाको तीरैतीर तोक्पेगोला पुगेका छन्। अन्य ठाउँमा त पहिलेदेखि नै खेलेको हो तर यति उचाइमा कहिल्यै खेलेको थिइनँ, लिम्बूले भने, यहाँको मैदान प्रवेश गरेपछि साँच्चिकै फरक स्फूर्ति र ऊर्जा थपिएको महसुस भयो। प्रतियोगिताको विजेतालाई नगद ५५ हजार र उपविजेतालाई ३५ हजार रुपैयाँ पुरस्कार राखिएको छ। भलिबलसँगै मिनि म्याराथन, हाँडी फुटाउने, डोरी तान्ने जस्ता खेल पनि राखिएको अध्यक्ष शेर्पाले बताए। तोक्पेगोला जातिको ऐतिहासिकस्थलमा हरेक वर्ष नागपञ्चमीको अवसर पारेर तोक्पेगोला जात्रा र खेलको आयोजना गरिन्छ। पहिले पूजाआजा मात्रै गरेर जात्रा मनाइने भए पनि गत वर्षदेखि खेलको आयोजना गरिएको वडाध्यक्ष डण्डु लामाले बताए। खेलकुदका कार्यक्रम राखेपछि मेलामा आउनेको संख्या उल्लेख्य बढेको उनले बताए। खेलकुदको माध्यमबाट यहाँ रहेका सयौं पोखरी, झरना, छहरा, जडीबुटी र पशुपालनको प्रवर्दनगर्ने हाम्रो उद्देश्य हो, लामाले भने, खेल्नकै लागि आएका खेलाडीले यहाँको प्रचार गरे भने राम्रो हुन्छ। दुर्गममा जात्रा सञ्चालन गर्न निकै कठिनाइ रहेको लामाको बताए। अरू गाउँबाट धेरै टाढा रहेको गाउँमा खेलकुदसहितको कार्यक्रम आयोजना गर्नु निकै चुनौतीपूर्ण छ, उनले भने, भौगोलिक अवस्थाका कारण मैदान राम्रो छैन, यति हुँदाहुँदै पनि खेलाडीको उपस्थिति र उत्साहले सुगम स्थानको भलिबल प्रतियोगिताजस्तै बनेको छ। लामाले यो नेपालकै सर्वाधिक उचाइमा आयोजना गरिएको भलिबल प्रतियोगिता भएकोसमेत दाबी गरे। हिमालको फेदमा खेल सञ्चालन गर्न पाउँदा भलिबलप्रति गर्व महसुस भएको भलिबलका क्षेत्रीय रेफ्री प्रेम लोङ्वाले बताए। ताप्लेजुङसहित नेपालमा यस्ता ओझेलमा परेका सुन्दर ठाउँहरू धेरै छन्, ती ठाउँको प्रवर्दनगर्न भलिबलले पनि ठूलो भूमिका खेल्ने रहेछ, उनले भने। ताप्लेजुङमा पछिल्लो समय भलिबलको क्रेज बढ्दै गएको छ। तीन लाख रुपैयाँसम्म पुरस्कार राशिका प्रतियोगिता हुन थालेका छन्। प्रत्येक गाउँमा सानाठूला प्रतियोगिता भइरहन्छन्।"
"बायर्न म्युनिखको चमत्कार : शून्यविरुद्ध २३ गोल, चार खेलाडीको ह्याट्रिक","एजेन्सी म्युनिख : जर्मन क्लब बायर्न म्युनिख र एफसी रोटाच एगर्नबीच बिहीबार राति खेलिएको मैत्रीपूर्ण फुटबल खेल निकै चर्चित बन्न पुग्यो। उक्त खेलमा बायर्न म्युनिखले अर्को जर्मन क्लब रोटाच एगर्नलाई २३० गोलको विशाल अन्तरले हराएका कारण उक्त खेलको चर्चा चुलिएको हो। बायर्न म्युनिख जर्मनीको घरेलु लिग च्याम्पियन क्लब हो। यसै महिना सुरु हुने बुन्डेस लिगाको तयारीका क्रममा उक्त मैत्रीपूर्ण खेल खेलिएको थियो। जर्मनीको घरेलु लिग अगस्ट १७ देखि सुरु हुँदैछ। साविक विजेता बायर्न म्युनिखले सोही दिन आफ्नो पहिलो खेल हेर्था बर्लिनसँग खेल्दैछ। मैत्रीपूर्ण खेलको प्रारम्भदेखि नै बायर्नले रोटाच एगर्नलाई दबाबमा राखेको थियो। खेल सुरु भएको छैटौं मिनेटदेखि नै बायर्नले विपक्षीविरुद्घ गोल वर्षा सुरु गरेको थियो। बायर्नका चार खेलाडीले ह्याट्रिक गर्ने मौका पाए। कोरेन्टिन टोलिसो एक्लैले चार गोल गरे। उनले ३८औं, ४०औं, ४१औं र ४२औं मिनेटमा गोल गरे। रोबर्ट लेवान्डोवस्की, थोमस मुल्लर र क्वासी ओकिरेले पनि तीनतीन गोल थपे। लेवान्डोवस्कीले नवौं, १६औं र २९औं मिनेटमा गोल गरेका थिए। मुल्लरले भने ४९औं, ६१औं र ८८औं मिनेटमा गोल गरे। ओकिरेले ५५औं, ७६औं र ८२औं मिनेटमा गोल गरेका थिए। यी तीन खेलाडीका अतिरिक्त अन्य खेलाडीले पनि गोल थप्ने पालो पाए। रेनाटो सान्चेज र क्वासी ओकिरेले दुईदुई गोल थपे।"
अन्तर्राष्ट्रिय क्रिकेटबाट बिदा भए हसिम अमला,"एजेन्सी : दक्षिण अफ्रिकाका चर्चित ब्याट्सम्यान हसिम अमलाले सबै फर्म्याटको अन्तराष्ट्रिय क्रिकेटबाट सन्यास लिएका छन् । अमलाले बिहीबार सन्यासको घोषणा गरेका हुन् । ३६ वर्षीय अमलाले १५ वर्षदेखिको अन्तर्राष्ट्रिय क्रिटेकको यात्रालाई पूर्णबिराम लगाएका छन् । अमला २८ नोभेभ्बर २००४ मा भारतविरुद्धको टेस्टमार्फत अन्तराष्ट्रिय क्रिकेटमा डेब्यू गरेका थिए । एक दिवसीय विश्वकपको अन्तर्गतको खेलमा गत २८ जुनमा श्रीलंकाविरुद्धको खेल नै अमलाको अन्तिम खेल बन्यो । दक्षिण अफ्रिकाले ९ विकेटको जित निकालेको उक्त खेलमा अमलाले नटआउट रहँदै १०५ बलमा ८० रन बनाएका थिए । आफ्नो अन्तिर्राष्ट्रिय करियरमा उनले ११८ टेस्ट, १८१, एकदिवसीय र ४४ टीट्वेन्टी प्रतियोगितामा राष्ट्रिय टोलीमा सहभागी भए । टेस्टको २१५ इनिङ ब्याटिङ गर्दा उनले ९२८२ रन बनाएका छन् । टेस्टमा अमलाले ४१ अर्धशतक, २८ शतक र ३ दोहोरो शतक र एक तेहेरोशतक आफ्नो नाममा दर्ज गराएका छन् । एकदिवसीयको १७८ इनिङमा ब्याटिङ गर्दा ८११३ रन बनाएका छन् । एकदिवसीयमा २७ शतक र ३९ अर्धशतक बनाउन सफल भएका छन् । टीट्वेन्टीको ४४ इनिङ ब्याटिङ गर्दा १२७७ रन बनाएका छन् । ८ अर्धशतक बनाएका उनको ट्वेन्टीको उच्च स्कोर ९७ रन छ । उनले अन्तराष्ट्रिय क्रिकेटका कुनै पनि प्रतियोगितामा बलिङ भने गरेनन् । सन्यासको घोषणापछि अमलाले आफूलाई क्रिकेटको लामो यात्रामा साथ सहयोग गर्ने सबैप्रति आभार व्यक्त गरेका छन् । अन्तर्राष्ट्रिय क्रिकेट करियरको लामो यात्रामा धेरै कुरा सिक्ने मौका पाएको र धेरैसँग भाइचाराको सम्बन्ध बनाउन सकेको प्रतिक्रिया दिएका छन् । आफूलाई खेलका लागि साथ सहयोग गरी मौका दिने परिवारलाई पनि उनले धन्यवाद दिएका छन् । दक्षिण अफ्रिकाको यू१९ टोलीदेखि नै प्रभावशाली प्रदर्शन गर्दै टोलीलाई महत्वपूर्ण योगदान गरेका अमलाले टेस्ट टोलीको कप्तानको जिम्मेवारीसमेत पाएका थिए । क्रिजमा जमेर खेल्न सक्ने, संकटमा सम्मालिंदै ब्याटिङ गरी टोलीको स्कोर उकास्ने क्षमता अमलामा थियो । हमेसा उनी आफ्ना इनिङमा अर्शशतक र शतकतर्फ अघि बढिरहेका हुन्थे। अमलाको सन्याससँगै दक्षिण अफ्रिकाको टोलीबाट एक पुस्ताका चर्चित खेलाडी लगभग बाहिरिएका छन् । भेट्रान ब्याट्सम्यान एबी डेभिलियर्सले गत वर्ष सन्यास लिएका थिए । विश्वकप लगतै चर्चित लेग स्पीनर इमरान ताहिर र अलराउण्डर जेपी डुमिनीले सन्यास लिए । पूराना खेलाडीमा अब कप्तानको जिम्मेवारीमा रहेका फा डुप्लेसी छन् ।"
सेन्ट्रल जोनका लागि नेपाली टोली घोषणा,"काठमाडौं : भदौ २ गतेबाट सुरु हुने एभीसी सेन्ट्रल जोन सिनियर पुरुष भलिबल प्रतियोगिताका लागि अन्तिम १४ सदस्यीय टोलीको घोषणा गरिएको छ। नेपाल भलिबल संघले बिहीबार घोषणा गरेको टोलीमा अधिकांश पुराना खेलाडीको बाहुल्यता रहेको छ। इम रानाको कप्तानीमा रहेको टोलीमा धनबहादुर भट्ट, हरिहजुर थापा, कुलबहादुर थापा, राजेन्द्र विष्ट, टेकराज अवस्थी, विशाल विक, नरेन्द्र गिरी, राजकुमार निरौला, हरि अधिकारी, दुर्गा खड्का, दीपकराज जोशी, ईश्वर थापा र विनोद चन्द छन्। नेदरल्यान्ड्सका प्रमुख प्रशिक्षक हान एबिङले अन्तिम १४ सदस्यीय टोली छनोट गरेको नेपाल भलिबल संघका सचिवसमेत रहेका प्रशिक्षक जगदीशप्रसाद भट्टले जानकारी दिए। टोलीलाई लामो समयदेखि हेर्दै आउनु भएका प्रमुख प्रशिक्षक हान एबिङले नै अन्तिम टोलीको छनोट गर्नुभएको हो, १३औं दक्षिण एसियाली खेलकुदका लागि महिला टोलीलाई प्रशिक्षण दिँदै आएका भट्टले भने टोलीमा नयाँ र पुराना खेलाडीको समि श्रण छ। दुर्गा खड्का, राजेन्द्र विष्ट र टेकराज अवस्थीले सिनियर टोलीमा पहिलो पटक स्थान बनाउन सफल भएका छन्। राजेन्द्र र टेकराज ओपन स्पाइकर हुन् भने दुर्गा खड्का क्विक स्पाइकर हुन्। यसअघिको १८ सदस्यीय टोलीबाट राजु थकाली, दुर्गा महतो, शरणसामरी क्षत्री र द्वारिका थापा भने बाहिरिएका छन्। सेन्ट्रल जोनका लागि अन्तिम १४ खेलाडी छनोट भए पनि नेपालमै आयोजना हुने १३औं दक्षिण एसियाली खेलकुद (साग) का लागि भने प्रारम्भिक २५ जनाले नै प्रशिक्षण गरिरहेको भट्टले जानकारी दिए। नेपाल भलिबल संघको आयोजनमा भदौ २ देखि ७ गतेसम्म लगनखेलस्थित सैनिक तालिम तथा शारीरिक केन्द्रमा प्रतियोगिता आयोजना हुँदैछ। प्रतियोगितामा आयोजक नेपालसहित सात राष्ट्रले प्रतिस्पर्धा गर्दैछन्। प्रतियोगितामा तुर्कमेनिस्तान, उज्वेकिस्तान, अफगानिस्तान, माल्दिभ्स, कीर्गिस्तान र बंगलादेशले प्रतिस्पर्धा गर्नेछन्।"
"क्यानडा लिग : सन्दीपको उत्कृष्ट बलिङ, सोमपालको टोलीलाई सफलता",काठमाडौं : ग्लोबल टीट्वीन्टी क्यानडा लिग क्रिकेटमा नेपालका बलरद्वय सन्दीप लामिछाने र सोमपाल कामीको टिमको प्रतिस्पर्धामा सोमपालको टिमले बाजी मारेको छ । बिहीबार भएको इलिमिनेटर खेलमा सन्दीप आवद्ध टोरोन्टो नेशनलमा र सोमपाल आवद्ध विनिपेग हक्स बीचको प्रतिस्पर्धामा विनिपेग हक्सले डीएल नियमका आधारमा २ रनको जित निकालेको हो । इलिमिनेटर खेलमा जितसँगै विनिपेग हक्स क्यालिफायरका लागि छानिएको छ भने सन्दीपको टोली टोरोन्टो नेशनल प्रतियोगिताबाट बाहिरिएको छ । यस खेलमा नेपालका लेग स्पीनर सन्दीप लामिछानेले उत्कृष्ट प्रदर्शन गरे । सोमपाल भने प्लेइङ ११ मा समेटिएनन् । ४ ओभर बलिङ गरेका सन्दीपले ३४ रन दिएर २ विकेट लिए । यस खेलमा सन्दीपले टोलीका लागि सबैभन्दा सस्तो बलिङ गरे । पहिलो बलमा नै विकेट लिन सफल भएका थिए । तेस्रो ओभरमा बलिङमा आएका सन्दीपले पहिलो बलमा नै पाकिस्तानी खेलाडी उमर अकमललाई स्टम्पिङ आउट गराएका थिए । त्यसपछि उनले १३औं ओभरमा २९ बलमा ३६ रन बनाएर खेलिरहेका भारतीय खेलाडी सन्नी सोहललाई क्याच आउट गराए  विनिपेगले टस जितेर पहिले बलिङ रोजेपछि ब्याटिङमा उत्रिएको टोरोन्टोले २० ओभरमा २३८ रन बनाएको थियो । २३९ रनको लक्ष्य पछ्याएको विनिपेगले १७१ ओभरमा ५ विकेट गुमाएर २०१ रन बनाएको अवस्थामा मौषस खराब भएपछि खेल रोकिएको थियो । डकवर्थ एण्ड लुइस नियमका आधारमा निर्णय गर्दा २ रनले नतिजा विनिपेग हक्सको पक्षमा गयो । क्यानडा लिगको यस सिजन ४ खेल खेल्न पाएका सन्दीपले ५ विकेट लिए । पहिलो खेलमा सन्दीपले ४ ओभरमा ४४ रन १ विकेट लिएका थिए । त्यसैगरी दोस्रो खेलमा ४ ओभरमा २८ रन १ विकेट र तेस्रो खेलमा ३ ओभरमा २५ रन दिएर १ विकेट लित सफल भएका थिए । सोमपाल कामीले भने हालसम्म एक खेलमा मात्रै मौका पाएका छन् उनको टोलीले अब कम्तिमा एक खेल खेल्न बाँकी छ । एक खेलमा मौका पाएका सोमपालले २ ओभरमा ३३ रन दिएका थिए । ब्याटिङमा १ रन बनाउन सके ।

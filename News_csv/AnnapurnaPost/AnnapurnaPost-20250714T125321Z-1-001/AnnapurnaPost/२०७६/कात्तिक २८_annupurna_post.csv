शीर्षक,विवरण
नेपाललाई मदानी बनाउनेबाट सतर्क !,"सरकारी गलत निर्णय र अमेरिका, चीन र भारतको राजनीतिक स्वार्थ तथा हाम्रो भौगोलिक संवेदनशीलताले नेपाल यतिबेला मदानी भएको छ सन् १९६० को दशकतिर सुप्रसिद्ध अमेरिकी विद्वान् लियो इरोजले नेपालको भ्रमण गरेपछि उनी र भुवनलाल जोशी मिलेर स्ट्राटेजी फर सरबाइबल किताब निकाले। किताबमा उनीहरूले लेखेका छन् विश्वका धेरै मुलुकहरूको आन्तरिक नीतिको विस्तारित स्वरूप नै परराष्ट्र नीति हुने गर्दछ, तर अपवादमा यस्ता राष्ट्र पनि छन्, जसको परराष्ट्र नीतिको विस्तारित स्वरूप आन्तरिक नीति हुन्छ, त्यस्तो अपवादमा नेपाल पनि पर्छ। नेपाल तीनतिरबाट भारतवेष्ठित छ भने उत्तरतर्फ चीनसँग जोडिएको छ। भारत र चीनसँगको सन्तुलित नीति नै नेपालको आन्तरिक नीति हुनुपर्छ, अहिलेसम्म मोटामोटी यही नीति नेपालको मुख्य नीति रही आएकोमा दुईतिहाइ बहुमतको वर्तमान कम्युनिस्ट सरकारले यसमा गडबड ल्याउने दुस्साहस गरेको छ। अहिले चीन र अमेरिकाबीच व्यापार द्वन्द्व सुरु भएको छ। द्वन्द्वमा चीनसँग सिमाना जोडिएको भूसंवेदनशील राष्ट्र नेपाललाई आआफ्ना पक्षमा तान्ने कोसिस भएका छन्। मिलेनियम च्यालेन्जअन्तर्गत तीन वर्षअघि नै अमेरिकाले ५२ अर्ब सहायता नेपाललाई दिने घोषणा गर्यो। त्यसपछि भएको परराष्ट्रमन्त्री प्रदीप ज्ञवालीको अमेरिका भ्रमणपछि नेपाल इन्डोप्यासिफिक रणनीतिको सेन्टरमा पर्छ। त्यही नीतिअन्तर्गत अमेरिकाले उक्त सहायता नेपाललाई दिने निर्णय भएको भन्दै अमेरिकाको वक्तव्य आयो। के हो रणनीतिक साझेदारी ? भन्ने प्रश्न संसदभित्र र बाहिरबाट पनि उठेपछि रणनीति साझेदारीमा नेपाल पर्दैन र विकासका लागि मात्र हामीले अमेरिकी सहायता लिएको भन्ने स्पष्ट कारण परराष्ट्रमन्त्रीले दिए। अमेरिकासँग भएको सम्झौताको अवधि अब ६ महिना मात्र बाँकी छ। यो सहायता लिनेनलिनेमा सरकारले अहिलेसम्म निर्णय गरेको छैन। संसद्ले अनुमोदन गर्नुपर्नेमा सरकारले औपचारिक रूपमा संसद्मा प्रस्ताव दर्ता गरेको छैन। यसबाट अमेरिकालाई शंका पैदा भएको छ र अनुदान लिनेनलिने निर्णय गर्न नेपाल सरकारसँग आग्रह गरेको छ। नेपाल र अमेरिकाको कूटनीतिक सम्बन्धमा अमेरिकाले घोषणा गरेको सहायता सम्बन्धमा लामो समयसम्म अनिर्णयको अवस्थामा रहेको यो पहिलो घटना हो। अमेरिकासँगको यस्तो द्विविधाको अवस्था रहिरहँदा नै राष्ट्रपति विद्यादेवी भण्डारीले चीनको भ्रमण गर्नुभयो र त्यसैबेला बीआरआईमा नेपाल र चीनबीच सम्झौता भयो। त्यसलगत्तै नेपाल भ्रमणमा आएका एकजना अमेरिकी सहायकमन्त्रीले चीनले अघि सारेको बीआरआई योजना नेपालजस्ता कमजोर राष्ट्रका लागि ऋण पासो हुन सक्छ त्यसकारण चीनको डिजाइनमा नफस्न सार्वजनिक रूपमा नेपाललाई आग्रह गरे। यसबाट पनि स्पष्ट हुन्छ नेपालको भूराजनीतिक संवेदनशीलता कस्तो छ भनेर। अमेरिकासँगको उहापोह चलिराखेका बेलामा चीनका राष्ट्रपति सी चिनफिङ नेपाल भ्रमण कार्यक्रम तय भयो। राष्ट्रपति सी आउनुपहिले चिनियाँ कम्युनिस्ट पार्टीका प्रशिक्षण विभागका प्रमुख नेपाल आएर दुई दिनसम्म उनले नेपाल सरकारका प्रधानमन्त्रीदेखि मन्त्रीहरूसम्म र नेकपाका वरिष्ठ नेतासम्मलाई सी विचारधाराको प्रशिक्षण दिए। नेपालका प्रधानमन्त्रीदेखि मन्त्रीहरू र पार्टीका नेताहरू प्रशिक्षित भइसकेपछि मात्र चिनियाँ राष्ट्रपति नेपाल भ्रमणमा आए। राष्ट्रपति सीको भ्रमणमा नेपाललाई अमेरिकाभन्दा अलिकति बढी ५६ अर्ब आर्थिक सहायता दिने उल्लेख हुनुका साथै नेपाल र चीनबीच सुविधासम्पन्न बाटो बनाउन विभिन्न सुरुङमार्ग निर्माण गर्ने उल्लेख भए पनि नेपालीले बारम्बार चर्चा गर्ने गरेको रेलमार्ग निर्णयको भने खासै चर्चा भएन। गोलमटोल भाषामा रेल ल्याउने कुरा गरियो। रेलको कुरा गोलमटोल भाषामा राखिएपछि नेपाल र चीनबीच भएका विभिन्न सम्झौतामध्ये नेपालको शासन क्षमता अभिवृद्धि समन्वय गर्न सम्झौता र कानुनी सहायताका लागि नेपालको महान्यायाधिवक्ताको कार्यालय र सुप्रिम पिपल्स प्रोक्युरेटरबीच समझदारीको जग बसाउने र चीनले धेरै जोड दिएको चीनमा अपराध गरेर नेपाल आई बसेकाहरूको प्रत्यर्पण सम्झौतालाई सीधा उल्लेख नगरे पनि घुमाउरो भाषामा राखी रणनीतिक साझेदारी गर्ने उल्लेख भएकोमा पश्चिमा जगत् निकै सशंकित भएको छ। सीधा भाषामा भन्दा तिब्बतमा अपराध गरेर नेपालमा आई बसेका चिनियाँ नागरिकहरूको प्रत्यर्पणमा चीनको धेरै जोड थियो। चीन र नेपालबीच बढ्दो सम्बन्धलाई ध्यानमा राखेर अमेरिकाले नयाँ सगुफा फ्याँकेको छ नेपालको सुरक्षा व्यवस्था कमजोर रहेको र यसमा विश्वका आतंककारीहरूले खेल्न सक्ने भनी नेपाली अधिकारीहरूको ध्यानाकर्षण गरेको छ। अमेरिकाको यो खुलासाले चीनभन्दा भारतलाई सशंकित पारेको छ। नेपालको भारतसँगको सीमा खुला रहेको र नेपालको एकमात्र अन्तर्राष्ट्रिय विमानस्थलको सुरक्षा प्रणाली कमजोर भएकाले पाकिस्तानलगायत विभिन्न देशमा रहेका मुजाहिद्विनले त्यसको फाइदा उठाएर भारतमा आतंककारी गतिविधि गर्न सक्ने आशंकासहित नेपाली अधिकारीहरूलाई सचेत रहन अमेरिकाको आग्रह छ। अमेरिकाको उक्त खुलासाले पुरानो एउटा घटनाको स्मरण हुन आउँछ। २०५६ सालमा किसुनजी प्रधानमन्त्री हुनुहुन्थ्यो। त्रिभुवन विमानस्थलबाट उडेको एउटा भारतीय विमान अपहरणमा पर्यो। भारतकै चण्डीगढमा उतारेर इन्धन भर्न लगाएर विमान पाकिस्तानतर्फ लगियो। आतंककारीको मागबमोजिम भारतको जेलमा रहेका आतंककारीलाई भारत सरकारले रिहा गर्यो। त्यसपछि भारतीयलगायत सबै यात्रीहरू रिहा भए कुनै अप्रिय घटना नभई अपहरण काण्ड समाप्त भयो। विमान अपहरण काण्डपछि नेपाल र भारतबीच प्रत्यर्पण सन्धि गर्न भारतले ठूलो दबाब दियो। प्रत्यर्पण नेपालमा बसेर भारतका खिलाफमा आतंककारी गतिविधिमा लागेकालाई नेपालले पक्राउ गरेर भारतीय आतंककारीहरूलाई सुम्पिनुपर्ने, काठमाडौंको अन्तर्राष्ट्रिय विमानस्थलमा भारतीय सुरक्षा अधिकारी राख्न पाउनुपर्ने आदि कडा शर्त भारतले राख्यो। भारतका ती शर्त मान्न नेपाल तयार भएन। सार्वभौम मुलुकले मान्ने कुरै थिएन। भारतको यस्तो शर्त मान्नुको मतलब हुन्थ्यो अरू राष्ट्रहरूसँग पनि त्यही शर्तअनुसारको प्रत्यर्पण सन्धि गर्नु। भारतको प्रस्ताव स्वीकार गर्नासाथ नेपालमा रहेका तिब्बती शरणार्थी चीनलाई सुम्पनुपर्ने थियो। यस्तो प्रस्ताव स्वीकार गर्नुको अर्थ हुन्थ्यो नेपालको सार्वभौम सत्ता खण्डीकरण गर्नु जुन कुरा एक स्वतन्त्र र स्वाभिमानी राष्ट्रका लागि मान्य थिएन। यसअघि नै पञ्चायतकालमा भारतको पन्जाबका मुख्यमन्त्रीको हत्या गरेको अभियोग लागेका सुच्चा सिंह नेपालमा पक्राउ परे। उनी पक्राउ परेपछि सन् १९५० को शान्ति र मैत्री सन्धिको हवाला दिएर सुच्चा सिंहलाई भारतलाई सुम्पन भारत सरकारले आग्रह गर्यो तर नेपालले मानेन। सुच्चा सिंहमाथि मुद्दा चलाएर सर्वोच्च अदालतले उनलाई दोषी ठहर गरेपछि मात्र नेपालले भारत सरकारलाई सुम्पिएको थियो। सुच्चा सिंहको मुद्दा र अन्तर्राष्ट्रिय प्रचलनअनुसार पनि सरकारले भारतले भनेअनुसारको प्रत्यर्पण गर्न र सन्धि गर्न मानेन तर अहिले पनि भारत प्रत्यर्पण सन्धिका पक्षमा छ र यदाकदा प्रश्न उठाइरहेछ, भारतको यस्तो प्रसादभन्दा कडा प्रत्यर्पण सन्धि गर्न चिनियाँ राष्ट्रपतिको भ्रमणमा चीनले राखेको प्रस्ताव नेपालले प्रत्यक्ष रूपमा स्वीकार नगरेर पारस्परिक रणनीति सम्झौता भनिएको छ। भारत र सम्पूर्ण पश्चिमी जगत् के हो ? पारस्परिक रणनीति सम्झौता भन्ने विषयमा यतिबेला संवेदनशील भएका छन्। विमान अपहरणमा भारतको प्रस्ताव स्वीकार नहँुदा अपमानजनक रूपमा किसुनजी सत्ताच्युत हुनुपर्यो। विमान अपहरणको यो काण्डले नेपाल र भारतबीचको सम्बन्धमा बाह्य रूपमा अप्रिय घटना नभए पनि दुई देशबीचको सम्बन्धलाई तल्लो स्तरमा पुर्यायो। यो घटनापछि भारतसँग विभिन्न विषयमा वार्ता गर्न गएका नेपाली अधिकारीहरूको निष्कर्ष थियो जबसम्म नेपाल र भारतबीचको प्रत्यर्पण सन्धि हुँदैन, दुवै देशबीच सम्बन्ध सहज हुँदैन र त्यस सम्बन्धमा अधिकारीहरूको तहबाट होइन र राजनीतिक तहबाट कुरा भएपछि मात्र दुवै देशबीचको सम्बन्ध सहज हुनेछ। भारतसँगको सम्बन्ध असहज भएपछि माओवादीहरूको आक्रमण तीव्र भयो दैलेखको नौमुलेलगायतका विभिन्न प्रहरी चौकीमाथि आक्रमण भए र धेरै प्रहरी मारिएपछि प्रधानमन्त्री किसुनजीले राजा वीरेन्द्रलाई भेट्नुभयो र भन्नुभयो माओवादीहरूको आक्रमण तीव्र हुन थाल्यो। उनीहरूसँग जस्ता हतियार र उनीहरूमा ती हतियार चलाउने जुन तालिम देखियो। अब माओवादीको मुकाबिला गर्न प्रहरीले मात्र नसक्ने देखिन्छ। प्रधानमन्त्रीले आफ्नो कुरा पूरा गर्न पनि पाउनुभएको थिएन, राजा वीरेन्द्र किञ्चित उत्तेजित भएर प्रधानमन्त्रीलाई प्रश्न गरे, पीएम, सेना नेपाली जनता मार्न बनेको हो ? राजाको प्रश्नको जवाफ किसुनजीसँग थिएन। राजनीतिका चतुर खेलाडी किसुनजीले माओवादीको सम्बन्धका तन्तु कहाँकहाँसम्म रहेछ भनेर नबुझ्ने कुरा थिएन। त्यसपछि नै शेरबहादुर देउवालाई माओवादी समस्या समाधानका उपाय पत्ता लगाएर सरकारलाई प्रतिवेदन दिन समिति गठन गर्नुभयो। सरकारले दुईतिहाइको घमण्ड देखाउने बेला होइन, देशका सबै शक्तिको सहयोगमा नेपालीलाई मदानी बनाउने बाह्य शक्तिहरूको खेलबाट बचाउने कूटनीतिक समझदारी र संयमताको खाँचो छ। जंगबहादुरले औपचारिक भ्रमण गरेपछि नेपालका प्रधानमन्त्रीलाई फ्रान्स भ्रमणको औपचारिक निमन्त्रणा आएको थिएन। फ्रान्सबाट प्रधानमन्त्री किसुनजीलाई औपचारिक भ्रमणको निम्तो आयो। फ्रान्सको भ्रमणमा जान किसुनजी तयारीमा लाग्नुभयो। यसैबीचमा पार्टीभित्रबाट प्रधानमन्त्रीका विरुद्ध अविश्वासको प्रस्ताव संसद्मा दर्ता गर्न सांसद्हरूको दस्तखत सुरु भयो। अविश्वासको प्रस्ताव दर्ता हुने मौका किसुनजीले दिनुभएन, राजीनामा दिनुभयो। प्रधानमन्त्रीनिवासबाट बाहिरिए पुनर्मुसीको भव हुँदै। सन्तनेता किसुनजी ट्यांकाभित्र गीताको पुस्तक, पानी खाने माटोको सुराही र छाता लिएर भान्जाको घर कुपण्डोल फर्किनुभयो। किसुनजीको लामो राजनीतिक जीवनमा यस्ता अप्रिय घटनालाई सहज रूपमा लिनुभएको थियो। २०४८ सालमा चुनावमा हराइयो। २०५१ सालमा भएको उपचुनावमा पनि ठूलो षड्यन्त्र गरेर हराइयो। यी सबलाई नियतीको खेल भन्दै स्वाभाविक रूपमा लिनुभएका सन्त नेता किसुनजीले २०५६ को घटनालाई अपमानजनक रूपमा लिनुभयो। त्यसपछि नै उहाँ सक्रिय राजनीति क्रमशः कुनातर्फ लाग्नुभयो। किसुनजीलाई अपमानजनक रूपमा हटाउने प्रपञ्चको पूर्णाहुति २०६२ सालमा दिल्लीमा बाह्रबुँदे सम्झौताबाट भयो। काजी भीम मल्लकी पत्नीको श्र्रापलाई धेरै नेपालीले सम्झन पुगे। चीनसँगको बढ्दो सम्बन्धबाट भारतलाई कुनामा धकेलियो भन्ने भारतीय संस्थापकको गुनासो रहेकोमा त्यसलाई मलजल दिएर उक्साउने काम अमेरिकी विदेश विभागद्वारा हालै जारी वक्तव्यले गरेको छ। विश्वका आतंककारीहरूले नेपालमा आ श्रय लिएर भारतको सुरक्षामा खतरा पुर्याउने कोसिस गरिराखेका छन् भन्ने कुरा अब हाम्रो मात्र कुरो रहेन, अमेरिकाको वक्तव्यले यसलाई पुष्टि गर्दछ भारतको तर्क आउन सक्छ। नेपाल र भारतबीचका विवादमा भारतले पञ्चायतकालदेखि नै कब्जामा लिएको कालापानीको लिपुलेकलाई अहिले आएर आफ्नो सीमाभित्र राखेर नयाँ नक्सा जारी गरेपछि दुवै देशबीच विवाद उत्कर्षमा पुगेको छ। भारतको यस्तो निर्णयले नेपाली जनमानस उत्तेजित भएको छ। राजधानी काठमाडौंमा मात्र होइन, भारतको हेपाह प्रवृत्तिविरुद्ध पूर्वपश्चिम सबैतिर विरोध भएको छ। चीन र भारतबीच यही लिपुलेक भएर व्यापार अघि बढाउने भारत र चीनबीच सहमति हुँदा नै नेपालले कडा आपत्ति जनाउनु पर्दथ्यो। चीनका राष्ट्रपतिको नेपाल भ्रमणमा यसलाई कडारूपमा चीनको ध्यानाकर्षण गराउनुमा सरकार सक्रिय भएको देखिएन। चीनसँग नेपाल कम्युनिस्ट पार्टीको घनिष्ट सम्बन्ध हुँदा पनि नेपालको भूमि नेपाललाई थाहासम्म नदिन चीनले भारतसँग जुन सम्झौता गर्यो, यसमा चीनको के भनाइ हो भन्ने राष्ट्रपति सीसमक्ष नेपालले राख्नुपथ्र्यो सीको भ्रमणमा कम्युनिस्ट सरकार र नेकपाले चीनसमक्ष मगन्ते प्रविधि देखाए, राष्ट्रको स्वाभिमान र राष्ट्रिय स्वार्थ संरक्षणमा सरकार गम्भीर देखिएन। भारत र नेपालबीच खुला सिमाना छ र समस्या पनि थुप्रै छन्। कालापानीमा मात्र नेपालको सिमाना मिचिएको होइन, अन्य धेरै भागमा सीमा अतिक्रमण भएका छन्। सीमास्तम्भ गायब पारिएका छन्। एकतर्फी रूपमा भारतले बाँधेका बाँधले नेपाली भूमि मात्र होइन, बस्ती नै डुब्ने गरेको छ। यसप्रति ध्यानाकर्षण गराउँदा पनि समाधान गर्नमा भारत गम्भीर देखिएको छैन। हाम्रो तर्फबाट पनि बाढी आउँदा मात्र सम्झने तर अघिपछि बिर्सने प्रवृत्तिले पनि भारत समाधानमा गम्भीर नभएको हो। नेपाल र भारतबीचमा सम्बन्ध कतिपय प्राकृतिक रूपमा छन्, कतिपय मानवनिर्मित छन्। जतिसुकै समस्या भए पनि छिमेकी बदल्न सकिँदैन, मिलेर बस्नुको विकल्प छैन। भारतको हेपाहा प्रवृत्तिको नेपालले बेलाबेलामा सामना गर्नु परिरहेको छ तर नेपालबाट पनि भारतको संवेदनशीलतामाथि प्रहार गर्ने काम भएको छ। भारतका एक अर्ब हिन्दुहरूको धार्मिक आस्थाको मर्मस्थलमा प्रहार गर्ने काम अहिले कम्युनिस्ट सरकारले गरेको छ। भारतका हिन्दुहरूको ठूलो आस्था रहेको भगवान् पशुपतिनाथको दर्शन गर्न आउने भारतीय र अन्य देशका तीर्थालुहरूलाई सुविधा प्रदान गर्न भारतीय प्रधानमन्त्री नरेन्द्र मोदीको अग्रसरतामा बनेको पशुपति धर्मशाला एकजना नेपाली व्यापारीलाई होटल थ्रीस्टार बनाउन दिएर कम्युनिस्ट सरकारले धार्मिक जनताको आस्थामाथि खेलबाड गरेको छ। यसले सम्पूर्ण भारतीयको मन दुख्ने काम भएको छ। दुवै देशका जनजनबीचको धार्मिक आस्था एकपटक टुट्यो भने त्यसलाई जोड्न धेरै गाह्रो हुन्छ। नेपाल र भारतका एक अर्बभन्दा बढी जनता सरकारको कामप्रति दुःखी भएका छन्। हाम्रो आफ्नो सरकारका कतिपय गलत निर्णय र अमेरिका, चीन र भारतको राजनीतिक स्वार्थले हाम्रो भौगोलिक संवेदनशीलताले नेपाल यतिबेला मदानी भएको छ। नेपालीलाई मदानी बनाएर न्वाउनीघिउ निकाल्नमा अमेरिका, चीन र भारत लागेका छन्। सरकारले दुईतिहाइको घमण्ड देखाउने बेला होइन, देशका सबै शक्तिको सहयोगमा नेपालीलाई मदानी बनाउने बाह्य शक्तिहरूको खेलबाट बचाउने कूटनीतिक समझदारी र संयमताको खाँचो छ।"
मधुमेह उपचारमा नयाँ आधार,"मधुमेह अहिले संसारभरि महामारीका रूपमा फैलिइरहेको छ। मधुमेह नियन्त्रणमा नराखेमा यसले दीर्घकालीन रूपमा गम्भीर जटिलता ल्याउन सक्छ। अहिले मधुमेहसम्बन्धी रोगमा धेरै अनुसन्धान भइराखेको छ। यसले गर्दा नयाँनयाँ उपचारका पद्धति विकास भएका छन्। मधुमेह नियन्त्रण गर्न एकदम जरुरी छ। किनकि कालान्तरमा यसले विभिन्न जटिलता ल्याएर दुःख दिने र आयु छोट्याउन सक्छ। मधुमेहमा धेरै अनुसन्धान हुने गर्छ र यी अनुसन्धानले मधुमेहको उपचारमा केही नयाँ कुरा बाहिर ल्याएको छ। मधुमेहको राम्रो नियन्त्रण गरेमा माइक्रो भास्कुलर जटिलता जस्तै आँखाको पर्दाको असर (रेटिनोप्पाथी) ७२ प्रतिशतले कम हुन्छ, मिर्गौलामा असर ( नेफ्रोेप्याथी) २१ प्रतिशतले कम हुन्छ। साथै खुट्टाको साना नसाहरूको असर (न्युरोप्याथी) ६० प्रतिशतले कम हुन्छ। तर मधुमेह नियन्त्रणमा राख्दैमा केही जटिलता कम नहुने कुरा देखियो। म्याक्रो भास्कुलर जटिलताजस्तै हार्ट अट्याक, मुटुरोग र पक्षाघात (स्ट्रोक) को सम्भावनालाई त्यति धेरै घटाएको देखिएन र केही ठूला अनुसन्धानले त झन् मधुमेहलाई चाहिनेभन्दा बढी नियन्त्रण गर्न खोजेमा मृत्युको सम्भावना बढेको देखियो। त्यसकारण मधुमेह नियन्त्रण गर्दैमा सबै किसिमका जटिलताबाट बच्न नसकिने देखियो। हालसालै केही नयाँ मधुमेहका औषधिले म्याक्रो भास्कुलर जटिलताजस्तै हार्ट एट्याक, मुटुरोग र पक्षघातबाट धेरै हदसम्म बचाउने अनुसन्धानबाट देखियो साथै तौल पनि राम्रो घटाउन सक्ने देखियो। यसमा दुई किसिमका औषधि एसजीएलटी२ इन्हिबिटर र जीएलपी१ एगोनिस्टहरू मुख्य हुन्। एसजीएलटी२ इन्हिबिटरहरू इम्पाग्लिफोजिन, क्यानाग्लिफोजिन र डापाल्गिफोजिन हुन्। जीएलपी१ एगोनिस्ट मुख्य लिराग्लुटाइड, डुलाग्लुटाइड र सेमीग्लुटाइड हुन्। अनुसन्धानमा इम्फाग्लिफोजिनले मुटुरोगबाट मृत्यु हुने सम्भावना ३८ प्रतिशतले घटाएको देखियो। क्यानाग्लिफ्लोजिन भन्ने औषधिले मिर्गौलालाई बचाउने र मिर्गौला रोगबाट हुने सक्ने जटिलता धेरै कम गरेको देखियो। इम्पाग्लिफोजिनले हार्ट फेलबाट बचाउने देखियो। त्यस्तै लिराग्लुटाइड र डुलाग्लुटाइडले पनि मुटु र मिर्गाैलालाई बचाएको देखियो। इन्सुलिनलगायत मधुमेहको पुराना औषधिले मुटु र मिर्गौला बचाएर मृत्युदर कम गरेको देखिएको थिएन। यी नयाँ राम्रा औषधिका कारणले प्रकार दुई मधुमेहमा इन्सुलिनको भूमिका कम हँुदै गइरहेको छ। इन्सुलिनको आफंै समस्याजस्तै तौल बढाउने चिनीको मात्रा चाहिनेभन्दा कम (हाइपोग्लिसिमिया) गर्न सक्ने र मुटु र मिर्गौला बचाएर मृत्युको सम्भावना कम गर्न नसक्ने हुनाले इन्सुलिनलाई हिजोआज अन्तिम उपचार मान्ने गरिन्छ। तर प्रकार एक मधुमेह, गर्भावस्थामा र अस्पताल भर्ना भएका बिरामीमा इन्सुलिन नै चाहिन्छ। मधुमेहको अनुसन्धानमा नयाँ कुरा अर्को के हो भने मधुमेहलाई विनाऔषधि जीवनशैली सुधारेर र तौल घटाएर निको पार्न पनि सकिन्छ भन्ने देखियो। मोटोपना भएकाहरूले खाना घटाएर तौल घटाएमा विनाऔषधि मधुमेह निको भएको देखियो। त्यस्तै अनिरन्तरव्रतबाट पनि तौल राम्रो घटेर मधुमेह नियन्त्रणमा ल्याउन सकिने देखियो। मधुमेह नियन्त्रणमा उपचारका साथ साथै नियमित जाँचपड्ताल पनि निकै जरुरी हुन्छ। हाम्रो समाजमा केवल खाली पेटको सुगर र खानापश्चात्को सुगर एफबीएस र पीपीबीएस हेर्ने गरिन्छ। मानिसको शरीरमा २४ सै घण्टा रगतमा चिनी हुनाले र एफबीएस र पीपीबीएस तलमाथि धेरै हुने भएकाले यसलाई मात्र उपयुक्त जाँच मानिँदैन। गएको तीन महिनादेखिको औसत सुगर देखाउने रगतको जाँच एचबीएएलभीलाई राम्रो जाँच मानिन्छ। हरेक मधुमेहीले एचबीएएलसी सात प्रतिशतभन्दा मुनि कायम राखेमा मधुमेहको दीर्घकालीन जटिलताबाट बच्न सकिन्छ। अहिले विभिन्न अनसुन्धानबाट मधुमेह जाँचका लागि निरन्तर रगतमा चिनीको मात्रा हेर्ने कन्टिन्युअस ग्लुकोज मनिटर सिस्टम (सीजीएमएस) भन्ने यन्त्रले मधुमेह नियन्त्रणमा धेरै राम्रो भूमिका खेलेको देखियो। सीजीएमएस छालामा टाँस्न मिल्ने एउटा सानो यन्त्र हो, जसले मानिसको रगतमा चिनीको मात्रा निरन्तर रूपमा आफैं जाँच्छ। यसले गर्दा २४ सै घण्टा रगतमा सुगरको उतारचढाव थाहा भएर त्यसअनुरूप औषधि र खानपिनमा बदलाव ल्याएर मधुमेहको राम्रो नियन्त्रण गर्नलाई सजिलो हुने देखियो। प्रकार१ मधुमेहमा सीजीएमएसको भूमिका झन् ठूलो देखियो। नयाँ औषधिले मधुमेहका बिरामीलाई मुटुरोग र मिर्गौला रोगबाट बचाएर मृत्युदर कम गराउन सक्छ। मधुमेह नियन्त्रणमा प्रविधिको भूमिका पनि बढ्दै गएको छ। धेरै यन्त्रको विकास हुँदै गइराखेको छ। इन्सुलिन पम्म निरन्तर शरीरमा इन्सुलिन उपलब्ध गराउने यन्त्र हो। एकचोटि छालामा टाँसेपछि इन्सुलिन जति मात्रामा चाहिन्छ, त्यति मात्रा भई निरन्तर विनाइन्सुलिन उपलब्ध गराउन सक्छ। सीजीएमएस डिभाइस र इन्सुलिन पम्प दुवैको प्रयोगले मधुमेह नियन्त्रणमा धेरै प्रभावकारी भूमिका खेलेको अनुसन्धानले देखाएको छ। मुख्यगरी प्रकार१ मधुमेह र गर्भावस्थामा हुने मधुमेहका लागि। सीजीएमएस डिभाइस र इन्सुलिन पम्प एउटै यन्त्रमा गाभिएर बनाइएको कृत्रिम प्यांक्रियाजले प्रकार१ मधुमेहको उपचारमा क्रान्ति नै ल्याइदिएको छ। यद्यपि यी यन्त्र धेरै महँगो हुनाले आम बिरामीको पहुँचभन्दा बाहिर छ। मधुमेहमा भइराखको धेरै अनुसन्धानले अहिले मधुमेहको इलाजमा धेरै परिवर्तन ल्याइराखेको छ। नयाँ औषधिले मधुमेहका बिरामीलाई मुटुरोग र मिर्गौला रोगबाट बचाएर मृत्युदर कम गराउन सक्छ। केही नयाँ यन्त्र र प्रविधिले मधुमेह नियन्त्रणमा प्रभावकारी भूमिका खेल्न सक्छ। साथसाथै जीवनशैली राम्रो बनाएर र तौल घटाएर मधुमेहलाई निको पार्न सकिने देखिएको छ। जोशी मधुमेह, थाइराइड तथा हर्मोन रोगका विशेषज्ञ हुन्।"
अन्नपूर्ण पदमार्गमा अन्तर्राष्ट्रिय 'याक अट्याक' सुरु,"बेंसीशहर : अन्नपूर्ण पदमार्गमा अन्तर्राष्ट्रिय साइकलिङ रेस 'याक अट्याक' सुरु भएको छ । यो विश्वकै उच्च हिमाली भेगमा आयोजना हुने साइकलिङ प्रतियोगिता मध्येको एक हो । उच्च हिमाली क्षेत्रअन्तर्गत अन्नपूर्ण पदमार्गमा आयोजना गरिएको 'याक अट्याक २०१९' साइकल दौड प्रतियोगिता लमजुङको बेसीशहरबाट सुरु भएको हो । याक अट्याक इन्टरनेसनल बाइकिङ सिरिजको यो १३ औं संस्करण हो । पहिलो दिन उनीहरुले बेंसीसहरदेखि घलेगाउँ जाने बाटो पुमागाउँ, बाग्लुङपानी, नजरेबाट चण्डिस्थान मकैडाँडा हुँदै बेंसीसहरसम्मको ३० किलोमिटरमा साइकल कुदाए । दोस्रो दिन प्रतियोगी हिमाली जिल्ला मनाङतर्फ लागेका छन् । उनीहरुले ७ दिन साइकल कुदाउनेछन् । प्रतियोगिता यसअघि काठमाडौंको शिवपुरीबाट सुरु भएर नुवाकोट, गोरखा हुँदै लमजुङ आएर चक्रीय अन्नपूर्ण पदमार्गमा प्रवेश हुने गरेको थियो । प्रतियोगितामा नेपालसहित बेलायत, फ्रान्स, इटाली, जर्मन, अमेरिकालगायत १२ देशका २५ जना अन्तर्राष्ट्रिय साइकल रेसरले भाग लिएका छन् । यसमा नेपाली ५ जना छन् । २ जना विदेशी महिला छन् । दोस्रो दिन चामे, तेस्रो दिन मनाङ, चौथो दिन मनाङ गाउँमा विश्राम हुने याक अट्याक कार्यक्रमका प्रवन्धक अजय पण्डित क्षेत्रीले बताए । उनका अनुसार छैटौं दिन पाचौं दिन थोराङ फेदी, छैठौं दिन पदमार्गमा विश्वकै अग्लो भञ्ज्याङ मानिएको थोराङला (५, ४१६ मि) पास गरेर कागवेनी, सातौं दिन कागवेनी वरपर, आठौं दिन कालोपानी पुगेर प्रतियोगिता सकिनेछ। प्रतियोगिता अवधिभर साइकल रेसरले २ सय २० किलोमिटर पार गर्ने उनले उनले बताए । आयोजक बेलायतस्थित माउन्टेन बाइकिङ वर्ल्ड वाइडका निर्देशक फिल इभान्सले प्रतियोगितामा ५ हजार अमेरिकी डलरको पुरस्कार राखिएको बताए । प्रतियोगीताको सफलताको कामना गर्दै बेंसीसहर नगरपालिकाका प्रमुख गुमानसिंह अर्यालले साइकल पर्यटनलाई विश्वले चिनेको दाबी गरे । पैदल यात्राका लागि साहसिक मानिएको अन्नपूर्ण पदमार्गमा साइकल दौड प्रतियोगिता आयोजना हुँदा विश्वकै ध्यान केन्द्रित भएको उनले बताए । नगरपालिकाले पञ्चेबाजा बजाएर प्रतियोगिलाई स्वागत गरेको थियो ।"
महिला टिमको ऐतिहासिक उपलब्धि : सेन्ट्रल जोन भलिबलको उपाधि नेपाललाई,"काठमाडौं : नेपाली राष्ट्रिय महिला भलिबल टोलीले प्रथम एसियन भलिबल कन्फेडेरेसन (एभीसी) एसियन सेन्ट्रल जोन सिनियर महिला भलिबल च्याम्पियनसिपको उपाधि जितेको छ। बंगलादेशको ढाकामा बिहीबार भएको फाइनलमा नेपालले माल्दिभ्सलाई ३० को सोझो सेटमा हराउँदै उपाधि जितेको हो। नेपालले माल्दिभ्सलाई २५१३, २५१२, २५८ ले हरायो। नेपालले च्याम्पियनपसिपमा अपराजित रहँदै उपाधि जितेको हो। भलिबलमा नेपालको यो ऐतिहासिक पदक हो। नेपाली भलिबलले ४१ वर्ष लामो अन्तर्राष्ट्रिय यात्रामा पहिलो पटक स्वर्ण जितेको छ। नेपालले एभीसी र अन्तर्राष्ट्रिय भलिबल महासंघ (फिभा) बाट मान्यता प्राप्त ठूलो प्रतियोगितामा जितेको यो पहिलो स्वर्ण पदक थियो। सन् १९७६ मा पाकिस्तानमा भएको काइदेआजम भलिबल प्रतियोगितामार्फत अन्तर्राष्ट्रिय प्रतियोगिता खेल्न सुरु गरेको नेपाली भलिबलले यसअघि एभीसी र फिभको प्रतियोगितामा पदक जित्न सकेको थिएन। पाँच देश सहभागी प्रतियोगितामा नेपालले लिग चरणका सबै खेलमा शतप्रतिशत नतिजा निकालेको थियो। नेपालले यसअघि सन् २०१४ मा काठमाडौंमा सम्पन्न दक्षिण एसियाली आमन्त्रण महिला भलिबल प्रतियोगितामा रजत पदक जितेको थियो। नेपालको पुरुष भलिबल टोलीले तीन वर्ष अघि माल्दिभ्समा भएको तेस्रो एभीसी सेन्ट्रल जोन भलिबल प्रतियोगितामा कांस्य पदक जितेको थियो। बिहीबार नै तेस्रो स्थानका लागि भएको खेलमा किर्गिस्तानले आयोजक बंगलादेशलाई ३० को सोझो सेटमा हरायो। किर्गिस्तानले २५१३, २५१४, २५१२ को नतिजा निकालेको थियो। राउन्ड रोविन लिगका आधारमा खेलाइएको प्रतियोगितामा नेपालसहित आयोजक बंगलादेश, माल्दिभ्स, किर्गिस्तान र अफगानिस्तालले भाग लिएका थिए। नेपालले लिग चरणमा एक खेल अगाडि नै फाइनलमा स्थान बनाएको थियो। नेपालको जितमा प्रतिभा मालीले उत्कृष्ट प्रदर्शन गरिन्। उनी प्रतियोगिताकै उत्कृष्ट स्पाइकर घोषित भइन्। नेपाली महिला भलिबल टोलीले आसन्न दक्षिण एसियाली खेलकुद (साग) लाई लक्षित गरी लामो समयदेखि तयारी गर्दै आएको छ। सेन्ट्रल जोनअघि नेपालले एक महिना थाइल्यान्डमा प्रशिक्षण र तयारी गरेर फर्किएको थियो। यस उपाधिले नेपाली महिला भलिबल टोलीले सागमा पनि राम्रो नतिजा ल्याउने विश्वास गरिएको छ।"
डेभिड भिल्लाको सन्न्यास घोषणा,"स्पेनिस राष्ट्रिय फुटबल टोलीका प्रभावशाली खेलाडी डेभिड भिल्लाले सक्रिय खेलजीवनबाट सन्न्यास लिने घोषणा गरेका छन्। उनले अर्को महिना जापानी लिगको समाप्तिसँगै खेलजीवनबाट सन्न्यास लिने घोषणा गरेका हुन्। ३७ वर्षीय स्ट्राइकर भिल्ला अन्तर्राष्ट्रिय फुटबलमा स्पेनका लागि सबैभन्दा बढी गोल गर्ने खेलाडी हुन्। भिल्ला करिब १९ वर्षदेखि अन्तर्राष्ट्रिय फुटबलमा सक्रिय छन्। स्पेनले सन् २०१० मा फिफा विश्वकप र सन् २००८ मा युरो कपको उपाधि चुम्दा उनी टोलीको महŒवपूर्ण खेलाडी थिए। उनले सन् २०१० देखि सन् २०१३ सम्म स्पेनिस क्लब बार्सिलोनाबाट पनि व्यावसायिक फुटबल खेलेका थिए। बार्सिलोनामा रहँदा उनले क्लबलाई दुई पटक स्पेनिस ला लिगाको उपाधि चुमाएका थिए। यसका अतिरिक्त उनले क्लबलाई च्याम्पियन्स लिगको उपाधि पनि जिताएका थिए। च्याम्पियन्स लिग युरोपेली क्लब फुटबलको सबैभन्दा ठूलो प्रतियोगिता हो। म निकै लामो समयदेखि सन्न्यास लिने उपयुक्त समयको प्रतीक्षामा थिएँ, भिल्लाले भनेका छन्, मेरो विचारमा सक्रिय खेलजीवनबाट बिदा लिने यो उपयुक्त समय हो। भिल्लाले कसैको दबाबमा नपरी आफूले स्वेच्छाले सन्न्यास लिएको पनि स्पष्ट पारेका छन्। भिल्ला यसै वर्ष जे लिग क्लब भिसेल कोबेमा आबद्ध भएका हुन्। कोबेमा आबद्ध हुनुअघि उनी मेजर लिग सकर क्लब न्युयोर्क सिटीबाट व्यावसायिक फुटबल खेल्थे। न्युयोर्क सिटीमै रहँदा उनले केही समय लोनमा अस्ट्रेलियन क्लब मेलबर्न सिटीका लागि पनि खेलेका थिए। भिल्लाले स्पेनका लागि ९८ खेल खेल्दै ५९ गोल गरेका छन्। उनले स्पेनका लागि तीनवटा फिफा विश्वकप खेलेका छन्। सन् २०१०११ सिजनको च्याम्पियन्स लिगको फाइनलमा बार्सिलोनाले इङ्लिस प्रिमियर लिग क्लब म्यानचेस्टर युनाइटेडलाई ३१ ले हराउँदा टोलीका लागि तेस्रो गोल उनले नै गरेका थिए।"
दीपेश र विष्णुको विजयी सुरुआत,"काठमाडौं : योनेक्स सनराइज नेपाल अन्तर्राष्ट्रिय च्यालेन्ज २०१९ बुधबारदेखि काठमाडौंमा सुरु भएको छ। प्रतियोगिता नेपाल ब्याडमिन्टन संघको आयोजना र एसिया ब्याडमिन्टन महासंघको तत्वावधानमा सुरु भएको हो। प्रतियोगिताको पहिलो दिन नेपालका दीपेश धामी र विष्णु कटुवालले विजयी सुरुआत गरेका छन्। दीपेशले भारतका दीपक शर्मालाई २११०, २११६ को सोझो सेटमा पराजित गरे। विष्णुले भने भुटानका निदुप दोर्जीलाई २१९, २१४ अंकले हराए। नेपाल नम्बर एक खेलाडी रत्नजित तामाङ भने अप्रत्याशित रूपमा आफ्नो पहिलो खेलमै पराजित हुन पुगे। थाइल्यान्डका अदुइराच नामकुलले रत्नजितलाई २१९, २१४ अंकले हराए। अर्का नेपाली खेलाडी नवीन श्रेष्ठ आफ्ना प्रतिद्वन्द्वीबाट वाकओभर पाउँदै दोस्रो चरणमा पुगे। नवीनले भारतका अभिषेक यलगारबाट वाकओभर पाएका हुन्। नेपालकै विकास श्रेष्ठ र प्रफुल महर्जन पहिलो खेलमै पराजित भए। इङ्ल्यान्डका खेलाडी वाङ युह्वाङले विकासलाई २११३, २११४ र भारतका सिद्धार्थ ठाकुरले प्रफुललाई २११४, २११० अंकले पाखा लगाए। यसैगरी नेपालका साजनकृष्ण ताम्राकारले पहिलो चरणको खेलमै भारतका किरणकुमार मेललाई वाकओभर दिए। नेपालका उदीयमान खेलाडी प्रिन्स दाहाल भने पहिलो चरणको खेलमै पराजित भए। दुबई अन्तर्राष्ट्रिय सिरिज र हालै मालदिभ्समा सम्पन्न जुनियर च्याम्पियनसिपमा उत्कृष्ट प्रदर्शन गर्दै पदक हात पारेका प्रिन्स दोस्रो वरीयताका रुसी खेलाडी सर्जी सिरान्तसँग २११७, २११२ ले हारेका हुन्। नेपालका सुनील जोशी र जीवन आचार्यले पनि पहिलो चरणमै पराजित भए। सुनीललाई अस्ट्रेलियाका केथ मार्क एडिसनले २२२०, २१११ ले र जीवनलाई भारतका सिली बर्माले २११२, २११३ अंकले हराए। महिलातर्फ पनि नेपाली खेलाडीको प्रदर्शन निराशाजनक रह्यो। निकट भविष्यमा सुरु हुने १३औं दक्षिण एसियाली खेलकुद (साग) को अन्तिम तयारमा रहेका नेपाली खेलाडी विदेशी खेलाडीसामु टिक्न सकेनन्। महिला युगलतर्फ अमिता गिरी र अनुमाया राईको जोडी भारतका कुहु गर्ग र अनुष्का पारिखको जोडीसँग २११७, २१८, पूजा श्रेष्ठ र जेशिका गुरुङको जोडी बंगलादेशका अक्तर सप्ला र अलिना सुल्तानको जोडीसँग २१९, २११४ तथा नीता लम्साल र सीमा राजवंशीको जोडी भारतका मनीषा र रुतापर्ना पन्डाको जोडीसँग २११४, २११४ ले पराजित भए। रसिला महर्जन र सीता राईको जोडी पनि भारतकै अर्पणा बलान र त्रिशा जोडीसँग २११०, २११० ले हार्यो। कुल २५ हजार अमेरिकी डलर पुरस्कार राशि रहेको उक्त प्रतियोगितामा पुरुष तथा महिला एकल र युगल तथा मि िश्रत युगल गरी कुल पाँच स्पर्धामा नेपालसहित २१ राष्ट्रका एक सय ४९ जना खेलाडीले प्रतिस्पर्धा गर्दैछन्। प्रतियोगिताको युवा तथा खेलकुदमन्त्री जगतबहादुर सुनार (विश्वकर्मा) ले उद्घाटन गरेका थिए।"

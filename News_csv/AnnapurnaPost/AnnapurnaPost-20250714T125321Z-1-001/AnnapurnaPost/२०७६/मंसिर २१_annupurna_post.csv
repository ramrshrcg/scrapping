शीर्षक,विवरण
बिर्सिएका परशुनारायण,"दाङदेउखुरी गोबरडिहास्थित परशुनारायण चौधरीको घर यतिबेला भूतबंगलाजस्तै देखिएको छ। ऐतिहासिक पात्रको छवि बनाएका परशुनारायणको घरलाई रंङरोगन गरेर गरेर संग्रहालय बनाउने प्रस्ताव गरिएको छ। परशुनारायणको घरसँगै काकाका घरमा बस्दै आएका प्रदेश ५ का सांसद इन्द्रजित चौधरीले भने, परशुनारायणको घरलाई थारू संग्रहलाय बनाऔं भनेको उनका भाइ गोटियारहरूले मानिरहेका छैनन्।संग्रहलाय बनाउन दिए त्यो घर र सँगैको जग्गासमेत सरकारकै नाममा हुनेछ भनेर उनीहरूले नमानेका रहेछन्। परशुनारायणको २०६९ मंसिर २१ गते निधन भएको थियो। तर उनको योगदानको कहींकतै चर्चा भएन, आज पनि भएको छैन। ऐतिहासिक आन्दोलनमा अग्रमोर्चामा रहेका सबैको मरेपछि चर्चा हुन्छ भन्ने भनाइ उनका लागि अपवाद रह्यो। नेपाली कांग्रेसको महामन्त्री रहिसकेका परशुनारायण बीपी कोइरालाका प्रिय पात्र थिए। उनी बीपी कोइराला नेतृत्वको सरकारमा मन्त्री पनि भए। काशी विश्वविद्यालयमा पढ्दापढ्दै बीपी कोइरालाको संगतमा लागेका चौधरी आफ्नो गृहजिल्ला दाङमा कांग्रेसका पक्षमा लागेर राणाशासनविरुद्ध लडेका थिए। ०१७ साल पुस १ गते राजा महेन्द्रले बीपीको प्रजातान्त्रिक सरकारलाई कू गर्दा परशुनारायण विदेश भ्रमणमा थिए। स्वदेश नफर्की उनी उतैबाट भारत निर्वासित भए। मेलमिलापको नीतिसँगै नौ वर्षको निर्वासनपछि उनी बीपीसँगै २०२५ सालमा नेपाल आएका थिए। उनको लगनशीलताको कदर गर्दै कांग्रेसले वरिष्ठ महामन्त्री बनाएको थियो। बीपीले बारम्बार भन्ने गरेका थिए, मेरो शेषपछिको उत्तराधिकारी तपाईं नै हो । तर उनी २०३८ सालमा एकाएक पञ्चायत प्रवेश गरे। त्यसबेला बीपीको टिप्पणी थियो, चौधरीजी सुविधाभोगी राजनीतिमा लहसिए । पञ्चायत प्रवेशपछि उनी पञ्चायत नढल्दासम्म लगातार मन्त्री बनिरहे। जीवनको उत्तरार्धमा राजसभा स्थायी समिति सदस्यसमेत बने उनी। छयालीसको आन्दोलनपछि बनेको दोस्रो लोकतान्त्रिक सरकारको अगुवाइ गिरिजाप्रसाद कोइरालाले गरे। धेरैको भन्ने गरेका थिए परशुनारायणले पञ्चायत प्रवेश नगरेको भए आज त्यही थारूको छोरो प्रधानमन्त्री हुन्थ्यो। थारू समुदायबाट राजनीति गर्नेमध्ये परशुनारायणजत्तिको उचाइ लिन कसैले सकेनन्। पञ्चायत प्रवेश गरेर सुविधाभोगी राजनीति गरेको गणना त सबैले गरे, तर उनले दशक बढी निर्वासनमा बिताएको र राणाशासनको विरुद्धमा लडेका स्मरण कसैले गरेनन्। छोरी र श्रीमती गुमाएका र दुवै छोरा बिदेसिएपछि उनले नितान्त एक्लो जीवन बिताइरहेका थिए। सरकार र समाजबाट उनले साथ त पाएनन् नै, पारिवारिक सुख पनि उनको भाग्यमा रहेन। परशुनारायणका दुई छोरामध्ये जेठो अमेरिका र कान्छो चेक गणतन्त्रमा बस्छन्। बाबुका नाउँमा कुनै ट्रस्ट, सम्झना कोष खडा होस् भन्ने उनीहरूको चाहना पनि देखिएन साताै पुण्यतिथि आइपुग्दासमेत। थारू समुदायको छाता संगठन थारू कल्याणकारिणी सभा (थाकस) को उनी केन्द्रीय अध्यक्षसमेत रहे। तर थाकसले समेत उनको सम्झनालायक केही काम गर्ने जमर्को गरेको छैन। उनको भाइगोत्रहरूको पारिवारिक संस्था सत्गौवा समाज छ। नेकपाबाट संघीय सांसद रहेकी गंगा थारू सोही सत्गौवा समाजबाट प्रतिनिधित्व गर्छिन्। तर सत्गौवा समाजले समेत उनको चीरस्थायी सम्झनाका लागि कुनै खाका अघि सारेको छैन। परशुनारायणको पुर्ख्याैली गाउँ गोबरडिहास्थित उनको पक्की भवन त्यो क्षेत्रकै ऐतिकासिक दरबार मानिन्छ। त्यसलाई सामान्य मर्मत गरेर थारू संग्रहालय बनाउन सके उनको एउटा नासो जोगिने थियो। तर उनका भाइछोराले सो भवन भत्काएर इँटा बाँड्ने सुरमा छन्। सायद यसैलाई भनिन्छ, बिल्ली क्या जाने अदरकका स्वाद ।"
ऐतिहासिक दरबारका विरूप कथा,"खण्डहरमा परिणत भएको वर्षौं बित्दा पनि ऐतिहासिक दरबारहरूको पुनर्निर्माणमा किन चासो दिइँदैन ? नक्सालस्थित सीता निवास रहेको नक्सालस्थित बालमन्दिरमा एक सय १० बालबालिकाका जीर्ण भवनमा बस्न बाध्य छन्। भूकम्पका कारण जीर्ण भएको यो भवन नवजात शिशुलाई राख्न सकस परेको छ। कतिबेला भत्किने हो भन्ने त्रास छ। जीर्ण भवन कुन बेला के हुने हो थाहा छैन, त्यस्तो भवनमा नवजात शिशु राख्नु भनिरहेको छ, नेपाल बाल संगठनका महासचिव गणेशभक्त श्रेष्ठ भन्छन्, चार वर्षदेखि जोखिमपूर्णरूपमा त्यस्तो भवनमा बालबालिका राखिरहेका छौं। नवजात शिशु कक्षा कोठामा तापक्रम सन्तुलित नहुँदा बिरामी हुने गरेका उनको भनाइ छ। भुइँचालोपछि बालमन्दिरका नवजात शिशुलाई प्रिफ्याव भवनमा राखिएको छ, उनले भने, सो भवनमा तापक्रम सन्तुलित नहुँदा बिरामी पर्ने जोखिम पनि त्यत्तिकै हुन्छ। सरकारले पुनर्निर्माणका लागि नक्सालस्थित बालमन्दिरलाई पहिलो प्राथमिकतामा राखे पनि पुनर्निर्माणले भने गति लिन सकेको छैन। बालमन्दिरलाई दिइँदै आएको रकममा यसपटक सरकारले ६० प्रतिशत कटौती गरेकाले झन् मार थपिएको बाल संगठनका सञ्चालक महासचिव श्रेष्ठले बताए। पुनर्निर्माणका लागि तत्काल छाड्न निर्देशन आएपछि अझै कन्तविजोग भएको उनले बताए। अब नाबालक शिशु लिएर कहाँ जाने ? , उनले भने। तत्कालीन श्री ३ महाराज भीमशमशेर राणाले कान्छी महारानीका नाममा त्यो दरबार (सीता निवास) बनाइदिएका हुन्। यही भवनमा ललितकला प्रज्ञा प्रतिष्ठानसमेत छ। ललितपुरको पुल्चोकस्थित राणाकालीन दरबार हरिहर भवनमा तीन कार्यालय थिए राष्ट्रिय मानव अधिकार आयोग, राष्ट्रिय पुस्तकालय र कर्मचारी किताबखाना। यसै पनि जीर्ण रहेको यो दरबार २०७२ को भूकम्पले थिलथिलो भएपछि त्यहाँ रहेका ती कार्यालय सरेका छन्। त्यसको कम्पाउन्डभित्र मन्त्रीनिवास बनाइएको छ। मानव अधिकार आयोग र किताबखाना अगाडि टहरामा सारिएको छ भने पुस्तकालयका पाठ्यपुस्तक लथालिंग अवस्थामा छन्। मानव अधिकार आयोगका सचिव वेदप्रसाद भट्टराई भवन भूकम्पले बस्ने नसक्ने बनाएपछि सेवा प्रवाहमा असर परेको बताउँछन्। अन्य सबै संवैधानिक आयोगका आफ्नै भवन भए पनि मानव अधिकार आयोग भने टहरामा सञ्चालन भइरहेको छ। देशमा मानव अधिकारको अवस्थालाई यसैले इंगित गर्छ। अहिले पुनर्निर्माण गर्ने भनेर आयोग रहेका टहरासमेत छाड्न निर्देशन दिइएको छ। किताबखानाका प्रवक्ता राजेन्द्र पराजुलीले जीर्ण हरिहर भवनको छेउमा जोखिमपूर्ण टहरामा बस्नुपरेको बताउँछन्। भवनको छेउ गइरहनुपर्छ, कतिबेला दुर्घटनामा परिन्छ भन्ने डर छ, उनले भने, दिनहुँजसो ठूलो संख्यामा कार्यरत र सेवानिवृत कर्मचारी आइरहन्छन्, उनीहरू भवनछेउ पुगेर त्रसित हुने गर्छन्। राष्ट्रिय पुस्तकालयको कन्तविजोग छ। ऐतिहासिक पुस्तक जताजतै छरपस्ट छन्। यसतर्फ कसैको ध्यान पुगेको छैन। आजका ऐतिहासिक जीर्ण दरबारहरू राणाहरूले आफ्नै सुखसयलका लागि बनाएका थिए। तीमध्ये कतिपय दरबार सरकारीकरण भए भने कतिपय परिवारले नै उपयोग गरिरहेका छन्। तर ती दरबारहरूको कलात्मकता कायमै राखेर पुनर्निर्माण गर्नेतर्फ कहिले दरिलो पाइला चालिएला? हरिहरभवन चन्द्रशमशेरले बनाएका हुन्। यो भवन चन्द्रशमशेरले आफ्नी कान्छी रानी बालकुमारी देवीतर्फका छोरा शंकरशमशेरलाई दिएका थिए। जसलाई ज्ञानी हजुर पनि भन्दथे। १९८६ सालमा चन्द्रशमशेरको मृत्युपछि शंकरशमशेर ज्ञानी हजुर सिंहदरबारबाट हरिहर भवन सरेका थिए। १९९० सालको भूकम्पले पनि यो भवनमा क्षति पुर्याएको छ। ज्ञानी हजुरले मर्मत गराएका थिए। ज्ञानी हजुरलाई २००५ सालमा तत्कालीन राणा प्रधानमन्त्री मोहनशमशेरले हजुरियामा नियुक्ति गरे। २००६ सालमा शंकरशमशेर संयुक्त अधिराज्य (बेलायत) को राजदूत बनाइए। राजदूत भएपछि शंकरशमशेर उतै बसे। २००९ सालमा राजदूतबाट हटाइयो र उनको उपयोग गरिरहेको हरिहर भवन सरकारले अधिकरण गरेको हो। २०३४ सालमा शंकर शमशेरको बेलायतमै मृत्यु भयो। सिंहदरबारभित्र पूर्वसांसद मञ्च रहेको भवन र रक्षा मन्त्रालय पुतली बगैंचामा छ। त्यो भवनमा बस्नै नहुने भनेर रातो स्टिकर टाँसिएको छ। मञ्चको कार्यालय अहिले पनि त्यहीं छ। रक्षा मन्त्रालय भने अन्यत्र भवन बनाएर सर्ने तरखरमा छ। सिंहदरबारस्थित सविकको प्रधानमन्त्री तथा मन्त्रिपरिषद् कार्यालयको अवस्था पनि त्यस्तै छ। १९५८ सालमा चन्द्रशमेशर सत्तामा आएपछि वीरशमशेरले बनाएको लालदरबार र सेतोदरबारमा उनले आँखा लगाए। तर ती दरबारको अस्वाभाविक मोल मागेपछि किन्न आँट गरेनन्। त्यसपछि जितशमशेरको लाजिम्पाट दरबार र रुद्रशमशेरको चारबुर्जा दरबार खरिद गर्न सहमत भए। त्यी दुई दरबार किन्न लागेका समयमा तत्कालीन इन्जिनियर कुमारजरसिंह राणा र किशोरनरसिंह राणाले भने नयाँ दरबार बनाउन सुझाव दिए। त्यसपछि चन्द्रशमशेर नयाँ दरबार बनाउने निधोमा पुगे। सिंहदरबारमा ३५० रोपनी जग्गा ९० रुपैयाँ प्रतिआनाको दरले किने। त्यहीं सिंहदरबार बनाउन थाले। उनले ५० लाखभन्दा बढी खर्च गरेर त्यो दरबार निर्माण गरेका हुन्। सिंहदरबार निर्माण भएपछि एक दिन चन्द्रशमेशर कान्छी रानी बालकुमारीदेवीलाई साथमा लिएर दरबारको कौसीमा गए। रानीलाई उनले त्यहाँबाट बाघदरबार देखाए। रानीले महाराज, त्यो बाघदरबार हो भने यसको नाम सिंह राखे कसो होला (? ) भनिन्। रानीकै प्रस्तावमा चन्द्रशमशेरले यो दरबारको नाम सिंहदरबार राखेका हुन्। निर्माणपछि भारदारीसभामा चन्द्रशमशेरले यो दरबार सरकारलाई बेच्ने प्रस्ताव गरे। उनले सिंहदरबारलाई बिक्री गरी राष्ट्रको ढुकुटीबाट दुई करोड रुपैयाँ लिए। सिंहदरबार निर्माण गरी बिक्री गर्दा चन्द्रशमशेरलाई डेढ करोड नाफा भएको थियो। जंगबहादुरले १९२५ मा देशमा संकटकालीन अवस्था आएमा वा दैवीप्रकोप परेमा मात्र झिक्ने गरी ११ करोड राष्ट्रको ढुकुटी (जसलाई कौसी तोषाखाना भनिन्थ्यो) मा राखिदिएका थिए। जंगबहादुर अन्यथा कुनै अवस्थामा तोषाखानाबाट पैसा नझिक्नू, बरु ढुकुटीमा थप्दै जानू भन्ने निर्देशन दिएका थिए। तर चन्द्रशमशेरले त्यसविपरीत कौसी तोषाखानाबाट दुई करोड रुपैयाँ झिकेर राष्ट्रको ढुकुटीमा बह्मलुट गर्न थालेको देखिन्छ। चन्द्रशमशेरले २९ बर्र्से शासनकालमा २८ वर्ष सिंहदरबारमा बिताए। चन्द्रशमशेरको मृत्युपछि प्रधानमन्त्री बनेका भीमशमशेर र जुद्धशमशेरले सिंहदरबारबाटै शासन चलाए तर प्रधानमन्त्री बने पनि पद्मशमशेर भने सिंहदबार गएनन्। उनले आफ्नो विशालनगर दरबारबाट शासन चलाए। पद्मशमशेर औषधोपचारका लागि भारत गएका मौकामा मोहनशमशेरले सिंहदरबार कब्जा गरे। आफ्नै बाबु चन्द्रशमशेरले सरकारलाई बिक्री गरेको सिंहदरबारमा प्रधानमन्त्री नहुँदै मोहनशमशेर बस्न थाले। उपचारका लागि गएका पद्मशमशेरले भारतबाटै राजीनामा पठाए। पद्मशमशेरको राजीनामापछि मोहनशमशेर नै प्रधानमन्त्री भए। त्यो भवनमा राष्ट्रिय पुनर्निर्माण प्राधिकरणको कार्यालय बसेको थियो। अहिले भने त्यो भवनबाट कार्यालय सरेको छ। जीर्ण दरबारमा सरकारी कार्यालय जोखिमपूर्ण रूपमा सञ्चालन भइरहेका छन्। कर्मचारी जोखिमपूर्ण रूपमा तिनै भवनमा काम गर्न विवश छन्। डिल्लीबजारस्थित चारखाल अड्डाको भवन मर्मत गरिएको छैन र भत्काइएको पनि छैन। भग्नावशेष असरल्ल पारेर वातावरणसमेत प्रदूषित बनाइएको छ। नापी विभागका तत्कालीन महानिर्देशक बुद्धिनारायण श्रेष्ठले राणाकालमा सिंहदबारको सचिवालयको रूपमा रहेको यो चारखाल अड्डा पूनर्निर्माणमा कसैको ध्यान नगएको भन्दै चिन्ता व्यक्त गरेका थिए। यो भवनमा लामो समय नापी विभागको कार्यालय रहेको थियो। श्रेष्ठले आफूले यो भवनमा नापी महानिर्देशक हैसियतमा पूरा पाँच वर्ष, नापी योजना शाखा प्रमुख नापी अधिकृतको पदमा चार वर्ष, नापी योजना शाखा प्रमुख नापी अधिकृतकै पदमा ६ वर्ष गरी १५ वर्ष बिताएका थिए। कोठा नं २ र ३ मा एउटै टेबल र एउटै कुर्सीमा बसेर हजारौं त नभनौं, तर पौने हजारजति टिप्पणी उठाएको थिएँ, श्रेष्ठले भने, तीमध्येका केही टिप्पणी प्रधानमन्त्री तथा राजा महेन्द्र र वीरेन्द्रसम्म पनि पुग्थ्यो। यी भवनबाट नापनक्सासम्बन्धी नबौं र दशौं योजना पनि कोरिएको थियो। यो भवनसँग आफ्नो भावनात्मक सम्बन्ध जोडिएको बताउँदै उनले भने, यो भग्नावशेषलाई या त पाताल बनाउनुपर्यो। या त नयाँ व्यापारिक एवं कार्यालय कम्प्लेक्स बनाउनुपर्यो, सरकार सक्दैन भने निजी क्षेत्र तयार हुन्छ होला। केशरमहल अर्को ऐतिहासिक दरबार हो। यो दरबार पनि भूकम्पले जीर्ण बनेको छ। यो दरबारको निर्माण चन्द्रशमशेरले गराएका हुन्। दरबारको निर्माण कार्य समाप्त भएपछि चन्द्रशमशेरले आफ्ना साहिँला छोरा केशरशमशेरलाई त्यो भवन दिए। केशरशमशेरको स्वामित्वमा आएपछि त्यो दरबारको नाम केशरमहल राखिएको हो। केशरशमशेरले त्यहाँ पुस्तकालय स्थापना गरे। २०२१ सालमा केशरशमशेरको मृत्यु भएको थियो। उनले मृत्युपूर्व नै केशर पुस्तकालय तत्कालीन श्री ५ को सरकारलाई दिएका थिए। त्यहाँ लामो समय शिक्षा मन्त्रालय बस्यो। २०७२ को भूकम्पपछि शिक्षा मन्त्रालय सिंहदरबारमा आएपछि त्यहाँ मन्त्रालयका केही शाखा राखिए। अहिले त्यो भूकम्पले जीर्ण भएको भवनमा केशर पुस्तकालय, वैदेशिक अध्ययन अनुमति शाखा, छात्रवृत्ति शाखा छन्। हाल बबरमहल जंगबहादुर राणाले बनाएका हुन्। तर त्यसबेला त्यो दरबारलाई बबरमहल भनिँदैनथ्यो। जंगबहादुरले बबरमहल रहेको स्थानमा थापाथली दरबार बनाएका थिए। पुरानो दरबार तत्कालीन वास्तुकलाविद् लसुर विष्टले बनाएका थिए। त्यो दरबार पाँचतले थियो। त्यसको चौथो तलामा जंगबहादुर आफै बस्थे। १९४२ साल कात्तिकमा भएको विद्रोहपछि यो दरबार देवशमशेरमातहत आयो। देवशमशरलाई पदच्युत गरी धनकुटा पठाइएपछि तत्कालीन राणा प्रधानमन्त्री चन्द्रशममेशरले जंगबहादुरद्वारा निर्मित त्यो भवन हत्याए। त्यसलाई १९६३ सालमा तोडमोड गराएर दरबार निर्माण गर्न लगाए। त्यो दरबारको स्वामित्व आफ्ना महिला छोरा बबरशमशेरलाई दिए। त्यतिबेलादेखि यो दरबारको नाम बबरमहल रहन गएको इतिहासकार पुरुषोत्तमशमशेर राणाको राणाकालीन प्रमुख ऐतिहासिक दरबार नामक पुस्तकमा उल्लेख छ। चन्द्रशमशेर श्री ३ प्रधानमन्त्री भएदेखि मृत्यु नहुञ्जेल (१९५८ असार १० देखि १९८३ मंसिर ३० गतेसम्म) बबरशमशेर सिंहदरबारमा बस्थे। चन्द्रशमेरको मृत्युपछि बबरशमशेर बबरमहलमा स्थायी रूपमा बस्न थाले। १९९० सालको भूकम्पमा बबरमहलमा क्षति पुग्यो। त्यसको जीर्णोद्धार बबरशमेरले गरे। २००७ सालमा बबरशमशेर रक्षामन्त्री भए। रक्षामन्त्री भएको केही दिनमा सधैंका लागि नेपाल त्यागेर भारतको ब्याङलोरमा गए। त्यसपछि बबरमहल सरकारले अधिकरण गर्यो। त्यहाँ यातायात मन्त्रालय राखियो। पछि यातायात मन्त्रालय सिंहदबार गएपछि त्यहाँ सडक विभाग, महालेखा परीक्षकको कार्यालय, विभागलगायतका कार्यालय बसेका छन्। त्यो दरबार पनि भूकम्पले क्षति पुर्याएको छ। बबरमहलका विषयमा विवाद रहँदै आएको छ। बागदरबार जहाँ महानगरपालिकाको कार्यालय छ। भूकम्पले त्यो भवन पनि जीर्ण बनाएको छ। त्यो दरबार तत्कालीन प्रधानमन्त्री भीमसेनले बनाएका थिए। यो भवनमा भीमसेनका बुबा अमरसिंह थापा घर बनाएर बसेका थिए। तत्कालीन दरबारसँग थापाको राम्रो सम्बन्ध भएकाले १२० रोपनी जग्गा ओगटेर बागदरबार बनाए। धरहरा र सुन्धाराको निर्माण भीमसेनले नै गराएका हुन्। भीमसेनका छोरा माथवरसिंह थापा प्रधानमन्त्री भएपछि उनी त्यही दरबारमा बस्थे। उनले त्यहाँ एउटा पाटेबाघ पालेका थिए। पाटेबाघ पालेका कारण जनताले त्यो दरबारको नाम बाघदरबार भन्न थाले। बाघदरबारको अपभ्रंश भएपछि त्यसलाई बागदरबार भन्न थालिएको हो। राणाकालीन समयको पूर्वाधारसम्म त्यो दरबारको खोरमा पाटेबाघ रहेको विभिन्न पुस्तकमा उल्लेख रहेको पाइन्छ। थापाकालीन समयमा बाघको खोर कम्पाउन्डभित्रै थियो भने राणाकालीन समयमा बाघको खोर बाहिर सारिएको थियो। १९०२ सालमा माथवरसिंह थापाको हत्यापछि जंगबहादुरले त्यो दरबार सरकारीकरण गरिदिए। तत्कालीन राजा सुरेन्द्रविक्रम शाहको हत्यापछि उनका माहिला भाइ उपेन्द्रलाई बागदरबारमा राखियो। उपेन्द्रका छोरा धीरेन्द्रविक्रमले त्यसपछि बागदरबार उपभोग गर्न थालेको इतिहास छ। धीरेन्द्रको मृत्युपछि जेठा छोरा भूपतेन्द्र त्यो दरबारमा बस्न थाले। भूपतेन्द्रका छोरा मोहनविक्रम रामराजा यहीं बसे। रामराजाबाट त्यो बागदरबार भैरवशमशेरले किने। भैरवशमशेरको मृत्युपछि भरतशमशेरले हिमालय होटल बनाउने प्रयोजनका लागि बिक्री गरेका थिए। रामराजाका सौतेला भाइ चन्द्रविक्रम लक्ष्मण राजा ले बागदरबारमा रजाइँ गर्न छाडेनन्। रामराजा र लक्ष्मण राजा जुद्धशमशेरका छोरीज्वाइँ थिए। जुद्धशमशेरका छोरा हरिशमशेरले बागदबारमा अधिपत्य जमाएर बस्न थाले। हरिशमशेरले लक्ष्मण राजा लाई कालीमाटी सारिदिए। बागदरबार पूर्णरूपमा आफ्नो प्रयोगमा ल्याए। हरिशमशेरको मृत्युपछि उनका श्रीमती र छोराछोरीले मुख्य बागदरबार तत्कालीन श्री ५ को सरकारलाई बिक्री गरे भने जग्गा अरूलाई नै बिक्री गरे। अहिले त्यो बागदरबार भवन जीर्ण छ। त्यही जीर्ण भवनमा पनि महानगरका केही शाखा सञ्चालित छन्। थापाथलीस्थित सिंहमहल जहाँ अहिले राष्ट्र बैंकको एउटा शाखा छ। त्यो भूकम्पकै कारण जीर्ण भएको छ। १९११ सालमा त्यो दरबार जंगबहादुरले निर्माण गराएका थिए। जंगबहादुरले यो दरबार जेठा छोरा जगतजंग र बुहारी शाहज्यादी टीका राज्यलक्ष्मीदेवी राणालाई दिए। १९३५ सालमा जगतजंग मनहरामा दरबार बनाएर सरेपछि थापाथलीस्थित यो दरबार आफ्नो जेठा छोरा जुद्धप्रताप जंग नाति जर्नेल लाई दिए। १९४२ सालमा नाति जर्नेलको हत्या भयो। त्यसपछि यो दरबार चन्द्रशमशेरले हात पारे। चन्द्रशमशेरले यो दरबारको जीर्णोद्धार गरे। १९६० सालसम्म चन्द्रशमशेर यही दरबारमा बसे। चन्द्रशमशेर साहिँला छोरा सिंहशमशेरलाई दिने विचार गरेर त्यो दरबारको नाम नै सिंहमहल राखे। १९८३ मंसिर ३० गते चन्द्रशमशेरको मृत्यु भएपछि सिंहशमशेर स्थायी रूपमा सिंहमहलमा बस्न थाले। त्यसभन्दा पहिले उनी बुबा चन्द्रशमेशरसँगै सिंहदरबारमा बस्थे। १९९० सालको भूकम्पले सिंहमहल क्षति भयो। त्यसलाई सिंहशमशेरले नै जीर्णोद्धार गराए। २००७ मा प्रजातन्त्रको स्थापनापछि जंगबहादुर सन्तान त्यो सिंहमहलमाथि दाबी गर्न आए। तर सिंहशमशेरले विभिन्न बहाना बनाएर त्यो दरबार फर्काउन मानेनन्। पञ्चायतकालमा सिंहशमशेरले ९ लाखमा सिंहमहल नेपाल राष्ट्र बैकलार्इ बिक्री गरे। २०७२ सालको भूकम्पले यो भवनमा पनि क्षति पुगेको छ। यो भवन जीर्ण भएको चार वर्ष बित्दासम्म पुनर्निर्माण थालिएको छैन। थापाथलीमा निर्मित चाँद कुँवर कौर को चारबुर्जे घर दरबारमा प्रसूति गृह बसेको छ। त्यो भवन पनि भूकम्पले थिलथिलो बनाएको छ। १९०६ सालमा भारतका पूर्वराजा पन्जाबकेशरी, शेर पन्जाब रणजितसिंहकी रानी चाँद कुँवर चाँद कौर शरणार्थीका रूपमा काठमाडौं आइपुगिन्। उनलाई जंगबहादुरले शरण दिए। उनले सुपुर्दगीसमेत नगरी थापथली कम्पाउन्डभित्रै सुरक्षाका साथ राखे। जंगबहादुरले रानी चाँद कुँवरलाई थापाथलीमा कम्पाउन्डभित्रै घर दरबार बनाएर राखे। त्यो दरबारको चारबुर्जा भएकाले त्यसको नाम नै चारबुर्जे दरबार राखियो। १९११ सालमा स्वेच्छाले स्वदेश फर्केपछि रानी चाँद कुँवरले यो दरबार एक ब्राह्मणलाई दान दिइन्। यो चारबुर्जे दरबार ब्राहमणसँग जंगबहादुरले किनेर आफ्नो स्वामित्वमा लिए। जंगबहादुरकै पालादेखि यो दरबारबाट अदालती कामकारबाहीको थालनी भयो। १९९० सालको भूकम्पले त्यो दरबार पूर्णरूपमा ध्वस्त भयो। लामो समयसम्म कसैले पनि त्यो दरबारको जीर्णोद्धार गरेनन्। पछि यही दरबारलाई बनाएर प्रसूति गृह सञ्चालन गरिएको छ। २०७२ सालको भूकम्पले यो दरबार जीर्ण बनाएको छ। तत्कालीन स्थानीय विकास मन्त्रालय रहेको श्रीमहल जीर्ण छ। अधिकांश राणाकालीन कलात्मक र ऐतिहासिक दरबार जीर्ण छन्। राणाकालीन समयमा आफ्नै सुखसयलका लागि भए पनि भव्य दरबारको निर्माण भएका थिए। तीमध्ये कतिपय दरबार सरकारीकरण भए भने कतिपय राणा परिवारले नै उपयोग गरिरहेका छन्। तत्कालीन राणा प्रधानमन्त्री जंगबहादुर राणा, वीरशमशेर, चन्द्रशमशेरले धेरै ऐतिहासिक दरबार बनाएका थिए। नैनसिंह थापाद्वारा निर्मित थापाथली दरबार भण्डारखाल पर्वपछि राणाले हत्याए। जंगबहादरले थापाथली दरबार एकलौटी बनाउनुका साथै १५ सय रोपनी जग्गासमेत ओगटे। जंगबहादरले त्यो दरबार छोरा जितजंग र माहिली बुहारी नरेन्द्र राज्यलक्ष्मीदेवी राणालाई दिए। १९४२ सालमा तत्कालीन मुख्तियार (प्रधानसेनापति) जितजंगले भारतबाटै राजीनामा दिए। त्यसपछि त्यो दरबार देशशमशेरको मातहतमा आयो। १९५८ मा देवशमेशर पदमुक्त भएपछि जेठी रानी कर्मकुमारीदेवी तर्फका जेठा छोरा जंगशमशेरको मातहतमा आयो। जंगशमशेरको मृत्युपछि उनकै छोरा कल्याणशमशेर, त्यसपछि उनका भाई भीष्मशमशेरलाई बेचिदिए। हाल भीष्मशमशेरकै सन्ततिले यो दरबारको जायजेथा भोग गर्दै आएका छन्। जंगबहादुरद्वारा निर्मित थापाथली वैद्यखाना देवशमशेरका सन्ततिहरूले उपभोग गरिरहेका छन्। कतिपय राणाकालीन दरबार होटल सञ्चालन भएका छन्। काजी वीरकेशर पाँडेद्वारा निर्मित लाजिम्पाट दरबारमा शंकर होटल सञ्चालनमा छ। कतिपय दरबारको नामोनिसान छैन। धोकलसिंह बस्नेतद्वारा निर्मित हिटी दरबार हिजोआज देख्न पाइँदैन। हिटीदरबार नारायणहिटी दरबारकै झैं बस्नेतको वासस्थान थियो। पछि त्यो दरबार धीरशमशेरका हातमा आयो। उनले यो दरबारको पुनर्निर्माण गरे। धीरशमशेरका १७ जना छोरा हिटीदरबारमै जन्मेका हुन्। धीरशमशेरको मृत्युपछि उनका छोराले विद्रोह गरे। त्यो विद्रोह सफल भयो। त्यसपछि हिटीदरबार धीरशमशेरका छोरा वीरशमशेरका हातमा आयो। पछि वीरशमशेरले नयाँ दरबार बनाएर सरे। उनले साहिँली बुहारी चक्रशमशेरकी रानी रानी साहेब लाई दिए। त्यो हिटी दरबार भत्काएर त्यहाँ नयाँ शैलीका घर बन्यो। हिटी दरबारको अस्तित्व नै समाप्त भयो। १९९० साल र ०७२ सालको भूकम्पबाट ती दरबार भत्किएका थिए। २० वटा राणाकालीन दरबारले पुनर्निर्माणको काम थालेको पुरातत्व विभागले जनाएको छ। विभागका प्रवक्ता रामबहादुर कुँवरले कलात्मकरूप ती भवनको निर्माण प्रक्रिया थालिएको दाबी गरे। २०७२ असार ३० गते र २०७२ पुस २७ गते लक्ष्मीनिवास भत्काएर पुनर्निर्माण गर्ने सहमति भएको हो। २०७२ माघ ३ गते नै जुद्धकला पाठशालाललितकला क्याम्पस भत्काएर निर्माण गर्ने निर्णय गरेको छ। पुरानो राणाकालीन घर रेडियो नेपालको कार्यालय भवन निर्माणका लागि भत्काइएको छ। नेपाल राष्ट्र बैंक बसेको थापाथली दरबार पुरानो स्वरूपमा कुनै परिवर्तन नहुने गरी नयाँ भवन निर्माण गर्न २०७२ जेठ ६ गते नै निर्णय भएको हो। धीर डिस्पेन्सरी भवन, सिंहदरबारको प्रवेशद्वार, ललिता भवन बालुवाटार, सम्पदा भवन, शीतलनिवासको पश्चिमतर्फको एनेक्स भवनराष्ट्रपतिको कार्यालय पुनर्निर्माण गर्ने सहमति भइसकेको छ। दरबार हाइस्कुलको पुनर्निर्माण भइरहेको छ। हुलाक सेवा प्रशिक्षण केन्द्रको कार्यालय रहेको तबेला घर धरहरा पुनर्निर्माण अभियानअन्तर्गत प्रतिस्थापन गरिने भएको छ। राणाकालीन प्रमुख ऐतिहासिक दरबार अमरसिंह थापाद्वारा निर्मित बागदरबार धोकलसिंह बस्नेतद्वारा निर्मित नारायणहिटी दरबार काजी वीरकेशर पाँडेद्वारा निर्मित लाजिम्पाट दरबार जंगबहादुरद्वारा निर्मित बबरमहल थापाथली दरबार थापाथली वैद्यखाना थापाथलीमा निर्मित चाँदकुँवर कौर को चारबुर्जे घर दरबार जंगबहादुरद्वारा निर्मित थापाथली गोल बैठक धोकलसिंह बस्नेतद्वारा निर्मित हिटीदरबार जगतजंगद्वारा निर्मित मनहरादरबार वीरशमशेरद्वारा निर्मित नारायणहिटी दरबार सेतो दरबार टंगाल दरबार जाउलाखेल दरबार महाराजगञ्जस्थित पानीपोखरी दरबार हाँडीगाउँको भाटभटेनी दरबार चारबुर्जा दरबार लालदरबार फोहरादरबार तबेला घर चारखाल अड्डा पुलती बगैचा सीता भवन दियालो भवन कान्ती भवन ऐतिहासिक दरबारका अवस्था देख्दा जोकोहीको मन रुन्छ। सर्वसाधारण पनि त्यहाँनेर पुगेपछि इतिहास स्मरण हुने बताउँछन्। तर ती ऐतिहासिक दरबार खण्डहरमा परिणत हुँदा कसको पो मन रुँदैन होला? यी ऐतिहासिक दरबार पुनर्निर्माणमा किन चासो दिइँदैन?"
रहस्यमा जीवन र प्रेम,"जीवनलाई व्यवस्थित गर्न लागिपरेका, स्वस्थ र लामो जीवन जिउन अनेक प्रयत्न गर्ने, जीवनलाई खुसी, सुखी र प्रेमपूर्ण जिउन प्रयत्नरत हामी सधैं एउटा प्रश्नमा अल्झिरहेका हुन्छौं जीवन के हो त? अस्तित्वले सृजना गरेका विराट् र मूल्यवान् वस्तुहरूको परिभाषा र उद्देश्य हुँदैन। स्याउ के हो? आँप के हो? अमेरिका के हो? जापान के हो? यस्ता फरकफरक फल र भूगोल अथवा अन्य तुलनीय कुराको प्रश्नको जवाफ सजिलै मिल्न सक्छ। जीवनका अलवा अरू कुनै तुलनायोग्य वस्तु भएको भए जीवन के हो प्रश्न गर्नु सान्दर्भिक हुन्थ्यो होला? जीवन जीवन नै हो, त्यसैले जवाफ मिल्दैन। सधैं तर्क र प्रश्नहरूले भरिएका हामीलाई मनुष्य जीवन अस्तित्वको उपहार हो मात्र भनेर चित्त बुझ्दैन। विज्ञान, गणित र रसायनशास्त्र जानिसकेका हामीलाई पहिले गर्ने, मान्ने अनि जान्ने बानी परेकाले प्रयोगविनाको परिणामलाई सहज स्विकार्न असहज हुनु स्वाभाविक हो। तर जीवन र प्रेम कुनै गणित र विज्ञान होइन। पहिले प्रयोगशालामा प्रयोगात्मक रूपमा प्रयोग गर्ने अनि परिणाम आएपछि स्वीकार गर्ने। प्रेमलाई जान्ने कुनै सूत्र हुँदैन। जीवनलाई प्रयोग गरेर हेर्ने कुनै प्रयोगशाला छैन। जीवन आफैंमा एक रहस्यमय प्रयोगशाला हो, यसलाई अनभूति मात्र गर्न सकिन्छ। अनुभूति र अनुभवको नाम नै जीवन हो। सृष्टिको स्रोत नै प्रेम हो। प्रेमको कारण हामीले जीवन पाएका छौं। प्रेमविना यो जीवन सम्भव थिएन तर विडम्बना रहस्यलाई रहस्यकै रूपमा अनुभूति गर्न छाडेर परिभाषामा अल्झेका छौं हामी। हृदयको सुन्दैनौं मस्तिष्कको इशारामा बढी चल्छौं। मस्तिष्कले कहिल्यै रहस्यलाई रहस्यको रूपमा रहन दिँदैन। कुनै पनि चीज, भाव या रहस्यलाई परिभाषामा नउतारीकन मन शान्त हुँदैन। तर कयौं चिज यस्ता छन्, जसलाई परिभाषामा बाँध्न सकिन्न, व्याख्यामा समेट्न सकिन्न। कुनै किताब पढेर जीवन र प्रेमलाई जान्न सकिन्न। कयौं ठूला अनुसन्धान र वैज्ञानिकहरूले समेत परिभाषामा समेट्न नसकेका कुरा हुन् जीवन र प्रेम। जीवन र प्रेम अनन्त आकाशभन्दा ठूलो र फराकिलो छ। कसले यसलाई छोटो परिभाषाले वर्णन गर्न सक्छ? शदीयौं बिते जीवन र प्रेमका परिभाषा असम्भव भएका छन्। जसको कुनै सीमा छैन, आँकडा छैन, अंकगणित छैन, आफैंमा अनन्त र विराट् अर्थ बोकेको छ। जीवनलाई पनि मानिसले परिकल्पना गरेका कुनै आयोजनाजस्तै ठान्दै यसका उद्देश्य र लक्ष्य के हुन् भनेर खोज्न र विचार गर्न थाल्छौं हामी। कयौं ठूला अनुसन्धान र वैज्ञानिकहरूले समेत परिभाषामा समेट्न नसकेका कुरा हुन् जीवन र प्रेम। जीवन र प्रेम अनन्त आकाशभन्दा ठूलो र फराकिलो छ। बाहिरबाट जतिसुकै आत्मविश्वासको खोल ओढे पनि ऐन मौकामा डग्मगाउन थाल्छौं र फेरि सोच्न र पुनर्विचार गर्न बाध्य हुन्छौं हामीले अपनाएको मार्ग ठीक हो कि होइन? यी र यस्ता प्रश्न नखोज्ने र आफूभित्र घोत्लिन नसक्नेले जीवन व्यर्थ, दुःख र अभावको संज्ञा दिन्छ र आत्महत्याको प्रयाससम्म गर्न पुग्छ। जीवनको लक्ष्य, जिउनुको उद्देश्य, सही मार्गको ज्ञान भित्रबाट मात्र खुल्छ। मानिसले बनाएका सामानको वारेन्टी दिइएको हुन्छ एक वर्ष, दुई वर्ष आदि। तर यो जीवनको ग्यारेन्टी छ? कसैलाई थाहा छैन। ग्यारेन्टी नभएको जीवनको परिभाषा खोजेर समय खेर फाल्ने कि यहीं र अहिल्यै जे छ, त्यसमा रमाउने? बुद्धिमानी त्यसमै छ। हामी जीवन जिउन सुरु गरौं, जीवनलाई प्रेमले भरिपूर्ण पारौं र आनन्दित बनाऔं। जीवन र प्रेम कुनै विज्ञान होइन, जसलाई प्रयोगशालामा प्रयोग गरेपछि मात्र ठीक या बेठीक, राम्रो या नराम्रो परिणामका आधारमा अनुभूति गर्ने। जीवन र प्रेम कुनै वस्तु होइनन्, जसलाई कसी लगाएर प्रमाणित गर्न सकियोस्। जसले आफ्नो मन र मस्तिष्कको इशारा बुझ्न सक्दैन, मनभन्दा पर पनि कुनै अस्तित्व छ भन्ने जान्दैन, उसले मात्र हरेक कुरालाई परिभाषामा सीमित गरेर, तर्कद्वारा सिद्ध गर्न खोज्छ। जसको मन ऊभन्दा अगाडि छ अर्थात् जसले आफ्नो मनलाई आफ्नो मालिक बनाएको छ ऊ हरेक कुरामा स्पष्टता चाहन्छ। जसको अनुभूति मात्र गर्न सकिन्छ, त्यसलाई कसरी शब्दमा उतार्ने? तर जीवन र प्रेम एउटा अनुभूति हो, एउटा रहस्य हो र एउटा राज हो। यसमा जति तर्क र बुद्धि लगाए पनि, मन जति मालिक हुन खोजे पनि यो रहस्यमै रहन्छ। यो रहस्यको आनन्दमा डुब्नुजतिको समझदारी अरू हुनै सक्दैन। जीवनको रहस्य आनन्दमा समाहित हुनु हो भने प्रेमको रहस्य अस्तित्वसँग तादात्म्य जोड्नु हो। प्रकृतिसँग रमाउनु हो। आफैंभित्र डुबुल्की लगाउनु हो। जिउनुको नाम जीवन हो। जीवन्तता प्रेम हो। एकपटक सन्त राविया एउटा धार्मिक पुस्तक पढ्दै हुनुहुन्थ्यो। पुस्तकको एक ठाउँमा शैतानलाई घृणा गर्नु, प्रेम होइन भनेर लेखिएको रहेछ। रावियाले उक्त वाक्यलाई काटिदिनुभयो। केही दिनपछि अर्का एकजना सन्त उहाँलाई भेट्न आउनुभयो। उहाँसोही पुस्तक पढ्न थाल्नुभयो। पढ्दै जाँदा काटेको वाक्यमा उहाँका आँखा परे। कोही अबुझ, धर्मको ज्ञान नभएको अज्ञानी व्यक्तिले यो वाक्य काटिदियो होला भन्ने सोच्नुभयो सन्तले। त्यही वाक्य रावियालाई देखाउँदै सन्तले भन्नुभयो, राविया यो वाक्य काट्ने व्यक्ति पक्कै नास्तिक होला है ! रावियाले भन्नुभयो, यो वाक्य त मैले काटिदिएकी हुँ। सन्तले भन्नुभयो, राविया, तिमी यति महान् महिला सन्त भएर पनि यो हिम्मत कसरी गर्यौ? शैतान त मानिसका शत्रु नै हुन् नि ! तिनलाई प्रेम होइन घृणा गर्नुपर्छ भन्ने कुरा ठिकै त हो नि ! तिमी कुन आधारमा यो वाक्यसँग सहमत हुन सक्दिनौ? सन्तका कुरा सुनेर मुस्कुराउँदै रावियाले भन्नुभयो, पहिले मलाई पनि यस्तै लाग्थ्यो। मानिसका दुस्मन शैतानहरूलाई घृणा नै गर्नुपर्छ किनकि त्यतिबेला मैले प्रेम के हो जानेकी थिइनँ। तर जब मैले प्रेम जानें, प्रेमको अनुभूति गर्न थालें, मभित्र प्रेम मात्र बर्सिन थाल्यो तब म आफैं पनि आश्चर्यमा पर्न थालें कि कसलाई घृणा गरूँ? मैले सबैतिर प्रेम नै प्रेम, सबैमा प्रेम नै प्रेम देख्न थालें। घृणा भन्ने चिज कहाँ छ? म त कहीं, कसैमा घृणा देख्दै देख्दिनँ। सन्तले फेरि सोध्नुभयो, तिम्रो आशय यही हो कि जसले हामीलाई घृणा गर्छ, उसलाई पनि हामी प्रेम गरौं? रावियाले भन्नुभयो, प्रेम गर्ने चिज होइन। प्रेम त हामीभित्र आफैं अंकुरित हुने भावना हो। प्रेम अंकुरित हुनासाथ हामीभित्र घृणाका लागि स्थान नै हुँदैन। हामी सधैं सोच्ने गर्छौं कि हामीलाई कसैले प्रेम गर्दैन। प्रेम अरूबाट पाउने कुरा होइन। यो त दिने कुरा हो। हामीले प्रेम दिन जान्यौं भने शैतानले पनि प्रेमकै हात अगाडि बढाउने मौका पाउँछ। मुस्लिम सम्प्रदायकी महिला सन्त रावियाको यो हिम्मत र यथार्थ कुरालाई सजिलै परिवर्तन गर्ने साहस राखेको देखेर सन्त आश्चर्यचकित हुनुभयो। किनकि मुस्लिमजस्तो कठोर सम्प्रदाय र धर्मग्रन्थमा लेखिएको कुरा कसैले काट्नु भनेको धेरै साहसको कुरा हो। र पनि सन्तलाई रावियाको कुरा चित्त बुझ्यो र उहाँले समर्थन जनाउनुभयो। राविया तिमीले उक्त वाक्य काटेर ठीक गर्यौ। वास्तवमा हाम्रो भित्रबाट स्वस्फूर्त रूपमा प्रेम प्रकट हुन दिएकै छैनौं हामीले। अहंकारस्वरूप हामीले आफैं प्रेम गरेका छौं भन्ने भ्रममा परेका छौं। त्यही कारणले त संसारमा घृणा र द्वेष फैलिएको छ। वास्तवमा धर्म, इश्वर र प्रेम एकै हुन्, जसले दिन्छन् र दिएको बदलामा केही माग्दैनन्। प्रकृति, अस्तित्व, हाम्रा मातापिताले विनाअपेक्षा हामीलाई दिने मात्र काम गरेका छन्। जुन प्रेम, ममता, संरक्षण, संस्कार दिएका छन्, त्यसको बदलामा केही चाहेका छैनन्। प्रकृतिलाई हेरेर पनि हामी थाहा पाउँछौं प्रेम के हो भनेर। फूल चुँडेर प्रयोग गरे पनि, रूख काटेर नास गरे पनि, प्रकृतिका सबै चिजलाई मानिसले आफ्नो आवश्यकता पूरा गर्न भोग गरे पनि प्रकृतिले दिने काम रोकेकी छैनन्। व्यक्तिले नष्ट गरे पनि विनागुनासो प्रकृतिले फेरि उपलब्ध गराएकै हुन्छिन्।"
पुरुष हेर्ने नारी आँखा,"अपवादबाहेक पुरुषका समर्पण साँच्चै पुजनीय छन्। नारीलाई सुख र सम्मानपूर्ण जीवन दिने पुरुषको सम्मान र आदर गर्न हामीले हिच्किचाउनु हुँदैन । यो जगत्का सारा असल पुरुषजतिलाई तिनका असलपन, परिवार र समाजोपयोगी कार्यका लागि सम्मान गर्न हामी नारी र कतिपय पुरुष नै पनि किन हिच्किचाउँछौं ? जो हाम्रै माया, जतन अनि सुखमय, समृद्धिमय र सम्मानित जीवनका खातिर भौंतारिएका हुन्छन्। यस देशको विकास र समृद्धिका लागि जन्मथलो, कर्मथलोदेखि पराइभूमिसम्म कर्म गर्न, दुःख कष्ट भोग्न कताकता पुगेका हुन्छन्। कतिपय मरुभूमि अनि खनिज पदार्थका डरलाग्दा भट्टीमा मात्र होइन आणविक भट्टीमा समेत तापिएका र भुटिएका छन् अहोरात्र उफसम्म नगरी। ताता, चिसा ठाउँमा समेत खटिएका छन् ताकि परिवारको जीवन सुखमय बनोस् भन्नका खातिर। के त्यस्ता असल मानिसलाई र तिनका यस्ता असल एवं प्रशंसनीय, पूजनीय कर्मलाई पूजा, मानसम्मान, माया र जतन गर्नु हाम्रो पनि त कर्तव्य हो, होइन र ? के हामी हरबखत सुख र सुविधा मात्र भोग्ने यति स्वार्थी प्राणी मात्र हौं त ? हाम्रो परिचय यति मात्र हो त यस्तो र हामी यति स्वार्थी र निर्दयी बन्न सक्छौं, या छौं त ? छौं भने न हौं र छाडौं स्वार्थी हुन। भन्न त धेरै सजिलो छ के नै अचम्म गरे त पुरुषहरूले ? केटा मानिस भएर जन्मिएपछि नाथे यति काम। अनि परिवार पाल्न गरेको काम के नै ठूलो भयो र भनेर सहजै भनिदिन्छौं। मानिस त के लोग्नेमानिस हुन सजिलो छैन कुनै पनि पुरुषलाई पारिवारिक जिम्मेवारी निर्वाह गर्न, सामाजिक जीवनका जिम्मेवारी निभाउन र देशकै पनि पदीय दायित्व निर्वाह गर्न।उफ्सम्म नगरी जस्तोसुकै जिम्मेवारी पूरा गरिरहेका हुन्छन् हरेक असल पुरुषहरूले। किनकि पुरुषलाई यस्तो पौरख र पुरुषार्थ गर्न सक्ने अति धीर, वीर र बहादुर स्वभावका भएका कारण नै पुरुष भनिएको हो। महाभारतको षष्ठम् खण्डको एउटा पंक्ति सम्झन्छु, महाँ जीवात्मा सदा निर्विकार हुन्छ। जीवात्मा न (नारी) स्त्री हो न पुरुष। जीवात्माले आफ्नो कर्मअनुसार विभिन्न जातिमा जन्म लिन्छ। पुरुषोचित बहादुरीपूर्ण कर्म गरेर स्त्री पनि पुरुष झैं हुन सक्छे अनि स्त्री भावनायुक्त पुरुष तदनुरूप कर्म गरेर कर्मअनुसार स्त्री हुन सक्छ । यही मन्त्रमा अडेर एकअर्काको सम्मान र आदरका आधारमा हामी अघि बढ्न सक्नुपर्छ। आआफ्ना भाग्यअनुरूप कर्म गर्न सकेको खण्डमा हामी पुरुष कर्मको खुलेर सम्मान गर्न सक्छौं र ? बहादुरी पूर्ण काम गर्ने र पुरुष कर्मको सम्मान गर्ने अनगिन्ती नारी नभएका भने पक्कै हैनन्। कति छौं कति ? खासगरी मानव जन्ममा दुइटा बनावट हुन्छन् पुरुष र स्त्री। नारीले आफ्नो जीवनमा पटकपटक पवित्र मन र शरीर भत्काउन बाध्य छन् पुरुषका लागि। जुन पुरुषका हकमा हुनै नसक्ने प्रकृति हो। महिलाप्रति सम्मान र मायाको यो महत्वपूर्ण पाटो पनि हो। संसारभरिका नारीप्रति स्नेह भाव हरेक असल पुरुषमा जाग्छ नै। हुन त सृष्टिदेखि नै नारीपुरुषको एकाकार आवश्यक थियो। त्यही आधारमा संसार र सृष्टिको रचना चल्दै आएको छ। नारीप्रतिको हिंसा असह्यजस्तै पुरुषप्रतिको हिंसा सह्यनीय बनेको हाम्रो समाजमा पुरुषप्रति हेय भाव राख्न हुँदैन र त्यसो भए समाज अघि बढ्दा सबै आड भत्किन्छन् । युगौं बिते असल कर्म गर्ने पुरुषहरूका बहादुरी, असल कर्म, त्याग, पुरुषार्थ र बलिदानले यो धरा, हरेक घरपरिवार, समाज र राष्ट्र नै सजिएको। तर पनि पौरखी, असल पुरुषहरू हाम्रा आदरणीय बाबु, दाजुभाइ, पति र छोरा असल साथी मित्र नै हुन्। अनि हरेक असल पुरुषहरू जो साँच्चै अर्थमा कर्ममय छन्, तिनका सत्कर्म, त्याग र बलिदानमय कर्मको सम्मान र हृदय खोलेर बयान गर्न भने कतिपय नारी र परिवारकै जोकोही सदस्य पनि सक्दैनौं। हामी स्त्री जाति पनि साँच्चै स्वार्थी भएका छौं, जुन स्त्रीलाई सुहाउने कुरै होइन। यति असल र त्यागमय कर्म गर्ने उनीहरू (पुरुष) प्रति कृतज्ञ बन्न सक्छौं। बरू उल्टै यो त पुरुषहरूको स्वाभाविक दायित्व हो, गर्नैपर्ने कर्तव्य हो भन्छौं । नारीलाई धरती र देवीसित तुलना गरिएको छ क्षमाशील, दयालु, ममतामयी, कोमल हृदयकी खानी भनेर। यो हामीप्रति गरिएको पुरुष सम्मान हो। यसबाट गौरवको महसुस गरौं असल नारी हस्ताक्षर बनेर । फलानाले कति हो कति उन्नति त गरे अनि कति हो कति धनसम्पत्ति, हिरा, सुन जवाहरात सात पुस्तालाई पुग्ने गरी जोडिसके। हजुर, तपाईं, तिमीले के नै गर्यौ र ? केही गर्नै पो सकेनौ। बरु यति नाथे गरेको पनि के नै गरेको भन्नु लाजैमर्दो भन्दै हतोत्साहित गर्छौं। ह्या, कस्तो लाछी तिमी त भन्दै छ्या ! भनिदिएको समेत पो सुन्छौं। अरूको जति गर्नै सकेनौ पो भनेर सजिलै उसको स्वाभिमानमा प्रहार गरिदिन्छौं। चोट पुग्ने गरी या हृदय छियाछिया हुने गरी भनिदिन्छौं अथवा नजानिँदो पाराले जागिरमा भए भ्रष्टाचार, बाहिर भए बिचौलिया, केही काम नगर्ने भए चोरी, अपराधी कर्म गर्नसमेत प्रोत्साहन गर्छौं। अनि उनै पुरुष कर्मलाई हामी हेलाँ गर्छौं । उनीहरूको स्वाभिमान, संघर्ष, त्याग र बलिदानको खिल्ली पो उडाइदिन्छौं। कस्तो हो यो हाम्रो संस्कार ? हाम्रो नैतिकता ? सोचौं यसको बदलामा हामी त पूर्ण समर्पित बनेका छौं या उनका घर, बालबच्चा हेरिदिएका छौं। सित्तैमा पालेको नोकर झैं बनेर पनि भनिरहेका हुन्छौं। मानौं घरपरिवार उनैको मात्र भएर हामी महिलाको नभए झैं। के एउटा मानिसको अथक् संघर्ष, त्याग र बलिदानलाई हामीले पनि सकेको साथ, हौसला, ऊर्जा थपिदिन पर्दैन र ? के पुरुषका कर्मलाई हृदयदेखि नै इमानदार बनेर सम्मान गर्नु पर्दैन र ? के पुरुष हामीलाई अनेकौं सुखसुविधाका लागि श्रम र पसिना बगाउने त्यागी मानिस हैन र ? हाम्रै लागि मरिमेट्ने निःस्वार्थ मानिस हैन र ? न झिलिमिली गहना लुगा न त शृंगारपटार। केवल घर, परिवार र सन्तानको खुसीका लागि असल कर्म गर्ने त्यो निःस्वार्थ मानिस हैन र ? उसका आफ्ना चाहना र सुखका सपना छैनन् र ? साना कमजोरी भेटिए पनि महिलाले पुरुषमाथि अनेकौं प्रहार गरिहाल्न पनि हुँदैन। अर्काकी छोरीलाई जीवन साथी बनाएर उसका लागि आफ्ना असल कर्मले सुख र समृद्धिमय जीवन प्रदान गर्ने निःस्वार्थ मानिस हैन र पुरुष ? आफ्ना दिदी, बहिनी र छोरीका लागि आफ्नो पौरख र मेहनत गरिदिने मानिस हैन र ? हामीले आज त शिक्षा हासिल गर्यौं। हिजो त हामीलाई सुख र समृद्धिमय जीवन यिनैले दिएका हैनन् र ? हो, आज नारी पनि सफल, कर्मशील र उदार मना भएका छन् तर इतिहास केलाऊँ त। ठूलाठूला युद्धदेखि पुरुषार्थहरू पुरुषबाटै भएका छन् र त्यागमय र समर्पणमय कर्म पुरुषबाटै भएका छन्। अपवादमा पुरुष पापी नभएको पक्कै हैन। यति पापी पनि भएका छन् कि तिनका पाप कर्म कल्पना गर्नसमेत सकिन्न। लेख्न खोज्दा हात काम्छन् । यस्तै नारीले पनि केही पाप कर्म गरेकै छैनन् त ? सबै नारी दूधले नुहाएका हुन्छन् र ? अपवादबाहेक पुरुषका समर्पण साँच्चै पुजनीय छन्। नारीलाई सुख र सम्मानको जीवन दिने पुरुषको सम्मान र आदर गर्न हामीले हिच्किचाउनु हुँदैन। हो, अन्याय र अत्याचार गर्ने (पुरुष हुन् या नारी) जोकसैलाई माफ नगरौं र न्यायिक रूपमा दण्डित गरौं। विनापक्षपात पूर्णरूपमा असल र कर्मशील पुरुषलाई मन, वचन र कर्मले सम्मान गरौं। हो, असल पुरुषले हामीले उदाहरणसम्म दिन नसक्ने उत्कृष्ट र असल कर्म गरेका छन्। देवताका पालादेखि नारीलाई अब्बल दर्जाको सम्मान दिएर कतै लक्ष्मी, कतै सरस्वती, कतै देवी, कतै जगदम्बा, कतै ईश्वरी मानेर पुजेका छन्। आफ्ना पौरखले नारीका नाममा मठमन्दिर, घर, दरबारमा सजाएर अनि आमा, छोरी, दिदी, बहिनी, साथी, मित्र, पत्नीका खातिर आफ्नो खुसी र सुख भुलेका छन्। तिनको सम्मान र उच्च मूल्यांकन मन, वचन र कर्मले गरौं। हुन त पुरुष र महिलाका विषयमा कुरा गर्दा जीवन र जगत्का बारेमा पनि हामीले बुझ्न जरुरी हुन्छ। जीवन र जगत्को सम्बन्धको व्याख्या गर्न जरुरी छ। हुन त जीवन केवल कर्म मात्र हो। कर्ममा जीवन हुन्छ। आस्था र विश्वास जीवनका आधार मात्र हुन्। पानीले जीवन दिनु र पानी आफैंले जीवन जिउनु फरक विषय हुन्। पानीको घुट्काले मानव चोला अडेको छ भने पानीको वेग बढ्दा सबै डामाडोल, सखाप र पानी नहुँदा मरुभूमि। त्यसैले भन्दै आएकी छु मानव जीवन एक अब्बल राजमार्ग हो, जहाँ हामी सुन्दर तरिकाले विचार पुर्याएर सफल यात्रा गर्न सक्छौं। भनिन्छ जीवनले असल कर्म बताउँछ। कर्मका कारण जीवन सार्थक र निरर्थक हुन जान्छ। सार्थक जीवनले नै दिगो शान्तिको पहल गर्छ। निरर्थक जीवनमा जहिल्यै हिंसा उद्वेलित हुन्छ। फलस्वरूप शान्ति, प्रतिशान्ति र हिंसा, प्रतिहिंसा देखा पर्छ। जीवनमा शान्ति र हिंसा उसैभित्र निहित हुन्छन्। यसैले असल बाटो हिँडौं। पुरुषका असल कर्ममा साथ, हौसला, जतन, माया, मान र सम्मान गरौं र पुरुषले सम्मान गर्ने नारी बनेर सकेको सुखद र असल साथ प्रदान गरौं ! अरूलाई मान गरौं। असल कर्मले सुखद जीवन दिन्छ। खराबलाई पनि असल जीवनका लागि अभिप्रेरित गर्दै सम्मान गर्न सिकौं। नारीलाई धरती र देवीसित तुलना गरिएको छ क्षमाशील, दयालु, ममतामयी, कोमल हृदयकी खानी भनेर। यो हामीप्रति गरिएको पुरुष सम्मान हो। यसबाट गौरवको महसुस गरौं असल नारी हस्ताक्षर बनेर। खतिवडा शिक्षिका हुन् ।"
"बंगलादेशसँग नेपाल पराजित, फाइनलको सम्भावना सकियो","काठमाडौं : १३औं दक्षिण एशियाली खेलकुद अन्तर्गत पुरुष क्रिकेटमा नेपाल बंगलादेश यू२३ सँग ४४ रनले पराजित भएको छ। बंगलादेबसँग पराजित भएसँगै फाइनल पुग्न नेपालको सम्भावना टुंगिएको छ । कीर्तिपुरस्थित त्रिवि क्रिकेट मैदानमा जारी खेलमा नेपालले टस जितेर फिल्डिङ रोजेपछि पहिले ब्याटिङ गरेको बंगलादेश यू२३ टोलीले नेपाललाई जितका लागि १५६ रनको लक्ष्य दिएको थियो । १५६ रनको लक्ष्य पछ्याएको नेपाली टोली २० ओभरमा ९ विकेट गुमाएर १११ रन बनाउन सक्यो । मध्यम लक्ष्य पछ्याएका नेपालका ब्याट्सम्यानलाई बंगालदेशी बलरले सुरुवातदेखि नै बदाबमा राखेका थिए । चौथो ओभरको तेस्रो बलमा पारस खड्का आउट भएपछि नेपालको लगातार विकेट गुम्यो , पारसले १६ बलमा २ चौकासहित ९ रन बनाएर आउट भए। नेपालका लागि कप्तान ज्ञानेन्द्र मल्लले सर्वाधिक ४३ रन बनाए ४३ नै बल सामना गरेका उनले ३ चौका र १ छक्का प्रहार गरे । त्यसपछि उपकप्तान दीपेन्द्रसिंह ऐरीले १३ बलमा १६ रन बनाउनुबाहेक अन्य व्याट्सम्यानले खासै योगदान गर्न सकेनन् । अभिनाश बोहरा र ललित राजवंशीले अन्तिममा १८ रनको साझेदारी गरे । अभिनाश १३ र ललित ५ रनमा नट आउट रहे। बंगलादेशका लागि सोमन खान, तानवीर इस्लाम, सौम्य सरकार र महेदी हसनले २२ विकेट लिए । बलिङमा नेपालले राम्रै प्रदर्शन गरेको थियो । सुरुमा नेपाली बलरले बंगलादेशलाई निकै दवाबमा राखेका थिए । ३३ ओभरमा १६ रन ३ विकेट गुमेको थियो । सुरुवाती तीनै विकेट पारस खड्काले लिएका थिए । ४ ओभर बलिङ गरेका पारसले ३ विकेट लिएर १५ रन दिए। १०२ ओभरमा ४९ रन बनाउँदा ४ ४ विकेट गुमाईसकेको बंगलादेशका लागि नाज्मुल हसन र अफिफ हसनले ठूलो साझेदारी गरेपछि ठूला स्कोर बनेको हो । नाज्मुल २८ बलमा ५२ रन बनाएर आउट हुँदा र अफिफ ६० बलमा ७५ रन बनाइ नटआउट रहे। नेपालका लागि पारसपछि उपकप्तान दिपेनद्रसिंह ऐरीले २ विकेट लिए । अभिनाश बोहराले १ किवेट लिए। पहिलो खेलमा श्रीलंकासँग ६ विकेटले पराजित भएको थियो । दोस्रो खेलमा भुटानमाथि ज्१४१ रनको नित हात पारेको नेपालले तेस्रो खेलमा माल्दिभ्सलाई ८४ रनले हराएको थियो । साग पुरुष क्रिकेटमा नेपालसहित श्रीलंका२३, बंगलादेश२३, माल्दिभ्स,भुटान गरी ५ टोली सहभागी छन् । क्रिकेटका दुई हस्ती भारत र पाकिस्तानले भने साग क्रिकेटमा सहभागिता जनाएका छैनन्। छन् । यो खबर तयार पार्दासम्म ५ ओभरमा २७ रन बनाउँदा बंगलादेशको ३ विकेट गुमिसकेको छ। तीनै विकेट पूर्व कप्तान पारस खड्काले लिएका हुन्। पहिलो खेलमा श्रीलंकासँग ६ विकेटले पराजित भएको थियो । दोस्रो खेलमा भुटानमाथि रनको नित हात पारेको नेपालले तेस्रो खेलमा माल्दिभ्सलाई ८० रनले हराएको थियो । साग पुरुष क्रिकेटमा नेपालसहित श्रीलंका२३, बंगलादेश२३, माल्दिभ्स,भुटान गरी ५ टोली सहभागी छन् । क्रिकेटका दुई हस्ती भारत र पाकिस्तानले भने साग क्रिकेटमा सहभागिता जनाएका छैनन्।"
नेपाल १० ले पछाडि,काठमाडौँ : जारी १३औँ सागको पुरुष फुटबलमा नेपाल माल्दिभ्सँग १० गोल अन्तरले पछि परेको छ । त्रिपुरेश्वस्थित दशरथ रंगशालामा जारी पहिलो हाफको १९औँ मिनेटमा माल्दिभ्सका लागि इब्राहिम हुसेनलले गाेल गर्दै आफ्नो टाेलीलाई अग्रता दिलाएका हुन्। नेपाल सागको साविक विजेता हो भने माल्दिभ्स सन् २०१८ को साफ च्याम्पियन टिम हो ।
"माल्दिभ्सविरुद्ध नेपालको दोस्रो गोल : नेपाल२, भाल्दिभ्स१",काठमाडौँ : जारी १३औँ दक्षिण एसियाली खेलकुद (साग) को पुरुष फुटबलको पहिलो हाफमा माल्दिभ्ससँग बराबरी खेलेको नेपालले दोस्रो हाफको सुरुमै अग्रता लिएको छ। ५२ औं मिनेटमा नेपालले पाएको कर्नर किकलाई नेपालले सदुपयोग गर्दै रोचक गोलमा परिणत गरेको हो। नेपालका लागि सुनिल बलले प्रहार गरेको कर्नर किकलाई अनन्त तामाङले हेडमार्फत् सुन्दर गोल गरेका हुन्। पहिलो हाफमा माल्दिभ्सले १९औँ मिनेटमा गोल गर्दै खेलमा अग्रता लिएको थियो। माल्दिभ्सका लागि इब्राहिम हुसेनको गोलबाट लिएको अग्रतालाई अभिषेक रिजालले ४३ औँ मिनेटमा गोल गर्दै बराबरी गरेका थिए। आफ्नो घरेलु मैदान त्रिपुरेश्वस्थित दशरथ रंगशालामा अभिषेकले उत्कृष्ट गोल गर्दै ४३ औं मिनेटमा माल्दिभ्सलाई ११ को बराबरीमा रोकेका थिए। माल्दिभ्सको अग्रतालाई तोड्दै नेपालले अग्रता लिएपछि खेल रोचक बनेको छ। शनिबारको खेल भएकाले घरेलु मैदानमा नेपालले दर्शकको साथ पाएको छ। साग पुरुष फुटबल : पहिलो हाफमा ११ गोलको बराबरी नेपाल सागको साविक विजेता हो भने माल्दिभ्स सन् २०१८ को साफ च्याम्पियन टिम हो।
श्रीलंकालाई ३० ले पराजित गर्दै भुटान साग फुटबलको फाइनलमा,काठमाडौँ : १३ औं दक्षिण एसियाली खेलकुद (साग) अन्तर्गत पुरुष फुटबलमा श्रीलंकालाई पराजित गर्दै भुटान फाइनलमा प्रवेश गरेको छ। शनिबार त्रिपुरेश्वरस्थित दशरथ रंगशालामा लिग चरणको आफ्नो अन्तिम खेलमा श्रीलंकालाई ३० गोल अन्तरले पराजित गर्दै भुटान फाइनलमा प्रवेश गरेको हो। भुटानसँग ३० ले पराजित भएसँगै श्रीलंका भने लिग चरणबाटै बाहिरिएको छ। भुटानले पहिलो हाफमा १ गोलको अग्रता लिएको थियो। पहिलो हाफको १९ औँ मिनेटमा चिमे दोर्जीले गोल गर्दै भुटानलाई अग्रता दिलाएका थिए। बाँकी दुई गोल दोस्रो हाफमा गरेको थियो। दोस्रो हाफको ६९ औँ मिनेटमा श्रीलंकन खेलाडीले भुटानका खेलाडी डिबक्समा लडाएपछि भुटानले पेनाल्टी पाएको थियो। पेनाल्टीलाई दाबा छिरिङले सदुपयोग गर्दै टिमलाई २० को अग्रता दिलाए। त्यसपछि ८० औं मिनेटमा एसी दोर्जीले गोल गर्दै भुटानलाई ३० गोलको जित दिलाएका हुन्। श्रीलंकालाई भारी गोल अन्तरले हराएसँगै भुटान ९ अंकसहित फाइनल प्रवेश गरेको हो। एक खेल खेल्न बाँकी रहेको नेपालको सात अंक छ। नेपालले अब बंगलादेशसँग खेल्दै छ। फाइनल पुग्न नेपालले बंगलादेशसँग कम्तिमा बराबरी खेल्नुपर्नेछ। समूह चरणको दोस्रो खेलमा भुटान नेपालसँग ४० ले पराजित भएको थियो ।
माल्दिभ्सलाई पराजित गर्दै नेपाल साग फुटबलको शीर्ष स्थानमा,"काठमाडौँ : १३ औं साग अन्तर्गत शनिबारको खेलमा नेपालले माल्दिभ्सलाई पराजित गरेको छ। पुरुष फुटबलमा माल्दिभ्सविरुद्ध नेपाल २१ ले विजयी भएको हो। यो जितसँगै नेपाल सात अंकसहित शीर्ष स्थानमा पुगेको छ। पहिलो हाफमा माल्दिभ्सले १९औँ मिनेटमा गोल गर्दै खेलमा अग्रता लिएको थियो। माल्दिभ्सका लागि इब्राहिम हुसेनको गोलबाट लिएको अग्रतालाई अभिषेक रिजालले ४३ औँ मिनेटमा गोल गर्दै बराबरी गरेका थिए। आफ्नो घरेलु मैदान त्रिपुरेश्वस्थित दशरथ रंगशालामा अभिषेकले उत्कृष्ट गोल गर्दै ४३ औं मिनेटमा माल्दिभ्सलाई ११ को बराबरीमा रोकेका थिए। खेलको ५२ औं मिनेटमा पाएको कर्नर किकलाई नेपालले सदुपयोग गर्दै रोचक गोलमा परिणत गरेको थियो। नेपालका लागि सुनिल बलले प्रहार गरेको कर्नर किकलाई अनन्त तामाङले हेडमार्फत् सुन्दर गोल गरेका थिए। माल्दिभ्सको अग्रतालाई तोड्दै नेपालले शानदार जित दर्ता गरेको हो। यसअघि नेपालले पहिलो खेलमा भुटानविरुद्ध ४ गोल गरेको थियो भने श्रीलंकासँग ११ को बराबरी खेलेको छ। अर्को खेल नेपालले बंगलादेशसँग खेल्दै छ। भुटान शनिबार श्रीलंकासँगको खेलमा पराजित भए एक खेल अगावै नेपाल फाइनल प्रवेश गर्नेछ। साग पुरुष फुटबल : पहिलो हाफमा ११ गोलको बराबरी माल्दिभ्सविरुद्ध नेपालको दोस्रो गोल : नेपाल२, भाल्दिभ्स१ नेपाल सागको साविक विजेता हो भने माल्दिभ्स सन् २०१८ को साफ च्याम्पियन टिम हो।"
साग महिला फुटबल : भारतसँग नेपाल १० ले पराजित,पोखरा : जारी १३औँ दक्षिण एशियाली खेलकूद (साग) अन्तर्गतको महिला फुटबलमा नेपाल भारतसँग पराजित भएको छ। शनिबार पोखरा रंगशालमा भएको लिग चरणको अन्तिम खेलमा नेपाल १० गोल अन्तरले पराजित भएको हो। लिगको अन्तिम खेलमा प्रतिस्पर्धा गरेका दुबै टोलीले एक खेलअगावै फाइनलमा स्थान बनाइसकेकाले आजको खेल औपचारिकताका लागि मात्र थियो। भारतको जितमा खेलको पहिलो हाफको १८औँ मिनेटमा एनजी बाला देवीले गरेको एक मात्र गोल निर्णायक बन्यो। डेङ्गमी ग्रेनसले प्रहार गरेको कर्नर किकलाई अनमार्क रहेकी एनजी देवीले हेडमार्फत सेकेण्ड बार च्याप्दै बललाई पोष्टको दिशा दिएकी थिइन्। खेलमा फर्कन कडा मेहनत गरेको नेपालले बराबरीका लागि केही अवसर सिर्जना गरे पनि सदुपयोग गर्न सकेन। नेपालका फरवार्ड सावित्रा भण्डारीलाई विपक्षी खेलाडीले आज खुलेर खेल्ने मौका दिएनन्। समूह चरणका तीन खेल जितेको भारत नौ अङ्कसहित समूह विजेता बनेको छ भने नेपाल दुई खेलमा जित र एकमा हारसँगै छ अङ्कका साथ समूह उपविजेता बन्यो। नेपाल र भारतले पुनः आगामी मङ्सिर २३ गते स्वर्ण पदकका लागि स्पर्धा गर्नेछन्। खेलपछिको पत्रकार सम्मेलनमा नेपाली टोलीका मुख्य प्रशिक्षक हरि खड्काले विपक्षी टोलीले पाएको कर्नर बल रोक्न नसोक्नु टोलीका लागि दुर्भाग्य भएको बताउँदै फाइनल खेलमा गल्ती कम गर्दै स्वर्णका लागि खेल्ने बताए। भारतीय टोलीका प्रशिक्षक मेयामोल रकीले खेलाडीको प्रदर्शनभन्दा पनि खेलको नतिजासँग आफू सन्तुष्ट रहेको बताउँदै खेल अत्यन्त प्रतिष्पर्धापूर्ण रहेको प्रतिक्रिया दिए। महिला फुटबलमा तेस्रो स्थानका लागि आजै भएको स्पर्धामा माल्दिभ्सले २१ गोलअन्तरले श्रीलङ्कालाई पराजित गर्दै कास्य पदक जितेको छ।
गौरिका रजतमा समेटिइन्,काठमाडौं : अघिल्ला दुई प्रतिस्पर्धामा स्वर्ण पदक जितेकी नेपाली जलपरी गौरिका सिंह शनिबार भने चुकेकी छन् । एक सय मिटर ब्यास्ट्रोकमा स्वर्ण जित्न चुकेकी हुन् । शनिबार भएको प्रतिस्पर्धामा उनलाई भारतकी मन्ना राजीव पटेलले रजतमा सीमित गराएकी हुन् । प्रतिस्पर्धामा निर्धारित दुरी भारतीय मन्नाले एक मिनेट ०२३५ सेकेन्डमा पार गरिन् भने गौरिकाले एक मिनेट ०३१५ सेकेन्डमा मात्र पूरा गरिन् ।
साग पुरुष फुटबल : पहिलो हाफमा ११ गोलको बराबरी,काठमाडौँ : जारी १३औँ दक्षिण एसियाली खेलकुद (साग) को पुरुष फुटबलको पहिलो हाफमा नेपाल र माल्दिभ्सले ११ गोलको बराबरी खेलेका छन्। माल्दिभ्सले १९औँ मिनेटमा इब्राहिम हुसेनको गाेलमा लिएको अग्रतालाई अभिषेक रिजालले ४३औँ मिनेटमा गोल गर्दै बराबरी गरेका हुन् । आफ्नो घरेलु मैदान त्रिपुरेश्वस्थित दशरथ रंगशालामा अभिषेकले उत्कृष्ट गोल गर्दै माल्दिभ्सलाई ११ को बराबरीमा रोकेका हुन् । नेपाल सागको साविक विजेता हो भने माल्दिभ्स सन् २०१८ को साफ च्याम्पियन टिम हो ।
नेपालका तीन महिला बक्सर फाइनलमा,"काठमाडौं : नेपालमा तीनजना महिला बक्सिङ खेलाडी १३औं दक्षिण एसियाली खेलकुद (साग)को फाइनलमा प्रवेश गरेका छन्। ललितपुरको सातदोबाटोमा शनिबार भएको खेलमा ललिता महर्जन, मीनु गुरुङ र संगीता सुनार फाइनलमा प्रवेश गरेका हुन्। ६४ केजीका पुनम रावल यसअघि नै बाई पाएर फाइनल पुगिसकेका छन्। महिला ४८ केजी तौल समूहको खेलमा ललिताले श्रीलंकाकी नादिका पुष्प रनासिंघे अराचचिघेलाई अंकको आधारमा हराइन्। महिला ५४ केजी तौल समूहको खेलमा मीनुले पनि बंगलादेशकी ओनिता इस्लामलाई अंककै आधारमा पराजित गरिन्। यसैगरी ६० केजी तौल समूहको खेलमा संगीताले पनि श्रीलंकाकी केशानी हंसिका कस्तुरी अर्चचिघेलाई अंकको आधारमा पराजित गरिन्। पुरुष ४९ केजी तौलमा नेपालका सुशील थापामगर भारतका विनोद तनवरसँग पराजित भए। सुशील कांस्य पदकमा सीमित बने। ५६ केजी तौल समूहमा पनि नेपालका पुरन राईले पराजित हुँदै कांस्य जिते। ६४ केजी तौलको सेमिफाइनलमा नेपालका भूपेन्द्र थापामगर बंगलादेशका मोहमद अलामिनलाई अंकका आधारमा हराउँदै फाइनलमा प्रवेश गरेका छन्। पुरुष ९१ केजीमा नेपालका अर्जुन सिगुले भारतका गौरव चौहानसँग पराजित हुँदै कांस्यमा चित्त बुझाए।"
महिला क्रिकेटमा नेपाललाई कास्य,"पोखरा : १३औं दक्षिण एशियाली खेलकुद अन्तर्गत महिला क्रिकेटमा नेपाललाई कास्य पदक प्राप्त भएको छ । तेस्रो स्थानका लागि शनिबार बिहान भएको खेलमा माल्दिभ्स महिला टोलीलाई १० विकेटले पराजित गरी नेपालले कास्य पदक जितेको हो। पोखरा रंगशाला भएको खेलमा टस हारेर पहिले ब्याटिङ गरेको माल्दिभ्सले ११३ ओभरमा ८ रन बनाउँदा सबै विकेट गुमायो । ९ रनको लक्ष्य नेपालले जम्मा ५ बलमा कुनै विकेट नगुमाई ९ रन बनाई पूरा गर्यो । यसअघि पनि माल्दिभ्सविरुद्ध ६ विकेट लिएका अञ्जली चन्दले हाज पनि ४ विकेट लिइन । ४ ओभर बलिङ गर्दा उनले १ रन मात्रै दिएकी अञ्जली प्लेअर अफ दी म्याच बनिन । मालदिभ्सका लागि ओपनर अइमा अइसादले १ रन बनाउनुबाहेक अन्यले रन जोड्न सकेनन् । ७ रन नेपालका बलरले वाइडकारुपमा अतिरिक्त दिएका थिए। सीता राना मगर र रुविना क्षेत्रीले २२ विकेट लिए । बंगलादेश र श्रीलंकाको महिला टोलीले फाइनलमा स्थान बनाएको छन् । स्वर्ण पदकका लागि पोखरा रंगशालामै आइतबार खेल हुँदैछ। समूह चरणको पहिलो खेलमा नेपाली महिला टोलीले माल्दिभ्सलाई १० विकेटले हराएको थियो भने दोस्रो खेलमा बंगलादेशसँग १० विकेटले पराजित भएको थियो । तेस्रो खेलमा श्रीलंकासँग ४१ रनले पराजित हुँदा फाइनलको यात्राबाट वञ्चित भएको हो। महिला क्रिकेटमा बंगलादेश, श्रीलंका, नेपाल र माल्दिभ्स सहभागी थिए।"
कुस्तीमा नेपाललाई पहिलो स्वर्ण,जनकपुरधाम : १३ औं दक्षिण एसियाली खेलकुद (साग) अन्तर्गत कुस्तीमा नेपालले पहिलो स्वर्ण जितेको छ। जनकपुरस्थित हबर्ड हलमा शनिबार भएको ५५ केसी तौल समूहको प्रतिस्पर्धामा नेपालकी संगीता धामीले स्वर्ण जितेकी हुन्। संगीताले बंगलादेशकी सखिरा सरकाररिनेलाई ४१ अंकले पराजित गर्दै स्वर्ण हात पारेकी हुन्। स्वर्ण विजेता धामी महेन्द्रनगरकी हुन्।
लडेर जसले कास्य जिते(फोटो फिचर),काठमाडौँ : १३ औँ दक्षिण एसियाली खेलकुद (साग) को सातौँ दिन सोमबहादुर कुमाल ८ सय मिटरको दौडमा देशलाई स्वर्ण दिलाउन चाहन्थे । शनिबार दशरथ रंगशालमा भएको दौडमा उनी प्रतिस्पर्धीलाई पछि पार्न दौडिरहेका थिए । तर लक्ष्यमा पुग्ने बेला अचानक ट्रयाकमा लडे । उनी ट्रयाकमै लड्दा उनको हातले लाइन छोयो । हातले लाइनमा छोएकै कारण उनले लडेर पनि कास्य जिते । उनी लडेपछि अन्य दुई प्रतिस्पर्धीले स्वर्ण र रजत जिते । लड्दा सोमबहादुरले निर्धारित रेखा छोएपछि अन्य प्रतिस्पर्धीलाई पछि पार्दै कास्य जितेका हुन् । तस्बिर : विकास कार्की
कुस्तीको पहिलो स्वर्णले संगीतालाई रुवायो,"जनकपुरधाम : १३ औं दक्षिण एसियाली खेलकुद (साग) अन्तर्गत शनिबार कुस्तीमा नेपालकी संगीता धामीले स्वर्ण जितिन्। कुस्तीमा नेपाललाई स्वर्ण दिलाएकी संगीता जितपछि खुसी हुनै सकिनन्। उनी स्वर्ण जितेसँगै भावुक भइन्। संगीताका खुसीका आँसुमात्र झरेनन् उनी भावुक भएर रुनै थालिन्। संगीता भक्कानिएर रोएपछि उनलाई प्रशिक्षक र सहयोगीले सम्हाल्नु परेको थियो। जनकपुरस्थित हबर्ड हलमा संगीता भावुक हुँदा खुसीले हुटिङ गरिरहेका दर्शकसमेत केही समय भावुक बने। शनिबार भएको ५५ केसी तौल समूहको प्रतिस्पर्धामा संगीताले बंगलादेशी प्रतिस्पर्धीलाई पछि पार्दै स्वर्ण जितेकी हुन्। कुस्तीमा नेपाललाई पहिलो स्वर्ण संगीताले बंगलादेशकी सखिरा सरकाररिनेलाई ४१ अंकले पराजित गरेकी हुन्। स्वर्ण विजेता संगीता महेन्द्रनगरकी हुन्। काठमाडौं, पोखरा र जनकपुरमा सागका विभिन्न खेलकुद भइरहेका छन्। जनकपुरमा भने कुस्तीका खेल राखिएको छ। मंसिर १५ गते उद्घाटन भएको सागको समापन मंसिर २४ गते हुँदैछ।"
गल्फमा ऐतिहासिक दुई स्वर्ण,"काठमाडौं : १३औं दक्षिण एसियाली खेलकुद (साग) गल्फमा नेपालले ऐतिहासिक दुई वटा स्वर्ण पदक जितेको छ। पार ७२ को गोकर्ण फरेस्ट गल्फ कोर्समा शुक्रबार सम्पन्न खेलमा नेपालले पु्रुष एकल र पुरुष टिम स्पर्धामा दुई स्वर्ण जितेको हो। साग गल्फमा नेपालले पहिलो पटक दुईवटा स्वर्ण पदक जितेको हो। गल्फको पुरुष एकलमा नेपालका लागि सुवास तामाङले स्वर्ण दिलाए। टिम स्पर्धामा सुवास सम्मिलित नेपाली टोलीले स्वर्ण चुम्यो। चार दिनको ७२ होलमा सु्वासले कुल १४ अन्डर दुई सय ७४ स्कोर खेलेका थिए। गल्फको अन्तिम दिन शुक्रबार सुवासले तीन अन्डर ६९ खेले। गल्फमा नेपाललाई ऐतिहासिक स्वर्ण जिताएका सुवास भर्खर बलब्वाईबाट आएका हुन्। रोयल नेपाल गल्फ क्लबमा बलब्वाईको काम गर्दै गल्फ सिकेका सुवासले छोटो समयमै गल्फमा छलाङ मारेका छन्। सूर्य नेपाल टुरमा गत वर्ष प्रोफेसनल खेलाडीलाई हराएर उपाधि जितेपछि सुवास एकाएक गल्फमा छाए। त्यसपछि विभागीय टोली त्रिभुवन आर्मीमा करारमा अनुबन्ध भएका सुवासले गल्फमा थप निखारता ल्याए। दिनभर अभ्यासमै रमिरहने सुवासले एक वर्षको तयारीमै व्यक्तिगत र टिम स्पर्धा नेपालका लागि महŒवपूर्ण स्वर्ण जिताए। नेपालले आयोजक राष्ट्रको हिसाबले गल्फ खेल राखेको थियो। टिम स्पर्धामा नेपालका सुवाससहित शुक्रबहादुर राई, टंकबहादुर कार्की र निरज तामाङ सहभागी थिए। टिम स्पर्धामा नेपालले कुल आठ सय ३८ स्कोर खेलेको थियो। पुरुष एकलमा स्वर्ण जितेपछि सुवासले साग गल्फमा देशको लागि पहिलो स्वर्ण जिताउन पाउँदा खुसी लागेको बताए। सागको लागि एक वर्षदेखि तयारी गर्दै आएको थिएँ। प्रशिक्षक धनबहादुर थापाले राम्रो खेलेर स्वर्ण जिते भविष्य राम्रो हुन्छ भन्नुहुन्थ्यो। सोहीअनुसार तयारी गरेको थिएँ। मेरो तयारीमा संघका अध्यक्ष तासी घलेले धेरै सहयोग गर्नुभयो। मैले चिप र पटमा राम्रो गर्दा उपाधि जित्न सकेँ। भविष्यमा गल्फमा अझै राम्रो गर्नेछु, ललितपुर लेलेका १७ वर्षीय सुवासले भने। सुवासले राम्रो खेल्दै भारतीय टुरमा सहभागी हुने इच्छा रहेको पनि बताए। पुरुष एकलमा बंगलादेशका मोहमद फराजले रजत जिते। उनले कुल ६ अन्डर दुई सय ८२ खेले। नेपालकै शुक्रबहादुर राईले कांस्य जिते। शुक्रले कुल चार अन्डर दुई सय ८४ खेलेका थिए। टिम स्पर्धामा रजत जितेको बंगलादेशले आठ सय ५६ स्कोर खेल्यो। कांस्य जितेको श्रीलंकाले आठ सय ७८ स्कोर खेलेको थियो। यसैगरी महिला एकल र महिला टिम स्पर्धाको स्वर्ण श्रीलंकाले जितेको छ। महिला एकलमा श्रीलंकाकी ग्रेस यातावाराले स्वर्ण जितिन्। ७२ होलमा ग्रेसले कुल आठ ओभर दुई सय ९८ खेलेकी थिइन्। बंगलादेशकी जाकिया सुल्तानाले रजत जितिन्। जाकियाले तीन सय १७ स्कोर खेलिन्। श्रीलंकाकै थुहासिनी सेल्भारातनमले कांस्य जितिन्। थुहासिनीले कुल तीन सय १८ स्कोर खेलिन्। महिला टिम स्पर्धामा स्वर्ण जितेको श्रीलंकाले कुल ६ सय सात स्कोर खेल्यो। रजत जितेको बंगलादेशले ६ सय ३९ र कांस्य जितेको नेपालले ६ सय ८१ स्कोर खेल्यो। नेपाली टिममा कश्मिरा शाह, रविना श्रेष्ठ र सुष्मा कोइराला थिए।"
महिला म्याराथनमा पुष्पा भण्डारीलाई रजत,काठमाडौं : दक्षिण एसियाली खेलकूद अन्तर्गत महिला म्याराथनमा नेपालकी पुष्पा भण्डारीले रजत पदक जितेकी छिन् महिलातर्फ ४२ किलोमिटर म्याराथन दौडमा भण्डारीले रजत पदक जितेकी हुन्। यस प्रतियोगितामा श्रीलंकाकी हिरोनी केसाले स्वर्ण पदक जितिन्। केसाभन्दा पुष्पा ९ मिनेट १३ सेकेण्डले पछि परी रजतमा सीमीत भएकी हुन्। भारतकी ज्योति गवातले कास्य पदक जितिन्।
बक्सिङमा नेपालको सुखद सुरुआत,"काठमाडौं : १३औं दक्षिण एसियाली खेलकुद (साग) अन्तर्गत बक्सिङमको पहिलो दिन नेपालका खेलाडीले सुखद सुरुआत गरेका छन्। नेपालका सुशील थापामगर, भूपेन्द्र थापामगर र सनिल शाहीले जित हासिल गरी सेमिफाइनलमा प्रवेश गरेका छन्। पुरुष ४९ केजी फ्लाई वेटमा मुटुनाकापा पीजीलाई अंकको आधारमा हराउंदै सुशीलले सेमिफाइनल पुगेका छन्। ६० केजीमा भूटानका निमा दोर्जीलाई अंककै आधारमा हराउँदै नेपालका सनिल शाहीले अन्तिम चारमा स्थान बनाए। ६४ केजीमा नेपालका भूपेन्द्र थापामगरले भुटानका दोर्जी वाङ्दीलाई पहिलो राउन्डमै हराए। ७५ केजी तौल समूहको खेलमा नेपालका दिपक श्रेष्ठसँग पराजित भए। यसैगरी पुरुष ९१ केजीभन्दा माथि मा नेपालका आशिष दुवाडी र महिला ६४ केजी तौल समूहमा पूनम रावलले बाइ पाएका छन्।"
संस्कृत फुटबलर !,"रहरहरूको अर्थ जीवनमा कति हुन्छ ? कसैले मूल्यांकन गरेको छ कि छैन कुन्नि। मलाई मेरा रहरहरूले भने जीवनमा राखेको अर्थको मूल्यांकन गर्नु पर्यो भने त्योभन्दा कठिन केही हुन्छ भन्ने लाग्दैन। भोगटेबाट मोजाको हुँदै फुटबलसम्म पुगेको खेलाडी बन्ने सपना, आफ्नो पढाइले डोर्याउँदै भारतसम्मको यात्रा र त्यहाँबाट फेरि वैराग्यले ल्याइपुर्याएको आफ्नै ठाउँ। यी बीचमा थुप्रै रहरले मलाई दिशानिर्देश गरेको कुरामा असत्यता खोज्यो भने एक पित्को पनि पाउन म आफैंलाई मुस्किल छ। खुब खेलियो सानोमा फुटबल, वा भनौं आफैंले खेलेको भनियो। फुटबलको अर्थ बल नै थिएन त्यो बेला, जे जे गोलाकार आकारमा थिए सबै फुटबल थिए। चाहे त्यो भोगटे होस वा कलिलो नरिवल। सपनाले अंकुर लगाउन त्यहाँबाट सुरु गर्यो, मनले भन्यो अब म खेलाडी बन्छु। फुटबल खेलाडी। काठमाडौंमा फुटबलको क्रेज, आफूमा भएको खेलाडी बन्ने पागलपन। उफ ! योभन्दा अरू के कारण चाहिन्थ्यो र, दशरथ रंगशाला पुगेर खेल हेर्न। सुन्धारानजिकै आर्मी ब्यारेकको बारमा अडेस लागेर भित्र भइरहेको प्रशिक्षण हेर्न ? र ती बेला मनमा मात्रै एउटा रहर हुन्थ्यो कुनै दिन म पनि खेलाडी बन्छु। म पनि लगाउँछु, नेपालको जर्सी। दर्जनौँ क्यामेरा र हजाराँै दर्शकका आँखाहरू मप्रति पनि तेर्सिनेछन्। कतिसम्म भने वेद विद्या श्रममा हुने आफ्नो संस्कृतको पढाइ छाडेर गेरु वस्त्रमा पनि फुटबल हेर्न कुदिन्थ्यो। फुटबल भने पछि मनमा कतै न कतै तडकभडक हुन्थ्यो। कोही होस् न, उसको अरू सबै बानी मन नपरोस्, तर फुटबल खेल्न मात्रै चाहाना राख्ने होस्, त्यो प्रिय बन्थ्यो। चाहे त्यो झरिलो आइतबार हो वा घमाइलो शुक्रबार, धुलाम्मे कैलाश डाँडा होस् वा बलौटे सरस्वती खेलको चौर, खुट्टा दौडिन्थे फुटबल भनेपछि। काठमाडौंमा एकेडेमीबाहेक दुईवटा क्लब थिए, फुटबल प्रशिक्षण दिने। दुईमध्यको एकमा प्रशिक्षण लिइरहेको एकजनासँग मित्रता बढाएँ। फुटबल सिक्न त बुट चाहिने रहेछ, मलाई के थाहा ? उसले भनेपछि बुट किन्नुपर्छ भन्ने भयो। रहर थियो, उपाय ? शून्य। भक्तपुरबाट गौशाला आउन, स्कुलमा दिउँसो खाजा खान र बेलुका घर फर्किन। यी कुराकै लागि अपर्याप्त थियो, घरबाट पाउने खर्च। बुट किन्न कुनै उपाय चाहिएको थियो। ट्रेनिङ सुरु भइसक्दा पनि चिकित्सकको सल्लाहबमोजिम मैले ६ महिनासम्म फुटबल खेल्न नपाउने भएँ। दुई पटक मेरो रहरले मूर्त रूप लिन सकेन। त्यसपछि, रहर बेपत्तासँग मबाट टाढा भाग्यो। पशुपति परिसरमा आफूलाई एकान्तमा भुलाउनुहुन्छ भने तपाईंलाई पक्कै थाहा छ, मृगस्थलीबाट उकालो लागेपछि केही टुँुडाल र मन्दिरहरू आउँछन्। यहाँ प्रेमिल जोडीका लागि पर्याप्त एकान्त छ। तर, म प्रेमका लागि त्यहाँ गइनँ। त्यहाँ भएको मन्दिरमा चढाइएका पैसाहरूको निगरानी गर्न गएँ। र निगरानीको केही दिनपछिको एक साँझ, हातले केही पैसा उठाएँ। एक। दुई। तीन। साढे तीन। साढे तीन सय। खुद्राखुद्री पैसा। गुरुकुलमा बस्दा चोर्नु हुन्न, सिकिएको थियो। झन्, पण्डित बन्न संस्कृत पढिरहेको म। रहरले मलाई आफ्नो सिमानाभन्दा पर पुर्यायो। हातहरूलाई रोक्न केही आएन अगाडि, बरु मस्तिष्कमा परेको गोलाकार सपनाले भने झन् झन् प्रोत्साहित गरेजस्तो आभास भयो। नयाँ बुट त्यो पैसाले आउन पनि त सम्भव थिएन। पुरानो बुट कहाँ पाउँछ ? सोधीखोजी गरेपछि एक जना बेच्न राजी भएको त थियो। तर, मूल्य राख्यो ४५०। र फेरि हात लम्किए, अगाडिकै जस्तो। यसपटक भने मलाई किरातेश्वरका महादेवले दिएका थिए, जुत्ता किन्ने खर्च। सपनाले मान्छेलाई कहाँसम्म डोर्याउँछ ? केही दिनको औपचारिकतापछि जावलाखेल फुटबल क्लबमा मेरो प्रशिक्षण पाउने पक्का भयो। घरमा के भन्ने ? काकाकाकीलाई सत्य भन्नुको अर्थ आफ्नो सपनामाथि अंकुश लगाउनु थियो। एसएलसी सकिएर छुट्टीकै समयमा भएपछि उनीहरूलाई म फुटबल सिकेर खेलाडी बन्न जाँदैछु भनेको भए, त्यो अद्यापि स्वीकार्य हुँदैनथ्यो। बरु, गुरुकुलमा नै अगाडिको पढाइका लागि तयारी कक्षा सुरु भएको छ भन्नुजस्तो उपयुक्त कारण केही भेटिनँ। अहिले लाग्छ, त्योभन्दा उपयुक्त कारण पनि थिएनन् केही मसँग त्यो बेलामा। कुरा ०७२ सालको। केही दिनसम्म क्लबमा जाने भइरहेको थियो। वैशाखको सुरुबाट नयाँ खेलाडीलाई प्रशिक्षणका लागि बोलाइएको थियो। १२ गतेबाट सुरु थियो प्रतिक्षण। पुरानो बुट। सकेसम्म पुरानो नदेखियोस् भन्ने चाहना। कस्तो विरोधाभास पूर्ण रहर थियो मेरो। सम्झँदा पनि मूर्खता जस्तो। धोइपखाली गरेर घाममा सुकिरहेको थियो बुट। पटकपटक गएर हेर्नु त सामान्यजस्तै भएको थियो। अरूले नदेख्ने ठाउँमा सुकाउँदा घामको ताम प्रत्यक्ष नपाएपछि ओसले सुकाइरहेको थियो बुटलाई। दिउँसोको खानापछिको समय। प्रशिक्षण १ बजेबाट। तर, त्योभन्दा अगाडि नै भूकम्प। केही दिनसम्म त म आफैंले पनि प्रशिक्षण, फुटबल, चोरेको पैसाले किनेको बुट सबैलाई बिर्सिएँ। तर, गोडाचार हप्ता बितेपछि भने आफ्नै रहरले फेरि झस्कायो। प्रशिक्षणस्थलमा जान्थे, भूकम्पले यस्तो भएको बेला प्रशिक्षण नहुने खबर लिएर फर्किन्थे। अन्योल समयमा रहरले अन्योलता देखेको थिएन, मात्र आफ्नो अस्तित्व स्थापित गर्न खोजिरहेको थियो। तारन्तार क्लब गइरहँदा पनि प्रशिक्षण हुने छनक पाइरहेको थिइनँ। सक्षम बन्नका लागि जाँदा मसँग असक्षम खबरहरू थिए। मैदानमा खेलाडी होइन, पाल र टहरा देख्दा तिनीहरूको मुन्तिर आफ्नो सेकेन्ड ह्यान्ड बुट छ जस्तो लाग्थ्यो। रहरले यथार्थभन्दा पनि पर धकेलेर एकोहोरो बनाएको थियो मलाई, मैले आफ्नै सामुन्नेका वास्तविकतालाई छाडेर मात्र कल्पना गरेको पेले र रोनाल्डोजस्तै बन्ने आफ्नो रहरलाई देख्थेँ। पढाइ संस्कृत साहित्य। सँगै कर्मकाण्ड। घरपरिवारले त्यही बेला भारतको काशी गएर पढ्नुपर्छ भन्ने चाहना देखाइरहेको थियो। यता आफूले खोजेजस्तो नभएको बेला केही समय मनले पनि त नयाँपन खोजेकै थियो। सँगै पढेका अरू साथीहरूले पनि जाने चाहना देखाएकै त हुन्। मसँगै तीन जना भारत गयौं। बनारसमा गएर गुरुकुलमा भर्ना भयौं। त्यहाँको माहोल बेग्लै। सबै कुरामा बदलाव थियो, मात्र गुरुकुल बस्ने कुरा उस्तै। त्यहाँको परिवेशमा रम्न खोज्दाखोज्दै पनि रमाइरहेको थिएन मन। बेलाबेला त लाग्थ्यो, गोलो फुटबल खेल्ने सपना पाल्दापाल्दै कतै मन नै फुटबलजस्तै गोल गोल त भइसकेको छैन। आफैंलाई सम्हालेर अगाडि बढ्ने नयाँ नयाँ प्रयास असफल हुँदा अर्को नैराश्य थपिदिएको थियो। दैनिकीमा भएको उथलपुथलले सबैतिर हलचल ल्याएको थियो। सामान्य हुनुसक्ने स्थिति नहुनु अर्को परिस्थिति। अक्सर मान्छेहरू यस्तै बेलामा त हुन्, के गर्ने कसो गर्ने थाहा नपाउने ? त्यस्तै त भयो। गाँजाको लत लाग्यो। बिहान उठेदेखि बेलुका नसुत्दासम्म शरीर शिथिल हुन थाल्यो, नशाले। म यस्तो ठाउँमा थिएँ, जहाँ वरिपरि हेर्दा चारैतिर पानी थियो। गुरुकुल प्रांगण र वरपरका मन्दिरबाहेक चारैतिर पानी। हेर्थे, कसरी सकेका हुन् ? यहाँका ससाना मान्छेहरू यो भीमकाय पानीमा पौडन ? प्रयास गर्नै पनि त डर लाग्थ्यो मलाई। एक पटक प्रयासै पनि नगरेको भने होइन। तर, अलि परसम्म पुगेर हातले समाएको घिर्नी छाड्नेबित्तिकै मुखमा हुलुक्क नुनिलो पानी छिर्यो। होश आउँदा त गुरुकुलका महाराजको सामुन्ने। निर्णय गरेँ मैले, म नेपाल फर्किन्छु। मेरो पढाइ र मेरो रहर ठीक विपरीत धु्रुवतर्फ थिए। दुईको मिलन सुखद हुन्छ र प्राकृतिक हुन्छ भन्ने कुनै आशा थिएन। गुकुलबाट बिदा लिँदा मसँगै गएका दुई साथी छुटे। भनौं, साथ छुटे। ठीक त्यही बेला त हो, टीकापुर घटना भएको। जाँदाको बाटो आउन नमिलेपछि बेग्लै बाटो रोज्नु पर्यो। मान्छेले आफ्नो बाटो पनि कहाँ रोज्न पाइने रैछ र ? समयले अगाडि नै स्थापित गरिदिएको मार्गमा पाइला चाल्नुभन्दा बाहेक के हुन्छ र विकल्प? उफ ! कति निरीह रहेछ मान्छे। फेरि, बाटामा त कमसेकम दुर्घटना हुनसक्ने सूचक हुन्छन्। जीवनमा ? मात्र, शून्य सूचक। मैले संस्कृतलाई चटक्कै छाडेँ। कर्मकाण्ड गर्दिनँ भन्ने बाँचा आफैंसँग गरेँ। र आफैंलाई भनेँ फुटबलबाहेक अरू केही हुनेछैन अबको लक्ष्य। नेपाल फर्किंदा जाडोयाम सुरु भएको थियो। पुसको सिरेटोमा बिहानीको समयमा ट्रेनिङ हुँदै थियो। फेरि, ट्रेनिङका लागि तयारी सुरु भयो। पुरानै बुट। पुरानै सपना। पुरानै माहोल। जीवन फेरि कति चाँडै मैले सोचेको जस्तो हुँदै थियो। सामान्य। ट्रेनिङमा जानुअगाडिका केही दिनमा अचानक शरीरले असहज महसुस गरिरहेको थियो। ज्वरो आउने, बान्ता हुने। चार दिनको लगातार चेकजाँचपछि पत्ता नलाग्नुले अर्को तनाव थियो। पाँचौं दिन चिकित्सकले एपेन्टिसाइड हुनसक्ने ४० प्रतिशत शंका देखाउँदै शल्यक्रिया गर्न भने। पछि त्यही भेटियो। शल्यक्रियापछि सोचेँ, म अहिले गुरुकुलमै बनारस भएको भए ? ज्वरोको औषधि मात्र खाएर बसिरहेको हुन्थेँ। र फैलिरहेको एपेन्टिसाइडले एपेडिक्स आन्द्रालाई जस्तै मेरो सामुन्ने निष्पट्ट अन्धकार अन्धाधुन्ध ल्याइदिएको हुने थियो। ट्रेनिङ सुरु भइसक्दा पनि चिकित्सकको सल्लाहबमोजिम मैले ६ महिनासम्म फुटबल खेल्न नपाउने भएँ। दुई पटक मेरो रहरले मूर्त रूप लिन सकेन। त्यसपछि, रहर बेपत्तासँग मबाट टाढा भाग्यो। तर, स्मृतिमा केही कुरा छुटिरहे। कोठाको पुरानो कुनामा केही दिनअघि बुट फेला पर्यो। कम्ता खोजेको थिएँ, एक समय मैले। तर, फेला परेपछि एकछिन नियाल्न बाध्य बनायो अतीतले। चार वर्षअगाडि यिनै बुटले मलाई डोर्याएका थिए, भारतबाट नेपाल। र रहरले जीवनमा नयाँ जीवनको सुरुआत गरिदिएको थियो। रहरले कति मूल्यवान् छाप छोडिदियो भने, आज आफ्नै रहर पूरा गर्न नसक्दाको पश्चात्तापले जल्नुको विकल्प छैन्। फुटबल खेल्ने रहर त हिजोजस्तै आज पनि छ नि, तर समय हिजोको छैन। आज समय फेरिएको छ, र रहर कतै छुटिगएको छ। छुटेका कुराहरूलाई समेट्नुको अर्थ हिजोलाई आज बनाउनु जस्तो भएको छ। तितरबितर यताउता छरपष्ट भइसकेका छन्। स्नातक तह, कैलाशकुट बहुमुखी क्याम्पस"
पारस एक्लैले लिए बंगलादेशको ३ विकेट,"काठमाडौं : १३औं दक्षिण एशियाली खेलकुद अन्तर्गत पुरूष क्रिकेटमा नेपाल अहिले बंगलादेशको सामना गर्दैछ । कीर्तिपुरस्थित त्रिवि क्रिकेट मैदानमा जारी खेलमा नेपालले टस जितेर पहिले फिल्डिङ रोजेपछि बंगलादेश यू२३ टोली ब्याटिङ गरिरहेको छ। बंगलादेशविरुद्ध नेपाली बलरले राम्रो प्रदर्शन गरिरहेका छन् । यो खबर तयार पार्दासम्म ५ ओभरमा २७ रन बनाउँदा बंगलादेशको ३ विकेट गुमिसकेको छ। तीनै विकेट पूर्व कप्तान पारस खड्काले लिएका हुन्। पहिलो खेलमा श्रीलंकासँग ६ विकेटले पराजित भएको थियो । दोस्रो खेलमा भुटानमाथि रनको नित हात पारेको नेपालले तेस्रो खेलमा माल्दिभ्सलाई ८० रनले हराएको थियो । साग पुरुष क्रिकेटमा नेपालसहित श्रीलंका२३, बंगलादेश२३, माल्दिभ्स,भुटान गरी ५ टोली सहभागी छन् । क्रिकेटका दुई हस्ती भारत र पाकिस्तानले भने साग क्रिकेटमा सहभागिता जनाएका छैनन्।"
चेलीले चम्काएको साग,"काठमाडौं : एथलेटिक्स खेलाडी सन्तोषी श्रेष्ठले दशरथ रंगशालामा गत मंगलबार इतिहास रचिन्। उनी दक्षिण एसियाली खेलकुद (साग)को इतिहासमा एथलेटिक्सतर्फ स्वर्ण पदक जित्ने पहिलो नेपाली महिला खेलाडी बनिन्। सागको १० हजार मिटर दौडमा स्वर्ण जित्ने पहिलो नेपाली खेलाडीको रेकर्ड पनि उनकै नाममा रह्यो। यसअघि सागको एथलेटिक्समा भारतीय र श्रीलंकाली खेलाडीको दबदबा थियो। यसपटक सन्तोषीले त्यो दबदबा तोडिन्। सन्तोषीले भारतीय धाविका कविता यादवलाई एक मिलिसेकन्डले उछिन्दै स्वर्ण हात पारेकी थिइन्। सन्तोषीले निर्धारित दूरी ३५ मिनेट ०७९४ सेकेन्ड र कविताले ३५ मिनेट ०७९५ सेकेन्डमा पूरा गरेका थिए। पहिलो सहभागितामै स्वर्ण पदक जित्छु भन्ने लागेको थिएन, आफ्नो जितपछि २६ वर्षीया सन्तोषीले भनिन्, कुनै न कुनै पदक जित्ने विश्वास भने थियो। ब्राजिलको रियो दि जेनेरियोमा तीन वर्षअघि विश्व खेलकुदको महाकुम्भ ओलम्पिक आयोजना भएको थियो। त्यसमा गौरिका सिंहले नेपाललाई चर्चित बनाएकी थिइन्। त्यो ओलम्पिकमा भाग लिने विश्वकै कान्छी खेलाडी थिइन्, गौरिका। त्यति बेला गौरिकाको उमेर मात्र १३ वर्ष थियो। त्यसको तीन वर्षपछि जलपरी गौरिकाले देशको शिर उच्च पारेकी छन्। उनी सागमा पौडीको व्यक्तिगत स्पर्धामा स्वर्ण पदक जित्ने पहिलो नेपाली खेलाडी बनेकी छन्। गौरिका पनि नेपाली खेलकुदकी ऐतिहासिक खेलाडी बन्न पुगिन्। उनले यो सागमा दुई स्वर्ण जितेकी छन्। स्वर्ण जितेपछि गौरिकाले आफूलाई कहिलेकाहीं विदेशी भनेकोमा चित्त दुखाइन्। म नेपाली नै हो। म आफूलाई नेपाली भन्न रुचाउँछु, उनले भनिन्, यो पदक सम्पूर्ण नेपालीप्रति समर्पित गर्न चाहन्छु। देशका लागि ऐतिहासिक स्वर्ण जित्न पाउँदा धन्य भएँ। नेपाली सञ्जु चौधरीले पनि भारोत्तोलनमा स्वर्ण जित्दै इतिहास रचिन्। पोखरामा जारी भारोत्तोलनको महिला ५९ केजी तौल समूहमा बिहीबार उनले श्रीलंकाकी खेलाडीलाई पछि पार्दै स्वर्ण चुमेकी हुन्। उनले स्न्याचमा ७४ र क्लिन एन्ड जर्कमा ९७ केजी गरी कुल १ सय ७१ केजी तौल उचालिन्। यो सफलतासँगै उनी सागको महिला भारोत्तोलनमा स्वर्ण जित्ने पहिलो नेपाली खेलाडी हुन्। उनले स्न्याच, क्लिन एन्ड जर्क र कुल गरी तीनवटै स्पर्धामा नयाँ राष्ट्रिय कीर्तिमानसमेत बनाइन्। गत वर्ष नेपाल पुलिस क्लबमा आबद्ध सञ्जुले सागको पहिलो सहभागितामै देशका लागि स्वर्ण जित्ने सौभाग्य पाउँदा खुसी लागेको प्रतिक्रिया दिइन्। सागको भारोत्तोलनमा गत संस्करणदेखि नेपालले महिलातर्फ सहभागिता जनाउन थालेको हो। त्यसैले सञ्जुले जितेको त्यो स्वर्णले उनलाई नेपाली खेलकुदमा ऐतिहासिक खेलाडीका रूपमा उभ्यायो। क्रिकेटर अञ्जली चन्दले त १३औं सागमा विश्व कीर्तिमानै बनाएर देशको गौरव बढाइन्। पोखरा क्रिकेट मैदानमा गत सोमबार भएको माल्दिभ्सविरुद्धको खेलमा उनले अविश्वासिलो विश्व कीर्तिमान आफ्नो नाममा पारेकी हुन्। उनकै उत्कृष्ट प्रदर्शनका कारण उक्त खेलमा नेपाल १० विकेटले विजयी भएको थियो। अञ्जलीले दुई ओभर बलिङ गर्दै एक रन पनि नदिई ६ विकेट लिँदै विश्व कीर्तिमान बनाएकी हुन्। अन्तर्राष्ट्रिय टीट्वान्टी महिला क्रिकेटमा कुनै पनि क्रिकेटरले यस्तो कीर्तिमान बनाएका छैनन्। अञ्जलीले चार ब्याट्सवुमनलाई क्याच गराएकी थिइन्। दुई खेलाडीलाई बोल्ड गरिन्। अञ्जलीले नवौं ओभरको पाँचौं र छैटौं तथा ११औं ओभरको पहिलो बलमा विकेट लिँदै ह्याट्रिक पनि पूरा गरेकी थिइन्। मेरा लागि यो नसोचेको उपलब्धि हो, उनले भनिन्, तर, मेरो कीर्तिमानभन्दा पनि देशको जित ठूलो कुरा हो। १३औं सागमा चम्किएकी अर्की खेलाडी हुन्, सावित्रा भण्डारी। यही सागमा उनी देशका लागि अन्तर्राष्ट्रिय महिला फुटबलमा सर्वाधिक गोल गर्ने कीर्तिमानी खेलाडी बनिन्। उनी एपीएफ क्लबमा आबद्ध छिन्। माल्दिभ्सविरुद्घको खेलमा ह्याट्रिक गर्दै उनले सर्वाधिक अन्तर्राष्ट्रिय गोलको कीर्तिमान आफ्नो नाममा पारेकी हुन्। अन्तर्राष्ट्रिय फुटबलमा सावित्राको गोल संख्या ३८ पुगेको छ। महिला भलिबल टोलीले पनि सागमा ऐतिहासिक सफलता हात पायो। यसअघि महिला टोली सागमा कांस्य पदकभन्दा माथि उक्लन सकेको थिएन। एकपछि अर्को उत्कृष्ट प्रदर्शन गर्दै उपाधिनजिक पुगेको नेपाली टोली फाइनलमा चिर प्रतिद्वन्द्वी भारतसँग ३२ सेटमा पराजित भएको थियो। यसअघि नेपाली टोली सन् १९९९, सन् २००६ र सन् २०१६ को सागमा कांस्य पदकमा समेटिएको थियो। जारी सागमा इतिहास रच्ने अर्की खेलाडी सोनी गुरुङ हुन्। उनी देशका लागि ट्रायथलनमा स्वर्ण जित्ने पहिलो नेपाली महिला खेलाडी बनिन्। उनले भारतीय खेलाडीलाई पछि पार्दै स्वर्ण पदक हात पारेकी हुन्। यसअघि सागमा नेपालका कुनै पनि ट्रायथलन खेलाडीले (पुरुषले पनि) स्वर्ण जित्न सकेका थिएनन्। सोनीले निर्धारित ७५० मिटर पौडी, २० किलोमिटर साइक्लिङ र पाँच किलोमिटर दौड एक घन्टा १३ मिनेट ४५ सेकेन्डमा पूरा गरेकी थिइन्। सागको पावर गेममा पनि महिला खेलाडीले उत्कृष्ट प्रदर्शन गरेका छन्। तेक्वान्दोमा आयषा शाक्यले दुई स्वर्ण जितेर चर्चा बटुलिन्। यसअघि सन् २०१० मा बंगलादेशमा सम्पन्न ११औं सागमा उनले स्वर्ण हात पारेकी थिइन्। सागका कीर्तिमानी तेक्वान्दो खेलाडी दीपक विष्टकी जीवनसंगी आयषा दुई सन्तानकी आमा हुन्। निमा घर्ती मगरले उसुमा स्वर्ण पदक जितिन्। उनी लगातार दुई सागमा स्वर्ण पदक जित्ने पहिलो महिला उसु खेलाडी हुन्। उनले यसअघि सन् २०१६ मा भारतमा सम्पन्न १२औं सागमा स्वर्ण जितेकी थिइन्। लगनखेलस्थित आर्मीको कभर्डहलमा उनले फाइनल खेलिरहँदा उनका आमाबुवा प्यारापिटमा बसेर खेल हेरिरहेका थिए। देशका लागि स्वर्ण जित्नासाथ खुसीले चिच्याएकी निमाले दौडँदै गएर आमाबुवालाई अँगालो हालेकी थिइन्। साइक्लिङमा निश्मा श्रेष्ठ र लक्ष्मी मगरले स्वर्ण पदक जिते। नेपाली महिला खेलाडीले सागको साइक्लिङमा स्वर्ण पदक जितेको यो पहिलो हो। गोकर्णस्थित सहिद पार्कमा बुधबार बिहान भएको एक किलोमिटर दूरी स्पर्धामा निश्माले निर्धारित दूरी दुई मिनेट २२४५१ सेकेन्डमा पूरा गरिन्। यसैगरी बिहीबार भएको महिला १६ किलोमिटर स्पर्धामा लक्ष्मीले निर्धारित दूरी एक घन्टा २० मिनेट २० सेकेन्डमा पार गर्दै स्वर्ण पदक जितिन्। नेपालमा सागको १३औं संस्करण जारी छ। घरेलु मैदानमा आयोजित सागमा शुक्रबारसम्म नेपालले स्वर्ण पदक संख्या ४१ पुयाएको छ। सागको इतिहासमा नेपालले जितेको यो हालसम्मकै सर्वाधिक स्वर्ण पदक हो। देशलाई ऐतिहासिक सफलता दिलाउन सबैभन्दा ठूलो भूमिका निर्वाह गरेका छन्, महिला खेलाडीले। माथिका केही प्रसंग त्यसकै उदाहरण हुन्। १३औं साग उत्तरार्धतिर लाग्दा नेपाली महिला खेलाडीको प्रदर्शन अब्बल देखिएको छ। पुरुषको तुलनामा महिला खेलाडीले नसोचेको सफलता हात पारिरहेका छन्। समाजमा आएको सकारात्मक परिवर्तनलाई यसको मुख्य कारक मान्छन्, खेलकुद विज्ञ दिवाकरलाल अमात्य। १३औं सागमा महिला खेलाडीको अपत्यारिलो प्रदर्शनले धेरैलाई चकित बनाएको छ, राष्ट्रिय तथा अन्तर्राष्ट्रिय प्रतियोगितामा नेपाली खेलाडीका विषयमा अनुसन्धान गर्दै आएका अमात्य भन्छन्, कुनै एउटा खेलमा मात्र होइन, हाम्रा महिला खेलाडीले फरकफरक खेलमा गरेको प्रदर्शन लोभलाग्दो देखिएको छ। नेपाली खेलकुदमा महिला खेलाडीको उपस्थिति बढेको उनको बुझाइ छ। खेलकुदमा महिला खेलाडीको बाक्लो उपस्थिति देख्न पाइन्छ। हाम्रो सामाजिक मान्यतामा आएको परिवर्तन पनि यसको कारण हो, उनी भन्छन्, परिस्थिति फेरिएको छ र घरपरिवारको चौघेरा नाघेर महिलाले खेल मैदानमा उत्कृष्ट प्रदर्शनबाट देशको गौरव बढाउन थालेका छन्। खेलाडीको प्रदर्शनमा निखार आउनुका पछाडि विभागीय क्लबहरूको महŒवपूर्ण भूमिका रहेको उनको ठम्याइ छ। धेरै खेलाडी विभिन्न विभागीय क्लबमा आवद्ध छन्। यसले थोरै भए पनि खेलाडीहरू आर्थिक समस्याबाट मुक्त भएका छन्, उनी भन्छन्, उनीहरूले सुविधासम्पन्न पूर्वाधारमा नियमित अभ्यासको अवसर पनि पाएका छन्। सन्तुलित आहार पाएका छन्। पछिल्लो समय खेलाडीको प्रदर्शनमा निखार आउनुको मुख्य कारण विभागीय क्लबहरू पनि हुन्। त्रिभुवन आर्मी क्लब, सशस्त्र प्रहरी बलको एपीएफ क्लब र नेपाल पुलिस क्लबमा विभिन्न खेलका थुप्रै महिला खेलाडी आवद्ध छन्। १३औं सागमा नेपाली महिला खेलाडीको प्रदर्शन उत्कृष्ट रहेको राष्ट्रिय टिम तयारी समितिका संयोजक रिम रानाभाट बताउँछन्। खेलाडीलाई लामो समय बन्द प्रशिक्षणमा राखेर तयारी गराइएकाले सागमा उपलब्धिमूलक नतिजा आएको उनको ठम्याइ छ। हामीले यसपटक खेलाडीलाई लामो समय बन्द प्रशिक्षणमा राखेर तयारी गराएका थियौं। अधिकांश खेलाडी सन् २०१८ मा इन्डोनेसियामा सम्पन्न एसियाली खेलकुददेखि नै नियमित रूपमा बन्द प्रशिक्षणमा छन्, उनी भन्छन्, यसपटक उत्कृष्ट नतिजा आउनुको मुख्य कारण त्यही हो। प्राविधिक कारणले पनि नेपाली खेलाडीलाई साथ दिएको उनी बताउँछन्। यसपटक सागमा हाई अल्टिच्युडका कारण पनि हाम्रा खेलाडीलाई फाइदा पुग्यो। काठमाडौं समुद्री सतहभन्दा निकै उचाइमा छ। अन्य राष्ट्रबाट आउने खेलाडीका लागि यो उपयुक्त हावापानी होइन। उच्च भूभागमा अक्सिजनको लेभल कम हुने भएकाले खेलाडीको प्रदर्शनमा प्रतिकुल असर पर्छ, उनी भन्छन्, त्यसको फाइदा पनि हामीलाई पुगेको हुन सक्छ। १३औं सागको छैटौं दिन शुक्रबारसम्म नेपालले कुल ४१ स्वर्ण पदक जितेको छ। त्यसमध्ये महिला खेलाडीले २२ र पुरुषले १८ स्वर्ण जितेका छन्। पुरुषको तुलनामा महिला खेलाडीले चारवटा स्वर्ण बढी जितेका छन्। तेक्वान्दोको एउटा स्पर्धामा भने महिला र पुरुषले संयुक्त रूपमा स्वर्ण पाएका हुन्। तेक्वान्दोको पेयर पुम्से स्पर्धामा आयषा शाक्य र सञ्जीवकुमार ओझाको जोडीले स्वर्ण जितेको हो। करातेमा नेपालले हात पारेका १० स्वर्णमध्ये महिला खेलाडीले पाँच र पुरुषले पाँचवटा छन्। तेक्वान्दोमा नेपालले जितेका १२ स्वर्णमध्ये महिला खेलाडीले सात र पुरुषले चारवटा छन्। ट्रायथलनमा महिलाले एक र पुरुष खेलाडीले एकएक स्वर्ण जिते। उसुमा नेपालले जितेका पाँचमध्ये महिला खेलाडीले तीन र पुरुष खेलाडीले दुइटा छन्। उसुमा पनि पुरुषको तुलनामा महिला खेलाडीले एउटा स्वर्ण बढी जित्यो। एथलेटिक्समा महिला र पुरुष खेलाडीले एकएक स्वर्ण जिते। तर, एथलेटिक्समा पहिलो ऐतिहासिक स्वर्ण भने महिला खेलाडीले जितिन्। साइक्लिङमा महिला र पुरुष खेलाडीले दुईदुई स्वर्ण जितेका छन्। पौडीमा एक मात्र स्वर्ण पदक महिला खेलाडीकै पोल्टोमा परेको छ। भारोत्तोलनमा पनि एक मात्र स्वर्ण पदक महिला खेलाडीले नै जितिन्। गल्फमा भने दुवै स्वर्ण पदक पुरुष खेलाडीले जिते। करातेमा कुसुम खड्का, अनु अधिकारी, सुनीता महर्जन र अनुपमा मगरले स्वर्ण जिते। करातेले महिला टिम कातामा पनि स्वर्ण चुम्यो। काता टोलीमा निर्मला तामाङ, संगीता मगर र सुरु कार्की सहभागी थिए। तेक्वान्दोमा सिना मादेन लिम्बू, पार्वती गुरुङ, आयषा शाक्य (दुई स्वर्ण), काजल श्रेष्ठ र संगीता बस्यालले स्वर्ण जिते। तेक्वान्दोका दुई महिला टिम कातामा पनि नेपालले स्वर्ण हात पायो। पहिलो टिम कातामा निशा दर्नाल, स्वस्तिका तामाङ र सञ्जिला तिमल्सिना तथा दोस्रोमा नीता गुरुङ, प्रशंसा क्षेत्री र सुशीला राई सहभागी थिए। यसैगरी ट्रायथलनमा सोनी गुरुङले स्वर्ण जितिन् भने उसुमा सुस्मिता तामाङ, निमा घर्ती मगर र जुनी राईले स्वर्ण पदक हात पारे। निमा लगातार दुई सागमा स्वर्ण जित्ने पहिलो महिला उसु खेलाडी हुन्। एथलेटिक्समा सन्तोषी श्रेष्ठले स्वर्ण चुमिन्। साइक्लिङमा निश्मा श्रेष्ठ र लक्ष्मी मगर, पौडीमा गौरिका सिंह (दुई स्वर्ण) र भारोत्तोलनमा सञ्जु चौधरीले स्वर्ण जितेका हुन्। १३औं सागका स्वर्ण विजेता कराते : महिला ५ पुरुष ५ तेक्वान्दो : महिला ७ पुरुष ४ ट्रायथलन : महिला १ पुरुष १ उसु : महिला ३ पुरुष २ एथलेटिक्स : महिला १ पुरुष १ साइक्लिङ : महिला २ पुरुष २ पौडी : महिला २ पुरुष ० भारोत्तोलन : महिला १ पुरुष १ गल्फ : महिला ० : पुरुष २ (तेक्वान्दोको पेयर पुम्से स्पर्धामा एक महिला र एक पुरुष सहभागी टोलीलाई स्वर्ण।) स्वर्ण विजेता महिला खेलाडी कराते कुसुम खड्का अनु अधिकारी सुनीता महर्जन अनुपमा मगर महिला टिम काता (निर्मला तामाङ, संगीता मगर र सुरु कार्की) तेक्वान्दो सिना मादेन लिम्बू पार्वती गुरुङ आयषा शाक्य काजल श्रेष्ठ संगीता बस्याल महिला टिम काता (निशा दर्नाल, स्वस्तिका तामाङ र सञ्जिला तिमल्सिना) महिला टिम काता (नीता गुरुङ, प्रशंसा क्षत्री र सुशीला राई) ट्रायथलन सोनी गुरुङ उसु सुस्मिता तामाङ निमा घर्ती मगर जुनी राई एथलेटिक्स सन्तोषी श्रेष्ठ साइक्लिङ निश्मा श्रेष्ठ लक्ष्मी मगर पौडी गौरिका सिंह गौरिका सिंह भारोत्तोलन सञ्जु चौधरी"
म्याराथनमा किरण बोगटीले जिते स्वर्ण पदक,काठमाडौं : १३ औं दक्षिण एसियाली खेलकुद (साग) अन्तर्गत म्याराथन दौडमा नेपालले स्वर्ण पदक जितेको छ । शनिबार भएको पुरुषतर्फको ४२ किलोमिटर म्याराथन दौडमा किरणसिंह बोगटीले नेपाललाई स्वर्ण पदक दिलाएका हुन्।उनले २ घण्टा २१ मिनेट १७ सेकेण्डमा निर्धारित दूरी पूरा गरे छन्। उनलाई भारतका राशपाल सिंहले पछ्याएका थिए। उनले २ घण्टा २१ मिनेट ५७ सेकेण्डमा निर्धारित दुरी पार गरे। त्यसैगरी श्री सिंहले २ घण्टा २२ मिनेट ७ सेकेण्डमा दौड पूरा गरेर तृतीय भए । नेपालका होमलाल श्रेष्ठ २ घण्टा २४ मिनेट २१ सेकेण्डमा दौड पूरा गरेर चौंथो भए। साग खेलकुदमा सबैभन्दा कम समयमा म्याराथन दौड जितेको रेकर्ड भने बैकुण्ठ मानन्धरको नाममा छ । उनले । बैकुण्ठले तेस्रो सागमा २ घण्टा १५ मिनेट ३ सेकेण्डमा निर्धारित दुरी पार गरेका थिए ।
महिला क्रिकेट : अञ्जलीको अर्काे उत्कृष्ट प्रदर्शन,पोखरा : १३औं दक्षिण एशियाली खेलकुद अन्तर्गत महिला क्रिकेटमा नेपाली महिला टोलीले फराकिलो जित निकालेको छ । तेस्रो स्थानका लागि शनिबार बिहान भएको खेलमा माल्दिभ्स महिला टोलीलाई १० विकेटले पराजित गरेको हो । पोखरा रंगशाला भएको खेलमा टस हारेर पहिले ब्याटिङ गरेको माल्दिभ्सले ११३ ओभरमा ८ रन बनाउँदा सबै विकेट गुमायो । ९ रनको लक्ष्य नेपालले जम्मा ५ बलमा कुनै विकेट नगुमाई ९ रन बनाई पूरा गर्यो । यसअघि पनि माल्दिभ्सविरुद्ध ६ विकेट लिएका अञ्जली चन्दले हाज पनि ४ विकेट मालदिभ्सका लागि ओपनर अइमा अइसादले १ रन बनाउनुबाहेक अन्यले रन जोड्न सकेनन् । ७ रन नेपालका बलरले वाइडकारुपमा अतिरिक्त दिएका थिए। सीता राना मगर र रुविना क्षेत्रीले २२ विकेट लिए ।
बंगलादेशले नेपाललाई दियो १५६ रनको लक्ष्य,"काठमाडौं : १३औं दक्षिण एशियाली खेलकुद अन्तर्गत पुरूष क्रिकेटमा नेपाल अहिले बंगलादेशको सामना गर्दैछ । कीर्तिपुरस्थित त्रिवि क्रिकेट मैदानमा जारी खेलमा नेपालले टस जितेर फिल्डिङ रोजेपछि पहिले ब्याटिङ गरेको बंगलादेश यू२३ टोलीले नेपाललाई जितका लागि रनको लक्ष्य दिएको छ । बंगलादेश यू२३ ले २० ओभरमा ६ विकेट गुमाएर १५५ रन बनाएको हो। सुरुमा नेपाली बलरले बंगलादेशलाई निकै दवाबमा राखेका थिए । ३३ ओभरमा १६ रन ३ विकेट गुमेको थियो । सुरुवाती तीनै विकेट पारस खड्काले लिएका थिए । ४ ओभर बलिङ गरेका पारसले ३ विकेट लिएर १५ रन दिए। १०२ ओभरमा ४९ रन बनाउँदा ४ ४ विकेट गुमाईसकेको बंगलादेशका लागि नाज्मुल हसन र अफिफ हसनले ठूलो साझेदारी गरेपछि ठूला स्कोर बनेको हो । नाज्मुल २८ बलमा ५२ रन बनाएर आउट हुँदा र अफिफ ६० बलमा ७५ रन बनाइ नटआउट रहे। नेपालका लागि पारसपछि उपकप्तान दिपेनद्रसिंह ऐरीले २ विकेट लिए । अभिनाश बोहराले १ किवेट लिए। पहिलो खेलमा श्रीलंकासँग ६ विकेटले पराजित भएको थियो । दोस्रो खेलमा भुटानमाथि ज्१४१ रनको नित हात पारेको नेपालले तेस्रो खेलमा माल्दिभ्सलाई ८४ रनले हराएको थियो । साग पुरुष क्रिकेटमा नेपालसहित श्रीलंका२३, बंगलादेश२३, माल्दिभ्स,भुटान गरी ५ टोली सहभागी छन् । क्रिकेटका दुई हस्ती भारत र पाकिस्तानले भने साग क्रिकेटमा सहभागिता जनाएका छैनन्।"

शीर्षक,विवरण
संवेदनहीन कूटनीति,"अबको समयमा हरेक विषयमा नेपाललाई संक्रमणकालीन न्यायसँग जोडिनेछ, जसले निकै गाह्रो पार्नेछ हाम्रा छिमेकीका प्रगतिका कारण विश्वको नजर यो क्षेत्रमा परेको छ । दुई छिमेकको आपसी प्रतिस्पर्धाको चेपमा पनि नेपाल । यस्तो अवस्थामा हामीले कूटनीतिक संवेदनशीलता कति देखाउन सक्छौं, त्यसको परीक्षा हुने गर्छ । अब कूटनीतिमा समीक्षा गर्ने समय आएको छ । बलियो सरकार बनेको पनि डेढ वर्ष पुगिसकेको छ । प्रधानमन्त्री केपी ओली हुन् या परराष्ट्रमन्त्री प्रदीप ज्ञवाली, दुवैले दोहोयाइरहेको वाक्य हो, विश्वमा हामी देखिन थाल्यौं । के पहिला हामी विश्वमा देखिएका थिएनौं र ? कि कम्बोडियाभियतनाम भ्रमण, त्यही प्रकारका मुलुकका शीर्ष व्यक्तिहरू होलीवाइन सम्मेलनमा नेपाल आगमनजस्ता प्रक्रियामा नेपाल अल्मलिएपछि बाहिर देखिने हो । पहिला हाम्रो कूटनीति विफल थियो त ? उहाँहरूलाई मेरो आग्रह छ, पहिले र यतिखेरबीच तुलना गर्नुहोस् । आन्तरिक राजनीति जर्जर हुँदा पनि कूटनीतिक सम्बन्ध धर्मराएको थिएन । तर बलियो सरकार रहँदा कूटनीतिक सम्बन्ध कुन अवस्थामा पुगेको छ । कूटनीतिमा धेरै काम गर्ने र बोल्ने कम हो । आफूले चर्को स्वरमा कुर्लेर र व्यंग्य गरेर मात्र कूटनीति चल्दैन । आफैंलाई केन्द्रमा राखेर यस्ता विषयमा समीक्षा गर्न आवश्यक छ । राणाकालमा बेलायत र अमेरिकासँग राखेको सम्बन्ध हुन् या महेन्द्र र बीपीका समयमा तेस्रो मुलुकमा नेपालको ढोका खोलेको अवस्थाबारे तुलना गरे हुन्छ । जनतालाई भ्रममा पार्ने काम कुनै पनि सरकारले गर्नु हुँदैन । कसैले विगतको यथार्थ कुल्चन मिल्दैन । कमजोर कूटनीति हाम्रो कूटनीतिक यात्रा विगतमा जति बलियो थियो, उति नै धर्मराएको अवस्था छ । विश्वास टुट्दै गएका छन् । कूटनीति प्रभावकारी बनाउन सत्तारुढ र प्रतिपक्ष सबै दलहरूको एकै स्वर हुनुपर्ने हो । यतिखेर सत्तारुढ दलमै पनि त्यस्तो अवस्था छैन । प्राथमिकता तय गर्ने भनिन्छ, तर त्यो सबै तुहिने गरेको छ । बलियो सरकार रहँदा कूटनीतिक विकास झन् प्रभावकारी बन्नुपर्ने हो । छिमेकी मुलुकद्वय भारत र चीन झैं देखिन नसके पनि नेपालले ती दुई मुलुकलाई विश्वासमा लिएर तेस्रो विश्वसँग सुमधुरता राखेर अघि बढ्न आवश्यक छ । राष्ट्रहितका लागि कूटनीतिक संवेदनशीलता एउटा महत्वपूर्ण पाटो हो । त्यसमा हाम्रा नेताहरू अडिन सक्दैनन् । हाम्रो कूटनीति छिमेकबाट सुरु हुन्छ भन्ने सवाल सुशील कोइराला प्रधानमन्त्री हुँदा अघि थप बढेको हो । त्यसलाई समेत संकोचका रूपमा व्याख्या गरिरहेका छन् । हाम्रो कूटनीति छिमेकबाट सुरु भएर तेस्रो विश्वमा जाने सत्यतालाई किन बोल्न डराउन पयो ? कूटनीतिमा निरन्तरता अपरिहार्य हुन्छ । तर हामी निरन्तरता दिन चुक्छौं । हामीले हाम्रा छिमेकलाई विश्वासमा राखेर राष्ट्रिय स्वार्थको रक्षा गर्नुको विकल्प छैन, जुन राणाहरूले पनि गरेका थिए । विदेश नीतिले लिएका आधारभूत मान्यता र प्राथमिकतालाई समयानुकूल बनाउनुपर्छ । तर, आधारमा निरन्तरता आवश्यक रहन्छ । मुलुकको शिर उँचो भए मात्र नागरिक सम्मानित हुने हुनाले यसमा नेतृत्वले ध्यान दिन जरुरी छ । आफ्नो देश समृद्ध नभएसम्म विदेशमा पनि सम्मान पाउन सकिँदैन । पछिल्लो समय हाम्रो कूटनीति कमजोर हुँदै गएकाले नेतृत्वको स्वर ठूलो हुन लागेको हो । कमजोरी चिरेर अघि बढ्नुपर्नेमा हामी बाहिर जगत्मा देखिन थाल्यौं र हाम्रा पखेटा फिँजियो भनेर यहाँ धेरै आलोचना हुने गरेको भन्नु दुःखद हो । कूटनीतिमा बहस र छलफल आवश्यक छ । छिमेकीलगायत अरू मुलुकले कूटनीतिक नीति लिँदा आफ्नो स्वार्थ हेरे पनि हामी भने छिमेकीले के भन्ला भनेर डराउन मिल्दैन । आफ्नो कूटनीतिक नीतिमा छिमेकीको राय र सल्लाह तथा प्रतिक्रिया लिन जरुरी रहँदैन । तर, उनीहरूको चालको ख्याल गर्नुपर्छ । राष्ट्रहितको सवाल जुनसुकै अवस्था रहँदा पनि एउटै हुनुपर्छ भन्ने विषय राजनीतिकर्मी र कर्मचारीले पनि बुझ्न आवश्यक छ । राष्ट्रिय एकता र धरातलीय अवस्था हरेर सम्बन्ध राख्दै अघि बढ्ने हो । हामीले भुल्नै नहुने विषय हो, हाम्रो भौगोलिक अवस्थिति । उच्चस्तरीय भ्रमण हुँदा तयारी गरिन्न । हामी पछिल्लो समय दस्ताबेज र गृहकार्यमा कमजोर देखिँदै गएका छौं । परराष्ट्र नीति कहिल्यै परिवर्तन नहुने तर कार्यान्वयन विधि र प्रक्रिया फरक हुने भएकाले यसमा हामीले ध्यान दिन जरुरी छ । हरेक मुलुकको कूटनीतिक अभ्यास फरक हुने हुँदा यसमा हामी बढी नै सचेत हुनुपर्छ । आफ्नो मुलुकको स्वार्थमा हुने गरी कार्यान्वयन र विधि प्रक्रियामा ध्यान दिनुपर्नेमा हामी व्यक्ति, परिवार, दल अनि बल्ल मुलुकमा पुग्छौं । हामीले कूटनीतिमा शब्दशब्द केलाएर अडान लिन सक्नुपर्छ। त्योभन्दा पहिले हामी आफैं समस्या समाधानको बाटोमा जानुपर्छ। छिद्र खोज्छन् विदेशी अरू सबै विषय सकिँदै जाँदा विश्व समुदायले कुनै न कुनै प्रकारको स्पेस खोज्छ । विदेशीलाई स्पेस कति दिने त्यो हाम्रो आन्तरिक राजनीतिक क्रियाकलाप र सरकारले अवलम्बन गर्ने नीतिमा निर्भर गर्छ । पछिल्लो समय विदेशीले द्वन्द्वकालीन मुद्दाअन्तर्गत रहेर संक्रमणकालीन न्यायमा टेक्न खोजेका छन् । हामीले त्यसका लागि स्पेस दिइरहेका छौं । द्वन्द्वकालीन मुद्दा टुंगोमा पुयाउने काम सहज छैन, तर प्रक्रियामा रहन सक्नुपर्छ । यसमा चुक्न हुँदैन । आफू पन्छिन सकिन्छ भन्दै कुनै नेताले कुनै नेतालाई टार्गेट गर्ने काम पनि गर्नु हुँदैन । शान्ति प्रक्रियाको महत्वपूर्ण पाटोका रूपमा लिइरहेको यो विषयमा विदेशीले आवाज उठाउन नसक्ने गरी समाधान खोजिनुपर्छ । यसमा दलहरू एक भएर अघि बढ्दा समस्या आउँदैन । विदेशी बोल्न सक्दैन । तत्कालीन समय स्मरण हुन्छ सुशील कोइराला संविधान जारी गर्दा जुन दृष्टिका साथ अघि बढेका थिए, त्यही सोच र दृष्टिले नेतृत्व वर्ग बढेमा समस्या हुँदैन । हामीले समयमा समस्याको समाधान निकाल्न नसक्दा जटिल बन्दै गएको छ । काठमाडौंमा रहेका कूटनीतिक समुदाय एक हुँदै हाम्रा कमजोरीमा औंला उठाउन खोजिरहेका छन् । गत पुसमा उनीहरूले त्यही विषयलाई लिएर आवाज उठाए । सरोकार राख्नेहरूसँग फराकिलो भएर छलफल गर्ने पनि भनेका थिए । कति फराकिलो हुने ? के गर्ने ? त्यो हाम्रो आन्तरिक मामिला हो । यसमा उनीहरूले बोल्न मिल्दैन । हामीले हाम्रो काम समयमै आफैं नगर्दा उनीहरूले ठाउँ पाएका हुन् । छिद्र छाडेर हामीले तिनलाई निम्त्याइरहेका छौं । नेपाललाई आधार बनाएर विदेशीहरूले हाम्रा छिमेकीको निगरानी गरिरहेका हुन्छन् । गैरसरकारी निकाय त्यो मुलुकमा पसेर काम गर्न सक्दैनन् । भारतचीनका विषयमा बोल्न शक्ति राष्ट्रहरूलाई सहज छैन, जति हामीकहाँ छ । समान न्याय र मानव अधिकारको विषय जहाँ जतिबेला पनि उठाउन मिल्छ । तर, खोइ ती मुलुकले चीनमा भएका यस्ता घटना उठाउन सकेको ? खोइ भारतमा देखिने घटनालाई खोट्याउन सकेको ? पश्चिमाको हाम्रोमा विशेष चासो रहनुको कारण हो हाम्रा दुई छिमेकको प्रगति । त्यो प्रगतिबाट हामीले फाइदा लिनुपर्नेमा अन्यलाई स्पेस दिएर हामी चुक्दै छौं । भारतचीन दुवैले नेपाली नेतृत्वलाई विश्वास गर्न सकेका छैनन् । दुवै मुलुक सरकारसँग सशंकित छन् । दुईतिहाइको सरकारसँग यस्तो हुनुनपर्ने तर भइरहेको देख्दा दुःख लाग्छ । किन चुक्यो सरकार ? हामी कमजोर रूपमा देखिनु हुँदैन । दूतावास खोल्दै मुलुकसँग सम्बन्धको संख्या थप्नेभन्दा पनि भएका मलुकसँग राम्रो र क्रियाशील सम्बन्ध अहिलेको आवश्यकता हो । दूतावास खोल्दैमा कूटनीति राम्रो हुने र पर्यटन भित्रिन्छ भन्ने होइन । सन्देश राम्रो गएमा र घरभित्रका सबै पाटो मिलेको जानकारी बाहिर गए पर्यटक आफैं आउँछन् । सयौं प्रचारभन्दा एक पर्यटक फर्केपछि उसको मुलुकमा दिने सन्देश बढी प्रभावकारी हुन्छ । पर्यटन बोर्डले वर्षभरि गरेको प्रचारभन्दा त्यो बढी महत्वपूर्ण हुनेछ । यस्ता विषयलाई समेत हौवा बनाएर गफ दिने हाम्रो कूटनीति देखेर चकित छु । संक्रमणकालीन न्याय टुंग्याऔं द्वन्द्वकालीन मुद्दाकै कारण हामी पछिल्लो समय विश्व जगत्मा कमजोर देखिएका छौं । नेपाललाई अबका समयमा हरेक विषय संक्रमणकालीन न्यायसँग जोडिनेछ, जसले निकै गाह्रो पार्नेछ । यो विषय बुझेर पनि हामी किन समाधानको बाटोमा जाँदैनौं । यसमा किन छिद्र छाडेर बस्छौं । यो दुःखद हो । अन्तर्राष्ट्रिय समुदायसँग लबिङ र परिपक्व झगडा गरेर राष्ट्रसंघीय मानव अधिकार आयोगको नेपालस्थित कार्यालय (ओएचसीएचआर) लाई फिर्ता पठाएको विषय हामीले भुल्नु हुँदैन । उनीहरू नेपालमा रम्न चाहेका थिए । उनीहरूले नेपालमा राजनीति गर्न रहने या समस्याको निराकरण भन्दै सबै द्वन्द्वकालीन मुद्दा समाधान गर्ने प्रतिबद्धतासहित काम अघि बढेको थियो । संक्रमणकालीन विषयमा सन् २०१० मा कन्फ्लिक्ट म्यापिङ रिपोर्ट बाहिर आएको थियो । त्यो रिपोर्ट नेपाललाई ड्यामेज गर्ने प्रकारको रहेकाले पनि निकै बलियो कूटनीतिक लबिङ गर्नुपरेको थियो । राष्ट्रसंघका लागि स्थायी प्रतिनिधि रहेको र त्यो समयमा नेपालको विषयमा अडान लिँदा उनीहरूको एप्रोच झन् स्पष्ट भएकाले हामीले ओएचसीएचआरको कार्यालय हटाउन पहल गरेका थियौं । सरकारले संक्रमणकालीन न्यायको सिद्धान्तमा अडेर दुई आयोग निर्माण गर्दै त्यसलाई समाधानको पाटोमा तत्कालीन सरकार लागेको थियो । त्यही आयोग पदाधिकारीविहीन रहँदा विश्व समुदायले औंला ठड्याउने मौका पाएका हुन् । बलियो मुलुकमा यस्ता विषय उठ्दा समस्या हुँदैन, तर कमजोर मुलुकमा हुने हुनाले यसमा चनाखो हुनैपर्छ । निष्कर्ष यस्ता विषयमा अडिएर भूराजनीतिमा खेल्ने हुनाले नेपालले समस्या समाधानको पहल गर्न आवश्यक छ । तिब्बती वा अन्य बहानाभन्दा पनि संक्रमणकालीन न्यायको माध्यमबाट नेपाल प्रवेश गर्न उनीहरूलाई सहज छ । यस्तै विषय उनीहरूमाझ उछालिरहेका व्यक्ति वा संस्थाका निकायका मानिस राष्ट्रपतिप्रधानमन्त्रीका वरपर रहेका छन् । यसले पनि कन्फ्लिक्ट अफ इन्टरेस्ट देखिन्छ । यसमा नेतृत्व चनाखो हुन जरुरी छ । व्यक्ति कताबाट कसरी परिचालित हुन्छन् यो गम्भीर विषय छ । सहयोगसम्बन्धी वार्षिक तालिका अनडाफ को प्रतिवेदनमा समेत नेपाललाई पेलेर असहजता निर्माण गर्न खोजिएको थियो । हामीले शब्दशब्द केलाएर अडान लिन सक्नुपर्छ । त्योभन्दा पहिले हामी आफैं समस्या समाधानको बाटोमा जानुपर्छ । मानव अधिकारसम्बन्धी संस्थामा काम गर्ने र त्यहींबाट पैसा ल्याउनेहरू सत्ताको नजिक रहँदा उनीहरूले कस्तो सल्लाह दिन्छन् र कसरी विषयमा खेल्छन् भन्ने बुझ्न जरुरी छ । यो राजनीतिज्ञले तत्काल बुझ्न नसकेको खण्डमा मुलुकलाई निकै भड्खालोमा हालिसकेको हुन्छ । अन्तर्राष्ट्रिय समुदायले २४ जनवरी २०१९ मा निकालेको वक्तव्य अझै गुन्जिरहेको छ । नेपाललाई सुझाव दिएको भन्ने ढंगले गम्भीर शब्दावली प्रयोग भएका थिए । तर सरकारले यसमा खासै ध्यान दिएन । त्यसलाई एकपटक पढ्दै अबका दिनमा पनि पुनः त्यही तवरको अर्को वक्तव्य आउन नदिने उपाय रच्नुपर्छ । नेपाली भिक्टिमलाई हामी आफैं न्याय दिन्छौं । त्यो कार्य पूरा हुने ढंगले अघि बढेको विषय स्पष्ट पारेर जानुपर्छ । अन्यथा, हाम्रो कूटनीतिक कमजोरी देखिनेछ । विश्वमा हामी निकै समस्यामा परिरहेका हुन्छौं । गत डिसेम्बर १८ मा अमेरिकाका विदेशमन्त्री पोम्पेलाई भेटेर गएका परराष्ट्रमन्त्री ज्ञवालीले मुलुकमा स्पष्ट जवाफ दिन नसक्दा समस्या परिरहेको छ । उत्तर कोरियाको विषयमा त्यहाँ तत्काल भन्न नसक्ने अनि यो विषयमा अहिले बोलेर के गर्ने र ? हामी कुन संकटमा छौं भन्ने ख्याल नगर्ने र पछि बहानाबाजी गर्ने हल्ला र हल्का कूटनीतिको अब कुनै गुन्जायस छैन । पूर्वराजदूत भट्टराई दुई प्रधानमन्त्रीका परराष्ट्र मामिला सल्लाहकारसमेत थिए ।"
लुटाहा असारे विकास,"जनताको प्यारो र शक्तिशाली सरकारले समेत उही नियत राखी असारमा बजेटको भेल बगाइरहेको छ अर्थमन्त्री युवराज खतिवडाले चालू आर्थिक वर्ष २०७५७६ मा खर्च हुन नसकेका आयोजनाका बजेट फिर्ता गर्न गत जेठमा निर्देशन दिए। उनले निर्देशन दिइरहँदा झन्डै ४६ प्रतिशत पुँजीगत बजेट खर्च हुन बाँकी थियो। झन्डै सवा खर्ब रुपैयाँ असार महिनाभित्र खर्च गर्नुपर्ने थियो। अब धमाधम यी रकम खर्च हुँदैछन्। खर्च गर्नैपर्नेछ। नत्र अर्थमन्त्रीको निर्देशनअनुसार फिर्ता हुन्छ। फिर्ता भएपछि खर्च गर्न पाइँदैन। यही खर्च गर्ने अख्तियारीका लागि मारामार हुने गर्छ। सरुवा, बढुवा, काज, सबै राजनीति यसैमा केन्द्रित हुन्छ र नै धमाधम असारे विकास भइरहेको छ। अबको एक सातामा करिब करिब बजेटले निर्धारण गरेको पुँजीगत खर्च गरी भ्याइसक्ने दाउ छ। अर्काेतर्फ, सम्बद्ध कार्यालय (संघीय मातहतमा रहेकासमेत) देखि विभाग र मन्त्रालय हुँदै अर्थ मन्त्रालयको मिलेमतोमा धमाधम बजेट रकमान्तर गरी सदुपयोग गर्ने चलन छ। यसैमा खेल छ, यसैमा मजा छ। गत वर्ष खानेपानी मन्त्रालयले असार १५ गतेपछि दुई अर्ब ५४ करोड रुपैयाँ यस्तै रकमान्तर गरेको थियो। यो रकमान्तर त्यसै भएको थिएन। जसमा त्यतिबेलाको खानेपानी डिभिजन (हाल खारेज) देखि विभाग, मन्त्रालय र अर्थ मन्त्रालयको एकसाथ रातारात सहमति भएको थियो। आर्थिक वर्ष सकिन तीन दिन बाँकी हुँदा रातारात १५ करोड रुपैयाँका योजना सम्पन्न भएको देखाइयो। यी त केही उदाहरण मात्र हुन्। हरेक वर्ष यस्तै हुन्छ। त्यसैले सरकारी रकम खर्च गर्ने अख्तियारी पाएका, ठेक्का पाएका ठेकेदार, चेक काट्ने लेखापाल, साइट ओके गर्ने इन्जिनियरसहित तलदेखि माथिसम्मका लागि असारे विकास दसैं आए वा सोसरह हुने गर्छ। अर्थमन्त्रीले यसपालि पुँजीगत खर्च दुई खर्ब ६५ अर्ब रुपैयाँ हुने ठेकुवा गरेका थिए। उनले बजेट ल्याउँदा पुँजीगत मात्रै तीन खर्ब १३ अर्ब ९९ करोड रुपैयाँको घोषणा गरेका थिए। घोषित बजेटमा पुँजीगतको अंश जम्मा २३९ प्रतिशत थियो। जबकि विकास भएको अनुभूत हुन न्यूनतम ४० प्रतिशत हुनुपथ्र्याे। यो सरकार त्यतिबेलै चुकिसकेको थियो। त्यसमा पनि पूरा खर्च गर्न नसकेर आत्मसमर्पण गर्यो। अब बाँकी रहेको एक खर्ब रुपैयाँ यस्तै हतारहतारमा जहाँ पायो त्यहीं छर्ने क्रम बढ्दो छ। रकमान्तर गरिदिएपछि खर्च गर्ने कार्यादेश प्राप्त भइहाल्यो। अनेक उपाय लगाउँदा पनि आर्थिक वर्षभित्र खर्च नसकिएका रकम फिर्ता आउँछ। तर त्यो रकम रकमान्तर भएर असारका अन्तिम दिनमा सदुपयोग हुन जान्छन्। त्यो पनि हतारहतारमा। असारमै आएर रकम खर्च हुने अवस्थालाई अर्थशास्त्रीहरू प्रवृत्ति भन्छन्। तर, यो प्रवृत्ति होइन। यो नेपालीको नियति हो र मन्त्री र कर्मचारीहरूका नियत। यस्तो रकममा ब्रहमलुट हुन्छ भन्ने सबैलाई थाहा छ। तैपनि रोकिँदैन। किन त ? कारण सफा छ। यसैमा सबै रमाइरहेका छन्। अझ कार्यक्रम स्वीकृत गर्नेलगायतका प्रक्रिया पूरा गर्दागर्दै बजेट निकासा गर्ने समय जेठतिर आए हुने गर्छ। त्यसो भएकाले बजेट भाषण नै सारौं समेत भनेर संविधानमै व्यवस्था गरियो जेठ १५ गतेभित्र बजेट ल्याउनैपर्ने। यो संविधान जारी भएको तीन वर्ष बितिसकेको छ। दुई आर्थिक वर्षको अवस्था पनि देखियो। मुलुक हाँक्ने, मुलुकको थैली हात लिने, त्यसलाई परिचालन गर्नेहरू नै सबै मिलेपछि कहाँबाट सुधार हुन्छ ? गत वर्षदेखि त दुईतिहाईको शक्तिशाली सरकार छ। यस्तो जनताको प्यारो र शक्तिशाली सरकारले समेत उही नियत राखी असारमा बजेटको भेल बगाइरहेको छ। किन ? वर्षौंदेखि गर्दै आइरहेको काममा किन अर्ध वा पूर्णविराम लगाउने ? जेठ १५ भित्रै बजेट भाषण गरिसक्नुपर्ने संवैधानिक व्यवस्था गरे पनि प्रवृत्तिमा सुधार आएन। जब नियत नै खराब छ भने प्रवृत्ति सुधार हुने कल्पनासमेत गर्न सकिँदैन। जेठ १५ होइन कि पुस १५ गते बजेट भाषण गरे पनि चाला उही हो। कतिपयले आर्थिक वर्ष गणना हुने महिना नै परिवर्तन गर्नुपर्ने तर्क नगरेका होइनन्। यसमा बहस पनि भएकै हो। तर यिनले हालीमुहाली गर्दै आएकाले मानेनन्। हिउँदयाममा नयाँ वर्ष सुरु गरियो भने आर्थिक वर्षको आखिरी घडीमा पानी पर्दैन। पानी नपरेको अवस्थामा गुणस्तरीय काम गर्नुपर्ने हुन्छ। गुणस्तरीय कामका लागि आर्थिक वर्षको आखिरी दिनमा गरिएकै होइन। अहिले पो असारे पानीले पिच बगाउन र उप्किन सजिलो छ। पर्खाल ढाल्न र ढलाउन सजिलो छ। हिउँदयाममा गर्दा खाइपाइ आएको तलमाथि हुने जोखिमले गर्दा यो पनि भएन। यो कुरा कुनै गफको विषय होइन, सरकारी तथ्यांक आफैंले पुष्टि गर्छ। असारे विकासको दुर्गति: एक रात टिकेन राजधानीकै सडकको कालोपत्रे असारे विकास : आठ दिनमा एक खर्बभन्दा बढी बजेट खर्च असारे विकास : विकास बजेटको आधा खर्च असारमै असारे विकासको तम्तयारी बजेट सक्न असारे विकास भेलसँगै बग्छ असारे विकास असारे विकासको चटारो असारे विकास : एउटै सडकमा दोहोरो बजेट असारे विकास : १५ दिनमा १० करोड खर्च पैसा सक्ने चटारो विगत आठ वर्षको तथ्यांक हेर्ने हो भने कूल वार्षिक पुँजीगत बजेटमा झन्डै आधा (४० देखि ५० प्रतिशत) असारमै खर्च हुने गरेको छ। आखिरी घडीमा रकमान्तर गर्नुको अर्थ लुटको धन फुपूको श्राद्धसरह हो। कार्यक्रम स्वीकृत गर्ने यतिका अवधि हुँदाहुँदै अन्तिम अवस्थामा किन पुर्याउने ? दाताका पैसामा उनीहरूको सहमति चाहिएला, सबै विकास निर्माण दाताका होइनन्। ग्रामीण भेगमा जाबो ग्राभेल खन्याउने काम छ, त्यो हिलाम्मे हुने समयमा किन गर्नुपरेको होला जस्तो लाग्छ। तर नियतकै छ कुरा। यो खराब नियतलाई ढाकछोप गर्ने एउटा सरकारी भाषा छ कमजोर सरकारी खर्च प्रणाली। यो प्रणालीलाई किन कमजोर तुल्याइयो, कसले तुल्यायो ? केले गर्दा भयो ? यसको कहिल्यै छलफल र समीक्षा भएको छ ? अर्थमन्त्रीले कहिल्यै टाउको दुखाएका छन् सरकारी खर्च प्रणाली कमजोर भयो भनेर ? उनले किने आखिरी दिनमा आएर वर्षौँ रुपैयाँ रकमान्तरको निर्णय गर्छन् ? रकमान्तर र स्रोतान्तर गर्न त योजना आयोगको सहमति चाहिन्छ। अर्थमन्त्रीको निर्णय चाहिन्छ। मन्त्रालय एक्लैले गर्न सक्दैन। हाम्रा कुनै पनि अर्थमन्त्रीले यसपालि रकमान्तर र स्रोतान्तर गरिएन भनेर सगौरव भन्न सकेका छन् ? यस्तो रकमान्तर र स्रोतान्तर नगर्दा केचाहिँ हानिनोक्सानी हुन्छ ? त्यसको जवाफ दिन सक्छन् ? तर अर्थमन्त्री स्वयं जिम्मेवार छैनन्। तर सार्वजनिक उपभोग (जनतालाई देखाउन) का लागि यस्ता काइते र प्राविधिक ढ्याके शब्दका कारण देखाइन्छन्। गत वर्ष खर्च हुन नसक्नुको कारण चुनावलाई देखाइयो। त्यसअघि निर्वाचनको तयारीलाई बहाना बनाइएको थियो। यसपालि कर्मचारी समायोजन र सरुवालाई देखाइएको छ। २०४६ देखिको यो रोग अभै जारी छ। बहाना र कारण विभिन्न देखाइन्छ। २०७३ असोज अघिसम्म संविधानमै व्यवस्था थिएन। असार मसान्तमा बजेट पढिन्थ्यो भन्ने गरिन्थ्यो। त्यसमा पनि संशोधन गरियो। तर सुधार त भएन। त्यसकारण सुधार नीति र नियममा होइन, नियतमा खाँचो रहेछ भन्ने प्रस्ट छ। तर मुलुक हाँक्ने, मुलुकको थैली हात लिने, त्यसलाई परिचालन गर्नेहरू नै सबै मिलेपछि कहाँबाट सुधार हुन्छ ? उनीहरूलाई असारमै बजेट सक्दा रमाइलो लाग्छ। नियतलाई नियमले बाँध्न सक्दैन। नियत सफा भए नीति र नियम आफैं बन्छ। नियत खराब हुँदा भएका नीति र नियमले पनि काम गर्दैन। काम नलाग्ने बनाइन्छ। अहिले भएको त्यही छ। चालू आर्थिक वर्ष करिबकरिब सकियो। यो आर्थिक वर्षमा जनताले सम्झनलायक के विकास गर्यो त यो सरकारले ? तसर्थ जतिसुकै ठूला भाषण र नारा फलाके पनि नेता यिनै हुन्, कर्मचारी यिनै हुन्। हुनेवाला केही छैन भन्ने घोर निराशा जनतामा व्यापक भइसकेको छ।"
आयोजना नसक्दै भ्रष्टाचार गर्ने प्रवृत्ति,"समग्र आर्थिक एवं सामाजिक समृद्धिका लागि विकास निर्माण आयोजनाको सफल कार्यान्वयन महत्वपूर्ण हुन्छ। संघीय शासन पद्धति लागू भएपश्चात् राज्यको ठूलो स्रोत स्थानीय तहको विकास निर्माणका लागि उपलब्ध छ। अधिकांश स्थानीय तहमा पर्याप्त मात्रामा विकास निर्माणका सानाठूला आयोजना कार्यान्वयनमा छन्। विकास आयोजनाबाट अपेक्षा गरिएको उपलब्धि हासिल हुन नसक्दा सामाजिक एवं आर्थिक न्यायको अनुभूति हुन सकेको छैन। संविधानमा सामाजिक न्यायको अनुभूति दिलाउन विकासको प्रतिफल वितरणमा विपन्न नागरिकलाई प्राथमिकता दिने उल्लेख छ। विकासका दृष्टिले पछाडि परेका क्षेत्रलाई प्राथमिकता दिँदै सन्तुलित, वातावरण अनुकूल, गुणस्तरीय तथा दिगोरूपमा भौतिक पूर्वाधारको विकास गर्ने नीति राज्यले अवलम्बन गर्ने उल्लेख छ। साथै सार्वजनिक खरिद ऐनमा सार्वजनिक निर्माण कार्य गर्दा प्रतिस्पर्धा, स्वच्छता, इमानदारी, जवाफदेहिता र विश्वसनीयता प्रवर्द्धन गरी मितव्ययी तथा विवेकपूर्ण ढंगबाट सार्वजनिक खर्चको अधिकतम प्रतिफल हासिल गर्नुपर्ने उल्लेख छ। यसका अतिरिक्त सार्वजनिक निकायले निर्माण कार्य गर्दागराउँदा, मालसामान, परामर्श सेवा तथा अन्य सेवा खरिद गर्दा त्यस्तो खरिदको व्यवस्थापन क्षमता अभिवृद्घि गरी निर्माण व्यवसायी वा सेवाप्रदायकलाई विनाभेदभाव सार्वजनिक निर्माण प्रक्रियामा सहभागी हुने समान अवसर सुनिश्चित गरी सुशासनको प्रत्याभूति गर्नुपर्ने व्यवस्था उल्लेख छ। यस्ता कानुनी व्यवस्थाको अनुसरण गर्न नसक्दा मुलुकका अधिकांश विकास निर्माण आयोजनामा अनियमितता एवं भ्रष्टाचार बढ्दै गएको महसुस भएको छ। विकास निर्माणका आयोजनामा गरिने लगानीबाट समयमै प्रतिफल प्राप्त गर्ने कार्य चुनौतीपूर्ण रहेको छ। सार्वजनिक विकास निर्माणका कार्यमा संलग्न जिम्मेवार सार्वजनिक पदाधिकारीहरूका साथै व्यावसायीहरूको विकास निर्माणका कार्यमा कायम हुनुपर्ने आचरण एवं लगनशीलताको कमीका कारण मुलुकका अधिकांश विकास आयोजना कमजोर अवस्थामा रहेका छन्। आयोजना तर्जुमा गरी कार्यान्वयन गर्ने सोच, प्रवृत्ति, व्यवहार एवं कार्य पद्धति पुरानै भएका कारण अधिकांश विकास आयोजना समयमै सम्पन्न नहुने समस्या एकातर्फ रहेको छ भने अर्कोतर्फ कम गुणस्तरीय र कम परिमाणको काम गर्नेगराउने समस्या छ। अख्तियार दुरुपयोग अनुसन्धान आयोगबाट नेपाल सरकारद्वारा सञ्चालन भएका आयोजनामा निर्माण कार्यको ठेक्का व्यवस्थापन सम्बन्धमा भएको अध्ययन तथा विश्लेषण प्रतिवेदनले सेमत यस तथ्यलाई पुष्टि गरेको छ। विकास निर्माणसँग सम्बन्धित मन्त्रालयहरू भौतिक पूर्वाधार तथा यातायात, सहरी विकास, ऊर्जा जलस्रोत तथा सिँंचाइ, खानेपानी, संघीय मामिला तथा सामान्य प्रशासन, संस्कृति, पर्यटन तथा नागरिक उड्डयन मन्त्रालयअन्तरगत रहेका कमजोर एवं रुग्ण ठेक्का आयोजनाहरूको अध्ययनले मुलुकको विकास आयोजनामा भएको लगानी जोखिममा छ। उक्त अध्ययनबाट सडक विभागअन्तर्गत २० अर्ब ७६ करोड रुपैयाँका ९०६ वटा ठेक्का सम्झौतामध्ये ६२३ वटा ठेक्का, सहरी विकास तथा भवन निर्माण विभागअन्तरगत ६ अर्ब ३० करोड रुपैयाँका ४४२ वटा ठेक्का सम्झौतामध्ये १७१ वटा ठेक्का, जलस्रोत तथा सिँचाइ विभागअन्तरगत १८ अर्ब ६६ करोड रुपैयाँका २३५ वटा ठेक्का, नेपाल विद्युत् प्राधिकरणअन्तरगत ३८ अर्ब ४३ करोड रुपैयाँका ९१ वटा ठेक्का सम्झौतामध्ये ४५ वटा ठेक्का, नेपाल टेलिकमअन्तरगत १५ अर्ब ४६ करोड रुपैयाँका २३ वटा ठेक्का सम्झौतामध्ये आठवटा ठेक्का, स्थानीय पूर्वाधार विभागअन्तरगत ६ अर्ब ६० करोड रुपैयाँका ९७ वटा ठेक्का सम्झौतामध्ये ७५ वटा ठेक्काको सम्झौताको म्याद थप नभएको र तोकिएको अवधिमा काम सम्पन्न नभएको अवस्था देखिएको छ। सार्वजनिक विकास निर्माणका आयोजनाहरूको कार्य तोकिएको समयभित्र हुन नसक्नुमा आयोजनाका जिम्मेवार पदाधिकारीहरू र निर्माण व्यवसायीहरूको लापरबाही नै मुख्य कारण रहेको छ। निहित स्वार्थसमेतलाई ध्यानमा राखी मिलेमतोमा कमजोर डिजाइन, ड्रइङ, लागत स्टिमेट, सम्झौता सर्तहरूलगायतका प्रारम्भिक डकुमेन्ट तयार गरी कार्य सम्झौता गर्नेगराउने प्रवृत्ति कायमै छ। हतारमा ठूलो रकमको मोभिलाइजेसन पेस्की दिने साथै पेस्की दिएवापत कमिसन लिने प्रवृत्तिका कारण प्राविधिक रूपमा कमजोर भएको आयोजना डकुमेन्ट अध्ययनविश्लेषण नगरी स्वीकृत गर्ने प्रवृत्तिमा सुधार आउन सकेको छैन। विकास आयोजनामा गएको सार्वजनिक विकास निर्माणको स्रोत सीमित व्यक्ति वा समूहले व्यक्तिगत गैरलाभ आर्जनका लागि उपयोग गर्नु सार्वजनिक अपराध हो। ठूलो परिमाणको मोबिलाइजेसन पेस्की लिएर निर्माण व्यवसायी लामो समयमसम्म सम्र्कमा नै नआउने, पेश्की उपलब्ध गराउने आयोजनाका जिम्मेवार पदाधिकारीले सम्पर्कमा नआउने व्यवसायीलाई समयमै खोजी नगर्ने, ठेक्का सम्झौताका सर्तनामा कमिसन लिनदिन अनुकूल गरी बनाउनेजस्ता गलत प्रवृत्ति हट्न सकेको छैन। साथै सम्झौताका सर्तनामाहरू पालना नगर्नेनगराउने, सम्झौताबमोजिमको काम गरेनगरेको अनुगमन एवं निगरानी नगर्ने, एउटै ठेकेदारलाई धेरै आयोजनाको जिम्मेवारी दिने, औचित्य र पर्याप्त कारणविना एउटै अवस्थामा पटकपटक ठेक्काको म्याद थप गर्ने, ठेक्काको म्याद थप गर्दा कानुनमा व्यवस्था भएबमोजिमको जरिवाना नगरी थप गर्ने, म्याद थप एवं भेरिएसनलाई आधार बनाई आयोजनाका खर्च वृद्धि गर्ने, नगरेको काम एवं कम गुणस्तरको कामको समेत भुक्तानीका लागि प्रतिवेदन दिने, नियमन एवं नियन्त्रण गर्ने निकायहरू निस्क्रिय रहनेजस्ता समस्या कायमै छन्। यस्ता समस्या निराकरणका लागि पर्याप्त कानुनी व्यवस्था भए पनि कानुनी प्रावधानलाई कानुनको भावनाअनुरूप आयोजना प्रमुख एवं निर्माण व्यवसायीले अनुसरण नगरेका कारण परम्परागत रूपमा यी समस्या निरन्तर आइरहेका छन्। मुलुकका अधिकांश सार्वजनिक विकास आयोजना एउटै प्रकृतिका समस्याबाट प्रभावित छन्। आयोजनाहरूको ठेक्का दिने र लिने काम कानुनबमोजिम हुने गरेको भए पनि सम्झौताबमोजिम आयोजना सञ्चालन गर्ने कार्यमा आयोजनाका जिम्मेवार पदाधिकारी र निर्माण व्यावसायी सदाचार एवं जिम्मेवार नहँदा आयोजना सञ्चालनमा अस्वाभाविक कठिनाइ व्यहोर्नुपरेको छ। मिलेमतोमा गैरकानुनी नाफा एवं कमिसनका लागि तोकिएका आचरण एवं सर्तहरू पालना गर्नगराउन उदासीन हुने साथै भएका गलत कार्यको ढाकछोप, संरक्षण र सद्भाव राख्ने प्रवृत्तिले आयोजनाको रकम दुरुपयोग हुनबाट नियन्त्रण गर्न सकिएको छैन। अख्तियार दुरुपयोग अनुसन्धान आयोगले गरेको आयोजनाहरूमा निर्माण कार्यको ठेक्का व्यवस्थापनको अध्ययनले सबैभन्दा बढी सडक विभागमा ६८७६ प्रतिशत, खानेपानी तथा ढल निकास विभागको ५९ प्रतिशत, सहरी विकास तथा भवन निर्माण विभागमा ३८६ प्रतिशत, जलस्रोत तथा सिँचाइ विभागमा ४० प्रतिशत, विद्युत् प्राधिकरणमा ४९४५ प्रतिशत, नागरिक उड्डयन प्राधिकरण १६२१ प्रतिशत, नेपाल टेलिकममा ३४७८ प्रतिशत, स्थानीय पूर्वाधार विभागमा ४४३९ प्रतिशत ठेक्का सम्पन्न हुन नसकेको अवस्था देखिएको छ। यस्ता आयोजनाहरूमा मोबिलाइजेसनवापत २० प्रतिशत रकम पेस्की दिँदा करिब २४ अर्ब रुपैयाँ राज्य कोषबाट गएको र त्यसमध्ये १३ अर्बभन्दा बढीको जमानतको म्यादसमेत सकिएको देखिन्छ। मुलुकका अन्य थुप्रै आयोजनाहरूको अवस्थालाई समेत यस अवस्थाले प्रतिनिधित्व गर्ने भएकाले विकास आयोजनाको ठूलो रकम व्यक्ति वा समूहको कब्जामा रही राज्यको स्रोत दुरुपयोगको जोखिममा रहेको तथ्य स्पष्ट हुन्छ। सार्वजनिक खरिद ऐननियममा तोकिएको अवधिमा कार्यसम्पादन हुन नसक्दा काबुबाहिरको परिस्थिति, सार्वजनिक निकायले उपलब्ध गराउनुपर्ने कुरा उपलब्ध गराउन नसकेमा वा अन्य मनासिब कारणबाट खरिद सम्झौताको अवधि नबढाई नहुने भएमा सम्झौता प्राप्त गर्ने व्यक्तिको निवेदनबमोजिम अधिकारप्राप्त अधिकारीले तोकिएको आधारमा अवधि बढाउन सक्ने व्यवस्था गरिएको छ। यसका लागि कारण खुलाई सम्झौताको म्याद सकिनु कम्तीमा सात दिनअगावै सम्बन्धित सार्वजनिक निकायमा अवधि थपका लागि निवेदन दिनुपर्ने, यसरी प्राप्त निवेदन सम्बन्धित अधिकारप्राप्त अधिकारीले सो सम्बन्धमा आवश्यक जाँचबुझ गर्दा वा गराउँदा निवेदनमा उल्लिखित कारण मनासिब देखिएमा ६ महिनासम्मको अवधिको म्याद थप गरी तोकिएको कार्य सम्पादन गर्न लगाउन सकिने व्यवस्था छ। निर्माण व्यवसायीको ढिलाइको कारणले सम्झौताबमोजिमको काम तोकिएको म्यादमा सम्पन्न हुन नसकेमा निजले सार्वजनिक निकायलाई सम्झौता रकमको १० प्रतिशतमा नबढ्ने गरी साधारणतया प्रतिदिन सम्झौता रकमको ००५ प्रतिशत पूर्वनिर्धारित क्षतिपूर्ति दिनुपर्ने र यसरी पूर्वनिर्धारित क्षतिपूर्ति तिर्दैमा सम्बन्धित निर्माण व्यवसायी खरिद सम्झौताबमोजिमको कार्यसम्पादन गर्ने दायित्वबाट मुक्त हुन नसक्ने व्यवस्था भएको छ। यस्ता कानुनी व्यवस्थाको पालना गर्नगराउन आयोजना प्रमुख वा निर्माण व्यवसायीहरू जिम्मेवार भएका छैनन्। आयोजना सम्पन्न नगरी भ्रष्टाचार गर्ने प्रवृत्ति मुलुकको पुरानो समस्या हो। यस्तो प्रवृत्तिलाई प्रोत्साहन गर्न राजनीतिक नेतृत्व एवं कर्मचारीतन्त्रले भूमिका निर्वाह गर्ने गरेको तथ्य पनि पुरानै हो। विकास आयोजनामा गएको सार्वजनिक विकास निर्माणको स्रोत सीमित व्यक्ति वा समूहले व्यक्तिगत गैरलाभ आर्जनका लागि उपयोग गर्नु सार्वजनिक अपराध हो। यस्तो अपराध गराउन सहयोगीको भूमिका निर्वाह गर्ने सार्वजनिक पदाधिकारीको गैरजिम्मेवारीपना हो। सार्वजनिक निर्माणका कार्यमा ठेक्का सम्झौतामार्फत राज्यको ठूलो स्रोत ठेकेदारको हातमा लामो समयसम्म रहनु र त्यसको परिणामस्वरूप आयोजना सम्पन्न गर्न राज्यले थप लागत व्यहोर्नुपर्ने अवस्थाले निरन्तरता पाउनु अराजकताकोे पराकाष्ठा हो। मुलुकमा संघीय शासन पद्धति कार्यान्वयन भएपश्चात् समेत कायमै भ्रष्टाचारजन्य यस प्रवृत्तिले निरन्तरता पाउनु सुशासन प्रवद्र्धनप्रतिको ठूलो आघात हो। यस्ता कार्यमा प्रत्यक्षपरोक्ष रूपमा संलग्न आयोजना प्रमुख एवं निर्माण व्यावसायीलाई भ्रष्टाचारीको अभियोगमा कडा जरिबाना एवं कैद सजाय गरी आयोजना ढिलो हुँदा हुने थप लगानीको क्षतिपूर्तिका लागि जिम्मेवार गराउने कानुनी कारबाहीलाई कार्यान्वयनमा ल्याउन आवश्यक छ। यस्ता व्यक्तिलाई मुलुकभित्र कुनै पनि पेसा वा व्यवसाय गर्न नपाउने गरी कालो सूचीमा राख्ने साथै व्यापक रूपमा प्रचारप्रसार गरी सामाजिक घृणा पैदा गर्नु जरुरी छ। यसका लागि स्थानीय तहसम्मका राजनीतिक नेतृत्व एवं प्रशासनिक पदाधिकारीले निर्माण व्यवसायीलगायतका व्यक्ति वा संस्थाबाट गैरकानुनी लाभ लिने दरिद्र सोच र व्यवहार छोड्नु अपरिहार्य छ। (न्यौपाने अख्तियार दुरुपयोग अनुसन्धान आयोगका सहसचिव हुन्।)"
तरकारीमा जीवन खोज्दै !,"तरकारी किन्न जाँदा अचेल म राम्रो होइन, नराम्रो देखिने तरकारी कहाँ छ भनेर बजार चहार्ने गर्छु। त्यहाँ सजाइएका सलक्क परेका अनि टलक्क टल्किने तरकारीतिर म लोभिन छोडिसकेकी छु। बरु, कीराले प्वाल पारेका र कीरा सल्बलाइरहेका तरकारी ढुक्कले किन्ने गर्छु। मेरो यस्तो चाला देखेर सँगै गएकी छिमेकीलाई भनेकी थिएँ, दिदी, यो तरकारीमा कीराको जीवन सुरक्षित रहेछ। त्यसैले यसले हाम्रो जीवन पनि सुरक्षित राख्नेछ। मेरो कुरा अनौठो मान्दै उनी बाटो लागिन्। तर, म भने तरकारीमा आफ्नो र परिवारको जीवन खोज्दै बजार डुलिरहें। किनकि, तरकारी तथा फलफूलमा राखिएको विषादी तथा रसायनले सबैभन्दा नकारात्मक असर बालबालिकामा पार्ने हुनाले म अधिक चिन्तित हुने गर्छु। म मात्र होइन, असंख्य आमा आफ्ना बालबालिकाप्रति यसरी नै चिन्तत भइरहेका छन्। तर विडम्बना ! हामी सबैको अभिभावकका रूपमा रहेको सरकार भने निर्धक्कसँग विषादी र रसायनयुक्त तरकारी भित्र्याएर जनतालाई दीर्घरोगी बनाउँदै छ ! मानौं ऊ जनताभन्दा बढी उत्तरदायी छिमेकीसँग छ। त्यसैले त भारतबाट आयात गरिने तरकारीको विषादी परीक्षण गर्न आफैंले गरेको निर्णयलाई अनेक बहाना बनाएर तत्कालै फिर्ता लिएको छ। अनेकौं हावादारी सपना देखाएर क्रान्तिकारी र कल्याणकारी सरकारको ताज पहिरिन उद्यत् सरकारले अन्ततः जनतालाई तरकारी र फलफूलमा मिश्रित मन्दविष खुवाएर दीर्घरोगी बनाएर कालान्तरमा उपचारका लागि मोटो रकमसहित उतै पठाउने योजना बनाइरहेको छ। धन्य हाम्रो नियति ! विश्वयुद्धताका रासायनिक हतियारका लागि उत्पादित हानिकारक रसायनलाई मोनस्यान्टोजस्ता कम्पनीबाट पछिल्लो समयमा कृषि क्षेत्रमा कीटनाशकका रूपमा प्रसारित गरिएको सन्दर्भमा हाम्रो देश पनि त्यसको राम्रो बजार बन्न पुग्यो। यसपूर्वका कुनै पनि सरकारलाई जनस्वास्थ्यमा प्रतिकूल असर पार्ने यस्ता विषादीबारे सरोकारै भएन। किनभने, कमिसनतन्त्रले सरोकारवालाको विवेकमा बिर्को लगाउने गर्छ। परिणामस्वरूप आफ्नै खेतबारी र करेसामा विषादी तथा घातक रसायन फलाएर खाइरहेका हामी भने छिमेकीले फलाएर पठाएको रसायनदार तरकारीको मजा लिन बाध्य छौं। एकातिर आयातीत तरकारीमा विषादी र रसायनको आतंक छ भने अर्कोतिर हाम्रै किसान थोरै मेहनत र कम समयमा धेरै फलाएर सम्पन्न बन्ने सपना बोकेर उपभोक्ताको स्वास्थ्यमा खेलबाड गरिरहेका छन्। पत्याउनै नसकिने अवस्थामा आमीकहाँ विषको खेती भइरहन्छ। मलाई एउटा यस्तै प्रसंगको सम्झना भइरहेको छ एउटी परिचित बहिनीका पतिलाई आफ्नो कार्यालयबाट गाउँमा कार्यक्रम लिएर जाँदा एक गाउँलेले तरकारी कोसेली दिएछन्। ती बहिनीले भोलि पकाउँला भनी फ्रिजमा राखेको त्यो लौका भोलिपल्ट दोब्बर बढेको देखेपछि कसैले पतिलाई टुनामुना गरेर दिएको भन्ने ठानेर दोबाटोमा लगेर मिल्क्याइदिएको घटना सुनाउँदा म मरीमरी हाँसेकी थिएँ। यथार्थमा ती बहिनीलाई टक्सिनको सुईले त्यसरी अस्वाभाविक रूपमा तरकारी बढ्छ भन्ने थाहै रहेनछ। योभन्दा पनि गम्भीर कुरा त त्यस्ता तरकारी खानाले स्वास्थ्यमा पर्ने असरबारे हामीमध्ये धेरै अनभिज्ञ छौं। यति मात्र होइन, हामीमध्ये कतिपय त यसबारे थाहा पाएर पनि बेवास्ता गरिरहेका हुन्छौं। हाम्रो भान्सा आज आन्तरिक रूपमा उत्पादन गरिने र बाहिरबाट अयात गरिने विषादी र टक्सिनको दोहोरो मारमा परिरहेको छ। स्थानीय उत्पादनमा विषादी र रसायनको मात्रा बढिरहेको बेला त्यसको विकल्प खोजी गर्नुपर्नेमा सरकारले भारतबाट अत्यधिक मात्रामा भित्रिने तरकारीको विषादी परीक्षणको उद्घोषलाई अनेक बहाना बनाएर पन्छाउनुले उसको दोहोरो तथा अनुत्तरदायी चरित्र उदांगिएको छ। अर्बौं खर्चेर आईफाको तामझाम गर्न तत्पर सरकार जनताको स्वास्थ्यका लागि विषादी परीक्षणका पूर्वाधार निर्माणका लागि रकम जुटाउन सक्दैन ! त्यसैले अब सरकारको मुख ताक्ने मात्र नभई हामी आफैं सचेत भएर केही गर्नुपर्ने बेला आएको छ। अब आफ्नै भूमिमा आफ्नै पौरखी हातले स्वस्थकर तरकारी तथा फलफूल उब्जाउने बेला आएको छ। विषादी र रसायनयुक्त तरकारी तथा फलफूल हेर्दा राम्रो र ताजा देखिने अनि मूल्य पनि सस्तो पर्ने हुनाले हामी त्यसतर्फ आकर्षित देखिन्छौं। यसको सेवनबाट तत्कालै नकारात्मक असर नदेखिने हुनाले पनि हामी त्यसको विकल्प खोज्दैनौं। तर अब खोज्नुपर्छ। किनकि, हामीकहाँ मुटु, रक्तचाप, मिर्गौला, क्यान्सर आदिका रोगी बढिरहेका छन्। यसको प्रमुख कारण यस्तै विषादी तथा रसायनयुक्त खाना तथा अस्वस्थ जीवनशैली हो। अचेल व्यावसायिक रूपमा गरिने बेमौसमी तरकारी खेतीले राम्रो आम्दानी हुने भन्दै किसानहरू आकर्षित भइरहेका छन्। यसका लागि उनीहरूले जथाभावी रसायन र विषादी प्रयोग गर्छन्। किनकि, हामीकहाँ यस्ता विषादीमा नियन्त्रण छैन। कस्ता विषादी र कति मात्रमा, कुन विधिबाट प्रयोग गर्ने भन्नेसम्म ज्ञान नभई यसको प्रयोग गर्नाले उपभोक्ता मात्र होइन, कृषक स्वयम्को स्वास्थ्य पनि जोखिममा परेको देखिन्छ। यति मात्र होइन, यसले हाम्रो माटो नै बिग्रिसकेको छ। त्यसैले त बीउबिरुवा किन्न जाँदा पसलेले त्यसका साथै भिटामिन (टक्सिन) र कीटनाशक पनि सँगसँगै दिने गर्छन्। नजिकैको बारीमा तरकारी लगाउने बहिनीले कीटनाशक प्रयोग नगर्दा सबै तरकारी कीराले खाइदिएपछि आँखाभरि आँसु पार्दै दुखेसो गरेको प्रत्यक्ष देखिरहेकी मेरो मनमा अनेक प्रश्न उठ्ने गर्छन् रासायनिक मल र विषादीको विकल्प नै नभएको हो त ? जैविक प्रविधिमार्फत त्यसलाई विस्थापन गर्न सकिँदैन ? यो दायित्व कसको हो ? कृषि विकासका नाममा बर्सेनि मोटो रकम खर्चने कृषि मन्त्रालयको ? कृषिसम्बन्धी प्रविधिको अध्ययनअनुसन्धान गराउने विश्वविद्यालयअन्तर्गतको कृषि तथा पशु विज्ञान अध्ययन संस्थानको ? स्थानीय निकायको नेतृत्वको ? या किसान स्वयंको ? हामीकहाँ तरकारी र फलफूल मात्र होइन, दूध तथा माछामासुसमेत स्वस्थर देखिँदैन। नाफामुखी व्यवसायका कारण गाईभैंसीलाई टक्सिनको सुई लगाएर बढी दूध उत्पादन गर्ने, ब्रोइलर कुखुरालाई पनि छिटै बढाउन सोही प्रक्रिया अपनाउने, माछा लामो समय ताजा राख्न हानिकारक रसायन हाल्ने गरेको पाइन्छ। यी सबैको सम्बन्ध बालबालिकासँग बढी हुने हुनाले पनि यसलाई संवेदनशील विषय मानिनुपर्छ। आम उपभोक्ता सचेत भएर त्यस प्रकारका खाद्य पदार्थ प्रयोग कम गरेर ती नाफामुखी उत्पादकलाई निरुत्साही बनाउनुपर्छ। यथार्थमा यो त्यति सहज विकल्प भने होइन। किनभने, सहरबजारको त कुरै छोडौं, हाम्रा गाउँघरमा पनि विकासे खेतीका नाममा विषादी फलिरहेको देखिन्छ। गोबर तथा कम्पोस्ट मल हालेर तरकारी फलुन्जेल पर्खने धैर्य हामीले गुमाइसकेका छौं। रसायन र विषादी हालेर छोटो समयमै फल खाने बानी परिसकेको छ हामीलाई। यस्तो जटिलतामा आम उपभोक्ताले सरकारलाई दबाब दिएर कृिषसम्बन्धी विद्यमान फितलो नीतिमा परिवर्तन गराउनु नै उत्तम विकल्प हुन आउँछ। किनभने, रासायनिक मल र विषादीमा बर्सेनि अर्बौं रुपैयाँ खर्चिनुपर्ने अवस्थामा सोही मात्रामा लगानी गरेमा विषादी र रसायनको विकल्प तयार पार्न सकिँदैन र ? स्थानीय स्तरमा उपलब्ध गोबर, गहुँत, खरानी, कम्पोस्ट मल, औषधिजन्य वनस्पति आदिबाट विषादीरहित तरकारी तथा फलफूल उत्पादन गर्न सकिँदैन ? विदेशमा बसेर भूउपग्रह बनाउने तथा स्वदेशमै रोबोट निर्माण गर्ने अनि ड्रोन उडाउन सक्ने हाम्रा पौरखी युवा अवसर पाएमा कीराफट्याङ्ग्राको अतिक्रमणबाट बालीनाली जोगाउने प्रविधि पत्ता लगाउन सक्दैनन् ? कुनै बेला कृषिमा आत्मनिर्भर हामी आज किन आफ्ना खेतबारी तथा करेसा बाँझो राखेर परनिर्भर बन्दै छौं ? विदेशबाट आयात गरिने खाद्यान्नको गुणस्तर परीक्षण गर्न नसके पनि सरकारले स्वदेशमै स्वस्थकार खाद्यान्न उत्पादन नीति कार्यान्वयन गरेर उक्त आयातलाई विस्थापन गर्न सक्दैन ? यी र यस्तै तमाम प्रश्नको जवाफ खोज्दै हामी सचेत हुने बेला आएको छ। खाद्यपदार्थसम्बन्धी आफ्नो अधिकार तथा सचेतता दुवै भएमा मात्र हामी विषादी आतंकबाट मुक्तितर्फ अग्रसर हुन सक्छौं। सकेसम्म जैविक प्रविधिबाट खेती गर्ने, विषादी प्रयोग गर्नैपर्ने भएमा पनि कम हानिकारक विषादी तथा त्यसको सही मात्र र प्रयोग विधिबारे ज्ञान र प्रशिक्षण प्रदान गर्ने, यस्ता तरकारी तथा फलफूलबाट विषादीको प्रभाव न्यूनीकरणका उपायको खोजी आदि विषय हाम्रो कृषिक्षेत्रले प्राथमिकतामा राखेर स्थानीय निकायमार्फत त्यसलाई लागू गर्ने हो भने हाम्रो भान्साको अवस्था अहिलेजस्तो भयावह बन्ने छैन। विकसित मुलुकको खाद्यान्न तथा कृषिसम्बन्धी नीतिको अनुसरण गर्दै हाम्रो कृषि क्षेत्रलाई सुधार गर्ने तथा आफ्नै भूमिमा स्वस्थकर तरकारी तथा फलफूल उब्जाउने पौरखी हात हुने हो भने सचेत गृहणीहरूलाई तरकारीमा जीवन खोज्दै बजारबजार भौंतारिनुपर्ने अवस्था रहने छैन।"
विराट भर्सेस केन : ११ वर्ष पूरानो हिसाब चुक्ता,"काडमाडौं : क्रिकेट प्रतियोगितामा सबैभन्दा ठूलो भिडन्त मानिने एकदिवसीय विश्वकपको अहिले इङ्ल्याण्डमा जारी छ। विश्वकपमा अब दुई खेल मात्रै बाँकी छन्। अस्ट्रेलिया र आयोजक इङ्ल्याण्डबीचको दोस्रो सेमिफाइनल खेल बिहीबार हुँदैछ, फाइनल आइतबार हुनेछ। वर्षाका कारण मंगलबार र बुधबार गरी दुई दिन खेलाइएको पहिलो सेमिफाइनलमा न्युजिल्याण्डले निकै बलियो भारतलाई पराजित गरी फाइनलमा स्थान बनाएको छ। खेलमा हारजित सामान्य कुरा हो। विश्वकै सबैभन्दा धेरै क्रिकेटको माहौल भारतमा छ। राष्ट्रिय टोलीले जब कुनै महत्वपूर्ण प्रतियोगितामा हार व्यहोर्छ भारतमा निकै हल्लीखल्ली हुने गर्छ। कोच, कप्तान, खेलाडीमाथि तिखो गाली वर्षाउनेदेखि भिटी सेट फुटाउनेसम्मका हर्कत गर्न भारतीय समर्थक पछि पर्दैनन्। बुधबार भारत न्युजिल्याण्डसँग पराजित भई विश्वकपबाट बाहिरिएपछि पनि कसरी हार्यो ? के भएको भए हार्दैनथ्यो ? भन्ने जस्ता प्रशंग, विश्लेषण भारतीय मिडियादेखि सामाजिक सञ्जालमा छाइरहेका छन्। मंगलबार न्यजिल्याण्डका ब्याट्सम्यानको सुस्त ब्याटिङ देखेर उनीहरू टेस्ट क्रिकेट खेलिरहेका छन् कि एकदिवसीय ? भन्दै भारतीय समर्थकले उडाइरहेका थिए। बुधबार न्युजिल्याण्डका बलरले भारतीय ब्याट्सम्यानको झन हालत खराब बनाइदिए। यस खेलको हार जितलाई न्युजिल्याण्डका कप्तान केन विलियमसन र भारतका कप्तान विराट कोहलीको रमाइलो इतिहाससँग जोडेर चर्चा भइरहेको छ। बुधबार न्युजिल्याण्डले भारतलाई हराउँदै केनले कोहलीसँग ११ वर्ष पूरानो हारको बदला लिएको भनी चर्चा भइरहेको प्रसंग रोचक छ। भएको के थियो ? सन २००८ मा मलेसियामा यु१९ विश्वकप हुँदा पनि भारतका कप्तान विराट कोहली र न्युजिल्याण्डका कप्तान केन विलियमसन नै थिए। फेब्रुवरी २७,२००८ मा भारत र न्युजिल्याण्डबीच सेमिफाइनल खेल थियो। पहिले टस जितेर ब्याटिङ रोजेको न्युजिल्याण्डले ५० ओभरमा ८ विकेट गुमाएर २०५ रन बनाएको थियो। उक्त खेल पनि वर्षाले प्रभावित भएको थियो। ४३ ओभरमा झारी १९१ रनको लक्ष्य पाएको भारतीय युवा टोलीले ३ विकेटको जित हात पारेको थियो। उक्त प्रतियोगितामा न्युजिल्याण्डका कप्तान केनले ३७ रन र भारतका कप्तान कोहलीले ४३ रन बनाएका थिए। कोहलीले ७ ओभर बलिङ गर्दै २ विकेट पनि लिएका थिए। विराट त्यस प्रतियोगिताका प्लेअर अफ दी म्याच भएका थिए। त्यसदिन न्युजिल्याण्डका कप्तान केनलाई आउट गर्ने कोहली नै थिए। केनले पनि १ ओभर बलिङ गरी ७ रन दिएका थिए। त्यतिबेला विराट १९ वर्षका र केन १७ वर्षका थिए। फाइनलमा दक्षिण अफ्रिकालाई हराउँदै भारतले उपाधि जितेको थियो। ११ वर्षपछि आएर उमेर समूहको जस्तै भेट सिनियर टोलीको विश्वकपमा हुँदा केनले बाजी मारे। विराटलाई निराश बनाउँदै त्यतिबेलाको हारको बदला केनले ब्याजसमेत असुल गरे भनी चर्चा भइरहेको छ। यस भिडन्तमा भने विलयिमसनले टोलीलाई ६७ रनको महत्वपूर्ण योगदान गर्दा कोहलीले १ रन मात्रै जोड्न सके। बुधबार भारतका लागि सर्वाधिक रन बनाएका रवीन्द्र जडेजा पनि त्यस टोलीमा थिए। एक रन बनाएर आउट भएका उनले १ विकेट लिन सफल भएका थिए। सो यु१९ विश्वकपमा नेपाल पनि सहभागी थियो। नेपालका हालका कप्तान पारस खड्का नै त्यस टोलीका कप्तान थिए। १६ राष्ट्र सहभागी प्रतियोगिताको समूह सीमा रहेको नेपाल समूह चरणबाटै बाहिरिएको थियो। श्रीलंका र अस्ट्रेलियासँग पराजित भएको नेपालले नामिबियालाई हराएको थियो। प्लेट क्वाटर फाइनलमा जिम्बाब्बे र प्लेट सेमिफाइनलमा नामिबियालाई हराउँदै नेपाल आठौं स्थान हासिल गर्न सफल भएको थियो।"
सेमिफाइनलमा भारत हारेपछि विश्वकपको ढाँचामै कोहलीको असन्तुष्टि,"लन्डन : भारतीय क्रिकेट टोलीका कप्तान विराट कोहलीले एकदिवसीय विश्वकपको ढाँचाप्रति असन्तुष्टि व्यक्त गरेका छन्। आफ्नो टोली जारी विश्वकपको सेमिफाइनलबाटै बाहिरिएपछि उनले विश्वकपको ढाँचामाथि प्रश्न उठाएका हुन्। भारतीय टोली बुधबार सम्पन्न पहिलो सेमिफाइनल खेलमा न्युजिल्यान्डसँग १८ रनले पराजित भएको थियो। सन् १९८३ र सन् २०११ को विश्वकप विजेता भारतलाई यसपटक पनि उपाधिको प्रबल दाबेदारका रूपमा हेरिएको थियो। भारतीय टोलीको सेमिफाइनल पराजयलाई सन् २००७ को विश्वकपपछिको सबैभन्दा खराब नतिजाका रूपमा लिइएको छ। सन् २००७ को विश्वकपमा भारतीय टोली समूहगत चरणबाटै घर फर्किएको थियो। उक्त विश्वकपमा समूह बीमा रहेको भारतीय टोली तुलनात्मक रूपमा कमजोर प्रतिद्वन्द्वी बंगलादेशसँग पनि पाँच विकेटले पराजित भएको थियो। समूहगत चरणमा आफूले खेलेका तीनमध्ये एक खेलमा मात्र भारत विजयी भएको थियो। बंगलादेशका अतिरिक्त श्रीलंकासँग पनि पराजित भएको भारतले बर्मुडालाई मात्र हराउन सकेको थियो। भारतलाई पछि पार्दै समूह बीबाट श्रीलंका र बंगलादेश सुपर एट चरणमा पुगेका थिए। जारी विश्वकपको लिग चरणमा भने भारतीय टोली केवल एक खेलमा पराजित भएको थियो। लिग चरणको विजेता बन्दै सेमिफाइनलमा पुगेको भारत त्योभन्दा अगाडि बढ्न सकेन। कप्तान कोहलीले अन्तर्राष्ट्रिय क्रिकेट काउन्सिल (आईसीसी)ले एकदिवसीय विश्वकपको वर्तमान ढाँचामा पुनर्विचार गर्नुपर्ने सुझाव पनि दिएका छन्। प्रश्न भारतको हारको मात्र होइन, यो सबै राम्रा टोलीलाई पर्ने समस्या हो। लिग चरणमा उत्कृष्ट प्रदर्शन गर्दै सेमिफाइनलमा पुगेको टोली केवल एउटा परिस्थितिजन्य हारका कारण उपाधि होडबाट बाहिरिनु उपयुक्त होइन। त्यसैले आगामी दिनमा आईसीसीले विश्वकपको ढाँचामा पुनर्विचार गर्नु आवश्यक छ, कोहली भन्छन्। भारतीय कप्तान कोहलीले घुमाउरो पाराले विश्वकपमा पनि इन्डियन प्रिमियर लिग (आईपीएल)को ढाँचा उपयुक्त हुनसक्ने संकेत पनि गरेका छन्। आईपीएलमा लिग चरणमा पहिलो हुने टोलीले सेमिफाइनलमा पराजय भोगे पनि पुनः दोस्रो पटक फाइनलका लागि भिडन्त गर्ने अवसर प्राप्त गर्छ। भारतविरुद्ध सनसनीपूर्ण जित निकाल्दै न्युजिल्यान्ड विश्वकपको फाइनलमा आईपीएलको ढाँचाअनुसार, लिग चरणको अंक तालिकामा पहिलो र दोस्रो हुने टोलीले पहिलो क्वालिफायर खेल्छन्। उक्त खेलमा विजयी हुने टोली फाइनलमा पुग्छ। त्यसपछि अंक तालिकामा तेस्रो र चौथो हुने टोलीले इलिमिनेटरमा भिडन्त गर्छन्। त्यसमा विजयी हुने टोलीले पहिलो क्वालिफायरमा पराजित हुने टोलीसँग दोस्रो क्वालिफायर खेल्छ। त्यसपछि दोस्रो क्वालिफायरमा विजयी हुने टोली फाइनलमा पुग्छ। लिग चरणमा पहिलो वा दोस्रो हुने टोलीले सेमिफाइनलमा पराजित भए पनि फाइनलमा पुग्ने अर्को अवसर पाउनु गलत होइन, कोहलीले भनेका छन्। विश्वकपको अहिलेको ढाँचामा लिग चरणमा एउटा पनि खेल नहारेको टोली सेमिफाइनलमा पराजित हुनासाथ उपाधि होडबाट बाहिरिन्छ। कहिलेकाहीँ परिस्थितिले पनि खेलको नतिजालाई असर पार्न सक्छ। यस्तोमा लिग चरणको लिडरलाई अर्को मौका दिइनु उपयुक्त हुन्छ, कोहली भन्छन्।"
पाँच फाइनल खेलाउने अम्पायर,विश्वकप क्रिकेटको इतिहासमा सबैभन्दा बढी फाइनल खेलाउने अम्पायरको कीर्तिमान स्टिभ बकनरको नाममा छ। ७३ वर्षीय बकनर जमैकन नागरिक हुन्। अहिले उनले अम्पायरको भूमिकाबाट सन्न्यास लिइसकेका छन्। आफ्नो समयका चर्चित र प्रभावशाली अम्पायर बकनरले पाँचवटा विश्वकपको फाइनल खेलाएका थिए। उनले सन् १९९२ देखि विश्वकपको फाइनल खेलाउन थालेका हुन्। उक्त विश्वकपको फाइनल खेलाउन बकनरलाई न्युजिल्यान्डका ब्राइन अल्ड्रिजले साथ दिएका थिए। सन् १९९६ को विश्वकपको फाइनल खेलाउँदा बकनरलाई इङ्ल्यान्डका डेभिड सेफर्डले साथ दिएका थिए। सन् १९९९ र सन् २००३ को विश्वकपको फाइनल पनि बकनर र सेफर्डले नै मिलेर खेलाएका थिए। सन् २००७ को विश्वकपको फाइनल खेलाउन भने बकनरलाई पाकिस्तानका अलिम दारले साथ दिएका थिए। विश्वकपको सर्वाधिक फाइनल खेलाउने अम्पायरको सूचीमा सेफर्ड र इङ्ल्यान्डका डिकी बर्ड दोस्रो स्थानमा छन्। उनीहरूले तीनतीनवटा फाइनल खेलाएका छन्।
मुस्ताङी पूर्वराजा बिष्टको सम्झनामा खेलकुद,"मुस्ताङ : मुस्ताङी पूर्वराजा स्वर्गीय जिग्मे पलवर बिष्टको सम्झना गर्दै यसवर्षदेखि उपल्लो मुस्ताङको लोघेकर १ मराङमा भलिबल र फुटबल प्रतियोगिता सुरु गरिएको छ। लोघेकर दामोदरकुण्ड युथ क्लब मराङको आयोजनामा बुधबार प्रथम लोघेकर जिक्मे मेमोरियल कप २०७६ सुरु भएको हो। मुस्ताङको हिमालयन जिक्मे फाउन्डेसनले प्रतियोगितालाई आर्थिक र भौतिक सहयोग गरेको छ। समुन्द्री सतहदेखि भन्डै ४ हजार १ सय मिटरको अग्लो उचाईको मराङ खेल मैदानमा प्रतियोगिता भइरहेको छ। एकल पुरुष प्रतियोगितामा भलिबल र फुटबल गरी २ विधामा समावेश छन्। उपल्लो मुस्ताङको खेलकुद प्रर्वद्धन तथा २ स्थानीय तहका युवाबीच आपसी भाइचारा अभिवृद्धि गर्ने उद्देश्यले प्रतियोगिता आयोजना गरिएको लोघेकर दामोदरकुण्ड गाउँपालिकाका अध्यक्ष एवं जिक्मे फाउन्डेसनका कोषाध्यक्ष लोप्साङ छोम्फेल बिष्टले जानकारी दिए। प्रतियोगितामा दुई गाउँपालिकाका ११ टीम सहभागी छन्। प्रतियोगिताको फुटबल विधातर्फको च्याम्पियनले नगद ७५ हजार शिल्ड ,मेडल र प्रमाणपत्र र दोश्रो हुने टिमलाई नगद ५० हजार शिल्ड ,मेडल र प्रमाणपत्र पाउने छन्। यस्तै , भलिबल विधाको च्याम्पियनले नगद ५० हजार ,शिल्ड ,मेडल र प्रमाणपत्र र दोश्रो हुने टिमले नगद २० हजार , शिल्ड ,मेडल र प्रमाणपत्र पाउने छन्। प्रतियोगिताको मुस्ताङबाट निर्वाचित संघीय सांसद प्रेमप्रसाद तुलाचन र मुस्ताङी सांस्कृतिक युवराज जिक्मे फञ्चोक पलवर बिष्टले संयुक्तरुपमा प्रतियोगिताको उद्घाटन गरे। सांसद तुलाचनले मौलिक सम्भाव्ययता रहेको उपल्लो मुस्ताङका युवालाई खेलकै माध्यमले जोड्न सकिने बताए। खेलकुद र संस्कृतिको विकासले मात्रै राष्ट्र संवृद्ध हुने उल्लेख गर्दै सांसद तुलाचनले खेल पर्यटन विकासका लागि सरकार लागि परेको बताए। प्रतियोगिताको उद्घाटन कार्यक्रममा गण्डकी प्रदेशका सांसद इन्द्रधारा बिष्ट, महेन्द्रबहादुर थकाली, जिसस प्रमुख छिरिङ ल्हामो गुरुङ, लोमान्थाङ गाउँपालिकाका अध्यक्ष सुवर्णकुमार बिष्ट र लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टलगायत २ पालिकाका जनप्रतिनिधि र स्थानीयबासीको उपस्थिति रहेको थियो। प्रतियोगिता अघि स्थानीय युवायुवतीले परम्परागत सांस्कृतिक नृत्य, सांस्कृतिक नाटक र सांस्कृतिक झाकी प्रर्दशन गरेका थिए ।"
आठ लाख घुससहित बिपी प्रतिष्ठानका उपकुलपति पक्राउ,काठमाडौं : अख्तियार दुरुपयोग अनुसन्धान आयोगले आठ लाख घुसहित बिपी कोइराला स्वास्थ्य विज्ञान प्रतिष्ठान धरानका उपकुलपति प्राडा राजकुमार रौनियार र डा रामहरि रौनियारलाई पक्राउ गरेको छ । राजधानीबाट खटिएको अख्तियारको टोलीले उपकुलपति निवासबाट बिहीबार रौनियारद्वयलाई घुस रकमसहित रंगेहात पक्राउ गरेको हो । प्रतिष्ठानको भवन निर्माणको ठेक्कामा कमिशन वापत सेवाग्राहीसँग घुस माग गरेको उजुरी परेपछि अख्तियारको टोली धरान पुगेको थियो । अख्तियारका प्रवक्ता प्रदीपकुमार कोइरालाका अनुसार उनीहरुमाथि अनुसन्धान सुरु भएको छ ।
विश्वकप क्रिकेट : इङ्ल्यान्डसँग अस्ट्रेलिया सतर्क,"बर्मिंघम : विश्वकप क्रिकेटको दोस्रो सेमिफाइनल खेल बिहीबार दुई पुराना प्रतिद्वन्द्वी अस्ट्रेलिया र इङ्ल्यान्डबीच हुँदैछ। उक्त खेल बर्मिंघमस्थित एजबास्टन रंगशालामा नेपाली समयअनुसार दिउँसो ३ः१५ बजे सुरु हुनेछ। अस्ट्रेलिया र इङ्ल्यान्ड अन्तर्राष्ट्रिय क्रिकेटमा निकै पुराना प्रतिद्वन्द्वी हुन्। यी दुवै टोलीले पहिलो संस्करणदेखि नै विश्वकपमा सहभागिता जनाउँदै आएका छन्। साविक विजेतासमेत रहेको अस्ट्रेलियाले हालसम्म सर्वाधिक पाँच पटक विश्वकपको उपाधि चुमिसकेको छ। तर, क्रिकेटको जन्मदाता भएर पनि इङ्ल्यान्डले हालसम्म विश्वकप जित्न सकेको छैन। इङ्ल्यान्ड सन् १९७९, सन् १९८७ र सन् १९९२ मा गरी तीनपटक विश्वकपको फाइनलमा पराजित भएको छ। त्यसयता भने इङ्ल्यान्ड फाइनलसम्म पनि पुग्न सकेको छैन। जारी विश्वकपमा भने इङ्ल्यान्ड र अस्ट्रेलिया दुवैलाई उपाधिको बलियो दाबेदारका रूपमा हेरिएको छ। पछिल्लो समय अन्तर्राष्ट्रिय क्रिकेटमा दुवै टोलीको प्रदर्शन उत्कृष्ट छ। यो विश्वकपमा पनि दुवै टोलीले गतिलो प्रदर्शन गरेका छन्। अस्ट्रेलिया लिग चरणमा दोस्रो हुँदै सेमिफाइनलमा पुगेको हो। अस्ट्रेलियाले लिग चरणमा खेलिएका नौमध्ये सात खेलमा जित र दुई खेलमा हारको नतिजा निकाल्यो। यसैगरी आयोजक राष्ट्र इङ्ल्यान्ड लिग चरणमा तेस्रो हुँदै सेमिफाइनलमा पुगेको हो। इङ्ल्यान्डले लिग चरणमा नौमध्ये ६ खेलमा जित र तीन खेलमा हारको नतिजा निकालेको थियो। जारी विश्वकपको लिग चरणमा पनि यी दुई टोली आपसमा भिडेका थिए। उक्त खेलमा अस्ट्रेलिया ६४ रनले विजयी भएको थियो। हालसम्म यी दुई टोलीबीच खेलिएको एकदिवसीय अन्तर्राष्ट्रिय प्रतियोगिताको नतिजाले भने इङ्ल्यान्डको तुलनामा अस्ट्रेलियालाई निकै बलियो देखाउँछ। यी दुई टोलीबीच हालसम्म एक सय ४७ एकदिवसीय खेल भएको छ। ८१ खेलमा अस्ट्रेलिया विजयी भएको छ भने इङ्ल्यान्डले ६१ खेलको नतिजालाई आफ्नो पक्षमा पारेको छ। दुई खेल बराबरीमा र तीन खेल अनिर्णित रूपमा सकिएको छ। यसैगरी यसअघि विश्वकपमा यी दुई टोलीबीच खेलिएको खेलको नतिजाले पनि अस्ट्रेलियालाई नै बलियो देखाउँछ। यी दुई टोलीबीच हालसम्म विश्वकपमा आठ खेल खेलिएको छ। अस्ट्रेलियाले ६ खेलको नतिजालाई आफ्नो पक्षमा पारेको छ भने इङ्ल्यान्ड केवल दुई खेलमा विजयी बनेको छ। यी दुई टोलीबीच पहिलो विश्वकपदेखि नै आपसमा भिडन्त हुँदै आएको छ। विश्वकपको पहिलो संस्करणमा अस्ट्रेलियाले इङ्ल्यान्डलाई चार विकेटले हराएको थियो। सन् २०१५ को विश्वकपमा पनि अस्ट्रेलिया एक सय ११ रनले विजयी भएको थियो। सन् २००३ को विश्वकपदेखि अस्ट्रेलियाले लगातार इङ्ल्यान्डलाई हराउँदै आएको छ। विश्वकप सकिएको केही समयपछि नै यी दुई टोली बर्मिंघममै परम्परागत एसेस शृंखलामा भिड्दै छन्। एकदिवसीयमा दुई टोली कुल : १४७ खेल अस्ट्रेलिया विजयी : ८१ खेल इङ्ल्यान्ड विजयी : ६१ खेल बराबरी : २ खेल अनिर्णित : ३ खेल विश्वकपमा दुई टोली कुल : ८ खेल अस्ट्रेलिया विजयी : ६ खेल इङ्ल्यान्ड विजयी : २ खेल प्रभाव पार्न सक्ने खेलाडी ००० डेभिड वार्नर (अस्ट्रेलिया) अस्ट्रेलियन टोलीका ओपनर ब्याट्सम्यान हुन्, डेभिड वार्नर। ३२ वर्षीय बायाँहाते ब्याट्सम्यान वार्नरको आक्रामक ब्याटिङ शैलीका अगाडि जस्तै माहिर बलर पनि दबाबमा पर्छन् । जारी विश्वकपमै पनि वार्नर सर्वाधिक रन बनाउने खेलाडीको सूचीमा दोस्रो स्थानमा छन्। लिग चरणको नौ खेलमा वार्नरले कुल ६ सय ३८ रन बनाइसकेका छन्। उनी भारतका रोहित शर्माभन्दा केवल आठ रनले पछाडि छन्। लिग चरणमा उनले तीन शतक र तीन अर्धशतक बनाइसकेका छन्। उनले बंगलादेशविरुद्ध एक सय ६६, दक्षिण अफ्रिकाविरुद्ध एक सय २२ र पाकिस्तानविरुद्ध एक सय सात रन बनाएका थिए। यसैगरी उनले अफगानिस्तानविरुद्घ अविजित ८९, भारतविरुद्ध ५६ र इङ्ल्यान्डविरुद्ध ५३ रन बनाएका थिए। उनले अस्ट्रेलियाका लागि हालसम्म एक सय १५ एकदिवसीयको एक सय १३ पालीमा ९५५८ को औसतले कुल चार हजार नौ सय ८१ रन बनाएका छन्। उनको उत्कृष्ट प्रदर्शन एक सय ७९ रन हो। उनले १७ शतक र २० वटा अर्धशतक प्रहार गरिसकेका छन्। बिहीबार हुने इङ्ल्यान्डविरुद्धको सेमिफाइनल खेलमा पनि उनी टोलीका लागि उपयोगी बन्न सक्छन् ।"
अष्ट्रेलियालाई पराजित गर्दै इङ्ल्यान्ड विश्वकपको फाइनलमा,"लन्डन : आयोजक इङ्ल्यान्ड आईसीसी एकदिवसीय विश्वकप क्रिकेटको फाइनलमा प्रवेश गरेको छ। विश्वकपअन्तर्गत बिहीबार भएको दोस्रो सेमिफाइनलमा साविक विजेता अस्ट्रेलियालाई आठ विकेटले पराजित गर्दै इङ्ल्यान्ड उपाधि नजिक पुगेको हो। यससँगै १२ औं संस्करणको विश्वकप पहिलो पटक नयाँ टोलीले जित्ने पक्का भएको छ। यसअघि नै भारतलाई हराएर फाइनलमा स्थान बनाएको न्युजिल्यान्ड र इङ्ल्यान्डले अहिलेसम्म विश्वकपको उपाधि जित्न सकेका छैनन्। इङ्ल्यान्ड सन् १९७९, सन् १९८७ र सन् १९९२ मा गरी तीनपटक विश्वकपको फाइनलमा पराजित भएको थियो। त्यसयता भने इङ्ल्यान्ड फाइनलसम्म पनि पुग्न सकेको छैन। इङ्ल्यान्ड यसअघिको संस्करणमा समूहचरणबाटै बाहिरिएको थियो। यसैगरी हालसम्म विश्वकपको उपाधि चुम्न नसकेको न्युजिल्यान्ड एकपटक सन् २०१५ मा विश्वकपको फाइनलसम्म पुगेको थियो। त्यतिबेला न्युजिल्यान्डलाई फाइनलमा अस्ट्रेलियाले पराजित गर्दै पाँचौं पटक उपाधि जितेको थियो। अस्ट्रेलिया बाहेक भारत र वेस्ट इन्डिजले दुईदुई पटक विश्वकप ट्रफी उचाल्दा पाकिस्तान र श्रीलंकाले एकएक पटक उपाधि जितेका छन्। इङ्ल्यान्ड र न्युजिल्यान्डले उपाधिका लागि आइतबार लर्डसमा प्रतिस्पर्धा गर्ने छन्। अस्ट्रेलियाले दिएको दुई सय २४ रनको मध्यम लक्ष्य पछ्याएको इङ्ल्यान्डले ३२१ ओभरमा दुई विकेट गुमाएर दुई सय २६ रन बनायो। इङ्ल्यान्डका प्रारम्भिक ब्याट्सम्यान जासन रोयले अर्धशतकीय पाली खेले। आक्रामक ब्याटिङ गरेका उनले ६५ बलमा पाँच छक्का र नौ चौकाको मद्दतमा ८५ रन बनाए। यसैगरी जोए रुटले अविजित ४९, कप्तान इयोन मोर्गनले ४५ र जोनी बेयरस्टले ३४ रन बनाए। अस्ट्रेलियाका मिचेल स्टार्क र प्याट कुमिन्सले एकएक विकेट हात पारे। यसअघि बर्मिंघमस्थित एजबास्टन रंगशालामा टस जितेर पहिले ब्याटिङ गरेको अस्ट्रेलियाले ४९ ओभरमा अलआउट हुँदै दुई सय २३ रनको मध्यम योगफल खडा गरेको थियो। १४ रनमा तीन विकेट गुमाइसकेको अस्ट्रेलियालाई स्टेभन स्मिथले सम्मानजनक योगफलतर्फ डोर्याएका थिए। घरेलु टोलीका बलरसामु अग्रपंक्तिका ब्याट्सम्यान असफल हुँदा स्मिथ लामो समयसम्म क्रिजमा डटेका थिए। उनले ८५ रनको अर्धशतकीय पालि खेले। संयमपूर्वक क्रिजमा डटेका स्मिथले एक सय १९ बलमा ६ चौका हिर्काए। यसैगरी विकेटकिपर ब्याट्सम्यान एलेक्स केरीले ४६, मिचेल स्टार्कले २९, ग्लेन म्याक्सवेलले २२ र प्रारम्भिक ब्याट्सम्यान डेभिड वार्नरले ९ रन बनाए। अस्ट्रेलियाका कप्तान एरोन फिन्च शून्य रनमा पेभेलियन फकिँदा पिटर ह्यान्ड्सकम्बले चार, मार्कस स्टोइनिक्सले शून्य, प्याट कुमिन्सले ६, जेसन बेहेरडोफले एक र नाथन लायनले अविजित पाँच रन बनाए। इङ्ल्यान्डका क्रिस वाक्स र अदिल रसिदले तीनतीन विकेट लिए। यसैगरी जोफरा आर्चरले दुई तथा मार्क उडले एक विकेट हात पारे।"
सेमिफाइनलमा भारत हारेपछि विश्वकपको ढाँचामै कोहलीको असन्तुष्टि,"लन्डन : भारतीय क्रिकेट टोलीका कप्तान विराट कोहलीले एकदिवसीय विश्वकपको ढाँचाप्रति असन्तुष्टि व्यक्त गरेका छन्। आफ्नो टोली जारी विश्वकपको सेमिफाइनलबाटै बाहिरिएपछि उनले विश्वकपको ढाँचामाथि प्रश्न उठाएका हुन्। भारतीय टोली बुधबार सम्पन्न पहिलो सेमिफाइनल खेलमा न्युजिल्यान्डसँग १८ रनले पराजित भएको थियो। सन् १९८३ र सन् २०११ को विश्वकप विजेता भारतलाई यसपटक पनि उपाधिको प्रबल दाबेदारका रूपमा हेरिएको थियो। भारतीय टोलीको सेमिफाइनल पराजयलाई सन् २००७ को विश्वकपपछिको सबैभन्दा खराब नतिजाका रूपमा लिइएको छ। सन् २००७ को विश्वकपमा भारतीय टोली समूहगत चरणबाटै घर फर्किएको थियो। उक्त विश्वकपमा समूह बीमा रहेको भारतीय टोली तुलनात्मक रूपमा कमजोर प्रतिद्वन्द्वी बंगलादेशसँग पनि पाँच विकेटले पराजित भएको थियो। समूहगत चरणमा आफूले खेलेका तीनमध्ये एक खेलमा मात्र भारत विजयी भएको थियो। बंगलादेशका अतिरिक्त श्रीलंकासँग पनि पराजित भएको भारतले बर्मुडालाई मात्र हराउन सकेको थियो। भारतलाई पछि पार्दै समूह बीबाट श्रीलंका र बंगलादेश सुपर एट चरणमा पुगेका थिए। जारी विश्वकपको लिग चरणमा भने भारतीय टोली केवल एक खेलमा पराजित भएको थियो। लिग चरणको विजेता बन्दै सेमिफाइनलमा पुगेको भारत त्योभन्दा अगाडि बढ्न सकेन। कप्तान कोहलीले अन्तर्राष्ट्रिय क्रिकेट काउन्सिल (आईसीसी)ले एकदिवसीय विश्वकपको वर्तमान ढाँचामा पुनर्विचार गर्नुपर्ने सुझाव पनि दिएका छन्। प्रश्न भारतको हारको मात्र होइन, यो सबै राम्रा टोलीलाई पर्ने समस्या हो। लिग चरणमा उत्कृष्ट प्रदर्शन गर्दै सेमिफाइनलमा पुगेको टोली केवल एउटा परिस्थितिजन्य हारका कारण उपाधि होडबाट बाहिरिनु उपयुक्त होइन। त्यसैले आगामी दिनमा आईसीसीले विश्वकपको ढाँचामा पुनर्विचार गर्नु आवश्यक छ, कोहली भन्छन्। भारतीय कप्तान कोहलीले घुमाउरो पाराले विश्वकपमा पनि इन्डियन प्रिमियर लिग (आईपीएल)को ढाँचा उपयुक्त हुनसक्ने संकेत पनि गरेका छन्। आईपीएलमा लिग चरणमा पहिलो हुने टोलीले सेमिफाइनलमा पराजय भोगे पनि पुनः दोस्रो पटक फाइनलका लागि भिडन्त गर्ने अवसर प्राप्त गर्छ। भारतविरुद्ध सनसनीपूर्ण जित निकाल्दै न्युजिल्यान्ड विश्वकपको फाइनलमा आईपीएलको ढाँचाअनुसार, लिग चरणको अंक तालिकामा पहिलो र दोस्रो हुने टोलीले पहिलो क्वालिफायर खेल्छन्। उक्त खेलमा विजयी हुने टोली फाइनलमा पुग्छ। त्यसपछि अंक तालिकामा तेस्रो र चौथो हुने टोलीले इलिमिनेटरमा भिडन्त गर्छन्। त्यसमा विजयी हुने टोलीले पहिलो क्वालिफायरमा पराजित हुने टोलीसँग दोस्रो क्वालिफायर खेल्छ। त्यसपछि दोस्रो क्वालिफायरमा विजयी हुने टोली फाइनलमा पुग्छ। लिग चरणमा पहिलो वा दोस्रो हुने टोलीले सेमिफाइनलमा पराजित भए पनि फाइनलमा पुग्ने अर्को अवसर पाउनु गलत होइन, कोहलीले भनेका छन्। विश्वकपको अहिलेको ढाँचामा लिग चरणमा एउटा पनि खेल नहारेको टोली सेमिफाइनलमा पराजित हुनासाथ उपाधि होडबाट बाहिरिन्छ। कहिलेकाहीँ परिस्थितिले पनि खेलको नतिजालाई असर पार्न सक्छ। यस्तोमा लिग चरणको लिडरलाई अर्को मौका दिइनु उपयुक्त हुन्छ, कोहली भन्छन्।"
आठ लाख घुससहित बिपी प्रतिष्ठानका उपकुलपति पक्राउ,काठमाडौं : अख्तियार दुरुपयोग अनुसन्धान आयोगले आठ लाख घुसहित बिपी कोइराला स्वास्थ्य विज्ञान प्रतिष्ठान धरानका उपकुलपति प्राडा राजकुमार रौनियार र डा रामहरि रौनियारलाई पक्राउ गरेको छ । राजधानीबाट खटिएको अख्तियारको टोलीले उपकुलपति निवासबाट बिहीबार रौनियारद्वयलाई घुस रकमसहित रंगेहात पक्राउ गरेको हो । प्रतिष्ठानको भवन निर्माणको ठेक्कामा कमिशन वापत सेवाग्राहीसँग घुस माग गरेको उजुरी परेपछि अख्तियारको टोली धरान पुगेको थियो । अख्तियारका प्रवक्ता प्रदीपकुमार कोइरालाका अनुसार उनीहरुमाथि अनुसन्धान सुरु भएको छ ।
विराट भर्सेस केन : ११ वर्ष पूरानो हिसाब चुक्ता,"काडमाडौं : क्रिकेट प्रतियोगितामा सबैभन्दा ठूलो भिडन्त मानिने एकदिवसीय विश्वकपको अहिले इङ्ल्याण्डमा जारी छ। विश्वकपमा अब दुई खेल मात्रै बाँकी छन्। अस्ट्रेलिया र आयोजक इङ्ल्याण्डबीचको दोस्रो सेमिफाइनल खेल बिहीबार हुँदैछ, फाइनल आइतबार हुनेछ। वर्षाका कारण मंगलबार र बुधबार गरी दुई दिन खेलाइएको पहिलो सेमिफाइनलमा न्युजिल्याण्डले निकै बलियो भारतलाई पराजित गरी फाइनलमा स्थान बनाएको छ। खेलमा हारजित सामान्य कुरा हो। विश्वकै सबैभन्दा धेरै क्रिकेटको माहौल भारतमा छ। राष्ट्रिय टोलीले जब कुनै महत्वपूर्ण प्रतियोगितामा हार व्यहोर्छ भारतमा निकै हल्लीखल्ली हुने गर्छ। कोच, कप्तान, खेलाडीमाथि तिखो गाली वर्षाउनेदेखि भिटी सेट फुटाउनेसम्मका हर्कत गर्न भारतीय समर्थक पछि पर्दैनन्। बुधबार भारत न्युजिल्याण्डसँग पराजित भई विश्वकपबाट बाहिरिएपछि पनि कसरी हार्यो ? के भएको भए हार्दैनथ्यो ? भन्ने जस्ता प्रशंग, विश्लेषण भारतीय मिडियादेखि सामाजिक सञ्जालमा छाइरहेका छन्। मंगलबार न्यजिल्याण्डका ब्याट्सम्यानको सुस्त ब्याटिङ देखेर उनीहरू टेस्ट क्रिकेट खेलिरहेका छन् कि एकदिवसीय ? भन्दै भारतीय समर्थकले उडाइरहेका थिए। बुधबार न्युजिल्याण्डका बलरले भारतीय ब्याट्सम्यानको झन हालत खराब बनाइदिए। यस खेलको हार जितलाई न्युजिल्याण्डका कप्तान केन विलियमसन र भारतका कप्तान विराट कोहलीको रमाइलो इतिहाससँग जोडेर चर्चा भइरहेको छ। बुधबार न्युजिल्याण्डले भारतलाई हराउँदै केनले कोहलीसँग ११ वर्ष पूरानो हारको बदला लिएको भनी चर्चा भइरहेको प्रसंग रोचक छ। भएको के थियो ? सन २००८ मा मलेसियामा यु१९ विश्वकप हुँदा पनि भारतका कप्तान विराट कोहली र न्युजिल्याण्डका कप्तान केन विलियमसन नै थिए। फेब्रुवरी २७,२००८ मा भारत र न्युजिल्याण्डबीच सेमिफाइनल खेल थियो। पहिले टस जितेर ब्याटिङ रोजेको न्युजिल्याण्डले ५० ओभरमा ८ विकेट गुमाएर २०५ रन बनाएको थियो। उक्त खेल पनि वर्षाले प्रभावित भएको थियो। ४३ ओभरमा झारी १९१ रनको लक्ष्य पाएको भारतीय युवा टोलीले ३ विकेटको जित हात पारेको थियो। उक्त प्रतियोगितामा न्युजिल्याण्डका कप्तान केनले ३७ रन र भारतका कप्तान कोहलीले ४३ रन बनाएका थिए। कोहलीले ७ ओभर बलिङ गर्दै २ विकेट पनि लिएका थिए। विराट त्यस प्रतियोगिताका प्लेअर अफ दी म्याच भएका थिए। त्यसदिन न्युजिल्याण्डका कप्तान केनलाई आउट गर्ने कोहली नै थिए। केनले पनि १ ओभर बलिङ गरी ७ रन दिएका थिए। त्यतिबेला विराट १९ वर्षका र केन १७ वर्षका थिए। फाइनलमा दक्षिण अफ्रिकालाई हराउँदै भारतले उपाधि जितेको थियो। ११ वर्षपछि आएर उमेर समूहको जस्तै भेट सिनियर टोलीको विश्वकपमा हुँदा केनले बाजी मारे। विराटलाई निराश बनाउँदै त्यतिबेलाको हारको बदला केनले ब्याजसमेत असुल गरे भनी चर्चा भइरहेको छ। यस भिडन्तमा भने विलयिमसनले टोलीलाई ६७ रनको महत्वपूर्ण योगदान गर्दा कोहलीले १ रन मात्रै जोड्न सके। बुधबार भारतका लागि सर्वाधिक रन बनाएका रवीन्द्र जडेजा पनि त्यस टोलीमा थिए। एक रन बनाएर आउट भएका उनले १ विकेट लिन सफल भएका थिए। सो यु१९ विश्वकपमा नेपाल पनि सहभागी थियो। नेपालका हालका कप्तान पारस खड्का नै त्यस टोलीका कप्तान थिए। १६ राष्ट्र सहभागी प्रतियोगिताको समूह सीमा रहेको नेपाल समूह चरणबाटै बाहिरिएको थियो। श्रीलंका र अस्ट्रेलियासँग पराजित भएको नेपालले नामिबियालाई हराएको थियो। प्लेट क्वाटर फाइनलमा जिम्बाब्बे र प्लेट सेमिफाइनलमा नामिबियालाई हराउँदै नेपाल आठौं स्थान हासिल गर्न सफल भएको थियो।"
पाँच फाइनल खेलाउने अम्पायर,विश्वकप क्रिकेटको इतिहासमा सबैभन्दा बढी फाइनल खेलाउने अम्पायरको कीर्तिमान स्टिभ बकनरको नाममा छ। ७३ वर्षीय बकनर जमैकन नागरिक हुन्। अहिले उनले अम्पायरको भूमिकाबाट सन्न्यास लिइसकेका छन्। आफ्नो समयका चर्चित र प्रभावशाली अम्पायर बकनरले पाँचवटा विश्वकपको फाइनल खेलाएका थिए। उनले सन् १९९२ देखि विश्वकपको फाइनल खेलाउन थालेका हुन्। उक्त विश्वकपको फाइनल खेलाउन बकनरलाई न्युजिल्यान्डका ब्राइन अल्ड्रिजले साथ दिएका थिए। सन् १९९६ को विश्वकपको फाइनल खेलाउँदा बकनरलाई इङ्ल्यान्डका डेभिड सेफर्डले साथ दिएका थिए। सन् १९९९ र सन् २००३ को विश्वकपको फाइनल पनि बकनर र सेफर्डले नै मिलेर खेलाएका थिए। सन् २००७ को विश्वकपको फाइनल खेलाउन भने बकनरलाई पाकिस्तानका अलिम दारले साथ दिएका थिए। विश्वकपको सर्वाधिक फाइनल खेलाउने अम्पायरको सूचीमा सेफर्ड र इङ्ल्यान्डका डिकी बर्ड दोस्रो स्थानमा छन्। उनीहरूले तीनतीनवटा फाइनल खेलाएका छन्।
विश्वकप क्रिकेट : इङ्ल्यान्डसँग अस्ट्रेलिया सतर्क,"बर्मिंघम : विश्वकप क्रिकेटको दोस्रो सेमिफाइनल खेल बिहीबार दुई पुराना प्रतिद्वन्द्वी अस्ट्रेलिया र इङ्ल्यान्डबीच हुँदैछ। उक्त खेल बर्मिंघमस्थित एजबास्टन रंगशालामा नेपाली समयअनुसार दिउँसो ३ः१५ बजे सुरु हुनेछ। अस्ट्रेलिया र इङ्ल्यान्ड अन्तर्राष्ट्रिय क्रिकेटमा निकै पुराना प्रतिद्वन्द्वी हुन्। यी दुवै टोलीले पहिलो संस्करणदेखि नै विश्वकपमा सहभागिता जनाउँदै आएका छन्। साविक विजेतासमेत रहेको अस्ट्रेलियाले हालसम्म सर्वाधिक पाँच पटक विश्वकपको उपाधि चुमिसकेको छ। तर, क्रिकेटको जन्मदाता भएर पनि इङ्ल्यान्डले हालसम्म विश्वकप जित्न सकेको छैन। इङ्ल्यान्ड सन् १९७९, सन् १९८७ र सन् १९९२ मा गरी तीनपटक विश्वकपको फाइनलमा पराजित भएको छ। त्यसयता भने इङ्ल्यान्ड फाइनलसम्म पनि पुग्न सकेको छैन। जारी विश्वकपमा भने इङ्ल्यान्ड र अस्ट्रेलिया दुवैलाई उपाधिको बलियो दाबेदारका रूपमा हेरिएको छ। पछिल्लो समय अन्तर्राष्ट्रिय क्रिकेटमा दुवै टोलीको प्रदर्शन उत्कृष्ट छ। यो विश्वकपमा पनि दुवै टोलीले गतिलो प्रदर्शन गरेका छन्। अस्ट्रेलिया लिग चरणमा दोस्रो हुँदै सेमिफाइनलमा पुगेको हो। अस्ट्रेलियाले लिग चरणमा खेलिएका नौमध्ये सात खेलमा जित र दुई खेलमा हारको नतिजा निकाल्यो। यसैगरी आयोजक राष्ट्र इङ्ल्यान्ड लिग चरणमा तेस्रो हुँदै सेमिफाइनलमा पुगेको हो। इङ्ल्यान्डले लिग चरणमा नौमध्ये ६ खेलमा जित र तीन खेलमा हारको नतिजा निकालेको थियो। जारी विश्वकपको लिग चरणमा पनि यी दुई टोली आपसमा भिडेका थिए। उक्त खेलमा अस्ट्रेलिया ६४ रनले विजयी भएको थियो। हालसम्म यी दुई टोलीबीच खेलिएको एकदिवसीय अन्तर्राष्ट्रिय प्रतियोगिताको नतिजाले भने इङ्ल्यान्डको तुलनामा अस्ट्रेलियालाई निकै बलियो देखाउँछ। यी दुई टोलीबीच हालसम्म एक सय ४७ एकदिवसीय खेल भएको छ। ८१ खेलमा अस्ट्रेलिया विजयी भएको छ भने इङ्ल्यान्डले ६१ खेलको नतिजालाई आफ्नो पक्षमा पारेको छ। दुई खेल बराबरीमा र तीन खेल अनिर्णित रूपमा सकिएको छ। यसैगरी यसअघि विश्वकपमा यी दुई टोलीबीच खेलिएको खेलको नतिजाले पनि अस्ट्रेलियालाई नै बलियो देखाउँछ। यी दुई टोलीबीच हालसम्म विश्वकपमा आठ खेल खेलिएको छ। अस्ट्रेलियाले ६ खेलको नतिजालाई आफ्नो पक्षमा पारेको छ भने इङ्ल्यान्ड केवल दुई खेलमा विजयी बनेको छ। यी दुई टोलीबीच पहिलो विश्वकपदेखि नै आपसमा भिडन्त हुँदै आएको छ। विश्वकपको पहिलो संस्करणमा अस्ट्रेलियाले इङ्ल्यान्डलाई चार विकेटले हराएको थियो। सन् २०१५ को विश्वकपमा पनि अस्ट्रेलिया एक सय ११ रनले विजयी भएको थियो। सन् २००३ को विश्वकपदेखि अस्ट्रेलियाले लगातार इङ्ल्यान्डलाई हराउँदै आएको छ। विश्वकप सकिएको केही समयपछि नै यी दुई टोली बर्मिंघममै परम्परागत एसेस शृंखलामा भिड्दै छन्। एकदिवसीयमा दुई टोली कुल : १४७ खेल अस्ट्रेलिया विजयी : ८१ खेल इङ्ल्यान्ड विजयी : ६१ खेल बराबरी : २ खेल अनिर्णित : ३ खेल विश्वकपमा दुई टोली कुल : ८ खेल अस्ट्रेलिया विजयी : ६ खेल इङ्ल्यान्ड विजयी : २ खेल प्रभाव पार्न सक्ने खेलाडी ००० डेभिड वार्नर (अस्ट्रेलिया) अस्ट्रेलियन टोलीका ओपनर ब्याट्सम्यान हुन्, डेभिड वार्नर। ३२ वर्षीय बायाँहाते ब्याट्सम्यान वार्नरको आक्रामक ब्याटिङ शैलीका अगाडि जस्तै माहिर बलर पनि दबाबमा पर्छन् । जारी विश्वकपमै पनि वार्नर सर्वाधिक रन बनाउने खेलाडीको सूचीमा दोस्रो स्थानमा छन्। लिग चरणको नौ खेलमा वार्नरले कुल ६ सय ३८ रन बनाइसकेका छन्। उनी भारतका रोहित शर्माभन्दा केवल आठ रनले पछाडि छन्। लिग चरणमा उनले तीन शतक र तीन अर्धशतक बनाइसकेका छन्। उनले बंगलादेशविरुद्ध एक सय ६६, दक्षिण अफ्रिकाविरुद्ध एक सय २२ र पाकिस्तानविरुद्ध एक सय सात रन बनाएका थिए। यसैगरी उनले अफगानिस्तानविरुद्घ अविजित ८९, भारतविरुद्ध ५६ र इङ्ल्यान्डविरुद्ध ५३ रन बनाएका थिए। उनले अस्ट्रेलियाका लागि हालसम्म एक सय १५ एकदिवसीयको एक सय १३ पालीमा ९५५८ को औसतले कुल चार हजार नौ सय ८१ रन बनाएका छन्। उनको उत्कृष्ट प्रदर्शन एक सय ७९ रन हो। उनले १७ शतक र २० वटा अर्धशतक प्रहार गरिसकेका छन्। बिहीबार हुने इङ्ल्यान्डविरुद्धको सेमिफाइनल खेलमा पनि उनी टोलीका लागि उपयोगी बन्न सक्छन् ।"
मुस्ताङी पूर्वराजा बिष्टको सम्झनामा खेलकुद,"मुस्ताङ : मुस्ताङी पूर्वराजा स्वर्गीय जिग्मे पलवर बिष्टको सम्झना गर्दै यसवर्षदेखि उपल्लो मुस्ताङको लोघेकर १ मराङमा भलिबल र फुटबल प्रतियोगिता सुरु गरिएको छ। लोघेकर दामोदरकुण्ड युथ क्लब मराङको आयोजनामा बुधबार प्रथम लोघेकर जिक्मे मेमोरियल कप २०७६ सुरु भएको हो। मुस्ताङको हिमालयन जिक्मे फाउन्डेसनले प्रतियोगितालाई आर्थिक र भौतिक सहयोग गरेको छ। समुन्द्री सतहदेखि भन्डै ४ हजार १ सय मिटरको अग्लो उचाईको मराङ खेल मैदानमा प्रतियोगिता भइरहेको छ। एकल पुरुष प्रतियोगितामा भलिबल र फुटबल गरी २ विधामा समावेश छन्। उपल्लो मुस्ताङको खेलकुद प्रर्वद्धन तथा २ स्थानीय तहका युवाबीच आपसी भाइचारा अभिवृद्धि गर्ने उद्देश्यले प्रतियोगिता आयोजना गरिएको लोघेकर दामोदरकुण्ड गाउँपालिकाका अध्यक्ष एवं जिक्मे फाउन्डेसनका कोषाध्यक्ष लोप्साङ छोम्फेल बिष्टले जानकारी दिए। प्रतियोगितामा दुई गाउँपालिकाका ११ टीम सहभागी छन्। प्रतियोगिताको फुटबल विधातर्फको च्याम्पियनले नगद ७५ हजार शिल्ड ,मेडल र प्रमाणपत्र र दोश्रो हुने टिमलाई नगद ५० हजार शिल्ड ,मेडल र प्रमाणपत्र पाउने छन्। यस्तै , भलिबल विधाको च्याम्पियनले नगद ५० हजार ,शिल्ड ,मेडल र प्रमाणपत्र र दोश्रो हुने टिमले नगद २० हजार , शिल्ड ,मेडल र प्रमाणपत्र पाउने छन्। प्रतियोगिताको मुस्ताङबाट निर्वाचित संघीय सांसद प्रेमप्रसाद तुलाचन र मुस्ताङी सांस्कृतिक युवराज जिक्मे फञ्चोक पलवर बिष्टले संयुक्तरुपमा प्रतियोगिताको उद्घाटन गरे। सांसद तुलाचनले मौलिक सम्भाव्ययता रहेको उपल्लो मुस्ताङका युवालाई खेलकै माध्यमले जोड्न सकिने बताए। खेलकुद र संस्कृतिको विकासले मात्रै राष्ट्र संवृद्ध हुने उल्लेख गर्दै सांसद तुलाचनले खेल पर्यटन विकासका लागि सरकार लागि परेको बताए। प्रतियोगिताको उद्घाटन कार्यक्रममा गण्डकी प्रदेशका सांसद इन्द्रधारा बिष्ट, महेन्द्रबहादुर थकाली, जिसस प्रमुख छिरिङ ल्हामो गुरुङ, लोमान्थाङ गाउँपालिकाका अध्यक्ष सुवर्णकुमार बिष्ट र लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टलगायत २ पालिकाका जनप्रतिनिधि र स्थानीयबासीको उपस्थिति रहेको थियो। प्रतियोगिता अघि स्थानीय युवायुवतीले परम्परागत सांस्कृतिक नृत्य, सांस्कृतिक नाटक र सांस्कृतिक झाकी प्रर्दशन गरेका थिए ।"
अष्ट्रेलियालाई पराजित गर्दै इङ्ल्यान्ड विश्वकपको फाइनलमा,"लन्डन : आयोजक इङ्ल्यान्ड आईसीसी एकदिवसीय विश्वकप क्रिकेटको फाइनलमा प्रवेश गरेको छ। विश्वकपअन्तर्गत बिहीबार भएको दोस्रो सेमिफाइनलमा साविक विजेता अस्ट्रेलियालाई आठ विकेटले पराजित गर्दै इङ्ल्यान्ड उपाधि नजिक पुगेको हो। यससँगै १२ औं संस्करणको विश्वकप पहिलो पटक नयाँ टोलीले जित्ने पक्का भएको छ। यसअघि नै भारतलाई हराएर फाइनलमा स्थान बनाएको न्युजिल्यान्ड र इङ्ल्यान्डले अहिलेसम्म विश्वकपको उपाधि जित्न सकेका छैनन्। इङ्ल्यान्ड सन् १९७९, सन् १९८७ र सन् १९९२ मा गरी तीनपटक विश्वकपको फाइनलमा पराजित भएको थियो। त्यसयता भने इङ्ल्यान्ड फाइनलसम्म पनि पुग्न सकेको छैन। इङ्ल्यान्ड यसअघिको संस्करणमा समूहचरणबाटै बाहिरिएको थियो। यसैगरी हालसम्म विश्वकपको उपाधि चुम्न नसकेको न्युजिल्यान्ड एकपटक सन् २०१५ मा विश्वकपको फाइनलसम्म पुगेको थियो। त्यतिबेला न्युजिल्यान्डलाई फाइनलमा अस्ट्रेलियाले पराजित गर्दै पाँचौं पटक उपाधि जितेको थियो। अस्ट्रेलिया बाहेक भारत र वेस्ट इन्डिजले दुईदुई पटक विश्वकप ट्रफी उचाल्दा पाकिस्तान र श्रीलंकाले एकएक पटक उपाधि जितेका छन्। इङ्ल्यान्ड र न्युजिल्यान्डले उपाधिका लागि आइतबार लर्डसमा प्रतिस्पर्धा गर्ने छन्। अस्ट्रेलियाले दिएको दुई सय २४ रनको मध्यम लक्ष्य पछ्याएको इङ्ल्यान्डले ३२१ ओभरमा दुई विकेट गुमाएर दुई सय २६ रन बनायो। इङ्ल्यान्डका प्रारम्भिक ब्याट्सम्यान जासन रोयले अर्धशतकीय पाली खेले। आक्रामक ब्याटिङ गरेका उनले ६५ बलमा पाँच छक्का र नौ चौकाको मद्दतमा ८५ रन बनाए। यसैगरी जोए रुटले अविजित ४९, कप्तान इयोन मोर्गनले ४५ र जोनी बेयरस्टले ३४ रन बनाए। अस्ट्रेलियाका मिचेल स्टार्क र प्याट कुमिन्सले एकएक विकेट हात पारे। यसअघि बर्मिंघमस्थित एजबास्टन रंगशालामा टस जितेर पहिले ब्याटिङ गरेको अस्ट्रेलियाले ४९ ओभरमा अलआउट हुँदै दुई सय २३ रनको मध्यम योगफल खडा गरेको थियो। १४ रनमा तीन विकेट गुमाइसकेको अस्ट्रेलियालाई स्टेभन स्मिथले सम्मानजनक योगफलतर्फ डोर्याएका थिए। घरेलु टोलीका बलरसामु अग्रपंक्तिका ब्याट्सम्यान असफल हुँदा स्मिथ लामो समयसम्म क्रिजमा डटेका थिए। उनले ८५ रनको अर्धशतकीय पालि खेले। संयमपूर्वक क्रिजमा डटेका स्मिथले एक सय १९ बलमा ६ चौका हिर्काए। यसैगरी विकेटकिपर ब्याट्सम्यान एलेक्स केरीले ४६, मिचेल स्टार्कले २९, ग्लेन म्याक्सवेलले २२ र प्रारम्भिक ब्याट्सम्यान डेभिड वार्नरले ९ रन बनाए। अस्ट्रेलियाका कप्तान एरोन फिन्च शून्य रनमा पेभेलियन फकिँदा पिटर ह्यान्ड्सकम्बले चार, मार्कस स्टोइनिक्सले शून्य, प्याट कुमिन्सले ६, जेसन बेहेरडोफले एक र नाथन लायनले अविजित पाँच रन बनाए। इङ्ल्यान्डका क्रिस वाक्स र अदिल रसिदले तीनतीन विकेट लिए। यसैगरी जोफरा आर्चरले दुई तथा मार्क उडले एक विकेट हात पारे।"

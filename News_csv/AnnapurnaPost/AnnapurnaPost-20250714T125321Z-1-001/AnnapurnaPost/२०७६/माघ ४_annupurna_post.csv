शीर्षक,विवरण
न्यायमा पहुँच कठिन बन्दै,"राजविराज ७७ वर्षीय दुखीलाल देवले अदालत धाउँदाधाउँदै जीवन गुजारेका छन्। २०२९ सालमा भूमिसुधार कार्यालयबाट सुरु भएको उनको मुद्दा अझै टुंगिएको छैन। ०२१ सालमा भूमिसम्बन्धी ऐनमार्फत जग्गाको हदबन्दी तोकेपछि बढी जग्गा राख्ने जमिन्दारको सूचना दिएबापत १० प्रतिशत पुरस्कार पाउनकै लागि उनी अझै मुद्दा लडिरहेका छन्। सप्तरीका महावीरलाल देव र अवधकिशोर देवले हदबन्दीभन्दा २४ बिघा १५ कठ्ठा ९ धुर बढी जग्गा लुकाएको सूचना दिएका दुखीलालले ३५ वर्षको उमेरबाट मुद्दा लड्न सुरु गरेका थिए। उनले झण्डै ४२ वर्ष मुद्दा लडे। भूमिसुधार, क्षेत्रीय अदालतहुँदै मुद्दा सर्वोच्चमा आएर अल्झिएको छ। यो विवादमा उनले आठवटा मुद्दा हाले। अन्तिममा २०६५ मा हालेको रिटमा सर्वोच्चले भूमिसुधार ऐन २०२१ अनुरूप पुरस्कारबापत दश प्रतिशत जग्गा वा रकम दिन सरकारलाई ०७२ मा परमादेश जारी गर्यो। परमादेश कार्यान्वयन नभएको भन्दै फैसला बोकेर उनी यो उमेरमा फेरि सर्वोच्चमा धाइरहेका छन्। अर्को पेसी फागुन २ गते पुगेको छ। राज्यलाई सुराकी दिएबापतको अनिवार्य पुरस्कार नपाएका मात्र होइनन् दुखीलालले जमिन्दार, भूमिसुधार, मालपोत र राज्यका निकायसँग मुद्दा लड्दालड्दै भएको जायजेथा पनि सके। फेरि पनि उनी अन्तिम फैसला कार्यान्वयनका लागि भन्दै चार वर्षअघि सर्वोच्च पुगेका छन्। मेरो अझै फैसला भएन। अब त आस पनि मर्न थालिसक्यो, दुखीलालले शुक्रबार राजविराजबाट दिक्दारी पोख्दै टेलिफोनमा भने, यो त जुलुमै भयो। अग्राधिकार पनि पाएन। फैसला कार्यान्वयन गर्न चाँडो न्यायका लागि तपाईंहरूले माथि पहल गरिदिनुपर्यो। अझै कति मुद्दा लड्ने ? सर्वोच्च कति धाउने ? सर्वोच्चमा बिहीबार मात्रै ६८ था मुद्दा हेर्न नभ्याइने को सूचीमा परे। ४८ थान मुद्दा स्थगित गरियो। न्याय सम्पादनका लागि एक सय ७७ पेसी तय भएर पनि एक सय १६ थानमा सुनुवाइ नै हुन सकेन। २० वटा फैसला भयो। शुक्रबार पनि यही अवस्था दोहोरियो। एक सय ६३ थान मुद्दा पेसीमा चढाइयो। जसमा ९७ वटा हेर्न नभ्याइने भयो, ३२ वटा स्थगित भए भने १८ वटामा मात्र फैसला भयो। छिटो न्यायका लागि माघे जाडो र झरी खेप्दै मुद्दाको व्यग्र प्रतीक्षामा रहेका सेवाग्राही पालो नआएर निरास हुँदै फर्किनुपर्यो। सर्वोच्च नै चिसियो तथ्यले सर्वोच्चमै मुद्दा सुनुवाइको स्थिति जटिल देखाएको छ। छिटो, छरितो र प्रभावकारी न्यायका लागि २०६१ सालमै पञ्चवर्षीय रणनीतिक योजना बने पनि न्यायको माथिल्लो थलो सर्वोच्चमै प्रगति देखिएन। सर्वोच्चको ०७५ र ०७६ को प्रतिवेदनले अघिल्लो वर्षभन्दा पनि न्याय सम्पादनमा १३ प्रतिशतले गिरावट आएको औंल्याएको छ। १५ वर्षअघि सुरु भएको न्यायपालिकाको पञ्चवर्षीय रणनीतिक योजनाले सबै अदालतबाट प्रतिवर्ष ६० प्रतिशत मुद्दाको फस्र्योट गर्ने लक्ष्य लिएको हो। सर्वोच्चमा भने ३०७६ प्रतिशत मात्र मुद्दा छिनिएको अवस्था छ। छिटो न्याय सम्पादनका लागि कार्य समय र जनशक्तिमा विचार गरिएन भने भविष्यमा सर्वोच्चमा असजिलो हुनसक्छ। सर्वोच्चमा पुराना र नयाँ गरी मुद्दा संख्या ३४ हजार नौ सय २२ थान रहेकोमा यस वर्ष १० हजार सात सय ४२ थान मात्र फस्र्योट भएको छ। जुन गत वर्षभन्दा १३५ प्रतिशत थोरै हो। सबै मुद्दामा यो केवल ३० प्रतिशत मात्र सफलता हो। अघिल्लो वर्ष प्रधानन्यायाधीशसहित सर्वोच्चमा १९ जना मात्र न्यायाधीश हुँदा प्रगति ४३ प्रतिशत पुगेको थियो। अहिले भने संविधानले तोकेअनुरूप २१ न्यायाधीश हुँदासमेत लक्षको सूचक ओरालो गतिमा छ। विगतमा न्यायिक जनशक्ति अभावका कारण न्याय सम्पादनमा समस्या भएको कारण देखाइए पनि चालु आर्थिक वर्षमा यो समस्या थिएन। मुद्दा कम फस्र्योट हुनुमा धेरै पक्ष छन्। पहिल्यैदेखि न्यायिक जनशक्ति अभावमा मुद्दा थुप्रिँदै गए। सर्वोच्चमा कार्यबोझ बढी भयो, सर्वोच्चका प्रवक्ता भद्रकाली पोखरेल भन्छन्, तर जिल्ला र उच्चमा भने लक्ष्यअनुसार सुधार भएकै स्थिति हो। छिटो न्याय सम्पादनका लागि कार्य समय र जनशक्तिमा विचार गरिएन भने भविष्यमा सर्वोच्चमा असजिलो हुनसक्ने अनुमान प्रवक्ता पोखरेलको छ। यद्यपि संख्यात्मक रूपमा सर्वोच्चमा मुद्दाको अनुपात गत वर्षको भन्दा २२२३ सयले बढेको अवस्थामा प्रतिशत कम देखिनु स्वाभाविकै रहेको दाबी उनको छ। यसअघिका वर्षमा ३१ देखि ४५ प्रतिशतसम्म मुद्दा छिनिएको अभिलेखले भने पोखरेलको दाबीलाई खण्डित गर्छ। जिल्ला अदालतहरूले भने ७६२७ प्रतिशत सफलता दिलाएर न्यायमा आसा जगाएका छन्। अघिल्लो वर्षको अनुपातमा मुलुकभरका जिल्ला अदालतमा ६० प्रतिशत बढी मुद्दा छिनिएका छन्। अन्य अदालत र न्यायाधिकरणमा पनि गत वर्षभन्दा ८६ प्रतिशत बढी मुद्दाको किनारा लागेको छ। उच्च अदालतले पनि ७४०६ प्रतिशत लक्ष पूरा गरेको छ। जुन गत वर्षभन्दा १७५४ प्रतिशत बढी हो। सरकारले सार्वजनिक सरोकारका आदेश सुनेन विदेशमा रहेका नेपाली नागरिकलाई समेत मतदानको अधिकार प्रदान गर्ने सम्बन्धमा अविलम्ब संसद्समक्ष विधेयक प्रस्तुत गर्न २०७४ साल चैत ७ गते सर्वोच्चले आदेश दियो। व्यवस्थापिका संसद् र सरकारका नाममा भएको यो आदेशअनुरूप अहिलेसम्म सरकार र संसद्ले कुनै चासो दिएको छैन। अधिवक्ता प्रेमचन्द्र राईले दिएको रिटमा यो आदेश भएको थियो। राजदूत नियुक्तिसम्बन्धी मापदण्ड निर्माण गर्न मञ्जु मरासिनीले दिएको रिटमा २०७४ सालमै दिएको अर्को आदेशको पनि यही अवस्था छ। शैक्षिक योग्यता, उच्च नैतिक चरित्र, फौजदारी कसुरमा सजाय नपाएको, कालोसूचीमा नपरेकोलगायत सन्धिसम्झौताको ज्ञान हासिल हुने कुरासमेत समावेश गरी मापदण्ड बनाएर राजदूत पदमा नियुक्ति गर्न २०७४ वैशाखमै बाध्यकारी परमादेश भएको हो। फौजदारी अपराधमा डीएन ए र डीएनएको प्रमाणिक मान्यता, डीएनएको प्रयोग तथा पितृत्वको टेस्टमा डीएनएको प्रयोगसम्बन्धी कानुन बनाउन दिएको आदेशले पनि कार्यान्वयन पर्खिरहेको छ। अधिवक्ता खगेन्द्र सुवेदीले सरकारलाई विपक्षी बनाएर दिएको रिटमा गत वैशाख १६ गते आदेश भएको हो। फेवाताल संरक्षण गर्ने दायित्व सरकारको भन्दै २०७१ मा दिएको आदेश पनि अहिलेसम्म कार्यान्वयन भएको छैन। तालको चारकिल्ला यकिन गर्न, ताल मिचेर बनाएका संरचना ६ महिनाभित्र हटाउनेलगायत परमादेशको नै आदेश जारी भएको हो। सवारी साधन प्रदूषण जाँचको मागसहित मधुसूदन न्यौपानेले दिएको रिटमा भएको आदेश पनि पालना भएको छैन। २०७१ असार १९ गते सर्वोच्चले सरकारलाई यो आदेश दिएको थियो। वातावरण प्रदूषण गर्ने सवारी साधनको सञ्चालनबाट के कस्तो प्रभाव पर्छ सोबारे अध्ययन गरी दीर्घकालीन व्यवस्था गर्नू आदेशमा उल्लेख छ। वातावरण प्रदूषित गर्ने सवारी साधनमा सुधार गर्न वा तिनको सञ्चालनमा रोक लगाउन राजधानीबाहिरका क्षेत्रमा पनि सवारी प्रदूषण जाँचलगायतको उपयुक्त व्यवस्था गर्न भौतिक पूर्वाधार तथा यातायात व्यवस्था मन्त्रालय र वातावरण, विज्ञान तथा प्रविधि मन्त्रालयका नाममा आदेश जारी भएको थियो। गढीमाई मन्दिरमा बली प्रथा निरुत्साहित गर्न २०७४ माघमा दिएको आदेश पनि कार्यान्वयन हुन सकेन। अधिवक्ता अर्जुनकुमार अर्यालले दिएको रिटमा भनिएको थियो, बलीप्रथा रोक्न वाञ्छनीय देखिएको र यसका लागि प्रचलित सामाजिक एवं सांस्कृतिक मान्यतालाई पनि यथोचित सम्बोधन गर्न आवश्यक देखिएको हुँदा बली दिने कार्य निरुत्साहित गर्दै लैजानेतर्फ आवश्यक काम गर्नू। सर्वोच्चले यसका लागि केके गर्ने भनेर न्यायिक निर्देशनसमेत गरेको थियो। जीवन नै संकटमा परेका असक्त, असहाय, परित्यक्त तथा चरम गरिबीमा रहेका महिला, बालबालिका तथा वृद्धावस्थाका नेपाली नागरिकको बाँच्न पाउने मौलिक अधिकार संरक्षण गर्न वास्तविक विवरण संकलन गर्न दिएको अर्को परमादेशको हालत पनि उस्तै छ। अधिवक्ता राजुप्रसाद चापागाईंले दिएको रिटमा २०७३ जेठ २६ गते नै सरकारका नाममा सर्वोच्चको आदेश भएको हो। सर्वोच्चले असक्त र असहायका लागि एक वर्षभित्रै उचित वासस्थान र भरणपोषणको कार्य गरी सामाजिक सुरक्षा दिन सर्वोच्चले प्रधानमन्त्री तथा मन्त्रिपरिषद् कार्यालयलगायत निकायलाई परमादेश दिएको थियो। एसिड आक्रमण नियन्त्रण सम्बन्धमा भएको फैसला पनि अलपत्र छ। खड्गमाया पुलामीलगायतले दिएको रिटमा २०७४ जेठ ३ गते सर्वोच्चले भनेको थियो, तेजाव वा पेट्रोल तथा मट्टितेल छर्किइ गरिने अपराधबाट मानिस बाँच्न सके पनि मानिसको शरीर नै कुरुप हुने, जीउमा गम्भीर जोखिम भई आजीवन त्यसको पीडा र उपचार गरिरहनुपर्ने हँुदा पीडितलाई उचित मनोवैज्ञानिक परामर्श र सामाजिक सुरक्षा प्रदान गर्नुका साथै सरकारी तथा निजी अस्पतालमा तत्काल अनिवार्य बर्न युनिट स्थापना गरी निःशुल्क उपचारको व्यवस्था मिलाउने र सम्भव भएसम्म ग्रामीण भेगका स्वास्थ्य चौकीमा समेत यो सेवाको विस्तार गर्नू। नेपाल बार एसोसिएसनका अध्यक्ष चण्डेश्वर श्रेष्ठ सर्वोच्चमै न्याय सम्पादनमा ह्रास आउँदा सकारात्मक सन्देश नजाने बताउँछन्। न्यायमा ढिलाइको समस्या बारबाट नभएको दाबीसमेत श्रेष्ठले गरे। यो बारको नभई बेन्चको समस्या हो, वरिष्ठ अधिवक्ता श्रेष्ठको जिकिर छ, न्यायमा ढिलासुस्ती हुनुको कारणबारे तत्काल खोजीनीति हुनुपर्छ। न्यायाधीशको बेन्च चाँडो बस्नुपर्यो। समयसम्म इजलासमा रहनु पनि पर्यो। कार्यक्रम घटाउनुपर्यो। उनले कानुनव्यवसायीबाट बहस व्यवस्थापनमा पनि ध्यान दिनुपर्ने आवश्यकता औंल्याए। एकपल्ट बारबेञ्चले समीक्षा गरेर समस्या त पत्ता लगाउनैपर्छ, श्रेष्ठको सुझाव छ। संवैधानिक इजलासको कछुवा गति नागरिकका मौलिक हकको संरक्षण एवं गम्भीर प्रकृतिका संवैधानिक विवादमा सुनुवाइ गर्न संविधानले संवैधानिक इजलास गठन गरेको छ। संवैधानिक मुद्दामा प्रभावकारी सुनुवाइ गरी छिटोछरितो न्यायको प्रत्याभूति संवैधानिक बेञ्च गठनको लक्ष्य थियो। गम्भीर संवैधानिक विवादका रिटमा वैज्ञानिक ढंगले चाँडो छिनोफानो होस् भन्ने अभिप्रायसहित संविधानमै यस्तो इजलासको किटान गरियो। छुट्टै संवैधानिक अदालत गठनको अन्तिम तयारी भइरहेका बेला तत्कालीन प्रधानन्यायाधीश खिलराज रेग्मीसहित सर्वोच्चकै न्यायाधीशको असहमतिका कारण त्यतिबेला संविधानमै संवैधानिक बेन्च भनेर व्यवस्था गरियो। संविधानको धारा १३७ मा जटिल एवं गम्भीर प्रकृतिका संवैधानिक विवादमा न्याय सम्पादनका लागि सर्वोच्चमा एक संवैधानिक इजलास रहने व्यवस्था छ। जहाँ प्रधानन्यायाधीश र न्यायपरिषद्को सिफारिसमा प्रधानन्यायाधीशले तोकेका अन्य चारजना न्यायाधीश रहने भनिएको छ। मौलिक हक संरक्षणका मुद्दा मात्र नभई संघप्रदेश, प्रदेशप्रदेश, प्रदेशस्थानीय तह तथा स्थानीय तहस्थानीय तहबीचको अधिकार क्षेत्र विवाद हेर्ने अधिकार पनि यसै इजलासलाई तोकिएको छ। संघीय संसद् वा प्रदेशसभा सदस्यको निर्वाचनसम्बन्धी विवाद र संघीय संसद्का सदस्य वा प्रदेशसभा सदस्यको अयोग्यतासम्बन्धी विवाद हेर्ने दायित्व पनि यही इजलासको हो। कुनै मुद्दामा गम्भीर संवैधानिक विवाद देखिए पनि प्रधानन्यायाधीशले संवैधानिक इजलासमा सुनुवाइ तोक्न सक्छन्। प्रारम्भका दिनमा संवैधानिक इजलास गठन भई सक्रिय थियो। तर प्रधानन्यायाधीशको फेरबदलसँगै इजलास गठनमा देखिएको निश्क्रियताका कारण विगतमा औचित्यमाथि प्रश्न उठ्ने अवस्थासमेत आयो। संविधानको अन्तिम व्याख्या गर्ने गहन् जिम्मेवारी सर्वोच्चको यो इजलासलाई दिइए पनि अपेक्षाअनुरूप स्प्रिट भने अहिलेसम्म देखिएको छैन। संविधानले यति महŒवपूर्ण जिम्मेवारी तोकेको बेन्च विगतमा १० महिना २४ दिनसम्म गठन नहुने परिस्थितिसमेत उत्पन्न भयो। संवैधानिक हक अधिकारको सुनिश्चित गर्ने भनेर बृहत् एवं गहन जिम्मेवारी तोकिएको यस्तो इजलासलाई शक्ति संघर्ष र आन्तरिक किचलोको मारमा पारियो। परिणाममा न्याय सम्पादन प्रक्रिया नै अवरुद्ध हुन पुग्यो। इजलास निष्क्रिय हुँदा थुप्रै रिट पेन्डिङमा रहे। संविधानको स्प्रिट अनुसार नचलेपछि इजलास गठनको मागसहित सर्वोच्चमा रिट निवेदन नै हाल्नुपर्ने विडम्बनायुक्त परिस्थितिसमेत आयो। अधिवक्ता माधवकुमार बस्नेतले इजलासलाई पुनर्जीवन दिन माग राखेर सार्वजनिक सरोकारकारको रिट दिए। सर्वोच्चले नै चाँडो इजलास गठन गर्न २०७३ चैत १० गते प्रधानन्यायाधीश र न्याय परिषद्का नाममा परमादेश दियो। उक्त परमादेशमा परिषद्ले संवैधानिक इजलासका लागि चारजनाभन्दा बढी न्यायाधीश पनि सिफारिस गर्न सकिने बाटो सर्वोच्चले खोलिदिएको छ। यो फैसलासँगै यस्तो इजलासका लागि प्रधानन्यायाधीशले न्यायाधीश छान्न पाउने बाटोसमेत खुलेको छ। कानुनी व्यवस्थाका अलवा न्यायाधीश आचारसंहिता, २०६५ ले पनि आफ्नो स्वार्थ जोडिएको विषयमा आफैं निर्णय गर्न नहुने भनेको छ। प्राकृतिक न्यायको सिद्धान्तसमेतका दृष्टिले उक्त इजलासमा तोकिएका न्यायाधीशले हेर्न नमिल्ने अवस्था आइपर्न सक्छ। यस्तो अवस्थामा पाँचैजना न्यायाधीश इजलासमा रहे पनि सुनुवाइको अवस्था के हुने भन्ने प्रश्नसमेत अनुत्तरित छ। सर्वोच्च अदालतमा संवैधानिक इजलास रहने भनिए पनि यसलाई गतिवान् बनाउने सन्दर्भमा विस्तृत व्यवस्था संविधानमा छैन। संवैधानिक इजलास सञ्चालनको विषयलाई सर्वोच्च अदालतले निर्धारण गरेबमोजिम हुने भन्नेबाहेक अरू विशेष व्यवस्था देखिँदैन। न्यायपरिषद्मा प्रधानन्यायाधीश नै अध्यक्ष रहने संवैधानिक व्यवस्था रहेका कारण परिषद् बैठक बोलाउने, छलफलका गर्ने, निर्णय लिने अधिकारमा प्रधानन्यायाधीशमै शक्ति केन्द्रिकृत छ। हाल बेञ्च त गठन भएको छ, तर न्याय सम्पादन भने कछुवा गतिमा छ। इजलासको गति सुस्त हुँदा गम्भीर संवैधानिक प्रश्न समावेश भएका रिटको फैसलामा विलम्ब भएको छ। निरन्तर सञ्चालन हुने अवस्थाको सिर्जना गरिएन भने संवैधानिक इजलास ढिलासुस्ती र अनिर्णयको बन्दी बन्ने जोखिम छ। यही इजलासमा न्यायाधीशसहित धेरै जनशक्ति खर्चिनुपरेका कारण सर्वसाधारणको दैनिक जीवनसँग दुःख, दर्द गाँसिएका अरू मुद्दा ओझेलमा पर्दै गएका छन्। १७४ संवैधानिक विवाद बने बन्दी द्वन्द्वकालको एउटा हत्या घटनासँग जोडेर तत्कालीन सूचना तथा सञ्चारमन्त्री अग्निप्रसाद सापकोटाको पदबहाली रोक्न मागसहित २०६८ सालमा काभ्रेकी पूर्णिमाया लामाले दिएको रिटमा अझै अन्तिम फैसला भएको छैन। त्यसभन्दा अघि अदालतमा विचाराधीन मुद्दालाई प्रभावित पर्ने गरी लेखसमाचार छापेको भन्दै पत्रकार कनकमणि दीक्षितविरुद्ध सापकोटाले दिएको मुद्दा पनि अझै थाती छ। त्यसपछि सापकोटामाथि छानबिन र फौजदारी कारबाहीको मागसहित राष्ट्रिय मानव अधिकार आयोगका पूर्व सदस्य सुशील प्याकुरेलले २०७२ सालमा दिएको रिटले पनि निकास कुरिरहेको छ। संसद्को चुनावमा धाँधली गर्दै आफूलाई झिनो मतले हराएको भन्दै कांग्रेसका युवा नेता प्रदीप पौडेलले दिएको रिट पनि इजलासमा पुगेर साढे दुई वर्षसम्म अड्केको छ। तनहुँ२ मा निर्वाचन अधिकृतको मिलिभगतमा सदर मतलाई बदर गर्दै पाँच मतले हराएको दाबी पौडेलको थियो। यता अख्तियारको क्षेत्राधिकारमाथि प्रश्न उब्जाउँदै नरेन्द्रकुमार काफ्ले र धु्रवप्रसाद यादवलगायतले २०६८ सालमा दिएको रिटमा पनि अन्तिम छिनोफानो हुन बाँकी छ। यी तीनवटै मुद्दा न्यायको हकसँग जोडिएका छन्। यस्ता ४९ वटा पाँच वर्ष पुराना रिट अझै थाती छन्। संवैधानिक इजलासमा अहिले मौलिक हक प्रचलन, संविधानसँग बाझिएका कानुन, स्थानीय तह, प्रदेश र संघबीचको विवाद, सरकारका अवैधानिक कार्यलगायत विषयमा संवैधानिकताको प्रश्न उब्जाउँदै दायर भएका सार्वजनिक सरोकारका रिट झण्डै दुई सयको संख्यामा थन्किएका छन्। सातामा बुधबार र शुक्रबार इजलास तोकिन्छ। एक दिनमा नौदशवटा भन्दा सुनुवाइ हुँदैन। बाँकी सबै हेर्न नभ्याइने को सूचीमा पर्छन् र फेरि अरू दुईतीन महिना पछि धकेलिन्छन्। सुधारमा डीसीएम योजना ल्याउँदै छौं  लालबहादुर कुँवर, रजिष्ट्रार सर्वोच्च अदालत सर्वोच्चमै न्यायमा ढिलाइको अवस्था देखियो ? सुधारमा के हुँदै छ ? अहिले कसरी व्यवस्थान गर्ने भनेर काम भइरहेको छ। यो वार्षिक प्रतिवेदन अघिल्लो असार मसान्तसम्मको हो। त्यसयता पनि पाँचछ महिना व्यतित भइसकेको छ। यद्यपि अघिल्लो वर्षको भन्दा सर्वोच्चमा मुद्दा फस्र्योटमा केही संख्या घटेको छ। तर कैदी, थुनुवा जस्ता मुद्दामा सुधार भएको स्थिति हो। सुधारका पहल भइरहेका छन्। कस्ता पहल भइरहेका छन् ? अहिले पुराना मुद्दामा हाम्रो फोकस छ। कसरी घटाउने भनेर रणनीतिक योजनाअनुरूप काम हुँदै छ। मुद्दा व्यवस्थापन पद्धति (डीसीएम) लागू हुँदै छ। सामान्य, विशेष र सरल मुद्दा छुट्याएर सुनुवाइ गर्ने योजना बन्दै छ। अध्ययन भइरहेको छ। सर्वोच्च तहमै लागू गर्ने योजना हो ? प्रारम्भमा जिल्ला र उच्च अदालतबाट लागू गर्ने कुरा छ। पाँच वर्ष, दुई वर्ष नाघेका पुराना मुद्दामा मुख्य फोकस छ अहिले। जिल्ला र उच्चको अनुभवबाट प्रगतिको समीक्षापछि सर्वोच्चमा पनि लागू गर्ने भन्ने छ। डीसीएम पद्धतिले न्याय सम्पादनका समग्र कामकारबाही ट्रयाक मा आउने विश्वास छ। खासमा यो डीसीएम ले के गर्छ ? सबै काम सफ्टवेयरमार्फत हुने भएकाले यो पद्धतिले अदालतको समय, घटना, प्रक्रिया निर्धारण गरी छिटो र प्रभावकारी न्यायको व्यवहारिक कार्यान्वयन गर्ने अपेक्षा छ। कहिलेदेखि लागू होला ? साउनदेखि लागू गर्ने गरी काम भइरहेको छ। यता इजलासको समय पनि त बढाउनुपर्ने होला नि ? इजलासको पनि समय बढाउनेबारे विकल्पमा छलफल चलिरहेको छ। मुद्दाका कामकारबाही प्रभावकारी बनाउने र इजलासका व्यवस्थापन कसरी गर्न सकिन्छ भनेर सोचिएको छ। सर्वोच्चले चाहेर मात्र यो सम्भव होला र ? कोर्ट ले गर्छु भनेर मात्र हुन्न। एक्लै गरेर सम्भव हुने कुरो पनि छैन। अन्य पक्षको पनि सहयोग चाहिन्छ। बजेट, जनशक्ति, बहस व्यवस्थापनलगायतको कुरा पनि आउँछन्। योजना कार्यान्वयनमा सबैको तत्परता चाहिन्छ। आगामी समयमा इजलासको थप समय पनि बढ्ला।"
सभामुख चयनमा जुँगाको लडाईं,"केही दिनअघि नेकपा सचिवालय बैठकले दुइटा निर्णय लियोरिक्त सभामुख पदमा पार्टीले उम्मेदवारी दिने र उपसभामुख शिवमाया तुम्बाहाम्फेलाई राजीनामा दिन निर्देशन दिने। पार्टीको औपचारिक निर्णय नआउँदै उपसभामुख तुम्बाहाम्फेले चेतावनी दिइन्, पार्टीले मलाई राजीनामा गर्न निर्देशन दिन सक्दैन। राजीनामा दिन्न। उपसभामुख तुम्बाहाम्फेको अडानपछि एकथरि सांसद र महिला अधिकारकर्मीले त्यसको स्वागत गरे, सामाजिक सञ्जालदेखि सडकसम्म। उपसभामुख पद संवैधानिक भएको, आफूले पार्टीबाट राजीनामा दिइसकेको र आफू स्वतन्त्र हैसियतमा रहेकाले पार्टीले राजीनामाका लागि निर्देशन दिन नसक्ने तुम्बाहाम्फेको भनाइ छ। तुम्बाहाम्फेको अडानपछि संवैधानिक पदमा रहेको व्यक्तिलाई पार्टीले राजीनामाका लागि निर्देशन दिन सक्नेनसक्ने बहस प्रारम्भ भएको छ। नेकपाको निर्णय अपरिपक्व हो त ? पुनस्र्थापित प्रतिनिधिसभामा नेकपाकै नेता सुवास नेम्बाङ सभामुखमा निर्वाचित भएपछि उनले पार्टीका सबै निकायबाट राजीनामा दिएर संसद्लाई स्वतन्त्र र साझा बनाउने पहल गरे। त्यसअघिका सभामुखहरू पार्टीका गतिविधिमा देखिने गरे पनि नेम्बाङले सभामुख स्वतन्त्र र साझा हुनुपर्छ भन्ने मान्यतालाई स्थापित गरे। त्यसपछिका संसद्को नेतृत्वकर्ताले पनि स्वतन्त्र हैसियतको सन्देश दिए। पछिल्लोपटक कृष्णबहादुर महरा सभामुख र तत्कालीन एमालेकी नेतृ तुम्बाहाम्फे उपसभामुखमा निर्वाचित भएपछि पार्टी कमिटिबाट राजीनामा दिएर संसदीय अभ्यास र परम्परालाई निरन्तरता दिए। संसद्को नेतृत्व साझा बनेपछि मात्र संसद् पनि साझा बन्न सक्छ। संसद्मा रहेका सबै दलले नेतृत्वलाई साझारूपमा देख्न सकुन् भन्ने संसदीय मान्यता हो। अर्कातर्फ शक्ति पृथकीकरणको सिद्धान्तअनुसार संसद् स्वतन्त्र र निष्पक्ष हुनैपर्छ। कार्यकारीका निर्णय, कार्यगत शैली र व्यवहारका विषयमा संसद्ले निरन्तर अनुगमन, नियन्त्रण र निर्देशन दिने गर्छ। नागरिकका आवाज बोलिने संसद्ले जनताका पक्षमा काम गर्न कार्यकारीलाई निर्देशन दिन्छ। त्यसैले त संसद् स्वतन्त्र र साझा बन्नैपर्छ। यो अर्थमा सत्तासीन नेकपाले उपसभामुख तुम्बाहाम्फेको राजीनामाका सन्दर्भमा लिएको निर्णय अपरिपक्व र पद्धति नबुझे झैं देखिन्छ। सभामुख पदमा उम्मेदवारी दिने र त्यसका लागि प्रक्रिया सुरु गर्ने निर्णय गरेर नेकपाले उपसभामुखमाथि राजीनामाका लागि नैतिक र राजनीतिक दबाब दिन सक्थ्यो। तर, उसले उपसभामुख पद स्वतन्त्र हो भन्ने मान्यतालाई बिर्सेर राजीनामाका लागि निर्देशन जारी गर्यो। जुन आफैंमा विवादास्पद र अपरिपक्व ठहरियो। उपसभामुखको राजीनामा माग्ने निर्णयमा पूर्व माओवादी हावी भएको चर्चा नेकपाभित्रै छ। पार्टीको निर्देशन आपूलाई लागू हुन नसक्ने तुम्बाहाम्फेको तर्क दमदार देखियो। तर जुन पार्टीबाट अलग भएर तुम्बाहाम्फे स्वतन्त्र बनिन्, त्यही पार्टीसँग सभामुखका लागि उनले गरेको बार्गेनिङ भने तर्कसंगत मान्न सकिन्न। आफूलाई सभामुखको उम्मेदवार बनाए मात्र उपसभामुखबाट राजीनामा दिने भन्ने स्वतन्त्र व्यक्तिको अडान मान्न नेकपा वाध्य छ कि छैन ? अब नेकपाले स्वतन्त्र व्यक्तिलाई सभामुख बनाउँछ वा पार्टी सांसदलाई ? सभामुख र उपसभामुखले पार्टी त्यागे पनि उनीहरू दलीय प्रभावबाट भने मुक्त हुन सक्दैनन्। संसद् राजनीतिक थलो हो, राजनीतिबाटै त्यसको नेतृत्वमा पुग्ने र राजनीतिक हिसाबकिताबअनुसार नेतृत्व सञ्चालन हुनुपर्ने यसका वाध्यता बुझ्न जरुरी छ। सर्वोच्चको ढिलाइ पनि कारण फरक दलबाट सभामुख र उपसभामुख बन्नुपर्ने संवैधानिक वाध्यतालाई आत्मसात् गर्दै तत्कालीन माओवादी केन्द्रबाट कृष्णबहादुर महरा सभामुख र तत्कालीन एमालेबाट तुम्बाहाम्फे उपसभामुख निर्वाचित भए। तर दुई पार्टी एकतापछि सभामुख र उपसभामुख एउटै दलबाट कायम रहेको भन्दै सर्वोच्च अदालतमा मुद्दा पर्यो तर उक्त मुद्दा टुंगोमा नपुग्दा नेकपाकै सभामुख र उपसभामुख पदमा रहिरहे। पछिल्लोपटक यौन दुव्र्यवहारको आरोपमा कृष्णबहादुर महराले सभामुखबाट राजीनामा दिएपछि भने फेरि संवैधानिक व्यवस्थाको प्रसंग उठ्यो। उपसभामुख तुम्बाहाम्फेले पार्टीको निर्देशन नमान्ने अडानसँगै सभामुख निर्वाचन प्रक्रियाका दुइटा विकल्पमाथि बहस सुरु भएका छन्। पहिलो, उपसभामुख पार्टीबाट अलग भइसकेकाले उनलाई स्वतन्त्र मानेर नेकपाले सभामुख पदमा दाबी गर्न सक्ने। दोस्रो, उपसभामुखले राजीनामा दिएर दुवै पदमा नयाँ निर्वाचनका लागि बाटो खोलिदिने। पहिलो विकल्पलाई नेकपाले जबर्जस्त अघि सारे पनि राजनीतिक रूपमा भने मान्यता पाउन कठिन छ। सर्वोच्च अदालतले सभामुख र उपसभामुखबारे मुद्दामा भोलिका दिनमा फैसला गरिदियो भने नेकपा अप्ठेरोमा पर्न सक्छ। तत्कालका लागि कानुनका नौ सिङ भनेर अनेक व्याख्या गरिए पनि राजनीतिक रूपमा भने उपसभामुखलाई स्वतन्त्र मानेर सभामुखमा फेरि नेकपाकै दाबीलाई विपक्षी दलहरूले समेत मान्यता नदिन सक्छन्। दोस्रो विकल्प नै उत्तम हुने राजनीतिकर्मीदेखि कानुनका जानकारको भनाइ छ। विगतमा पार्टीले समानुपातिक कोटाबाट सांसद बनाएको, पार्टीकै कारण उपसभामुख बनेको र भोलि पार्टीमै भविष्य देख्ने हो भने तुम्बाहाम्फेले राजीनामा दिएर बाटो खोल्नुको विकल्प छैन। आफूलाई सभामुख बनाए मात्र राजीनामा दिने भन्ने उनको अडान तत्कालका लागि व्यक्तिगत रूपमा फाइदाजनक भए पनि पार्टीको भावी राजनीतिमा भने अप्ठेरो हुन सक्छ। राजीनामाका लागि सर्त राखेर पार्टी र राजनीतिक रूपमा समस्या ल्याउन जति सजिलो छ, राजनीतिक यात्राका लागि त्यति नै अप्ठेरो अवस्था आउन सक्छ। नेकपाभित्रको लडाइँ जुन दिन नेकपा सचिवालयले उपसभामुखको राजीनामा माग्ने निर्णय गर्यो, त्यस दिनको बैठकमा अनुपस्थित थिए, प्रधानमन्त्री एवं पार्टी अध्यक्ष केपी ओली। तपार्इंहरूले सल्लाह गरिराख्नुभएकै छ, गर्दै गर्नुहोस् भन्दै ओली बैठकअघि नेताहरूसँग कुराकानी गरेर आराम गर्न गएका थिए। अर्का अध्यक्ष पुष्पकमल दाहालको अध्यक्षतामा बसेको बैठकले उपसभामुखको राजीनामा माग्ने निर्णय गरे पनि त्यस निर्णयप्रति प्रधानमन्त्री ओली नै असन्तुष्ट बनेको नेकपाकै नेताहरू बताउँछन्। त्यसअघि अर्का नेता वामदेव गौतमको निवासमा गुटको बैठक बसेको भन्दै ओली दाहालसँग असन्तुष्ट बनेका थिए। ९ सदस्यीय सचिवालयका ५ जना नेताले गोप्य बैठक गरेर आफूलाई अप्ठेरो पार्न खोजेको भन्दै ओली दाहालसँग असन्तुष्ट बनेका हुन्। उता दाहाल पनि दुई अध्यक्ष भन्दा सचिवालयबाट सभामुखको टुंगो लगाउनुपर्ने पक्षमा थिए। त्यसका लागि उनले सचिवालयका बहुमत सदस्यको समर्थन जुटाउन एकल र सामूहिक रूपमा छलफल गरेका थिए। महरालाई जेल चलान, डिल्लीबजार कारागार लगिँदै (भिडियो) रोशनीको मेडिकल हिस्ट्री ले महरालाई पुर्यायो जेल महराले गल्ती गरे, सही सूचना दिएनन् : प्रचण्ड (भिडियो) महराको मुद्दा : रक्सीको बोतल, जुत्ताको तलुवा, चश्मा र प्लेट सबुत कहाँबाट रोकियो उपसभामुखको राजीनामा ? ओली र प्रचण्डसँग उपसभामुखको अडान : अरु थाहा छैन, बैठक प्रक्रियामा जान्छ पार्टी निर्णय थाहा छैन, राजीनामा दिन्नँ : उपसभामुख तुम्बाहाङफे सभामुखको टुंगो लागेपछि मात्र उपसभामुखको राजीनामा महराको मुद्दामा अन्तिम फैसलाको बाटो खुल्यो सभामुखको सकस अर्थात् अपूरो एकीकरण सभामुख पद छाड्दिन : तुम्बाहाङफे सचिवालयको बहुमत र अल्पमतका आधारमा निर्णय गराउन खोज्ने दाहालको योजनाप्रति ओली र उनी पक्षधर सहमत छैनन्। रूप मा हेर्दा सचिवालयको बैठकमा सभामुख पदको भोटिङ गर्न खोजिए पनि सार मा भने पार्टीभित्र को शक्तिशाली छ भन्ने सन्देश प्रवाह गर्न खोजिँदै थियो। यसअघिका निर्णयमा पार्टी अध्यक्ष ओली हावी भइरहेको भन्दै अर्का अध्यक्ष दाहाललाई चित्त बुझेको छैन भने ओलीले मनभित्रैबाट दाहाललाई कार्यकारी अध्यक्षको जिम्मेवारी दिएका थिएनन्। दुई अध्यक्षबीचको जुँगाको लडाईंमा अमेरिकी मिलेनियम च्यालेन्ज कर्पोरेसनदेखि संविधान संशोधनसम्मका विवाद पनि जोडिएपछि सभामुख चयन पेचिलो बनेको हो। पार्टी अध्यक्ष ओली नेताहरूलाई गलाएर सभामुख छान्ने दाउमा छन् भने अन्तर्विरोधमा खेल्न सिपालु अर्का अध्यक्ष दाहाल पनि यसपटक सजिलै गल्ने पक्षमा नरहेको पूर्व माओवादीका नेताहरू बताउँछन्। पूर्व माओवादीले नै सभामुख पाउनुपर्छ भन्नेमा उनीहरू एक ढिक्का छन् भने पूर्व एमाले विभाजित छ। पूर्व एमालेका नेताहरूको साथ पाएका कारण दाहाल पूर्व माओवादीले नै सभामुख पाउनुपर्छ भन्नेमा अडिग रहेको नेताहरू बताउँछन्। अर्कोतर्फ सभामुख पद दाहालका लागि पूर्व माओवादीलाई सेटिङ गर्ने मात्र नभई संवैधानिक र राजनीतिक रूपमा हुने नियुक्तिका लागि खेल्ने कडी पनि हो। संवैधानिक परिषद्बाट हुने नियुक्तिमा आफू बेखबर बन्ने गरेको भन्दै दाहालले सभामुखमा आफ्नो मान्छे लार्ई स्थान दिएर नियुक्तिहरूमा पनि सेटिङ गर्न सकिने कुरा बिर्सेका छैनन्। सरकारका महŒवपूर्ण विधेयक पारित गराउनदेखि सरकार सञ्चालनमा सहजीकरणका लागि संसद्को नेतृत्वमा आफूअनुकुलको नेतृत्व कति आवश्यक छ भन्ने प्रधानमन्त्री ओलीलाई हेक्का छ। शक्तिशाली सरकार भएको बेला सभामुखले निष्पक्ष भूमिका निर्वाह गर्न कठिन हुने संसद्का जानकारहरू बताउँछन। प्रधानमन्त्री ओलीले बोलको कुरालाई कृष्णबहादुर महराले संसद्को रेकर्डबाट हटाउँदाको परिणाम छर्लंङ छ।"
कति छन् महिला जग्गाधनी ?,"राममाया शाही (६०) काठमाडौं डिल्लीबजार मालपोत कार्यालयको एक कुनामा लौरो टेकेर उभिएकी थिइन्। उनीसँगै अन्दाजी ३५ वर्षकी महिला गफिँदै थिइन्। आफ्नो नाउँमा जग्गा पास गर्न छोरा र पतिसँग त्यहाँ पुगेका थिए उनीहरू। त्यहाँ उनीहरूजस्तै महिलाको उपस्थिति बाक्लै देखिन्थ्यो। यसबारेमा जिज्ञासा राख्दा मालपोतकै एक कर्मचारी बताउँछन् यो दृश्य हिजोआज सामान्य हो। महिलाका नाममा जग्गा पास गर्दा छुट हुने हुनाले उनीहरूको संख्या बढेको ती कर्मचारीको तर्क थियो। अचल सम्पत्तिमा महिलाको स्वामित्व तथा अधिकार प्राप्तिका लागि आर्थिक वर्ष २०६१०६२ मा सरकारले महिलाका नाममा रजिस्ट्रेसन पास गर्दा लाग्ने शुल्कमा २५ प्रतिशत, हिमाली क्षेत्रका महिलाका हकमा ५० प्रतिशत र एकल महिलालाई ३५ प्रतिशत छुट हुने कानुनी व्यवस्था गरेको थियो। यो व्यवस्था लागू गरेपछि राज्यले महिलालाई आर्थिक रूपमा सबल, पारिवारिक निर्णय प्रक्रियामा प्रभावकारी र लैंगिक समानतामा दरिलो खुट्किलो हुने अपेक्षा राखेको छ। राजस्व छुटको व्यवस्थाले ग्रामीण तथा सहरी दुवै क्षेत्रमा महिलाका नाममा जग्गापास गर्ने संख्या वृद्धि भएको देखिन्छ। राष्ट्रिय जनगणना २०५८ अनुसार करिब १२ प्रतिशत महिलाका नाममा घरजग्गाको स्वामित्व रहेको देखिन्छ भने २०६८ सालको जनगणनाअनुसार यो तथ्यांक बढेर करिब २० प्रतिशत पुगेको छ। केन्द्रीय तथ्यांक विभागका अधिकारी भन्छन्, ठ्याक्कै यकिन गर्न नसकिए पनि यही मात्रामा वृद्धि भएमा ०७८ को जनगणनामा लगभग ३० प्रतिशतको हाराहारीमा पुग्ने देखिन्छ। काठमाडौं कलंकी मालपोत शाखा कार्यालयमा देखिने सेवाग्राहीमध्ये आधाजसो महिला छन्। एक अधबैंसे पुरुष एउटी वृद्धा डोर्याउँदै कार्यालय आउँदै थिए। किन यतिका कष्ट गर्नुभएको भन्ने जवाफमा उनले भने, छुटका लागि। पत्नी बाहिर छिन् त्यसैले आमाका नाममा जग्गा पास गर्न आएको। यसबारेमा मालपोत कार्यालयका अधिकारी भन्छन्, यो त सामान्य हो। कतिपयले छुट पाइने लोभमा महिलालाई एम्बुलेन्समा राखेर ल्याएको देखेका छौं। अधिकारबारे अनभिज्ञ बाराकी ३७ वर्षीया पुनिता महतोका नाममा २०६७ सालमा घर खरिद भयो। पुनिता आफू बस्ने घर आफ्नो नाममा हुँदा औधि खुसी भइन्। दुई वर्षपछि उनका पतिले उनलाई सोध्दै नसोधी घर बेच्ने निर्णय गरे। पुनिताले पनि केही सोध्दै नसोधी मालपोत गएर सहीछाप गरिन्। पतिले पुनः अर्काे घर पुनिताकै नाममा खरिद गरे। मुलुकी ऐनको बाह्रौं संशोधनले छोरीलाई पैत्रिक सम्पत्तिमा समान अधिकार प्रदान गरेकाले पनि महिला जग्गाधनीको तथ्यांकमा सकारात्मक प्रभाव पारेको देखिन्छ। भूमि व्यवस्थापन तथा अभिलेख विभागको पछिल्लो तथ्यांक (०७६८१६) अनुसार हाल देशभर कूल १०८ मालपोत कार्यालय छन्। यसमा दुई करोड ८५ लाख ११ हजार पाँच सय ९९ जग्गा कित्ता रहेको छ। उक्त कित्तामध्ये महिलाका नाममा ३७ लाख १४ हजार तीन सय ७३ कित्ता देखिन्छ। त्यस्तै संयुक्त नाममा रहेको कित्ता १७ लाख ८९ हजार पाँच सय ४७ छ। आव २०७४०७५ मा ग्रामीण क्षेत्रबाट ४७ हजार एक सय ९२ र सहरी क्षेत्रबाट एक लाख दुई हजार पाँच सय ६७ गरी कूल एक लाख ५१ हजार आठ सय ७७ पटक महिलाले छुट प्राप्त गरेका छन् भने आर्थिक वर्ष २०७५०७६ मा यो संख्या वृद्धि भई ग्रामीण क्षेत्रबाट ७० हजार ६ सय ७० तथा सहरी क्षेत्रबाट एक लाख ६० हजार एक सय ९० गरी कुल दुई लाख ५१ हजार ५८ पटक महिलाले छुट प्राप्त गरेका छन्। छुट रकम भने आव २०७४०७५ मा एक अर्बको हाराहारीमा रहेकोमा २०७५७६ मा आउँदा डेढ अर्ब हाराहारी पुगेको छ। संयुक्त नाममा रहेको जग्गालाई महिलाका नाममा राखेर हेर्ने वा पुरुषका नाममा राखेर हेर्ने भन्ने द्विविधा रहेकाले महिला पुरुषको तथ्यांकमा केही फरक पर्ने भूमि व्यवस्थापन तथा तथ्यांक अभिलेखालयका सूचना अधिकृत सञ्जीव नेपाल बताउँछन्। कीर्तिपुर घर भएकी ४० वर्षीया सरस्वती गौतमका पति जग्गा व्यवसायी हुन्। उनका पतिले जग्गा खरिद गर्नुपरेमा सरस्वतीकै नाममा खरिद गर्छन्। बिक्री गर्दा सही गराउनका लागि मात्रै मालपोत कार्यालय लिएर जाने गर्छन्। जग्गा खरिदबिक्रीमा सरस्वतीको भूमिका भनेको सही गर्ने मात्र हो। उनी बस्दै आएको घर पनि सरस्वतीकै नाममा छ। तर, घर उनका नाममा गर्दा राजस्व छुट भएको बारे बेखबर रहेको बताइन्। पति जग्गा व्यवसायमा लागेपछि मात्र छुटबारे थाहा पाइन्। घर व्यवहार पतिले नै हेर्ने हुँदा जग्गा खरिदबिक्री गर्दा पतिपत्नीबीच खासै छलफल नहुने उनी बताउँछिन्। कलंकी मालपोत कार्यालयसँगै रहेको एक लेखापढी केन्द्रमा आउने सेवाग्राहीमध्ये आधाभन्दा बढी महिला हुने गरेको त्यहाँका कर्मचारी बताउँछन्। तर प्रायः महिला पुरुषलाई साथै लिएर आउने गर्छन्। जग्गा खरिदबिक्री गर्न आउने महिलाका साथमा आउने अधिकांश पुरुष पति हुने गरेका छन्। यहाँ उल्लिखित घटना तथा पात्रहरू प्रतिनिधिका रूपमा मात्रै लिइएको हो। सहरी क्षेत्रका महिला सम्पत्ति उपभोग सम्बन्धमा केही सचेत देखिए पनि अशिक्षित, ग्रामीण तथा तराई क्षेत्रका महिलामा छुटसम्बन्धी चेतना तथा अधिकार उपयोगको अवस्था कमजोर रहेका विभिन्न सर्वेक्षणले पनि देखाएका छन्। अधिक स्वामित्वमा कम शिक्षित महिला महिला कानुन र विकास मञ्च (एफडब्लू एलडी) ले सन् २०१७ मा ११ जिल्लाका २२ सय घरमा गरेको नमुना सर्वेक्षणअनुसार तीन भागको एक भाग महिलाका नाममा सम्पत्ति रहेको र त्यो पाँच भागको एक भाग मात्र सम्पत्तिमाथि महिलाको अधिकार रहेको देखिएको छ। प्रतिवेदनअनुसार साधारण लेखपढ गर्ने तथा प्राथमिक तहमा पढ्ने महिलाका नाममा बढी जग्गा दर्ता भएका छन् भने शिक्षित तथा उच्च शिक्षा लिएका महिलाका नाममा न्यून मात्रामा दर्ता भएको देखिएको छ। उक्त संस्थाका अधिवक्ता नवीनकुमार श्रेष्ठका अनुसार मैले केही नगर्दासम्म पत्नीले केही गर्न सक्दिनन्। त्यसैले पत्नीका नाममा राख्दा पनि फरक पर्दैन भन्ने मानसिकता अधिकांश पुरुषमा देखिन्छ। महिलाका नाममा सम्पत्ति प्रशस्तै देखिन्छ तर उक्त सम्पत्ति उपभोग गर्न सकिँदैन भने त्यसलाई केको अधिकार भन्नु ? ११ जिल्लामा गरेको सर्वेक्षणअनुसार महिलाका नाममा ६५ हजार जग्गा दर्ता भएको देखिन्छ तर बिक्री भने लगभग ३५ सयको हाराहारीमा देखिएको छ। देवानी संहिता २०७४ ले कसैले पनि अन्य व्यक्तिको सम्पत्ति निजको मञ्जुरीबिना प्राप्त तथा भोगचलन गर्न नपाउने व्यवस्था गरेको छ। पतिका नाममा जग्गा बिक्री गर्दा पत्नीको सहमति र पत्नीको नामको जग्गा बिक्री गर्दा पतिको सहमति चाहिन्छ। महिलामा पनि मेरो अधिकार हो वा होइन भन्नेमा पनि द्विविधा देखिन्छ। अचल सम्पत्तिमा महिलाको स्वामित्व वृद्धि हुनुमा प्रमुख कारण राजस्व छुट नै देखिन्छ। राजस्व छुट प्राप्त गर्ने जग्गाधनीहरू अधिकांश विवाहित महिला देखिन्छन्। जसको सीधा अर्थ आफ्नो पतिले गरेका कारोबारमा राजस्व छुट प्राप्तिका लागि प्रयोग भएको बुझिन्छ। अविवाहित महिला तथा छोरीका नाममा जग्गा नहुनुले कानुनमा व्यवस्था भएबमोजिम पैत्रिक सम्पत्तिबाट अंश प्राप्त गर्ने अधिकार व्यवहारतः लागू भएको देखिँदैन। सम्पत्तिको स्वामित्वले मात्रै उपयोगको अधिकार पनि स्वतः प्राप्त हुन सक्दैन। स्वामित्व आएपछि स्वतः आफूखुसी उपभोग गर्न पाउनुपर्ने भूमि व्यवस्था, सहकारी तथा गरिबी निवारण मन्त्रालयका उपसचिव कृष्णराज खनाल बताउँछन्। उनका अनुसार कानुनमा यो व्यवस्था छ भन्ने कुरा थाहा हुँदाहुँदै पनि महिला मौन बस्छन्। पितृसत्तात्मक सोचले महिलामा अधिकार छ भन्ने जान्दाजान्दै पनि हामी दिन इच्छुक हुँदैनौं। खरायो उफ्रे झैं हामी हिँड्नुपर्छ भन्छौं तर, हिँडेका छौं झुसिलकीरा झैं। त्यसले गर्दा पनि तत्कालै उपलब्धि हासिल हुँदैन। ०५८ सालको व्यवस्थामा छोरीले पनि छोरासरह सम्पत्ति पाउनुपर्छ भन्नेमा हामी द्विविधामै छौं। महिला पनि आफ्नो अधिकारका कुरामा स्पष्ट भएर आउनुपर्ने भनाइ खनालको छ। राज्यले महिलामा स्वामित्व बढी होस् भन्ने उद्देश्यले गाउँपालिकामा ३५ प्रतिशत छुट र नगरपालिका, महानगरपालिका र उपमहानगरपालिकामा २५ प्रतिशत छुट दिने व्यवस्था गरेको छ भन्छन् कंलकी मालपोत कार्यालय प्रमुख टेकराज अर्याल। उनका अनुसार मालपोतको पछिल्लो अवस्था हेर्दा आव ७६७७ मा ४ हजार २ सय ५० जनामध्ये २८ सय जना महिलाका नाममा पास गर्नु भनेको सकारात्मक पक्ष हो। व्यवहारमा कत्तिको लागू भएको छ भन्ने कुरा अनुगमन गर्नुपर्ने हुन्छ। राज्यले दिएको छुटलाई कतिपयले दुरुपयोग पनि हुन सक्ने कुरामा उनी सहमत देखिन्छन्। महिलाले हक अधिकारको प्रयोग गरून् भनेर छुट दिएको हो। अचल सम्पत्ति आफ्नो नाममा भए पनि अपवादबाहेक आफूखुसी महिलाले खरिदबिक्री गर्न सकेका छैनन्। नेपाल पक्ष राष्ट्र भएको मानव अधिकारसम्बन्धी विभिन्न अन्तर्राष्ट्रिय प्रतिबद्धताले महिलालाई पुरुष समान हकअधिकार प्राप्त गर्ने, अपभोग गर्ने, समान हैसियत प्राप्त गर्ने अधिकार प्रदान गरेका छन्। लैंगिक न्यायका लागि सर्वाेच्च अदालतबाट समयसमयमा छोरीलाई अंश प्रदान गर्नेसम्बन्धी विभिन्न फैसला पनि भएका छन्। तर महिला अधिकारकर्मी तथा अधिवक्ता मीरा ढुंगाना भन्छिन् अंशबन्डाका समयमा मालपोतमा छोरी छ वा छैन भनेर पनि सोध्दैनन्। कानुनतः महिला अधिकारमा केही सुधार देखिए पनि व्यवहारतः कार्यान्वयन नभएको बताउँदै उनी थप्छिन्, तल्लो तहका महिलासम्म हाम्रो अधिकार हो भन्ने चेतना पुगेको छैन। त्यो पुर्याउने दायित्व कसको ? कानुन बनायो किताबमा थन्काएर राखेर त हुँदैन। कानुनमा के छ भन्ने कुरा क्लिष्ट भाषा हुन्छ। त्यसलाई सरलीकृत गरिनुपर्छ। नेपाल प्रहरीका अनुसार महिलाले पैत्रिक सम्पत्तिमा आफ्नो अंश दाबी गर्ने मुद्दाहरू पुरुषको तुलनामा न्यून मात्रामा आउने गर्छन्। अंश दाबीले पारिवारिक सम्बन्ध बिग्रने डरले पनि महिला पैत्रिक सम्पत्तिमा दाबी गर्न सक्दैनन्। त्यस्तै नेकपानेत्री शशी श्रेष्ठ पनि मीरा ढुंगानासँग सहमत छिन्। स्वामित्व प्राप्त गर्नु र उपभोगको अधिकार फरक कुरा रहेको बताउँदै उनी भन्छिन्, अचल सम्पत्ति आफ्ना नाममा भए पनि अपवादबाहेक आफूखुसी महिलाले खरिदबिक्री गर्न सकेका छैनन्। महिलाले आफ्नो स्वविवेकले काम गरेको त पाइन्छ, तर औंलामा गन्न सकिने मात्र। तर भूमि व्यवस्था, सहकारी तथा गरिबी निवारण मन्त्रालयका सहसचिव जनकराज जोशी यो कुरामा असहमति प्रकट गर्दै भन्छन्, महिलामा स्वामित्व आयो, तर अधिकार र नियन्त्रण आयो वा आएन भन्ने हामी कसरी भन्न सक्छौं ? त्यसको अनुसन्धानका लागि समाजमा जानुपर्छ। केही उदाहरण र भनाइका आधारमा राज्यले निर्णय निकाल्न नसक्ने बताउँदै महिला आफ्नो क्षमताले सम्पत्तिको उपयोग कसरी गर्ने र त्यसबाट संविधानले सुनिश्चित गरेका अधिकार पाउन सक्छु कि सक्दिनँ भन्ने विषय शिक्षा क्षेत्रमा पनि जोडिन आइपुग्ने बताउँछन्। सम्पत्ति लुकाउन प्रयोग चाबहिल घर भएका कोमल राज सम्बन्धविच्छेद भएको पाँच वर्ष बितिसक्दा पनि उनै पत्नीसँग बस्दै आएका छन्। कानुनी रूपमा पतिपत्नी नभएका कोमलराजले पूर्वपत्नीकै नाममा घडेरी खरिद गरे। पछि त्यही घडेरी बिक्री गर्न खोज्दा पत्नीसँग मनमुटाव भयो। विवाद बढ्दै जाँदा यो विषय अदालतसम्म पुग्यो। सम्बन्धविच्छेद भइसकेकी पत्नीका नाममा कोमलराजले किन घडेरी खरिद गरे ? उत्तरमा कोमलराजको विपक्षमा बहस गरेका अधिवक्ता राजेशकुमार बटाला भन्छन्, अवैध तरिकाले आर्जन गरेको सम्पत्ति लुकाउन नक्कली सम्बन्धविच्छेद गरेको देखियो। महिलाले आफ्नो नामको जग्गा बिक्री गर्न रोकेपछि विवाद बढ्दै अदालतसम्म आएको हो। सरकारी ओहोदाका कर्मचारीले अवैध तरिकाले आर्जन गरेको सम्पत्ति लुकाउनका लागि पनि महिलाको प्रयोग हुँदै आएको बटाला बताउँछन्। नेकपानेत्री श्रेष्ठ पनि बटालाका कुरामा सहमत जनाउँदै भन्छिन्, पुरुषले आफ्ना नाममा कर छुटलगायत सम्पत्ति लुकाउने गरेको पाइन्छ। ती कारणले महिलाका नाममा सम्पत्ति दर्ता हुने स्थिति छ। स्वामित्व आयो तर अधिकार लिन सकेनन्  मीरा ढुङ्गाना,अधिवक्ता सरकार नियतपूर्वक नै महिला अधिकार नहोस् भनेर सोचिरहेको छ जस्तो लाग्छ। अहिल्यै हेर्नुहोस् न, भएकी महिला मन्त्री नै हटाइयो। महिलाका नाममा जग्गा त आएका छन् तर महिलाले त्यसमा होल्ड गर्न सकेका छैनन्। त्यसैले छोरीले पनि छोरासरह अंश पायो भने सम्पत्ति मेरो हो भनेर अधिकार लिन सक्छ भन्ने लाग्छ। तर अहिले बेच्दा पनि मेरा नामको सम्पत्ति किन बेच्ने भनेर प्रश्न नगर्ने र बेचेको बारे पनि बेखबर हुने स्थिति छ। स्वामित्व आयो तर अधिकार लिन सकेनन्। सबैभन्दा महŒवपूर्ण छोरीले पनि छोरासरह जन्मेका घरमा सम्पत्ति पायो भने त्यसले नै उसलाई हिंसाबाट माथि उठाउँछ। हिंसा भयो भने त्यो घर छाडेर अन्यत्र गएर पनि बस्न सक्छन्। सम्पत्ति भन्ने कुरा भनेको आर्थिक सशक्तीकरण हो। हिंसा सहेर बस्न आवश्यक छैन। आर्थिक सशक्तीकरणले हिंसा कम होला भन्ने आशा छ। घरेलु कामलाई राष्ट्रिय आयमा गणना गर्नुपर्छ शशी श्रेष्ठ, नेकपा नेतृ हिजोको तुलनामा महिला आफैं कमाउन सक्षम हँदै गएका छन्। सचेतनाको कारणले पनि महिलाले आफ्नो नाममा सम्पत्ति जोड्ने काम भएको छ। पतिले सल्लाह गरेर महिलाका नाममा सम्पत्ति राखिदिने तर अपवादबाहेक त्यो सम्पत्तिमाथि भोगचलनको हक उपभोग गर्न पाएको पाइँदैन। लुसुनले भनेका छन् महिलालाई जतिसुकै अरू अधिकार दिए पनि आर्थिक अधिकार भएन भने अरू अधिकार अर्थहीन गन्थन मात्रै हो। आर्थिक अधिकार भएको खण्डमा नीति निर्माण तथा निर्णय गर्ने शक्ति हुन्छ। आर्थिक अधिकार पुरुषमा निहित भएकाले हरेक ठाउँमा नीति बनाउने तथा घरैमा पनि नर्णय गर्ने अधिकार पनि पुरुषमा बढी छ। राज्यले नीति नै बनाएर महिलालाई आर्थिक रूपबाट अधिकारसम्पन्न बनाउने दिशामा जानुपर्छ। अर्काे कुरा, त्यसका लागि लागि धेरै पक्षबाट सोच्नुपर्छ। महिलालाई कसरी आर्थिक सम्पन्न बनाउने भन्ने कुरा एउटा पक्षले मात्रै निर्धारण गर्दैन। महिलाले गर्ने जुन घरेलु कामकाज छ, त्यसलाई आर्थिक रूपबाट मूल्यांकन गरेर राष्ट्रिय आयमा गणना गरिनुपर्छ। त्यो पनि काम हो। गाउँका दूरदराजका महिला घरेलु काममा खर्चिरहेका छन्। त्यति काम गर्न मान्छे लगाउने हो भने कति खर्च लाग्छ भन्ने हिस्साबाट आर्थिक मूल्यांकन गरिनुपर्छ। आयमा गणना गर्नुपर्यो भन्ने कुरा त आयो तर आर्थिक मूल्यांकन गर्ने कुरा आएको छैन। त्यसर्थ पनि त्यो नीति राज्यले अवलम्बन गर्नुपर्छ। महिलालाई शिक्षामा जोड दिनुपर्छ  जनकराज जोशी जति पढेलेखेका महिला भए पनि परिवारमा पतिको निर्णय आफ्नो निर्णय मान्ने अवस्था विद्यमान छ। जेन्डरको चेतना पनि हामी कर्मचारीमा कत्तिको छ भन्ने कुरा महŒवपूर्ण छ। मालपोत कार्यालयमा पुरुष जाँदा उसले पतनीलाई सोधेको छ भनेर सोधिँदैन। पत्नीका नाममा सम्पत्ति छ र पत्नी मात्रै आएकी छ भने पतिलाई सोधेको छ ? पतिलाई सँंगै ल्याएको छ ? भनेर सोधिन्छ। यो पनि त्यही समाजबाट आएको लैंगिक विभेद हो। कारोबार बढी हुने ठाउँमा महिलाका नाममा सम्पत्ति आउनुको पछाडि राजस्व छुट हो। महिलालाई सशक्त बनाऔं, अधिकार दिऔं भन्ने भावनाले भन्दा पनि राजस्वको लोभले मान्छेले महिलाका नाममा जग्गा दर्ता गर्ने गरेको पाइन्छ। महिलालाई आज पनि तपाईंका नाममा जग्गा किनिँदै छ, थाहा छ तपाईंलाई भन्यो भने ए हो र ? भन्ने अवस्था छ। यस्ता किसिमका महिलालाई माध्यम बनाएर राजस्व छुट लिने प्रयोजन मात्र पो भएको हो कि ? मुलुकी ऐनको एघारौं संशोधन २०५८ ले पैत्रिक सम्पत्तिमा समान अधिकार गरेको छ। अभ्यास कति छ त ? महिलाले पैत्रिक सम्पत्तिका कुरा गरे भने पनि अधिकार खोज्न स्वाभाविक रूपले आयो भन्ने नठानी पारिवारिक विखण्डनको हिसाबले आयो भनेर हेर्छाैं।"
चिसो मौसममा स्वास्थ्य र दाँतको समस्या,"जाडोमा खासगरी रुघाखोकी, भाइरल इन्फ्लुएन्जा, ब्रोङकाइटिस, दम, श्वासप्रश्वास, पिनास, निमोनिया, चिसोको एलर्जी, घाँटीको संक्रमण, भाइरल झाडापखाला, छाला फुट्ने, चिलाउने, सुन्निने, सेतो कत्ला निस्कने, छाला सुक्खा तथा फुस्रो हुने, चाउरी पर्ने, अनुहारमा कालो र सेतो दाग हुनेलगायत मुटु कमजोर बन्छ। हातखुट्टाका औंला, कान रातो हुने, चिलाउने, सुन्निने र कहिलेकाहीं घाउ हुने, दाद, ओठ फुट्ने, हातखुट्टा फुट्ने, शरीर चिलाउने, अपच, पखाला, आउँजस्ता पाचनसम्बन्धी रोग र हातखुट्टा र जोर्नी सुन्निने अवस्था पनि त्यत्तिकै निम्त्याउँछ। चिसोले मुटु, जोर्नी, श्वासप्रश्वास र दमका पुराना बिरामी, कुपोषित बालबालिकालाई बढी आक्रान्त पार्छ। शीतलहरले मुटु र मस्तिष्कमा असर पारी हृदयाघात दोब्बर बढी हुने, कोलेस्ट्रोल बढाउने, पक्षाघात गराउने, सरसफाइको कमीले विभिन्न संक्रमण र बालबालिकामा दादुरा, ठेउला, पनि ल्याउँछ। शरीरको प्रवेशद्वारलाई चिसो मौसमले असर नपार्ने कुरै रहेन। हाइपरसेन्सिटिभिटी मुखमा चिसो पानी तथा गुलियो वस्तु पर्दा दाँत दुख्ने, लाग्ने रोगलाई चिकित्सकीय भाषामा हाइपर सेन्सिटिभिटी भनिन्छ। यो एक किसिमको दुखाइ हो जुन दाँतको बीचको तह डेन्टिन देखिएर हुने गर्छ। यस रोगलाई सुरु गराउने तथा बढाउने काम तातो, चिसो, ब्रस गर्दा वा छुँुदा, औषधी, रसायन, गुलियो पदार्थले गर्छ। दुखाइको समय, प्रकार गाम्भीर्यता चिकित्सकलाई थाहा नहुने भएकाले बिरामीलाई यसबारे विस्तृत सोधपुछ गरी निदान गरिन्छ। डेन्टिन कसरी देखिन्छ त ? दाँतको बाहिरी सतह मुकुटमा भए इनामेल, जरामा भए सिमेन्टम र घाँटीमा भए इनामेल र सिमेन्ट दुवै नोक्सान भएर भित्री सतह डेन्टिन देखिन्छ। डेन्टिनमा भएका डेन्टिनल ट्युबुल जहाँ नशा हुन्छन्, बाहिरी वातावरण वा मुखको वातावरणसँग प्रत्यक्ष सम्पर्कमा आउन थाल्छ। त्यसैले हामीले गुलियो, चिसो खाँदा, ब्रस गर्दा, अमिलो खाँदा नसासँग सम्पर्कमा आइ दुख्छ। दाँत किराले खाँदा (दन्त सडन),दाँत खिइनु, गिजाले दाँत छोड्नु, दन्तहर्षा र पाइरिया हुनु, दाँतमा चोटपटक लाग्नु वा दाँत भाँचिनु, भरिएको सिमेन्ट फुट्नु, चुहिनु चोइटा निस्कनु, औषधी चपाएर खाने भिटामिन सी, एस्प्रिन र थुक कम निकाल्ने औषधी, मेसिनले दाँत, गिजा सफा गरेपछि जस्तै स्केलि, रुट प्लानि र पेरिपोडेन्टल शल्यक्रिया, परम्परा तथा धार्मिक कारणले दाँतको कुना हटाइँदा, बुढ्यौली उमेर, गिजाका रोग र हाइपरएसीडीटीमा दाँतले चिसो पिउन सक्दैन। ब्याट्री, प्लेटि, दर्जी, सिकर्मी, जुत्ता बनाउने, अस्वेस्टस धुलोमा रोजगारी तथा काम गर्नेहरू, दाह्रा किट्ने, पाइपबाट धुम्रपान गर्ने, बबी पिन दाँतले खोल्ने बानी, माटो खाने बानी भएकामा पनि समस्या देखिन्छ। त्यसैगरी गलत र जोडद्वार ब्रसि, सूर्ती चपाउने बानी, अत्यधिक अमिलो पदार्थको सेवनअचार, कोल्डड्रिड्ढसले पनि समस्या निम्त्याउँछ। सबैभन्दा बढी हाइपरसेन्सिटिभिटी हुने कारणमा ब्रस गर्ने तरिका नमिलेर तथा प्रयोग गरिने दन्तब्रस र दन्तमन्जन नमिल्दा दाँतका घाँटी क्षेत्रमा इनामेल, सिमेन्ट खिइएर डेन्टिन देखिने अवस्था हो। आधिकारिक आँकडा नभए पनि मेरो १५५० बढी स्वास्थ्य शिविर तथा २० वर्ष बढी अस्पतालमा बिरामी हेर्दाको अनुभवअनुसार करिब ३५ देखि ५५ प्रतिशतमा पाइएको छ। २५ देखि ४५ वर्ष उमेर समूहमा, पुरुषभन्दा महिलामा बढी देखिएको छ। दाँत सिरि हुने समस्याले जीवन दुःखदायी बनाउँछ। तातो, चिसो, गुलियो र अमिलो खाँदा दुख्ने तथा कष्ट हुने भएकाले, खाने तथा पिउने आनन्द पाउन सक्दैन। त्यसैगरी नित्यकर्म दाँत सफा गर्ने काममा बाँधा पर्दा तथा ब्रस नगर्दा फोहोर कुरा, दन्त लेउ जम्मा भई सेन्सिटिभिटी बढाउँछ तब दन्त सड्न, गिजासम्बन्धी रोग, पाइरिया तत्पश्चात शरीरमा विभिन्न रोग निम्त्याउँछ। व्यवस्थापन दाँतको दुखाइबाट हाइपरसेन्सिटिभ र क्षेत्रको निदान गर्नुपर्छ। कारण पत्ता लगाई त्यसको नियन्त्रण गरिनपर्छ। बिरामीले घरमै प्रयोग गर्नसक्ने रासायनिक पदार्थ जस्तै फ्लोराइड, पोटासियम क्लोराइड, नाइट्रेड, स्ट्रोन्टियम क्लोराइड, सोडियम साइटेट, डाइकयाल्सियम फस्फेटयुक्त मलम, माउथवास वा मन्जन प्रयोग गर्न सक्छन्। त्यतिले ठीक नभए अस्पतालमै प्रयोग गर्ने वस्तु दाँतमा लगाइदिएर हाइपरसेन्सिटिभिटी निर्मूल गर्न सकिन्छ। त्यस्तै चिसोको प्रकोपबाट बच्न तातो र न्यानो स्थानमा बस्ने गर्नुपर्छ। चिसो हावा लाग्ने ठाउँमा हिँडडुल नगर्ने तथा धुलो धुवा, चिसो र संक्रमणबाट बच्न मास्क लगाउनुपर्छ। खानपानका वस्तुमा पोषणयुक्त र सन्तुलित खाना खाने, तातो र झोलयुक्त खाद्य पदार्थको बढी उपयोग गर्ने, मौसमी फलफूल लिने र सागसब्जी प्रशस्त खानुपर्छ। खुला ठाउँमा नजाने, वातावरणलाई न्यानो बनाउने र आफैं सचेत भएर बस्नुपर्छ। एउटै बाक्लो कपडाको सट्टा दुईतीनवटा पातलो लुगा लगाउने, कम्मल ओढ्ने गर्नुपर्छ। रोग लागेका व्यक्तिबाट टाढै बस्ने दम निमोनिया, ब्रोङकाइटिस र मुटुसम्बन्धी रोगको उपचार गराउनुपर्छ। धुमपान, मद्यपानबाट टाढा रहनुपर्छ। जाडोमा छिटो पच्ने र भोक लाग्ने भएकाले जथाभावी जे पायो त्यही खानपान गर्न हँुदैन। मर्निङ वाक बिहानै नभई वातावरण तातेपछि ९,१० बजेतिर गर्नुपर्छ। पुरै झ्यालढोका बन्द गरी बाथरुममा नुहाउने,कोठामा भुसको आगो बाल्ने, मकल ताप्ने, मट्टितेल तथा ग्यँासयुक्त हिटर, कोइला र आगो बाल्ने गर्दा कोठाभित्रको अक्सिजन आगोले लिइदिने, अक्सिजनको मात्रा कम हुँदै जाने समस्या एकातिर हुन्छ भने अर्कोतिर आगोले कार्बन मोनोअक्साइड जस्ता विषालु ग्याँस बढी हुँदै गई मानिसलाई आवश्यक पर्ने अक्सिजन कम भई विस्तारै अचेत बनाइ थाहै नपाइ मृत्युसमेत हुने खतरा बढ्छ, घरमा आगलागी हुनसक्छ। बुढाथोकी दाँत एवं मुख रोग विशेषज्ञ हुन।"
बिग बास लिग : स्कोचर्समाथि सन्दीपको टीम स्टार्सको जित,मेल्बर्न : अस्ट्रेलियामा जारी बिग बास लिग (बीबीएल) टी२० क्रिकेटमा नेपाली क्रिकेटर सन्दीप लामिछाने आवद्ध टीम मेल्बर्न स्टार्सले लगातार आठौँ जित निकालेको छ। स्टार्सले पर्थ स्कोचर्सलाई १० रनले पराजित गर्दै लगातार जित निकालेको हो। टस जितेर पहिलो ब्याटिङ गरेको स्टार्सले ६ विकेट गुमाउँदै १४१ रन बनाएपछि १४२ रनको लक्ष्य पछ्याएको स्कोचर्स ९ विकेटको क्षतिमा १३१ रनमै समेटियो। स्कोचर्सका लागि क्यामेरन ब्यांक्रफ्टले ३२ रन जोडे। त्यस्तै कुर्तिस प्याटर्सनले २० रन बनाए भने लिआम भिङ्स्टोनले १८ रन जोडे। स्कोचर्सलाई रोक्न स्टार्सका निक म्याडिसनले ३ विकेट झारे। ४ ओभर बलिङ गरेका उनले २४ रन खर्चिए। त्यस्तै सन्दीप लामिछानेले १ विकेट हात पारे। उनले ४ ओभरमा २९ रन खर्चिए। उनले सातौँ ओभरको चौँथो बलमा १८ रन बनाएर खेलिरहेका लिआम लिभिङ्स्टोनलाई क्याच आउट गराएका हुन्। उनले पहिलो बलमा क्यामेरोन ब्यांक्रफ्टलाई ४ रन दिए। दोस्रो बलमा ब्यांक्रफ्ट १ रन दौडिए। त्यसपछि स्ट्राइकमा आएका लिभिङ्स्टोनलाई तेस्रो बलमा कुनै रन दिएनन् र चौँथो बलमा क्याच आउट गराए। यसअघि ब्याटिङ गरेको स्टार्सका लागि हिल्टोन कार्टराइटले सर्वाधिक ५८ रन जोडेका थिए। उनी ५६ बल खेल्दै नटआउट रहेका थिए। त्यस्तै कप्तान ग्लेन म्याक्सवेलले २५ रन जोडेका थिए भने निक लार्किनले महत्वपूर्ण २४ रन बनाएका थिए। यो जितसँगै स्टार्सले ११ खेलबाट १० खेलमा जित निकाल्दै २० अंक जोडेर शीर्षस्थानमा कायमै छ। स्कोचर्स भने समान खेलबाट १० अंकसहित चौँथो स्थानमा रहेको छ।
आज फाइनलमा आर्मी र पुलिस भिड्दै,"इनरुवा : सुनसरीको इनरुवामा जारी दोस्रो मनमोहन मेमोरियल एकदिवसीय राष्ट्रिय क्रिकेट प्रतियोगिताको फाइनल खेल शनिबार हुँदैछ। उपाधिका लागि दुई विभागीय टोली नेपाल आर्मी क्लब र नेपाल पुलिस क्लब भिड्ने छन्। आर्मी बुधबार भएको पहिलो सेमिफाइनल खेलमा प्रदेश नम्बर ३ लाई ६४ रनले हराउँदै फाइनलमा पुगेको हो। पुलिस क्लबले भने बिहीबार भएको दोस्रो सेमिफाइनल खेलमा सुदूरपश्चिम प्रदेशलाई ९९ रनले पराजित गरेको थियो। विनोद भण्डारीको कप्तानीमा रहेको आर्मी क्लबले समूहगत चरणमा पनि दुवै खेलमा जित हात पारेको थियो। समूह ए मा रहेको आर्मी क्लबले सशस्त्र प्रहरी बलको एपीएफ क्लब र आयोजक मनमोहन मेमोरियल क्रिकेट सेन्टरलाई हराएको थियो। यसैगरी मञ्जित श्रेष्ठको कप्तानीमा रहेको पुलिस क्लबले पनि समूहगत चरणको दुवै खेलमा सफलता हात पारेको थियो। समूह बीमा रहेको पुलिस क्लबले प्रदेश नम्बर २ र कर्णाली प्रदेशलाई हराएको थियो। प्रतियोगितामा सर्वाधिक रन बनाउने खेलाडीको सूचीमा पनि आर्मी र पुलिस क्लबका खेलाडी नै अगाडि छन्। आर्मी क्लबका कुशल मल्लले तीन खेलमा कुल एक सय ८३ रन बनाएका छन्। जारी प्रतियोगितामा हालसम्म शतक प्रहार गर्ने उनी एकमात्र ब्याट्सम्यान पनि हुन्। यसैगरी पुलिस क्लबका दीपेन्द्रसिंह ऐरीले तीन खेलमा कुल एक सय ४३ रन बनाएका छन्। उनले दुई खेलमा अर्धशतक बनाएका छन्। यसका अतिरिक्त पुलिस क्लबका कुशल भुर्तेल, अनिलकुमार शाह, सुनील धमला, अमित श्रेष्ठलगायतका ब्याट्सम्यान पनि लयमा छन्। अर्कोतिर आर्मी क्लबका अनिलकुमार मण्डल, राजेश पुलामी मगर, रोहितकुमार पौडेललगायतका ब्याट्सम्यानले जारी प्रतियोगितामा उत्कृष्ट प्रदर्शन गर्दै आएका छन्। बलिङतर्फ पनि आर्मी क्लबका सुसन भारीले तीन खेलमा कुल ११ विकेट लिइसकेका छन्। उनी सर्वाधिक विकेट लिने बलरको सूचीमा दोस्रो स्थानमा छन्। उनले एउटै खेलमा केवल १६ रन दिएर सात विकेटसमेत लिएका छन्। पुलिस क्लबका बलर सागर ढकाल पनि लयमा देखिएका छन्। उनले तीन खेलमा कुल आठ विकेट लिइसकेका छन्। उनी सर्वाधिक विकेट लिने बलरको सूचीमा चौथो नम्बरमा छन्। उनले एउटै खेलमा केवल नौ रन दिएर पाँच विकेट लिएका छन्। यसैगरी आर्मी क्लबका साहब आलम, अलराउन्डर कुशल मल्ल र हरिबहादुर चौहान तथा पुलिस क्लबका ललितसिंह भण्डारी, ललित राजवंशी र अलराउन्डर दीपेन्द्रसिंह ऐरीको बलिङ पनि उत्कृष्ट देखिएको छ। त्यसैले शनिबार हुने आर्मी क्लब र पुलिस क्लबबीचको उपाधि भिडन्तले दर्शकलाई भरपुर मनोरञ्जन दिने अनुमान गरिएको छ। प्रतियोगिता मनमोहन मेमोरियल क्रिकेट सेन्टरले आयोजना गरेको हो। प्रतियोगितालाई राष्ट्रिय खेलकुद परिषद् र इनरुवा नगरपालिकाले विशेष सहयोग गरेका छन्। १२ टोलीको सहभागिता रहेको उक्त प्रतियोगिताको विजेताले चार लाख पाँच हजार र उपविजेताले दुई लाख पाँच हजार रुपैयाँ पुरस्कार पाउनेछन्। प्रतियोगिताको सर्वोत्कृष्ट खेलाडीले ५५ हजार रुपैयाँ पुरस्कार पाउनेछ। सर्वोत्कृष्ट ब्याट्सम्यान र बलरले पनि जनही २१ हजार रुपैयाँ हात पार्नेछन्।"
बिग बास लिग : सन्दीपले लिए विकेट,मेल्बर्न : अस्ट्रेलियामा जारी बिग बास लिग (बीबीएल) टी२० क्रिकेटमा सन्दीप लामिछानेले विकेट लिएका छन्। सन्दीप आबद्ध टीम मेल्बर्न स्टार्स र पर्थ स्कोचर्सबीचको जारी खेलमा व्यक्तिगत पहिलो ओभरमा उनले १ विकेट लिएका हुन्। सन्दीपले सातौँ ओभरको चौँथो बलमा १८ रन बनाएर खेलिरहेका लिआम लिभिङ्स्टोनलाई क्याच आउट गराएका हुन्। सन्दीपले पहिलो बलमा क्यामेरोन ब्यांक्रफ्टलाई ४ रन दिए। दोस्रो बलमा ब्यांक्रफ्ट १ रन दौडिए। त्यसपछि स्ट्राइकमा आएका लिभिङ्स्टोनलाई तेस्रो बलमा कुनै रन दिएनन् र चौँथो बलमा क्याच आउट गराए। सन्दीपले उक्त ओभरमा ६ रन खर्चिए। त्यस्तै आफ्नो व्यक्तिगत दोस्रो ओभरमा उनले ९ रन खर्चिए। टस जितेर पहिलो ब्याटिङ गरेको स्टार्सले निर्धारित २० ओभरमा ६ विकेट गुमाउँदै १४१ रन बनाएको छ। १४२ रनको लक्ष्य पछ्याएको स्कोचर्सले १० ओभरको समाप्तीमा ३ विकेट गुमाएर ६६ रन बनाएको छ।
हिमालयन शेर्पासँग मच्छिन्द्र स्तब्ध,"काठमाडौं : सहिद स्मारक ए डिभिजन लिग फुटबलमा मच्छिन्द्र फुटबल क्लबले पहिलो हार व्यहोरेको छ। सातदोबाटोस्थित एन्फा कम्प्लेक्सको मैदानमा शुक्रबार खेलिएको सातौं चरणको पहिलो खेलमा हिमालयन शेर्पा क्लबले अप्रत्याशित नतिजा निकाल्दै मच्छिन्द्र क्लबलाई २० गोलले हरायो। यसअघि ६ खेलमा मच्छिन्द्र अपराजित रहँदै आएको थियो। रेलिगेसनको सम्भावित खतराबाट जोगिन संघर्षरत हिमालयन शेर्पाले बलियो मच्छिन्द्र क्लबविरुद्घ पहिलो हाफमै २० गोलको अग्रता बनाएको थियो। खेल सुरु भएको पहिलो मिनेटमै मच्छिन्द्रका विदेशी खेलाडी पिटर सेगुनबाट आत्मघाती गोल भएपछि हिमालयन शेर्पा अगाडि बढेको थियो। विनोद गुरुङले प्रहार गरेको बललाई पिटरले हेडमार्फत क्लियर गर्न खोज्दा बल आफ्नै पोस्टमा छिरेको थियो। यसैगरी २०औं मिनेटमा हिमालयन शेर्पाले अग्रता दोब्बर बनाएको थियो। हिमालयन शेर्पाका लागि दोस्रो गोल विजय श्रेष्ठले गरेका थिए। उनले पनि हेडमार्फत नै गोल गरेका थिए। जारी सिजनको लिगमा हिमालयन शेर्पाको यो पहिलो जित हो। जितसँगै हिमालयन शेर्पा सात अंकसहित तालिकाको नवौं स्थानमा उक्लिएको छ। हिमालयन शेर्पाले एक जित, चार बराबरी र दुई हारको नतिजा निकालेको छ। समान अंक भए पनि हिमालयन शेर्पाले तालिकाको १०औं स्थानमा आसीन ब्रिगेड ब्वाइज क्लबलाई गोल अन्तरमा पछाडि पारेको हो। हारसँगै मच्छिन्द्र क्लब अंक तालिकाको दोस्रो स्थानमा झरेको छ। मच्छिन्द्रले सात खेलबाट १३ अंक जोडेको छ। मच्छिन्द्रले चार जित, दुई बराबरी र एक हारको नतिजा निकालेको छ। रेलिगेसनबिनाको अघिल्लो सिजनको लिगमा अन्तिमबाट दोस्रो भएकाले यो सिजन मच्छिन्द्रको एक अंक घटाइएको हो। त्रिभुवन आर्मी क्लब तालिकाको पहिलो स्थानमा उक्लिएको छ। आर्मी क्लबले केवल ६ खेलबाट १३ अंक जोडेको छ। आर्मी क्लब र मच्छिन्द्र क्लबको गोलअन्तर भने समान छ। तेस्रो स्थानमा आसीन मनाङ मस्र्याङ्दी क्लबले ६ खेलबाट १२ अंक बटुलेको छ। समान खेलबाट १० अंक हात पारेको थ्रीस्टार क्लब चौथो स्थानमा छ। हिमालयन शेर्पा र मच्छिन्द्र क्लबबीचको खेल त्रिपुरेश्वरस्थित दशरथ रंगशालामा खेलाउने कार्यक्रम रहे पनि निरन्तरको वर्षाका कारण उक्त खेल एन्फा कम्प्लेक्सको मैदानमा सारिएको थियो।"

शीर्षक,विवरण
यसकारण हुँदैन तेस्रो विश्वयुद्ध,"अमेरिका र इरानले राष्ट्रसंघ सुरक्षा परिषद्लाई आआफ्नो बचाउसहित पत्राचार गरेका छन् किनकि उनीहरू दुवै अन्तर्राष्ट्रिय जगत्मा आफू खराब देखिन चाहँदैनन्। सन् २०१९ को बिदाइसँगै अमेरिका र इरान तनाव बढ्दै थियो। नयाँ वर्षको आरम्भकै तेस्रो दिन त्यो बढ्दो तनावले अर्कै रूप लियो। अमेरिकीलाई ठूलो सफलता हात पर्यो। अमेरिकाले इरानको सैन्य जनरल कासिम सुलेमानीलाई ड्रोन आक्रमण गरी हत्या गर्यो। इरानलाई सशक्त बनाइराख्ने सैन्य आर्किटेक नै मानिएका सुलेमानीको हत्याले इराक विक्षिप्त भयो। सिया जनता सडकमा उत्रेर अमेरिकासँग बदलाको अस्त्र खोज्न थाले। अमेरिकाले गरेको त्यो हत्यालाई अन्य मुलुकले आतंककारी नेतृत्वको हत्याका रूपमा लिएनन्। झन् इरानी र इराकका सियाहरूले लिने कुरै भएन। उनको दाहसंस्कारमा देखिएको भीड र भीडमा च्यापिएर मरेका मानिसको संख्याले पनि सुलेमानीको हैसियत के थियो भन्ने स्पष्ट भइसकेको छ। त्यसको बदलामा सुलेमानीको अन्त्येष्टिलगत्तै इराकमा रहेका अमेरिकी आधार शिविरमा इरानले विभिन्न २२ क्षेप्यास्त्र हान्यो। अमेरिकी राष्ट्रपति डोनाल्ड ट्रम्प एउटा मुलुकको सैन्य जनरललाई मार्न यो तहमा झर्छन् भन्ने धारणा तेहरानले बनाएको थिएन। त्यस्तै पेन्टागनले पनि यसरी इरानले आफ्नो आधार शिविरमा क्षेप्यास्त्र नै हान्छ भन्ने सोचेको थिएन। यी घटनापछि अमेरिका र इरान पछि हटेका छन्। जसले तत्कालका लागि युद्ध टरेको छ। सन् २०१५ मा इराकका लागि विशेष दूत रहेर नेपालीको उद्धारमा खटिएका अर्जुनकान्त मैनालीले अमेरिका र इरानबीच युद्ध हुने सम्भावना नदेखिएको बताए। दुवै मुलुकले आन्तरिक राजनीतिक खपतका लागि यो तहमा ओर्लेका हुन्। यसले दुवै मुुलुकको हित नगरे पनि नयाँ कोणबाट अमेरिका र इरान वार्ता हुने अवस्था भने सिर्जना गर्न सक्छ। सुलेमानीको हत्यापछि उब्जेको थियो खाडी क्षेत्र तनावग्रस्त हुन्छ। तर अमेरिका र इरान शक्ति प्रदर्शनमा पछि हटे। सुलेमानीको हत्यापछि कतै तेस्रो विश्वयुद्ध त हुँदैन भन्ने अड्कलबाजी भएका थिए। हत्यालगत्तै इरानले अमेरिकासँग कठोर बदला लिने धम्की दियो। प्रत्युत्तरमा अमेरिकाले कुनै पनि आक्रमणको बदलामा इरानलाई ध्वस्त बनाइदिने चेतावनी दियो। न अमेरिकाले इरान ध्वस्त पार्छ न त इरानले अमेरिकी सेनालाई आक्रमण गरेर सोत्तर पार्न सक्छ। शिविरमा २२ क्षेप्यास्त्र झार्नुअघि पनि इरानले अमेरिकी शिविर रहेको इराकलाई खबर गर्नु नै यसको उदाहरण हो। मानवीय क्षति नहोस् भन्ने चाहना इरानको पनि थियो। इरानले इराकको एर्बिल र अल असदमा रहेका अमेरिकाका दुई शिविरमा क्षेप्यास्त्र हानेको थियो। अन्ततः त्यही क्षेप्यास्त्र सुलेमानीको बदलाको रूप झंै बन्यो। अमेरिकाले इरानलाई थप सैन्य तनाव दिँदा खाडीमा एक्लिने सम्भावना देख्यो। किनकि सुलेमानीको हत्याअघि कुनै पनि खाडी साझेदारसँग अमेरिकाले सल्लाह गरेको थिएन। खाडीका साझेदार मुलुक इरानलाई देखाएर व्यापार बढाइरहेका छन् भने इरानले कुनै पनि बेला आफूहरूमाथि आक्रमण गर्नसक्छ भन्ने त्रासमा पनि हुन्छन्। यसको उदाहरण हो साउदी अरेबियामा गत वर्ष इरानले तेल उत्पादन केन्द्रमा गरेको आक्रमण। यसपछि साउदी विस्तारै इरानसँग संयमित हुँदै आएको छ। यही अनेक सञ्जालले अमेरिका र इरान संयमतातर्फ उन्मुख देखिएका हुन्। यो संयमताले घातक युद्ध टरेको देखिन्छ। इरानले क्षेप्यास्त्र प्रहारपछि अमेरिकी राष्ट्रपति ट्रम्पले आन्तरिक राजनीतिक दबाबमा परेर नाकाबन्दी कडाइ गरे पनि सैन्य आक्रमण नगर्ने सन्देश दिएका छन्। इरानी सर्वोच्च नेता आयातोल्लाह अलि खोमेनीले अमेरिकी दादागिरीमाथि हामीले जवाफ मात्र दिएको भन्दै यो थप्पडले नपुगे अर्को गालामा चट्काउने बताएका छन्। यस अलवा उनीहरू संयमित देखिएका छन्। त्यसैले त अमेरिका र इरान दुवैले थप सैन्य तनाव नगर्ने संकेत देखाए। अमेरिका युद्धमा होमिएमा आफू तयार रहेको तर युद्ध आफूले नचाहेको म विश्व समुदायलाई स्पष्ट पार्न चाहन्छु, इरानी नेताको धारणा इरानको सरकारी सञ्चारमाध्यमले बाहिर ल्याएको छ। उनको यो भनाइसँगै अमेरिकाले पनि युद्धमा अग्रसरता नदेखाउने भएको छ। अमेरिकाको दूतावास तेहरानमा छैन तर स्विजरल्यान्डको दूतावासले अमेरिकाको प्रतिनिधित्व गरिदिन्छ। त्यही दूतावासमार्फत दुवैले एकअर्कामा द्वन्द्व नचाहेको सन्देश दिइरहेका छन। खाडी सधैं आक्रान्त इरान मात्र होइन, सिरिया, यमन, लेबनान सबैतिर समस्या छन्। साउदी अरब, इजिप्ट, बहराइन क्षेत्र पनि आक्रान्त नभएका होइनन्। त्यहाँ पनि बेलाबेलामा अनेक किचलो निस्किरहेको हुन्छ। इरानसँगको सम्बन्धको कारण बहराइन, साउदी अरेबिया, यूएई र इजिप्टले कतारलाई नाकाबन्दी नै गरेको छ। तीन वर्ष हुनै लाग्दासमेत नाकबन्दी खुलेको छैन। यो अवस्था नै खाडीको आन्तरिक राजनीतिको एक रूप हो। अमेरिका चासो त्यसभित्र नभई मलका स्टेट र हिन्द प्रशान्त रणनीतिमा छ किनकि ऊ व्यापार बढाउनेतर्फ केन्द्रित देखिन्छ। अमेरिका आतंककारी समूहलाई नै सरकारले संरक्षण गर्ने क्षेत्रमा कसरी सैन्ययुद्ध गर्ने भन्ने सोचमा थियो। सर्वसाधारणलाई हत्या गर्ने गरी द्वन्द्व चर्काउने नीति अमेरिकाको पनि देखिँदैन तर खाडीको आन्तरिक राजनीतिले त्यो रूप लिन सक्ने आकलन अमेरिकाले पहिल्यै गरेको थियो। खाडी क्षेत्रका विषयमा रसिया, फ्रान्स र चीनले पनि बोल्न सकेको छैन। सामान्यबाहेक ठूलो ढाडस इरानले उनीहरूबाट पाउन सकेको छैन। हुन त इरान र अमेरिकाबीच मध्यस्थता गर्न आवश्यक पनि छैन। इरानलाई कतिसम्म लतारेर समाधान गर्ने भन्ने नीति अमेरिकाको हो। इरान आर्थिक जर्जरमा रहेकाले पनि अमेरिका वार्तामा बलियो हुने स्थिति छ। इरानले अमेरिका दुवैले एकअर्कालाई घुर्की लगाए पनि शान्ति दुवैलाई चाहिएको छ। आर्थिक रूपमा सबल बन्न इरानलाई अत्यधिक तेल बेच्नु छ। तेल बेच्न नपाएर उसले आन्तरिक रूपमा तेलको मूल्य बढाउनुपरेको छ। अर्कोतर्फ इरानमा भारतले चाभार पोर्ट बनाउन लागेको भए पनि सफल हुन सकेको छैन। जबकि पाकिस्तानको ग्वादर क्षेत्रमा चीनले पोर्ट बनाइसकेको छ। अमेरिकाले भारतलाई चाभार पोर्ट चिनियाँसँग मिलेर बनाउन सुझाएको छ। यसबाट अमेरिका र इरानबीच व्यापार हुने संकेत देछिन्छ। अमेरिकाको हिन्द प्रशान्त रणनीतिको केन्द्रमा भारत, जापान र अस्ट्रेलिया रहेकाले त्यस्तो संकेत त्यहाँ गरेको छ। भारतलाई अमेरिका स्वयंले सन् २०१८ मा तीन बिलियन यूएस डलरको तेलग्यास बेचेको थियो। हिजो अमेरिकी राष्ट्रपति ट्रम्पले हामीलाई मध्यपूर्वको तेल र ग्यास अब चाहिँदैन भन्नुको कारण तेलका लागि अमेरिकाले खाडीमा उपस्थित भएको सन्देश नजाओस् भन्ने नै हो। चीनले पनि पछिल्लो समय इरानबाट तेल घटाउँदै गएको छ। अमेरिकी नाकाबन्दीलाई चीनले पनि साथ दिएमा इरानलाई असहजता हुनेछ। चीनले पनि इरानको तेल नचाहिन सक्ने भन्दै आएको छ। इरानको मुख्य स्रोत नै तेल हो, त्यो नकिनेपछि इरानको आर्थिक पाटो पनि ध्वस्त हुने नेता रुवानीले राम्ररी बुझेका छन्। चीनको तेलको मुख्य स्रोत पश्चिम एसिया नै हो, तर अहिले चीनलाई साउदी अरबले त्यस्तो तेल उपलब्ध गराएको छ। साउदी अरबबाट चीनतर्फ ७६ प्रतिशतले तेल बिक्री बढाएको उसकै तथ्यांकले देखाउँछ। भेनेजुयलाको तनाव र इरानको नाकाबन्दीले चीनले साउदीबाट तेल लगिरहेको हो। मुलुकभित्र इरानले तेलको मूल्य बढाएको छ। दुई सय प्रतिशतसम्म बढाउनुको कारण उनीहरूको आर्थिक अवस्था जर्जर छ भनेर देखाउने एक सूचक पनि हो। कुनै हिसाबमा पनि युद्ध गर्नुपर्ने मानसिकतामा इरान तयार हुँदैन तर अस्तित्वका लागि उसले लड्छ भन्नेमा अमेरिका जानकार छ। यस क्षेत्रमा रहेका सियालाई एक बनाएर नै इरान अघि बढ्न खोजेको देखिन्छ। इरानले पनि हरेक देशमा आफ्नो संयन्त्र तयार गरिरहेको छ। सभ्यता र संस्कृतिमा धनी मानिने इरान पाँच दशकदेखि लगातार उनीहरूसँग लडिरहेको छ। हिजबुल्ला भन्नेलाई इजरायको विरुद्धमा उपयोग गर्छ। लिबियामा प्रोक्सी ग्रुप छ। सिरियामा बसरलाई सहयोग गर्छ। इराकमा पनि प्रोक्सी समूह राखेर इरान पश्चिम एसिया अर्थात् खाडी क्षेत्रमा नेतृत्व गरिरहेको छ। हुन त खाडी आफंै राजनीति मिलिटिराइज छ। त्यसभित्र इरान पनि सहभागी छ। लडाइँ नगरूँ, मिलेर अघि बढौं भन्ने सुनिन्छ तर सुन्नीबहुल र सियाबाहुलबीचको फरक मतले खाडी क्षेत्र शान्त छैन। खाडी क्षेत्रमा तनाव भए पनि त्यहाँ रहेका नेपालीलाई कसरी स्वदेश फर्काउने रणनीतिमा नेपाल क्रियाशील हुनुपर्छ तर नेपालले यसबारेमा अध्ययन गरेको छैन। नेपालमा समेत इरानको तेल आउँथ्यो, त्यो रोकिएको छ। इरानले गल्फ अफ ओमान, स्टेट अफ हर्कुलसमा जहाज रोक्न खोज्ला तर पनि इरानले समुद्रबाट हुने व्यापारलाई ध्यान दिएर त्यो तहमा पुग्न सक्दैन। जुधेर जान्छु भनेमा आर्थिक अवस्था जर्जर रहेको इरान अघि बढ्न सहज छैन। मिलेर जाने सर्तमा सेफ ल्यान्डिङ गराउने पक्षमा इरान रहेकाले पनि अमेरिकाले त्यस क्षेत्रको लडाइँमा कति खर्चिने भन्दै युद्धबाट पछि हट्ने संकेत गरेको हो। अमेरिकासँग पनि विनविन अवस्था भएमा समाहित हुने अन्यथा ट्रम्पले पेलेर जान पनि सक्ने अवस्था छ। राष्ट्रसंघको त्रास दुवैलाई अमेरिकाइरान तनावबारे राष्ट्रसंघ सुरक्षा परिषद्लाई दुवै मुलुकले आआफ्नो बचाउसहित पत्राचार गरेका छन्। उनीहरू दुवै अन्तर्राष्ट्रिय जगत्मा आफू खराब देखिन चाहँदैनन्। अन्तर्राष्ट्रिय शान्ति र सुरक्षालाई थप खतराबाट जोगाउन र इरानका कारण बढ्न सक्ने तनाव रोक्नकै लागि अमेरिका वार्ताका पक्षमा रहेको जानकारी उसले सुरक्षा परिषद्लाई दिएको छ। अमेरिकी दूत केली क्राफ्टले उक्त धारणासहितको पत्राचार सुरक्षा परिषद्मा गरेकी थिइन्। सुलेमानीको हत्या राष्ट्रसंघको बडापत्रको धारा १५ बमोजिम उचित भएको तर्क पनि उनले प्रस्तुत गरेकी छन्। उक्त धारामा नै टेकेर इरानले पनि धारा अमेरिकी आधार शिविरमा आक्रमण गरेको खुलाएको छ। इरानले त्यो आक्रमणलाई उचित र आवश्यकसमेत दाबी गरेको छ। युद्ध नचाहेको धारणा राष्ट्रसंघमा राख्दै इरानका दूत माजिद तख्तले पत्राचार गरेका हुन्। इरानी सरकारी टेलिभिजनले खुलारूपमै आक्रमण गरेको भन्दै इराकस्थित अमेरिकी सैन्यअखडामा गरिएको क्षेप्यास्त्र आक्रमणको भिडिओ प्रसारणले पनि उनीहरू खुला तर संयमित रहेको संकेत गरेका हुन्। अमेरिका र इरान दुवैले खाडी क्षेत्रको शान्तिका लागि भन्दै पछि हटेको संकेत गरेका छन्। इरानलाई सभ्य र आणविकरहित बनाउन अमेरिका अग्रसर देखिन्छ। इरानको अबको लक्ष्य भनेको खाडीबाट अमेरिकी सबै सैन्य फिर्ता गराउने हो भन्नेसमेतको जानकारी गराएको छ। इराकको शिविरमा हानेको क्षेप्यास्त्रलाई आफ्नो रक्षार्थ चालेको कदम भनेको छ इरानले। युद्ध घोषणा सहज छ, तर त्योभन्दा अप्ठेरो शान्ति कायम गर्न छ। शान्तिको पहल नै अहिलेको अवश्यकता हो, पूर्वपरराष्ट्रसचिव मधुरमण आचार्यले भने। इरान अमेरिकी सैन्य घेरामा अमेरिका खाडीको शान्तिका लागि भन्दै त्यस क्षेत्रमा पकड जमाएर बसेको छ। ६७ हजार सैनिक त्यहाँ तैनाथ छन्। ७ नेभी र ११ एअर बेस अमेरिकाको छ। पश्चिम एसियाली राष्ट्रमध्ये इरानलाई अमेरिकी सैन्यअखडाले पूरै घेरा हालेको छ। अफगानिस्तान, इराक, कुबेत, साउदी, बहराइन कतारमा ठूलो शिविर छ। कतारमा त त्यो क्षेत्रकै ठूलो ट्रुप अमेरिकाले राखेको छ। अरबियन गल्फ र गल्फ अफ ओमानमा दुवैमा बेस छ। अमेरिकाले इरानलाई घेरेर त्यस क्षेत्रको रेकी गरिरहेको छ। अमेरिकाले चाहँदा साँच्चै इरानलाई ध्वस्त पार्न सक्छ तर त्यो अमेरिकी चाहजस्तो देखिँदैन। पछिल्लो समय अमेरिका र इरानका बीचमा इराक पनि परेको छ। यद्यपि इराकमा इरानसमर्थकहरू पुनः हावी हुन थालेका छन्। इराकलाई केन्द्र बनाएर अमेरिकाले इरानमाथि धावा बोलिरहेको छ भने इरानले पनि अमेरिकाविरोधी समूहलाई प्रोक्सी बनाएर संघर्ष गरिरहेको छ। इराकमा इरान पक्षधर दलको परिचालन भइरहेको छ। उनै सुलेमानीले त्यहाँ भूमिका निर्वाह गरेका थिए। इरानलाई घेरामा राखेर अमेरिकाले आफ्नो प्रभाव जमाए पनि सुलेमानीले आफ्ना विरोधीलाई समेत एकगठ गर्दै अमेरिकाविरुद्ध अभियान बलियो बनाएकैले उनी शक्तिशाली बनेका थिए। इरानको सैन्य पनि कम छैन। अमेरिकाको रक्षा मन्त्रालयको एउटा प्रतिवेदनमा इरानको क्षेप्यास्त्र क्षमतालाई मध्यपूर्वकै सबैभन्दा ठूलो भनिएको छ। इरानमा पाँच लाख बढी सक्रिय सेना छ। इरानी सेनाका साढे तीन लाख र इस्लामिक रेभलुसनरी गार्ड्स कोर (आईआरजीसी) का डेढ लाख बढी सेना रहेको विभिन्न अध्ययनले देखाएको छ। जलसेनामा पनि हजारौं थप गरिरहेको छ। सन् २०१५ मा अन्य देशसँग गरिएको पारमाणविक सम्झौताका कारण इरानले लामो दूरीको क्षेप्यास्त्रसम्बन्धी कार्यक्रम रोकेको भए पनि अध्ययनलाई कम गरेको छैन। पहिले पनि ट्रम्प पछि हटेका थिए अमेरिकाले इरानलाई तह लगाएर छाड्ने भने पनि अहिले फेरि पछि हटेको छ। ६ महिनाअघि इरानले आफ्नो जासुसी गरेको भन्दै अमेरिकी ड्रोनलाई खसालिदिएपछि दुई मुलुकबीच द्वन्द्व हुन थालेको थियो। त्यो केही समयमै यसै सेलाएको थियो। ड्रोन झर्नेबित्तिकै आक्रमण गर्ने निर्णय लिएका ट्रम्पले केही समयमै त्यसलाई पुनर्विचार गरेका थिए। उनले घोषणा गरेको केही मिनेटमै आक्रमण नगर्ने नीति अख्तियार गरेका थिए। ट्रम्पले सैन्यत्रासलाई नै हल्का हुने गरी यस्ता निर्णय सुनाउने र फर्कने गरेको देखिन्छ। अहिले पनि ट्रम्प पछि हटेकै हुन्। अमेरिकी सेनाले चाहँदा इरानलाई आफ्नो कब्जामा लिन नसक्ने होइन तर त्यसको हिसाबकिताब नगरी बोल्दा समस्या निम्तिने भय पनि उत्तिकै छ। यस्तो कार्यले कहिलेकाहीं अमेरिकी सेना अन्योलमा पर्ने गरेको छ। इरानले ड्रोनमात्र झारेको होइन, त्यही समयमा गल्फ अफ ओमानमा गरेको तेलको ट्यांकरमाथिको आगलागी र चार महिनापछि साउदी अरेबियाली तेलखानीमा भएको आक्रमण पनि चानचुने थिएन। सन् १९७९ मा तेहरानस्थित अमेरिकी दूतावासलाई कब्जामा लिइएयता इरानले अमेरिकाविरुद्ध गरेको सबैभन्दा प्रत्यक्ष प्रकृतिको हमला हो। त्यतिबेला इरानमा नेपालको दूतावास पनि थियो। हुन त नेपाल र इरानबीच सन् १९६४ मा कूटनीतिक सम्बन्ध स्थापना भएको हो। ट्रम्पले चुनाव जितेकै बाहिर भएका सैनिक घर फिर्ता ल्याउने सर्तमै थियो। अफगानिस्तान युद्धमा हारेको अमेरिका त्यहाँबाट सैन्य लैजाने तयारीमा छ। अनि इरान न्युक्लियर पावर हो, जसको युरेनियम खानीले गर्दा उसले रासायनिक हतियार क्षेप्यास्त्र बनाउन सक्छ। खाडीमा जोखिक हटेकै त छैन इराक र लेबनानमा रहेका इरानसमर्थक लडाकुले पुनः अमेरिकीमाथि आक्रमण गरेमा या अमेरिकाले इरानमाथि अर्को आक्रमण गरेमा त्यो क्षेत्रमा युद्ध भड्किन सक्छ। त्यसैले युद्धको जोखिम भने पूरै हटिसकेको भन्न सकिन्न। तर जेलिएको विश्वमा ठूलो युद्ध नै हुन्छ भन्ने लाग्दैन। जनरल सुलेमानीले आइसिस, अल नुसराह र अलकायदाविरुद्ध बहादुरीका साथ लडेका थिए। आतंकवादविरुद्ध उनले नलडेको भए युरोपेली राजधानी अहिले ठूलो खतरामा हुन्थे। सुलेमानीको हत्याको बदलामा हामी यो क्षेत्रबाट सबै अमेरिकी सेनालाई खेद्नेछौं, सुलेमानीको हत्यापछि रुहानीले भनेका थिए। क्षेत्रीय स्तरको तनाव भए पनि त्यहाँ रहेका नेपालीलाई कसरी स्वदेश फर्काउने रणनीतिमा नेपाल क्रियाशील हुनुपर्छ तर नेपालले यसबारेमा अध्ययन गरेको छैन। सन् २०१४ मा बगदादमा हमला हुँदा नेपालीलाई सुरक्षित गर्न विशेष दूत पठाउन परेको थियो। झन्डै तीन महिनासम्म विशेष दूतलाई सम्पर्क गर्न सहज भएको थिएन। सरकारसँग त्यसका लागि कुनै रकम थिएन। अर्थले बजेट पारित नगर्दा कुबेतस्थित दूतावासबाट पेस्की लिएर विशेष दूत अर्जुनकान्त मैनाली इराक पुगेका थिए। पश्चिम एसियाको समस्यालाई हामीले नियालिरहेका छौं। त्यहाँको शान्तिपूर्ण समाधान होस् भन्ने नेपालको चाहना रहेको धारणा परराष्ट्रमन्त्री प्रदीप ज्ञवालीले व्यक्त गरे। उनका अनुसार त्यहाँ रहेका नेपालीको सुरक्षा र आवश्यक परे तत्काल उद्धारका लागि दूतावासहरूमार्फत सम्पर्क स्थापना भइरहेको उनले बताए। (सीएनएन, बीबीसी, गल्फ टाइम्स, न्युयोर्क टाइम्स, अलजजिरा र गार्डियनको सहयोगमा)"
जबजमा ब्याक गियर,"सोह्र वर्षको उमेरमा चाहिने चिज ४४ वर्षमा पनि त्यही हुनुपर्छ भन्ने तर्क राम्रो होइन सन् ९० को दशकमा सोभियत संघको विघटनसँगै विश्वमा कम्युनिस्ट पार्टीको पतनको युग सुरु भयो। हामीकहाँ भने दलमाथि प्रतिबन्ध भर्खर हटेको थियो। तीसबर्से पञ्चायतकालभरि कांग्रेस र कम्युनिस्ट पार्टीको अघिल्तिर प्र अर्थात् प्रतिबन्धित फुर्का झुन्ड्याउनुपथ्र्यो। दलविहीन पञ्चायत व्यवस्था दलीय पद्धति थिएन। बहुदलीय व्यवस्थासँगै नेपालमा कांग्रेस र कम्युनिस्ट दुई शक्ति प्रभावमा थिए। विश्वबाट कम्युनिस्ट सकिँदै गर्दा नेपालमा यिनको भविष्य कस्तो हुन्छ भन्ने कूतूहल थियो। अझ बन्दुकको नालबाट मात्र शासनसत्ता कब्जा गर्न सकिन्छ कम्युनिस्टको परम्परागत मान्यता थियो। अब नेपालमा के हुन्छ ? प्रश्न उब्जनु अस्वाभाविक थिएन। तर नेपालमा तत्कालीन एमालेका महासचिव मदन भण्डारीले कम्युनिस्ट पार्टीको मार्गदर्शन सिद्धान्तको प्रतिपादन गरे, जनताको बहुदलीय जनवाद (जबज)। दिशाहीन र जडतामा गाँजिएको कम्युनिस्ट आन्दोलनलाई बाहिर निकालेर कम्युनिस्ट पार्टीलाई प्रजातान्त्रिक बाटोमा डोर्याउने र जनताका मतबाट पनि राज्यसत्ताको नेतृत्व लिन सकिने मान्यता स्थापित गरे भण्डारीले। शान्तिपूर्ण प्रतिस्पर्धा, लोकतन्त्र, आवधिक निर्वाचन, मानव अधिकारजस्ता आधारभूत मान्यतालाई स्वीकारसँगै तत्कालीन एमालेले ०४८ को संसदीय निर्वाचनमा भाग लियो। जनताले दह्रो प्रतिपक्षको भूमिका दिए। तर ०५० जेठ ३ मा जबजका प्रणेता भण्डारीकै रहस्यमय ढंगले जिप दुर्घटनामा दासढुंगामा निधन भयो। एमाले र माओवादीको एकीकरणपछि जबज को भविष्य के हुन्छ ? फेरि प्रश्न उठ्यो। जबज भन्दा फरक दिशामा पार्टी जाने त होइन ? आशंका यथावत् छ। गएको जेठ ३ मा मदन भण्डारीको स्मृति दिवस मनाइँदै थियो। अध्यक्ष पुष्पकमल दाहाल मदन भण्डारीको सालिक अघिल्तिर उभिएर पूर्वएमालेतिर फर्केर सोधे, मदन भण्डारी दोहोर्याइरने हो ? जबज बाइबल वा कुरान हो ? पार्टी एकताका अवसरमा भएको कार्यक्रममा कसैले पनि जवाफ फर्काएन। तर पूर्वएमाले नेताहरू पार्टीको मार्गदर्शन सिद्धान्त जनताको बहुदलीय जनवाद (जबज) छोडेकामा भने असन्तुष्ट छन्। जनताको बहुदलीय जनवाद छाडेर जनताको जनवाद लाई पार्टीको कार्यक्रम बनाएको भन्दै नेकपाकै सचिवालय सदस्य ईश्वर पोखरेललगायतका नेताहरूले विरोध जनाए। जबजबारेको छलफल तलसम्म लैजान पार्टीले कुनै रोक नलगाएकाले आगामी महाधिवेशनमा जबजको मुद्दा पेचिलो भएर उठ्ने पूर्वएमालेका नेताहरू बताउँछन्। तर ०५१ मै जनताले कम्युनिस्ट पार्टीलाई सत्ताको भर्याङ चढाए। शान्तिपूर्ण र प्रजातान्त्रिक शैलीबाट पनि शासनसत्ता कब्जा गर्न सकिने (जबज) कै मान्यताअनुसार संघ र प्रदेशमा मात्र हैन, अधिकांश स्थानीय तहमा पनि नेकपाकै सरकार छ। भण्डारीले अघि सारेको जनताको बहुदलीय जनवादकै जगमा नेपालमा कम्युनिस्ट पार्टीले पटकपटक सत्ताको नेतृत्व लिइसकेका छन्। जबजले कम्युनिस्ट पार्टी भनेका निरंकुश हुन्, एकदलीय हुन्, प्रजातन्त्रमा विश्वास गर्दैनन्, स्वतन्त्रता र समानताका विरोधी हुन् भन्ने मान्यतालाई चिर्यो। ०५१ सालमा जनताले पहिलोपटक ब्यालेटबाटै कम्युनिस्ट पार्टीलाई सत्ताको भर्याङ चढाए। विश्वका अन्य मुलुकभन्दा सामाजिक, आर्थिक विकासका कार्यक्रम ल्यायो, पहिलो कम्युनिस्ट सरकारले। दसबर्से सशस्त्र युद्ध छाडेर आएको तत्कालीन माओवादीले पनि जबज पछ्याउँदै अघि बढ्यो। ०६४ को पहिलो संविधानसभा निर्वाचनमा प्रतिस्पर्धात्मक व्यवस्थामा झन्डैझन्डै सत्ता नै कब्जा गर्ने स्थितिमा पुग्यो तत्कालीन माओवादी। तर जनताको मतको अर्थ बुझ्न नसक्दा उसले उपलब्धि रक्षा गर्न सकेन। तत्कालीन एमाले र माओवादी केन्द्रबीच पार्टी एकताको सन्देशसहित चुनावी मोर्चा बन्यो। दुवै दल गठबन्धन बनाएर ०७४ को चुनावमा गए। मुख्यगरी जबजप्रतिको विश्वासकै आधारमा जनताले झन्डै दुईतिहाइ मत दिए कम्युनिस्टलाई। आफूलाई प्रजातान्त्रिक भन्ने पार्टीलाई भन्दा कम्युनिस्ट पार्टी नै जनताको रोजाइमा परे। तर भण्डारीकै स्मृति दिवसका दिन (०७५ जेठ ३ गते) पार्टी एकता गरेका तत्कालीन एमाले र माओवादी केन्द्रबीच यतिबेला विवाद छ, पार्टीको मार्गनिर्देशक सिद्धान्तबारे। जबजलाई छाडेर उनीहरूले नयाँ सिद्धान्त अघि सारेका छन् जनताको जनवाद। तत्कालीन एमालेको जबज र माओवादी केन्द्रको एक्काईसौं शताब्दीको जनवादबीच फयुजन गरेर जनताको जनवाद भनिएको छ। तर पूर्वएमालेका नेताहरू भने जबजकै बलमा जनताले विश्वास गरेकाले यसलाई बीचमा छाड्न नमिल्ने तर्क गर्छन्। मदन भण्डारीद्वारा प्रतिपादित जनताको बहुदलीय जनवादलाई कुनै नीति, सिद्धान्त र विचार नभई कम्युनिस्ट आन्दोलनको पतनको सिद्धान्त भएको निष्कर्ष निकालेर सशस्त्र युद्धमा होमिएको तत्कालीन माओवादीलाई फेरि त्यही सिद्धान्त स्वीकार गर्न अप्ठ्यारो परेको हुन सक्ने तर्क गर्छन्, नेकपाका एक स्थायी समिति सदस्य। तर दसबर्से सशस्त्र युद्धपछि संसदीय अभ्यासमा सहभागी भएर जनताकै मतबाट सत्तामा पुग्नुको पछाडि जबजभन्दा अर्को कुनै आदर्श हुन सक्दैन भन्ने कुरा नेताहरूले बुझ्न जरुरी छ, ती नेताले भने। जबजले गरिबी, अभाव तथा सबै प्रकारका शोषण र असमानता अन्त्य गरी गतिशील, विकसित, सम्पन्न र समृद्ध समाज निर्माण गर्ने मूल उद्देश्य बोलेको छ। वैज्ञानिक समाजवाद र साम्यवाद पुग्ने कम्युनिस्टहरूको लक्ष्यलाई सार्थक निष्कर्षमा पुर्याउने सूत्र नै जबज भएकाले पूर्वमाओवादीका नेताहरूले जबजलाई स्वीकार गर्न अप्ठ्यारो मान्न नहुने पूर्वएमालेका नेताहरूको भनाइ छ। जबजकै जगमा अघि बढ्दा नेपालको कम्युनिस्ट पार्टी आज दक्षिण एसियाको सबैभन्दा ठूलो र एसियाको दोस्रो ठूलो कम्युनिस्ट पार्टीका रूपमा स्थापित भएको छ नेकपाका केन्द्रीय सदस्य विष्णु रिजाल भन्छन्, यो उपलब्धिलाई कम आँक्न मिल्दैन। पार्टीले स्पष्टरूपमा मार्गदर्शन सिद्धान्त बोक्न नसके यो बीचमै अलमलमा पर्नेछ। तर पूर्वमाओवादीका नेताहरू भने जबज पुरानो भएकाले अहिलेको अवस्थामा जनताको जनवाद नै उपयुक्त कार्यक्रम भएको तर्क गर्छन्। त्यतिबेला कम्युनिस्टहरू लोकतन्त्र मान्दैनन्, प्रेस स्वतन्त्रतामा विश्वास गर्दैनन्, अभिव्यक्ति स्वतन्त्रताका पक्षमा छैनन् भन्ने मान्यताका कारण जबज ठीक थियो नेकपा नेता देवेन्द्र पौडेल भन्छन्, राजतन्त्रको अन्त्य गरी मुलुक लोकतान्त्रिक गणतन्त्रमा गइसकेपछि अहिले हामी एक स्टेप माथि छौं। त्यसैले आर्थिक समृद्धि र विकासका लागि जनताको जनवाद नै ठीक हो। मुलुक धेरै अघि बढिसकेको तर्क गर्दै पौडेल भन्छन्, १६ वर्षको उमेरमा चाहिने चिज ४४ वर्षमा पनि त्यही नै हुनुपर्छ भन्ने तर्क राम्रो होइन। ०४६ को राजनीतिक परिवर्तनलाई महत्त्वपूर्ण भन्दै मदन भण्डारीले मुलुकको आर्थिक विकास र समृद्धिमा जोड दिएका थिए। औद्योगीकरणविना देशको प्रगति सम्भव नभएको र राष्ट्रिय पुँजीको विकास नगरी आत्मनिर्भर औद्योगिक राष्ट्रिय अर्थतन्त्रको विकास नहुने मदनले जबजमा जोड दिएका थिए। मदन भण्डारीले जबजको सिद्धान्त अघि सार्दा नै भनेका थिए, कार्यक्रम पार्टीले सार्वजनिक रूपमा हराएको आफ्ना लक्ष्यहरूको साझा झन्डा हो। त्यसकै आधारमा आम जनतालाई सचेत, संगठित र परिचालित गर्ने काम गर्छ। तर आज नेकपाले पार्टीको सिद्धान्त नै अलमलमा परेका र लक्ष्यहरू नै हराउने अवस्थामा रहेको भन्दै नेकपाका नेतादेखि शुभचिन्तकहरू चिन्ता व्यक्त गर्न थालेका छन्। जबज कार्यान्वयनका लागि मदनले तीनवटा चरण पार गर्नुपर्ने सूत्र पनि बताएका छन्। पहिलो, पुरानो व्यवस्थाका शोषण, उत्पीडनका अवशेषहरू सबै क्षेत्रबाट अन्त्य गर्नुपर्ने अनिवार्य हुन्छ। दोस्रो, नयाँ उत्पादन सम्बन्धका आधारमा समाजका सबै क्षेत्रका भौतिक र चेतनागत दुवै हिसाबले विकास केन्द्रित भएर लाग्ने र तेस्रो चरण भनेको समाजवादमा संक्रमणको निम्ति केन्द्रित भएर भौतिक तथा चेतनागत तयारी गर्ने। यी चरण पार गर्न समय लाग्ने भए पनि हतार गर्न नहुने भण्डारीको भनाइ थियो। हामी कतिपय देशमा जस्तो समाजवादमा पुग्ने हतारोले नयाँ व्यवस्था र समाजको जग कमजोर छँदै एउटा खुट्टो दह्रोसँग नटेकी अर्को खुट्टा उचाल्ने पक्षमा छैनौं। मार्क्सवाद र लेनिनवादलाई सिर्जनात्मक प्रयोगका लागि भन्दै मदन भण्डारीले भन्ने गर्थे, सिद्धान्तका लागि जीवन होइन, जीवनका लागि सिद्धान्त हुनुपर्छ। कम्युनिस्ट आन्दोलनलाई प्रजातान्त्रिक आन्दोलनसँग नगाँसी अघि बढ्न नसक्ने मदन भण्डारीको मुख्य भनाइ थियो। आज मुलुकमा केन्द्रदेखि ६ वटा प्रदेश र अधिकांश स्थानीय तहमा कम्युनिस्ट नेतृत्वकै सुविधाजनक बहुमतको सरकार छ। तर केन्द्र सरकारले गरेका कतिपय काम लोकतन्त्रविरोधी भन्दै विपक्षी कांग्रेसले आपत्ति जनाउँदै आएको छ। दुई कम्युनिस्ट पार्टी एकताका क्रममा वरिष्ठ नेता माधव नेपाल संयोजकत्वमा राजनीतिक प्रतिवेदन समिति गठन गरिएको थियो। उक्त समितिले पनि तत्कालीन एमालेको जबज र माओवादी केन्द्रको एक्काईसौं शताब्दीको जनवादबीच खासै भिन्नता नरहेको प्रतिवेदन पेस गरेको थियो। सिद्धान्तका लागि जीवन होइन, जीवनका लागि सिद्धान्त हुनुपर्छ भन्ने मदन भण्डारीले मार्क्सवाद र लेनिनवादका आधारभूत विषयको मार्गदर्शनमा मार्क्सवादकै सिर्जनात्मक प्रयोगका लागि आफ्नो ध्यान केन्द्रित गरेका थिए। नेकपा एमालेले अपनाउँदै आएको जनताको बहुदलीय जनवादअन्तर्गत अवलम्बन गरेको शान्तिपूर्ण बहुदलीय प्रतिस्पर्धामार्फत आफ्नो श्रेष्ठता स्थापित गर्नेलगायतका मान्यता र नेकपा (माओवादीकेन्द्र) को पनि शान्तिसम्झौता र त्यसपछिका लोकतान्त्रिक अभ्यासद्वारा शान्तिपूर्ण बहुदलीय प्रतिस्पर्धामार्फत आफ्नो श्रेष्ठता हासिल गर्नेलगायतका मान्यता समान धारणा रहेको स्पष्ट पारिएको छ, प्रतिवेदनमा उल्लेख छ। त्यसलगत्तै तत्कालीन एमालेका नेताहरूले जबज नै मार्गदर्शन सिद्धान्त बनाउनुपर्नेमा जोड दिए। पार्टीको मार्गनिर्देशक सिद्धान्तकै विषयमा विवाद भएपछि पार्टी एकतामै पनि केही समय अरू लाग्यो। पार्टी अध्यक्ष एवं प्रधानमन्त्री केपी ओलीदेखि अर्का अध्यक्ष दाहालले तत्कालीन कार्यक्रम जनताको जनवाद नै भएको भन्दै पटकपटक सार्वजनिक कार्यक्रममा स्पष्ट पार्ने कोसिस पनि गरे। पार्टी नेतृत्वले ह्विप नै जारी गरे पनि तत्कालीन एमालेका हरेक नेताकार्यकर्तामा जबजको रगत नसानसामा बगेकाले छोड्न नमिल्ने तर्क गर्छन् पूर्वएमाले सम्बद्ध एकजना केन्द्रीय सदस्य। जबजकै कारण कम्युनिस्ट आन्दोलन यो स्थितिसम्म आएको हो ती केन्द्रीय सदस्य भन्छन्, सच्चा एमालेको नसानसामा बगेको जबजको रगत त्यति सजिलै हट्न सक्दैन। पूर्वमाओवादी सम्बद्ध एकजना केन्द्रीय सदस्य भने तत्कालीन एमालेको नवौं महाधिवेशनले समाजवाद भनिसकेको र तत्कालीन माओवादीले पनि समाजवाद भनिसकेकाले दुवै दलबीच सैद्धान्तिक विवाद नदेखिएको दाबी गर्छन्। तत्काल समाजवादमा पुग्न सकिन्न। त्यसैले जनताको जनवादमार्फत समाजवादउन्मुख हुने हो, ती केन्द्रीय नेताले भने। मदनको वैचारिक सोच तत्कालीन नेकपा (माले) केन्द्रीय कमिटीको ०३७ असोजमा आयोजित सातौं बैठकदेखि मदन भण्डारीले पार्टीभित्र आफ्ना अलग सोच र मान्यताको स्पष्ट व्याख्या अघि सार्न थालेका थिए। तत्कालीन मालेको केन्द्रीय कमिटीले आफ्ना पार्टी सदस्यहरूसम्म जारी गरेको नीति ०३७ असोज २८ को अन्तरपार्टी निर्देशनले पनि धेरै कुराको पुष्टि गर्छ। त्यसले तत्कालीन परिस्थितिको मूल्यांकन अगाडि सार्दै परिवर्तित परिस्थितिको ठोस विश्लेषण गरेको छ। विगतमा भएका उग्रवामपन्थी गल्तीहरू सच्याएको छ। मूलतः उक्त सातौं बैठकले देशमा जबर्जस्ती क्रान्तिकारी परिस्थिति परिपक्व रहेको भए पनि त्यसनिम्ति आत्मगत शक्ति कमजोर रहेकाले त्यसको निर्माण र विकासलाई नै केन्द्रविन्दु बनाउनुपर्छ भन्ने विश्लेषण अगाडि सार्यो। प्रतिक्रियावादी व्यवस्थालाई अन्ततः सशस्त्र संघर्षविना पल्टाउन सकिन्न, तर त्यसनिम्ति विचारधारात्मक र संगठानात्मक तयारी पर्याप्त नभएकाले वर्तमान अवस्थामा जनआन्दोलन र जनसंगठन निर्माण कार्यलाई प्राथमिकता दिएर अघि बढ्नुपर्छ भन्ने निष्कर्ष अघि सार्यो। बैठकले तत्कालीन झापा आन्दोलनदेखि अपनाउँदै आएको वर्गशत्रु खत्तम को नीति र एक एरिया, एक युनिट, एक स्क्वाड र एक एक्सनको कार्यपद्धति अटायो। सशस्त्र संघर्षलाई प्राथमिकता दिने हिसाबले बनाउँदै ल्याएका गोरिल्ला दल, क्रान्तिकारी कमिटी र रेडगार्ड स्क्वाडजस्ता संगठनात्मक रूपहरू हटायो। तिनीहरूका स्थानमा विभिन्न वर्ग, तह र समुदायका जनतालाई अनेकौं रूपमा जनसंगठनहरूमा व्यापक संगठित गर्ने कार्यनिति अघि सार्यो। त्यतिबेला नेकपा (माले) भित्र पार्टीको क्रान्तिकारी कार्यक्रम, प्रधान अन्तर्विरोध र नाराहरूकै सबालमा गम्भीर मतभेद थिए। त्यस्तै शान्ति क्षेत्रको सवालमा मालेको दृष्टिकोण के हुने भन्ने त्यसमा पनि स्पष्ट अडान आउन सकेको थिएन। ०४० देखि भने मदनले अघि सारेको कार्यक्रमसम्बन्धी विचार बहुमतमा आयो। त्यसपछि मात्र मदन भण्डारी पार्टीको एउटा शीर्षस्थ व्यक्तित्वका रूपमा अघि आएका थिए। यस क्रममा दक्षिणपन्थी सुधारवादी कार्यदिशा लिनेहरू जनताबाट अलग्गिँदै गए भने क्रान्तिकारी कम्युनिस्ट पार्टीहरू तथा जनवादी संगठन र क्रान्तिकारी कार्यदिशाका आधारमा अरू संगठित र मजबुत हुँदै गए। यसैका आधारमा मदन भण्डारीलाई पार्टीले आफ्नो महासचिवमा निर्वाचिन गर्यो। मदन महासचिव भएयता उनको सक्रियताले नेपाली राजनीतिमा महत्त्वपूर्ण भूमिका खेलेको छ। पञ्चायत र राजनीतिक शक्तिहरू र अझ त्यसमा पनि प्रजातन्त्रको पुनर्बहालीका निम्ति २००६ सालदेखि एकताबद्ध हुन नसकेका वामपन्थीहरूसमेतलाई तत्कालीन शक्तिशाली नेकपा (माले) को महासचिवको हैसियतले मदन भण्डारीले वामहरूलाई संयुक्त वाममोर्चा गठन गराउन अग्रणी भूमिका खेले। यसले कहिल्यै मिल्न नसक्ने गरी अनगिन्ती गुटउपगुटमा विभागित वाम दलहरूलाई आफ्नै कार्यनीतिअनुसार एउटा मोर्चामा लैजान सफल भए। त्यसरी नै पञ्चायती व्यवस्थाविरोधी जनआन्दोलन सञ्चालन गर्ने र पार्टीलाई निर्देशित गर्दै पार्टी ऊर्जालाई दुरुस्त गर्ने अन्तरिम सरकार र संविधान निर्माणमा सहभागी हुने पार्टी खुला गर्ने, पार्टीकै नामले चुनावमा जाने र सरकार बनाउने उपयुक्त निर्णय लिने र हरदम पार्टीलाई योग्यतापूर्वक सञ्चालन गर्ने क्रममा उनको महत्त्वपूर्ण योगदान रह्यो। पार्टीले निर्णय गरेपछि त्यसलाई लागू गराएर छाड्नुपर्ने भन्ने अडान भण्डारीले लिएका थिए। राष्ट्रहितको रक्षा, संवद्र्धनका निम्ति उनीद्वारा व्यक्त देशभक्तिपूर्ण विचारले उनलाई एकजना राष्ट्रवादी नेताका रूपमा चिनायो। त्यसरी नै अन्तर्राष्ट्रिय कम्युनिस्ट आन्दोलनमा आएको धक्का, आरोह तथा अवरोहले मदन भण्डारीलाई मार्क्सवाद लेनिनवादको वैज्ञानिक सच्चाइमा पुग्न ठूलो अवसर प्रदान गर्यो। यस क्रममा भण्डारीले नयाँ सोच तयार पारे। त्यो सोच नै पार्टीको पाँचौं महाधिवेशन पछाडि पार्टीको आधिकारिक कार्यक्रम जनताको बहुदलीय जनवाद (जबज) का रूपमा अगाडि आयो। मदन भण्डारीको यही सोचले आज मुलुकको कम्युनिस्ट आन्दोलन तथा प्रजातान्त्रिक आन्दोलनलाई नयाँ दिशाबोध गरेको छ। ०४७ साल कात्तिक २३ गते संविधानको घोषणा भइसकेपछि त्यससम्बन्धी पार्टीको धारणा राख्न सहिद मञ्चमा आयोजित कार्यक्रममा मदन भण्डारी खुलारूपमा प्रस्तुत भए। त्यही दिनदेखि मदन भण्डारी आफ्नो तर्कशक्ति र प्रजातन्त्र देश र जनताका पक्षमा रहेको अडानका कारण राष्ट्रिय राजनीतिमा छाए। सिद्धान्तका लागि जीवन होइन, जीवनका लागि सिद्धान्त हुनुपर्छ भन्ने मदन भण्डारीले मार्क्सवाद र लेनिनवादका आधारभूत विषयको मार्गदर्शनमा मार्क्सवादकै सिर्जनात्मक प्रयोगका लागि आफ्नो ध्यान केन्द्रित गरेका थिए। कम्युनिस्ट आन्दोलनलाई मुलुकको प्रजातान्त्रिक आन्दोलनसँग गाँस्नुपर्छ। प्रजातान्त्रिक आन्दोलनसँग नगासीकन कम्युनिस्ट आन्दोलन अगाडि बढ्न सक्दैन, भण्डारीको महत्त्वपूर्ण भनाइ थियो। जबजका लक्ष्य र उद्देश्य अहिले नेपाली समाजमा सामाजिक क्रान्तिको अनिवार्यता छ, यसैलाई प्राथमिकता दिनु जरुरी छ। सामन्तवाद र साम्राज्यवादको शोषण र उत्पीडन अन्त्य नगरी नेपाली समाजको प्रगतिशील विकास सम्भव छैन। औद्योगीकरणविना देशको प्रगति सम्भव हुँदैन र राष्ट्रिय पुँजीको विकास नगरी आत्मनिर्भर औद्योगिक राष्ट्रिय अर्थतन्त्रको विकास सम्भव हुँदैन। राष्ट्रिय पुँजी उद्योग र व्यापारको विकासको ढोका खुला गर्नुपर्ने स्तरमा छ। समाजको भौतिक विकासविना हामी समाजवाद निर्माण गर्न सक्दैनौं। देशको उद्योग, व्यापार र अन्य पुँजीवादी व्यवसायहरूमा विदेशी पुँजीपति, दलाल नोकरशाही पुँजीपति वर्गको कब्जा छ। मध्यम तथा सानो स्तरका राष्ट्रिय पुँजीपतिहरू उठ्न सकेका छैनन्। देशको अर्थतन्त्र अझ पराधीन भइरहेको छ। प्रतिक्रियावादी वर्ग र तिनीहरूका प्रतिनिधि राजनीतिक शक्तिहरूका हातमा सत्ता रहुञ्जेल असमान सन्धिहरू खारेज गरी पञ्चशीलका आधारमा सन्धिसम्झौताहरूको नवीकरण गर्ने तथा प्रगतिशील नयाँ आधारमा वैदेशिक सम्बन्ध विकास गर्ने कुनै सम्भावना छैन। जनताको बहुदलीय जनवादको स्थापना गरिनेछ। संविधानलाई सर्वोपरि राखेर राज्यका सबै अंग संगठित र सञ्चालित हुनेछन्। नेपाललाई स्वतन्त्र, सार्वभौम, धर्मनिरपेक्ष, जनताको जनवादी गणतन्त्र घोषणा गरिनेछ। संविधानअनुरूप बहुलवादी खुला समाज कायम गरिनेछ। संविधानको सर्वोच्चका आधारमा लोककल्याणकारी संवैधानिक राज्यव्यवस्थाको स्थापना गरिनेछ। संविधानको मर्यादाभित्र सबै राजनीतिक पार्टीहरूले राजकीय निकायमा शान्तिपूर्ण ढंगले प्रतिस्पर्धा गर्ने व्यवस्था रहनेछ। शान्तिपूर्ण रूपमा आवधिक आमनिर्वाचन गर्ने प्रणाली कायम गरिनेछ। व्यवस्थापिकासभामा बहुमत प्राप्त राजनीतिक पार्टीले सरकार गठन गर्ने र अल्पमतले विपक्षको भूमिका खेल्ने संवैधानिक व्यवस्था समानता एवं सामाजिक न्यायमा आधारित भएर श्रमजिवीहरू, न्यून आय भएका गरिब तथा पिछडिएका जाति, समुदाय र क्षेत्रको उत्थानमा राज्यको अग्रणी भूमिका रहनेछ। देशको अर्थतन्त्रको विकासमा महत्त्वपूर्ण भूमिका खेल्ने निजी क्षेत्रलाई पनि प्रोत्साहन गरिनेछ। कृषि क्षेत्रलाई उद्योग, व्यापार र अन्य सेवा क्षेत्रसँग एकाकार गर्ने र ग्रामीण क्षेत्रलाई आत्मनिर्भर बनाउन एकीकृत ग्रामीण विकास कार्यक्रम लागू गरिनेछ। व्यापार तथा पारवहनका क्षेत्रमा रहेको असमान सन्धिसम्झौता समाप्त पारी पारस्परिक लाभका आधारमा नेपालको व्यापार क्षेत्रमा हित संरक्षण हुने नीति अवलम्बन गर्न पहलकदमी लिने र अन्तर्राष्ट्रिय मान्यताअनुरूप भूपरिवेष्टित देशले पाउनुपर्ने पारवहन सुविधा प्राप्त गर्न ठोस पहल गर्ने। नेपालको जलस्रोतमा नेपाली जनताको अक्षुण्ण सार्वभौमिकता अधिकारलाई रक्षा गर्ने नीति लिइने सार्वजनिक सञ्चारका आमसञ्चारमाध्यमहरूले सत्तापक्षको गुणगान गाउने परिपाटी अन्त्य गरी जनता र राष्ट्रको सेवामा लगाइने छ। वासविहीन प्रत्येक नेपालीको वास लागि जमिन उपलब्ध गराई वास निर्माणमा सहयोग पुर्याइने छ। विदेशी सहयोगको उपयोग राष्ट्रिय प्राथमिकताका आधारमा लिने र परियोजनाको आर्थिक, सामाजिक मापदण्डका आधारमा सम्भाव्यता हेरी विदेशी सहायताबाट सञ्चालित परियोजनाहरूको बढी प्रतिफल लिँदै अर्थतन्त्रको समग्र कार्यदक्षता र उत्पादकत्व क्षमता बढाउने नीतिलाई उच्च प्राथमिकता दिइने। न्यायपालिकालाई स्वतन्त्र, निष्पक्ष र सक्षम बनाइनेछ। न्यायपालिकाका क्षेत्रमा कार्यकारिणीले हस्तक्षेप गर्न नपाइने संवैधानिक व्यवस्था गरिनेछ। पार्टी र राजनेताहरू तथा उच्च पदस्थ अधिकारीहरूको सम्पत्ति जाँच गर्ने व्यवस्था गरिनेछ। सेनाको जनवादीकरण गरिनेछ। भारत र चीन दुवै छिमेकी मुलुकहरूसँगको सम्बन्धलाई पञ्चशीलका सिद्धान्तका आधारमा स्थापित र विकसित गरिनेछ। यी दुई छिमेकी मुलुकसँग असल छिमेकी सम्बन्धलाई गाढा पार्दै लगिनेछ। जबजका विशेषता संविधानको सर्वोच्चता बहुलवादी खुला समाज शक्ति पृथकीकरणको सिद्धान्त मानवअधिकारको रक्षा बहुदलीय प्रतिस्पर्धाको प्रणाली आवधिक निर्वाचन बहुमतको सरकार र अल्पमतको विपक्ष कानुनको शासन जनताको जनवादी व्यवस्थाको सुदृढीकरण जबज भर्सेस जज"
अमेरिका  इरान द्वन्द्व : ठूलो समस्या आउने देखिँदैन,"अर्जुनकान्त मैनाली । अमेरिका र इरानको घटनाक्रम हेर्दा तत्कालै युद्धको अवस्थामा जाने देखिँदैन। उनीहरू दुवैले आफ्नो आन्तरिक खपतका लागि यो कार्य गरिरहे झंै देखिन्छ। यस्ता क्रियाकलापले अमेरिका र इरानबीच नयाँ शिराबाट वार्ता हुन सक्ने लक्षण देखिएको छ। यसले दुवै मुलुकलाई फाइदा पनि गर्छ। अमेरिकी राष्ट्रपति डोनाल्ड ट्रम्पले आगामी निर्वाचनलाई केन्द्रित गरेर कदम चालेको हुन सक्छ। पहिले इरानसँग गरेको सम्झौता राम्रो नभएकाले यसलाई पुनः नयाँ कोणबाट अघि बढाउनुपर्ने दबाबमा छन् ट्रम्प। यो उनको आगामी निर्वाचन जित्ने हतियार पनि बन्न सक्छ। अमेरिकाको चासो त्यस क्षेत्रमा कस्तो र के प्रभाव पारेको छ भन्ने दृष्टिले उनीहरूको राजनीतिक भविष्य जोडिएको हुन्छ। इरानले पनि अमेरिकासँग यही समयमा नयाँ ढंगले वार्ता गरेर आर्थिक नाकाबन्दी खुलाउन सकेमा आफूले अन्य मुलुकलाई तेल बेच्न सक्ने आधार तय हुने आकलन गरेको हुन सक्छ। इरानको आर्थिक अवस्था नाजुक छ। प्राकृतिक सम्पदाले धनी भए पनि त्यसको उपयोग हुन नसकेपछि वा नभएपछि मुलुकले कहाँबाट आफूलाई अघि बढाउने ? इरानको मुख्य समस्या पनि यही हो। यदि यसमा सहमत भएनन् र दुई मुलुकबीच क्षेत्रीय द्वन्द्व भएमा हामीलाई इराक र इरानमा भएका नेपाली मात्र होइन, समग्र खाडी क्षेत्रमा रहेका नेपालीलाई के गर्ने भन्ने संकट आउनेछ। किनकि त्यो संकट चिर्न हामीले स्थायी संयन्त्र बनाउनुपर्ने हो, तर बनाएनौं। सन् २०१५ मा म स्वयं इराक पुगेर त्यहाँको अवस्था अवलोकन गर्दा स्थायी संयन्त्र बनाएरै कुनै पनि बेला नेपालीलाई उद्धार गर्न सक्ने अवस्था निर्माण गर्नुपर्छ। अन्य मुलुकमा त्यो गरिएको हुन्छ। त्यसबारेको प्रतिवेदन मैले बुझाएको पनि पाँच वर्ष हुन लाग्यो। समस्या आउनुअघि संयन्त्र बनाउनुपर्ने हो तर बल्ल समस्या उत्पन्न हुने भएपछि छलफल सुरु भएका छन्। तत्कालीन परराष्ट्रमन्त्री महेन्द्रबहादुर पाण्डेलाई मैले बुझाएको रिपोर्ट त्यहीं कतै दराजमा थन्किएको होला। त्यतिबेला मैले कुबेतबाट खर्चका लागि पेस्की लिएर त्यहाँ गएको थिएँ। त्यस्तो अवस्था आउन नदिन केकस्ता प्रयास भए भन्ने हालै भएको बैठकले देखाएको छ। म जानुअघि र अहिले परिस्थिति उस्तै छ। त्यो बेलामा समस्या आयो पठाए त्यसपछि बिर्से। यही हो यहाँको समस्या। खाडीमा क्षेत्रीय र आन्तरिक द्वन्द्व भइरहन सक्ने अवस्था छ। त्यो द्वन्द्व साउदी अरबतिर सरेमा के हुन्छ ? साउदी आसपासका मुलुकमा रहेका कामदारको संख्या नै १० लाख बढी छ। त्यसतर्फ हामी सचेत हुन जरुरी छ।  मैनाली इराकका लागि नेपालका पूर्व विशेष दूत हुन् मधुरमण आचार्य, पूर्वपरराष्ट्र सचिव अमेरिका र इरानबीच द्वन्द्व बढेर जाने अवस्था देखिँदैन। उनीहरू दुवै पक्ष त्यहाँ पछि हटेको देखिन्छ। युद्धभन्दा शान्ति जित्नु असजिलो छ विश्वकै लागि। त्यसैले त ती मुलुक र त्यहाँका नेतृत्वले शान्तिभन्दा बढी युद्धलाई नै जोड दिएका हुन्छन्। अहिले पनि यहाँ युद्ध होइन, शान्तिलाई जोड दिन आवश्यक देखिन्छ। अमेरिकाले पनि इरानलाई सहयोगी हुने बाटो खोज्न आग्रह गर्ने र इरानले पनि अमेरिकालाई हाम्रो आन्तरिक मामिलामा हस्तक्षेप नगर भनेर कन्भिन्स गराउनुपर्छ। इरानी जनरल कसिम सुलेमानीलाई अमेरिकाले ड्रोन आक्रमणबाट हत्या गरेपछि दुई देशबीच असहज अवस्था आएको हो। अहिले दरार पैदा हुनुमा पुरानै विषय जिम्मेवार छन्। विगत दशकौंदेखि त्यस्तो विगत अवस्था विद्यमान छ। केही दिनअघिसम्म द्वन्द्व होला होलाजस्तो अवस्था उत्पन्न भयो तर अहिले त्यसले फरक मोड लिएको छ। द्वन्द्व टरेका संकेत पाइएका छन्। वार्ताबाट समाधान खोज्नुपर्ने बाटोमा जानुपर्छ दुवै मुलुक। वार्ताको अर्को विकल्प छैन पनि। त्यो विनविन नै हुन्छ। नेतृत्वका कारण जनताले दुःख पाउनु राम्रो होइन। न इरानलाई न त अमेरिकालाई अहिलेको अवस्थामा अघि बढ्न सहज छ। यसबारे विश्व जानकार रहेकाले सहकार्यमा जुट्नुपर्छ। अमेरिका र इरानको बीचमा परे झंै देखिन्छ इराक। अमेरिकाले इराकको शान्ति र खाडी क्षेत्रको शान्तिका लागि इराकमा सेना राखेको होला। तर, त्यसको असर फरक ढंगले परेपछि अमेरिका पनि त्यस्तोमा पछि फर्कने (ब्याक) अवस्था आएको हुन सक्छ। इराकमा रहेको अमेरिकी क्याम्प र खाडीका अन्य क्षेत्रमा रहेका क्याम्पलाई अमेरिकाले त्यस क्षेत्रको शान्तिका लागि भन्दै आएको छ। नेपाली इराकमा धेरै छैनन्, भएकाहरूले पनि सुरक्षित स्थानमै काम गरेका छन्। त्यसले त्यहाँ ठूलो समस्या आउने त देखिँदैन, तर साँच्चै द्वन्द्वमा जाने अवस्था हुँदा आफ्ना हरेक नागरिकलाई सुरक्षा दिने दायित्व नेपाल सरकारको हो। त्यसका लागि पहिल्यै सोच बनाउन आवश्यक छ। त्यसअनुरूपको संयन्त्र निर्माण हुन आवश्यक छ।  आचार्य इराकका लागि राष्ट्रसंघीय पूर्वविशेष दूत हुन्। (कुराकानीमा आधारित)"
घोडचढीमा खिलध्वज पहिलो,"काठमाडौं : छैटौं राष्ट्रिय घोडचढी प्रतियोगिताको हाइजम्पतर्फ खिलध्वज खड्का (गणेश) ले पहिलो स्थान हात पारेका छन्। यसैगरी रामबहादुर दाहाल (सम्मोहन) र सविनकुमार पोखरेल (आकांक्षा) ले क्रमशः दोस्रो र तेस्रो भए। त्यसैगरी शोजम्पमा योगबहादुर बस्नेत (देवकी), लालबहादुर कुँवर (लमजुङ) र रामबहादुर दाहाल (सम्मोहन) क्रमशः पहिलो, दोस्रो र तेस्रो भए। प्रतियोगिताको अर्को विधा टेन पेकिङमा रुद्रबहादुर कार्की, गोविन्दबहादुर खड्का र लक्ष्मण रावलले क्रमशः पहिलो, दोस्रो र तेस्रो स्थान हात पारे। प्रदर्शन खेलअन्तर्गत महिला राइडरलाई प्रोत्साहनबापत जनही पाँच हजार रुपैयाँ प्रदान गरिएको थियो। यसरी पुरस्कृत हुनेमा हरिमाया गुरुङ, शारदा केएम, कविता थापा र सरिता श्रेष्ठ थिए। यस प्रतियोगितामा २६ राइडरको सहभागिता रहेको थियो। सवै विधामा पहिलो, दोस्रो र तेस्रो हुनेले जनही २० हजार, १५ हजार र १० हजार पुरस्कार प्राप्त गरे। विजेता । तस्बिर : अन्नपूर्ण"
म्याराथनको उपाधि रिमाल र कोजुलाई,"रुपन्देही : बुटवलमा शनिबार भएको म्याराथनको उपाधि पुरुषतर्फ हरिकुमार रिमाल र महिलातर्फ कान्छीमाया कोजुले हात पारेका छन्। राष्ट्रिय एकता दिवसको अवसरमा नेपाली सेना मध्य पश्चिम पृतना बुटवलको आयोजनामा भएको भिक्ट्री म्याराथन एण्ड युनिटी रन अन्तर्गत ४२ किलोमिटर दौड नेपाली सेनाका हरिकुमार रिमालले २ घण्टा ३१ मिनेट ३७ सेकेन्डमा पुरा गरेका हुन्। बिजेता रिमाल र कोजुले एक एक लाख रुपैयाँ पुरस्कार प्राप्त गरे। दोस्रो हुने महिला र पुरुष धावकले जनही ५० हजार रुपैयाँ र तृतीय हुनेले २५ हजार रुपैयाँ प्राप्त गरे। पुरुष तर्फ सेनाकै राजन रोकाया दोस्रो र कल्याण राई तेस्रो भए। राजनले २ घण्टा ३२ मिनेट र कल्याणले २ घण्टा ३७ मिनेटमा निर्धारित दुरी पार गरे। त्यस्तै महिलातर्फ सशस्त्र प्रहरी बलकी कान्छीमाया कोजुले २ घण्टा ५६ मिनेट ५१ सेकेण्डमा दौड पुरा गरिन। दोस्रो हुने नेपाली सेनाकी सरिता बासीले ३ घण्टा १२ मिनेट ५७ सेकेण्ड र सशस्त्रकी कृष्णेश्वरी सिन्तकलाले ३ घण्टा ३२ मिनेटमा निर्धारित दुरी पुरा गरे। बुटवल बहुमुखी क्याम्पसबाट सुरु भएको ४२ किलोमिटरको दौड तिलोत्तमाको शंकर नगर, मणीग्राम हुँदै ६ लेन सडकबाट भैरहवा पुगी सोही बाटो बुटवल फर्किएर जितगढी किल्ला आएर पुरा भएको थियो। कुहिरो लागेको र सितलहर चलेको रुपन्देहीमा म्याराथनमा उत्साहजनक सहभागीता रहेको थियो। हाप म्याराथन अन्तर्गत २१ किलोमिटरमा पुरुष तर्फ नेपाली सेनाका गजेन्द्र राइले र महिला तर्फ सेनाकै विश्वरुपा बुढाले उपाधि जिते। राइले १ घण्टा १२ मिनेटमा दौड पुरा गरेका हुन्। हाफ म्याराथनमा पुरुष तर्फ सेनाकै रामजी बस्नेत दोस्रो र मिलन कार्की तेस्रो भए। महिलातर्फ प्रथम भएकी विश्वरुपा बुढाले १ घण्टा २६ मिनेटमा निर्धारित दुरी पुरा गरिन। महिलातर्फ सेनाकै पूर्ण लक्ष्मी न्यौपाने दोस्रो र नेपाल प्रहरीकी रेखा विष्ट तेस्रो भइन्। १० किलोमिटरमा पुरुषमा सेनाका शिव रायमाझी र महिलातर्फ पनि सेनाकै सानुमायाँ कार्की विजयी भए। कार्यक्रममा उपप्रधान तथा रक्षामन्त्री इश्वर पोखरेलले पुरस्कार प्रदान गरेका थिए। पुरस्कार प्रदान गर्दै म्याराथन प्रतियोगिता राष्ट्रिय भावनालाई जागृत गराउने अवसर भएको बताए। हामी नेपालको गौरबपूर्ण इतिहासलाई संरक्षण गर्नु चाहन्छौं। यहि ठाउँमा जसले विदेशी आक्रमणकारीहरुलाई पराजित गर्नुभयो उनले भने उजिरसिंह नेतृत्वको नेपाली फैजलाई सम्मान गर्न चहान्छौं बुटवलको जितगढी २ सय वर्ष अघि उजिरसिंह थापा नेतृत्वको नेपाली फौजले अंग्रेजलाई पराजित गरेको ठाउँ हो।"
पुरुषोत्तम र सन्न्यास,"१३औं सागमा पुरुषोत्तमका चेलाहरू दीक्षा तामाङ, सिक्का सुवाल श्रेष्ठ र संयोग कपालीले खेलेका थिए । यी तीनै जनालाई पुरुषोत्तमले आदर्श विद्या मन्दिर स्कुलमा सिकाएका थिए । पुरुषोत्तम वज्राचार्य (३६) लाई बाइपास गर्ने हो भने नेपालको टेबुल टेनिस इतिहास पनि अपूरो हुनेछ । नेपाली खेलकुदमा दुई दशकभन्दा बढी सक्रिय योगदान पुयाएका पुरुषोत्तम नेपाली टेबुल टेनिसका सिद्धहस्त खेलाडी मात्र होइनन, कुशल प्रशिक्षक पनि हुन् । टेबुल टेनिसको श्रीवृद्धिमा २२ वर्ष बिताएका पुरुषोत्तम हालै सम्पन्न १३औं दक्षिण एसियाली खेलकुद (साग)मा प्राप्त सफलतापछि सक्रिय खेल जीवनबाट सन्न्यास लिने योजना बुनिरहेका छन् । सन्न्यास किन ? बेलायती कवि एई हाउसम्यानको बहुचर्चित कविता टु एन एट्लिथ डाइङ योङमा खेलकुदको सर्वोच्च स्थानमा पुगेर जताजतै वाहवाही बटुलिरहेका युवा खेलाडी एक्कासि मर्न चाहन्छन् । उनी आफूले हासिल गरेका उपलब्धि आफू जीवित छँदै अरूले तोडेको हेर्न चाहँदैनन् । त्यसैले उनी सानो उमेरमै मर्न चाहन्छन् ता कि सधैं उनलाई सबैले स्मरण गरिरहून् । उनी त्यसलाई नै उचित र ठीक समय मान्छन् । गत महिना सम्पन्न १३औं सागमा पुरुषोत्तमले नयाँ इतिहास बनाए । साग खेलकदुअन्तर्गत टेबुल टेनिसमा अहिलेसम्म नेपाली खेलाडी फाइनलमा पुगेका थिएनन् । पुरुषोत्तमले आफ्नै भूमिमा आयोजना भएको १३औं सागमा यो दुर्लभ इतिहास बनाए । सागमा पुरुषोत्तम सम्मिलित टिमले रजत पदक जित्यो भने पुरुष सिंगलमा उनले कांस्य पदक जिते । रजत विजेता टोलीमा पुरुषोत्तमसँगै शिवसुन्दर गोथे, स्यान्टु श्रेष्ठ, संयोग कपाली र दिनेश खानी सहभागी थिए । यो टोली फाइनलमा भारतसँग ३० ले पराजित भएको थियो । यसबाहेक पुरुष एकलमा पनि नेपाल अहिलेसम्म सेमिफाइनलमा पुग्न सकेको थिएन । यसपटक पुरुषोत्तमसँगै स्यान्टु श्रेष्ठ सेमिफाइनलमा पुगेका थिए । दुई दशक खेलकुदमा बिताएका पुरुषोत्तमले टेबुल टेनिसमा अहिलेसम्मकै ठूलो उपलब्धि हासिल गरे । यस्तो दुर्लभ उपलब्धिका लागि आफूलाई सदैव सम्झिरहून् भनेर नै हाउसम्यानको कवितामा जस्तै पुरुषोत्तमले सन्न्यासको उपयुक्त समय ठानेका छन् । यसका साथै उनी सक्रिय खेलाडी हुँदा नै आफूले बनाएको इतिहास अरूले नतोडून् भन्नेमा पनि उत्तिकै सतर्क छन् । १३औं सागमा पुरुषोत्तमका चेलाहरू दीक्षा तामाङ, सिक्का सुवाल श्रेष्ठ र संयोग कपालीले खेलेका थिए । यी तीनै जनालाई पुरुषोत्तमले आदर्श विद्या मन्दिर स्कुलमा सिकाएका थिए । पुरुषोत्तमकै पदचाप पछ्याउँदै तीनै खेलाडीले १३औं साग खेलेका थिए । पुरुषोत्तमलाई अहिलेका नयाँ खेलाडीसँग जित्न सकिन्छ भन्ने नलागेर पनि सन्न्यासको योजना बनाएका हुन् । पछिल्लो समय उत्कृष्ट खेलाडीहरू टेबुल टेनिसमा भित्रिएकाले उनीहरूसँग प्रतिस्पर्धा गर्न नसकिने ठम्याइ उनको छ । पछिल्लो समय धेरै राम्रा खेलाडीको आगमन भएको छ, पुरुषोत्तम भन्छन्, उनीहरूसँग प्रतिस्पर्धा गर्न पनि निकै गाह्रो छ । उनी पछिल्लो समय टेक्निक र ट्याक्टिस दुवैमा उत्कृष्ट खेलाडीहरू आइसकेको बताउँछन् । राष्ट्रिय च्याम्पियन नहुँदाको चुकचुकी पुरुषोत्तमले टेबुल टेनिस बोर्डमा २२ वर्ष बिताए । अहिलेसम्मको जीवन टेबुल टेनिसमै समर्पित पनि गरे । तर पनि उनलाई एउटा कुराले भने सदैव खड्किरह्यो, राष्ट्रिय च्याम्पियन हुन नसक्नु । उनले राष्ट्रिय च्याम्पियन बन्न धेरै मेहनत गरे । दिनरात नभनी बोर्डमै रटान पनि दिए । तैपनि उनले आफ्नो इच्छा पूरा गर्न सकेनन् । धेरै पटक दोस्रो भएँ तर च्याम्पियन हुन सकिएन, पुरुषोत्तम भन्छन्, राष्ट्रिय च्याम्पियन बन्ने सपना अधुरै रह्यो । शिवसुन्दर गोथेदेखि अहिलेका स्यान्टु श्रेष्ठसम्मले उनलाई राष्ट्रिय च्याम्पियन बन्न दिएनन् । अझ आफूले नै सिकाएका खेलाडीले नै विस्थापित गर्ने अवस्था आइसकेकाले पनि उनी जतिसक्दो चाँडो उनीहरूलाई ठाउँ छाडिदिने अभियानमा छन् । पछिल्लो समय धेरै राम्रा खेलाडी आइसकेका छन्, उनी भन्छन्, अब उनीहरूसँग खेल्न सकिँदैन कि भन्ने पनि लागेको छ । पुरुषोत्तमले ११औं, १२औं र १३औं गरी लगातार सागका तीन संस्करण खेले । उनले तीनवटै संस्करणमा टिम, डबल्स र सिंगल्समा प्रतिस्पर्धा गरे । उनले पदकचाहिँ १३औं सागमा मात्र जित्न सके । पुरुष डबल्समा भने उनको टोली क्वार्टरफाइनलमा पराजित भएको थियो । राष्ट्रिय तथा अन्तर्राष्ट्रिय सहभागिता उपलब्धि पुरुषोत्तमले सक्रिय खेलाडीका रूपमा धेरै प्रतियोगिता खेले । सागको लगातार तीन संस्करण खेलेका उनले तीन पटक वल्र्ड च्याम्पियनसिपमा पनि प्रतिस्पर्धा गरे । सन् २०१० को गोन्जाओ र सन् २०१४ को इन्चोन एसियाली खेलकुदमा पनि सहभागी भए । यसैगरी एसियन टेबुल टेनिस च्याम्पियनसिपमा पनि उनले दुई पटक सहभागी हुने अवसर पाए । यसैगरी पुरुषोत्तम पाँचौंदेखि आठौं राष्ट्रिय खेलकुदसम्म लगातार सहभागी भए । २०६० सालमा पहिलो पटक राष्ट्रिय टोलीमा समावेश भएका उनी त्यसपछि लगातार रूपमा टेबुल टेनिसमा छाइरहे । उनले सशस्त्र प्रहरी बलको एपीएफ क्लबबाट राष्ट्रिय प्रतियोगितामा सहभागिता जनाए । यसरी लागे खेलकुदमा पुरुषोत्तम ललितपुरका स्थायी बासिन्दा हुन् । पाटन सुन्धारामा खेलकुद गतिविधि भइरहन्थ्यो । टोलका दाइहरूले खेलेको उनी हेरेर बसिरहन्थे । कहिलेकाहीँ उनीहरूजस्तै खेलाडी बन्न पाए हुन्थ्यो भन्ने लाग्थ्यो । टोलको वातावरण र परिवेशले उनी पनि खेलकुदमा लागे । सुन्धारामा अरू खेलसँगै टेबुल टेनिसका खेलहरू पनि निकै हुन्थे । अझ समय समयमा हुने प्रतियोगितामा उत्कृष्ट प्रदर्शन गर्न सके पुरस्कार पनि पाइने र साथीभाइबीच लोकप्रिय हुन पाइने भएपछि पुरुषोत्तमले खेलकुद नै रोजे । उनले खेलकुदमा लाग्ने प्रेरणा र प्रोत्साहन आफ्नै टोलबाट पाए । योजना पुरुषोत्तम खेलसँगै प्रशिक्षणमा पनि सक्रिय रहँदै आएका छन् । विगत लामो समयदेखि आदर्श विद्या मन्दिर (एभीएम) स्कुल र त्यहीँको क्लबमा टेबुल टेनिसको प्रशिक्षण गराउँदै आएका उनले लेबल वान कोर्स गरेका छन् । यसका साथै राष्ट्रिय खेलकुद परिषद्द्वारा सञ्चालित एनएस कोर्स पनि पूरा गरेका छन् । त्यसैले उनी अब पूर्ण रूपमा प्रशिक्षणमा लाग्ने अभियानमा छन् । एभीएम क्लबबाट पुरुषोत्तमले राष्ट्रिय तथा अन्तर्राष्ट्रिय खेलाडी उत्पादन गरिसकेका छन् । क्लबकै दीक्षा तामाङ, सिक्का सुवाल श्रेष्ठ र संयोग कपालीले पछिल्लो समय राष्ट्रिय तथा अन्तर्राष्ट्रिय मञ्चमा उत्कृष्ट प्रदर्शन गर्दै आएका छन् । त्यसैले यीजस्तै अरू खेलाडी उत्पादनमा सक्रिय हुने योजना उनले बनाएका छन् । यसका साथै एपीएफमा पनि प्रशिक्षकको जिम्मेवारी सम्हाल्ने सोच उनको छ । यसका साथै राष्ट्रिय टोली सम्हाल्न पनि आफू सक्षम रहेको उनी बताउँछन् । खेलकुदमा लागेर सन्तुष्ट उनी खेलकुदमा लागेर आफूले ठीकै गरेको बताउँछन् । त्यसैले अहिलेसम्म खेलकुदबाट पाएको उपलिब्धप्रति उनी सन्तुष्ट पनि छन् । खेलकुदबाटै धेरै कुरा पाएको छु । यसैबाट आफ्नो गुजारा पनि चलाइरहेको छु, पुरुषोत्तम भन्छन् । उनी खेलकुदमा लागेर पनि राम्रोसँग जीवन गुजारा चलाउन सकिने बताउँछन् । खेलकुदबाट पनि राम्रोसँग आफ्नो गुजारा चलाउन सकिन्छ, उनी भन्छन् स्कुल, कलेज र क्लबहरूमा राम्रै अवसर छ । हरेक खेलाडीले खेलका साथै विभिन्न विद्यालय र क्लबमा पनि सिकाउने गरेकाले टेबुल टेनिसको स्कोप पनि राम्रै रहेको उनी बताउँछन् । उनी टेबुल टेनिसमै आफ्नो जीवन समर्पित गर्ने बताउँछन् । अब यस क्षेत्रबाट अलग रहन सक्तिनँ । जतिन्जेल सक्छु, टेबुल टेनिसकै विकास र विस्तारमा समर्पित हुन्छु, उनी भन्छन् । उनी पारिवारिक सहयोगले आफू यो स्थानसम्म आइपुगेको बताउँछन् । परिवारले सधंै सहयोग गरिरह्यो । परिवारबाट साथ र सहयोग नभएको भए यो स्थानसम्म पक्कै पनि आइपुगिँदैनथ्यो, उनी भन्छन् । ३६ वर्षीय पुरुषोत्तम खेलकुदमै समर्पित हुँदा विवाहको योजना बनाउन नपाएको बताउँछन् । खेलकुदबाहेक अरू कुरा सोच्नै पाइएन । अब भने विवाह गर्ने सोचाइ छ, उनी ठट्यौलो पारामा भन्छन् । कहाँ छ टेबुल टेनिस ? पुरुषोत्तम नेपालमा पछिल्लो समय टेबुल टेनिसको अवस्था निकै राम्रो रहेको देख्छन् । पहिले एउटै लेबलका खेलाडी भए पनि पछिल्लो समय निकै राम्रा खेलाडी टेबुल टेनिसमा लागेको उनको बुझाइ छ । अझ पछिल्लो समय प्रविधिका कारण पनि धेरै राम्रा खेलाडी यस खेलमा लागेका छन् । अहिलेका खेलाडीले प्रशिक्षकबाट मात्र होइन, इन्टरनेटबाट पनि टेक्निकहरू सिक्ने गरेका छन् । यसले गर्दा पनि निकै प्रतिभावान् र क्षमतावान् खेलाडीको प्रवेश भएको बुझाइ उनको छ ।"
सैनिक र महेन्द्र बहुमुखी क्याम्पस उपाधि नजिक,"भक्तपुर : भक्तपुरको सैनिक आवासीय महाविद्यालय र सुनसरीको धरानस्थित महेन्द्र बहुमुखी क्याम्पस भक्तपुरमा जारी बीबीए कप फुटबल प्रतियोगिताको उपाधि नजिक पुगेका छन्। शनिबार भएको सेमिफाइनल खेलमा जित दर्ता गर्दै सैनिक र महेन्द्र बहुमुखी उपाधि नजिक पुगेका हुन्। त्रिभुवन विश्वविद्यालयको सम्बन्धनमा बीबीए कक्षा सञ्चालन गर्ने देशभरका २३ कलेजहरुको सहभागिता रहेको प्रतियोगिताको शनिबार भएको सेमिफाइनलमा सैनिकले काठमाडौंस्थित नेपाल कमर्स क्याम्पसलाई १० गोलले हरायो। सैनिकको लागि खेलको ५० औं मिनेटमा विजय घलेले गोल गरेका थिए। खेलको निर्णायक गोल गरेका घले खेलको म्यान अफ दी म्याचसमेत घोषित भए। त्यस्तै अर्को सेमिफाइनलमा महेन्द्र बहुमुखीले काठमाडौंकै शंकरदेव क्याम्पसलाई ३२ गोलले हराउँदै फाइनलको यात्रा सुनिश्चित गर्यो। विजेता महेन्द्रको लागि खेलको ३४ औं मिनेटमा खवाङ्ह राई, ५२ औं मिनेटमा सुदीप गुरुङ र ६५ औं मिनेटमा पेम्बा तामाङले एकएक गोल गरे। शंकरदेवको लागि ४० औं मिनेटमा कुमार अधिकारी र ७० औं मिनेटमा सविन कार्कीले एकएक गोल गरे। उक्त खेलमा महेन्द्रका खवाङ्ह राई म्यान अफ दी म्याच घोषित भए। प्रतियोगिताको फाइनल तथा पुरस्कार वितरण पुस २८ गते हुने प्रतियोगिताका संयोजक एवं भक्तपुर बहुमुखी क्याम्पसमा सहायक प्रमुख लक्ष्मीसुन्दर लवजूले जानकारी दिए। प्रतियोगिताका विजेताले ७५ हजार नगद पुरस्कार पाउनेछन् भने उपविजेताले ३५ हजार रुपैयाँ पाउनेछन्। प्रतियोगितामा उत्कृष्ट खेलाडी, गोलकिपर, डिफेन्डर, मिल्डफिल्डर, स्ट्राइकर, प्रशिक्षक, सर्वाधिक गोलकर्ता र अनुशासित टीमलाई नगद पुरस्कारको व्यवस्था गरिएको छ। प्रतियोगिताको नियमानुसार जसले उपाधि जित्छ सोही क्याम्पसले प्रतियोगिताको आयोजना गर्नुपर्छ। अघिल्लो वर्ष कास्कीको पोखरास्थित जनप्रिय बहुमुखी क्याम्पसमा भएको प्रतियोगिताको उपाधि भक्तपुर बहुमुखी क्याम्पसले जितेको थियो।"
पुलिस सेमिफाइनलमा,इनरुवा : विभागीय टोली नेपाल पुलिस क्लब दोस्रो मनमोहन मेमोरियल कप एकदिवसीय क्रिकेट प्रतियोगिताको सेमिफाइनलमा पुगेको छ। समूह बीअन्तर्गत शुक्रबार खेलिएको आफ्नो अन्तिम खेलमा पुलिस क्लबले प्रदेश नम्बर २ लाई ४६ रनले हरायो। जितसँगै दुई खेलबाट चार अंक हात पार्दै पुलिस क्लब सेमिफाइनलमा पुग्न सफल भयो। दुई खेलबाट दुई अंक जोडेको प्रदेश २ र दुवै खेलमा पराजित भएको कर्णाली प्रदेश भने समूहगत चरणबाटै बाहिरिए। शुक्रबारको खेलमा टस हारी पहिले ब्याटिङको निम्तो पाएको पुलिस क्लबले निर्धारित ४९ मध्ये ४८१ ओभरमै अलआउट हुनुअघि एक सय ८३ रन बनायो। जवाफी ब्याटिङमा ओर्लिएको प्रदेश २ ले ४२२ ओभरमा अलआउट हुनुअघि एक सय ३७ रनमात्र बनाउन सक्यो। पहिले ब्याटिङ गरेको पुलिस क्लबका लागि दीपेन्द्रसिंह ऐरीले ५० रनको योगदान गरे। उनले ६४ बलको सामना गरी दुई छक्का र पाँच चौका पनि हिर्काए। ओपनर ब्याट्सम्यान अमित श्रेष्ठले पनि टोलीको खातामा ३७ रन थपे। उनले ६५ बलको सामना गरी पाँच चौका पनि हिर्काए। अर्का ओपनर सुनिल धमला भने सात रनमै पेभेलियन फर्किए। विकेटकिपर ब्याट्सम्यान अनिल शाहले १९ रन बनाए भने रसिद खानले १६ रन जोडे। अन्य ब्याट्सम्यानले दोहोरो अंकमा रन बनाउन सकेनन्। प्रदेश २ का बलर कुमार थापा एक्लैले पाँच विकेट लिए। उनले १० ओभर बलिङ गर्दै तीन मेडर राख्दै ३२ रन खर्चिए। विवेक यादव र राहुलप्रताप सिंहले पनि दुईदुई विकेट हात पारे। जवाफी ब्याटिङमा ओर्लिएको प्रदेश २ का लागि विशाल सुसलिङले ८० रन बनाए पनि टोलीको जितका लागि त्यो पर्याप्त हुन सकेन। विशालले एक सय १२ बलको सामना गरी पाँच छक्का र आठ चौका हिर्काए। ओपनर ब्याट्सम्यान हरिशंकर शाहले १८ र हासिम अन्सारीले १० रन जोडे। अन्य ब्याट्सम्यानले भने दोहोरो अंकमा रन बनाउन सकेनन्। प्रदेश २ का चार ब्याट्सम्यान शून्य रनमै पेभेलियन फर्किए। पुलिस क्लबका बलर ललित भण्डारी र दीपेन्द्रसिंह ऐरीले तीनतीन विकेट लिए। पवन सर्राफले पनि दुई विकेट हात पारे। ललित राजवंशी र सागर ढकालले एकएक विकेट लिए। उक्त खेलमा पुलिस क्लबका दीपेन्द्रसिंह ऐरी म्यान अफ दी म्याच घोषित भए। समूह एबाट नेपाल आर्मी क्लब र समूह सीबाट प्रदेश नम्बर ३ यसअघि नै सेमिफाइनलमा पुगिसकेका छन्।००००

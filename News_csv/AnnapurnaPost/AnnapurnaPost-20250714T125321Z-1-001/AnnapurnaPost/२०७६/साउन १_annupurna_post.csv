शीर्षक,विवरण
व्यापार कि राजनीति,"मुलुकको राजनीतिक खिचातानीले मुलुक एक शताब्दी पछाडि परिसकेको छ। अहिले पनि हजुरबा पुस्ताका परिवर्तन शब्दकोशमा बाहेक अरूतिर सम्भव नभएका नेताहरूले हाम्रो भविष्य बनाइदिन्छन् भन्ने आशामा बस्नुपरेको अवस्था छ। विश्वमा काम नलागेका वस्तु हाम्रोमा प्रयोगको शृंखलामा छन्। अरूतिरको रोगी निको पार्न नसकेका औषधीको व्यापारिक थलो हाम्रो बजार बन्ने गरेको छ। विषैविषले भरिएका तरकारी सीमा नाघेर हाम्रो पेटमा पुग्ने हैसियत राख्छन्। चीनले बनाएका सस्ता सामग्रीको डम्पिङले देश फोहोर बन्छ। तागाधारीको शरीरमा उनिने जनैसमेत विदेशको भर पर्नुपरेको छ। त्यति मात्र कहाँ हो र ? छ्याङसमेत विदेशी पोकोमा आउँछ। हुँदाहुँदा संसारमा काम नलागेको कम्युनिस्ट शासन व्यवस्था दुईतिहाइका नाममा धुलो उडाउँदै सातो टिप्छ। अरूतिर विश्वविद्यालयले प्रज्ञा र चेतना दिन्छन्। यहाँका विश्वविद्यालय अपराधका कुण्ड बन्छन्। पैसा खर्च गरेका भरमा फेल विद्यार्थीलाई स्वर्ण पदक दिलाइन्छ। उत्कृष्ट नम्बर ल्याउनेको घटाइन्छ। यो अनैतिकताको पराकाष्ठाले कसैको कलेजो चिमोट्दैन। नैतिकताले कसैलाई पोल्दैन। त्यहाँका प्राज्ञहरू यति आनन्दमा छन् कि यो कुनै मुद्दा नै होइन। हाम्रा विश्वविद्यालय राजनीतिका फोहोरी थलो बनेका छन्। राजनीतिक भागबन्डामा पदाधिकारी चयन हुन्छन्। त्यसमाथि राजनीतिक दलका विद्यार्थी संगठनका फोहोरी गतिविधि बयान गरी साध्य छैन। यस्तो वातावरणमा पढेका विद्यार्थीले देशलाई कस्तो गुन लगाउने हुन् ? अझ तीन तहको सरकारले ब्रह्मलुट गरेर मुलुकको राजनीतिक अवस्था संकटपूर्ण र नाजुक अवस्थामा पुगिरहेको छ। एकातिर नेतृत्व वर्गहरूले बाह्य शक्ति र भक्तिको इशारामा तल्लो तहका सरकार चलाइरहेको छ भने अर्कोतिर देशमा काम नभएका, चेतनाको स्तर खस्केका व्यक्ति राजनीतिक नेतृत्वको सल्लाहकार हुँदा नेपालको राजनीति कहीं नभएको जात्रा हाँडीगाउँमा जस्तै बनेको छ। देश र नेपाली जनताभन्दा पनि गुटउपगुटका बीचमा रुमलिएका, खिचातानीमा व्यस्त र आफ्नो दुनो कसरी सोझ्याउने भन्नेमा नेतृत्व वर्गहरू लागिरहेका छन्। दूधको साक्षी बिरालो बसे झैं भ्रष्टाचार, कमिसनमा सबैको एकमत, खान नपाएपछि मत विभाजन गरेर देशलाई दुर्घटनामा पुर्याउनेलाई कसले कारबाही गर्छ यहाँ। २००७ सालदेखिका हरेक परीक्षामा असफल भएर परीक्षा आफूअनुकूल बनाएर ल्याएको नतिजाअनुसार अगाडि बढ्न नसक्ने व्यक्तिले आफू मात्र होइन, परिवार, आफन्त, छरछिमेक, समाज र देशलाई सफल बनाउनै सक्दैन।संसदीय व्यवस्थाप्रति जनता आजित भइसकेका छन्। सरकारको कामकारबाहीले झन् जनतामा संसद्वादी दलहरूप्रति अविश्वास र वितृष्णा पैदा गराएको छ। आज जनताको दैनिकीसँग प्रत्यक्ष सरोकार राख्ने चीजहरूको मूल्य अकासिएको छ। जताततै कालोबजारीले स्थान लिएको छ। नेपालमा जनप्रतिनिधिलाई तलब भत्ता प्रदान गरी राजनीतिलाई घोषित रूपमै आर्थिक पेसामा रूपान्तरण गरिनु दुःखद हो। स्पष्ट भाषामा भन्नुपर्दा सरकारका अंगहरू दलाल, तस्कर, माफिया र भ्रष्टहरूको चंगुलमा जकडिएको छ। जसको घरमा नुन किन्नको लागि खर्च छैन, त्यस्ता गरिब र निमुखाले कर्मचारी पाल्नकै लागि ऋण काढेर जन्म र मृत्यु दर्ता गर्नुपरेको छ। मालपोत रकम तिर्नकै लागि घरजग्गा बिक्री गर्नुपर्ने अवस्था छ। कुखुरा, परेवा, अन्डादेखि खोला तर्दासमेत कर लागिएको छ। आफ्नो दिऊँ त मै मरिजाऊँ, अर्काको पाए तीन माना खाऊँ भने झैं जनतालाई थिचेर, मिचेर, लुटेर आफ्नो तलब भत्ता, कमिसनको सेटिङ मिलाएको देख्दा लाज लागेर आउँछ। कर रहरले तिर्ने वातावरण बनाउनुपर्छ। आज नागरिकको सुरक्षामा पनि सरकार असफल मात्र होइन, उदासीनसमेत बनेको महसुस भइरहेको छ। सरकार गठनपश्चात् हत्या, बलात्कार, अपहरण, फिरौतीजस्ता घटनाले झन् गति लिइरहेका छन्। बलात्कारलाई नियन्त्रण गर्न नसके पनि बलात्कारीलाई कारबाही गर्नसमेत खुट्टा कमाइरहेको छ। सुन तस्करका ठूला माछालाई प्रचण्डओलीले छोप्न दिएनन् भनेर गृहमन्त्री कुर्लिरहँदासमेत सरकार मौन छ। ज्यानमारा सडकमा दुर्घटना भएर कति नेपालीको ज्यान गइसक्यो। घरघरमा पाइपबाट ग्याँस पुर्याउने, हातहातमा पाँचपाँच हजार वृद्धभत्ता पुर्याउने, छुकछुकछुकछुक हिँड्ने रेल चलाउने, पानीजहाज चलाउने, सबैखाले विभेद, अन्याय र अत्याचारको अन्त्य गर्नेजस्ता वर्तमान सत्तासीन दलका आश्वासन अहिले हात्ती आयो हात्ती आयो फुस्सा चुट्किलामा रूपान्तरण भएका छन्। महँंगी, भ्रष्टाचार र करको मारले जनता आक्रान्त भएका छन। देशको कुनै यस्तो निकाय छैन, जहाँ प्रक्रियामा काम होस्। भएभरका युवा विदेश लखेटेर राष्ट्रिय उत्पादनविनाको आर्थिक समृद्धिको सुगा रटाइमा रमाइरहेको सरकारलाई त्रिभुवन अन्तर्राष्ट्रिय विमानस्थलमा दैनिक बाकसमा आउने लासले मन छोएको छैन। कमिसन र भष्टाचारमा जहाँ इच्छा त्यहाँ उपाय निकालेर सरकारको यात्रा लाटा देशमा गाँडा तन्नेरी झैं जारी रहने हो भने अब चारपाँच वर्षमा समृद्ध नेता अर्थात् व्यापारी नेता भिखारी जनता हुने निश्चित छ। जनताको जीवनस्तर भने झनझनै दयनीय र कष्टकर बन्दै जाने देखिन्छ। नेपालमा जनप्रतिनिधिलाई तलब भत्ता प्रदान गरी राजनीतिलाई घोषित रूपमै आर्थिक पेसामा रूपान्तरण गरिएको छ। विश्वको कुनै पनि मुलुकमा यस्तो व्यवस्थाको राज पाइँदैन, यसले पनि समाज र राजनीतिलाई सही दिशा प्रदान गर्न सक्दैन। एउटा घरपरिवारको अभिभावक जिम्मेवार भएन भने अथवा आफ्नो परिवारका सदस्यहरूप्रति जवाफदेही र उत्तरदायी बन्न सकेन या चाहेन भने त्यो त्यो घरपरिवारको अवस्था जस्तो हुन्छ अहिले नेपाली जनताको अवस्था पनि त्यस्तै छ। व्यवस्था फेरिए पनि जनताको मुहार फेरिएको छैन। बदलामा नेताका मुहार फेरिए। झुप्रामा बसेका नेता आलिसान महलमा बस्न पुगे। जनताको दुर्दशा झन् बढ्यो। आँकडा र तथ्यांकले जनताको जीवन बदलिँदैन। नेताको दृष्टि र कर्म आफ्नो सुखमा मात्र केन्द्रित भयो। अधिकांश नेताहरूको वर्ग रूपान्तरण भयो। जनताको दुःख अत्यासलाग्दो रूपमा बढेर गयो। नेपाली जनताले जिम्मेवार नेता पाउन सकेनन्।"
न्यायालय सुधारमा आशाको दियो,"नेपालको न्यायपालिकाले २०६१ देखि आफ्नै प्रयासमा छुट्टै योजनाबद्ध सुधार प्रक्रिया थालनी गरेको छ। न्याय क्षेत्र सुधारका विषय राष्ट्रिय प्राथमिकतामा पर्न थालेको पनि न्यायालयको सुधार योजनाकै परिणाम मानिन्छ। न्यायपालिकामा योजनाबद्ध सुधार प्रयासबाट केही महŒवपूर्ण उपलब्धि हासिल भएका छन्। योजना लागू हुँदा २०६१ सालमा सबै तहका अदालतमा जम्मा मुद्दाको संख्या १,१०,१०२ भएकोमा २०७५ सालमा यो संख्या वृद्धि भई २,१३,०२४ पुगेको छ। २०६१ सालमा सबै तहका अदालतमा ५४,६४४ थान मुद्दा फैसला भएकोमा २०७५ सालमा यो संख्यामा दोब्बरभन्दा बढीले वृद्धि भई १,२०,५७८ पुगेको छ। त्यस्तै पुराना मुद्दाहरूको फछ्र्यौटमा समेत वृद्धि भएको छ। २०६१ सालमा फैसला हुन बाँकी दुई वर्ष नाघेका मुद्दा करिब १० प्रतिशत भएकोमा हाल केवल पाँच प्रतिशत मात्र बाँकी रहेको अवस्था तथ्यांकले देखाउँछ। स्मरणीय कुरा यो छ, मुलुकको पन्ध्रौं राष्ट्रिय योजना र न्यायपालिकाको चौथो पञ्चवर्षीय रणनीतिक योजना आगामी साउन १ गतेदेखि एकसाथ कार्यान्वयनमा आउँदै छन्। दक्षिण एसियामै प्रथमपटक न्यायापालिकाको योजनाबद्ध सुधारको सूत्रपात गरेको नेपाली न्यायिक इतिहासको पन्ध्रबर्से अनुभव र प्रयोगले नागरिक र न्यायालयलाई थप एकाकार गर्नुपरेको हो। तर्जुमाका क्रममा प्राप्त भएका अमूल्य राय तथा सुझाव र पृष्ठपोषणबाट न्यायपालिकाको चौथो पञ्चवर्षीय रणनीतिक योजना, २०७६२०८० थप आशालाग्दो बनेको देखिन्छ। छिटोछरितो र गुणस्तरीय न्याय, न्यायमा पहुँच, न्यायिक सुशासन, अदालत सुदृढीकरण र जनआस्था अभिवृद्धि गर्ने मूल पाँच लक्ष्य र ती लक्ष्य हासिल गर्न २३ रणनीतिक उद्देश्यहरू निर्धारण गरेको छ। प्रत्येक उद्देश्य प्राप्ति गर्न अलगअलग क्रियाकलाप, कार्य सम्पादनसूचक, समयावधि, जिम्मेवार निकाय र पदाधिकारी किटान गरिएको छ। पेचिला प्रश्न न्यायालयका सवालमा समाजमा प्रश्न धेरै छन्। अदालतबारे छापिएका समाचार अधिकांश प्रश्नवाचक छन्। पुष्टअपुष्ट दुवै प्रश्नले क्रमशः आंशका बढाउँछ। पवित्र राख्नुपर्ने संस्थाप्रतिको हचुवा टीकाटिप्पणीले जनआस्थामा क्षयीकरण गर्छ। सामान्य मानिसभन्दा उच्च र फरक मान्छेहरू कार्यरत रहने मान्यतामा रहने अदालतका सम्बन्धमा उपरोक्त टिप्पणी र समाचारले सामान्य नागरिकको मानसपटलमा फरक कौतूहल ल्याउन सक्छ। कानुनी शासनको लाभ लिएका सभ्य मुलुकमा नागरिकले आफ्नो न्यायालयप्रति असीम श्रद्धा र अटुट विश्वास राखेका हुन्छन्। झन् गरिमा बढाउनमा कुनै कसर राख्दैनन्। हरेक नागरिकले आफ्नो मानवअधिकारको संरक्षक न्यायालयलाई पवित्र, स्वतन्त्र, सक्षम र निष्पक्ष राख्न थप संवेदनशील रहन्छन्। न्यायको अन्तिम गन्तव्य अदालत जनआस्थावान् हुनै पर्छ। यो आफैं हुने कुरा हुँदै होइन। खासगरी राजनीतिक सन्तुलन हुन नसक्दा विवाद न्यायालयसम्म आउने र यसमा अपेक्षित संयमता अपनाउन सम्भव नहुँदा धेरैपटक राजनीतिक उतारचढाव र कथित कोपभाजनबाट न्यायालय मुक्त हुन सकेन। संविधानसभाको म्याद थप होस् वा बाटो विस्तार र क्षतिपूर्तिमा होस् वा हालैको लोकसेवा आयोगको विज्ञापनमाथिका विवादमा अदालतको आदेश प्रतिनिधिमूलक दृष्टान्त मात्रै हुन्। सरकारका निर्णय र निर्देशनलाई तर्कसम्मत विश्लेषण गरी नागरिकका हकअधिकारको संरक्षणमा आफ्नो स्वतन्त्र, सक्षम र निष्पक्षताजस्ता आधारभूत न्यायका मूल्य र मान्यताहरूको जगमा अडिग रहेर न्यायालयले सार्वभौम नागरिक हकहित संरक्षणमा समर्पित रहिआएको तथ्य घामजत्तिकै छर्लंग छ। सार्वभौम मुलुकद्वारा प्रदत्त संविधान, कानुन र न्यायका मान्य सिद्धान्तको लक्ष्मण रेखाभित्र सीमित रही तर्क, आधार र कारणसहितको फैसला लेखेरै दिनुपर्ने न्यायमूर्तिहरूलाई थप पवित्र, स्वतन्त्र, सक्षम र निष्पक्षताका साथ कार्यसम्पादन गर्नका लागि हामी नागरिक र समाजका सचेत अगुवालाई थप हौसला भर्ने रहर किन नलागेको हो ? यसमा उदासीन किन हुनुपरेको हो ? नयाँ पुस्ताले घरघरमा अनिवार्य रूपमा सोधिदिनुपर्ने पेचिलो प्रश्न बनेको छ। निश्चय नै, छिटो, छरितो र गुणस्तरीय न्याय, न्यायमा पहुँच, न्यायिक सुशासन, अदालत सुदृढीकरण र जनआस्था अभिवृद्धिको रहर बोकेको न्यायालयको योजनाको साक्षरताविना यसमा स्वामित्व बढ्न सक्दैन। न्यायपालिकाको चौथो योजना तर्जुमा प्रक्रियाका सन्दर्भमा विषयविज्ञ र सरोकारवाला गरी झन्डै दुई दर्जन बढी परामर्श र छलफलमा न्यायपालिकाको सुधार अपरिहार्य रहेको धारणा आयो। झन्डै एक हजारभन्दा बढीको संख्यामा रहेका प्रतिनिधि सहभागीहरूले खुलेरै आफ्नो आवाज, धारणा एवम् राय, सुझाव र पृष्ठपोषणसमेतको योगदान आफैंमा सहभागितामूलक र ऐतिहासिक बनेको छ। योजनाले न्यायिक सुधार अभियानमा एउटा दियो बनेर उज्यालो दिनेमा आशावादी हुनुपरेको छ। अदालतबाट प्रवाह हुने सेवाको स्तरीयता मापनका सम्बन्धमा राष्ट्रिय तथा अन्तर्राष्ट्रियस्तरमा विकसित मापदण्ड र सेवाग्राहीको बढ्दो अपेक्षाले न्यायालयसामु मनग्गे अवसर र चुनौती रहँदै आएका छन्। निश्चय नै, कानुन र समाजको विकास एकअर्काद्वारा प्रभावित हुन्छन्। समाजशास्त्रीय कानुनविद् रस्को पौन्डको विचारमा कानुनको तर्जुमा गर्दा होस् वा व्याख्या गर्दा वा लागू गर्दा नै किन नहोस्, समाजको वास्तविक अवस्थाप्रति ध्यान दिनु अनिवार्य हुन्छ। परिवर्तित सन्दर्भलाई आत्मासात गर्दै न्यायपालिका सुधारका लागि अनुभव र अपेक्षामा आधारित नयाँ योजना कार्यान्वयन गर्न सकेमा राष्ट्रिय सोच पूरा हुन सम्भव छ। योजना कार्यान्वयनमा सेवाग्राहीलाई अदालती सेवाबारे जानकारी दिन परामर्श सेवा दिने, न्यायाधीशसँग सामूहिक भेटघाट गर्न पाउने, अदालतले न्यायिक प्रक्रिया र कार्यविधि अन्तरसंवाद गर्न पाउने छन्। यसले अदालतका कामकारबाहीबारे गुनासो सुनुवाइ हुनेछ। अनलाइनमार्फत नजिकको अदालतबाट तारिख लिन पाउने मुद्दाको नियमित कामकारबाहीका निवेदनमा एक घन्टाभित्र सेवा प्रदान गर्नेजस्ता सेवाग्राहीकेन्द्रित कार्यक्रममा मुस्कानसहितको न्यायसेवासहित समय र प्रविधिले मागेको अपेक्षित सेवा प्रवाह अवसर र चुनौती दुवै रहेको छ। विशेषगरी न्यायालयको चौथो योजना सकारात्मक परिवर्तनको रहर गर्ने हरेक नागरिकको जीवनमा एउटा आशाको दियो नै हो। योजना कार्यान्वयनका क्रममा केही समस्या, चुनौती र कठिनाइसमेत देखा परेका छन्। योजनामा निर्धारित क्रियाकलापका लागि आवश्यक पर्ने पर्याप्त बजेट र स्रोतसाधन प्राप्त हुन नसक्नु प्रमुख समस्या देखिएको छ। त्यस्तै सरोकारवालामा योजनाप्रति थप स्वामित्व भाव अभिवृद्धि गर्दै सहयोग र समन्वयको दायरालाई फराकिलो र प्रभावकारी बनाउनुपर्ने अवस्था छ। न्यायिक सेवा प्रवाहलाई अझ गुणस्तरीय, प्रभावकारी र सेवाग्राहीमैत्री बनाउनुपर्ने आवश्यक ता पनि टड्कारो छ। संविधानले अंगीकार गरेको संघीयता र समावेशितालगायतका नवीनतम र लोकतान्त्रिक मूल्य र मान्यतासँग न्यायपालिका अलग रहनै सक्दैन। संवैधानिक र कानुनी परिवर्तनबाट सिर्जित दायित्य अनुशरण गर्दै ऐक्यबद्धताका साथ लक्ष्य एवं रणनीतिक उद्देश्यहरूमा आवश्यक परिमार्जन तथा थपघट गरिएको योजनाको अक्षरशः कार्यान्वयन गराउन सकेमा मात्र कानुनको शासन स्थापना गर्ने राष्ट्रिय सोचमा ठूलो योगदान पुग्ने देखिन्छ। नेपालको न्यायालयको वैभवपूर्ण इतिहासदेखि आजपर्यन्त पनि १५ वर्षको अवधिसम्म कार्यान्वयनमा आएका न्यायपालिकाका योजनाबाट हासिल भएको अनुभव, स्थापित संगठनात्मक संरचना, सूचना प्रविधिको प्रयोग र विस्तारका लागि तयार भएको सोचसहितको पूर्वाधार, समन्वय र योजनाप्रतिको साक्षरता र स्वामित्व भावमा भएको क्रमिक अभिवृद्धिलगायत न्यायिक जनशक्तिबीच विकसित योजनाबद्ध रूपमा कार्य सञ्चालन गर्ने संस्कृतिले योजना कार्यान्वयनका लागि आशालाग्दो वातावरण र पूर्वाधार सृजना गरेको छ। यस अर्थमा न्यायिक कामकारबाहीलाई व्यवस्थित बनाउन र न्यायालयप्रतिको जनआस्था अभिवृद्धि गर्न योजनाबद्ध प्रयास अपरिहार्य बन्न पुगेको छ। न्यायपालिकाको योजनाको प्रभावकारी कार्यान्वयनको अन्तिम जिम्मेवारी न्यायिक नेतृत्वमा रहने भएकाले पनि यो राष्ट्रको साझा सरोकारको पवित्र दस्ताबेज बन्न पुगेको छ। निष्कर्ष नागरिकको जीवन, स्वतन्त्रता र सम्पत्तिको हित र संरक्षणमा कुनै पनि मुलुकको न्यायालयले कसरी एक्लै स्वतन्त्र, सक्षम र निष्पक्षता कायम गर्न सक्छ र ? यही यथार्थपरक सोचबाट नै सबैको न्यायपालिकाको चौथो योजना नेपाली नागरिकको साझा सरोकारको एजेन्डा बन्नुपर्छ। निरन्तरको अध्ययन, अनुसन्धान र सुधार हरेक सार्वजनिक संगठनका लागि अपरिहार्य विषय हो। राज्यको महŒवपूर्ण निकाय न्यायपालिका पनि सुधार प्रक्रियाका यात्रामा रहनु सुखद हो। नेपालको संविधानले स्वतन्त्र, निष्पक्ष र सक्षम न्यायपालिकाको परिकल्पना गरेको छ। न्याय प्रशासनलाई छिटो, छरितो, सर्वसुलभ, मितव्ययी, निष्पक्ष, प्रभावकारी जनउत्तरदायी बनाउने नीति आत्मसात् गरिएको छ। उक्त संवैधानिक प्रावधानको आलोकमा न्यायमा पहुँच र न्यायपालिकाप्रतिको आस्था विश्वास अभिवृद्धि गर्दै न्यायिक सुशासनलाई प्रवद्र्धन गर्नुपर्ने देखिएको छ। खुला आकाश र निर्वाध स्वतन्त्रतामा हुर्केको मौलिक नेपाली समाज र हाम्रो न्यायप्रणाली स्वयं परिवर्तनको नित्य प्रवाहबाट अछूतो रहन नसक्नु स्वाभाविकै हो। परिवर्तित सन्दर्भलाई आत्मासात गर्दै न्यायपालिका सुधारका लागि अनुभव र अपेक्षामा आधारित नयाँ योजनाको परिदृश्य, परिलक्ष्य र मूल्यहरूका साथै आवधिक लक्ष्य र रणनीतिक उद्देश्यहरू प्राप्तिका लागि निर्धारित कार्यक्रमहरूको स्पष्ट कार्यान्वयन योजनासहित तर्जुमा भएका न्यायपालिकाको चौथो पञ्चवर्षीय रणनीतिक योजना कार्यान्वयनमा गर्न सकेमा समृद्ध नेपाल, सुखी नेपाली भन्ने राष्ट्रिय सोच र मुलुकको रहर पूरा गर्न सम्भव छ। क्षेत्री सर्वोच्च अदालत उपरजिस्ट्रार हुन्।"
कस्तो मौद्रिक नीति ?,"आयातमा आधारित अर्थतन्त्रमा केन्द्रीय बैंकले मुद्रास्फीति नियन्त्रण गर्नेबारेमा धेरै कसरत गर्नु पर्दैन। आर्थिक वर्ष २०७६७७ को मौद्रिक नीति सार्वजनिक गर्न केही दिन ढिलो हुने भनिएको छ। धेरै ढिलाइ भएन भने यो ढिलाइले खासै फरक पर्दैन। सरकारले बजेट पेस गर्ने दिन संविधानमा तोकिनुअघि बजेट असारको अन्तिम हप्ता पेस गरिन्थ्यो र मौद्रिक नीति साउनको पहिलो हप्ता सार्वजनिक गरिन्थ्यो। मुख्य कुरा त कस्तो मौद्रिक नीति ल्याउने भन्ने कुरा हो। देशमा आर्थिक गतिविधि विस्तार गर्नमा मौद्रिक नीतिको महŒवपूर्ण भूमिका हुन्छ। मौद्रिक नीति देशको निजी क्षेत्रले सञ्चालन गर्ने आर्थिक गतिविधिसँग सोझै जोडिएको हुन्छ। किनभने निजी क्षेत्रले बैंक तथा वित्तीय संस्थाहरूबाट कर्जा लिएर विभिन्न उद्योग, व्यापार र व्यवसाय सञ्चालन गर्छन् र मौद्रिक नीतिले ती बैंक तथा वित्तीय संस्थाहरूलाई निर्देशित र नियमन गर्छ। त्यसैले बैंक तथा वित्तीय संस्थाहरू र निजी क्षेत्रले मौद्रिक नीतिबारेमा धेरै चासो राख्छन्। नेपालको जस्तो खुला अर्थतन्त्रमा मौद्रिक नीतिको मुख्य उद्देश्य मुद्रास्फीतिलाई नियन्त्रणमा राख्नु हुन्छ। नेपाल राष्ट्र बैंक ऐन २०५८ ले पनि यस्तो व्यवस्था गरेको छ। तर नेपालको अर्थतन्त्र आयातमा आधारित भएकाले मौद्रिक नीतिको मुद्रास्फीति नियन्त्रणमा खासै भूमिका हुने गरेको छैन। आयातमा आधारित अर्थतन्त्रको मुद्रास्फीति दर पनि आयातीत नै हुन्छ। त्यसैले केन्द्रीय बैंकले मुद्रास्फीति नियन्त्रण गर्नेबारेमा धेरै कसरत गर्नु पर्दैन र गर्नु रहेको पनि छैन। तर मुद्रास्फीति नियन्त्रण गर्नमा केन्द्रीय बैंकको सीमित भूमिका रहँदै आएको भए पनि त्यो हदसम्म केन्द्रीय बैंक संवेदनशील भने हुनैपर्छ। ऐनले व्यवस्था गरेको मौद्रिक नीतिको अर्को महŒवपूर्ण उद्देश्य अर्थतन्त्रका लागि प्रत्येक वर्ष आवश्यक तरलताको नियमित प्रवाह गर्नु हो। पछिल्ला वर्षहरूमा केन्द्रीय बैंक यस विषयमा असफल भएको छ। तर यसमा केन्द्रीय बैंकले केही नगरेको भन्नचाहिँ मिल्दैन। तर यसमा केन्द्रीय बैंकको क्षमता सीमित भएकाले ती प्रयासले अपेक्षाकृत सफलता भने हासिल गर्न सकिरहेको छैन। ती प्रयास हुँदाहुँदै पनि बजारमा तरलता अभाव कायमै रहँदै आएको छ। निजी क्षेत्रले मागअनुरूप कर्जा पाउन सकिरहेका छैनन् र पाएको कर्जाको पनि ब्याजदर चर्को रहने गरेको छ। तरलता अभाव र चर्को ब्याजदरमा राहत खोज्दै उद्यमी, व्यापारी र व्यवसायीहरू प्रधानमन्त्रीकहाँ पनि पुगे तर केही भएन र हुन सक्ने कुरा पनि थिएन। किनभने, समग्र बैंकिङ प्रणालीको संरचना र सञ्चालन प्रणाली नै त्यस्तो बनेको छ। बैंक तथा वित्तीय संस्थाहरूसँग लगानीयोग्य कोष परिचालन गर्ने र निक्षेपको ब्याजदर बढाउने एउटा उपाय थियो। उनीहरूले त्यो कसरत पनि गरे तर बजारमा तरलता नै नभएपछि ब्याजदरले मात्र निक्षेप आकर्षित गर्न सकेन। साथै निक्षेपको ब्याजदर बढाएपछि कर्जाको ब्याजदर पनि बढ्ने हुँदा त्यसले बजारमा अर्को असन्तुष्टि ल्याउने भयो। पछिल्ला हप्तामा बजारमा तरलता प्रवाह हुन थालेकाले निक्षेप संकलन पनि बढ्न गएको देखिएको छ। तर बर्खा लागेपछि लगानीयोग्य कोषमा रकम जम्मा हुन आए पनि कर्जा माग त्यसअनुरूप नबढ्ने हुन्छ। हिउँदका महिनामा तरलताको अभाव हुनुको मुख्य कारण पुस र चैत मसान्तमा आय करको ठूलो रकमको किस्ता (३०३० प्रतिशत) सरकारलाई अग्रिम रूपमा बुझाउनुपर्र्ने तर सरकारले त्यो रकम (पुँजिगत बजेट) खर्च गर्न नसकी खातामा थुपारेर राख्नु नै मुख्य कारण रहेको देखिएको छ। जहिलेदेखि पुँजीगत बजेट खर्च गर्नमा कमी आउन थाल्यो त्यही बेलादेखि नै हिउँदका महिनामा बजारमा तरलता अभाव देखिन थालेको हो। यो कुरा केले पनि पुष्टि गर्छ भने आर्थिक वर्षको अन्त्यतिर अर्थात् असार महिनामा जब सरकारले खर्च गर्न सुरु गर्छ तब बजारमा तरलताको स्तर उँभो लाग्छ र निक्षेप संकलन पनि बढ्न थाल्छ। यो वर्ष पनि ठीक त्यस्तै भएको छ। त्यसैले तरलता अभावको समस्या अर्थतन्त्रको स्थायी समस्या होइन। अब त पुँजीगत बजेट खर्च गर्नमा सरकारले विशेष ध्यान दिने नै छ। त्यसपछि तरलताको समस्या रहने छैन। तर विदेशबाट आउने रेमिट्यान्स भने घट्न हुँदैन। त्यो स्थितिमा ब्याजदरमा पनि सुधार आउने नै छ। तर पनि केन्द्रीय बैंक बजारमा तरलताको स्थितिका बारेमा निरन्तर चनाखो भने हुनुपर्छ। यस पृष्ठभूमिमा आउँदो वर्षको मौद्रिक नीतिले मुख्य रूपमा निम्न तीन क्षेत्रमा विशेष जोड दिनुपर्ने देखिएको छ : (१) वित्तीय क्षेत्रमा सन्तुलन र स्थिरता ल्याउने (२) निरन्तर खस्किँदो शोधनान्तर स्थितिमा सुधार गर्ने र (३) निर्यात तथा उत्पादनशील क्षेत्रमा कर्जा प्रवाह विस्तार गर्ने। विशेषगरी हिउँदका महिनामा बजारमा तरलता अभाव हुने र त्यसबाट ब्याजदर वृद्धि हुने विगत केही वर्षदेखि जुन प्रवृत्ति बजारमा देखिएको छ, त्यसको अन्त्य हुनु अपरिहार्य भएको छ। चर्को ब्याजदरको कारणले पुँजी बजार पनि प्रभावित भइरहेको छ। साथै अर्थतन्त्रमा लगानी यथाशक्य बढाउनुपर्ने समयमा चर्को ब्याजकै कारणले पनि लगानी कुण्ठित भइरहेको छ। र, बैंकिङ सेवा महँगो भएकाले यो सेवा मोटाउने र अन्य आर्थिक क्षेत्र दुब्लाउने भइरहेको छ। त्यसैले तरलता प्रवाह बढाउनुका साथै बैंकहरूको दक्षता बढाई हाल प्रचलित ब्याजदरको स्तर उल्लेख्य मात्रामा घटाउनेतर्फ मौद्रिक नीतिले विशेष जोड दिनुपर्छ। अत्यधिक आयात वृद्धिले गर्दा विगत लामो समयदेखि चालू खातामा घाटा हुँदै आएको छ र पछिल्ला वर्षहरूमा यस्तो घाटा झन्झन् बढ्दै गइरहेको छ। बैंकहरूको संख्या आवश्यकताभन्दा बढी भएकोमा घटाउनुपर्छ भन्नेमा विमती छैन, तर केही प्रोत्साहनका साथ मानसिक रूपमा तयार हुने बैंकहरूलाई समय दिइनु जरुरी छ। चालू आर्थिक वर्षकोे वैशाखसम्ममा दुई खर्ब २१ अर्ब ४० करोड रुपैयाँबराबरको चालू खाता घाटा भएको छ। यसले गर्दा नेपालको विदेशी मुद्रा सञ्चितीको क्षयीकरण हुँदै गएको छ। यस अवधिमा मात्र ६० करोड अमेरिकी डलरबराबरको सञ्चितीको क्षय भएको छ। आगामी दिनहरूमा यस्तो क्षयलाई कम गर्दै लगिएन भने नेपाल गम्भीर आर्थिक संकटमा फस्न लामो समय लाग्ने छैन। त्यसैले सरकार र केन्द्रीय बैंक यस विषयमा गम्भीर हुन जरुरी छ। चालू खाता घाटामा सुधार ल्याउन विदेशी मुद्राको खर्च नियन्त्रण गर्ने र आम्दानी बढाउने प्रभावकारी कदम यो मौद्रिक नीतिले घोषणा गर्नुपर्छ। खर्च कटौतीअन्तर्गत सर्वप्रथम त सरकारी, व्यापारिक तथा निजी विदेश भ्रमणमा व्यापक कटौती गर्नुपर्छ। आधारभूत तहको परीक्षामा न्यून अंक ल्याएका विद्यार्थीहरूलाई विदेश अध्ययन गर्न जान रोक्नुपर्छ। पछिल्लो भारतीय बजेटले सुन आयातमा लाग्ने भन्सार महसुल बढाएर १२५ प्रतिशत पुर्याएकाले अब नेपालमा सुन आयात तीव्र रूपमा बढ्ने छ। अर्थात् भारतको माग पूर्ति गर्न पनि नेपालमा सुन आयात हुने सम्भावना बढेको छ। त्यसलाई नियन्त्रण गर्नुपर्छ। साथै उच्च मूल्यका मदिरा, पफ्र्युम, निजी प्रयोगका दुईपांग्रे र चारपांग्रे सवारीका साधन र अन्य यस्तै उपभोग्य सामानको आयात नियन्त्रण गर्नुपर्छ। त्यस्तै विदेशी मुद्राका अन्य खर्च शीर्षकहरूमा भइरहेको खर्चको पनि व्यापक पुनरावलोकन गर्नुपर्छ। त्यसैगरी आम्दानीतर्फ, मुख्य रूपमा हुन्डीमार्फत विदेशबाट रेमिट्यान्स पठाउने परम्परालाई कडाइका साथ नियन्त्रण गरिनुपर्छ। मनी चेन्जरहरूको कारोबारको कडाइका साथ अनुगमन गर्नुपर्छ। वैदेशिक लगानी भित्र्याउन विशेष रूपमा प्रोत्साहित गर्नुपर्छ। निर्यात प्रवद्र्धन गर्न विशेष सुविधासहितको प्याकेज ल्याउनुपर्छ। विदेशी पर्यटकहरू आकर्षित गर्न पनि त्यस्तै प्याकेज ल्याउनुपर्छ। जहाँ पनि आर्थिक वृद्धिदर घट्न थाल्यो वा अर्थतन्त्रमा मन्दी आउन लाग्यो भने केन्द्रीय बैंकले लगानी बढाउन बैंक तथा वित्तीय संस्थाहरूको ब्याजदर घटाउन प्रेरित गर्छ। जस्तो हालै भारतमा आर्थिक वृद्धिदर घट्न थालेकाले सरकारले ब्याजदर घटाउन त्यहाँको केन्द्रयी बैंक (रिजर्ब बैंक अफ इन्डिया) लाई भन्यो। तर त्यो कुरा त्यहाँका गभर्नर डा उर्जित पटेललाई चित्त बुझेन र उनले तत्काल राजीनामा गरे। अमेरिकामा पनि हाल राष्ट्रपति ट्रम्पले त्यहाँको केन्द्रीय बैंक (फेडरल रिजर्ब) को गभर्नरलाई त्यस्तै दबाब दिइरहेका छन्। तर नेपालमा दोहोरो अंकको आर्थिक वृद्धिको कुरा चलिरहेको बेलामा बैंकको ब्याजदर भने माथि उक्लिँदै गएको छ। र, केन्द्रीय बैंक केही गर्न नसक्ने अबस्थामा रहेको छ। अर्कोतिर उद्यमी व्यवसायीहरू बैंकसँग चर्को ब्याजमा कर्जा लिन बाध्य छन्। यो स्थितिमा दोहोरो अंकको आर्थिक वृद्धि दर हासिल हुन सक्दैन। त्यसैले केन्द्रीय बैंकले दोहोरो अंकको आर्थिक वृद्धिदर हासिल गर्न योगदान पुर्याउने हो भने अबको मौद्रिक नीतिले कम्तीमा सम्पूर्ण निर्यात र उत्पादनशील क्षेत्रलाई न्यून ब्याजदरमा (६७ प्रतिशत) मागबमोजिम कर्जा प्रवाह गर्ने व्यवस्था गर्नुपर्छ। यसनिमित्त बैंकहरूको प्रचलित ब्याजदर प्रणालीबाट सम्भव देखिँदैन। त्यसैले प्रचलित ब्याजदरमा उल्लेख्य सुधार नभइन्जेल पुनर्कर्जा दिइने आर्थिक क्रियाकलापको दायरा विस्तार गर्नुपर्छ र केन्द्रीय बैंकले पुनरकर्जाको निमित्त छुट्ट्याएको रकम हालको ३५ अर्ब रुपैयाँबाट उल्लेख्य मात्रामा वृद्धि गरिनुपर्छ। बैंकहरूको मर्जर ठूलो इस्यु होइन। मौद्रिक नीतिले यसलाई मुख्य एजेन्डा बनाउनुपर्ने अवस्था होइन। सेवा दिँदै आएका बैंकहरूको संख्या तत्कालै घटाउनैपर्ने कुनै बाध्यात्मक अवस्था होइन। र, यो हतार र कर गरेर गर्ने काम पनि होइन। नेपालमा बैंकहरूको संख्या आवश्यकताभन्दा बढी भएको सबैले महसुस गरेको विषय भएकाले बैंकको संख्या घटाउनुपर्छ भन्नेमा कसैको विमती छैन। तर यसका लागि केही प्रोत्साहन दिएर बैंकहरूलाई मानसिक रूपमा तयार हुने समय दिइनुपर्छ। हतार र कर गरेर मर्ज गराउँदा संवेदनशील बैंकिङ क्षेत्र खल्बलिन सक्छ।"
निर्वाचन सुधारका कुरा,"राजनीतिक दलको आर्थिक पारदर्शिता र निर्वाचनमा सुधार ल्याउन सकेनौं भने लोकतन्त्रमा फेरि ठेस लाग्न सक्छ, जुन हामी कोही पनि चाहँदैनौं। गत असार ९ गते निर्वाचन आयोगको आयोजनामा राष्ट्रपति निवासमा राष्ट्रपति, प्रधानमन्त्री, केही पूर्वप्रधानमन्त्री, संघीय तथा प्रदेश संसद्मा प्रतिनिधित्व भएका दलका नेता तथा पूर्वप्रमुख निर्वाचन आयुक्तहरूको उपस्थितिमा निर्वाचन आयोगको भावी रणनीति र निर्वाचन सुधारबारे गहन छलफल भयो। धेरै भीड नहुनाले उपस्थित अधिकांशले आआफ्ना धारणा व्यक्त गरे। निर्वाचन आयोगका वर्तमान प्रमुख आयुक्त दिनेश थपलिया र अन्य आयुक्तहरूले निर्वाचन सुधारबारे जस्तो अग्रसरता लिएका छन्, त्यो प्रशंसनीय छ। किनभने, नेपालको हकमा लोकतन्त्रका धेरै विकृतिको जड हाम्रा राजनीतिक दलको आर्थिक पारदर्शिता र निर्वाचनसँग जोडिएको छ। आशा गरौं निर्वाचन आयोगले गर्न लागेको सुधार प्रयासमा शीर्ष नेताहरूले पर्दा पछाडिबाट अंकुश लगाउने छैनन्। चुनाव खर्चको पारदर्शिता असार ९ गतेको अन्तरसंवादमा सबैबीच सहमति भएको विषय थियो निर्वाचन एकदमै महँगो र भ्रष्ट भयो। त्यसलाई नियन्त्रण गर्ने उपाय निकाल्नैपर्छ। तर निर्वाचन खर्चमा सुधार गर्न सबैभन्दा पहिले राजनीतिक दलको आर्थिक पारदर्शिताको अवस्था सुधार्न जरुरी छ। जबसम्म दलहरू आर्थिक रूपमा स्वच्छ हुँदैनन् तबसम्म निर्वाचन स्वच्छ हुने प्रश्नै उठ्दैन। म बीबीसीमा पत्रकारका रूपमा काम गर्दा साप्ताहिक बहस साझा सवाल (०१ असार, २०७१, अंक ३४४) मा तत्कालीन नेकपा एमालेका नेता पृथ्वीसुब्बा गुरुङले कार्यक्रममै खुलमखुला दुइटा कुरा भनेका थिए पहिलो, चुनाव लड्दा निर्वाचन आयोगमा मैले १० लाख रुपैयाँको रिपोर्ट बुझाएँ तर खर्च त मेरो ५० लाख भएको छ। दोस्रो, नेपालका सबै पार्टीहरूले निर्वाचन आयोगमा बुझाउने र पार्टीमा राख्ने आयव्यय प्रतिवेदन छुट्टाछुट्टै हुन्छ। गत वर्ष मंसिर ७ गते बीबीसीमै रमा पराजुलीले नेपाली कांग्रेसकी कोषाध्यक्ष सीतादेवी यादवलाई सोधिन्, तपाईंंको पार्टीमा अर्थ अभाव भयो भने कहाँबाट आउँछ ? यादवले हाँस्दै जवाफ दिइन्, पैसा घटेको बेला सभापतिले व्यवस्था गर्नुहुन्छ तर कहाँबाट आउँछ मलाई थाहा छैन। कोषाध्यक्षलाई नै पैसा कहाँबाट आउँछ थाहा छैन भनेपछि त्यसबारे निर्वाचन आयोगलाई थाहा हुने कुरै भएन। अर्बपतिहरू पार्टीका समानुपातिक सांसद कसरी बन्छन्, प्रधानमन्त्री तथा मन्त्रीहरू व्यापारीका घरमा रात्रिभोज किन गर्छन्, निजी एयरलाइन्स किन प्रयोग गर्छन् र भष्टाचारी, गुन्डा र बिचौलिया किन मौलाउँछन् ? सहजै अनुमान लगाउन सकिन्छ। अहिले राजनीतिक दलको पारदर्शिता अनुगमनसम्बन्धी विद्यमान व्यवस्था पर्याप्त नभएको स्पष्टै छ। त्यसैगरी, निर्वाचन खर्च अनुगमन व्यवस्था त झन् खत्तमै छ। यी दुवै विषयमा निर्वाचन आयोगले गम्भीर गृहकार्य गर्न जरुरी छ। हुन त दलका नेता नै व्यक्तिगतरूपमा भ्रष्ट भएपछि राजनीतिक दललाई अभ्रष्ट बनाउन कठिन हुन्छ। तैपनि अपारदर्शी चन्दा संकलनबाट दलहरूलाई मुक्त राख्ने दिशामा दुइटा प्रावधान सहयोगी हुन सक्छ। पहिलो, अन्य कतिपय सुसंस्कृत देशमा जस्तै नेपालमा राष्ट्रिय र प्रादेशिक पार्टीको हैसियत बनाएका राजनीतिक दललाई ती दलले गत चुनावमा ल्याएको मतसंख्याका आधारमा राज्यले नै पार्टी सञ्चालनका लागि निश्चित रकम उपलब्ध गराउने। र, पार्टीलाई शुभेच्छुकहरूले दिने आर्थिक सहयोगमा कर छुट गरिदिने। दोस्रो, निर्वाचन हुनुभन्दा दुई महिनाअघि राज्यले राष्ट्रिय र प्रादेशिक पार्टीको हैसियत बनाएका राजनीतिक दललाई ती दलले गत चुनावमा ल्याएको मतसंख्याका आधारमा प्रति मत निश्चित रकम दिने। डा प्रकाशचन्द्र लोहनीले २०६०६१ सालको वार्षिक बजेट पेस गर्दा प्रतिमत २० रुपैयाँ राज्यले दिने प्रस्ताव गरेका थिए तर त्यसपछि न उनी लामो समय अर्थमन्त्री रहे न कयौं वर्षसम्म चुनाव नै भयो। राज्यले राजनीतिक दल र निर्वाचन खर्चमा सघाउ पुर्याउने अभ्यास संसारका धेरै देशहरूमा छ। विदेशका नेपालीको मतदान अधिकार विदेशमा ४० लाखभन्दा बढी नेपाली कार्यरत भएको अनुमान गरिन्छ। सर्वोच्च अदालतले विदेशमा बस्ने नेपालीलाई आगामी निर्वाचनमा मतदानको अधिकार दिने व्यवस्था गर्न निर्देशनात्मक आदेश दिइसकेको छ। संसारमा विदेशमा रहेका आफ्ना नागरिकलाई मतदानको अधिकार प्रदान गर्न सामान्यतया तीनवटा विधि अपनाइन्छ। नेपालको हकमा लोकतन्त्रका धेरै विकृतिको जड हाम्रा राजनीतिक दलको आर्थिक पारदर्शिता र निर्वाचनसँग जोडिएको छ। आशा गरौं निर्वाचन आयोगले गर्न लागेको सुधार प्रयासमा शीर्ष नेताहरूले पर्दापछाडिबाट अंकुश लगाउने छैनन्। दूतावास या अन्य स्थानमा बनाइएको मतदान केन्द्रमा व्यक्ति स्वयं उपस्थित भएर मतदान गर्ने, हुलाकमार्फत अग्रिम मतदान गर्ने र अनलाइन मतदान गर्ने। यी तीनमध्ये एउटा या अर्को तरिका अपनाएर विश्वका १५१ देशले विदेशमा रहेका आफ्ना नागरिकलाई मतदान गर्न पाउने व्यवस्था गरेको निर्वाचन आयोगको अध्ययनले नै देखाएको छ। नेपालले गर्न नसक्ने भन्ने प्रश्नै उठ्दैन। त्यसमा पनि अन्य देशको अनुभवले हामीले अवलम्बन गर्ने विकल्पलाई परिष्कृत बनाउन सघाउने नै छ। तर रमाइलो कुरा के भने, उक्त दिनको कार्यक्रममा प्रधानमन्त्री ओलीले दूतावासहरूमा बुथ राख्दा त्यो कत्तिको व्यावहारिक होला भन्ने प्रश्न उठाए भने प्रमुख प्रतिपक्षी दलका नेता तथा पूर्वप्रधानमन्त्री शेरबहादुर देउवाले अनलाइन मतदान गोप्य हुन नसक्ने तर्क गरे। त्यति काँचो तर्क गर्नुअघि बहालवाला र पूर्वप्रधानमन्त्रीले सो विषयबारे अलि अध्ययन गरेर आइदिएको भए हुन्थ्यो। तर दुवैले विदेशमा बस्ने नेपालीलाई मतदानको व्यवस्थाबारे आशंका व्यक्त गरेको देख्दा उनीहरू भित्री रूपमा त्यसको पक्षमा छैनन् कि भन्ने भान पर्दथ्यो। किनभने, उनीहरूलाई थाहा छ विदेशमा बस्ने अधिकांश नेपालीको उनीहरूलाई साथ रहने छैन। यद्यपि, उनीहरूले सीधै त्यसको विरोध भने गरेनन्। विदेशमा बस्ने नेपालीलाई मतदान अधिकारबाट वञ्चित गरेर नेपालको लोकतन्त्र सुदृढ र परिणामुखी हुनै सक्दैन। चुनाव चिह्नको सिन्डिकेट भ्रष्टाचार, कुशासन तथा व्यावसायिक क्षेत्रमा भएका सिन्डिकेटले देश बर्बाद बनाएको चर्चा धेरै हुने गर्छ। तर ती सबैभन्दा खतरनाक, राजनीतिक सिन्डिकेटका बारेमा हामी बिरलै चर्चा गर्ने गर्दछौं। त्यो सिन्डिकेट निर्वाचनको मतपत्रमा छापिने चुनाव चिह्नबाट सुरु हुन्छ। हरेक निर्वाचनमा ठूला पार्टीको चुनावी चिह्न मतपत्रको शिरमै हुनुपर्ने कारण के छ ? मतपत्रमा चुनावी चिह्नको क्रम र स्थानले मतदाताको मतदान गर्ने प्रवृत्तिमा असर पार्छ भन्ने सर्वत्र स्वीकार गरिएको तथ्य हो। पूर्वप्रमुख निर्वाचन आयुक्त भोजराज पोखरेलले मलाई एकपटक विभिन्न अध्ययनले चुनाव चिह्न मतपत्रमा तलमाथि पर्नुले कुल मतमा निकै अन्तर पार्न सक्ने देखाएको बताएका थिए। नेपालमा सबैभन्दा पहिले जसले निवेदन दियो उसैको चुनाव चिह्न एक नम्बरमा हुने चलन छ। तर के चुनाव चिह्न एक नम्बरमा पार्न अघिल्लो रातदेखि लाइन लाग्न ठूला पार्टीका कार्यकर्ताले मात्र जानेका छन् ? हरेकपटक तिनैको चुनाव चिह्न किन माथि पर्छ ? कतिपय प्रमुख निर्वाचन आयुक्तले चुनाव चिह्नको क्रमलाई वैज्ञानिक बनाऔं भनेर प्रस्ताव गर्दा ठूला पार्टीका नेताले किन त्यो काम अघि बढ्न दिँदैनन् ? कुरा प्रस्ट छ चुनाव चिह्नको सिन्डिकेटभित्र बस्दा फाइदैफाइदा छ। निर्वाचन निष्पक्ष होस् भन्नाका लागि लोकतन्त्रमा चुनाव चिह्नको क्रम निर्धारण गर्न सामान्यतया तीनचारवटा विधि अपनाइन्छ। पहिलो, गोलाप्रथा, जुन सम्भवतः सबैभन्दा वैज्ञानिक र निष्पक्ष तरिका हो। दोस्रो, गत निर्वाचनको भोटका आधारमा क्रम निर्धारण। यसलाई पनि सकारात्मक नै मान्नुपर्छ। तर पहिलोपटक निर्वाचनमा भाग लिन लागेको दलका लागि यो पक्षपातपूर्ण हुन जान्छ। तेस्रो, वर्णानुक्रमअनुसार। यसको एउटा खतरा के हो भने नयाँ दर्ता हुने पार्टीले वर्णानुक्रममा माथि पर्ने अक्षरबाट पार्टीको नाम छानेर दर्ता गर्न सक्छ। र, चौथो, नेपालमा अभ्यास गरिएजस्तो चुनाव चिह्नका लागि सबैभन्दा पहिले निवेदन दिनेले अग्रता पाउने व्यवस्था। नेपालजस्तो देशमा विभिन्न तिकडम लगाउँदै सधैं सबैभन्दा माथि आफ्नो चुनाव चिह्न पार्ने ठूला पार्टीको यो सिन्डिकेट नतोडी हुँदैन। हाम्रा लागि या त गोलाप्रथा या त वर्णानुक्रम नै सबैभन्दा उत्तम विकल्प हुन सक्छ। राइट टु रिजेक्ट र राइट टु रिकल नेपालजस्तो देशमा निर्वाचनमा मतदान गर्ने मात्र होइन, कोही पनि उम्मेदवार योग्य छैन भन्दै सबैलाई अस्वीकार गर्न पाउने अधिकार (राइट टु रिजेक्ट) दिन जरुरी छ। भारतमा सो प्रावधान अभ्यासमा आइसकेको छ। राइट टु रिजेक्टका बारेमा निर्वाचन आयोगले पनि विचारविमर्श गरिरहेको छ। तर छलफलमै नआएको एउटा अर्को विषय छ। त्यो हो राइट टु रिकल अर्थात् फिर्ता बोलाउन पाउने अधिकार। अधिकांश नेताले भ्रष्टाचार गरेरे पैसा कमाउने, चुनावमा अत्यासलाग्दो ढंगले खर्च गर्ने, अनि पाँच वर्ष फेरि सकेको भष्टाचार गरेर अर्को चुनावलाई तयारी गर्ने नेपाली समाजमा जनअपेक्षाअनुसार काम गरनौ भने तिमीलाई हामी फिर्ता बोलाउन सक्छौं भन्ने सन्देश नेताहरूलाई दिनु नितान्त जरुरी छ। मैले सो दिनको छलफलमा यो विषय उठाइसकेपछि प्रधानमन्त्री केपी ओली र पूर्वप्रधानमन्त्री शेरबहादुर देउवा दुवैले यस्तो व्यवस्थाले त झन् अस्थिरता निम्त्याउन सक्छ भन्ने किसिमको टिप्पणी गरे। उनीहरूलाई लागेछ, कोही नेता निर्वाचित भएको भोलिपल्टैदेखि उसका खुट्टा तान्ने काम सुरु हुन्छ। नेपाली राजनीतिमा त्यो नहुने पनि होइन। तर निर्वाचित भएको कम्तीमा दुई वर्षसम्म त फिर्ता बोलाउने प्रक्रिया दर्ता नै गर्न नसकिने प्रावधान राख्न सकिन्छ। फिर्ता बोलाउने प्रक्रियालाई कानुन र नियमले यसरी बाँध्नपर्छ कि त्यो दुरुपयोग हुने सम्भावना नरहोस्। त्यसमा पनि कुन तहसम्मको नेतालाई फिर्ता बोलाउन अधिकार दिने भन्नेबारे पनि छलफल र निक्र्योल गरिनुपर्छ। हाल भारत, अमेरिका, क्यानडा, स्विजरल्यान्डजस्ता देशका केही तहमा राइट टु रिकल अभ्यास गरिएको छ। नेपालमा नेताहरूले एकपटक निर्वाचित भएपछि जसरी आफूलाई सर्वेसर्वा ठान्ने गरेका छन् र विनाहिच्किचाहट अख्तियारको दुरुपयोग गर्छन्, तिनलाई लगाम कस्न राइट टु रिकलको व्यवस्था उपयुक्त हुन सक्छ। यसमा थप सार्वजनिक बहसको आवश्यकता छ। तीन प्रतिशतको थ्रेसहोल्ड धेरै नेपाली नीतिनिर्माताको एउटा गम्भीर समस्या देशको बृहत्तर हितलाई भन्दा आफ्नो र आफू आबद्ध संस्थाको हितलाई ध्यानमा राखेर नीति निर्माण गर्ने रहिआएको छ। सो दिनको छलफलमा तीन प्रतिशत थ्रेसहोल्डका बारेमा पनि सोही मनोविज्ञान स्पष्टसँग प्रतिविम्बित भयो। साना पार्टीका नेताहरूले सो व्यवस्थाको कडा आलोचना गरे र त्यसले समावेशी सिद्धान्तलाई समेत आघात पुर्याएको बताए। मैले भनें, म साना पार्टीको पीडा बुझ्न सक्छु। यदि तीन प्रतिशत थ्रेसहोल्डको व्यवस्था नभइदिएको भए यहाँ प्रतिनिधित्व भएका साना पार्टीहरूभन्दा मआबद्ध साझा पार्टीको संघीय र प्रादेशिक संसद् दुवैमा बढी उपस्थिति हुने थियो। तर हामी संघीय संसद्मा फेरि अनगिन्ती दल पठाएर पुनः गाईजात्रा मञ्चन गर्न सक्दैनौं। तीन प्रतिशत थ्रेसहोल्डले समावेशिता सुनिश्चित गर्ने होइन, बरू एकजना सांसद पाउने पार्टीले कि आफैं गएर कि आफ्ना आसेपासे पठाएर समावेशीताको धज्जी उडाउनेछन्। समावेशितालाई संविधान र कानुनका अन्य प्रावधानले सुनिश्चित गर्नुपर्छ। तीन प्रतिशत थ्रेसहोल्डले होइन। तसर्थ, तीन प्रतिशत थ्रेसहोल्ड कुनै हालतमा हटाउनु हुँदैन। निश्चय पनि, निर्वाचनमा सुधारका लागि माथि उल्लेख गरिएबाहेकका धेरै विषय छन्, जुन निर्वाचन आयोगले तयार पारेको भावी रणनीति र कार्यदिशाको दस्ताबेजमा परेका छन्। निष्कर्ष के हो भने, दशकौंदेखि हाम्रो लोकतन्त्र अस्थिर रहँदै आएको छ। त्यसले परिणाममुखी लोकतन्त्र को आभास दिन सकेको छैन। हामीले दलहरूको आर्थिक पारदर्शिता र निर्वाचनमा सुधार ल्याउन सकेनौं भने हाम्रो लोकतन्त्रमा फेरि पनि ठेस लाग्न सक्छ, जुन हामी कोही पनि चाहँदैनौं। मिश्र साझा पार्टीका संयोजक हुन्।"
विश्वकपमा संयुक्त विजेता बनाउनु पर्छ,"क्राइस्टचर्च : न्युजिल्यान्डको राष्ट्रिय क्रिकेट टोलीका प्रशिक्षक गेरी रेमन्ड स्टेडले विश्वकप फाइनलको विषयमा अन्तर्राष्ट्रिय क्रिकेट काउन्सिल (आईसीसी) ले आफ्नो नियम परिवर्तन गर्नुपर्ने सुझाव दिएका छन्। उनले विश्वकपको फाइनल खेल बराबरी भएमा दुवै टोलीलाई संयुक्त विजेता घोषित गरिनुपर्ने धारणा व्यक्त गरेका हुन्। गत आइतबार सम्पन्न १२औं विश्वकपको फाइनल खेल बराबरीमा सकिएपछि हारजितको निर्णय सुपर ओभरबाट लिइएको थियो। फाइनलमा पहिले ब्याटिङ गरेको न्युजिल्यान्डले निर्धारित ५० ओभरमा आठ विकेट गुमाएर दुई सय ४१ रन बनाएको थियो। जवाफी ब्याटिङमा ओर्लिएको आयोजक इङ्ल्यान्डले पनि दुई सय ४१ रन नै बनाएको थियो। त्यसपछि सुपर ओभरमा इङ्ल्यान्डले कुनै पनि विकेट नगुमाई दुई चौकाको मद्दतले १५ रन बनायो। जवाफमा न्युजिल्यान्डले पनि एक छक्काको मद्दतले एक विकेट गुमाएर १५ रन नै बनायो। सुपर ओभरमा पनि दुवै टोलीको बराबरी रन भएपछि बढी बाउन्ड्री प्रहार गरेको आधारमा इङ्ल्यान्डलाई विजेता घोषित गरिएको थियो। फाइनल खेलमा (सुपर ओभरसहित) इङ्ल्यान्डले २४ चौका र दुई छक्का हिर्काएको थियो। न्युजिल्यान्डले भने १४ चौका र तीन छक्का प्रहार गरेको थियो। प्रशिक्षक स्टेडले आईसीसीको उक्त नियम न्यायोचित नभएको गुनासो गरे। आईसीसीका पदाधिकारीले नियम बनाउँदा विश्वकपको फाइनल खेल यस्तो रोमाञ्चक मोडमा पुग्ला भनेर कल्पना गरेका थिएनन् होला। मेरो विचारमा अब आईसीसीले यस्तो नियम परिवर्तन गर्नु आवश्यक छ, उनले भनेका छन्। उनले विश्वकपको फाइनल खेल बराबर भएमा दुवै टोलीलाई संयुक्त रूपमा विजेता घोषित गरिनुपर्ने दाबी गरे। परिस्थिति र व्यवहारले धेरै कुरा सिकाउँछ। त्यसैले आगामी दिनमा नियम परिवर्तन गर्नु आवश्यक छ, उनले भने, दुवै टोलीले समान रन बनाउँदा पनि एउटा टोलीलाई उपाधिबाट वञ्चित गरिनु दुःखद् पक्ष हो।"
टेबुलटेनिस कभर्ड हल राजाको शौचालय !,"ओखलढुंगा : दुई वर्ष पहिलेसम्म सदरमुकाम ओखलढुंगामा रहेको एक मात्र खेल मैदानमा एकाबिहानै सेतो ड्रेस लगाएका खेलाडीको कवाजको आवाजले बजारै थर्किन्थ्यो। तेक्वान्दो र सितोरियो कराँतेका प्रशिक्षार्थीहरू फुटबल मैदानभरि हुन्थे। एक चरण नभ्याएर साँझ बिहान दुई चरण पनि सिकाइयो तेक्वान्दोका प्रशिक्षक अशेष श्रेष्ठले भने। आजभोलि उपयुक्त अभ्यास स्थल, प्रशिक्षक नभेटेपछि यस्ता प्रशिक्षण शून्यप्रायः छन्। प्रशिक्षार्थी पनि खोजी गर्न छोडेका छन्। प्रशिक्षार्थीबाट संकलन हुने न्यून रकमले प्रशिक्षण व्यवस्थापन गर्नुपर्ने भएकाले प्रशिक्षक मात्र होइन प्रशिक्षार्थी पनि खेलप्रति चासो दिन छोडेका छन्। तेक्वान्दो मात्र होइन सितोरियो कराँतेमा ओखलढुंगामा विगतका प्रतियोगितामा अब्बल मानिन्थ्यो। राष्ट्रिय स्तरसम्म सहभागी भएर पदक पाएको ओखलढुंगा अहिले यस्ता गतिविधिमा निकै पछि छ। पहिले तेक्वान्दोमा स्वयंसेवक प्रशिक्षकबाट उत्पादित खेलाडीहरूले क्षेत्रीय खेलमा दुई स्वर्ण पदक, राष्ट्रिय खेलमा रजत तथा कांस्य पदक जितेका थिए। मुख्य समस्या प्रशिक्षक र पूर्वाधार अभाव सितोरियो र तेक्वान्दोको अहिले प्रशिक्षण बन्द छ। तेक्वान्दोका प्रशिक्षक अशेष श्रेष्ठले सधैं स्वयम्सेवक गर्न नसकेकाले प्रशिक्षण बन्द भएको बताए। राज्यले सुविधा नदिएपछि प्रशिक्षण सञ्चालन सहभागीबाट मात्र धान्न नसकिने उनको भनाइ छ। भलिबल र फुटबल प्रतियोगिता पनि ओखलढुंगामा विरलै हुने गरेका छन्। कतैकतै आयोजना भए पनि प्रशिक्षण नहुँदा सहभागी क्लब र संस्थाहरूले बाहिरबाट खेलाडी झिकाउने प्रचलन बढेको छ। अभ्यास र प्रतियोगिताका लागि आवश्यक पूर्वाधार र प्रशिक्षक नभएपछि खेलकुद गतिविधि शून्य बनेको हो। शारीरिक तन्दुरुस्तीका लागि स्वतःस्फूर्त ब्याडमिन्टन खेलमा बिहानबिहान सरकारी कर्मचारी र केही बजारवासी सहभागी हुने गरे पनि व्यावसायिक हुन सकेको छैन। जिल्लामा हरेक वर्ष विद्यालय स्तरमा हुने राष्ट्रपति रनिङ सिल्डमा पनि विद्यालयहरूको सहभागिता उत्साहजनक हुँदैन। दर्जन विद्यालय पनि सहभागी हुन छोडेका छन्। जिल्लामा भलिबल, ब्याडमिन्टन र फुटबलका ससाना प्रतियोगिता आक्कलझुक्कल हुने भए पनि ती खेलहरूका प्रशिक्षक छैनन्। जिल्ला खेलकुद विकास समिति क्रियाशिल भए पनि जनशक्ति र बजेट अभावमा वार्षिक रूपमा राष्ट्रपति रनिङ सिल्ड प्रतियोगिता जेनतेन सञ्चालन हुने समितिका कार्यालय प्रमुख बालकुमार खनालले बताए। कर्मचारी पनि म मात्र छु, प्रशिक्षक त कुनै खेलका पनि राष्ट्रिय खेलकुद परिषद्ले पठाएको छैन उनले भने। प्रशिक्षक नभएकै कारण अहिले कुनै पनि खेलको प्रशिक्षण सञ्चालन छैन। राष्ट्रपति रनिङ सिल्ड वर्षमा एक पटक हुने गरेको छ। उक्त प्रतियोगितामा विद्यालय स्तरका विद्यार्थीका बीचमा भलिबल र एथलेटिक्स अन्तर्गतका प्रतियोगिताहरू हुने गरेका छन्। नियमित प्रशिक्षण र अभ्यासका लागि कभर्डहल त परको कुरा सजिलो खेल मैदान पनि छैन। यही कारणले विगत हुने प्रशिक्षण पनि अहिले बन्द भएका छन्। खेलकुदका गतिविधि शून्य हुनुमा अभ्यासस्थल र प्रशिक्षक अभाव रहेको जिल्ला खेलकुद विकास समितिका अध्यक्ष रूपलाल तामाङले बताए। राष्ट्रिय खेलकुद परिषद्ले तलब दिएर प्रशिक्षक दिएमा खेल क्षेत्रको विकासमा योगदान पुग्ने बताए। भलिबल र ब्याडमिन्टन खेल खेल्न मिल्ने कभर्डहल बनाउने जिल्ला खेलकुदको योजना योजनामै सीमित छ। खेलकुद परिषद्ले जग्गा खोजेमा बहुउद्देश्यीय कभर्डहल बनाइदिने बताएपछि दुई वर्षपहिले नै ९० लाख बराबरको जग्गा खेलकुदका नाममा जग्गा पास भए पनि परिषद्ले हलको डिजाइन गरिदिन चासो नदिएको जिल्ला खेलकुदका प्रमुख खनालले गुनासो गरे। स्थानीय सरकार र सांसदहरूले समेत खेल क्षेत्रमा चासो दिएका छैनन्। सांसदले बजेट विनियोजन गर्न पाउने पूर्वाधार साझेदारी कार्यक्रमको बजेट सबै सडक निर्माणमा खर्चिने गरेका छन्। कभर्ड हल राजाको शौचालय पञ्चालयतकालीन समयमा जिल्लामा खासै नखेलिने खेल टेबुलटेनिसको कर्भडहल निर्माण गरिएको थियो। २०४३ सालमा टेबुलटेनिस खेलका लागि कर्भडहल निर्माण गरिएको भए पनि प्रयोगमा आएन। टेनिस प्रशिक्षक नहुँदा खेलप्रति चासो नदेखिएपछि हल उपयोगहीन थियो। हल अहिले जीर्ण अवस्थामा छ। राजाको प्रत्यक्ष शासनकाल २०६० मा तत्कालीन राजा ज्ञानेन्द्र शाहको ओखलढुंगा भ्रमण हुँदा उक्त कभर्ड हल शौचालयको रूपमा प्रयोग गरिएको थियो। त्यसयता संरक्षण अभावमा भत्किन थालेको छ।"
विश्वकपमा संयुक्त विजेता बनाउनु पर्छ,"क्राइस्टचर्च : न्युजिल्यान्डको राष्ट्रिय क्रिकेट टोलीका प्रशिक्षक गेरी रेमन्ड स्टेडले विश्वकप फाइनलको विषयमा अन्तर्राष्ट्रिय क्रिकेट काउन्सिल (आईसीसी) ले आफ्नो नियम परिवर्तन गर्नुपर्ने सुझाव दिएका छन्। उनले विश्वकपको फाइनल खेल बराबरी भएमा दुवै टोलीलाई संयुक्त विजेता घोषित गरिनुपर्ने धारणा व्यक्त गरेका हुन्। गत आइतबार सम्पन्न १२औं विश्वकपको फाइनल खेल बराबरीमा सकिएपछि हारजितको निर्णय सुपर ओभरबाट लिइएको थियो। फाइनलमा पहिले ब्याटिङ गरेको न्युजिल्यान्डले निर्धारित ५० ओभरमा आठ विकेट गुमाएर दुई सय ४१ रन बनाएको थियो। जवाफी ब्याटिङमा ओर्लिएको आयोजक इङ्ल्यान्डले पनि दुई सय ४१ रन नै बनाएको थियो। त्यसपछि सुपर ओभरमा इङ्ल्यान्डले कुनै पनि विकेट नगुमाई दुई चौकाको मद्दतले १५ रन बनायो। जवाफमा न्युजिल्यान्डले पनि एक छक्काको मद्दतले एक विकेट गुमाएर १५ रन नै बनायो। सुपर ओभरमा पनि दुवै टोलीको बराबरी रन भएपछि बढी बाउन्ड्री प्रहार गरेको आधारमा इङ्ल्यान्डलाई विजेता घोषित गरिएको थियो। फाइनल खेलमा (सुपर ओभरसहित) इङ्ल्यान्डले २४ चौका र दुई छक्का हिर्काएको थियो। न्युजिल्यान्डले भने १४ चौका र तीन छक्का प्रहार गरेको थियो। प्रशिक्षक स्टेडले आईसीसीको उक्त नियम न्यायोचित नभएको गुनासो गरे। आईसीसीका पदाधिकारीले नियम बनाउँदा विश्वकपको फाइनल खेल यस्तो रोमाञ्चक मोडमा पुग्ला भनेर कल्पना गरेका थिएनन् होला। मेरो विचारमा अब आईसीसीले यस्तो नियम परिवर्तन गर्नु आवश्यक छ, उनले भनेका छन्। उनले विश्वकपको फाइनल खेल बराबर भएमा दुवै टोलीलाई संयुक्त रूपमा विजेता घोषित गरिनुपर्ने दाबी गरे। परिस्थिति र व्यवहारले धेरै कुरा सिकाउँछ। त्यसैले आगामी दिनमा नियम परिवर्तन गर्नु आवश्यक छ, उनले भने, दुवै टोलीले समान रन बनाउँदा पनि एउटा टोलीलाई उपाधिबाट वञ्चित गरिनु दुःखद् पक्ष हो।"
टेबुलटेनिस कभर्ड हल राजाको शौचालय !,"ओखलढुंगा : दुई वर्ष पहिलेसम्म सदरमुकाम ओखलढुंगामा रहेको एक मात्र खेल मैदानमा एकाबिहानै सेतो ड्रेस लगाएका खेलाडीको कवाजको आवाजले बजारै थर्किन्थ्यो। तेक्वान्दो र सितोरियो कराँतेका प्रशिक्षार्थीहरू फुटबल मैदानभरि हुन्थे। एक चरण नभ्याएर साँझ बिहान दुई चरण पनि सिकाइयो तेक्वान्दोका प्रशिक्षक अशेष श्रेष्ठले भने। आजभोलि उपयुक्त अभ्यास स्थल, प्रशिक्षक नभेटेपछि यस्ता प्रशिक्षण शून्यप्रायः छन्। प्रशिक्षार्थी पनि खोजी गर्न छोडेका छन्। प्रशिक्षार्थीबाट संकलन हुने न्यून रकमले प्रशिक्षण व्यवस्थापन गर्नुपर्ने भएकाले प्रशिक्षक मात्र होइन प्रशिक्षार्थी पनि खेलप्रति चासो दिन छोडेका छन्। तेक्वान्दो मात्र होइन सितोरियो कराँतेमा ओखलढुंगामा विगतका प्रतियोगितामा अब्बल मानिन्थ्यो। राष्ट्रिय स्तरसम्म सहभागी भएर पदक पाएको ओखलढुंगा अहिले यस्ता गतिविधिमा निकै पछि छ। पहिले तेक्वान्दोमा स्वयंसेवक प्रशिक्षकबाट उत्पादित खेलाडीहरूले क्षेत्रीय खेलमा दुई स्वर्ण पदक, राष्ट्रिय खेलमा रजत तथा कांस्य पदक जितेका थिए। मुख्य समस्या प्रशिक्षक र पूर्वाधार अभाव सितोरियो र तेक्वान्दोको अहिले प्रशिक्षण बन्द छ। तेक्वान्दोका प्रशिक्षक अशेष श्रेष्ठले सधैं स्वयम्सेवक गर्न नसकेकाले प्रशिक्षण बन्द भएको बताए। राज्यले सुविधा नदिएपछि प्रशिक्षण सञ्चालन सहभागीबाट मात्र धान्न नसकिने उनको भनाइ छ। भलिबल र फुटबल प्रतियोगिता पनि ओखलढुंगामा विरलै हुने गरेका छन्। कतैकतै आयोजना भए पनि प्रशिक्षण नहुँदा सहभागी क्लब र संस्थाहरूले बाहिरबाट खेलाडी झिकाउने प्रचलन बढेको छ। अभ्यास र प्रतियोगिताका लागि आवश्यक पूर्वाधार र प्रशिक्षक नभएपछि खेलकुद गतिविधि शून्य बनेको हो। शारीरिक तन्दुरुस्तीका लागि स्वतःस्फूर्त ब्याडमिन्टन खेलमा बिहानबिहान सरकारी कर्मचारी र केही बजारवासी सहभागी हुने गरे पनि व्यावसायिक हुन सकेको छैन। जिल्लामा हरेक वर्ष विद्यालय स्तरमा हुने राष्ट्रपति रनिङ सिल्डमा पनि विद्यालयहरूको सहभागिता उत्साहजनक हुँदैन। दर्जन विद्यालय पनि सहभागी हुन छोडेका छन्। जिल्लामा भलिबल, ब्याडमिन्टन र फुटबलका ससाना प्रतियोगिता आक्कलझुक्कल हुने भए पनि ती खेलहरूका प्रशिक्षक छैनन्। जिल्ला खेलकुद विकास समिति क्रियाशिल भए पनि जनशक्ति र बजेट अभावमा वार्षिक रूपमा राष्ट्रपति रनिङ सिल्ड प्रतियोगिता जेनतेन सञ्चालन हुने समितिका कार्यालय प्रमुख बालकुमार खनालले बताए। कर्मचारी पनि म मात्र छु, प्रशिक्षक त कुनै खेलका पनि राष्ट्रिय खेलकुद परिषद्ले पठाएको छैन उनले भने। प्रशिक्षक नभएकै कारण अहिले कुनै पनि खेलको प्रशिक्षण सञ्चालन छैन। राष्ट्रपति रनिङ सिल्ड वर्षमा एक पटक हुने गरेको छ। उक्त प्रतियोगितामा विद्यालय स्तरका विद्यार्थीका बीचमा भलिबल र एथलेटिक्स अन्तर्गतका प्रतियोगिताहरू हुने गरेका छन्। नियमित प्रशिक्षण र अभ्यासका लागि कभर्डहल त परको कुरा सजिलो खेल मैदान पनि छैन। यही कारणले विगत हुने प्रशिक्षण पनि अहिले बन्द भएका छन्। खेलकुदका गतिविधि शून्य हुनुमा अभ्यासस्थल र प्रशिक्षक अभाव रहेको जिल्ला खेलकुद विकास समितिका अध्यक्ष रूपलाल तामाङले बताए। राष्ट्रिय खेलकुद परिषद्ले तलब दिएर प्रशिक्षक दिएमा खेल क्षेत्रको विकासमा योगदान पुग्ने बताए। भलिबल र ब्याडमिन्टन खेल खेल्न मिल्ने कभर्डहल बनाउने जिल्ला खेलकुदको योजना योजनामै सीमित छ। खेलकुद परिषद्ले जग्गा खोजेमा बहुउद्देश्यीय कभर्डहल बनाइदिने बताएपछि दुई वर्षपहिले नै ९० लाख बराबरको जग्गा खेलकुदका नाममा जग्गा पास भए पनि परिषद्ले हलको डिजाइन गरिदिन चासो नदिएको जिल्ला खेलकुदका प्रमुख खनालले गुनासो गरे। स्थानीय सरकार र सांसदहरूले समेत खेल क्षेत्रमा चासो दिएका छैनन्। सांसदले बजेट विनियोजन गर्न पाउने पूर्वाधार साझेदारी कार्यक्रमको बजेट सबै सडक निर्माणमा खर्चिने गरेका छन्। कभर्ड हल राजाको शौचालय पञ्चालयतकालीन समयमा जिल्लामा खासै नखेलिने खेल टेबुलटेनिसको कर्भडहल निर्माण गरिएको थियो। २०४३ सालमा टेबुलटेनिस खेलका लागि कर्भडहल निर्माण गरिएको भए पनि प्रयोगमा आएन। टेनिस प्रशिक्षक नहुँदा खेलप्रति चासो नदेखिएपछि हल उपयोगहीन थियो। हल अहिले जीर्ण अवस्थामा छ। राजाको प्रत्यक्ष शासनकाल २०६० मा तत्कालीन राजा ज्ञानेन्द्र शाहको ओखलढुंगा भ्रमण हुँदा उक्त कभर्ड हल शौचालयको रूपमा प्रयोग गरिएको थियो। त्यसयता संरक्षण अभावमा भत्किन थालेको छ।"

शीर्षक,विवरण
अन्तरप्रेरणा जागृतिबाट समृद्धि,"हामी आफ्ना जीवन र समाजका हरेक संरचनामा विकास चाहन्छौं। विकास भएन भने जहाँको तहीं रहन्छौं। जहाँको तहीं रहनु त जीवन्तता भएन। विकासको अर्थ हुन्छ फैलिनु। जुन अवस्थामा छ त्यसबाट विराटतामा प्रवेश गर्नु। व्यक्तिको आत्मिक विकास होस् या राष्ट्रको विकास, त्यसमा प्रेरणाको महत्त्वपूर्ण भूमिका रहन्छ। विना प्रेरणा कोही पनि विराटतातिर अगाडि बढ्न सक्दैन। तर, त्यो प्रेरणा बाह्य हो या आन्तरिक, त्यो भने छुट्ट्याउन सक्नुपर्छ। सन् २०१९ अक्टोबर १२१३ नेपालका लागि एउटा एतिहासिक दिन रह्यो। किनकि चिनियाँ राष्ट्रपति सी चिनफिङको भ्रमण नेपालका लागि दुर्लभ अवसर थियो। सन् १९९५ मा भएको जियाङ जेमिनको भ्रमणपछि २३ वर्षको अन्तरालमा भएको सीको भ्रमण नेपालका लागि उपलब्धिमूलक बन्यो। दुई दशकको अन्तरालमा भौतिक पूर्वाधारको विकासमार्फत आर्थिक विकासमा छलाङ मारेको चीनको उदाहरण हेरेर, देखेर र सुनेर बाह्य प्रेरणा हामीमा जागेको थियो। त्यसका आधारमा पनि केही सिक्न सक्छौं कि ? छिमेकीको नाताले विश्वको दोस्रो ठूलो अर्थतन्त्र चीनको विकासको प्रभाव छिमेकी नेपालले प्राप्त गर्नुपर्ने हो। तर, अहिलेसम्म दक्षिण एसियाली मुलुकमध्ये चीनको सहयोग र लगानी नेपालमा कम देखिन्छ। त्यस आधारमा पनि राष्ट्रपति सीको भ्रमणले दुई देशबीचको सम्बन्ध र सहयोग थप सुदृढ होला र नेपालको विकासमा चीनी सहयोग अरू फलदायी होला भन्ने अपेक्षा बढ्नु स्वाभाविक हो। यसले हामीलाई बाह्य रूपमा धेरै प्रेरणा जगाउने आधारहरू बनेका छन्। मानिसले प्रेरणाले नै सिक्छ र सिकाउन सक्छ अनि सिक्न तयार हुनुपर्छ र त्यो व्यवहारमा प्रमाणित गरेर पनि देखाउन सक्नुपर्छ भन्ने सन्देश पनि सी भ्रमणको एउटा पाठ हो भन्ने हामीले बिर्सनु हुँदैन। त्यसो त, हाम्रो नेतृत्व वर्गले पटकपटक कयौं देशको भ्रमण गरेका छन् र त्यहाँका विकास र त्यसका कारण थाहा पाउने गरेका छौं। र पनि, हामीले लागू गर्न सकेका छैनौं किन ? किनकि हामीमा बाह्य प्रेरणाको असर त पर्यो, गरे हुँदोरहेछ भन्ने थाहा पायौं। तर यसलाई व्यवहारमा उतार्नुपर्छ भन्ने अन्तर्प्रेरणा जागृत भएन। अन्योल, ढिलासुस्ती, निर्णय क्षमतामा अलमल, दिगोपना र दूरदृष्टिको अभाव सबै अन्तर्प्रेरणा जागृत नहुनुका कारण हुन्। बाह्य प्रेरणाले जीवनमा कार्य गर्ने आदेश र सन्देश दिन्छ भने अन्तर्प्रेरणाले आफ्नो भित्रबाट दायित्वबोध गराउँदै मैले गर्नैपर्छ भन्ने संकल्पको विकास गर्छ। मानिस मस्तिष्कबाट मात्र चल्दैन, उसमा हृदय पनि हुन्छ। हृदयदेखि नै मैले घर, परिवार, समाज र राष्ट्रलाई के गर्न सक्छु भन्ने एउटा दायित्व बोध र त्यसलाई व्यावहारिकता दिने काम गर्न सक्छ। छिमेकी मुलुकहरूको प्रगति र हाम्रो अवस्था हेर्दा हामीसँग स्रोत, साधन र जनशक्ति नभएर होइन, अन्तर्प्रेरणाको अभावले चाहेजति प्रगति गर्न सकेका छैनौं भन्ने बोध हुन जरुरी छ। संस्थागत क्षमता विकास, औद्योगिक, आर्थिक, सामाजिक, राजनीतिक, सांस्कृतिक विकासजस्ता दिगो विकास हरेक क्षेत्रमा देख्न चाहने हो भने अन्तर्प्रेरणा जागृत नगरीकन हुँदैन। आत्म श्रद्धावान् बन्नु, आत्मवान् हुनु, विश्वास र लोभरहित अवस्था अन्तर्प्रेरणा जागृत गर्ने माध्यम हुन्। अन्तर्प्रेरणा उब्जेको कर्मको सिद्धान्त र परिणामले व्यक्तिलाई आनन्द पनि मिल्छ। यस्तो व्यक्तिले आँटेको काम पूरा गर्न तल्लीन रहन्छ। घर, परिवार, समाज र राष्ट्रमै आफ्नो असली पहिचान बनाउन सफल हुन्छ। विकसित देशका उदाहरण हेर्दा केही व्यक्तिको संकल्प र अन्तर्प्रेरणाले छोटो अवधिमा सहजतापूर्वक विकासका काम भएको पाइन्छ। चिनियाँ राष्ट्रपतिको नेपाल भ्रमणलाई ध्यानमा राखेर रातारात सडकका खाल्डाखुल्डी पुरिए, कालोपत्रे गरियो र सडकछेउछाउमा रूख उमारिए, गमलाहरू राखेर फूलहरूले सडक झिलिमिली बनाइए। बाह्य प्रभाव र प्रेरणा नै सही चाहे गर्न सकिँदो रहेछ भन्ने उदाहरण प्रस्तुत भयो। आफ्नै जनताका लागि भने यो सुविधा दिन नसक्ने हैसियत हाम्रो हो कि जनताका लागि यो सुविधा, सरसफाइ अनि आकर्षण आवश्यक छैनन् ? बडो सोचनीय छ। चिनियाँ राष्ट्रपतिको यो भ्रमण दुई देशबीचको मैत्री सम्बन्ध, सहयोग र अनुदानमा मात्र सीमित छैन, चीनले कसरी आफ्नो देशलाई त्यति समृद्ध बनायो र हामीले सकेका छैनौं भन्ने बोध गराउनु पनि हो। ४० वर्ष अगाडिसम्म चिनियाँहरूको प्रतिव्यक्ति आम्दानी दुई सय डलरभन्दा काम थियो र १८ प्रतिशत मात्र नगर विकास भएको थियो। मात्र ४० वर्षपछाडि फर्केर हेर्दा आज चीन आर्थिक रूपमा विश्वको दोस्रो सम्पन्न मुलुकमा गनिन्छ। चीनले ६०० मिलियन जनतालाई गरिबीबाट मुक्त गरिसकेको छ भने विश्वको ७० प्रतिशत गरिबी निवारण भएको छ। यसरी अगाडि बढिसक्दा पनि धेरै कुरामा अझै जोखिम र चुनौतीको सामना गर्नुपरेको धारणा छ चिनियाँ नेतृत्वले। तर पनि आफ्ना योजनाहरू अगाडि बढाइरहेका छन्। आर्थिक संरचनाको विकास, अरू नयाँ प्रविधिको खोजी, उत्पादनमा मूल्यशृंखला, वातावरणीय शुद्धता र सुरक्षा अनि जलवायु परिवर्तनको असरलाई न्यूनीकरण गर्दै विकास योजना अगाडि बढाउने लक्ष्य रहेको सी बताउँछन्। उनले अबको तेह्रौं पञ्चवर्षीय योजनामा आर्थिक विकासको पहुँच सबै क्षेत्रमा पुर्याउने र एउटा समृद्ध राष्ट्रको रूपमा स्थापित गर्ने लक्ष्य लिएका छन्। खोजमूलक, सहकार्य, हरित वातावरण र खुला अर्थनीति नै अबको नयाँ विकासको माध्यम र धारणा बनाएका छन्। भौगोलिक अवस्था, क्षेत्रफल र अरू विविध कारणले नेपाललाई चीनको बराबर तुलना गर्न मिल्दैन। तर ४० वर्षको इतिहास र अहिलेको अवस्थामा आउँदासम्म खासै परिवर्तन नदेखिनु दुःखद् पक्ष हो। सुखद अवस्थाको सृजना गर्न भने अन्तर्प्रेरणा नै आवश्यक पर्दछ। एसियाली विकास बैंकका उपाध्यक्ष वनकाइ चाङले भनेका थिए ५० वर्षको नेपालको इतिहास हेर्ने हो भने राष्ट्रिय रूपमा गरिबी निवारण, समृद्ध जीवन शैली, आर्थिक विकास, कृषि उद्यम र दिगो विकासको स्पष्ट धारणा अगाडि नबढ्नु नै विकासको वाधक हो। शक्तिशाली र विकसित दुई छिमेकी राष्ट्र पाउँदा पनि आफ्ना विकासका योजनाहरू अगाडि बढाएर व्यावहारिकता दिन नसक्नु नै नेपालका लागि दुःखद पक्ष हुन्। नेपालमा योजना र नीति नबनेका होइनन्। योजना कार्यान्वयन गराउने पक्ष तदारुकताका साथ नलाग्नु अभिशाप बनेको छ। अहिले दुइ देशबीच भएको सम्झौतालाई कार्यरूप दिन पनि आन्तरिक शक्ति र प्रेरणाले काम हुनुपर्छ। वैदेशिक नीतिद्वारा छिमेकी राष्ट्रको लाभ लिन सक्ने अवसरबाट नेपाल अझै पनि चुक्नु हुँदैन। यो समयमा विश्व बजारीकरणलाई समेट्ने गरी आफ्नै स्रोतसाधनबाट हुने उत्पादनद्वारा गुणस्तरीयता कायम गरी विश्व बजारसँग प्रतिस्पर्धा गर्ने हैसियत बनाउन सक्छ नेपालले। इतिहासका कमजोरी बिर्सेर, वर्तमानमा जेजति स्रोतसाधन उपलब्ध छन्, त्यसको प्रयोगद्वारा द्रुत विकास गर्न सकिन्छ भन्ने हाम्रो नेतृत्व वर्गलाई ज्ञान हुन आवश्यक छ। इलामको समृद्धि सपना समृद्धिको वाधक सूक्ष्म व्यवस्थापन समृद्धिको निरर्थक सपना संस्कृतिको संरक्षण समृद्धिको आधार आर्थिक समृद्धि हासिल गर्न हातेमालो गरौं : नेपाल"
"चीन, नेपाल र रणनीतिक साझेदारी","सीका प्रतिबद्धता तथा प्रस्तुत मार्गचित्र ग्रहण तथा व्यवस्थापन हामीले कसरी गर्छौं, त्यही आधारले मुलुकको भविष्यका निमित्त अवसर तथा चुनौती प्रदान गर्नेछ छ हजार वर्ष लामो सभ्यता भएको राष्ट्र चीन पौराणिककालदेखि नै आफ्नो राष्ट्रलाई सगर्व अन्य मुलुकहरूभन्दा पृथक् मात्र होइन, उच्चकोटी भएको देश भन्ने धारणा अघि सार्दै आएको छ। उनीहरूकै संस्कृति, संस्कार, परम्परा, मूल्यमान्यता, आचरण र पद्धति आदिलाई सर्वोत्तम मान्दछन् चिनियाँहरू। ऐतिहासिककालदेखि चिनियाँहरूले अन्य राष्ट्रहरूले आफ्ना गुण सिकून् भन्ने मान्यता राख्दै आएका पनि छन्। अमेरिकी राष्ट्रपति निक्सनको राष्ट्रिय सुरक्षा सल्लाहकार एवं विदेशमन्त्री हेनरी किसिन्जर (जसलाई ४७ वर्षअघि चीन तथा अमेरिकाबीच सम्बन्ध स्थापित गर्ने श्रय दिइन्छ) अनुसार चीनले कुनै पनि राष्ट्रसँगको सम्बन्ध (घनिष्टता) को मापन उक्त राष्ट्रले अंगीकार गरेको चिनियाँ संस्कारका आधारमा गर्दै आएको छ। विदेशी नागरिकलाई चीनमा उच्च शिक्षा हासिल गर्ने अवसर, तालिम तथा अध्ययन भ्रमणहरू गराउनुको प्रमुख लक्ष्य चीनबाट उनीहरूले सिकेको पद्धति अपनाउन भन्ने हो। यसै सन्दर्भमा उल्लेख गर्नुपर्ने अर्को चिनियाँहरूको चारित्रिक गुणचाहिँ बिनामाग पनि उनीहरू अन्य मुलुकलाई सरसल्लाह, अर्तीउपदेश दिन तत्पर हुने गर्छन्। चीनसँगको हाम्रो सम्बन्ध चीनसँगको हाम्रो सम्बन्ध पौराणिक हो। दुई मुलुकबीच सायद हिमालय भएको हुनाले गर्दा हुन सक्छ, चीनलाई हामीले बाहिरी खतरा मोल्नुपरेको अवसरमा गुहार्ने राष्ट्रको रूपमा सम्बन्ध विस्तार गर्दै आएका छौं। अर्थात् अनिष्ट आइपर्यो भने गुहार्ने छिमेकी राष्ट्र हँुदै आएको छ चीन हाम्रानिमित्त। विक्रम संवत् १८६९ मा भारतमा ब्रिटिस साम्राज्यको विस्तारसँगै नेपालमा उसले हस्तक्षेप गर्ने सम्भावना बढ्न थाल्दा प्रधानमन्त्री भीमसेन थापाले चीनलाई सहयोगका निमित्त गुहारेका थिए। चीनले भने दक्षिणी छिमेकीसँग मिलेर सहकार्य गर्न सुझाए। २०१८ सालमा भारतलाई आधारभूमि बनाएर नेपाली कांग्रेसद्वारा सञ्चालित सशस्त्र आन्दोलनले गति लिन थालेपछि राजा महेन्द्रले बेइजिङमा रणधीर सुब्बाको नेतृत्वमा एक उच्चस्तरीय तीन सदस्यीय टोली चीन पठाएका थिए चिनियाँ सुरक्षा सहयोगका निमित्त। उक्त प्रतिनिधिमण्डल सदस्यअनुसार त्यसबखतका चिनियाँ सेना प्रमुख एवं रक्षामन्त्री मार्सल तु चेले नेपाली प्रतिनिधिमण्डललाई चीन, नेपाल तथा भारतको ठूलो नक्सा देखाउँदै चीनले चाहेर पनि नेपाललाई सहयोग गर्न खोज्दा आइपर्ने कठिनहरूको वर्णन गरे। बारम्बार तिनले नेपाली टोलीलाई चीनका निमित्त नेपालको सुरक्षा सहयोग गर्न कति कठिन छ ती वास्तविकता अवगत गराए। त्यसपश्चात् नेपाली टोलीलाई अध्यक्ष माओ सामुन्ने प्रस्तुत गरियो। गम्भीर मुद्रामा माओले चिनियाँ सहयोगको अपेक्षा गर्नुभन्दा नेपाली राजाका निमित्त दिल्लीसँग समझदारी कायम गरेर समस्या निराकरण गर्नु बुद्धिमत्तापूर्ण हुने सुझाव दिए। त्यसपश्चात्का दिनहरूमा पनि हाम्रा नेताहरू जस्तै राजा महेन्द्र, वीरेन्द्र, ज्ञानेन्द्रलगायत प्रधानमन्त्रीहरू विश्वेश्वरप्रसाद कोइराला, कीर्तिनिधि विष्टदेखि शेरबहादुरसम्म सबैलाई चिनियाँहरूले भारतसँग सहकार्य गर्न सल्लाह दिँदै आएका थिए। नेपालले ६०, ७० तथा ९० का दशकमा तीनपटक भारतीय नाकाबन्दीको मार खेप्यो। भारतद्वारा गरिएको नाकाबन्दीको कष्ट थेग्न नसकेपछि हामीले तीनैपटक चीनलाई गुहारेका थियौं। त्यसरी शरणमा पुग्दा चीनले हामीलाई खाली हात पठाएन। भौगोलिक कठिनाइ हुँदाहुँदै पनि उनीहरूले जो सक्दो पेट्रोलियम पदार्थ, खाद्यान्न तथा दैनिकी आवश्यक सामग्री आपूर्ति गरिदिने गर्थे। दक्षिणबाट हुने वा हुन सक्ने थिचोमिचो मत्थर पार्नका निमित्त हामी चीनतर्फ लहसिएर समाधान खोज्ने गर्दै आएका छौं। भारत पनि जबजब चीनले हामीलाई सहयोग गर्न थाल्छ, ऊ पुरानै अवस्थामा फर्कने गर्छ। प्रचलित भाषामा यस प्रक्रियालाई चिनिया कार्ड भन्ने गरिन्छ। राजा महेन्द्र चिनियाँ कार्ड चलाउन माहिर थिए भनिन्छ। आजको दिनसम्म आइपुग्दा तीन वर्षअघि विनाशकारी भूकम्प ले एकतिहाइ मुलुकलाई क्षत्विक्षत् तथा समस्त राष्ट्रिय जीवन नै तहसनहस तुल्याएको अवस्थामा भारत सरकारले अघोषित आर्थिक नाकाबन्दी लगायो। उक्त अवसरमा पुनः हामी चिनियाँलाई गुहार्न पुग्यौं। चिनियाँ सहयोगमा निर्माण गरिएको काठमाडौंकोदारी राजमार्गको ठूलो खण्ड भत्किएको अवस्थामा चीनले काठमाडौंरसुवागढी सडकबाट अत्यावश्यक राहत सहयोग सामग्री खासगरी पेट्रोलियम पदार्थ पठाइदिए। तत्पश्चात् प्रधानमन्त्री केपी ओलीलाई निमन्त्रणा गरे अनि दुई छिमेकी राष्ट्रहरूबीच आर्थिक सहयोगलगायत पारवहन सन्धि पनि भए। नेपाललाई चिनियाँ बन्दरगाहको प्रयोगको सुविधा स्थापित गरियो। हाम्रो आवश्यकताको एकतिहाइ पेट्रोलियम पदार्थको आपूर्ति चीनबाट गरिने प्रावधानसमेत गरियो। राष्ट्रपति सीको राजकीय भ्रमणको पूर्वसन्ध्यामा चिनियाँ कम्युनिस्ट पार्टीको अन्तर्राष्ट्रिय विभाग प्रमुख सोङ ताओको नेतृत्वमा ५० सदस्यीय टोली नेपाल आएको थियो। टोली सत्ताधारी नेपाल कम्युनिस्ट पार्टीका दुई सय उच्चस्तरीय नेताहरूलाई सी विचारधारासम्बन्धी प्रशिक्षण तथा अन्तरसंवाद सञ्चालन गर्न आएको थियो। प्रशिक्षण र अन्तरसंवादमा समावेश विषय आजका दिनसम्म नेकपाले खुलासा गरेको छैन। अँध्यारोमा गोली हानेजस्तो हुँदैन होला यदि कार्यक्रमका अन्य उद्देश्यमध्ये प्रमुख नेपाली समकक्षीहरूलाई राष्ट्रपति सीले के चाहन्छन् भनेर अवगत गराउँदा, अनि विगतमा जस्तो अड्कोपड्को परेको समयमा मात्र चीनलाई गुहार्ने काम परित्याग गरेर दिगो रूपमा दुई देशबीचको सम्बन्ध विकास गर्दा। त्यस्तो प्रावधानले मात्र चिनियाँ कार्डको प्रयोग निरुत्साहित पनि गर्छ। भारतलगायत पश्चिमी राष्ट्रहरूलाई चीनको सहयोग तथा सहकार्य उनीहरूको विरुद्धमा हुँदैन भन्ने विश्वास दिलाउन सक्नु हाम्रो कूटनीतिक तथा राजनीति नेतृत्वको दक्षतामा निर्भर गर्छ। भारतीय प्रधानमन्त्री नरेन्द्र मोदीसँग अनौपचारिक भेटवार्ता सम्पन्न गरेर नेपाल भित्रिएका थिए चिनियाँ राष्ट्रपति सी। नेपाल प्रवेशको पूर्वसन्ध्यामा तिनले विश्वलाई नेपाल र चीनबीचको सम्बन्ध तात्कालिक नभएर ऐतिहासिक भएको स्मरण गराए, नेपाली अखबारहरूमा आफ्नो वैचारिक लेखसमेत प्रकाशित गरेर। उक्त लेखमा समावेश गरिएका विषय तथा राष्ट्रपति सीको भ्रमणपश्चात् प्रकाशित संयुक्त विज्ञप्तिले प्रस्ट पारेको छ। अब दुई राष्ट्रबीचको सम्बन्ध नेपाललाई विपत् परेको अवस्थामा सहयोग तथा मागअनुरूपको आर्थिक सहायता उपलब्ध गराइदिने विगतको परम्पराभन्दा पृथक हुनेछ। आर्थिक सहयोगका नाममा दिइने झीनामसिना सहयोगलाई नेपालको दूरगामी विकास अभियानमा चीनको सहभागिता हुने घोषणाले विस्थापित गरिदिनेछ। नेपाल लाई ल्यान्ड लक बाट ल्यान्ड लिंक मुलुकमा परिणत हुन चीनले सहयोग गर्ने घोषणाले अब नेपाल कुनै एक छिमेकी राष्ट्रसँग निर्भर हुनुनपर्ने अवस्था सिर्जिने सन्देश प्रवाह गरेको छ। विगतमा जस्तो नेपाल अन्य राष्ट्रको प्रभाव क्षेत्रअन्तर्गतको देश भन्ने मान्यतालाई औचित्यहीन तुल्याएका छन् तिनले। हाम्रो आधुनिकीकरण प्रक्रियाको सुरुवातदेखिको ल्यान्ड लक मात्र नभएर इन्डिया लक्ड अवस्थाबाट हामीले उन्मुक्ति पाउने भएका छांै। नेपाललाई चीनको सहयोगले निकट भविष्यमा अन्य मुलुकसँग कनेक्टिभिटी विस्तार गरेर विश्व व्यापारिक भ्यालु चेन मा गाँसिन बिनारोकतोक सम्भव तुल्याउनेछ। भ्रमणका क्रममा राष्ट्रपति सीले नेपाल सरकार खासगरी कम्युनिस्ट नेताहरूलाई कूटनीतिकभन्दा मैत्रीपूर्ण सल्लाह तथा सुझावहरू (जस्तै आचरण सुधार, नागरिकसँगको सम्बन्धलाई सुदृढीकरण, अनुशासित, देशमा सुशासन कायम गराउनेलगायत तोकिएको समयावधिमा आयोजनाहरूको कार्यान्वयन आदि) दिएका थिए। चिनियाँ राष्ट्रपतिले चीनबाट सिक्न नेपाललाई थुप्रै संस्थागत प्रावधानहरू खुला गरिने खुलासा पनि गरेका छन्। हाम्रो नेतृत्वपंक्तिमा आउनुपर्ने सुधारहरूको चर्चा गर्दा तिनले नेपालमा कार्यरत चिनियाँ कम्पनीहरूबाट बढ्दो संख्यामा हुन थालेको लापरबाही, भ्रष्टाचार बढाउने कायरू तथा ढिलासुस्ती नियन्त्रण गर्ने आश्वासन मात्रै दिएका भए पनि निश्चित अवधिमा आयोजना कार्यान्वयन गर्नुपर्ने तिनको धारणा बढी वजनदार हुने थियो। हामी साँच्चिकै समृद्ध नेपाल सुखी नेपाली हुन आतुर छौं भने चिनियाँ मोडललाई आत्मसात गर्नुपर्ने सन्देश राष्ट्रपति सीले दिएका छन्। तिनले फैलाएको हातलाई कसरी ग्रहण गर्ने ? चीनले फैलाएको खुला हातमा अंकमाल गर्दा दक्षिणी छिमेकीलगायत अन्य राष्ट्रहरूसँगको हाम्रो सम्बन्धलाई कसरी व्यवस्थापन गर्ने ? त्यो रणनीतिक सोच र दायित्व हाम्रो हो। भारतलगायत पश्चिमी राष्ट्रहरूलाई चीनको सहयोग तथा सहकार्य उनीहरूको विरुद्धमा हुँदैन भन्ने विश्वास दिलाउन सक्नु हाम्रो कूटनीतिक तथा राजनीति नेतृत्वको दक्षतामा निर्भर गर्छ। धेरै अर्थमा बल अब हाम्रो कोर्टमा छ। चिनियाँ राष्ट्रपतिले व्यक्त गरेका प्रतिबद्धता तथा तिनले प्रस्तुत गरेको मार्गचित्र ग्रहण तथा व्यवस्थापन कसरी हामीले गर्दछौं, त्यसले हाम्रो राष्ट्रको भविष्यका निमित्त अवसर तथा चुनौती दुवै प्रदान गर्ने भने निश्चित छ।"
"'द हन्ड्रेड' क्रिकेटमा छानिए सन्दीप, गेल र मालिंगा बिकेनन्","एजेन्सी : इङ्ल्यान्ड र वेल्समा हुने नयाँ फर्म्याटको क्रिकेट प्रतियोगिता द हन्ड्रेड नेपालका युवा क्रिकेटर सन्दीप लापमछाने छनोट भएका छन् । ड्राफ्टमा सन्दीपको १ लाख पाउण्ड आधार मूल्य राखिएकोमा सोही मूल्यमा बिक्री भएका हुन् । सन्दीपलाई ओभल इन्भिसिबल्सले टोलीमा भित्र्याएको हो । दोस्रो राउण्डको छनोटमा सन्दीपलाई ओभल इन्भिसिबल्स टोलीमा आबद्ध गरेको हो । सन्दीप लामिछाने आवद्ध ओभल इन्भिसिबल्समा सुनिर लारिन(वेस्ट इन्डिज), जनसन रोय(इङ्ल्याण्ड), फबियन एलियन(वेस्ट इन्डिज), साम करन(इङ्ल्याण्ड) लगायत क्रिकेटर छन् । आइतबार राति भएको ड्राफ्टमा सन्दीप लामिछाने छनोट हुँदा छोटो फर्म्याटको क्रिकेटमा खुंखार खेलाडी वेस्ट इन्डिजका क्रिस गेल, श्रीलंकाका लासिथ मालिंगा ब्रिक्री भएनन् । त्यसैगरी बंगलादेशका अलराउण्डर सकिब अल हसन र दक्षिण अफ्रिकाका फास्ट बलर कागिसो रबाडासमेत छनोट भएनन् ।"
विश्व कराते च्याम्पियनसीपमा शर्मा सम्मानित,"सिमरा : ब्राजिलमा सम्पन्न विश्व कराते च्याम्पियनसीपमा नेपाल राष्ट्रिय मार्सल आर्ट गेम्स महासंघका महासचिव दीनेश शर्मा सम्मानित भएका छन् । प्रतियोगितामा सहभागी हुने खेलाडी लिएर ब्राजिल पुगेका टिम कोच शर्मालाई एप्रिसेसन अवार्ड र गोल्ड मेडलबाट सम्मानित गरिएको हो । बारा निजगढ नगरपालिका ३ सिंगौलका शर्मा पूर्वखेलाडी समेत हुन् । हाल उनी प्रशिक्षण हुन्।नेपालमा मार्सल आर्ट खेलको विकास र विस्तारमा योगदान पुर्याएको भन्दै शर्मालाई सम्मान गरिएको थियो । शर्मा यसअघि अमेरिका, बेलायत, जर्मनी, भारतलगायतका देशमा सम्मानित भइसकेका छन् । ब्राजिलमा गरिएको सम्मानबाट आफूमा उर्जा थपिएको शर्माले बताए । प्रतियोगितामा नेपालका राजकुमार दराईले कास्य पदक जितेका छन् । ६०६५ किलोको खुल्ला प्रतिस्पर्धामा कुमुतेतर्फ दराईले कास्य पदक हात पारेका हुन् । दराईसँगै नेपालका टिम मेनेजर रामकृष्ण श्रेष्ठलाई समेत सम्मान गरिएको थियो ।"
चितवन फाइनलमा,"काठमाडौं : चितवन राइनोज काठमाडौंमा जारी महिला च्याम्पियन्स लिग (डब्लूसीएल) टीट्वेन्टी क्रिकेट प्रतियोगिताको फाइनलमा प्रवेश गरेको छ। कीर्तिपुरस्थित त्रिवि खेलमैदानमा आइतबार भएको खेलमा विराटनगर टाइटन्सलाई ५३ रनले हराउँदै चितवन फाइनलमा प्रवेश गरेको हो। चितवनले समूह चरणका सबै खेलमा जित निकाल्न सफल भयो। टस जितेर पहिले ब्याटिङ गरेको चितवनले निर्धारित २० ओभरमा आठ विकेटको क्षतिमा एक सय २२ रन बनाएको थियो। चितवनको जितमा काजल श्रेष्ठले सर्वाधिक ३६ रन बनाइन्। कञ्चन श्रेष्ठले ३४, कप्तान इन्दु बर्माले अविजित १७ र सुमन खतिवडाले १० रन बनाइन्। बलिङमा विराटनगरकी शवनाम राईले दुई, शर्मिला रानामगर, आरती बिडारी र सोनु खड्काले एक एक विकेट लिए। एक सय २३ रनको विजय लक्ष्य पछ्याएको विराटनगर १७५ ओभरमा सवै विकेटको क्षतिमा ६९ रनमा समेटिएको थियो। विराटनगरका लागि ज्योति पाण्डे र डोली भट्टले समान २१२१ रन बनाए। अन्य खेलाडीले दोहोरो संख्यामा रन बनाउन सकेनन्। विराटनगरलाई सस्तैमा समेट्न चितवनकी कविता गौतमले तीन विकेट लिइन्। कविता प्येयर अफ दी म्याच घोषित भइन्। सुमन खतिवडाले दुई तथा सन्तोषी चौधरी, रीतु कनौजिया र रेखा रावलले एक एक विकेट लिए। यसैगरी आइतबार नै भएको अर्को खेलमा ललितपुर फाल्कोन्सलाई आठ विकेटले हराउँदै क्याट क्विन्स काठमाडौंले प्ले अफमा स्थान बनाएको छ। टस जितेर पहिलो ब्याटिङ गरेको ललितपुरले निर्धारित २० ओभरमा पाँच विकेटको क्षतिमा एक सय पाँच रन बनाएको थियो। ललितपुरका लागि रोशनी बोहोराले अविजित २९ रन बनाइन्। कप्तान नेरी थापाले २२, ममता चौधरीले १५ र गीता गोसाईले १३ रन बनाइन्। काठमाडौंका ईश्वरी विष्टले दुई र सरस्वती कुमारीले एक विकेट लिए। एक सय ६ रनको विजय लक्ष्य पछ्याएको काठमाडौंले १७२ ओभरमा दुई विकेटको क्षतिमा लक्ष्य पूरा गरेको थियो। काठमाडौंको जितमा कप्तान रुविना क्षेत्रीले अविजित ५९ रन बनाइन्। अर्धशतक पूरा गर्ने क्रममा रुविनाले ५२ बलमा एक छक्का र नौ चौका हानेकी थिइन्। रोमा थापाले १८ र रश्मी चौलागार्इंले नौ रन बनाए। ललितपुरकी सम्झना खड्का र एलिसा केसीले एक एक विकेट लिए। काठमाडौंकी रुविना क्षेत्री प्लेयर अफ दी म्याच भइन्। समूहमा दोस्रो स्थानमा रहेको काठमाडौं र तेस्रो स्थानमा रहेको विराटनगरबीच प्ले अफ खेल हुनेछ। प्लेअफको विजेताले चितवनसँग फाइनल खेल खेल्नेछ। प्रतियोगिताबाट बाहिरिएका पोखरा पल्टन र ललितपुरले चौथो र पाँचौं स्थानका लागि प्रतिस्पर्धा गर्नेछन्।"
श्रीलंका र भारत उपाधि नजिक,"काठमाडौं : श्रीलंका र भारत प्रथम दक्षिण एसियाली यू१६ नेटबल च्याम्पियनसिपमा फाइनलमा पुगेका छन्। आइतबार भएको सेमिफाइनलमा जित निकाल्दै श्रीलंका र भारत उपाधि नजिक पुगेका छन् । नेपाल नेटबल संघद्वारा आयोजित प्रतियोगिताको सेमिफाइनलमा श्रीलंकाले घरेलु टोली नेपाललाई ५२१५ ले पराजित गयो। श्रीलंकालाई प्रभावशाली जित दिलाउन वुमन अफ दी म्याच रम्दुली गाभिनियाले सर्वाधिक २० स्कोर गरिन् । लगनखेलस्थित आर्मी तालिम तथा शारीरिक केन्द्रमा भएको दोस्रो सेमिफाइनलमा भारतले माल्दिभ्सलाई ४६२५ ले हरायो। माल्दिभ्सकी मिस्का हुसेन वुमन अफ दी म्याच भइन्। च्याम्पियनसिपको फाइनल खेल मंगलबार हुनेछ । पाँच राष्ट्र सम्मिलित च्याम्पियनसिपमा श्रीलंका पहिलो, भारत दोस्रो, माल्दिभ्स तेस्रो र नेपाल चौथो हुँदै सेमिफाइनलमा पुगेका थिए। पाकिस्तान भने समूह चरणबाटै बाहिरिएको थियो । त्यसअघि भएका समूह चरणको खेलमा श्रीलंकाले नेपाललाई ५३१६ ले पन्छायो। श्रीलंकाकी हिरोनी हिसानीले २६ अंक जोडिन्। श्रीलंकाकै नतासा वुमन अफ दी म्याच बनिन्। अर्को खेलमा माल्दिभ्सले पाकिस्तानलाई ३६१० ले पाखा लगायो। वुमन अफ दी म्याच आइसाथ नुमीले १८ अंक जोडिन् । च्याम्पियनसिपमा उत्कृष्ट खेलाडीसँगै उत्कृष्ट डिफेन्डर र हाई स्कोररलाई पनि आकर्षक पुरस्कार प्रदान गरिने संघले जनाएको छ ।"
चितवन फाइनलमा,"काठमाडौं : चितवन राइनोज काठमाडौंमा जारी महिला च्याम्पियन्स लिग (डब्लूसीएल) टीट्वेन्टी क्रिकेट प्रतियोगिताको फाइनलमा प्रवेश गरेको छ। कीर्तिपुरस्थित त्रिवि खेलमैदानमा आइतबार भएको खेलमा विराटनगर टाइटन्सलाई ५३ रनले हराउँदै चितवन फाइनलमा प्रवेश गरेको हो। चितवनले समूह चरणका सबै खेलमा जित निकाल्न सफल भयो। टस जितेर पहिले ब्याटिङ गरेको चितवनले निर्धारित २० ओभरमा आठ विकेटको क्षतिमा एक सय २२ रन बनाएको थियो। चितवनको जितमा काजल श्रेष्ठले सर्वाधिक ३६ रन बनाइन्। कञ्चन श्रेष्ठले ३४, कप्तान इन्दु बर्माले अविजित १७ र सुमन खतिवडाले १० रन बनाइन्। बलिङमा विराटनगरकी शवनाम राईले दुई, शर्मिला रानामगर, आरती बिडारी र सोनु खड्काले एक एक विकेट लिए। एक सय २३ रनको विजय लक्ष्य पछ्याएको विराटनगर १७५ ओभरमा सवै विकेटको क्षतिमा ६९ रनमा समेटिएको थियो। विराटनगरका लागि ज्योति पाण्डे र डोली भट्टले समान २१२१ रन बनाए। अन्य खेलाडीले दोहोरो संख्यामा रन बनाउन सकेनन्। विराटनगरलाई सस्तैमा समेट्न चितवनकी कविता गौतमले तीन विकेट लिइन्। कविता प्येयर अफ दी म्याच घोषित भइन्। सुमन खतिवडाले दुई तथा सन्तोषी चौधरी, रीतु कनौजिया र रेखा रावलले एक एक विकेट लिए। यसैगरी आइतबार नै भएको अर्को खेलमा ललितपुर फाल्कोन्सलाई आठ विकेटले हराउँदै क्याट क्विन्स काठमाडौंले प्ले अफमा स्थान बनाएको छ। टस जितेर पहिलो ब्याटिङ गरेको ललितपुरले निर्धारित २० ओभरमा पाँच विकेटको क्षतिमा एक सय पाँच रन बनाएको थियो। ललितपुरका लागि रोशनी बोहोराले अविजित २९ रन बनाइन्। कप्तान नेरी थापाले २२, ममता चौधरीले १५ र गीता गोसाईले १३ रन बनाइन्। काठमाडौंका ईश्वरी विष्टले दुई र सरस्वती कुमारीले एक विकेट लिए। एक सय ६ रनको विजय लक्ष्य पछ्याएको काठमाडौंले १७२ ओभरमा दुई विकेटको क्षतिमा लक्ष्य पूरा गरेको थियो। काठमाडौंको जितमा कप्तान रुविना क्षेत्रीले अविजित ५९ रन बनाइन्। अर्धशतक पूरा गर्ने क्रममा रुविनाले ५२ बलमा एक छक्का र नौ चौका हानेकी थिइन्। रोमा थापाले १८ र रश्मी चौलागार्इंले नौ रन बनाए। ललितपुरकी सम्झना खड्का र एलिसा केसीले एक एक विकेट लिए। काठमाडौंकी रुविना क्षेत्री प्लेयर अफ दी म्याच भइन्। समूहमा दोस्रो स्थानमा रहेको काठमाडौं र तेस्रो स्थानमा रहेको विराटनगरबीच प्ले अफ खेल हुनेछ। प्लेअफको विजेताले चितवनसँग फाइनल खेल खेल्नेछ। प्रतियोगिताबाट बाहिरिएका पोखरा पल्टन र ललितपुरले चौथो र पाँचौं स्थानका लागि प्रतिस्पर्धा गर्नेछन्।"
विश्व कराते च्याम्पियनसीपमा शर्मा सम्मानित,"सिमरा : ब्राजिलमा सम्पन्न विश्व कराते च्याम्पियनसीपमा नेपाल राष्ट्रिय मार्सल आर्ट गेम्स महासंघका महासचिव दीनेश शर्मा सम्मानित भएका छन् । प्रतियोगितामा सहभागी हुने खेलाडी लिएर ब्राजिल पुगेका टिम कोच शर्मालाई एप्रिसेसन अवार्ड र गोल्ड मेडलबाट सम्मानित गरिएको हो । बारा निजगढ नगरपालिका ३ सिंगौलका शर्मा पूर्वखेलाडी समेत हुन् । हाल उनी प्रशिक्षण हुन्।नेपालमा मार्सल आर्ट खेलको विकास र विस्तारमा योगदान पुर्याएको भन्दै शर्मालाई सम्मान गरिएको थियो । शर्मा यसअघि अमेरिका, बेलायत, जर्मनी, भारतलगायतका देशमा सम्मानित भइसकेका छन् । ब्राजिलमा गरिएको सम्मानबाट आफूमा उर्जा थपिएको शर्माले बताए । प्रतियोगितामा नेपालका राजकुमार दराईले कास्य पदक जितेका छन् । ६०६५ किलोको खुल्ला प्रतिस्पर्धामा कुमुतेतर्फ दराईले कास्य पदक हात पारेका हुन् । दराईसँगै नेपालका टिम मेनेजर रामकृष्ण श्रेष्ठलाई समेत सम्मान गरिएको थियो ।"
"'द हन्ड्रेड' क्रिकेटमा छानिए सन्दीप, गेल र मालिंगा बिकेनन्","एजेन्सी : इङ्ल्यान्ड र वेल्समा हुने नयाँ फर्म्याटको क्रिकेट प्रतियोगिता द हन्ड्रेड नेपालका युवा क्रिकेटर सन्दीप लापमछाने छनोट भएका छन् । ड्राफ्टमा सन्दीपको १ लाख पाउण्ड आधार मूल्य राखिएकोमा सोही मूल्यमा बिक्री भएका हुन् । सन्दीपलाई ओभल इन्भिसिबल्सले टोलीमा भित्र्याएको हो । दोस्रो राउण्डको छनोटमा सन्दीपलाई ओभल इन्भिसिबल्स टोलीमा आबद्ध गरेको हो । सन्दीप लामिछाने आवद्ध ओभल इन्भिसिबल्समा सुनिर लारिन(वेस्ट इन्डिज), जनसन रोय(इङ्ल्याण्ड), फबियन एलियन(वेस्ट इन्डिज), साम करन(इङ्ल्याण्ड) लगायत क्रिकेटर छन् । आइतबार राति भएको ड्राफ्टमा सन्दीप लामिछाने छनोट हुँदा छोटो फर्म्याटको क्रिकेटमा खुंखार खेलाडी वेस्ट इन्डिजका क्रिस गेल, श्रीलंकाका लासिथ मालिंगा ब्रिक्री भएनन् । त्यसैगरी बंगलादेशका अलराउण्डर सकिब अल हसन र दक्षिण अफ्रिकाका फास्ट बलर कागिसो रबाडासमेत छनोट भएनन् ।"
श्रीलंका र भारत उपाधि नजिक,"काठमाडौं : श्रीलंका र भारत प्रथम दक्षिण एसियाली यू१६ नेटबल च्याम्पियनसिपमा फाइनलमा पुगेका छन्। आइतबार भएको सेमिफाइनलमा जित निकाल्दै श्रीलंका र भारत उपाधि नजिक पुगेका छन् । नेपाल नेटबल संघद्वारा आयोजित प्रतियोगिताको सेमिफाइनलमा श्रीलंकाले घरेलु टोली नेपाललाई ५२१५ ले पराजित गयो। श्रीलंकालाई प्रभावशाली जित दिलाउन वुमन अफ दी म्याच रम्दुली गाभिनियाले सर्वाधिक २० स्कोर गरिन् । लगनखेलस्थित आर्मी तालिम तथा शारीरिक केन्द्रमा भएको दोस्रो सेमिफाइनलमा भारतले माल्दिभ्सलाई ४६२५ ले हरायो। माल्दिभ्सकी मिस्का हुसेन वुमन अफ दी म्याच भइन्। च्याम्पियनसिपको फाइनल खेल मंगलबार हुनेछ । पाँच राष्ट्र सम्मिलित च्याम्पियनसिपमा श्रीलंका पहिलो, भारत दोस्रो, माल्दिभ्स तेस्रो र नेपाल चौथो हुँदै सेमिफाइनलमा पुगेका थिए। पाकिस्तान भने समूह चरणबाटै बाहिरिएको थियो । त्यसअघि भएका समूह चरणको खेलमा श्रीलंकाले नेपाललाई ५३१६ ले पन्छायो। श्रीलंकाकी हिरोनी हिसानीले २६ अंक जोडिन्। श्रीलंकाकै नतासा वुमन अफ दी म्याच बनिन्। अर्को खेलमा माल्दिभ्सले पाकिस्तानलाई ३६१० ले पाखा लगायो। वुमन अफ दी म्याच आइसाथ नुमीले १८ अंक जोडिन् । च्याम्पियनसिपमा उत्कृष्ट खेलाडीसँगै उत्कृष्ट डिफेन्डर र हाई स्कोररलाई पनि आकर्षक पुरस्कार प्रदान गरिने संघले जनाएको छ ।"

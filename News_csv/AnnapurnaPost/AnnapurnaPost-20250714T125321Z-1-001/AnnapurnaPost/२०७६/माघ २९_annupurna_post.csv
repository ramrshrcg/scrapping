शीर्षक,विवरण
भजने मास को चंगुलमा शिक्षा,"विद्यार्थीले खोजेको कुरा पाएनन् वा सरकारले खोजेको कुरा शिक्षकले दिन सकेनन् भने पनि त्यहाँ शैक्षिक सुशासन हुँदैन। विद्यालयमा कुशल प्रशासन भनेको प्रधानाध्यापक वा शिक्षक मालिक आफैं हुने हो कि उनले सरोकारवालाई सहयोग गर्ने हो? भन्नेबारे अध्ययन गर्नुपर्छ। त्यहाँबाट यसको परिभाषा आउँछ। यदि प्रधानाध्यापकसँग विद्यार्थी डरायो, भन्न खोजेको कुरा व्यक्त गर्न सकेन भने त्यहाँ कुशासन हुन्छ। विद्यार्थीहरू डराएनन् भने सुशासन हुन्छ। सुशासनको अर्थ विद्यार्थीले सजिलै आफूलाई सम्मानित हुन पाए कि पाएनन् भन्ने हो। यदि कुनै कामलाई आज आइज, भोलि आइज भनेर बारम्बार अल्झायो भने त्यहाँ कुशासन हुन्छ। सेवाग्राहीले एक ठाउँमा सोधेको कुरा त्यतैबाट जानकारी पायो भने त्यहाँ सुशासन हुन्छ। प्रशासनिक हिसाबबाट हेर्ने हो भने हाम्रा विद्यालयका प्रधानाध्यापक वा शिक्षकहरू सुशासनयुक्त छैनन्। सुशासनको प्रसंगमा एउटा उदाहरण हेरौं, हामीकहाँ बालमैत्री विद्यालयको अवधारणा आएको छ। यो अवधारणाको अर्थ विद्यार्थीलाई नकुटौं भन्ने हो। यदि यो अभ्यास व्यवहारमै कार्यान्वयन भइदिएको भए त्यहाँ प्रशासनिक सुशासन हुन्थो। तर हामीले यस्तो देख्न पाएका छैनौं। दोस्रो हो आर्थिक सुशासन। आर्थिक सुशासन भनेको जुन ठाउँमा जति पैसा आयो, त्यो सबै देखाइदिने हो। खर्च कति भयो? कुन प्रक्रियाबाट आयो? त्यो पनि देखाइदिने हो। तर अहिले धेरै विद्यालयमा कति पैसा आयो? थाहा छैन। कसले खर्च गर्छ? त्यो पनि थाहा छैन। यसलाई सुशासन मान्न सकिँदैन। अहिले मुलुकका धेरै विद्यालयले सुशासनको निम्ति बल गरिरहेका छन्। सोसिअल अडिटको नाममा। यसले आर्थिक पारदर्शिताको प्रयास गरेको देखाउँछ। तर कतिपय ठाउँमा मिलिभगत भएको पनि छ। किताब किन्न भनेर पैसा आएको छ, तर कति हो थाहा छैन, कपीको लागि पैसा आएको छ, त्यो पनि थाहा छैन, शैक्षिक सामग्री किन्दा जताततै कमिसन खाएको पाइन्छ। कतिपय ठाउँमा त किताब, कापी किन्न जाने होे भयो भने तपाईंलाई बिल खाली दिउँ कि? बिल बढाएर दिऊँ कि ? भनेर सोध्ने गरेको पाइन्छ। यो मानेमा हेर्ने हो आर्थिक सुशासन हामीकहाँ जटिल समस्याको रूपमा आएको पाइन्छ। विद्यालय तहमा पनि यस्तै समस्या छ, क्याम्पसस्तर र विश्वविद्यालय तहमा पनि उस्तै समस्या छ। यो स्थितिबाट हेर्ने हो भने हामीकहाँ आर्थिक सुशासन अलि टाढाकै विषय देखिन्छ। पालिका तहमा पनि यस्ता समस्या देखिन्छ। आर्थिक पारदर्शिता वा आर्थिक सुशासन हाम्रो लागि चुनौतीपूर्ण छ। शैक्षिक सुशासन अर्को पाटो भयो। शिक्षामा गुणस्तर भएन भने त्यहाँ शैक्षिक सुशासन हुँदैन। विद्यार्थीले खोजेको कुरा पाएनन् वा सरकारले खोजेको कुरा शिक्षकले दिन सकेनन् भने पनि त्यहाँ शैक्षिक सुशासन हुँदैन। शैक्षिक गुणस्तर अहिले परीक्षण केन्द्र (ईआरओ) ले सार्वजनिक गरेको कक्षा तीन, पाँच, आठ र दसको शैक्षिक स्तरको विश्लेषण गरिएको औसत तथ्यांक हेर्ने हो भने यो क्रमशः तल झर्दै गएको देखिन्छ। यही बीचमा हामीले शिक्षाको गुणस्तर बढाउन विभिन्न कार्यक्रमहरू पनि ल्याएका छौं। एसएसआरपी, एसएसडीपी, नमुना विद्यालय, नमुना क्याम्पस अनेक अनेक किसिमको रमाइलो गर्यौं। तर यो रमाइलो कतै छोएको देखिँदैन। किनकि सरकारी तथ्यांकले यही देखाउँछ। सरकारी क्याम्पसमा भएको नतिजाले पनि यही देखाउँछ। यो नहुनुको कारण शिक्षकले दायित्वबोध गरेनन् भन्ने हो। दुई, चार स्थानमा राम्रा अभ्यास पनि भएका छन्। जहाँ प्रधानाध्यापक, शिक्षक, विद्यालय व्यवस्थापन समिति वा पालिकाको नेतृत्व तातेका छन् भने त्यहाँ राम्रो पनि भएका छन्। यो स्थितिबाट हेर्दा हामी शैक्षिक सुशासनका लागि प्रयासरत छौं तर गतिलो विन्दुमा पुग्न सकेका छैनौं भन्ने देखिन्छ। विश्वविद्यालयमा सुशासन अर्को अप्ठ्यारो छ। विश्वविद्यालयमा नतिजा र जिम्मेवारी दुवै हिसाबले उस्तै छ। विश्वविद्यालयबाट हामीले खोजेको के हो? विद्यार्थीले खाजेको के हो? शिक्षकले खोजेको के हो? कसैले खोजी गरेनौं। पढाइ व्यावहारिक भएन भन्यौ, तर बनाउने कसले खोजी गरेनौं। पढाइ जनमुखी भएन भन्यौं, तर व्यावहारिक बनाउने कसले? त्यो पनि कतै खोजेनांै, जनमुखी भएन भन्यौं, जिम्मा कसको? कतै खोजेनौं? बनाउने कसरी? सीपमुखी भएन भन्छौ तर कसरी? कतै पनि खोजेनौं। विश्वविद्यालयमा पदाधिकारी भएपछि पदीय होइन, दलीय आग्रहबाट प्रेरित भए। कम्युनिस्टको नेतृत्व आयो भने कांग्रेस सकिन्छ। कांग्रेस नेतृत्वमा आयो भने कम्युनिस्ट सकिन्छ। सकिने र सकाउने प्रवृत्ति व्याप्त भयो। अहिले हामीले व्यावसायिक शिक्षा भयो भने राम्रो हुन्छ भनेका छौं। यो पनि निकै झुट भयो। किनकि व्यावसायिक शिक्षा हुने बित्तिकै राम्रा हुने भइदिएको भए, यो मुलुकमा सबैभन्दा बढी व्यावसायिक दलित समुदाय छन्। तर आर्थिक रूपले विपन्न पनि तिनै छन्। एउटा उदाहरण दिन चाहन्छु कृषि क्याम्पसको। कृषि क्याम्पस रामपुरमा प्रयोगात्मक शिक्षाका लागि विद्यार्थीलाई रूखबिरुवा रोप्न खाल्डो खनाउनुपर्ने रहेछ। शिक्षकले खाल्डो खन्न लगायो। शिक्षकले खाल्डो खनेबापत विद्यार्थीलाई यति नम्बर दिन्छु भने। विद्यार्थीलाई खाल्डो खन्दै जाँदा हातमा ठेला उठेछ। खन्न सकेनछन्। त्यसपछि उनीहरूले खेताला लगाएछन्। पछि त्यही खाल्डो देखाएर शिक्षकले विद्यार्थीलाई नम्बर दिएछ। यसले हाम्रो शिक्षक र विद्यार्थीकौ नैतिक धरातल कहाँ गएछ? भन्ने पुष्टि हुन्छ। यस्तो तरिकाबाट पाएको नम्बरले के विद्यार्थी साँच्चै व्यावहारिक हुन्छन् ? यो घटनाले के साबिती दिन्छ भने विश्वविद्यालयमा हामीले खोजेको परिवेश सिर्जना गर्न सकेनौं। किन त्यसो भयो भने शिक्षक विद्यार्थीसँग डरायो? नम्बर नहालेदेखी देख्लास् भन्ने भयो? विद्यार्थी साँढे भए, किनकि दलले संरक्षण दिए। शिक्षक त्यस्तै बने। तिमी पढ्दैनौं भने मलाई के मतलव भन्ने अवस्थामा शिक्षक पुग्न सकेन। ऊ निरीह भयो। यो निरीहता भनेको प्रशासनिक हिसाबको ठूलो नोक्सानी हो। पश्चिमासँग तुलना गर्ने हो भने, उनीहरू व्यवस्थापन र प्रशासन सँगसँगै गर्छन्। पश्चिमा शैलीमा व्यवस्थापनको विशेषता भनेको मान्छेलाई कहाँ लगाइयो भने के बनाउन सकिन्छ भन्ने हो। त्यहाँ विद्यार्थीको रुचिअनुसार व्यवस्थपन गरिन्छ। तर हामीकहाँ त्यस्तो व्यवस्था छैन। उदाहरणका लागि पश्चिमा मुलुकमा म्यानेज्मेन्ट पास भएका विद्यार्थीले मेडिकल साइन्स पढ्छु भन्यो भने उनीहरूको रुचिअनुसार नै व्यवस्थापन गरिन्छ। तर हामीकहाँ व्यवस्थापन पढेका विद्यार्थीले विज्ञान पढ्छु भन्यो भने उसलाई बीचैमा रोकिन्छ। विज्ञान समूहमा जान विज्ञान, गणित आदि पढ्नै भनेर रोकिदिन्छौं। यसको मतलव हामीले व्यवस्थापन गर्न जानेनौं भन्ने हो। व्यवस्थापनका विद्यार्थीलाई विज्ञान पढ्न यति कोर्स लियो भने हुन्छ भन्न जानेनौं। सीधै हुँदैन मात्र भनिदिन्छौं, यो हाम्रो कमजोरी हो। यो अप्ठ्यारोलाई हामीले फुकाउन सकेनौं। यसका लागि विश्वविद्यालय नेतृत्व सक्रिय हुनुपर्छ। तर विश्वविद्यालयका पदाधिकारीलाई राजनीतिक दलले ठूलो संरक्षण दिए। दलको संरक्षण पाएकोले उनीहरू पनि इमानदार भएनन्। अर्को उदाहरण लिऔं, चिनियाँले दललाई अत्यन्त बलियो मानेका छन्। चीनमा सबै शिक्षक दलको सदस्य बन्छन्। यदि कुनै संस्था शिक्षकले काम गरेनन् र संस्था बिग्रियो भने त्यसको जिम्मेवारी कम्युनिस्ट पार्टीले लिन्छ। तर हामी कहाँ त्यस्तो व्यवस्था छैन। स्कुल बिग्रियो भने पार्टीले वास्ता नै गर्दैन। जसले शिक्षकलाई इमानदार नभए पनि हुन्छ भन्ने बनायो। कतिसम्म भने चीनमा उच्च शिक्षामा भर्ना हुन चाहने विद्यार्थीलाई भर्ना गर्नुअघि अत्यन्त कडा प्रवेश परीक्षा लिन्छ। यस्तो परीक्षा सम्भव भएसम्म सबै प्रान्तमा एकै किसिमको हुन्छ। त्यहाँ मेरिटोक्र्यासी लाई जोड दिइन्छ। हामीकहाँ भने आफ्नो मान्छेलाई मात्र प्राथमिकता दिइन्छ। मैले पनि धेरै पटक ठूला नेताबाट फोन आएको घटना भोगेको छु। यति सामान्य कुरामा पनि तपाईंले भन्नुपर्ने हो र भन्ने गरेको छु। यसको मतलव हामीकहाँ राजनीतिक इथिक्स रहेन। यसले अर्को नोक्सानी भयो, जसले हामीले सुशासन कायम गर्न सकेनौं। अर्को कुरा, प्रोफेसनल इथिक्स हामीले गुमायौं। मेरो प्रोफेसनमा जस्तोसुकै विद्यार्थी आओस् (चाहे धनी परिवारका विद्यार्थी, चाहे गरिब परिवारका विद्यार्थी, दलित, जनजाति वा ब्राह्मण जातिका विद्यार्थी नै हुन्) उसको लागि म कसरी सहयोग गर्न सक्छु भन्ने चिन्तन प्रोफेसनल विइङ मा हुनुपर्ने हो, तर भएन। विद्यार्थीको सिकाइमा कुन तत्वले प्रभाव पारेको छ भन्ने विषयमा शिक्षकबाट अध्ययन हुन सकेन। मधेसका विद्यार्थी के कारणले विज्ञान र गणितमा राम्रा छन्? पहाडका विद्यार्थी के कारणले नेपालीमा राम्रा छन् भन्ने विषयमा अध्ययन हुन सकेन। उच्च शिक्षामा पनि निकै समस्या छ। त्यहाँ अनुसन्धान ठ्याम्मै छ। विश्वविद्यालयका शिक्षक भनेको छ, अनुसन्धान पटक्कै छैन। उनीहरूले वर्षौदेखि पढाइरहेका छन्, तर हरेक तहमा आउने विद्यार्थीको आर्थिक, सामाजिक हैसियत, रुचि उत्साह, भविष्य आदिको बारेमा अध्यययन छैन। यसको मतलव हामीले उनीहरूलाई न राजनीतिक हिसाबले तह लगाउन सक्यांै, न त पेसाकर्मीको हिसाबले। विश्वविद्यालयमा पदाधिकारी भएपछि पदीय होइन, दलीय आग्रहबाट प्रेरित भए। कम्युनिस्टको नेतृत्व आयो भने कांग्रेस सकिन्छ। कांग्रेस नेतृत्वमा आयो भने कम्युनिस्ट सकिन्छ। दुवै आयो भने मधेसी सकिन्छ। सकिने र सकाउने प्रवृत्ति व्याप्त भयो। भजने मासको प्रवृत्ति बढ्यो। प्रशासन सुधार्नै यसले निकै ठूलो चुनौती खडा गरेको छ। भर्खरै सरकारले जारी गरेको शिक्षा नीति पनि व्यावहारिक छैन। संविधानले माध्यमिक तहको शिक्षा स्थानीय सरकालाई जिम्मा दिएको छ। तर अहिले आएको नीतिले स्थानीय पालिकालाई विमुख बनाउन खोजेको छ। जुन घातक छ। अर्को कुरा, नीति निकै लामो भयो। हामीले खोजेको नीति यस्तो होइन। मूलभूत कुरा लेखिएको छोटो र स्पष्ट नीति हुनु पर्दथ्यो। तर ८४ पेजको लामो नीति ल्याएर हामीले भनेअनुसारको कुरा मात्र गर्नुपर्छ भन्ने आसय नीतिको छ। त्रिविलाई प्रधानमन्त्रीले निर्देशन दिन सक्ने व्यवस्था नीतिले गरेको छ। हामीले सुझाव मात्र भनेका थियौं। यो निकै घातक छ। प्रस्तुति : सूर्यप्रसाद पाण्डे"
प्रहरीमा नेतृत्व छनौट !,"संगठनमा वृत्ति विकासको योजना भताभुंग गरिएको अवस्थामा पद प्राप्ति र नेतृत्व विकासको प्रक्रियासमेत प्रणालीबद्ध ढंगले सञ्चालनमा आउन सक्दैन। परिणामस्वरूप संगठनमा प्राप्तिको अवसर संयोगात्मक र आकस्मिक घटनाको रूपमा घट्ने गर्छन्। संयोगात्मक र आकस्मिक घटना अनपेक्षित हुने गर्छन्। अनपेक्षित घटनाबाट अपेक्षित परिणाम परिकल्पना गर्न सकिन्न। नेपाल प्रहरी जस्तो संवेदनशील सुरक्षा संगठनमा आकस्मिक घटनाले नै निरन्तरता पाइरहनु संगठनको सांगठिक विकास दृष्टिले गम्भीर र आपत्तिजनक हो। थानका थान अनुभवी अधिकारीको बहिर्गमन एकैसाथ हुने, चेन अफ कमाण्डको सही ढंगले उपयोग नगरिएकाले डीआईजीबाटै आईजीपी नियुक्ति हुने, सेवा अवधि, पदावधिलाई विधिबमोजिम सञ्चलान नगरिएकाले संगठनको आन्तरिक प्रशासनिक प्रणाली अवरुद्ध हुन गएको, संघीय संरचनाअनुरूप प्रहरी सेवाको वर्गीकरण र गठनमा ढिलाइका कारण वृत्ति विकासको अवसर सुनिश्चित हुन नसकेको जस्ता घटनाले नेपाल प्रहरीको आन्तरिक प्रशासनिक प्रणाली अन्यौलग्रस्त हुन गएको छ। संगठनमा हुने नियुक्ति, सरुवा र बढुवालाई मात्र पारदर्शी र योग्यताको क्रमअनुरूप सञ्चालन गर्न सकेमा नेपाल प्रहरीको सेवामा गुणात्मक परिवर्तन आउन सक्छ, गुण र दोषको मापदण्ड नै वृत्ति विकासको अवसर नबनिरहेको र आकस्मिक ढंगले नेतृत्वको अवसर बनिरहने अवस्थाको अन्त हुने लक्षण अझै देखा नपरेकाले नेपाल प्रहरीमा आकस्मिकताले नै निरन्तरता र नियमितता लामो समयसम्म पाइरहने देखिन्छ। प्रहरी नेतृत्व कमजोर हुने गरेको आम गुनासोको भित्री र प्राविधिक कारण पनि यही हो। जो स्वयं गुण र दोषको कडीमा उत्तीर्ण भएर नेतृत्वमा पुगेको हुँदैन, उसले संगठनभित्र पनि गुण दोषको भेदको मर्मलाई आत्मसात् गर्न सक्दैन। संगठनभित्रको व्यावसायिक क्षमता र योग्यता, नेतृत्वको छनौटको विषयसूची नबन्ने प्रमुख कारण पनि यही हो। प्रहरीको नेतृत्वले हाँक्नेभन्दा पनि ढाक्ने कामलाई प्र श्रय दिइरहने र प्रहरीको कमजोर प्रशासनिक प्रणालीलाई नै वृत्ति विकासको अवसर बनाउने दूरासयका कारण प्रहरीको सेवावधि अहिलेसम्म पनि तीस वर्ष मात्र कायम रहन गएको छ। योग्य र अनुभवी प्रहरी पदाधिकारी औचित्यहीन ढंगले बहिर्गमनमा परिरहेका छन्। संगठनभित्र योग्यता र व्यावसायिकताको मापन गर्ने प्रणालीको मनोगत ढंगले दुरुपयोग भइरहेका कारण नै चुनौतीबापतको अंकलाई पक्षपात गर्ने महŒवपूर्ण हतियारका रूपमा प्रयोग गरिएको छ। नेपाल प्रहरीलाई समायोजनको प्रक्रियामा मात्र सीमित नगरी यसको स्वरूप, सेवाका सर्त, वर्गीकरण र व्यावसायिकीकरण गर्ने मुद्दालाई वैधानिकीकरण गर्ने अवसरका रूपमा प्रयोग गर्नुपर्छ। पदहरू लामो समयसम्म रिक्त राखिरहने र आफूअनुकुलका व्यक्तिका लागि क्राइटेरिया नपुगन्जेलसम्म पद रिक्त राखिरहने जस्ता दुस्कार्य भइरहँदा समेत प्रहरी नेतृत्व मुकदर्शक बनिरहरने जस्ता घटना नेपाल प्रहरीभित्रका संयोगात्मक घटना मात्र होइनन्, यी घटना अवसर प्राप्तिका बलिया माध्यम बनिरहेका छन्। संगठनभित्रको प्रशासनिक प्रणालीले वृत्ति विकासको सुनिश्चितता नगरिरहेको विद्यमान अवस्थामा भइरहेको नेपाल प्रहरीको नेतृत्व परिवर्तनले गुणात्मक परिवर्तन ल्याउने अपेक्षा गर्नु निरर्थक हुनेछ। आकस्मिकताको परिणामले जबाफदेहिताको बोध गराउँदैन, जबाफदेहिताका लागि प्राप्तिको परिणामप्रति नेतृत्वको भावनात्मक आकर्षण र मोह स्थापित भएको हुनुपर्छ। प्रहरी संगठनको आकारमा मात्र भएको वृद्धिले संगठन विकासको सुनिश्चितता स्थापित गर्दैन, जसरी मोटो आकारको शरीर स्वस्थ्यको प्रतीक होइन त्यसैगरी संगठनको आकारमा हुन गएको वृद्धिले संगठनको गतिशीलताको उदाहरण बन्न सक्दैन। संगठनको सांगठनिक विकासका लागि विगतमा सुझाइएका आयोगका सुझाव अहिले पनि निश्चित स्वार्थका कारण आकस्मिक घटनाको पर्खाइमा रहेका छन्, जुन अवस्थामा कुनै व्यक्ति विशेषको हितका लागि सेवा अवधि र पदावधिको हेरफेर गरिनुपर्ने हो। त्यस्तो अवस्था नआउन्जेल केवल वृत्ति विकासको नियमअनुरूप ती आयोगका सुझाव लागु हुने सम्भावना देखिन्न। नेपाल प्रहरी संगठन सम्भावनायुक्त संगठन हो यहाँ परिवर्तनका नियमलाई सहज ढंगले लागु गर्न सकिन्छ, चाहे त्यो सीमित घेराभित्र नै किन नहोस्। सम्भावनाभित्रको सम्भावनालाई व्यावसायिक ढंगले उपयोग गर्न संगठनको मौलिक विकास हुन आवश्यक छ यहाँ मौलिक विकास भन्नाले विधिसम्मत, प्रणालीगत प्रक्रियाभित्र व्यक्तिविशेषका गुण दोषको जाँच गरियोस् भन्ने सामान्य प्रशासनिक नियमको प्रयोगको अपेक्षा मात्र गरिएको हो। अहिले यो स्वाभाविक प्रशासनिक प्रणालीको अपेक्षा लागू गर्ने संघारमा नेपाल प्रहरी छ। सिंगो राज्यकै संरचना नै संघीयकरण भइरहेको विद्यमान अवस्थामा नेपाल प्रहरीलाई समायोजनको प्रक्रियामा मात्र सीमित नगरी यसको स्वरूप, सेवाका सर्त, वर्गीकरण र व्यावसायिकीकरण गर्ने मुद्दालाई वैधानिकीकरण गर्ने अवसरका रूपमा प्रयोग गर्नुपर्छ। वैधानिकीरणका लागि संघीय ऐन, प्रादेशिक र स्थानीय प्रहरी ऐनका माध्यमबाट स्वायत्त संगठनका सर्तलाई ऐनमै राख्ने गरी कानुन तर्जुमा गर्नेतर्फ प्रहरीको नयाँ नेतृत्वले ध्यान दिनु आवश्यक छ। प्रहरी संगठनको स्वाभाविक सञ्चालनमा देखिने अवरोधको निराकरणका लागि एकातर्फ वैधानिक उपायको प्रयोग गर्न आवश्यक छ भने अर्कोतर्फ सेवाको वर्गीकरण र व्यावसायिकीकरणका लागि संगठन विकासका मौलिक नियम पालना गर्न आवश्यकछ, सेवाको प्रकृति, भूगोलको अवस्था, सुरक्षा चुनौतीको मूल्यांकनअनुरूप सेवाको वर्गीकरण जस्ता विषयमा प्रविधिकरण र आधुनिकीकरणको नियमअनुरूप प्रहरी सेवामा गतिशीलता ल्याउने रणनीति अवलम्बन गरिएको अवस्थामा मात्र प्रहरीले आफ्नो योग्यता र क्षमताअनुरूपको सेवा प्रदान गर्न सक्छ। यी अपेक्षित परिणामका लागि प्रहरी नेतृत्वको निर्णायक भूमिका रहने गर्छ। राजनीतिक वा प्रशासनिक तहको नेतृत्वले सांगठनिक र मौलिक विकासका लागि उदार बन्ने सम्भावना कमै रहेको देखिन्छ, प्रहरी अनुसन्धानलाई निजामतीकरण गर्ने, संगठनको स्वायतत्ताप्रति उदासीन रहने, प्रहरी संगठनलाई कज्याउनुपर्छ भन्ने मनोवृत्तिबाट ग्रसित राजनीतिक नेतृत्वले प्रहरीको आन्तरिक प्रशासनमा आफ्नो बलियो स्टेक खोजिरहेकै हुन्छन्। त्यसैले उनीहरू प्रणालीगतभन्दा आकस्मिक परिणामको अवस्था संगठनमा कायम रही नै रहोस् भन्ने चाहना राखिरहन्छन्। २०१२ सालको प्रहरी ऐन अहिलेसम्म पनि खारेज नहुनु, मुलुक संघीय प्रणालीमा गइसक्दा र फौजदारी न्याय प्रणालीका अन्य अंगहरूको पुनरसंरचना भइसकेको अवस्थामा समेत प्रहरी सेवालाई नियमावलीको व्यवस्थाअनुरूप सञ्चालनमा राखिरहनुको प्रमुख कारण पनि राजनीतिक तहको हस्तक्षेप र दबदबा प्रहरी सेवामा कायम रहिरहोस् भन्ने दूराग्रहकै परिणाम हो भन्नेतर्फ प्रहरी नेतृत्व सचेत हुनु आवश्यक छ। आकारमा निकै ठूलो र सम्भावनायुक्त जनशक्तिले भरिएको प्रहरी संगठनको नेतृत्व गर्ने पदाधिकारीमा मुख्यतया दुइटा रणनीतिक उपायको प्रयोगमा ध्यान दिनु आवश्यक छ, पहिलो भच्र्युयल रणनीति यसअन्तर्गत मिसन, भिजन र वैधानिक उपायको खोजी र प्रयोग गर्ने रणनीति अख्तियार गरिनुपर्छ भने अर्कोतर्फ एक्चुयल रणनीति, यसअन्तर्गत मौलिक उपायको प्रयोग, शक्ति सन्तुलन, व्यावसायिकीकरण, आधुनिकीकरण, प्रविधिकरणका माध्यमबाट गुणात्मक सेवाको प्रवाह गर्ने रणनीति अवलम्बन गरिनुपर्छ। विगतमा प्रहरी नेतृत्व न भच्र्युयल न त एक्चुएल नै हुन सक्यो परिणामस्वरूप पदको अवधि पदको विधिमा रुपान्तरित हुन सकेन। यस्तो अवस्थामा फट्को र छलाङ मार्न सक्ने सम्भावना भएको प्रहरी संगठन घिस्रिन पनि सकेन। संगठनको गति, मति र नीति यथाबमोजिम रहिरहे यथाबमोजिमको संगठनले तथाबमोजिमको संयोगात्मक र आकस्मिक परिणामबाहेक अपेक्षित गुणात्मक परिणाम दिने कुरा भएन।"
नीतिगत निर्णयमा अन्योल,"कार्यकारी अधिकारसम्पन्न मन्त्रिपरिषद्लाई भ्रष्टाचारमा उन्मुक्ति हुँदैन भारतमा २००७ ताका सञ्चय कोषको २३ करोड रकम मस्यौट भयो भनी विवाद भयो। त्यसलाई घाजियावाद जुडिसियल स्क्याप्म भनियो। केही न्यायाधीशको संलग्नतामा पनि शंका गरियो। हाइकोर्टको बहालवाला एक न्यायाधीशलाई कुनै आरोपमा महाभियोग लाग्यो। भारतमा त्यति बेला न्यायाधीशविरुद्ध एफआईआर दर्ता गर्न प्रधानन्यायाधीश वा सम्बन्धित हाइकोर्टको प्रधान न्यायाधीशको सहमति आवश्यक पथ्र्याे। न्यायाधीशलाई त्यस्तो संरक्षण दिने वा नदिने भन्नेमा छलफल चलेको थियो। सो विषय एउटा इजलासमा विचाराधीन पनि थियो। यसैबीच एक अधिवक्ताले कुनै पनि न्यायाधीशविरुद्ध प्रहरीले अनुसन्धान गर्न नपाउने माग गरी ब्लांकेट अन्तरिम आदेश माग गर्दै सर्वोच्च अदालतमा निवेदन दर्ता गरे। तत्कालीन प्रधानन्यायाधीश केजी बालाकृष्णन्सहित तीन सदस्यीय इजलासले उक्त निवेदनमा सर्वोच्च अदालत र हाइकोर्टका न्यायाधीशलाई उन्मुक्ति दिन सक्दैनांै। हामी न्यायाधीशहरू उन्मुक्ति चाहँदैनौं भनेर आदेश दिएनन्, इन्कार गरे। भारतको सर्वोच्च अदालतको आदेश उल्लेख गर्नुको कारण त्यहाँ सर्वोच्च अदालतका न्यायाधीशहरू उन्मुक्ति चाहँदैनन्। त्यस्तै भारतकै सम्बन्धमा भारतका प्रधानमन्त्री मनमोहन सिंहजस्तो व्यक्तित्व सायद विश्वले नै कम पाउला। नीमाथि टुजी स्पेक्ट्रममा एयर वेव प्रतिस्पर्धा नगरी वितरण गरेको आरोपको प्रिजुम्टिभ लसमा सीबीआईले अनुसन्धान गरी उहाँमाथि पनि मुद्दा चल्यो। पछि सफाइ पाउनुभयो। भर्खरै इजरायलका प्रधानमन्त्रीलाई पनि भ्रष्टाचारमा इन्डाइक्ट भएको छ। भारतको र हाम्रो एउटै राजनीति व्यवस्था हो। उता भारतमा डा मनमोहन सिंहले नीतिगत निर्णय गरेकोमा अनुसन्धान हुन सक्ने हामीकहाँ हुन नसक्ने यो कस्तो व्यवस्था हो ? डा सिंहले नीतिगत निर्णय भनेर बाधा दिनुभएन। अनुसन्धानलाई सहयोग गर्नुभयो। तर हाम्रा प्रधानमन्त्री र मन्त्रीहरू नीतिगत निर्णयमा अदुअआले छानबिन गर्न पाउँदैन भन्दै ऐन नै संशोधन गराएर उन्मुक्ति लिन्छन्। जब कि भ्रष्टाचारको अपराध अधिकारको दुरुपयोग गरी कार्यपालिकाबाट नै बढी हुने गर्छ। नीतिगत निर्णयको नाममा अदुअआलाई अनुसन्धान गर्न नदिने गरी अदुअआ ऐनको दफा ४ (ख) को संशोधनले तत्कालीन सरकारमा भ्रष्टाचार गर्ने मानसिकता रहेछ कि ? भनी शंका गर्ने आधार देखिन्छ। अदुअआ ऐन २०४८ को दफा ४ (ख)मा तीन कुरा परेका छन्। पहिलो संसद्को कारबाही र संसद्मा सांसदले बोलेको कुरा। दोस्रो मन्त्रिपरिषद् वा कुनै समितिले गरेको नीतिगत निर्णय। तेस्रो अदालतको न्यायिक काम कारबाही। यी तीन कुरामा अदुअआले अनुसन्धान तहकिकात गर्न र मुद्दा चलाउन पाइँदैन भन्ने व्यवस्था गरेको छ। पहिलो, ४ (ख)को संसद्सम्बन्धी व्यवस्था संविधानको धारा १०३ को संसद्को विशेष अधिकारहरू नै हुन्। मन्त्रिपरिषद्लाई मात्र अदुअआको अधिकार क्षेत्रबाट उन्मुक्ति पाउन गाह्रो पर्ला भनेर संसद् र न्यायपालिकालाई अगाडि सारिएर कपटपूर्ण संशोधन गरिएको भन्न सकिन्छ। संसद् सार्वभौम हुन्छ। आफ्नो आन्तरिक कारबाही आफैं व्यवस्थित गर्न सक्छ। यसमा पूर्ण स्वतन्त्र छ। संसद्भित्र बोलेको वा कुरा गरेको कामकारबाही र हालेको मतलाई लिएर सर्वोच्च अदालतमा समेत प्रश्न उठ्न सक्दैन। संसद्भित्रको सम्पूर्ण आन्तरिक कामकारबाहीमा अदालतको अधिकार क्षेत्र हुँदैन। ४ (ख) संशोधन हुँदा अन्तरिम संविधान २०६३ लागू थियो। वर्तमान संविधानको धारा १०३ नै तत्कालीन संविधानको धारा ७७ को विशेषाधिकार हो। संसद्को आन्तरिक कारबाहीमा हस्तक्षेप गर्न संविधानले अदालतलाई नै अधिकार दिएको हुँदैन भने अदुअआलाई हुने कुरा भएन। भ्रष्टाचारको अपराधमा प्रधानमन्त्री, मन्त्री, सांसद वा न्यायाधीश कसैलाई पनि उन्मुक्ति हुँदैन। भ्रष्टाचार ऐनको फोकस लक्ष्य नै मन्त्रिपरिषद् र कार्यपालिकातर्फ केन्द्रित हुन्छ। धारा १०३ अदुअआको लक्ष्मणरेखा हो। १०३ को लक्ष्मणरेखा नाघेमा विशेषाधिकार हननमा संसद्को अपहेलना मानिन्छ। सजाय हुन्छ। त्यसउपर पुनरावेदन हुँदैन। यो पनि बुझ्न जरुरी छ, धारा १०३ को मतलब सांसदलाई भ्रष्टाचारलगायत अन्य फौजदारी मुद्दाबाट उन्मुक्ति होइन। सांसदहरूलाई भ्रष्टाचार मुद्दा र ज्यान मुद्दा पनि लागेकै हो। दोस्रो, ४ (ख)को अदालतको कामकारबाहीका सम्बन्धमा अदुअआले तहकिकात र अनुसन्धान गर्नेछैन भन्ने व्यवस्था छ। न्यायिक कार्यमा अदुअआले अनुसन्धान गर्न सक्दैन। भ्रष्टाचारमा न्यायाधीशका सम्बन्धमा (उच्च र जिल्ला)का हकमा धारा १५३ (६)मा अनुसन्धानकर्ता र प्रोसेक्युटरको व्यवस्था भएको छ। यो व्यवस्था अदुअआकै समानान्तर व्यवस्था हो। सर्वोच्चका न्यायाधीशका सम्बन्धमा धारा २३९ (२) अनुसार संघीय कानुनअनुसार हुने उल्लेख छ। त्यसैले न्यायाधीशका सम्बन्धमा पनि संशोधित ४ (ख) आवश्यक थिएन। तेस्रो, मन्त्रिपरिषद्को वा कुनै समितिले गरेको नीतिगत निर्णयमा अदुअआले अनुसन्धान तहकिकात तथा कुनै कारबाही गर्न नपाउने व्यवस्था आपत्तिजनक र गैरसंवैधानिक संशोधन भयो। यसैको लागि नै संसद् र न्यायपालिकालाई अगाडि सारेर सुत्केरीको नाममा टाउको खाने उखान सार्थक गर्न खोजियो। संशोधित सो व्यवस्था संविधानको धारा २३९ (१), धारा १८ को समानताको हक र न्यायको मान्य सिद्धान्त तथा कानुनी शासनसँग बाझिन्छ। संशोधित ४ (ख) अनुसार भ्रष्टाचार गरेर मन्त्रिपरिषद्को निर्णय गराएपछि वा भ्रष्टाचार गर्नुअघि मन्त्रिपरिषद्बाट निर्णय गराएर स्वतः उन्मुक्ति पाउने हुन्छ। ४ (ख) जुन रूपमा छ, त्यो रूपमा संशोधन विधयेक नै कसरी संसदमा पेस हुन सक्यो र त्यस्तो विधयेक पारित नै कसरी हुन सक्यो, प्रश्न त्यहाँ छ। ४ (ख) संसद् र न्यायपालिका सम्बन्धमा संशोधन आवश्यक नभएको अर्थहीन हो र कार्यपालिकाका सम्बन्धमा असंवैधानिक छ। संशोधनले कार्यकारी अधिकारको स्रोतलाई नै भ्रष्टाचारबाट पूर्ण उन्मुक्ति प्रदान गर्यो। अनुसन्धानकर्ताको कानुनी नाम प्रहरी, विशेष प्रहरी, अदुअआ, एफबीआई, सीबीआई वा स्कटल्यान्ड यार्ड जे दिए पनि भ्रष्टाचार अपराधको फोकस नै जसलाई सरकार भनिन्छ, त्यसको अर्को नाम कार्यपालिका हो। त्यसमा फोकस हुन्छ। ४ (ख)को संशोधनले धारा २३९ (१)को प्रतिबन्धात्मक वाक्यांश, उपधारा (२) र १५३ (६) अनुसार नेपालका न्यायाधीशहरू र कर्मचारीहरू भ्रष्टाचारको सजायभागी बन्ने भए। उनीहरूलाई भ्रष्टाचार निवारण ऐन लाग्ने भयो। तर जुन निकायको हातमा बढी स्वविवेकीय अधिकार छ, जसको हातमा राज्यको ढुकुटी छ, जो बढी भ्रष्टाचारमा संलग्न हुन्छ, त्यस्तो निकायको सबभन्दा माथिल्लो निकाय नीतिनिर्माता मन्त्रिपरिषद्ले चाहिँ भ्रष्टाचारमा उन्मुक्ति पाउने भयो। गहिरिएर ४ (ख) हेर्ने हो भने ४ (ख)ले भ्रष्टाचार गरेमा प्रधानमन्त्री र मन्त्रीहरू आफू बच्न अदुअआलाई अनुसन्धान नै गर्न नदिने उद्देश्यले संशोधन गरिएको भन्ने देखिन्छ। यो कुरा ४ (ख) ले भनेको हो, आरोप होइन। नीतिगत निर्णयबारे अदुअआले मन्त्रिपरिषद्सँग जानकारी मागेको सार्वजनिक भयो। यसको मतलब यती काण्डलगायत तमाम काण्डमा भएका निर्णयहरू सबै नीतिगत, सामूहिक र मन्त्रिपरिषद्बाट भएको हो। अदुअआले छुन पाउँदैन भनेर अदुअआ ऐनको दफा ४ (ख)को हवाला दिँदो रहेछ। अदुअआ पनि दफा ४ (ख)मा नीतिगत पनि परेकै हो र सामूहिक पनि परेकै हो। मन्त्रिपरिषद्बाट निर्णय भएको पनि हो भनेर अदुअआ भ्रममा परेर अनुसन्धान गर्न आँट गर्दो रहेनछ। अदुअआले मन्त्रिपरिषद्लाई नीतिगत निर्णयको बारेमा सोधेकोबाट अर्थ गर्न सकिन्छ। मन्त्रिपरिषद्ले जे जस्तो जवाफ दिए पनि मन्त्रिपरिषद्ले दफा ४ (ख)को आधारमा अदुअआबाट अनुसन्धान र तहकिकातको उन्मुक्ति दाबी गर्न सक्दैन। धारा २३९ (१)को आधारमा मन्त्रिपरिषद्माथि अनुसन्धान तहकिकात गर्न संवैधानिक वा कानुनी आपत्ति हुँदैन। धारा ४ (ख)का कारण यती काण्डलगायत जुनसुकै काण्डमा धारा २३९ (१) लाई नहेरी नीतिगत निर्णयको हौवामा अदुअआले अनुसन्धान गर्न नसक्ने बुझ्नु मन्त्रिपरिषद्को लागि भ्रम र अदुअआका लागि गलत हुनेछ। धारा २३९ (१) नभएको भए अदुअआले ४ (ख) विपरीत अनुसन्धान गर्न सक्ने थिएन। अदुअआ धारा २३९ (१) अनुसार जुनसुकै मन्त्रिपरिषद्को निर्णयमा भ्रष्टाचारको सन्दर्भमा अनुसन्धान गर्न सक्छ र गर्नु पनि पर्छ। नगर्ने हो भने आफूमा भएको संवैधानिक अधिकार परित्याग गर्यो भन्नुपर्ने हुन्छ। नीतिगत निर्णय गर्नु र भ्रष्टाचार गर्नु फरक कुराहरू हुन्। मन्त्रिपरिषद्को काम नीतिगत निर्णयबाट सम्पन्न हुन्छ। नीतिगत निर्णय गर्ने मन्त्रिपरिषद्को संवैधानिक अधिकार र कर्तव्य नै हो। नीतिगत निर्णयमा भ्रष्टाचार हुनसक्छ। नीतिगत निर्णयबाटै व्यापारी र व्यवसायीलाई फाइदा पुर्याउने काम हुन सक्छ। कार्यान्वयन गर्नुभन्दा अगाडि भ्रष्टाचार गरेर नै नीतिगत निर्णय हुन सक्छ। भ्रष्टाचारको लाभ लिएर पनि नीतिगत निर्माण हुन सक्छ। यही आधारमा विभिन्न व्यवसायी जस्तै होटल व्यवसायी, उद्योगीलाई जग्गा दिने, कर भन्सार छुट हुने हुन सक्छ भनेर पनि नीतिगत निर्णय हुन्छ भनेर बुझ्नुपर्छ। जसरी पानी भएकै भाँडामा दूध दुहेर दूधमाथि पानी मिसाएर भ्रष्टाचार गर्न सकिन्छ, त्यसैगरी पहिले नै भ्रष्टाचार गरेर नीतिगत निर्णय गर्न सकिन्छ। नीतिगत निर्णयमा भ्रष्टाचार हँुदैन भनेर सोच्नु गलत हुनेछ। हाम्रा प्रधानमन्त्री र मन्त्रीहरू नीतिगत निर्णयमा अदुअआले छानबिन गर्न पाउँदैन भन्दै ऐन नै संशोधन गराएर उन्मुक्ति लिन्छन्। जब कि भ्रष्टाचारको अपराध अधिकारको दुरुपयोग गरी कार्यपालिकाबाट नै बढी हुने गर्छ। मिडियाले आधार र कारणसहित नीतिगत निर्णयका नाममा मन्त्रिपरिषद्ले नेपाल ट्रस्टको सम्पत्तिले खास व्यक्तिलाई फाइदा पुर्याएको छ भनेर प्रत्येक दिनजसो सार्वजनिक गर्दा पनि अदुअआ ऐनको दफ ४ (ख) हेर्ने तर ४ (ख) को स्रोत अथवा मुहान धारा २३९ (१) नहेर्ने हो भने नीतिगत निर्णयकर्ता संविधानमाथि हुने भए र नतिजा कानुनी अराजकता हुन जान्छ। संविधानको कुनै धाराले पनि मन्त्रिपरिषद्लाई भ्रष्टाचारमा उन्मुक्ति दिएको छैन। मन्त्रिपरिषद्ले गरेको नीतिगत निर्णयलाई उन्मुक्ति दिने भए उन्मुक्ति दिनसक्ने धारा २३९ (१) र उपधारा १ मा प्रतिबन्धात्मक वाक्यांश राखेर संविधानले उन्मुक्ति दिने थियो। संविधानले नदिएको उन्मुक्ति अदुअआको ४ (ख) ले दिएर दिइँदैन। मन्त्रिपरिषद्ले गरेको निर्णयको औचित्य, आवश्यकता, ठीक बेठस्क, रीत पुगेको नपुगेको आदि अदुअआले जाँच्ने होइन। त्यो आधारमा अनुसन्धान गर्न पाइँदैन। मन्त्रिपरिषद्को निर्णयमा भ्रष्टाचारको शंका, गन्ध, तत्व देखिन्छ भने त्यसलाई आपराधिक दृष्टि र कोणबाट अनुसन्धान गर्न पाउने अदुअआको धारा २३९ (१) को संवैधानिक अधिकार हो। अदुअआ ऐनको दफा ४ (ख) खारेज नभए पनि धारा २३९ (१) अनुसार अदुअआले मन्त्रिपरिषद्का सबै नीतिगत निर्णयहरू भ्रष्टाचारमा अनुसन्धानको कोणबाट हेर्न सक्छ। भ्रष्टाचार गरेर नीतिगत निर्णय गरिएको रहेछ भने छुट पाउने कानुन नेपालमा छैन। कानुनको आधारमा कानुन अनुकूल नीतिगत निर्णय हुनुपर्छ। कानुनविपरित हुन सक्दैन। नीतिगत निर्णयमा भ्रष्टाचार भएको छ भनिन्छ भने सरकार त्यो नीति निर्णय किन देखाउँदैन ? नीतिगत निर्णयमा अदुअआको अनुसन्धानका सम्बन्धमा यसरी बुझ्नु पर्यो, निर्णयको ठीक बेठीक औचित्य, आवश्यकता, अनावश्यकता आदि कुराहरू रिट निवेदनबाट हेर्दा अदालतले नै जाँच्न पाउँदैन भने अदुअआले जाँच्ने भन्ने कुरा आउँदैन। अदालतले मन्त्रिपरिषद्को वा अन्य सरकारी निकायले गरेको नीतिगत निर्णयमा स्वेच्छाचारीपन, पक्षपाती, खराब नियतले गरेको आदि मात्रको न्यायिक पुनरवलोकनद्वारा जाँच गर्छ। नीतिगत निर्णयका सम्बन्धमा यो दायराभन्दा बढी अदालत जान सक्दैन भने अदुअआले त झन् त्यतिभित्र पनि जाँच गर्न सक्दैन। अदुअआ भ्रष्टाचारमा मात्र सीमित रहन्छ। नीतिगत निर्णयमा भ्रष्टाचारको प्रभावमा परी गरिएको भन्ने मिडियाले सार्वजनिक गर्छ वा अरू कुनै माध्यमबाट सार्वजनिक हुन्छ र आधार तथा कारण छ भने अदुअआले त्यस्तो नीतिगत निर्णयमा भ्रष्टाचारको कोण र लेन्सबाट अनुसन्धान गर्न नै संविधानले अदुअआलाई धारा २३९ (१)ले अधिकारसम्पन्न गराएको हो। अदुअआले ४ (ख) होइन धारा २३९ (१) हेरेर अनुसन्धान गर्नु पर्यो। कार्यकारी नीतिगत निर्णयको औचित्यभित्र अदालत प्रवेश गर्न हुन्न भन्नेबारे भारतको सर्वोच्च अदालतबाट धेरै सिद्धान्त स्थापित भएका छन् एआईआर १९७३, ५८८, १९८४ एसएससी १५४३, १९८७, १८०९, १९९४, एससीसी ४४, (१९९३) ५२९०। त्यसैले अदुअआ ४ (ख) हेरेर हच्किनु भएन, धारा २३९ (१) हेरेर अगाडि बढ्नु पर्यो। अदुअआले भन्नुपर्छ, हामीले तपाईं मन्त्रिपरिषद्को नीतिगत निर्णयको मेरिटमा पसेर ठीक बेठीक, अधिकार भए नभएको हेर्ने होइन। विवाद आएकाले भ्रष्टाचारको कोणबाट अनुसन्धान गर्न लागेको हो। त्यो गर्नु हामीलाई धारा २३९ (१) ले अधिकार सम्पन्न गराएको छ। त्यसो गर्दा कथंकदाचित् सरकारले वा कसैले अदुअआले संशोधित ४ (ख) उल्लंघन गर्यो भनी सर्वोच्च अदालतमा मुद्दा परे पनि अदुअआले राम्रोसँग धारा २३९ (१)को आधारमा प्रतिरक्षा गर्न सक्छ। ४ (ख)को नीतिगत निर्णय र मन्त्रिपरिषद्माथि अदुअआले छानबिन गर्न नपाउने उन्मुक्तिको व्याख्या गर्ने हो भने नेपाल दुई वर्गमा विभाजित हुन्छ। एक वर्ग जति भ्रष्टाचार गरे पनि अदुअआले छुन नपाउने (ठालु वर्ग) जो संविधानभन्दा माथिका वर्गमा पर्ने भए। ती वर्गमा प्रधानमन्त्री र मन्त्रीहरू पर्ने भए। अर्को वर्ग भ्रष्टाचार ऐन लाग्ने न्यायाधीशहरू र निजामती कर्मचारीहरू भए। नागरिक समाज र आमजनताको विचार पुगोस् संविधानको धारा २३९ (१)ले भ्रष्टाचारको अपराधमा प्रधानमन्त्री र पियनलाई फरक र भेदभावपूर्ण व्यवहार गरेको छैन। यस्तो कानुन रहन सक्छ ? प्रधानमन्त्रीले हालै आफ्नो उपलब्धिमा भ्रष्टाचारमा १२४ बाट ११३औं मा उक्लेको र विधिको शासनको सूचकांकमा पनि दुई स्थान उक्लेको विश्व बैंकलाई हवाला दिँदै सार्वजनिक गर्नुभयो। तर विश्व बैंकलाई आफूले गरेको नीतिगत निर्णयमा अनुसन्धान गर्न नपाउने नेपालको कानुन थाहा नभएको र त्यही कानुनको आधारमा यतीजस्ता स्क्यान्डलको फाइल अदुअआले खोल्न नपाएको चाहिँ प्रधानमन्त्रीले भन्न छुटाउनुभयो जस्तो लाग्यो। ४ (ख) धारा २३९ (१) र धारा १८ सँग बाझिन्छ। धारा ४६ र धारा १३३ (१) अनुसार सर्वोच्च अदालतमा कसैले रिट गरेमा असंवैधानिक घोषणा हुन सक्छ। संविधानसँग बाझिने ऐन बदर गर्न ढिलाइ वा हदम्याद हुँदैन। टाइम डज नट क्योर अनकन्स्टिच्युस्नालिटी भनिन्छ। (बसु कमेन्टरी अन द कन्स्टिच्युसन अफ इन्डिया, सातौं एडिसन) अमेरिकी सर्वोच्च अदालतले संविधानसँग बाझिने सन् १८७६ को कानुन मायर्सविरुद्ध यूएसको मुद्दामा ५० वर्षपछि १९२६ मा असंवैधानिक घोषणा गर्यो। त्यस्तै १८१२ को रिचर्डविरुद्ध फ्लायर्सको मुद्दामा ५६ वर्षपछि १८६८ मा असंवैधानिक घोषणा गर्यो। तसर्थ मौका नगुमाऊँ। संसारमा कहीँ नभएको कार्यपालिकाले भ्रष्टाचारबाट उन्मुक्ति पाउने व्यवस्थाको अदुअआ ऐनको ४ (ख) खारेज गर्ने विधेयक चालू संसद्मा पेस होस्। धेरै बिग्रेको देशमा रङलाई राइट गर्दा पनि धेरै योगदान गरेको जस्तो देखिन्छ। बलियो अदुअआ र स्वतन्त्र न्यायपालिका देशको सम्पत्ति हो। त्यसैले अदुअआको ४ (ख) खारेज गरेर अदुअआ बलियो बनाऔं। केसी पूर्वन्यायाधीश हुन्।"
सुशासन प्रवर्द्धनमा अख्तियार,"अख्तियार दुरुपयोग अनुसन्धान आयोगको स्थापना प्रजातन्त्रको पुनर्बहालीपश्चात् २०४७ सालमा भएको हो। आयोगको स्थापनापश्चात् भ्रष्टाचार र अनुचित कार्यको अनुसन्धानमा आयोगको भूमिका केन्द्रित हुन पुग्यो। नेपाल अधिराज्यको संविधान २०४७ को धारा ९७ को व्यवस्थाले अख्तियार दुरुपयोग अनुसन्धान आयोगको गठन र धारा ९८ को व्यवस्थाले काम, कर्तव्यसम्बन्धी व्यवस्थालाई स्पष्ट गरेको थियो। २०६२०६३ सालको आन्दोलनपश्चात् जारी भएको नेपालको अन्तरिम संविधान २०६३ का व्यवस्था पनि साबिकबमोजिम नै भएकोमा संविधानसभाबाट २०७२ सालमा जारी भएको नेपालको संविधानमा आयोगको भूमिकालाई भ्रष्टाचारका उजुरीहरूको अनुसन्धान गर्ने र अदालतमा मुद्दा दायर गर्ने भूमिकालाई स्थापित गरेको छ। तदनुरूप आयोगले भ्रष्टाचारका उजुरीहरू प्राप्त गर्ने, त्यसउपर प्रारम्भिक अनुसन्धान एवं विस्तृत अनुसन्धान गर्ने र भ्रष्टाचार भएको देखिएमा विशेष अदालतमा मुद्दा दर्ता गर्ने कार्य गर्दै आएको छ। यस अतिरिक्त आयोगले भ्रष्टाचार हुन नदिन सरोकारवालाहरूलाई सजग गराउने प्रवर्द्धनात्मक कार्य एवं आवश्यक सतर्कता अपनाउँदै कार्यसम्पादन गराउन निरोधात्मक कार्यसमेत गर्दै आएको छ। आयोगको मूल दायित्व दण्डात्मक विधिको अवलम्बन नै भए पनि पछिल्ला अरू दुई रणनीतिहरू पनि आफैंमा महत्त्वपूर्ण छन्। यस सन्दर्भमा आयोगको भूमिका आफंैमा अत्यन्त महत्त्पूर्ण छ। तथापि आयोगले गर्ने कारबाही र प्रयासहरू सुशासन प्रवर्द्धन र भ्रष्टाचार नियन्त्रणमा पर्याप्त छन् कि छैनन् ? यसका लागि अन्य निकायहरूको प्रयास कस्तो हुनुपर्छ ? यसबाहेक निजी क्षेत्र र अन्य क्षेत्रको भ्रष्टाचार नियन्त्रणको विषयलाई कसरी सम्बोधन हुने हो ? यी महत्त्वपूर्ण प्रश्नको जवाफ सकारात्मक रूपमा निकाल्न सकिएमा मात्र सुशासनयुक्त मुलुकको रूपमा विश्व वरीयतामा आउन सक्छ र भ्रष्टाचार नियन्त्रणमा गरिएका प्रयासहरू सार्थक हुन सक्छन्। भ्रष्टाचारको प्रकृति र प्रवृत्ति भ्रष्टाचार सामाजिक प्रणालीको उपप्रणालीको रूपमा समाजमा फैलिँदै गएको छ। यो अवस्था आफंैमा गम्भीर देखिएको छ। सदाचारको प्रखर उद्योतक पूर्वीय चिन्तनलाई बिर्सिंदै समाज स्वार्थी, स्वचिन्तक परपीडक र संग्रहग्राही प्रवृत्तिमा केन्द्रित भएको छ। त्यसैको प्रतिविम्ब प्रशासन र राजनीतिक प्रणालीसमेत भ्रष्टीकरण उन्मुख भएको छ। यो प्रवृत्तिलाई अन्त्य गर्न राज्य संयन्त्र र नियन्त्रणको जिम्मेवारी प्राप्त नेतृत्वले निर्मम रूप प्रस्तुत हुन आवश्यक छ। अख्तियारका प्रयास आयोगले पछिल्ला वर्षहरूमा भ्रष्टाचारविरुद्ध गरेको कारबाहीको संख्यात्मक विवरण हेर्ने हो भने आयोगको २९ वर्षे इतिहासमा त्यो एउटा रेकर्ड नै बन्न पुगेको छ। गत आर्थिक वर्षमा तीन सय ५१ वटा मुद्दा विशेष अदालतमा दर्ता भए जसमध्ये घुस रिसवत लिने मुद्दाको संख्या नै एक सय ४७ वटा छ। त्यसमा जम्मा दुई सय १० जना व्यक्तिविरुद्ध मुद्दा दर्ता भयो र कुल बिगो एक करोड ८५ लाख ७९ हजार नौ सय ४५ माग दाबी लिइएको छ। त्यस्तै गैरकानुनी हानिनोक्सानी पुर्याउने कार्य गरेबापत ३३ वटा मुद्दा दर्ता भए। त्यसमा पनि कुल दुई सय ५३ जनालाई विपक्षी बनाई मुद्दा दायर गरिएको छ भने कुल बिगो माग दाबी दुई अर्ब ८१ करोड ९६ लाख ७८ हजार ७०४ रुपैयाँ ९७ पैसा रहेको छ। त्यस्तै गैरकानुनी सम्पत्ति आर्जन १२ जनालाई १२ वटा मुद्दा दर्ता गरिएको छ भने कुल बिगो माग दाबी ५७ करोड ४० लाख ४१ हजार २५५ रुपैयाँ २० पैसा लिइएको छ। संस्था आफैं जिम्मेवार भएर भ्रष्टाचारविरुद्ध लाग्ने र आफ्नो संस्थामा भ्रष्टाचार हँुदैन र छैन भन्ने स्थापित गर्दै विधि स्थापना गर्न सकेमा भ्रष्टाचारविरुद्धको विश्व मानकमा हाम्रो उपस्थिति सार्थक देखिनेछ। यी सबै प्रकृतिका मुद्दाहरू दर्ता गर्दा कुल बिगो माग दाबी पनि चार अर्ब ५ करोड ३७ लाख ६३ हजार ८ सय ८८ रुपैयाँ ६५ पैसा लिइएको छ। यो बिगो माग दाबी आफैंमा एउटा रेकर्ड हो। घुस रिसवतको रंगेहात कारबाहीको संख्या पछिल्लो दिनहरूमा धेरै बढेको अवस्था छ। त्यसमा भ्रष्टाचारको जोखिमको नक्सांकन गर्दा बढी जोखिम देखिने कार्यालयहरू जस्तो मालपोत, नापी, यातायात, नगरपालिकालगायत जनसम्पर्क बढी हुने कार्यालयहरूमा एउटै कार्यालयमा पनि एकपछि अर्को रंगेहात नियन्त्रणका घटनाहरू दोहोरिँदै जानु आफैँमा विडम्बनापूर्ण छ। यसरी हेर्दा भ्रष्टाचार लक्षित बाह्य हस्तक्षेप बढेको छ। यसमा आयोग बढी सक्रिय भएको छ। तथापि सेवा प्रदान गर्न खडा गरिएका निकायहरूले यो गम्भीर अवस्थालाई आत्मसात् गर्न नसकेको र आन्तरिक रूपमै भ्रष्टाचार नियन्त्रणको लागि पहलकदमी लिन नसकेको अवस्था पनि विडम्बनापूर्ण छ। भ्रष्टाचार नियन्त्रणमा प्रवर्द्धनात्मक भूमिकाको आवश्यकता आयोगले संविधान भ्रष्टाचार नियन्त्रण गर्ने दायित्व निर्वाह गर्ने भए पनि समुदायमै भ्रष्टाचारविरुद्धको जनमत तयार गर्न प्रवर्द्धनात्मक विधि अवलम्बन हुन अपरिहार्य छ। नागरिक शिक्षामार्फत नागरिकलाई भ्रष्टाचारविरुद्ध तयार गर्न सबैको प्रयास रहनुपर्छ। त्यसतर्फसमेत लक्षित गरी आयोगले विभिन्न प्रवर्द्धनात्मक कार्यक्रमहरू सञ्चालन गर्दै आएको छ। मुलुक संघीय प्रणालीमा गइसकेपछि स्थानीय तहको काम कारबाहीमा हुन सक्ने अनियमिततालाई निर्मूल गर्न स्थानीय तहका निर्वाचित प्रतिनिधि र प्रमुख प्रशासकीय अधिकृतलाई सहभागी गराई मुलुकको विभिन्न स्थानहरूमा अन्तत्र्रियात्मक कार्यक्रम सञ्चालन गर्दै आएको छ। त्यस्तै भ्रष्टाचार नियन्त्रण गर्न स्थानीय स्तरमा कार्यरत विभिन्न संघसंस्थाहरू, उपभोक्ता समितिहरू, नागरिक समाजका संस्थाहरूलाई सहभागी गराई भ्रष्टाचार नियन्त्रण गर्ने उद्देश्यले छलफल कार्यहरू सञ्चालन गर्दै आएको छ। विद्यालय र विश्वविद्यालयस्तरका पाठ्यक्रममा पनि सुशासन र भ्रष्टाचार नियन्त्रणलाई समावेश गरिएको छ। तर के यी प्रयास पर्याप्त छन् त ? यो भ्रष्टाचाररूपी महारोगसँग लड्न सबै सरोकारवालाहरू सक्षम हुन जरुरी छ। सिक्ने सिकाउने र प्रशिक्षित गराउने कार्यको कुनै सीमा रहँदैन र राज्यका सबै संस्था र अवयवहरूले आन्तरिक रूपमा शुद्धीकरणलाई स्थापित गर्न सक्नुपर्छ। आयोगका चुनौती भ्रष्टाचारविरुद्धको संयुक्त राष्ट्रसंघीय महासन्धि (यूएनसीएसी) अनक्याकले सरकारी, गैरसरकारी निजी सबै क्षेत्रको भ्रष्टाचारलाई नियन्त्रण गर्नुपर्ने भनी व्यवस्था गरेको छ। मुलुकको कुल गार्हस्थ्य उत्पादन (जीडीपी) मध्ये सरकारी क्षेत्रको योगदानलाई हेर्ने हो भने राजस्वले मात्र २२२३ प्रतिशत ओगट्छ। कुल गतिविधिलाई हेर्ने हो भने सरकारी क्षेत्रको काम कारबाहीको अंश कमै रहेको पाइन्छ। जीडीपीको झन्डै ४० प्रतिशत अंश अनौपचारिक अर्थतन्त्रले ओगट्ने अध्ययनले देखाएको छ। आयोगले निजी क्षेत्र, निजी बैंक, सहकारी, शिक्षा, स्वास्थ्य, गैरसरकारी संस्थाहरू नहेर्ने, सेना र अदालतलाई आयोगको क्षेत्राधारभन्दा बाहिर राख्ने र मन्त्रिपरिषद्को नीतिगत निर्णयलाई समेत हेर्न नपाउने हुँदा आयोगले हेर्ने क्षेत्र २० प्रतिशतभन्दा कम हुन आउँछ। आयोगले २० प्रतिशत पूर्णांकको परीक्षा दिएर १०० प्रतिशत अंक हासिल गर्नुपर्ने अपेक्षाले भ्रष्टाचार नियन्त्रणको लागि राज्यको पूर्ण क्षमता प्रयोग नहुने अवस्था देखाउँछ र यसरी सफलताअसफलता मापन गर्नु नै उचित छैन भन्ने देखिन्छ। त्यस्तै अन्य सबै निकायहरू भ्रष्टाचारप्रति मौन रहने र आयोग मात्र यसविरुद्ध लाग्ने कुराले फलदायी परिणाम देखाउन सक्दैन। यसले अन्य निकायहरूको भ्रष्टाचारप्रतिको मौन समर्थन र तटस्थता देखाउँछ। अब के गर्ने ? भ्रष्टाचार नियन्त्रणका लागि दुइटै विधि (हस्तक्षेपकारी, दण्डात्मक र आन्तरिक नियन्त्रणात्मक) अवलम्बनको आवश्यकता रहन्छ। आयोगले सधंै हस्तक्षेपकारी र दण्डात्मक विधि अवलम्बन गर्नु तथा राष्ट्रको अन्य सबै निकायहरूले सुशासनको लागि आन्तरिक रूपमै स्थापित नियन्त्रण र नियमन पद्धतिको संस्थागत विकास गर्नु आवश्यक हुन्छ। संस्था आफैं जिम्मेवार भएर भ्रष्टाचारविरुद्ध लाग्ने र आफ्नो संस्थामा भ्रष्टाचार हँुदैन र छैन भन्ने स्थापित गर्दै विधिको स्थापना गर्न सकेमा भ्रष्टाचारविरुद्धको विश्व मानकमा हाम्रो उपस्थिति सार्थक देखिनेछ। अख्तियारका निर्वतमान सचिव महेश्वर न्यौपानेसँग सुरेन्द्र काफ्लेले गरेको कुराकानीमा आधारित। न्यौपाने हाल गृहसचिव छन्।"
सुशनले नेपाललाई दिलाए पाँचाैँ सफलता,काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलामा नेपाल अहिले अमेरिकासँग प्रतिस्पर्धा गरिरहेको छ। खेलमा सुशन भारीले नेपाललाई पाँचौँ सफलता दिलाएका छन्। नवौँ ओभरको तेस्रो बलमा एरोन जोन्सलाई बोल्ड आउट गरेका हुन्। सुशनको जारी खेलमा यो व्यक्तिगत दोस्रो विकेट हो। यसअघि सन्दीप लामिछानेले ३ विकेट लिइसकेका छन्। नवौँ ओभरको समाप्तीमा अमेरिकाले ५ विकेट गुमाउँदै ३० रन बनाएको छ।
"सन्दीप र सुशनले बनाए अमेरिकाको विजोग, ३५ रनमै अलआउट",काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलामा नेपाल अहिले अमेरिकासँग प्रतिस्पर्धा गरिरहेको छ । कीर्तिपुरस्थित अन्तर्राष्ट्रिय क्रिकेट मैदानमा जारी खेलमा नेपालले टस जितेर पहिले फिल्डिङ राजेपछि अमेरिका ब्याटिङ गरेको थियो । नेपालले जितका लागि ३६ रनको लक्ष्य पाएको छ । नेपालका लागि लेग स्पीनर सन्दीप र सुशन भारी चम्किएपछि अमेरिका ३५ रनमै अलआउट भयो। सन्दीपले ६ र भारीले ४ विकेट लिए। दोस्रो ओभरमा बलिङमा आएका सन्दीपले ओभरको अन्तिम बलमा अमेरिकाका इन हल्याण्डलाई आउट गराई पहिलो विकेट लिएका थिए । सातौं ओभरमा बलिङमा आएका सुशन भारीले पहिलो बलमा नै विकेट लिई दोस्रो सफलता दिलाए । उनले २२ बलमा १६ रन बनाएर खेलिरहेका जेभियर मार्शललाई पारस खड्काको हातबाट क्याचआउट गराएका हुन् । २३ रन जोड्दा दोस्रो विकेट गुमाएको अमेरिकाले थप १२ रन जोड्दा बाँकी ८ विकेट गुमायो । आठौं ओभरको दोस्रो बलमा मनाङ्क पटेललाई बोल्ड आउट गरे । त्यसैगरी यसै ओभरको पाँचौं बलमा निसर्ग पटेललाई पनि बोल्ड आउट गरे । खेलमा सुशन भारीले नेपाललाई पाँचौँ सफलता दिलाए । नवौँ ओभरको तेस्रो बलमा एरोन जोन्सलाई बोल्ड आउट गरेका हुन्। सन्दीपले ९५ ओभरमा अमेरिकाको छैटौं विकेट लिए । सुशन भारीले ११ औं ओभरको पहिलो र अन्तिम बलमा थप २ विकेट लिए। १२औं ओभरको तेस्रो बलमा सन्दीपले ९औं विकेट लिए । यसै ओभरको अन्तिम बलमा सन्दीपले १०औं विकेट लिएर अमेरिकालाई ३५ रन मै सीमित गरिदिए । ६ ओभर बलिङ गरेका सन्दीपले १६ रन दिए । भारीले ५ करण केसीले १३ रन दिए । डिभिजन २ मा अमेरिका ओमानपछि दोस्रो स्थानमा छ । ११ खेल खेल्दा अमेरिकाले ६ जित निकाल्दै १२ अंक जोडेको छ । ३ खेल खेल्दा २ अंक जोडेको नेपाल ७ टोली रहेको डिभिजन २ मा छैटौं स्थानमा छ । पुच्छारमा रहेको पपुवा न्युगिनीले ८ खेलमा कुनै जित निकाल्न सकेको छैन ।
अमेरिकामाथि नेपालको शानदार जित,काठमाडौं : आईसीसी विश्व क्रिकेट लिग२ अन्तर्गत त्रिदेशीय शृंखलाको अन्तिम खेलमा नेपालले अमेरिकामाथि ८ विकेटको शानदार जित निकालेको छ। अमेरिकाले दिएको ३६ रनको लक्ष्य नेपालले ५२ ओभरमा २ विकेट गुमाएर पूरा गरेको हो। नेपालको जितका लागि पारस खड्काले १२ बलमा २० रन र उपकप्तान दीपेन्द्रसिंह ऐरीले ११ बलमा १५ रन बनाए। अमेरिकाले दिएको ३६ रनको लक्ष्य पछ्याएको नेपाललाई पनि अमेरिकी बलरले सुरुमा कडा झड्का दिए । दोस्रो ओभरमा नेपालका दुवै ओपनर आउट भए । ज्ञानेन्द्र मल्ल ५ बलमा १ रन र सुवास खकुरेल ४ बलको सामना गर्दा शुन्य रनमै आउट भए। कीर्तिपुरस्थित अन्तर्राष्ट्रिय क्रिकेट मैदानमा जारी खेलमा नेपालले टस जितेर पहिले फिल्डिङ राजेपछि अमेरिका ब्याटिङ गरेको अमेरिकाले १२ ओभरमा सबै विकेट गुमाएर ३५ रन बनाएको थियो। नेपालका लागि लेग स्पीनर सन्दीप र सुशन भारी चम्किएपछि अमेरिका ३५ रनमै अलआउट भयो। सन्दीपले ६ र भारीले ४ विकेट लिए।
"सन्दीपले क्रिकेट रंगशालालाई दिने भए ७०,७८४","काठमाडौं : नेपाली राष्ट्रिय क्रिकेट टिमका लेग स्पिनर सन्दीप लामिछानेले चितवनमा बन्दै गरेको गौतम बुद्ध अन्तर्राष्ट्रिय क्रिकेट मैदानलाई ७० हजार ७ सय ८४ रुपैयाँ सहयोग गर्ने भएका छन्। उनले नेपालमा जारी आईसीसी वल्र्ड क्रिकेट लिग२ अन्तर्गतको शृंखलामा लिने हरेक विकेटमा सगरामाथाको उचाई (८,८४८ रुपैयाँ) बराबर रंगशालालाई सहयोग गर्ने घोषणाअनुसार उक्त रकम सहयोग गर्ने भएका हुन्। सन्दीपले नेपालसहित ओमान र अमेरिका सम्मिलित शृंखलाको अन्तिम खेलमा बुधबार अमेरिकाविरुद्ध ६ विकेट लिएका छन्। उनले ६ ओभर बलिङ गर्दै १ मेडनसहित ६ विकेट हात पारेका हुन् । उनले १६ रन खर्चिए। त्यस्तै उनले शनिबार अमेरिकासँगकै पहिलो खेलमा २ विकेट लिएका थिए। यससँगै उनको कुल ८ विकेट भएको हो। हरेक टिमसँग दुईदुई खेलको शृंखलामा ओमानसँगको दुवै खेलमा भने सन्दीप विकेटविहीन भएका थिए।"
दोस्रो ओभरमा सन्दीपले लिए विकेट,"काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलामा नेपाल अहिले अमेरिकासँग प्रतिस्पर्धा गरिरहेको छ । कीर्तिपुरस्थित अन्तर्राष्ट्रिय क्रिकेट मैदानमा जारी खेलमा नेपालले टस जितेर पहिले फिल्डिङ राजेपछि अमेरिका अहिले ब्याटिङ गरिरहेको छ । नेपालका लागि सन्दीप लामिछानेले पहिलो विकेट लिएका छन् । दोस्रो ओभरमा बलिङमा आएका सन्दीपले ओभरको अन्तिम बलमा अमेरिकाका इन हल्याण्डलाई क्याच आउट गराएका हुन् । दुई ओभर सकिँदासम्म अमेरिकाले १ कुनै रन जोड्न सकेको छैन । पहिलो ओभरमा करण केसीले पनि कुनै रन दिएनन् । टस जितेर अमेरिकाविरुद्ध बलिङ गर्दै नेपाल सुशन भारीलाई पहिलो बलमै सफलता, सन्दीपको ३ विकेट"
३६ रनको लक्ष्य पछ्याएको नेपाललाई अमेरिकाले दियो झड्का,काठमाडौं : अमेरिकाले दिएको ३६ रनको लक्ष्य पछ्याएको नेपाललाई पनि अमेरिकी बलरले कडा चुनौती दिएका छन्। नेपालका दुवै ओपनर आउट भएका छन्। ज्ञानेन्द्र मल्ल ५ बलमा १ रन र सुवास खकुरेल ४ बलको सामना गर्दा शुन्य रनमै आउट भएका हुन्। दोस्रो ओभरको दोस्रो बलमा कप्तान ज्ञानेन्द्र मल्ल बोल्ड आउट भए भने यसै ओभरको पाचौं बलमा सुवास पनि बोल्ड आउट गरे। अमेरिकाका लागि नोस्तसुश केन्जिजे नेपालको २ विकेट दिएका हुन्। अहिले पारस र दीपेन्द्र व्याटिङ गरिरहेका छन् ।
सहिद स्मारक ए डिभिजन लिग : आर्मी उपाधि नजिक,"काठमाडौं : विभागीय टोली त्रिभुवन आर्मी क्लब सहिद स्मारक ए डिभिजन लिग फुटबलको उपाधि नजिक पुगेको छ। सातदोबाटोस्थित एन्फा कम्प्लेक्समा मंगलबार भएको खेलमा आर्मीले ब्रिगेड ब्वाइज क्लबलाई ३० गोलले हरायो। कप्तान भरत खवासले लिग फुटबल करियरको ५०औं गोल पूरा गरेको खेलमा आर्मीका लागि भरतसँगै विकास तामाङ र टेकबहादुर बुढाथोकीले गोल गरे। भरतले पाँचौं मिनेटमा जर्ज प्रिन्स कार्कीको पासमा हेडमार्फत खाता खोलेका थिए। एन्फा एकेडेमीका तेस्रो ब्याजका खेलाडी भरतले पुलिस क्लब हुँदै आर्मीमा अनुबन्ध भएका थिए। ५० गोलको आँकडा पूरा गर्दा खुसी छु। म अझै सन्तोष साहुखलले पूरा गरेको सय गोलको कीर्तिमान भंग गर्न चाहन्छु। मेरो योजना यस पटक आर्मीलाई च्याम्पियन बनाउनु हो। जसमा लागि हामीले धेरै मेहनत गरेका छौं। अन्तिम खेलमा उपाधिका लागि शतप्रतिशत मेहनत गर्नेछौं, भरतले भने। उनले ५० गोल आफ्नी पत्नी र छोरीका लागि समर्पण गरे। आर्मीका लागि दोस्रो गोल विकास तामाङले ५४औं मिनेटमा गरेका थिए। उनले सन्तोष तामाङको पासमा डेड गोल गरेका थिए। ७०औं मिनेटमा टेकबहादुर बुढाथोकीले गोल गर्दै आर्मीलाई सजिलै जिताए। टेकबहादुर म्यान अफ दी म्याच भए। जितसँगै उपाधिको संघारमा उभिएको आर्मीले १२ खेलबाट २९ अंक बनाएको छ। आर्मीसँग हार खेपेको ब्रिगेड आठ अंकसहित १२औं स्थानमा छ। आर्मी दोस्रो स्थानमा रहेको मच्छिन्द्रभन्दा एक अंकले माथि छ। मच्छिन्द्रको २८ अंक छ। आर्मी र मच्छिन्द्रबीच अब लिगको अन्तिम खेल हुनेछ। सोही खेलले उपाधिको टुंगो लगाउनेछ। यसैगरी अर्को खेलमा साबिक विजेता मनाङ मस्र्याङ्दी क्लबले विभागीय टोली नेपाल पुलिस क्लबलाई २० गोलले हरायो। मनाङको जितमा विमल राना र अञ्जन विष्टले गोल गरे। विमलले ३२औं मिनेटमा पुलिसका रक्षक अञ्जन राईको गल्तीमा गोल गरेका थिए। त्यसपछि अञ्जन विष्टले निशान लिम्बूको पासमा उत्कृष्ट हेड गोल गरेका थिए। मनाङले दोस्रो हाफमा रक्षात्मक खेल खेलेको थियो। पुलिसको गोल फर्काउने प्रयास मनाङका गोलरक्षक बाधक बनेका थिए। ९०औं मिनेटमा पुलिस १० खेलाडीमा समेटिएको थियो। पुलिसका विशाल बस्नेत रातो कार्ड पाउँदै बाहिरिएका थिए। मनाङका गोलरक्षक दीप कार्की म्यान अफ दी म्याच भए। जितसँगै २५ अंक बनाएको मनाङ तेस्रो स्थानमा यथावत् छ। मनाङ उपाधि होडबाट बाहिरिसकेको छ। १७ अंक बनाएको पुलिस छैटौं स्थानमा छ। अर्को खेलमा थ्रीस्टार क्लबले एनआरटी क्लबमाथि कठिन जित निकालेको छ। प्रतिस्पर्धात्मक खेलमा थ्रीस्टारले एनआरटीलाई १० गोलले हरायो। थ्रीस्टारको जितमा दीपेश घले नायक बने। दीपेशले ७७औं मिनेटमा गरेको गोल नै थ्रीस्टारका लागि निर्णायक बन्यो। एनआरटीले राम्रो अवसर बनाए पनि गोल गर्न सकेन। थ्रीस्टारका रक्षक ग्विलाउमे प्रिसो म्यान अफ दी म्याच भए। जितसँगै १२ खेलबाट २३ अंक बनाएको थ्रीस्टार चौथो स्थानमा यथावत् छ। यसअघि १५ अंक बनाएको एनआरटी आठौं स्थानमा छ।"
"सुशन भारीलाई पहिलो बलमै सफलता, सन्दीपको ३ विकेट",काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलामा नेपाल अहिले अमेरिकासँग प्रतिस्पर्धा गरिरहेको छ । कीर्तिपुरस्थित अन्तर्राष्ट्रिय क्रिकेट मैदानमा जारी खेलमा नेपालले टस जितेर पहिले फिल्डिङ राजेपछि अमेरिका अहिले ब्याटिङ गरिरहेको छ। सुशन भारीले अमेरिकाको दोस्रो विकेट लिएका छन् । सातौं ओभरमा बलिङमा आएका भारीले पहिलो बलमा नै विकेट लिएका हुन् । उनले २२ बलमा १६ रन बनाएर खेलिरहेका जेभियर मार्शललाई पारस खड्काको हातबाट क्याचआउट गराएका हुन् । त्यसैगरी सन्दीपले लगातार २ विकेट लिएका छन् । आठौं ओभरको दोस्रो बलमा मनाङ्क पटेललाई बोल्ड आउट गरे । त्यसैगरी यसै ओभरको पाँचौं बलमा निसर्ग पटेललाई पनि बोल्ड आउट गरे । ८ ओभरमा अमेरिकाले ४ विकेट गुमाएर २० रन बनाएको छ।
अन्तर्राष्ट्रिय एकदिवसीय क्रिकेट : कम स्कोरका १० कीर्तिमान,"काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलामा बुधबार नेपाल र अमेरिकाबीचको खेलमा नयाँ विश्व कीर्तिमान बनेको छ। अन्तराष्ट्रिय एकदिवसीय क्रिकेटमा कम स्कोरमा अलआउट हुने टोलीको सूचीमा अमेरिका दर्ज भएको छ। १२ ओभरमा ३५ रन बनाउँदा अमेरिका अलआउट भएपछि २००४ मा जिम्बाब्बेले बनाएको कम स्कोरको कीर्तिमानसँग बराबरी भएको हो। जिम्बाब्बेको हरारेमा २५ अप्रिल २००४ मा श्रीलंकाविरुद्धको खेलमा जिम्बाब्बे टोली १८ ओभरमा ३५ रन बनाउँदा अलआउट भएको थियो । समान रन भए पनि अमेरिकालाई रन रेटका आधारमा कम स्कोर बनाउनेको सूचीमा आईसीसीले दोस्रो नम्बरमा राखेको छ। नयाँ कीर्तिमान निमार्ण गर्ने क्रममा नेपालका लागि दुई स्पीनर सन्दीप लामिछानेले ६ र सुशन भारीले ४ विकेट लिएका थिए। सन्दीप र सुशनले बनाए अमेरिकाको विजोग, ३५ रनमै अलआउट सन्दीपले क्रिकेट रंगशालालाई दिने भए ७०,७८४ अमेरिकामाथि नेपालको शानदार जित विपक्षीलाई सबैभन्दा कम स्कोरमा रोक्नेमा श्रीलंका सबैभन्दा अग्र स्थानमा छ। एकदविसीय अन्तर्राष्ट्रिय क्रिकेटमा कम स्कोरको १०औं नम्बरको सूचीलाई हेर्दा श्रीलंकाले मात्रै ४ पटक विपक्षीलाई कम स्कोरमा रोकेको छ। उसले २००४ मा जिम्बाब्बे(३५ रन), २००३ मा क्यानडा( ३६रन), २००१ मा जिम्बाब्बे(३८ रन) र २००२ मा भारतलाई ५४ रनमना अलआउट गराएको छ। कम स्कोरमा अलाउट हुननेको सूचीमा श्रीलंका पनि ५औं स्थानमा छ । सन २०१२ जनवरी ११ मा दक्षिण अफ्रिकाविरुद्धको खेलमा श्रीलंकन टोली ४३ रनमा अलाउट भएको थियो। अन्तर्राष्ट्रिय एकदविसीय क्रिकेटमा कम स्कोरको सूची"
टस जितेर अमेरिकाविरुद्ध बलिङ गर्दै नेपाल,काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलामा नेपाल अहिले अमेरिकासँग प्रतिस्पर्धा गर्दैछ । कीर्तिपुरस्थित अन्तर्राष्ट्रिय क्रिकेट मैदानमा केहीबेरमा सुरु हुने खेलमा नेपालले टस जितेर पहिले फिल्डिङ राजेको छ। ओमान अमेरिकार र नेपालबीच भएको त्रिकोणात्मक शृंखलाको यो अन्तिम खेल हो । नेपाल ओमानसँगका दुवै खेलमा पराजित भयो । अमेरिकासँगको पहिलो खेलमा ३५ रनले जित हात पारेको नेपाल आजको खेलमा पनि जित हात पारी श्रृंखलाको सुखद् अन्त्य गर्ने लक्ष्यका साथै मैदानमा उत्रिएको छ। नेपाल ओमानसँग पहिलो खेलमा १८ रन र दोस्रो खेलमा ८ विकेटले पराजित भएको हो । ओमानले आफ्ना चारै खेलमा जित हात पार्दा तीन खेल खेल्दा अमेरिका जितबिहीन छ।
भारतको ३० वर्षयताको नमिठो हार,अकल्यान्ड : भारतविरुद्धको एकदिवसीय अन्तर्राष्ट्रिय क्रिकेट शृंखलामा न्युजिल्यान्डले क्लिन स्विप गरेको छ। तेस्रो एकदिवसीयमा मंगलबार घरेलु टोली न्युजिल्यान्डले भारतलाई पाँच विकेटले हरायो। उक्त जितसँगै न्युजिल्यान्डले तीन खेलको शृंखलालाई ३० ले नै आफ्नो पक्षमा पारेको हो। न्युजिल्यान्डले द्विपक्षीय एकदिवसीय शृंखलामा ३० वर्षभन्दा लामो समयपछि पहिलो पटक भारतलाई ह्वाइट वास गरेको हो। टस हारी ब्याटिङको निम्तो पाएको भारतले निर्धारित ओभरमा सात विकेट गुमाएर दुई सय ९६ रन बनायो। जवाफी ब्याटिङमा ओर्लिएको न्युजिल्यान्डले ४७१ ओभरमै केवल पाँच विकेट गुमाएर तीन सय रन बनाउँदै विजयलक्ष्य पार गर्यो। न्युजिल्यान्डका लागि ओपनर ब्याट्सम्यान हेनरी निकोल्सले ८० रनको योगदान गरे।अर्का ओपनर मार्टिन गप्टिलले पनि ६६ रन बनाए। निकोल्स र गप्टिलले ओपनिङ विकेटका लागि एक सय ६ रनको साझेदारी गरे। कोलिन डी ग्रान्डहोमले पनि अविजित ५८ रन बनाए। विकेटकिपर ब्याट्सम्यान टम लाथमले टोलीको खातामा अविजित ३२ रन थपे। कप्तान केन विलियम्सनले २२ र जेम्स निसामले १९ रन बटुले। भारतीय बलर युजभेन्द्र चाहलले तीन तथा शार्दुल ठाकुर र रवीन्द्र जडेजाले एकएक विकेट लिए। त्यसअघि पहिले ब्याटिङ गरेको भारतका लागि केएल राहुलले एक सय १२ रन बनाए पनि टोलीको जितका लागि त्यो पर्याप्त हुन सकेन। एकदिवसीय क्रिकेटमा राहुलले चौथो शतक बनाएका हुन्। भारतका लागि श्रेयष ऐयरले पनि ६२ रनको योगदान गरेका थिए। यसदेखि बाहेक भारतका लागि ओपनर पृथ्वी शाहले ४० र मनिष पाण्डेले ४२ रन बनाएका थिए। न्युजिल्यान्डका बलर हामिस बेनेटले चार विकेट लिए। न्युजिल्यान्डका हेनरी निकोल्स म्यान अफ दी म्याच र न्युजिल्यान्डकै रोस टेलर म्यान अफ दी सिरिज घोषित भए।

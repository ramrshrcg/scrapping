शीर्षक,विवरण
भ्रष्टाचार र अकुत सम्पत्ति छानबिन,"ठूलो संख्याका व्यक्तिहरूको विवरण हेर्ने र गत वर्षहरूसँग तुलना गर्ने कार्य अश्वमेध यज्ञजस्तो देखिन्छ बोलीचालीमा अकुत सम्पत्ति छानबिन भन्ने लबज कानुनमा प्रयोग भएको छैन। यसलाई पहिले अनुमानित कसुर भनिन्थ्यो। वर्तमान भ्रष्टाचार निवारण ऐनमा गैरकानुनी सम्पत्ति आर्जन भनिएको छ। सो ऐनको दफा २० मा सार्वजनिक पद धारण गरेको राष्ट्रसेवकले पेस गरेको सम्पत्ति विवरण अमिल्दो र अस्वाभाविक देखिए, अमिल्दो र अस्वाभाविक उच्च जीवनस्तर यापन गरे वा हैसियतभन्दा बढी सम्पत्ति हस्तान्तरण गरे त्यस्तो सम्पत्तिको स्रोत निजले प्रमाणित गर्नुपर्ने र गर्न नसके गैरकानुनी रूपमा सम्पत्ति आर्जन गरेको मानी त्यसै आधारमा मुद्दा चल्न सक्ने भनिएको छ। यस कसुरमा दुई वर्षसम्म कैद र बिगोबमोजिम जरिवाना तथा गैरकानुनी सम्पत्ति जफत हुन्छ। यस आलेखमा अकुत सम्पत्ति वा गैरकानुनी सम्पत्ति आर्जनसम्बन्धी विषयमा सीमित रही त्यसको छानबिन, अनुसन्धान अभियोजन र निर्णयसम्बन्धी विषयका समस्याको सम्बोधन गर्ने प्रयत्न गरिनेछ। कतिपय सार्वजनिक कार्यालयलाई बढी भ्रष्टाचारमुखी मानिन्छ। सरुवा भएर त्यहाँ जान राजनीतिक तहको दुरुपयोग हुन्छ र सत्तापक्षको भ्रातृ संगठनका रूपमा रहेको कर्मचारी संगठनको भरपूर दुरुपयोग हुन्छ। ती संरक्षित व्यक्तिले गैरकानुनी आर्जनको हिस्सा बाँड्छन्। राजनीतिक र राजनीतिक नियुक्तिका पदमा रहनेहरू पद र प्रभावका कारण नजरमा आउँदैनन्। ठीक ठाउँमा ठीक व्यक्ति नियुक्त नहुँदा र अनुसन्धानदेखि निर्णयस्थलसम्म विभिन्न प्रभावका कारण सबै तहमा सहानुभूति पाउँछ। त्यसैले ती सकभर पक्रिइँदैन। पक्रिए मुद्दा चल्दैन वा सरकारी साक्षी बनाइन्छ। मुद्दा चलाइए तलै मुद्दा जित्छन् वा तल ठहरे माथि तिनका लागि रंगीन नजिर बन्छ। यो नेपालको मात्र समस्या होइन, यसलाई सफेदपोस अपराधको प्रकृति भनिन्छ। त्यसैले संवैधानिक संस्थाको राजनीतीकरण रोक्न, ठीक ठाउँमा ठीक व्यक्ति नियुक्त गर्न र कारखानासरह सार्वजनिक संस्थामा कर्मचारी युनियन बनाई तिनलाई खाइखेलो गर्न दिन रोक्न जरुरी छ। युनियन राख्ने भए त्यसलाई ह्विसिल ब्लोअर बनाउन जरुरी छ। भ्रष्टाचार बढी हुने अनुमान गरिने क्षेत्र र कार्यकारी निर्णय गर्ने पदमा रहेका व्यक्तिको विवरणको अध्ययनविश्लेषण गर्ने पद्धति आवश्यक छ। नेपालमा अचल सम्पत्तिको एकीकृत अभिलेख प्रणाली छैन। अर्थात् कित्तापिच्छेका जग्गाधनी प्रमाणपत्र दिइन्छ। यसले प्रमाण संकलन गर्न प्रत्येक मालपोत वा जग्गाको अभिलेख राख्ने कार्यालयमा पत्राचार गर्नुपर्ने हुन्छ। त्यसैले नेपालभित्र रहेका सबै अचल सम्पत्ति देखिने एउटा प्रमाणपत्र जारी गर्न सके अनुसन्धान सहज हुन्छ। केही वर्षयता भ्रष्टाचारका ठूला लेनदेन विदेशी भूमिमा हुने गरेको भन्ने सुनिन्छ। सानोतिनो खाने शाकाहारीले नेपालमै, उभयहारीले खुला सिमानाको उपयोग गरी छिमेकी देशको भूमिमा आफैं वा एजेन्ट पठाएर र मांसाहारी (कार्निभोरस) ले टाढाका मुलुकमा रहेका सन्तान वा बैंक खातामा रकम जम्मा गराउने गर्छन् भनिन्छ। उडी जाने यो रकमको अनुसन्धान दुरुह देखिन्छ। नेपालमा हवाला वा हुन्डी रकमबाट भ्रष्टाचारलगायतको कालो कमाई देशबाहिर पठाइने कुरो सामान्य ज्ञानजस्तो बनेको छ। कतिपयले त नगद मात्र नभई सेयरका रूपमा घुस लिएको कुरा बताउने गर्छ। एक कानुन व्यवसायीले यो कुरा बताउँदा सुन्नेहरू छक्क परेका थिए। यतातर्फ खास ध्यान जाने गरेको छैन। गैरकानुनी रूपमा आर्जन गर्ने व्यक्तिले रकम आफ्नो घर वा नातेदारकहाँ नराखी उद्यम व्यापार गर्ने व्यक्तिलाई लगानी गरिदिन बाध्य गर्ने गरेको पनि भनिन्छ। यस्तो कारोबारको छेउटुप्पो पत्ता लगाउन नै हम्मेहम्मे हुन्छ। कतिपयले आफ्नो सम्पत्ति बेनामी रूपमा (अरूको वा काल्पनिक नाउँमा) राख्ने गरेको पनि भनिन्छ। यस्तो सम्पत्ति लुकाउने कार्य रोक्न सोसम्बन्धी कानुन आवश्यक हुन्छ। नेपालमा प्रत्येक वर्ष लाखौं मानिसको सम्पत्ति विवरण भराइन्छ। त्यति ठूलो संख्याका व्यक्तिहरूको विवरण हेर्ने र गत वर्षहरूसँग तुलना गर्ने कार्य अश्वमेध यज्ञजस्तो देखिन्छ। त्यसैले भ्रष्टाचार बढी हुने अनुमान गरिने (करप्सन प्रोन) क्षेत्र र कार्यकारी निर्णय गर्ने पदमा रहेका व्यक्तिको विवरणको अध्ययनविश्लेषण गर्ने पद्धति आवश्यक छ। यसले सम्पत्ति विवरण बुझाइदिने त हो, कसले हेर्छ र ? भन्ने मानसिकता जन्मिन दिँदैन। हालका वर्षहरूमा पहिलोपटक सम्पत्ति विवरण बुझाउँदा नगद, गरगहना आदि अभिलेख नरहने सम्पत्ति धेरै देखाउने गरेको भन्ने सुनिन थालेको छ। त्यसैले पहिलोपटक सम्पत्ति बुझाउनेको विवरणमाथि छुट्टै निगरानी जरुरी हुन सक्छ। नेपालमा विदेशी निकाय र संस्थाले आफ्नो कार्यालयबाट खाता सञ्चालन र लेखा परीक्षण गर्ने गरी परियोजना चलाउँदै आएको कुरा सार्वजनिक छ। ती संस्थासँग मिलेमतो गरी कृत्रिम र कागजी योजना बनाउने र सार्वजनिक पदमा रहने कतिले संस्थागत र कतिले गोप्यरूपमा निजी फाइदा उठाउने गरेको कुरा प्रशस्तै सुनिन्छ। त्यस्ता गठजोड सम्पत्ति लुकाउने कार्यमा दुरुपयोग भएका त छैनन् ? ती सार्वजनिक पदवाहकलाई मिलेमतोमा धेरै रकम दिएको देखाई वा कार्यक्रममा विदेश जाने व्यवस्था मिलाई सम्पत्ति लुकाउन मद्दत गरिएको त छैन ? यो शंका मात्र होइन, यसका लक्षणबारे चर्चा हुने गरेको छ। नेपालमा अचल सम्पत्तिको मोल प्रयोजनपिच्छे फरक हुने सम्भावना छ। अदालतमा धरौटी राख्दा, बैंकमा धितो राख्दा, कर प्रयोजनका लागि गणना गर्दा, अकुत सम्पत्तिका लागि हिसाब गर्दा, विकास योजना वा सार्वजनिक निर्माणका लागि अधिग्रहण गर्दा बजार मूल्यलाई रुचिकर बनाउन मिल्छ। कम्तीमा सबै सरकारी प्रयोजनका लागि सुहाउँदो मूल्य व्यवस्था गर्न सके मुद्दा चलाउन वा नचलाउन मूल्य तलमाथि गर्नबाट रोक्न सकिँदो हो। यसका लागि जग्गाको मूल्य वृद्धि गरी पारित गर्दा लाग्ने प्रतिशत अंक घटाउन सकिन्छ। यसले फसाउन वा उम्काउन बिगोमा चलखेल हुनबाट रोक्न सक्छ। नेपालमा गरगहना (सुनचाँदी आदि महँगा धातु) घरमा राखे पनि बिल राख्ने खासै चलन छैन। गहना वा धातुको मूल्य बढेको पाइन्छ। किनेको मिति थाहा नहुँदा बिगो कायम गर्न समस्या हुने गरेको देखिन्छ। नेपालमा अंशबन्डा गर्दा अचल सम्पत्तिको विवरण बन्डापत्रमा खुलाउने तर नगद तथा सुनचाँदी आदि हातहातै लियौं दियौं भनी व्यहोरा लेख्ने चलन देखिन्छ। यसले नगद र धातु केकति थियो भनी अनुसन्धान गर्न गाह्रो हुने देखिन्छ। नेपालमा कतै दहेज माग्ने र कतै दाइजो दिने चलन थियो र छ। दहेज वा दाइजो हो भनी सम्पत्ति वैध बनाउन खोज्ने प्रवृत्ति पनि देखिन्छ। सामाजिक व्यवहार सुधारसम्बन्धी कानुनले वैध मानेभन्दा बढीलाई अवैध नै मान्ने त ? भन्ने प्रश्न उठ्न सक्छ। नेपालका कतिपय सार्वजनिक पदमा रहेका व्यक्तिका सन्तान वा नातेदार विदेशमा छन्। पद र प्रभावमा रहेका व्यक्तिले गैरकानुनी आर्जन त्यता पठाएर जोगिने प्रयास गर्नु असामान्य होइन। नेपालमा पदाधिकारीले कुल कति रकम प्राप्त गरे भन्ने खालको एकीकृत अभिलेख हुँदैन। अचेल प्यान नम्बरको चलन भए पनि यो कति पदाधिकारीसँग छ, त्यो थाहा छैन। सबै कर्मचारीलाई प्यानमा राख्ने वा सबै आम्दानी एकीकृत हुने प्रणाली विकसित गर्न सके अनुसन्धान छिटो गर्न मद्दत हुनेछ। नेपालमा प्रधानमन्त्री र मन्त्रीको सम्पत्ति ढिलोचाँडो सार्वजनिक गरेको देखिन्छ। अरू सार्वजनिक पदमा हुनेमध्ये अधिकृत स्तरका कार्यकारी वा निर्णायक पदमा हुने र करप्सन प्रोन जोनमा रहनेको हकमा सेवामा आएपछि आर्जन गरेको वा बढे बढाएको सम्पत्ति सार्वजनिक गर्न सकिन्छ कि ? सार्वजनिक पदाधिकारीका घर बनाउँदा लागेको लागत पनि समयअनुसार फरक हुन्छ। घरको मूल्यांकन कसरी गर्ने भन्ने समस्या हुन्छ। त्यसैले नेपाल सरकारको कुनै निकायले प्रमुख निर्माण सामग्रीको सरदर मूल्यबारे वार्षिक अभिलेख राख्ने बन्दोबस्त गरे पछिल्ला दिनमा अनुसन्धान सहज र बढी यथार्थपरक हुन सक्छ। नेपालमा कुन तहको पदमा कहिले कसको कति तलबमान थियो भन्ने एकीकृत अभिलेख नहुँदा अनुसन्धानले लामो समय लिनुपरेको अनुभव छ। तसर्थ सरकारीलगायत अन्य सार्वजनिक पद रहने निकाय र संस्थाका यस्ता अभिलेख अद्यावधिक र एकीकृत गर्न मनासिब होला। अख्तियार दुरुपयोग अनुसन्धान आयोगमा जाने आयुक्तमा अपराध अनुसन्धानबारे राम्रो जानकारी नभए अनुसन्धान फितलो हुन्छ। कर्मचारीको चरित्र प्रायः भनेको मान्ने खालको हुन्छ। अनुसन्धानलाई दिशा दिन नेतृत्व तहमा ज्ञान, कला र सीप चाहिन्छ। इमानदारी, विवेक र निर्भीकता त अन्तर्निहित नै हुनुपर्छ। दोषीलाई मुद्दा चलाएर र निर्दोषलाई छाडेर अनुसन्धानको परिणाम ल्याउन यी गुण र क्षमता अनिवार्य हुन्छ। बेलाबेलामा छानबिन सुरु गरेपछि सूचना सार्वजनिक भई मिडिया ट्रायल हुने गरेको पनि देखिएको हो। अझ आफ्नो चित्त नबुझेका, राजनीतिक पदमा रहेका र खासै प्रमाण नभएका प्रकृतिका मुद्दामा मिडिया ट्रायल बढी गरे गराएको त होइन भन्ने प्रश्न पनि उठ्ने गरेका छ। निजी ख्याति चाहनेले पनि अरूको नाम उछालेर भन्दा वस्तुगत प्रमाणका आधारमा अनुसन्धान गरेर ख्याति कमाउन खोज्नु उपयुक्त हुन्छ। अनुसन्धाता नियुक्तिकर्ता र तिनका सेरोफेरोमा रहनेका प्रति अस्वाभाविक रूपमा नरम तथा तिनको ईख र तुष रहनेप्रति कठोर भए अनुसन्धान निर्मम हुन्छ। आयोगले धेरै जनालाई कारबाही गरेको देखाउन अनावश्यक लहरो तानेर मुद्दा लाने गरेका कुरा सबै अतिरञ्जना पक्कै होइन। नीर क्षीर विचार गर्न छाडी ठोक्नुपर्छ भन्ने मानसिकताले काम गर्नु हुँदैन। अर्थात् प्रतिव्यक्ति प्रमाण नपुर्याई मुद्दा दायर गर्न हँुदैन। हुलमुलमा भेटेजतिलाई मुछ्नु न्याय नबुझ्नु, रिस फेर्नु वा रिस फेर्न चाहनेको औजार बन्नु वा अनुसन्धान क्षमता नहुनुसरह हो। त्यसैले मुद्दा नचल्नुपर्नेलाई अलग गरी मुद्दा चल्नेमाथि केन्द्रित भए अनुसन्धान समयमा पनि सकिन्छ र वस्तुगत बनाउन मद्दत हुन्छ। अनुसन्धान अधिकृत बन्न आउने कर्मचारी चयनमा ध्यान दिन नसके अनुसन्धान सम्धीसम्धीको गफ हुन्छ। वर्षौं बयान गरेर उजुरी तामेलीमा राख्न पर्नुको कारण यही हो। अझ आफ्ना प्रतिस्पर्धीलाई ठेगान लगाउन वा कसैलाई काखी च्याप्न वा आफ्नो बन्दोबस्तीका लागि त्यहाँ आउन खोजेकालाई लगियो भने आयोगले थाहा पाउन गाह्रो हुने गरी चलखेल हुन सक्छ। आयोगमा अभियुक्तको नाम अगाडि राखेर अनुसन्धान अधिकृतको प्रतिवेदनमा छलफल गर्नुको बेफाइदा छ। एकजना अधिकारीसम्बन्धी प्रतिवेदनमा छलफल गर्दा एक आयुक्तले उनका बाबुबाजेले त हात्ती पाल्थे भनेपछि स्थिति परिवर्तन भएको अनुभव छ। रिपोर्टमा काल्पनिक नाम राखी छलफल गर्दा नाममा भन्दा प्रमाणमा ध्यान जान्छ। निष्पक्ष हुन मद्दत मिल्छ। नाम थाहा भए बाबुबाजे खानदान आदि र उसबारे जसले जे सुनेको छ, त्यसमा बढी छलफल हुन्छ। सुनीसुनाइ कुराले निर्णय प्रभावित भई यसो गर्ने हो, मिलाएर लेख्नुस् भन्ने अवस्था आउन सक्छ। यस प्रकार अकुत सम्पत्तिलगायतका भ्रष्टाचारको अनुसन्धानलाई परिणाममुखी बनाउन कानुन, अभिलेख, अनुसन्धान सामग्री जस्ता साधनमा सुधार र पर्याप्तता आवश्यक हुन्छ। अनुसन्धानसम्बन्धी ज्ञान र सीप अनिवार्य हुन्छ। निष्पक्षता, इमानदारी, विवेक तथा निर्भीकताजस्ता व्यक्तित्व सम्बद्ध गुण अपरिहार्य हुन्छ। बन्जाडे पूर्वसचिव हुन्।"
स्थानीय तहमा सुशासन समस्या,"यहाँ भ्रष्टाचार बन्द भए गाडी गुड्दैनन्, हवाईजहाज उड्दैनन्। महँगा स्कुल, रेस्टुराँ, निजी अस्पताल चल्दैनन विज्ञहरूले असफल शक्ति विकेन्द्रीकरणको विश्लेषण गर्दा स्थानीय तहको ब्लक होल भन्न थालेका छन्। शक्तिको गुरुत्वाकर्षण (ग्राभिटी) ले गर्दा शक्तिसँग जोडिएका राम्राभन्दा नराम्रा कुरा स्थानीय सरकारको तल्लो तहसम्म पुगेका हुन्छन्। यसबाट उत्पन्न दबाब, आक्रोश र अकर्मण्यताको बोझ स्थानीय सरकारले बोक्नुपर्छबेहोर्नु पर्छ। जनस्तरमा राम्रा कुरा पुर्याउने केन्द्रीय सरकारको ध्येय हुनुपर्छ। अध्येता जाँपाल र क्यारोलिनको अध्ययनले भन्छ शक्ति विकेन्द्रीकरण गर्दा चार कुराको अपेक्षा गरिएको हुन्छ। ती हुन् (१) सुशासनको पद्धति बसाल्ने र प्रवद्र्धन गर्ने, (२) स्वस्थ प्रतिस्पर्धात्मक स्थानीय सरकार बनाउने, (३) आफ्ना मान्छे वा आफ्ना अनुयायी (क्लाइन्टेलिज्म) लाई मात्र सेवासुविधा दिने प्रथा अन्त्य गर्ने र (४) कानुनी शासनका आधारमा राज्यलाई बलियो गराउने। यिनै विश्वव्यापी ध्येय र उद्देश्यसँग मिल्ने गरी नेपालमा स्थानीय तह सिर्जना गरिएका हुन्। नेपालको संविधानले स्थानीय तहलाई सरकारको स्वरूप दिएर स्वशासनका लागि स्वायत्तता प्रदान गरेको छ। जनतासँगका सरोकारका धेरै विषय स्थानीय सरकारको एकल अधिकारभित्र राखेको छ। प्रदेश र संघ सरकारसँग अन्तरसम्बन्ध कायम गरिएको छ। तदनुरूप तीनै तहका सरकारहरूले ऐन बनाएका छन्। दलीय प्रतिस्पर्धाबाट निर्वाचित भएर स्थानीयमा समेत दलीय सरकार बनेको छ। निर्वाचितहरू अधिकांश पढेलेखेका युवा छन्। महिलाहरूको प्रतिनिधित्व उत्साहवद्र्धक छ। संविधानले प्राथमिकतामा राखेका वर्ग, क्षेत्र, जातजातिको प्रतिनिधित्व पनि वाञ्छित रूपमा छ। स्थानीय सरकारको स्रोत परिचालनको क्षेत्र विस्तार गरिएको छ। संघीय सरकारले सूत्र र सिद्धान्तका आधारमा पर्याप्त अनुदान प्रदान गर्न थालेको छ। कतिपय स्थानीय सरकारहरूले जनचाहनाअनुरूप नयाँनयाँ स्किम ल्याएर जनतालाई सेवा प्रदान पनि गर्दैछन्। यी सबै सकारात्मक कुरा हुँदाहुँदै पनि अधिकांश नागरिक स्थानीय सेवासँग किन सन्तुष्ट छैनन् ? चुनावका बेला जनतासँग गरेका वाचा चुनाव जितेकाहरूले किन छेउछनकै गर्न सकेनन् ? संघ, प्रदेश र स्थानीय तहमा एउटै दलको बहुमत छ तापनि कानुनी शासनको आभास किन दिन सकिरहेका छैनन् ? किन आपसमा भैझगडा बढिरहेछ ? जनतालाई अनिर्णयको बन्दी किन बनाइरहिएको छ ? भ्रष्टाचार जताततै किन भइरहेको छ ? यिनै कुराका कारण पहिल्याउँदै संक्षिप्त विवेचना र विश्लेषण गर्नु यो लेखको उद्देश्य हो। वर्तमान अवस्था ट्रान्सपरेन्सी इन्टरनेसनलले यो वर्ष प्रकाशन गरेको करप्सन पर्सेप्सन इन्डेक्स अनुसार नेपालले एक सयमा ३४ अंक मात्र प्राप्त गरेको छ भने समग्र राष्ट्रहरूको दाँजोमा १२४औं स्थान मात्र प्राप्त गरेको छ। नेपालका दुई संवैधानिक निकायहरू महालेखा परीक्षकको प्रतिवेदन र अख्तियार दुरुपयोग अनुसन्धान आयोग (अदुअआ) को प्रतिवेदनमा संघ, प्रदेश र स्थानीय तहमा सार्वजनिक सम्पत्तिको दुरुपयोग र भ्रष्टाचार मौलाएका उदाहरण प्रस्तुत भएका छन् र प्रतिवर्ष बढोत्तरीमा छ। नेपालका मिडियाहरूले दैनिक भ्रष्टाचारका लाजलाग्दा घटनाहरू प्रकाशन गरिरहेकै छन् तर सम्बन्धित व्यक्ति र संस्थाबाट खण्डन हुन सकिरहेको छैन। जे लेखिन्छ, त्यो गरिन्न, जे गरिन्छ, त्यो लेखिन्न भन्ने ऐले जनमानसमा परेको छाप मेटाऊँ। तब मात्र सुशासनको जग सुरु होला। मुलुक विकासमा फट्को मार्दै गए सदाचार पद्धतिको विकास भएको मानिन्छ। दलदलमा फस्दै गए भ्रष्टाचार मौलाउँदै गएको हुन्छ। यसर्थ, विकासशील मुलुकले सदाचार पद्धतिलाई जोड दिन्छन्। उनीहरूका अभिलेखमा भ्रष्टाचारभन्दा सदाचार बढी उल्लेख गरेका हुन्छन्। सुशासनको जग भनेकै सदाचार पद्धति हो र यो पद्धति कार्यपालिकाको सर्वाेच्च निकायहरूका पदाधिकारीहरूको सदाचारका नियम (कोड अफ कन्डक्ट) बाट सुरु हुन्छ। सर्वाेच्च निकायहरू र त्यहाँ भएका पदाधिकारीहरूले के गर्न हुने वा नहुने र केके नियमको अधीनमा बसेर उच्च नैतिकता, सच्चरित्रता, स्वच्छ छवि देखाउने हो, सार्वजनिक सम्पत्ति केकस्तो अवस्थामा मात्र प्रयोग गर्ने हो ? आदि नेपालमा केही पनि नभएकाले अधिकारप्राप्त अधिकारीहरू नै सुशासनका वाधक देखिएको अवस्था छ। राजनीतिक कारण (१) निर्वाचनका समयमा राजनीतिक संस्कार र आचरण भएका, त्यागी र अनुशासित व्यक्तिहरूलाई राजनीतिक दलले उम्मेदवार बनाएनन्। धेरै उम्मेदवारहरू ठग, अक्षम, ठेकेदार, डन, तस्कर, मिचाहा, घुस्याहा, चरित्रहीन आरोप लागेका र हाम्रा कोटीमा पर्नेले दलको टिकट पाए र अगाध रकम खर्चेर जिते। चुनाव सामान्य मानिसले उठ्नै नसक्ने गरी महँगो भयो। जो राम्रा चुनिए, ती प्रायः प्रमुख वा निर्णायक पदमा छैनन्। चुनिएकाहरू आपैंभित्र सुविधा र निजी स्वार्थपूर्तिका लागि झगडा गर्न थाले। समयसीमाभित्र वार्षिक बजेटकार्यक्रम नै पास नगराउने स्थानीय सरकारको संख्या तीन दर्जनभन्दा बढी देखियो। सम्बन्धित दलले ती प्रमुखहरूलाई स्पष्टीकरण सोध्ने र कारबाही गर्नुपर्ने थियो, तर प्रश्नसम्म गरेन। जसले वार्षिक बजेटकार्यक्रम स्वीकृत गराए, तिनीहरूले विनियोजित बजेटभन्दा बाहिर गएर खर्च गरेको, आर्थिक नियम पालना नगरेको, निष्पक्षताभन्दा अनुयायीकार्यकर्ताको पक्ष लिएको, आपैं ठेकदार भएर काम गरेको पाइयो। सुशासनको जग बसाल्नुभन्दा जनता हँसाउने काम भयो। (२) लोकतान्त्रिक मुलुकमा दलको उम्मेदवार भएर चुनाव जितेपछि ऊ जुन पदमा निर्वाचित भयो, त्यही पदको मात्र हुन्छ। पदको मात्र भएपछि उसले निष्पक्ष ढंगले काम गर्छ। तर यहाँ निर्वाचित भएपछि पनि दलको पद ओगटिरहने हुनाले पदभन्दा दल ठूलो भयो र काम गर्दा दल हावी बन्यो। निर्वाचित पदबाट गरेका कार्य जति नै गलत भए पनि दलले कारबाही गर्ने भएन। अहिले सबभन्दा बढी नेताका अनुचित कार्यका कार्टुन मिडियामा आइरहेका छन्। जताततै बेथिति मौलाएपछि कर्मचारी संयन्त्र र कामसँग सम्बद्ध अन्य संस्था वा व्यवसायी पनि भ्रष्ट उन्मुख हुन थाले। (३) राजनीतिक दलका नेता, उच्च प्रशासकहरू नै ट्याक्स हेभेन बाट रकम भिÏयाउने व्यापारीउद्योगी, यातायात सिन्डिकेट, पर्तीसार्वजनिक जग्गा हडप्ने भूमाफिया, योजना अधुरा राख्ने ठूलाठूला ठेकदारसँग आबद्ध भएर त्यस्ताको स्वार्थपूर्तिमा लागेको देखियो। डन, तस्करहरूले कुनकुन दललाई पोषण गरेका छन्, मिडियामा छर्लंग पार्दासमेत दलले प्रतिवाद गरेन। सरकारी कर्मचारी, शिक्षक, प्राध्यापक, डाक्टर, इन्जिनियर सबै पेसामा राजनीतिक दलको आडमा ट्रेड युनियनहरू बने। आफ्नो पेसागत प्रवद्र्धनभन्दा राजनीतिक सौदाबाजीमा लागेकाले पेसा र व्यवसायको गुणस्तर खस्कियो। यस्तो अराजकतामा भ्रष्टाचार मात्र मौलायो। यिनै प्रवृत्तिहरू सर्दै अहिले स्थानीय सरकारमा सरुवा रोगभैं यत्रतत्र पैलिएको अवस्था छ। जिम्मेवारी बाँडफाँट (१) संविधानमा संघ, प्रदेश र स्थानीय तहको एकल र संयुक्त जिम्मेवारीको बाँडफाँट अनुसूचीमा सूचीकृत गरिएको छ। तर कार्यसम्पादन गर्दा स्थानीय तहको एकल अधिकारमा प्रदेश र केन्द्रले ठाडो हस्तक्षेप गरिरहेका छन् भने कतिपय स्थानीय तहले केन्द्र र प्रदेशको अधिकारमा पनि हस्तक्षेप गरेका छन्। संघ र प्रदेशका सांसदहरूले तोकेको आयोजनामा खर्च गर्ने गरी सांसद कोषको भागबन्डा भएपछि त त्यस्ता कोषबाट स्थानीय तहका एकल जिम्मेवारीमा परेका आयोजनाहरू सञ्चालन भइरहेका छन्। एउटा पाँच किमि पक्की सडक बनाउँदा केही लाख प्रदेश र संघको सांसद कोषबाट खर्चेको र केही करोड स्थानीय तहले खर्च गरेका उदाहरण प्रशस्त छन्। बढी लगानी स्थानीयबाट थोरै लगानी केन्द्रबाट हुँदा न केन्द्रीय योजना भयो, न त स्थानीय। यस्तो दोहोरोतेहेरो लगानीले अनियमितता र भ्रष्टाचार बढाएको छ। (२) क्षेत्रगत (सेक्टोरल) कार्यमा नीति र ऐन नियमले स्पष्ट नगरिँदा जसले सक्यो, उसले हस्तक्षेप गर्ने परिपाटी बस्यो। संघीय सरकारले शिक्षा, स्वास्थ्य, वन, भौतिक आयोजना क्षेत्रका कार्यमा आफ्नो नियन्त्रण बढाउँदै लगेको छ भने उता स्थानीय सरकार आफ्नो जिम्मेवारीमा नपरेका कार्यहरूजस्तै क्याम्पसलाई, नेताका नाममा खोलेका संस्थाहरूलाई अनुदान दिँदै जिम्मेवारीबाट चुकेको छ। संविधानको अनुसूचीमा दोहोरो परेका जिम्मेवारीहरू ककसले कति गर्ने हो, स्पष्ट गर्न नसकेको अवस्था छ। यसका ज्वलन्त उदाहरण सहकारी संस्थाको नियमन र अनुगमन, गैरसरकारी संस्थाको दर्ता, नियमन र खारेजी, जल, जमिन र जंगलमाथिको स्थानीय तहको अधिकार, कर्मचारीको सेवासुविधा र वृत्ति विकासजस्ता कैयन् प्राथमिक सरोकारका विषय छन्। जति अस्पष्टता, उति भद्रगोल। जति भद्रगोल, उति भ्रष्टाचार। (३) तीनै तहका सरकारहरू अधिकार आपूमा निहित गर्ने तर जिम्मेवारीबाट फुत्कने प्रवृत्ति बढेको छ। स्थानीय सरकारहरू स्वायत्त र सुदृढ नभई सर्वसाधारणले सुलभ सेवा पाउन सक्तैनन्। यसका लागि संघ र प्रदेश सरकारका पदाधिकारीले आपूमा निहित अधिकार, नियन्त्रण गर्ने शक्ति, औकात (स्टाटस) र संरक्षणको स्रोत (सोर्सेस अफ प्याट्रोनेज) घटाउँदै तल दिनुपर्छ। अनि मात्र तलका संस्थाहरूले निर्दिष्ट गरेको काम गर्न सक्छन्। तर हाम्रो सन्दर्भमा यी चार कुरा ऊध्र्वमुखी (अपवार्ड) छन्। सुशासनलाई कमजोर बनाउन यिनै कारण हुन्। व्यवस्थापकीय क्षमता (१) स्थानीयको सन्दर्भमा व्यवस्थापकीय क्षमताको कडी भनेकै निजामती कर्मचारी र निर्वाचित पदाधिकारीको ल्यागत र कार्यदक्षता हो। स्थानीय तहलाई संविधानले सरकार (संघ, प्रदेश र स्थानीयबीच सहअस्तित्व) माने पनि स्थानीय तहलाई कर्मचारी भर्ना, सेवा सुविधा तोक्न, वृत्ति विकास र दण्ड जरिवाना गर्ने स्वायत्तता संघ सरकारले दिएको छैन। कर्मचारीहरू केन्द्रका र स्थानीयका भनेर विभाजित भएकाले को कुन व्यक्ति वा संस्थाप्रति उत्तरदायी हुने स्पष्ट छैन। (२) केन्द्रको अधिकार र जिम्मेवारी कटौती भएपछि धेर हुन गएका कर्मचारीहरूलाई स्थानीय तहमा दबाबमूलक नीति, ऐन, नियम बनाएर सरुवा गरेकाले वृत्ति विकासको स्पष्ट खाका नभएकै कारणले ती कर्मचारी स्थानीय तहमा गएनन्। जति गए उनीहरूको सरुवा केन्द्रले नै गर्ने व्यवस्था गरेकाले कर्मचारीहरू सोर्स र फोर्स खोजीखोजी छिटोछिटो सरुवा हुन थाले। केन्द्रबाट जाने कतिपय कर्मचारी अक्षम कर्मचारीहरू परेकाले स्थानीय सरकारले चाहेजस्तो काम गर्न सकेनन्। उता स्थानीय सरकारले प्रायः आफ्ना लाई करार र म्यादी भर्ना गरेका कर्मचारीहरू पनि काम सपार्नेभन्दा बिगार्ने धेरै भए। यस्तो अस्तव्यस्तताले गर्दा सुशासन हुन सक्ने भएन। अनियमितता, अनुचित कार्य र भ्रष्टाचार झन् बढ्यो। (३) निर्वाचित प्रतिनिधिहरू निर्णयकर्ता हुन्। तर पद्धतिकेन्द्रित हुनुभन्दा व्यक्तिकेन्द्रित भएर निर्णय गर्न थालेकाले वैधानिक बाटोभन्दा चोर बाटोबाट काम भएको पाइन्छ। अहिले सार्वजनिक सम्पत्ति (चल अचल) आफ्नो पार्न र प्राकृतिक स्रोतको दोहन गर्न, कमिसनको चक्करमा सामग्री खरिदबिक्री गर्न सबैलाई हतारो छ। (४) निजामती कर्मचारीले निर्णय कार्यान्वयन गर्न जान्दछ। नियम, निर्देशन र प्रक्रियालाई तोडमोड गरेर आफ्नो स्वार्थपूर्ति गर्न पनि जान्दछ। तर आफ्नो अधिकार कटौती गर्न वा घटाउन जान्दैन। सुशासनको पूर्वसर्त नै अधिकार प्रत्यायोजन हो। (५) सरकारी (ऐन कानुन, नीति नियम, निर्देशिका, दिग्दर्शन, सूचना आदि) को भाषा क्लिष्ट, घुमाउरो, दोहोरोतेहेरो अर्थ लाग्ने र लामालामा वाक्य बनाउने गरेकाले प्रायः सबै साधारण जनताले त्यस्ता कुरा बुझ्नै सक्दैनन्। अधिकार प्राप्त अधिकारीले जे भन्यो त्यो मान्नुपर्दा भ्रष्टाचारको छिद्रा धेरै भए। सामाजिक र जीवनयापन पद्धति (१) वर्तमान नेपाली समाजमा धन थुपार्ने होडबाजी छ। कुन स्रोतबाट कमाइरहेको छ, सोध्ने खोज्ने चलन छैन। बंगला, गाडी, वैदेशिक सयर, बैंक मौज्दात, पार्टीभोज, किमती गरगहना, होटल रेस्टुराँको खाना, विदेशी मदिरा र अश्लीलता सम्पन्नताको परिचय हुन थाल्यो। त्यस्ता व्यक्तिहरू समाजमा उदाहरणीय हुन थाले। राजनीतिमा यस्ता कुराहरू अझ बढी भएको वर्तमान राजनीतिक दलका नेताहरूको सम्पत्ति जाँच होस् भनेर कार्यकर्ताहरूले नै सार्वजनिक रूपमा माग गर्न थालेकोबाट प्रस्ट छ। सम्पत्ति कुलीनताको आधार बन्यो। तर त्यस्तो नेता पदाधिकारीहरूले कसरी सम्पत्ति बटुले भन्ने कुरा जगजाहेर छ तापनि कारबाही छैन। बोलिभियाका पूर्वराष्ट्रपति गोन्जालो लोजाडाले भन्छन् संसारमा दुई कुरा लुकाउन सकिँदैन। त्यो हो सम्पत्ति र प्रेम। अझ स्थानीय स्तरमा त लुकाउनै सक्तैन। जुन कुरा नेपालको राजनीतिमा उदांगो र छरपष्ट छ। (२) राज्यले रोजगारीका अवसरहरू सिर्जना गर्न नसक्दा तल्लो स्तरको काम गर्न पनि युवावर्ग विदेशिन थाले। विदेशिएका युवाहरूको गाउँका घर उजाड बने। खेती गर्ने श्रम शून्य भयो। विदेशिएका व्यक्तिहरूका परिवार सहरतिर बस्न थाले। त्यस्ता परिवारमा पारपाचुकेको संख्या बढ्न थालेकाले परिवार र समाजको बनोटमा विग्रह हुन थाल्यो। सहरी जीवन बढी खर्चालु भएकाले जीवन धान्न यौन विकृति र सामाजिक अपराधहरूको आडमा पैसा कमाउनेको संख्या बढ्यो। सबैको आँखा सार्वजनिक सम्पत्तिमा पर्न थाल्यो। सार्वजनिक सम्पत्ति चोर्नु, धुत्नु, लुट्नु वा घुसखोरीको माध्यमबाट आफ्नो स्वामित्वमा ल्याउनेलाई बहादुर, साहसी भन्न थालियो। राजनीतिक व्यक्तिहरू मियो बनेर यस्ता दुष्कृति रोक्नुपर्नेमा अझ उनीहरू नै यस्ता अपराधमा लागे। घर महल जस्तो छ तर घरमा बस्नेले प्रयोग गर्ने बाटो खाल्डाखुल्डी छ, अस्पताल, विद्यालय जर्जर र सेवा दिन नसक्ने छ भने त्यहाँ भ्रष्टाचारको गन्ध छ। (३) नेपालमा जातीय, भाषिक र सांस्कृतिक विविधता प्रशस्त छ। यस्तो विविधता विकसित मुलुकमा आर्थिक वृद्धिको इन्जिन मानिन्छ। हाम्रो राजनीतिमा विविधतालाई अभिशाप मानेर प्रत्येक क्षेत्रमा कोटामा परिणत गरिएको छ। पुराना स्थापित सामाजिक संस्थाहरूलाई बचाउन नसकेका कारणले हाम्रो सामाजिक पुँजीमा ह्रास आएको छ। मानवीय स्रोत र सामाजिक पुँजी नै जरातहको विकासका आधार हुन्। स्थानीय सरकारले सामाजिक पुँजीलाई जगेर्ना गर्दै विकासको जग बसाउनु पर्छ। मानवीय स्रोत र सामाजिक पुँजीको खोज र लगानी नभएकै कारण हाम्रा स्थानीय तहले टाढाको विज्ञ खोज्छन्। तर टाढाको विज्ञभन्दा सधैं समस्यासँग जुधिरहने नजिकको मूर्ख नै असल हुन्छ भन्ने बुझ्नुपर्छ। त्यसो गरे लगानीमा मितव्ययिता हुन्छ र प्रतिफल जनकेन्द्रित हुन्छ। जति मानवीय स्रोत र सामाजिक पुँजीको विकास हुन्छ, त्यति नै अनुचित कार्य र भ्रष्टाचार घट्छ। (४) श्रम गर्दा इज्जत हुन्छ, नेपालीपन र संस्कृति ठूलो हो, आफ्ना ठाउँको र परम्परादेखि अँगालेको पेसा राम्रो हो, जातजाति नभनेर सबै समान हुन् जस्ता कुराहरूलाई आधार बनाएको शिक्षा भएन। विदेशी कुरा ठूलो हो, अफिसमा काम गर्दा इज्जत हुन्छ, सहरमा बस्दा सभ्य गनिन्छ, फेसन अर्काको नक्कल गर्नुपर्छ जस्ता कुरामा आधारित शिक्षा प्रणालीले मुलुकभित्र रोजगारीका अवसर भएनन्। बसाइँसराइ तीव्र भयो। पेसा र रोजगारी नभएपछि अनैतिक बाटोबाट कमाउ धन्दा सुरु भयो। यस्तै जमातले संरक्षणका लागि राजनीतिक दल पक्डियो। यो विग्रहबाट अनुचित कार्य, भ्रष्टाचार बढ्यो र मानव बेचबिखन बढ्यो। कानुन कार्यान्वयनको पक्ष (१) मुलुक जति आधुनिकीकरण र आर्थिक उदारीकरणतर्प उन्मुख हुन्छ, भ्रष्टाचारका छिद्रहरू अन्तर्राष्ट्रिय ट्रेडमार्क लिएर नेपालभित्र प्रवेश गरेका हुन्छन्। त्यस्ता छिद्र टाल्न हाम्रा परम्परागत शैलीमा बनेका कानुनहरूले सक्तैनन्। अनि कारण र तर्कसहित निर्णय गर्ने क्षमता (डिटरमिनिजम्) घट्छ र तर्कै तर्क गर्ने र तर्कका पछि लाग्ने (डिस्कर्सिभिजम्) बढ्दै जान्छ। नेपालमा लाउडा, वाइडबडी जहाज खरिद, जीटुजी खरिद आपूर्ति र ठेक्कापट्टा, एमसीसी यसका ज्वलन्त उदाहरण हुन्। त्यसकारण कानुन निर्माण वाञ्छित रूपमा छ छैन, त्यस्तो कानुनको कार्यान्वयनकर्ता छन् छैनन्, अनुसन्धानकर्ताको ज्ञान र प्रविधि आवश्यक मात्रामा छ छैन भनेर ठम्याउन जरुरी छ। (२) स्थानीय सरकार सञ्चालन ऐन २०७४ त्यस बेला स्थानीय तह सञ्चालनको सुरुआत गर्न मात्र बनेको थियो। अब स्थानीय तह आपैंले र प्रदेशले समेत स्थानीय तह सञ्चालन गर्न ऐनहरू बनाइसकेका छन्। अब यो केन्द्रले बनाएको ऐनले समस्या समाधानभन्दा अन्योल बढी ल्याएको छ। यो ऐन तत्कालै अर्काे ऐनबाट प्रतिस्थापित गर्न आवश्यक छ। महानगरपालिका र गाउँपालिका एकै स्तरमा समान अधिकारमा राखिएको छ। समान हुने भए किन वर्गीकरण गर्नु ? यसर्थ महानगरपालिका ऐन बढी स्वायत्त प्रदान गरेको बेग्लै ऐन बन्नु आवश्यक छ। अब विस्तारै संघ, प्रदेश हुँदै अन्तर्राष्ट्रिय कारोबार स्थानीय तहमा पुग्दैछ। यस सम्बन्धको ज्ञान र लजिस्टिकको तयारी भइरहेको छैन। स्थानीय तहको आवधिक योजना र वार्षिक योजना परम्परागत शैलीमा बनेकाले सामाजिक पुँजी वृद्धि र कमिसनमुखी कारोबारलाई सम्बोधन गरेको छैन। (३) हालसम्म बनेका ऐन कानुनमा कुनै न कुनै दफामा निषेध गरिएका कार्य र दण्ड सजायका प्रावधान राखेकै छ। कार्यप्रकृतिअनुसार ती ऐन नियम कार्यान्वयन गर्ने निकायहरू पनि बेग्लाबेग्लै छन्। तर हेरे त्यै अख्तियारले हेर्ला भनेर कुनै निकाय पनि ऐनका दण्ड जरिवानाका दफालाई सही कार्यान्वयन गर्दैनन्। अदुअआ एक्लैले भ्रष्टाचार नियन्त्रण गर्न सम्भव छैन। अहिले स्थानीय तहको भ्रष्टाचारको संख्यात्मक वृद्धिले स्थानीय तहमा सुशासनको जग बसेकै छैन। जनताले केन्द्रमा भएको ठूलो भ्रष्टाचार देख्ने बुझ्ने भएनन् तर घर गाउँमा भएको भ्रष्टाचार छिटो देखेकैले संख्या बढेको हो। प्रत्येक ऐनको दण्ड सजाय गर्ने प्रावधान त्यही ऐन लागू गर्न तोकेको निकायले गर्नैपर्छ। अदुअआलाई साना माछा ढडियामा, ठूला माछा खोलामा पार्ने भनेर दोषारोपण गरेको पनि पाइन्छ। तर स्थान, केश र मर्का पर्ने व्यक्ति समुदायको दृष्टिबाट पनि भ्रष्टाचारलाई हेरिनुपर्छ। राज्यले सर्वसाधारण जनतालाई दिने सुविधाजस्तै खाद्यान्न, औषधि, खाद, पाठ्यपुस्तक, भत्ता, खानेपानी जस्ता कुरा आफ्ना ठाउँ वा जिल्लामा आएर पनि पाएनन् भने वा अतिरिक्त पैसा दिनुपर्यो भने उसका लागि त्यो भ्रष्टाचार वाइडबडी जहाज खरिदमा भएको भ्रष्टाचारभन्दा ठूलो हुन्छ। त्यसकारण अदुअआले हाल देशव्यापी रूपमा ससाना तह र व्यक्तिले गरेको भ्रष्टाचार माथिको कारबाही सुरु गरेको प्रसंशनीय छ। तर संख्यामा धेरै देखिए पनि भोलुममा यो नगन्य छ। ठूला माछा माथिको कारबाहीमा संख्यात्मक वृद्धि हुनैपर्छ। अदुअआले आफ्नो संस्थागत रणनीतिक योजना २०७६ लागू गरिसकेको सन्दर्भमा भ्रष्टाचार माथिको कारबाही बढ्न सक्ने अपेक्षा गर्ने ठाउँ छ। अध्ययन अनुसन्धान (१) पश्चिमी मुलुकबाट सिकेर आएको अध्ययन अनुसन्धानको विधि, सूत्र, प्रक्रिया, ढाँचा ज्यादै महँगो बनाइयो। भएका तथ्यांक, अभिलेख, सूचनामा विश्वास नगरेर प्रत्येक अध्ययनले आपैं सर्भे गर्ने, छलफल बैठक, गोष्ठी गर्ने, अरूले गरेका अध्ययनलाई नहेर्ने प्रवृत्तिले गर्दा अध्ययनहरू दोहोरोतेहेरो भए। उपादेयता भएन। प्रत्येक ठूला आयोजनायोजनाका सिफारिस हचुवा देखिए, आलोचित भए। धेरै प्रतिवेदन दराजमा थन्किए। अध्ययनमा मात्र अरबौं रुपैयाँ खर्च भयो। विदेशी विज्ञले नै दाताको रकम उतै लगे। तर नेपाललाई सहयोग गरेको ग्राफ चढेको चढ्यै भयो। यस्तो अध्ययनमा सजिलै ठूलो रकम आउने हुँदा लेखपढ गर्ने प्रशासकहरू पनि त्यतै लागे। यस्तो अध्ययन अदृश्य भ्रष्टाचारको कडी बन्यो। (२) मुलुक चलाउने दक्ष र उच्चस्तरको जनशक्ति उत्पादन गर्ने विश्वविद्यालय र ती अन्तर्गतका क्याम्पसहरू हुन्। यी सबै राजनीतिक कार्यकर्ताका भर्ती केन्द्र भए। विद्यार्थी युनियनहरू राजनीतिक दलका नियन्त्रणमा स्वतन्त्र विद्यार्थी युनियन बनेर जगत् हँसाएका छन्। मेडिकल कलेजको अवैधानिक शुल्ककाण्ड, उपकुलपतिविहीन विश्वविद्यालयहरू, कर्मचारी, प्राध्यापक नियुक्तिमा दलीय दबाब, प्रमाणपत्र किनबेच, आंगिक क्याम्पसलाई सम्बन्धन दिँदा घुसखोरी, दलीय स्वार्थमा क्याम्पस हडतालजस्तो काण्डैकाण्डको चंगुलमा शिक्षण संस्थाहरू छन्। यो रोग विद्यालयहरूमा सरेकाले स्थानीय सरकारको टाउको दुःखाइ भएको छ। यस्ता संस्थाहरूबाट उत्पादित जनशक्तिले भोलिको राजनीति र प्रशासन सम्हाल्नु छ। के देश सही दिशातिर उन्मुख छ ? अन्त्यमा, भ्रष्टाचारको जालो अब स्थानीय, प्रदेश, केन्द्र हुँदै विदेशमा समेत पैलिएको हुन्छ। नेपालमा भ्रष्टाचारको इपिसेन्टर काठमाण्डु हो। विश्लेषक पुरञ्जन आचार्यको शब्दमा यहाँ भ्रष्टाचार बन्द भए गाडी गुड्दैनन्, हवाईजहाज उड्दैनन्। महँगा स्कुल, रेस्टुराँ, निजी अस्पताल चल्दैनन्। भ्रष्टाचारले नै स्थानीयमा ब्लक होल बनाइरहेको छ। अब नेताले अर्ती, उपदेश र भाषण नगरून्, जनताका कुरा सुनून्। आउने चुनावलाई लिएर क्षणिक सम्मोहित गर्ने कुरा नबोलून्। आउने पुस्ताको भविष्यलाई लिएर व्यावहारिक रूपमा खरो उत्रिऊन्। शासन व्यवस्था र मुलुकको छवि सुधार्न नेता र सरकारबाटै सुरु हुनुपर्छ। बदनामी र जालझेलमा रुमलिएको सिंहदरबार स्थानीय तहमा नपुर्याऊँ, झुपडीमै सरल किसिमले काम गर्न दिऊँ। गाउँ मासेर सहर नबनाऊँ, प्राकृतिक सम्पदा मासेर भौतिक विकासको गौरव नगरौं। जे लेखिन्छ, त्यो गरिन्न, जे गरिन्छ, त्यो लेखिन्न भन्ने ऐले जनमानसमा परेको छाप मेटाऊँ। तब मात्र सुशासनको जग सुरु हुनेछ। स्थानीय शासनविद् नेपाल स्वशासन अध्ययन प्रतिष्ठानका संस्थापक अध्यक्ष हुन्।"
सुशासनको मापदण्डमा विवेक,"विश्वको सामाजिक तथा सांस्कृतिक इतिहासको अध्ययन गर्ने हो भने मानव सभ्यताको प्रादुर्भावदेखि नैै शासनको सोचको विकास भएको पाइन्छ। राज्यहरूको निर्माणसँगै राज्यको व्यवस्थापन व्यवस्थित र नियमित तुल्याउन शासनपद्धति विकास भएको हो। समाजमा अनुशासन, सामाजिक न्याय, शान्ति र समृद्धि कायम राख्न राज्यका अधिकार र साधनस्रोतको समुचित प्रयोग गर्ने विधिको औचित्य र आवश्यकताबाट नै शासनको अभ्युदय भएको देखिन्छ। राज्य सञ्चालन र शासन प्रणालीको आधार स्रोतका रूपमा मनुस्मृतिलाई सामाजिक तथा धार्मिक व्यवस्थापन, विधिको क्रियान्वयन र न्यायसम्पादनका दृष्टिले अनुकरणीय र आदर्शका रूपमा लिन सकिन्छ। समाजमा अनुशासन, नैतिकता, शान्ति र समृद्धि हासिल गर्न न्याय व्यवस्थाको संस्थागत गर्ने आधार उक्त ग्रन्थले नै स्थापित गरेको पाइन्छ। राज्यको आर्थिक, सामाजिक तथा कानुनी व्यवस्थापन गर्ने वैधानिक प्रक्रियालाई शासनका रूपमा परिभाषित गरेको पाइन्छ। राज्य सञ्चालनमा नियमितता, जवाफदेहिता, पारदर्शिता र सहभागिताका आधारमा गुणस्तरीय नतिजा हासिल गर्नका लागि राज्यका अधिकार र साधनस्रोतको उपयोग र परिचालन गर्ने वैधानिक व्यवस्थापनको पद्धति नै सुशासन हो। सुशासनयुक्त प्रणालीले मुलुकको शक्ति, अधिकार र साधनस्रोत प्रयोग गर्न नीतिगत व्यवस्था, संस्थागत संरचना र सक्षमताको संयोजनात्मक व्यवस्थालाई समेटेको हुन्छ। लोककल्याणकारी राज्यको बढ्दो असफलता, विश्वव्यापीकरणको प्रभाव एवं शासनमा नवउदारवादी दृष्टिकोणको प्रभाव, शासकीय सुधारका लागि विश्वव्यापी मान्यता र प्राथमिकता, विकाससम्बन्धी समस्याको समाधान र चुनौतीको सामना गर्न शासकीय क्षमता सुदृढ गर्ने आवश्यकता, नागरिक अधिकारमा आधारित विकास तथा सेवा प्रवाहको सुनिश्चितता, सूचना प्रविधिको विकास आदि कारणले असल शासनको आवश्यकता र सान्दर्भिकता बढ्दै गएको हो। राज्यको साधनस्रोत र अधिकारको समुचित प्रयोगद्वारा जनताको बृहत्तर रूपान्तरण गर्नसक्ने पद्धति र सक्षमता नै सुशासन अथवा असल शासन हो। असल सार्वजनिक प्रशासनमा नागरिकको आवाज र नागरिकप्रतिको उत्तरदायित्व, राजनीतिक स्थिरता र हिंसारहित अवस्थाको सुनिश्चितता, विधिको शासन र नियामक गुण, सेवाग्राही नागरिकको आवश्यकता र आकांक्षाको परिपूर्ति गर्ने जिम्मेवारी र जवाफदेही वहन गर्ने क्षमता, सेवा प्रवाह गर्न दक्ष र सक्षम, विश्वसनीय रूपमा न्याय सम्पादन गर्ने, तथा भ्रष्टाचारको रोकथाम तथा नियन्त्रण गर्ने सक्षमताजस्ता गुणात्मक पक्ष समावेश भएको हुन्छ। असल शासनका आधारभूत सिद्धान्त का रूपमा वैधता र नागरिक आवाज लाई लिइएको छ, जसलाई सहभागिता र व्यापक सहमतिका आधारमा व्याख्या गरिन्छ। त्यसैगरी अर्को महत्वपूर्ण सिद्धान्तका रूपमा निष्पक्षता लाई लिइएको छ, जसलाई समता, विधिको शासन र सकारात्मक तटस्थताजस्ता गुण र विशेषताले व्याख्या गर्छन्। जवाफदेहिता र पारदर्शिता ले शासनलाई रणनीतिक, उद्देश्यपरक, नतिजा र उपलब्धिमूलक तुल्याउँछ। त्यसैगरी सक्षमता र कार्यदक्षता लाई शासनको प्रतिस्पर्धात्मकता र उत्पादनशीलतालाई समेट्छ। नैतिकता र सदाचार सम्बन्धी सिद्धान्तले शासनलाई नैतिक रूपमा सुदृढ र सर्वमान्य मूल्यमा आधारित तुल्याउँछ। साथै सामाजिक न्याय र समता सम्बन्धी सिद्धान्तले शासनलाई न्यायमा आधारित समानताप्रति जवाफदेही र जिम्मेवार तुल्याउँछ। त्यसैगरी सुशासनलाई विभिन्न दृष्टिले बुझ्नुपर्ने हुन्छ। यिनमा संवैधानिक तथा कानुनी दृष्टिकोण ले राज्यको शासन पद्धतिलाई संवैधानिक तथा कानुनी रूपमा स्पष्टताको आवश्यकताका साथै सञ्चालनका आधार निर्माण गर्नुपर्नेमा जोेड दिन्छ। विकासात्मक दृष्टिकोण जसले शासनलाई मुलुक र जनताको समुन्नति, समृद्धि र विकासका लागि सक्षम र प्रतिबद्ध तुल्याउनुपर्ने विषयलाई प्रमुखता दिन्छ। शासनको नैतिक दृष्टिकोण ले शासन सञ्चालनका आधारलाई नैतिक मूल्य र मान्यतामा आधारित तथा नैतिकता र सदाचारको संरक्षण र संवद्र्धन गर्न सक्षम हुनुपर्ने कुरालाई आफ्नो सैद्धान्तिक तथा कार्यात्मक आधार बनाएको हुन्छ। साथै शासनपद्धति जनताको आधारभूत आवश्यकता परिपूर्ति तथा नागरिक सन्तुष्टिका लागि सेवा र सुविधा प्रदान गर्न प्रभावकारी रूपले सक्षम र दक्ष हुनुपर्ने वास्तविकताका आधारमा यसको नागरिक सेवाको दृष्टिकोण स्थापित भएको पाइन्छ। यस अर्थमा सुशासनलाई देहायका बुँदामा व्याख्या गर्न सकिन्छ : (क) सुशासनले राजनीतिक, सामाजिक तथा व्यवस्थापकीय एवं प्राविधिक वैधता हासिल गरेको हुन्छ र आर्थिक विकासका अवसर सिर्जना गरी समृद्धिका लागि सबलीकरण र सहजीकरण गर्ने अभिप्राय राखेको हुन्छ। (ख) सुशासनले सरकारी तथा सार्वजनिक संगठन र तिनका क्रियाकलापका साथै सरकारबाहिरका सामूहिक संगठन र क्रियाकलापलाई समेत समेट्छ। यसअन्तर्गत सरकार, नागरिक समाज, निजी तथा स्वायत्त क्षेत्र एवं सामुदायिक क्षेत्रका साथै अन्तर्राष्ट्रिय विकास समुदायबीचको अन्तरसम्बन्ध, सहकार्यात्मक सञ्जाल तथा शक्ति बाँडफाँट एवं विनिमयको उचित व्यवस्थापन गर्ने विषय समावेश भएको हुन्छ। (ग) सामाजिक तथा आर्थिक बृहत् विषयहरूलाई सम्बोधन गर्न शासनले आफ्नो जिम्मेवारी र जवाफदेहिताको दायरा निश्चित गरी समाजमा नैतिकता र सदाचारको प्रवद्र्धन गर्छ तथा प्रभावकारी रूपमा सार्वजनिक सेवा प्रवाह गर्ने क्षमता राख्छ। (घ) शासनको दिगोपना तथा प्रभावकारिता सहभागितात्मकता, सहकार्यात्मकता, आपसी सहयोग, नवप्रवर्तनीयता तथा निरन्तर सुधारमा आधारित रहन्छ। नेपालको योजना प्रणालीमा सुशासन नेपालको संविधानले संघीय लोकतान्त्रिक शासन प्रणालीको माध्यमबाट मुलुकमा सुशासन स्थापना गर्नका लागि संविधानले विभिन्न पाँचवटा आधार प्रदान गरेको छ। यिनमा संघीय शासन प्रणाली सुदृढ गर्ने, नागरिक अधिकारमा आधारित शासन व्यवस्था सुनिश्चित गर्ने, शासनलाई सामाजिक तथा आर्थिक रूपान्तरणको आधार बनाउने, सामाजिक न्याय र समावेशी शासन व्यवस्था स्थापित गर्ने तथा समग्रमा मुलुकमा सुशासन हासिल गर्ने रहेका छन्। संविधानले तीन तहको सरकारलाई सुशासन, विकास र समृद्धिको आधार बनाई नागरिकप्रति जवाफदेही शासन प्रणाली संस्थागत गर्ने अभिप्राय राखेको छ। सुशासनका आधारमा विकास योजनाको प्रभावकारी कार्यान्वयन, नागरिकमा प्रवाह गरिने सेवाको प्रभावकारिता हासिल गर्ने, शासनलाई कानुनी, विकासात्मक तथा नैतिक रूपमा जवाफदेही तुल्याउने गरी शासकीय प्रणाली अवलम्बन गरिएको पाइन्छ। संघीय शासन प्रणालीको प्रभावकारी स्थापना र सञ्चालनका लागि आवश्यक पर्ने विभिन्न तहका सरकारबीचको सम्बन्ध व्यवस्थापन गर्ने छाता कानुनको अभावमा यो पक्ष चुनौतीयुक्त बन्दै गएको प्रतीत हुन्छ। नेपालको पन्ध्रौं योजनाको आधारपत्रले मुलुकको आर्थिक तथा सामाजिक रूपान्तरणको प्रमुख आधारका रूपमा सुशासनलाई स्थान दिएको छ। यसले मुलुकमा सुशासन, विकास र समृद्धि हासिल गर्न समृद्ध नेपाल, सुखी नेपाली राष्ट्रिय सोच पूरा गर्ने लक्ष्य लिएको छ। योजना प्रणालीलाई सुशासनमा आधारित तुल्याउन उक्त योजनाले दीर्घकालीन सोच र राष्ट्रिय प्राथमिकताका आधारमा योजनाको तर्जुमा गर्ने प्रणाली सुदृढ गर्ने, योजना निर्माण र कार्यान्वयनका सबै पक्षमा पारदर्शिता, जवाफदेहिता, समावेशिता र सहभागिता सुनिश्चित गर्ने, संघीय संरचना अनुकूल हुने गरी योजना प्रणालीको सुदृढ रूपान्तरण गर्ने तथा योजनालाई नतिजामा आधारित तुल्याउन कार्यान्वयन, अनुगमन र मूल्यांकनका लागि संस्थागत सुदृढीकरण गर्ने रणनीति लिएको छ। नेपालको सुशासनसम्बन्धी कानुनी व्यवस्थाले सार्वजनिक प्रशासनका सबै पक्षमा नागरिकप्रतिको जवाफदेहिता, पारदर्शिता, सहभागिता तथा प्रभावकारी सेवा प्रवाहसहितको सुदृढ र सक्षम कार्यसम्पादनका लागि कानुनी आधार प्रदान गरेको छ। यस कानुनले नेपालको योजना प्रणालीलाई सुशासनयुक्त बनाउन महत्वपूर्ण भूमिका निर्वाह गर्दै आएको छ। नेपालले विश्व मञ्चमा समर्थन र इमानदारिताका साथ कार्यान्वयन गर्ने प्रतिबद्धता गरेको दिगो विकास लक्ष्य २०३० ले मुख्यतया गरिबी निवारण, मानव विकास, वातावरण व्यवस्थापन र सुशासनलाई दिगो विकासको आधारस्तम्भका रूपमा राखेको छ। उक्त लक्ष्यको लक्ष्य १६ ले सुशासनलाई मुलुकको विकासको मुख्य आधारका रूपमा लिएको छ। यस लक्ष्यको योजनाबद्ध कार्यान्वयनका लागि राष्ट्रिय योजना आयोगले तयार गरेको रणनीतिक कार्ययोजनाले दिगो विकास लक्ष्य हासिल गर्नका लागि शासकीय सुदृढीकरण, पारदर्शिता र जवाफदेहिता, भ्रष्टाचारविरुद्ध शून्य सहनशीलता, नियामक निकायको प्रभावकारी भूमिका र प्रभावकारी सेवा प्रवाहलाई प्राथमिकतामा राखेको छ। सुशासनलाई दिगो विकास लक्ष्य हासिल गर्ने संवाहकका रूपमा उपयोग गर्न सकिएमा नेपाललाई मध्यमस्तरीय आय भएको सभ्य, सुसंस्कृत र विकसित मुलुक बनाउने अठोटलाई साकार रूप दिन सकिने देखिन्छ। मुलुकको योजना प्रणालीमा सुशासनका पक्षलाई एकाकार गरी योजनालाई पारदर्शी, जवाफदेही र कार्यक्षमतायुक्त तुल्याउन आवश्यक छ। नेपाल सरकारको चालू आर्थिक वर्षको नीति तथा कार्यक्रममा शासकीय स्वच्छता र सुशासन प्रवद्र्धनलाई सर्वोपरि प्राथमिकतामा राखेको छ र भ्रष्टाचारविरुद्ध शून्य सहनशीलतालाई आत्मसात् गर्ने प्रतिबद्धता व्यक्त गरेको छ। यसका साथै कानुन, संगठन र जनशक्तिलाई सुशासन र विकासमैत्री तुल्याउने अठोट लिइएको छ। नीति तथा कार्यक्रमले सुशासनका माध्यमबाट राष्ट्रिय गौरव र पूर्वाधारका महत्वपूर्ण आयोजनाहरू प्रभावकारी रूपमा कार्यान्वयन गरी समयमै सम्पन्न गर्ने र आर्थिक वृद्धिको सुदृढ आधार तयार गर्दै जाने नीति लिएको छ। सरकारका ठूला आयोजनामा विभिन्न क्षेत्रको लगानीलाई प्रोत्साहन गर्नसमेत सुशासनको प्रत्याभूति अपरिहार्य देखिएको छ। योजनाकोे प्रभावकारितामा सुशासनको भूमिका र योगदान मुलुकको विकास योजनाको प्रभावकारिता सुशासनमा निर्भर गर्छ। योजनाले मुलुकको विकास तथा शासकीय प्राथमिकता निर्धारण गर्न, योजनामा लगानीका लागि वातावरण निर्माण गर्न, स्रोत र साधनको उद्देश्यपरक तवरले अधिकतम परिचालन गर्न, सक्षम व्यवस्थापनका आधारमा प्रतिस्पर्धात्मक नतिजा हासिल गर्न र विकासात्मक सुशासन कायम गर्नका लागि रणनीतिक र व्यवस्थापकीय आधार स्थापित गर्छ। सुशासनले योजनाको वैधता हासिल गर्न, योजनाको तर्जुमा, कार्यान्वयन, अनुगमन र मूल्यांकनलाई व्यवस्थित र पारदर्शी बनाउन, योजनाको समग्र पक्षमा जवाफदेहिता सुनिश्चित गर्न, कार्यसम्पादन र नतिजा प्रणालीलाई सुदृढ गर्न भूमिका खेलेको हुन्छ। त्यसैगरी योजनामा गरिने लगानी र स्रोत परिचालनसँग सम्बद्ध जोखिम निराकरण गर्न तथा सीमित स्रोतसाधनको परिचालन गरी नतिजा हासिल गर्न सुशासनको अपरिहार्य रहेको हुन्छ। उच्चस्तरको कार्यान्वयन क्षमता भएको योजना प्रणालीका लागि सुशासनको योगदानको चर्चा गर्दा यससँग सम्बन्धित विभिन्न पक्ष महत्वपूर्ण देखिन्छन्। यिनमा योजना कार्यान्वयनका लागि रूपान्तरणीय नेतृत्व क्षमता, नीतिमा आधारित योजना, रणनीतिक जोड, कार्यसम्पादन नतिजाप्रतिको जवाफदेहिता भएको योजना प्रणाली, नागरिक तथा विभिन्न सरोकारवालाको सहभागिता परिचालन, स्वामित्व विकास र दिगोपनाजस्ता पक्षको सारभूत योगदान रहेको हुन्छ। यी योगदान सुशासनबाट मात्र सम्भव हुन्छ। मुलुकको योजना प्रणालीमा सुशासनका पक्षलाई एकाकार गरी योजनालाई पारदर्शी, जवाफदेही र कार्यक्षमतायुक्त तुल्याउन देहायका उपाय अपरिहार्य रहेका छन् ः (क) सुशासनका आधारभूत पक्षलाई सबै तहको विकास योजनामा मूल प्रवाहीकरण गर्ने तथा सुशासनका विभिन्न पक्षको योजना प्रणालीमा वकालत तथा पैरवीका लागि सूचना, शिक्षा र सञ्चारको विधि अवलम्बन गर्ने र यसको कार्यान्वयनका लागि खासगरी स्थानीय तहको योजना प्रणालीलाई केन्द्रित गरी भ्रष्टाचारविरुद्धको कार्यनीति कार्यान्वयनमा ल्याउन मार्गदर्शन गर्ने, (ख) योजना र सुशासनबीच नकारात्मक राजनीतीकरणले पारेको प्रभावलाई न्यूनीकरण गर्दै लैजान र योजनालाई दीर्घकालीन लक्ष्यको प्राथमिकता र नीतिगत व्यवस्थामा आधारित तुल्याउन विद्यमान योजना प्रणालीलाई राजनीतिकेन्द्रित धारबाट माग पक्षमा आधारित र आर्थिक तथा सामाजिक विवेकशीलतामा आधारित तुल्याउन राष्ट्रिय योजना आयोगको भूमिका सुदृढ गर्ने, (ग) कार्यान्वयनको गुणस्तरीयता हासिल गर्न सुपरीवेक्षण, अनुगमन र मूल्यांकन प्रणाली सुदृढ गर्ने र कार्यान्वयनका समस्या तथा बाधाअड्चनको समयमै पहिचान गरी समाधान गर्ने क्षमता विकास गर्ने र यसमा खासगरी राष्ट्रिय गौरवका आयोजना तथा राष्ट्रिय प्राथमिकताका ठूला आयोजनाको कार्यसम्पादन नतिजा तथा वित्तीय स्रोत उपयोग अनुगमन प्रणालीलाई सुदृढ तुल्याउने, (घ) योजनाको सबै प्रक्रियामा पारदर्शिता र जवाफदेहिता सुनिश्चित गर्न सबै तहका सरकारको योजना संयन्त्रको संस्थागत र कार्यविधिगत क्षमता विकास गर्ने, (ङ) योजनाको नतिजामूलक कार्यान्वयनलाई आधार मानी प्रोत्साहनात्मक उपाय अवलम्बन गर्न कार्यसम्पादन व्यवस्थापन प्रणाली कार्यान्वयनमा ल्याउने, (च) योजनाको वैधता हासिल गर्न नागरिक र सरोकारवालाको सहभागिता र उनीहरूको सरोकारप्रतिको जवाफदेहिता सुदृढ गर्न सामाजिक परीक्षण तथा सार्वजनिक लेखापरीक्षण प्रणालीको उपयोग गर्ने, (छ) मुलुकको संघात्मक शासन व्यवस्थाले नागरिक सरोकार र आवश्यकताका विषयमा योजना बनाउने, कार्यान्वयन गर्ने र सेवा प्रवाह गर्ने मुख्य शासकीय निकायका रूपमा स्थानीय तहलाई सशक्त तुल्याएको सन्दर्भमा स्थानीय योजना प्रणालीलाई सुशासनयुक्त तुल्याउन अख्तियार दुरुपयोग अनुसन्धान आयोगले रणनीतिक कार्ययोजना बनाई कार्यान्वयन गर्ने, गराउने, (ज) अख्तियार दुरुपयोग अनुसन्धान आयोगले प्रधानमन्त्री तथा मन्त्रिपरिषद्को कार्यालयसँगको समन्वयमा सरकारका सबै तहको सुशासन परीक्षण गरी योजना मापदण्डको परिपालना र कार्यसम्पादन नतिजाको यथार्थ स्थिति स्पष्ट गर्ने र सोही आधारमा योजनागत सुशासन अभिवृद्धिका लागि योजनाबद्ध रूपमा सुधारका कार्य गर्ने, (झ) सरकारका सबै तहको योजना प्रणालीमा सरोकारवालासँगको सहकार्य र साझेदारीमा भ्रष्टाचारविरुद्धको अभियान सञ्चालन गर्ने र सोको नतिजाको मूल्यांकन गरी यस प्रकारको अभियानलाई विस्तार गर्दै जाने। नेपालको संविधानले सार्वजनिक क्षेत्रमा सदाचारको प्रवद्र्धन गरी भ्रष्टाचारको रोकथाम र नियन्त्रण गर्ने संवैधानिक निकायका रूपमा अख्तियार दुरुपयोग अनुसन्धान आयोगको व्यवस्था गरेको छ। आयोगले भ्रष्टाचारको रोकथाम र नियन्त्रणको जिम्मेवारीलाई प्रभावकारी निर्वाह गर्नका लागि आफ्नो संस्थागत रणनीति निर्माण गरी कार्यान्वयन गरिरहेको छ। उपचारात्मक, निरोधात्मक, प्रवद्र्धनात्मक तथा संस्थागत क्षमता विकासका रणनीतिक आधारस्तम्भका आधारमा आयोगले आफ्नो रणनीतिक भूमिका निर्वाह गरी शासन र विकासलाई सदाचारयुक्त तुल्याउन भूमिका खेल्दै आएको छ। यसले गर्दा विकास योजना गरिने लगानीलाई पारदर्शी र जवाफदेही तुल्याई नतिजा हासिल गर्न मार्गप्रशस्त गरेको छ। आयोगले विकास योजनाको कार्यान्वयनलाई स्वायत्तता, सक्षमता र नतिजाप्रतिको जवाफदेहिताका आधारमा प्रतिस्पर्धात्मक नतिजा हासिल गर्न नियन्त्रणकर्ताभन्दा सहजकर्ता र प्रवद्र्धकको भूमिका निर्वाह गरी सकारात्मक जोखिमको निराकरणका आधारमा कार्यसम्पादनलाई उत्प्रेरित र प्रोत्साहित गर्ने गरी आफ्नो अधिकार र सक्षमताको उपयोग गर्ने अपेक्षा सरोकारवालाको रहेको छ। नेपालको आर्थिक समृद्धिमा खेल परिवर्तक (गेम चेन्जर)का रूपमा रहेका राष्ट्रिय गौरवका आयोजनाको कार्यान्वयनमा सुशासनका नाममा गरिने नियन्त्रणात्मक क्रियाकलापले आयोजना व्यवस्थापन नेतृत्व र कार्य समूहमा देखा परेका जोखिमप्रभावी मनोव्यवहारले आयोजना कार्यान्वयनमा परेको नकारात्मक प्रभावलाई उत्प्रेरणात्मक विधिमा आधारित सुपरीवेक्षण र नियमनका आधारमा सुशासनका मापदण्डको विवेकयुक्त प्रयोग गरी योजना कार्यान्वयनको प्रणालीलाई सुदृढ तुल्याउने आवश्यकता टड्कारो रूपमा देखिएको छ। यसमा अख्तियार दुरुपयोग अनुसन्धान आयोगको सबलीकरण गर्ने भूमिकाको अपेक्षा सबै पक्षबाट गरिएको छ।पाठक पूर्वसचिव हुन्।"
आईसीसी विश्वकप क्रिकेट लिग२ : ओमानको लगातार चौथो जित,"काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलामा ओमानले लगातार चौथो जित हात पारेको छ। ओमानले मंगलबार खेलिएको आफ्नो चौथो खेलमा अमेरिकालाई ९२ रनले हरायो। ओमानले यसअघि दुई खेलमा नेपाल र एक खेलमा अमेरिकालाई हराएको थियो । कीर्तिपुरस्थित अन्तर्राष्ट्रिय क्रिकेट मैदानमा टस हारी पहिलो ब्याटिङको निम्तो पाएको ओमानले निर्धारित ५० ओभरमा ६ विकेट गुमाएर दुई सय ७६ रन बनाएको थियो। जवाफी ब्याटिङमा ओर्लिएको अमेरिकाले ३९१ ओभरमै अलआउट हुनुअघि एक सय ८४ रनमात्र बनाउन सक्यो। पहिले ब्याटिङ गरेको ओमानका लागि दुई ब्याट्सम्यानले शतकीय पाली खेले। अकिब इलियसले एक सय पाँच रन बनाए। उनले एक सय २३ बलको सामना गरी एक छक्का र ११ चौका पनि हिर्काए। अकिब इलियस आईसीसी विश्वकप क्रिकेट लिग२ मा सर्वाधिक रन बनाउने खेलाडी हुन्। उनले हालसम्म १० खेल खेलेर दुई शतक र चार अर्धशतकको मद्दतले ६ सय १० रन बनाइसकेका छन् । कप्तान जिसन मक्सुदले पनि एक सय नौ रन बनाए। उनले एक सय नौ बलकै सामना गरी चार छक्का र १० चौका हिर्काए। आईसीसी विश्वकप क्रिकेट लिग२ मा जिसन मक्सुदले बनाएको यो पहिलो शतक हो। प्रतियोगितामा उनले हालसम्म १० खेल खेलेर एक शतक र एक अर्धशतकको मद्दतले दुई सय ४१ रन बनाइसकेका छन् । टोलीको कुल स्कोर ३१ रन रहँदा दुवै ओपनर ब्याट्सम्यानलाई गुमाएको ओमानका लागि दुई सय १६ रनको साझेदारी गरे। ओपनर ब्याट्सम्यान जितेन्दर सिंह नौ र खावर अली १० रनमै आउट भएका थिए। अमेरिकाका बलर सौरभ नेत्रभाल्कर र रुस्ती थेरोनले तीनतीन विकेट लिए । जवाफी ब्याटिङमा ओर्लिएको अमेरिकाका लागि निसर्ग पटेलले सर्वाधिक ५२ रन बनाए। उनले केवल ३६ बलको सामना गरी चार छक्का र चार चौका हिर्काए। एरोन जोन्सले अविजित ४७ रन बटुले। उनले ७९ बलमा तीन चौका प्रहार गरे। ओपनर जेभियर मार्सलले २३ र इयान हल्यान्डले २८ रन थपे। अमेरिकाले ३९ रनमै तीन विकेट गुमाइसकेको थियो । अमेरिकाका ६ ब्याट्सम्यानले दोहोरो अंकमा रन बनाउन सकेनन्। ओमानका बलर बिलाल खान र अकिब इलियसले तीनतीन विकेट लिए। जिसन मक्सुदले पनि दुई विकेट हात पारे। मोहम्मद नदिमको भागमा एक विकेट पर्यो। उक्त खेलमा ओमानका अकिब इलियस म्यान अफ दी म्याच घोषित भए । आईसीसी विश्वकप क्रिकेट लिग२ हालसम्म १० खेल खेलेको ओमान १६ अंकसहित तालिकाको पहिलो स्थानमा छ। ११ खेलबाट १२ अंक बटुलेको अमेरिका दोस्रो स्थानमा छ। आठ खेलबाट नौ अंक जोडेको स्कटल्यान्ड तेस्रो, सात खेलबाट आठ अंक हात पारेको नामिबिया चौथो, सात खेलबाट सात अंक बटुलेको संयुक्त अरब इमिरेट्स पाँचौं र तीन खेलबाट दुई अंक हात पारेको नेपाल छैटौं स्थानमा छन् । हालसम्म खेलेको आठवटै खेलमा हार भोगेको पपुवा न्युगिनी तालिकाको सातौं स्थानमा छ। माघ २९ गतेसम्म चल्ने लिग२ त्रिकोणात्मक शृंखलामा सहभागी तीनवटै टोलीले चारचार खेल खेल्नेछन्। माघ २९ गते नेपाल र अमेरिकाबीच त्रिकोणात्मक शृंखलाको अन्तिम खेल हुनेछ। लिग२ शृंखला भनेको सन् २०२३ मा आयोजना हुने एकदिवसीय विश्वकपको छनोट चरणमा पुग्ने बाटो पनि हो। प्रतियोगिताको समाप्तिपछि शीर्ष तीन टोली सीधै विश्वकप छनोट चरणमा पुग्नेछन्।"
प्रदेश स्तरीय भलिबल हुने,"विराटनगर : भ्रमण वर्ष सन् २०२० लाई सफल बनाउन मदन स्मृति प्रदेश स्तरीय पुरुष भलिबल प्रतियोगिता हुने भएको छ । मदन भण्डारी स्पोर्ट्स एकेडेमी प्रदेश १ कमिटिको आयोजनामा फागुन ६ गतेदेखि सोलुखुम्बुको सदरमुकाम सल्लेरीमा आयोजना हुन लागेको हो । खेलकुदलाई प्रयर्टनसँग जोड्दै मदन भण्डारी स्मृति कप तेस्रो संस्करणमा प्रदेश १ का १४ जिल्लाका भलिबल टिम सहभागी रहने आयोजकले जनाएको छ। प्रतियोगितामा समूह ए मा झापा, धनकुटा, ताप्लेजुङ र इलामले प्रतिस्पर्धा गर्नेछन्। समूह बी मा भोजपुर, उदयपुर र सोलुखुम्बु, समूह सी मा सुनसरी, पाँचथर र संखुवासभा, समूह डी मा ओखलढुंगा, तेह्रथुम, खोटाङ र मोरङबीच प्रतिस्पर्धा हुनेछ। समूह विजेता र उपविजेताले नकाउट खेल खेल्ने आयोजकले जानकारी दिएको छ । एकेडेमीका प्रदेश अध्यक्ष सागर थापाले प्रतियोगितामा प्रथम हुने समूहले १ लाख ५१ हजार, दोस्रो ले १ लाख, तेस्रो हुनेले ५० हजार र चौथो हुने समूहले २५ हजार नगदसहित मेडल र प्रमाणपत्र प्राप्त गर्ने जानकारी दिए। यस्तै उत्कृष्ट खेलाडीले १५ हजार, उदयमान, बेस्ट ब्लकर, बेस्ट स्पाइकर, बेस्ट डिफेन्सर र बेस्ट सर्भरलाई जनही १० हजार नगदसहित मेडल र प्रमाणपत्र प्रदान गर्ने थापाले जानकारी दिए। प्रतियोगितामा ४८ लाख लाग्ने अनुमान गरिएको छ । १२ जना खेलाडी, टीम व्यवस्थापक र प्रशिक्षक गरेर एउटा जिल्लाबाट १४ जनाको समूहले सहभागिता जनाउने छन्। प्रदेशका उद्योग, पर्यटन, वन तथा वातावरणमन्त्री जगदिश कुसियैतले उद्घाटन गर्ने प्रतियोगिताको समापन मुख्यमन्त्री शेरधन राईबाट हुने अध्यक्ष थापाले जानकारी दिए ।"
मच्छिन्द्र पुनः शीर्ष स्थानमा,"काठमाडौं : मच्छिन्द्र फुटबल क्लब सहिद स्मारक ए डिभिजन लिगको शीर्ष स्थानमा उक्लिएको छ। एन्फा कम्प्लेक्स मैदानमा सोमबार भएको खेलमा मच्छिन्द्रले संकटा क्लबलाई ३१ गोलले हराउँदै पुनः शीर्ष स्थान कब्जा गरेको हो। मच्छिन्द्रको जितमा देवेन्द्र तामाङ, विशाल राई बी र दीपक राईले गोल गरे। संकटाका मेसौके ओलोउमोउले सान्त्वना गोल फर्काएका थिए। संकटाविरुद्ध सानदार प्रदर्शन गरेको मच्छिन्द्रले ४४औं मिनेटमा देवेन्द्रको गोलमा सुरुआती अग्रता लिएको थियो। उनले रञ्जित धिमालको कर्नर पासमा हेड गोल गरेका थिए। ६४औं मिनेटमा विशाल राईले लामो फ्रिककमा गोल गरे। ८२औं मिनेटमा दीपक राईले रञ्जित धिमालको पासमा उत्कृष्ट गोल गर्दै मच्छिन्द्रको जित सहज बनाएका थिए। संकटाका मेसौकेले ८९औं मिनेटमा गोल गरेका थिए। मच्छिन्द्रका देवेन्द्र तामाङ म्यान अफ दी म्याच भए। जितसँग मच्छिन्द्रले १२ खेलबाट २८ अंक बनाएको छ। १५ अंक बनाएको संकटा सातौं स्थानमा छ। दोस्रो स्थानमा रहेको आर्मीको २६ अंक छ। आर्मीले एक खेल कम खेलेको छ। लिगको अन्तिम खेलमा मच्छिन्द्र र आर्मी भिड्ने भएकोले सोही खेल उपाधिका लागि निर्णायक बन्नेछ। यसैगरी एन्फा मैदानमा भएको अर्को खेलमा फ्रेन्ड्सलाई हराउँदै एपीएफ क्लबले रेलिगेसनबाट आफूलाई मुक्त बनाएको छ। एपीएफले फ्रेन्ड्स क्लबलाई ५२ गोलले हरायो। एपीएफका लागि आशिष लामा र प्रवीणकुमार स्याङतानले दुई दुई गोल गरे। कप्तान टोपबहादुर विष्टले एक गोल थपेका थिए। फ्रेन्ड्सका लागि ब्राजिलका खेलाडी फिलिप डे सुजा र विश्व अधिकारीले एक एक गोल फर्काए। पहिलो हाफमा दुई गोलको अग्रता लिएको एपीएफका लागि आशिषले १२औं र ४०औं मिनेटमा गोल गरेका थिए। यससँगै आशिष लिगमा सर्वाधिक गोल गर्ने खेलाडीको शीर्ष स्थानमा छन्। उनले आठ गोल गरेका छन्। दोस्रो स्थानमा रहेका च्यासलका कप्तान सन्तोष साहुखलले सात गोल गरेका छन्। प्रवीणले ७१औं र दोस्रो हाफको इन्जुरी समयमा दुई गोल गरेका थिए। टोपबहादुरले दोस्रो हाफको इन्जुरी समयमा एक गोल थपेका थिए। फ्रेन्ड्सका फिलिपले ६९औं र विश्वले ७६औं मिनेटमा गोल गरेका थिए। एपीएफका आशिष लामा म्यान अफ दी म्याच भए। जितसँगै १३औं स्थानमा छ। एपीएफले १२ खेलबाट आठ अंक बनाएको छ। १४ अंक बनाएको फ्रेन्ड्स १०औं स्थानमा छ। सरस्वती रेलिगेसनमा सरस्वती युथ क्लब सहिद स्मारक ए डिभिजन लिगबाट रेलिगेसनमा परेको छ। लिगअन्तर्गत १२औं चरणको खेलमा सोमबार च्यासलसँग पराजित भएपछि सरस्वती एक खेलअगावै बी डिभिजनमा घटुवा भएको हो। च्यासलसँग जित्नै पर्ने खेलमा हार खेपेपछि सरस्वती रेलिगेसनमा परेको हो। च्यासलको जितमा जापानी खेलाडी ताइगा नाकामुरा र हायातो वाकिनोले एक एक गोल गरे। सरस्वतीका काजिम बुसारीले एक गोल फर्काएका थिए। नकामुराले १८औं मिनेटमा गोल गर्दै च्यासललाई अग्रता दिलाए। ६६औं मिनेटमा वाकिनोले गोल गर्दै च्यासलको अग्रता दोब्बर बनाए। सरस्वतीले दोस्रो हाफको इन्जुरी समयमा सान्त्वना गोल फर्काएको थियो। सरस्वतीका काजिम बुसारीले एक गोल फर्काए पनि टोलीको हार टार्न सकेनन्। च्यासलका नाकामुरा म्यान अफ दी म्याच भए। हारसँगै अन्तिममा रहेको सरस्वतीले १२ खेलबाट चार अंक बनाएको छ। १५ अंक बनाएको च्यासल नवौं स्थानमा छ।"
रोमाञ्चक खेलमा बार्सिलोनाको जित,"म्याड्रिड : स्पेनिस ला लिगा फुटबलको सोमबार बिहान सम्पन्न खेलमा साबिक विजेता बार्सिलोनाले रियल बेटिसमाथि ३२ गोलको प्रतिस्पर्धात्मक जित हासिल गरेको छ। निकै रोमाञ्चक खेलमा बार्सिलोनाले उत्कृष्ट पुनरागमन गर्दै नतिजालाई आफ्नो पक्षमा पारेको हो। खेल सुरु भएको छैटौं मिनेटमै रियल बेटिसले अग्रता लिएको थियो। बेटिसका लागि सर्जियो कानालेसले पेनाल्टीमार्फत गोल गरेका थिए। त्यसको तीन मिनेटपछि बार्सिलोनाका लागि फ्रान्की डे जोङले जवाफी गोल फर्काए। २६औं मिनेटमा रियल बेटिसले पुनः अग्रता लियो। रियल बेटिसका लागि नाबिल फेकिरले दोस्रो गोल गरेका हुन्। पहिलो हाफको खेल सकिनुभन्दा ठिक अघि सर्जियो बसक्वेट्सले बार्सिलोनाका लागि जवाफी गोल गरे। खेल प्रतिस्पर्धात्मक रूपमा अघि बढिरहँदा ७२औं मिनेटमा डिफेन्डर क्लिमेन्ट लेङ्लेटले बार्सिलोनाका लागि निर्णायक गोल गरेका थिए। खेलको अन्त्यतिर दुवै टोली १०१० खेलाडीमा समेटिएका थिए। ७६औं मिनेटमा रियल बेटिसका नाबिल फेकिर दोहोरो पहेँलो कार्ड पाउँदै मैदानबाट बाहिरिए। ७९औं मिनेटमा बार्सिलोनाका लेङ्लेट पनि दोहोरो पहेँलो कार्ड पाएर मैदानबाट बाहिरिएका थिए। त्यसअघि पाँचौं मिनेटमै लेङ्लेटले पहिलो कार्ड पाएका थिए। सहभागी सबै टोलीले २३ औं चरणको खेल खेलिसक्दा ५२ अंकसहित रियल म्याड्रिड पहिलो र ४९ अंकसहित बार्सिलोना दोस्रो स्थानमा छन्। रियल म्याड्रिडले भने आफ्नो पछिल्लो खेलमा ओसासुनालाई ४१ गोलको फराकिलो अन्तरले हरायो। रियल म्याड्रिडका लागि इस्को, सर्जियो रामोस, लुकास भासक्वेज र लुका जोभिचले गोल गरे। सेभिल भने आफ्नो पछिल्लो खेलमा तुलनात्मक रूपमा कमजोर प्रतिद्वन्द्वी सेल्टा भिगोसँग २१ गोलले पराजित भयो। सेभिल ३९ अंकसहित तालिकाको पाँचौं स्थानमा छ। ४२ अंकसहित गेटाफे तेस्रो र ३९ अंकसहित एट्लेटिको म्याड्रिड चौथो स्थानमा आसीन छन्।"

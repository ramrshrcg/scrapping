शीर्षक,विवरण
बागमती सफाइका ३५० हप्ता,"काठमाडौं उपत्यकामा बग्ने बागमती र यसका शाखा नदीको वर्षौंदेखि थुप्रिएका फोहोर सफाइ गरी नदीलाई स्वच्छ बनाउने उद्देश्यले ०७० जेठ ५ बाट सुरु भएको बागमती सफाइ महाअभियान ले माघ ११ मा ३५० हप्ता पूरा गर्दै छ। यो अभियान मूलतः नागरिक समाजबाट स्वस्फूर्त र स्वयंसेवी भावनाले थालिएको अभियान भए पनि यसमा सरकारी निकाय, नगरपालिका, सेना, प्रहरी, निजी क्षेत्र, शैक्षिक संस्था, प्राज्ञिक एवं अनुसन्धानमूलक संस्था, धार्मिक एवं आध्यात्मिक संघसंस्था, कलाकार, अभिनेता, साहित्यकार आदिको संलग्नता छ। विगत सात वर्षदेखि निरन्तर सफाइ कार्य गर्दागर्दै पनि बागमतीको पानी अझै नुहाउन योग्य नहुनु र सर्वसाधारणले नदी किनारमा फोहोर फाल्न नछाड्नाले कतिपयले यसको प्रभावकारितामाथि प्रश्न उठाएका छन्। बागमती सफाइ अभियानप्रति काठमाडौंका रैथाने वासिन्दाको उदासीनता पनि बुझिनसक्नु छ। किनकि सरसफाइ कार्यस्थलमा स्थानीयको सहभागिता कम तर अन्यत्रबाट आएका स्वयंसेवकको संख्या बढी देखिन्छ। कतिपयले बागमती सफाइ महाअभियानअन्तर्गत हरेक शनिबार बिहान गरिने सरसफाइ कार्यक्रमलाई सरकारद्वारा प्रायोजित गतिविधिका रूपमा पनि हेर्ने गरेका छन्। एउटा अटुट महाअभियान हरेक शनिबार बिहान ७९ बजेसम्म बागमती र यसका शाखा नदीमा तोकिएका स्थानमा अभियन्ता जम्मा हुन्छन्। अभियन्ताहरूलाई साथ दिन सेना, प्रहरी, स्थानीय अस्पताल एम्बुलेन्ससहितको स्वास्थ्य टोली, काठमाडौं उपत्यका खानेपानी लिमिटेडको पानी ट्यांकर, काठमाडौं महानगरपालिकाको फोहोर ढुवानी गर्ने सवारी साधन आदि नियमित रूपमा जुटेका हुन्छन्। हरेक हप्ता कुन स्थानमा, कुन समय सफाइ कार्यक्रम गरिने र सम्पर्क व्यक्तिबारे सामाजिक सञ्जाल एवं सूचना प्रविधिका माध्यमबाट आम सर्र्वसाधारणलाई जानकारी गराइन्छ र सोही सूचनाका आधारमा अभियन्ता र इच्छुक व्यक्तिहरू आफूलाई पायक पर्ने स्थानमा पुग्छन्। शाखा नदीहरूमा सोझै ढल मिसाउन रोक लगाउने, ढल निकासको व्यवस्था गर्ने र तिनलाई पनि प्रशोधन गरेर नदीमा विसर्जन गर्ने काममा स्थानीय नगरपालिकाले कडाइ गर्नाले शाखा नदीको उचित व्यवस्थापन हुन सक्छ, अन्यथा शाखा नदीहरूको नियती पनि बागमतीकै जस्तो हुनेछ। शनिबारको बिदा, झरी, बादल, गर्मी, ठण्डीको परवाह नगरी फोहोर सोहोर्न तयार हुने स्वयंसेवीको निरन्तर लगाव, परि श्रम र अठोटका कारण प्रतिकूलता हुँदाहुँदै पनि यो अभियान ६ वर्षदेखि अटुट छ। भूकम्प, नाकाबन्दी, चाडपर्व, राष्ट्रिय निर्वाचनलगायत कुनै पनि बहानामा यो अभियान रोकिएन। जबसम्म बागमती र यसका शाखा नदीमा निर्मल पानी बग्दैन तबसम्म यो अभियान जारी राख्नुपर्छ भन्ने मान्यता बोकेका अभियन्ता र स्वयंसेवीहरूका बीचमा एउटा अनौठो आत्मीयता र सद्भाव देखिन्छ। अभियन्ता आपसमा भेट्दा जय बागमती भनेर अभिवादन गर्ने चलन छ। यी अभियन्ता केवल नदीनाला सफाइमा मात्र जुट्दैनन्, बेलाबखत पशुपति मन्दिरपरिसर सफाइ, कहिले अस्पताल सफाइ, वृक्षरोपणलगायत देश तथा विदेशका विभिन्न स्थानमा सरसफाइ र समाज सुधारका गतिविधिमा पनि संलग्न हुन्छन्। अभियन्ताहरू सामाजिक सञ्जालबाट आबद्ध छन् र उपयोगी जानकारी र सूचनाहरूको आदानप्रदान गरिरहन्छन्। उपलब्धि बागमती सफाइ महाअभियानबाट विगत ६ वर्षमा गरिएका कामको मूल्यांकन गर्दा मि िश्रत परिणाम देखिन्छ। काठमाडौं सहरको रछ्यानका रूपमा परिणत भएको, कालो लेदोका रूपमा जमेको र काठमाडौं र ललितपुर महानगरपालिकाका लागि डम्पिङसाइटका रूपमा प्रयोग भएको बागमती नदीलाई कलकल बग्ने नदीका रूपमा पुनस्र्थापित गर्नमा यो अभियान सफल भएको पक्कै हो। नदीनाला हाम्रा सहरका जीवनधारा हुन् र नदीनाला मासिँदा हाम्रो जीवन नै खतरा उत्पन्न हुन सक्छ भन्ने सन्देश पनि यो अभियानले दिएको छ। सहरी वातावरणलाई जोगाउन, हरियाली प्रवद्र्धन गर्न घरटोल सफा राख्नका लागि पनि नागरिकको सहभागिता जरुरी छ भन्ने सन्देश दिन यो अभियान सफल भएको छ। बागमती सफाइका काम अघि बढ्दै जाँदा नदीकिनार सफा हुँदै गएका, हरियाली बढ्दै गएका, जलचर र स्थलचरहरू देखिन थालेका छन्। बागमतीमा माछा, कछुवा फेला पर्नु, बकुल्लालगायत अन्य चरा देखिन थाल्नुले नदीको वातावरण सुध्रिन थालेको संकेत त गर्छ नै। त्यसका अलावा नदीकिनारका वासिन्दाका लागि कुनै बेला बस्ने नसक्ने अवस्थाबाट हालको रमणीय वातावरण देख्न पाउँदा ठूलो राहतको अनुभूति हुन्छ। विशेषगरी गोकर्णदेखि जोरपाटी, गुह्येश्वरी, तिलगंगा, सिनामंगल, मीनभवन, शंखमूल हँुदै थापाथली खण्डमा बसोवास गर्नेहरूको जीवनमा ठूलो परिवर्तन भएको देखिन्छ। यी क्षेत्रमा नदीकिनार सफा मात्र भएको छैन कि व्यवस्थित ढल निकास, सडक, फुटपाथ, हरितपेटिका (ग्रिनबेल्ट), सडक बत्ती, रमणीय उद्यानले यहाँ आवासीय भवन, रेस्टुराँ, क्याफे, पार्टी प्यालेस आदि धमाधम खुलिरहेका छन्। कुनै बेला कौडीको भाउमा नबिक्ने जग्गा आवासीय र व्यापारिक प्रयोजनका लागि महँगो मूल्यमा किनबेच भइरहेको छ। बागमती किनार युवाहरूको जमघट हुने, ज्येष्ठ नागरिक टहलिने र बालबालिका रमाउने थलोका रूपमा परिचित हुन थालेको छ। बागमती किनारमा वृक्षरोपण गर्ने, सार्वजनिक उद्यान बनाउन टोलटोलका बीचमा प्रतिस्पर्धा नै चल्न थालेको छ। स्थानीयको न्यून सहभागिता बागमती सफाइ कार्यक्रममा हरेक हप्ता एउटा दृश्य दोहोरिने गर्छ। त्यो हो सहरका कुनाकाप्चाबाट आएका अभियन्ता र स्वयंसेवक जम्मा भइसफाइको काम भइरहँदा स्थानीय टोलवासी भने रमिते भएर बस्ने, आफ्नो टोल फोहोर भएकोमा अरूलाई दोष दिने र टोल सफा राख्ने काम सरकार, नगरपालिकाको हो, मेरा होइन भने भावना राख्ने। कुनै स्थानमा सफाइ कार्यक्रम आयोजना गरिँदा त्यहाँका वासिन्दाको संख्या अधिक र बाहिरबाट आएका मानिसको संख्या न्यून हुनुपर्ने हो, तर बागमती सफाइ अभियानमा यसको ठीक उल्टो भएको देखिन्छ। यो कुरा बुझेर अभियन्ताहरूले नदी सफाइका अतिरिक्त घरदैलो कार्यक्रम सञ्चालन पनि नगरेका होइनन् तर टोलवासीको सहकार्यको अभावमा यो प्रभावकारी हुन सकेको छैन। अलपत्र र अधुरा काम बागमतीलाई ढलमुक्त बनाई नदीको पानी सफा र स्वच्छ बनाउन र नदीकिनारलाई एउटा जीवन्त सार्वजनिक स्थलका रूपमा विकास गर्न धेरै काम बाँकी छन्। महत्वपूर्ण कुरा त अधिकारसम्पन्न बागमती सभ्यता एकीकृत विकास समितिमार्फत बागमती र यसका शाखा नदीका दुवै किनारमा टेवा पर्खाल लगाउने, ढल राख्ने, हरितपेटिका बनाउने, दुई लेनको सडक बनाउने, विभिन्न स्थानमा ढल प्रशोधन केन्द्र बनाउने काम अझै सकिएको छैन। व्यवस्थित ढल निकास प्रणाली सञ्चालन गर्न सकेमा ढल प्रशोधनपछि निस्कने सफा पानी नदीमा छाड्न सकिन्छ र विशेषगरी हिउँदमा नदी सुक्खा हुने समस्या समाधान गर्न सकिन्छ। नदीको पानी सफा नदेखिनुको मुख्य कारण पर्याप्त पानी अभाव पनि हो। बागमतीको ९० प्रतिशत पानी सुन्दरीजल क्षेत्रमा नै खानेपानी वितरणका लागि प्रयोग गरिन्छ र १० प्रतिशत मात्र नदीमा बग्छ। नदीका दुवै किनारका बस्तीहरूका ढल मिसिएर त्यो पानी प्रदूषित हुन्छ। हिउँदयाममा बागमतीमा बग्ने पानी भनेका टोलटोलबाट निस्केका मलमूत्रयुक्त ढलबाट आएको पानी मात्र हो। विगतमा गोकर्णदेखि शंखमूलसम्म नदीका दुवै किनारामा बनाइएका ढलहरू त्यस क्षेत्रमा भइरहेका पुल तथा सडक निर्माणका क्रममा अवरुद्ध छन् र निर्माणस्थलमा ढल सोझै नदीमा खसालिएको अवस्था छ। काठमाडौंको मीनभवन र बिजुलीबजार क्षेत्रमा पुल निर्माणका काम धेरै वर्षदेखि चालु छ तर कहिले सम्पन्न हुन्छ भन्ने अवस्था छैन। सरकारले बागमतीको मुहान मानिने शिवपुरी राष्ट्रिय निकुञ्ज क्षेत्रको धाप भन्ने स्थानमा २२ मिटर अग्लो बाँध निर्माण गर्दैछ, जसबाट वर्षाको पानी संकलन गरी ठूलो तलाउ बनाउने र सुक्खायाममा सो पानी नदीमा छाड्ने योजना कार्यान्वयन चरणमा छ। करिब एक वर्षपछि सो बाँध निर्माण सम्पन्न भएपछि केही मात्रामा भए पनि सुक्खायाममा बागमतीमा सफा पानी बगेको दृश्य देख्न पाइने छ। त्यसैगरी गोकर्ण, गुह्येश्वरी, बालकुमारी र सुन्दरीघाटका ढल प्रशोधन केन्द्रको निर्माण भइसकेपछि ठूलो मात्रामा सफा पानी बागमतीमा छाडिने छ र नदीले आफ्नो आकार लिन सक्नेछ। बहुप्रतीक्षित मेलम्ची आयोजनाको पहिलो चरण पूरा भएपछि दैनिक १७ करोड लिटर पानी उपत्यकामा थपिएसँगै पानीको प्रयोग भई प्रतिदिन करिब ११ करोड लिटर फोहोरपानीका रूपमा ढल प्रणालीबाट पुनः ढल प्रशोधन केन्द्रमा पुग्ने र प्रशोधनपश्चात् सो पानी बागमतीमा छाडिने छ। यसरी बागमतीमा पानीको मात्रा उलेख्य रूपमा बढेपछि नदी किनार अझ सफा र हरियालीयुक्त हुनेछन्। नदी किनारका सार्वजनिक जग्गा अतिक्रमण बागमती नदी किनारमा वर्षौंदेखि विद्यमान झुपडीबस्तीको व्यवस्थापन नदी सफाइका लागि पेचिलो मुद्दाका रूपमा रहेको छ। करिब आठ वर्षपहिले ती असुरक्षित बस्तीलाई व्यवस्थित रूपमा स्थानान्तरण गर्नका लागि तर्जुमा भएका योजनाहरू राजनीतिक इच्छाशक्तिको कमीले सफल हुन सकेको छैन। कुनै पनि जिम्मेवार सरकारले आफ्ना नागरिकलाई बाढी र डुबानको जोखिमयुक्त क्षेत्रमा सधैं राख्न मिल्दैन। त्यस्ता क्षेत्रबाट उनीहरूलाई सुरक्षित स्थानमा लगि बसोवास र जीविकाको व्यवस्था गराउनुपर्ने हुन्छ। तर यो पेचिलो मुद्दाको सम्बोधन गर्न जनप्रतिनिधि र राजनीतिक दल निरन्तर चुक्दै आएका छन्। स्थानीय तहको चुनावपछि यो समस्या प्राथमिकतामा पर्ला भन्ने सोचाइ पनि गलत सावित भएको छ र सरकारले बागमती किनारका असुरक्षित बस्तीका वासिन्दाका लागि भनेर बनाएको आवासीय भवनहरू विगत ६ वर्षदेखि प्रयोगविहीन अवस्थामा छन्। नदी किनारमा रहेका तर व्यक्ति वा संस्थाले वर्षौंदेखि कब्जा जमाएर बसेका सार्वजनिक जग्गा खाली गराउने र सरकारका नाममा फिर्ता गराउने कार्यमा अधुरो छ। कतिपय स्थानमा त्यस्ता जग्गाको पहिचान भएका छैनन् त कतिपय अदालती प्रक्रियामा छन्। कतिपय स्थानमा २०२१ सालको नापीको नक्सा हेर्दा व्यक्तिको जग्गामा नदी बगेको देखिन्छ भने कतिपय स्थानमा नदीका जग्गामा व्यक्तिका घर बनेका देखिन्छन्। बागमती सफाइ अभियानअन्तर्गत सरकारका नाममा आइसकेका कतिपय सार्वजनिक जग्गामा विभिन्न संघसंस्थाको पहलमा वृक्षरोपण गर्ने र उद्यानहरू बनाउने कार्य पनि अघि बढिरहेको छ तर अतिक्रमणमा परेका जग्गा खाली गराउने कार्यमा अभियन्ताहरूको जोड चल्दैन। यसका लागि वडा कार्यालय र स्थानीय राजनीतिकर्मीहरूले विशेष पहल गर्न आवश्यक छ। आगामी कार्यदिशा बागमती सफाइ महाअभियानलाई एउटा तार्किक निष्कर्षमा पुर्याउन नदीका दुवै किनारमा निर्माण गरिएका ढल प्रणालीलाई चालु गरी ढल प्रशोधन केन्द्रसम्म पुर्याउने र प्रशोधित पानी नदीमा विसर्जन गर्ने काम जति छिटो सम्पन्न गर्न सक्यो, त्यति नै छिटो बागमती सफा देखिन्छ। शाखा नदीहरूमा सोझै ढल मिसाउन रोक लगाउने, ढल निकासको व्यवस्था गर्ने र तिनलाई पनि प्रशोधन गरेर नदीमा विसर्जन गर्ने काममा स्थानीय नगरपालिकाले कडाइ गर्नाले शाखा नदीको उचित व्यवस्थापन हुन सक्छ, अन्यथा शाखा नदीहरूको नियती पनि बागमतीकै जस्तो हुनेछ। बागमतीको मुहान क्षेत्रमा निर्माणाधीन बाँधको निर्माण छिटो पूरा गर्ने, मेलम्ची आयोजनालाई यथाशक्य छिटो सम्पन्न गर्ने र हाल निर्माणाधीन ढल प्रशोधन केन्द्रहरूलाई सञ्चालनमा ल्याउने आदि कार्य सरकारका तर्फबाट गर्नुपर्ने हुन्छ। स्थानीय नगरपालिकाले फोहोरमैलालाई स्रोतमै व्यवस्थापन गर्ने, टोलसुधार समितिहरूलाई सरसफाइ कार्यमा अझ क्रियाशील बनाउने र जथाभावी फोहोर फाल्ने व्यक्ति र संस्थाहरूलाई कारबाही गर्नुपर्छ। सहरवासीहरूले आफ्नो घर र टोल सफा राख्ने, फोहोरमैलालाई घरमै छुट्ट्याउने र गल्ने फोहोरबाट कौसी खेती वा करेसाबारीमा प्रयोग गर्ने, नगल्ने फोहोरमध्ये बिक्री गर्न सकिने फोहोर बिक्री गरी आयआर्जन गर्न सकिन्छ। टोलटोलमा फोहोरमैलाको उचित व्यवस्थापन नगरेमा हावाले उडाएर वा पानीले बगाएर अन्ततोगत्वा त्यो फोहोर नदीनालामा नै पुग्ने हुनाले नदीनाला सफाइको एक अभिन्न अंगका रूपमा टोल सफाइ कार्य पनि सँगसँगै अघि बढाउनुपर्छ। हाल अभियन्ताहरूको जोडबलमा सञ्चालित बागमती सफाइ महाअभियानलाई जीवन्त र प्रभावकारी बनाउन स्थानीय निर्वाचित जनप्रतिनिधिहरूको ठूलो भूमिका रहने भएकाले नदी किनारका नगरपालिकाले आआफ्नो कार्य क्षेत्रको जिम्मा लिँदै जानुपर्छ र स्थानीय नागरिकलाई टोल सफाइका काममा परिचालन गरिरहनुपर्छ। (पूर्वसचिव थापा बागमती सफाइ अभियन्ता हुन्।)"
कम्युनिस्टकांग्रेसलाई तीन प्रश्न,"नेपाली कांग्रेस (नेका) र नेपाल कम्युनिस्ट पार्टी (नेकपा) दुई फरकखाले राजनीतिक सिद्धान्तका वकालत गर्ने दलहरू देखिए पनि विगत १५ वर्षयताको नेपालको शासकीय शैलीमा तिनीहरूको खासै भिन्नता छुट्ट्याउन गाह्रो छ। तिनीहरू एउटै मोहोरका दुईवटा पाटाजस्तै हुन् र हरेक पाँच वर्षमा जसले जेजति मोहोर थुपार्न सक्छ, शासकीय डाडुपन्यु पनि तिनकै हातमा पुग्ने गर्छ। तिनीहरूबीच शासकीय शैलीमा तात्विक अन्तर थोरै मात्र होला अथवा नहुन पनि सक्छ। किनभने दुबैथरीका ठालुहरूले देशको राष्ट्रिय स्रोत र संस्थाहरूलाई कसरी उकास्नेभन्दा पनि तिनीहरूमाथि दोहोन गर्दै आआफ्ना आसेपासे र इष्टमित्रहरूका सेवा र सुविधामा केन्द्रित छन्। जनतामा राष्ट्रिय संस्थाहरूप्रति आस्था र विश्वासभन्दा पनि दलीय व्यक्तिविशेषप्रति निष्ठावान् बन्नुपर्ने बाध्यात्मक परिस्थितिले इंगित गरेको पक्ष जोखिमपूर्ण छ। किनभने २०७२ सालको अलौकिक संविधानअनुसार नागरिक राजनीतिक दलका विशेष नेताहरूप्रति निष्ठावान् बन्नुपर्ने, तर राजनीतिक दल र शासन सत्तावालाचाहिँ न जनता, न विधि, न त संस्थाप्रति उत्तरदायी एवं जवाफदेही हुनुपर्ने पद्धति नै हो भने नेपालको लोकतन्त्र पनि अलौकिक नै हुनुपर्छ। तसर्थ देशको बागडोरसमेतका नेका र नेकपालाई तीन साझा प्रश्न सोध्न जरुरी देखिन्छ। कसको सर्वोच्चता ? हामी सार्वभौमसत्तासम्पन्न नेपाली जनता ले सुरु भएको नेपालको संविधान ७२ को भावना र अक्षरलाई कति व्यवहारमा उतारिएको छ भनेर खोताल्दा के नेपाली जनता देशको सार्वभौम रक्षा गर्ने अधिकार, विद्वत् र शक्तिले सम्पन्न छन्? त्यो हेर्न जरुरी छ। भर्खरै मात्र कालापानीसम्बन्धी तावाभन्दा बिँड धेरै तात्ने प्रक्रियाको एउटा पटाक्षेप भयो। संविधानमा सार्वभौमसम्पन्न लेखिदिएपछि जनता स्वतः टुप्पोमा पुग्ने होइनन्। त्यसनिम्ति सो संविधानलाई आधार मानेर विकास गरिएकागरिँदै यावत् संस्थागत ऐन, कानुन, नीति, योजना, कार्यक्रम एवं संरचनागत विधि र प्रक्रिया केकसरी जनताप्रति उत्तरदायी एवं जवाफदेही छन्, त्यो महत्वपूर्ण हो। जब देशमा हत्या, बलात्कार, भ्रष्टाचार, ठगी एवं राष्ट्रिय स्रोतहरूको खुलेआम लुट नियमित प्रक्रिया बन्दछ, तब शासकहरू जनताप्रति उत्तरदायी भएको ठहर्छ? विधिको शासन र जनताप्रति पूर्ण जवाफदेही एवं उत्तरदायी हुनुपर्ने यावत् संस्था र संरचना, दलविशेषका नेताप्रतिको बफादारीमा अड्किएपछि हिजोको एउटा नारायणहिटीको सट्टामा आज दर्जनौं टाकुरे दरबार स्थापित हुन पुगे। आम नागरिकले स्वतन्त्र भएर यथार्थ बुझ्ने प्रयत्न गरेनन् भने धोका हुनेछ। बाइबलमा एउटा पंक्ति यस्तो छ गड इज सोभरिन। यता नेपालमा तिनै बाइबलधारीहरूको सहयोगनिर्मित संविधान जनतालाई देखाउनै सोभरिन लेखिए पनि वास्तवमा वन्ली लिड्स् आर सोभरिन इन नेपाल (नेपालमा नेताहरू मात्रै सार्वभौमसम्पन्न छन्)। जनताको सर्वोच्चताको झूटा नाम लिएर २५ जनाका इच्छा र आकांक्षा तृप्ति गरिन्छन् वा गरिए। संविधान त्यसरी नै अदृश्य शक्तिको निर्देशनमा तयार गरियो। संघीयताको नक्सा त्यसरी नै कोरियो। धर्मको अधर्म त्यसरी नै भयो। सबैभन्दा पछिल्लो विधेयक आतंकले अभिव्यक्ति स्वतन्त्रता एवं सूचनासम्बन्धी बन्देज, जनताप्रति उत्तरदायी शासकहरूले लेखेका हुन् र? जर्मनीमा हिटलरको उदय संविधान निलम्बन गरेर होइन कि त्यही संविधानमा टेकेर प्रक्रिया हरूलाई अनुकूल बनाउँदै स्थापित भएका थिए। जबकि अन्तर्राष्ट्रिय अदालतमा पुग्नुपर्ने व्यक्तिहरू एकपछि अर्को सभामुख बनाइनुको पछाडिको नियत अनि अदृश्य प्रक्रिया वा शक्तिमार्फत विधेयककानुनहरू बन्नेबनाउने प्रक्रियालाई के भन्ने? अब चार महिनासम्म संसद्को सभामुख नहुनु सायद सामान्य घटना नै होला। किनभने सभामुख भन्ने व्यक्ति पनि अन्तरिक्षबाट झर्ने होइन, तिनै ठालुहरूको खल्तीबाट निस्कने त हो! संस्थागत सर्वोच्चता थियो भने स्थिति अर्कै हुने थियो तर त्यो कसैलाई अर्थपूर्ण देखिएन अहिलेसम्म! उता न्यायपालिका न स्वतन्त्र देखिन्छ न त कसैप्रति जवाफदेही नै। जब न्यायाधीश बन्ने प्रक्रिया नै पूर्ण राजनीतीकरण र गोप्य हुन्छ तब ती अपारदर्शी ढंगबाट नियुक्त न्यायाधीश महोदयहरूले जनता सेवा त गर्लान् तर राजनीतिक दल वा व्यक्तिप्रति बफादार भएर। अर्थात् न्यायपरिषद्लाई पनि आफ्नो अधीनस्थ राख्न सफल भएपछि चलनचल्तीमा आएका भ्रष्टाचारसम्बन्धी सम्पूर्ण मुद्दाहरूमा कुनै पनि राजनीतिक दलका नेताहरू कदापि दोषी ठहरिने छैनन्। के त्यो विधिले जनताको सर्वोच्चता बुझाँउँछ? कस्तो लोकतन्त्र ? भर्खरै नेकपा बैठकले प्रदेश ३ को नाम बागमती र त्यसको सदरमुकाम हेटौंडा राख्ने आदेश दिएपछि सोहीअनुरूप आदेश पारित भयो मानांै यी प्रदेशहरू नेकपाका शाखा कार्यालयहरू हुन्। त्यहाँ संघीयताका मर्म र भावनामा बहस गर्नुको औचित्य छैन। किनभने वर्तमानको संघीय नापनक्सा र तौरतरिका सिर्फ राजनीतिक स्वार्थका निम्ति तयार पारिएको थियो। भर्खरै भारतमा केन्द्रीय सरकारले नागरिकतासम्बन्धी कानुन संशोधन गर्यो, तर कैयन् प्रदेशहरूले त्यो नयाँ कानुन आफूहरू कार्यान्वयन नगर्ने भन्दै अदालतमा मुद्दा हाल्न पुगे। अमेरिकामा केन्द्रीय सरकारले गाँजा लाई अवैध लागूऔषधका रूपमा परिभाषा गर्छ र गाँजा खान प्रतिबन्ध छ, तर कैयन् प्रदेशले गाँजालाई औषधिका रूपमा खान मिल्ने भन्दै खेती गर्नसमेत छुट दिन थालेका छन्। काम र अधिकारका निम्ती प्रदेश र केन्द्र सरकार भनेको कुकुर र बिराला जस्ता हुन् तर त्यहाँ जनताको स्वार्थ हुन्छ न कि नेपालको जस्तो जहाँ दूधको साक्षी बिरालो बसेजस्तो! संसारमा विभिन्न लोकतान्त्रिक मुलुकमा जहाँ जनताको सर्वोच्चता छ त्यस्ता देशमा प्रदेश र स्थानीय सरकार लोकतन्त्रको प्रयोगशाला का रूपमा स्थापित हुन्छन्। किनकि एउटा राज्य वा सरकारले सुरु गरेका कुनै पनि नयाँ नीति र कार्यक्रम सफल भयो भने अरू सरकार वा राज्यले त्यसको अनुकरण गर्छन्; त्यसनिम्ति अमेरिका नै संसारको आकर्षण हुने गर्छ। नेपाली वामपन्थी सरकारको मानसिक दुर्दशा हेर्नुस् विगत् ६ महिनामा विकासे बजेटको १४ प्रतिशत पनि खर्च गर्न चाहेन। अर्थात् एक महिनामा दुई प्रतिशतका दरले खर्च गरिने विकास बजेटले कस्तो प्रदेश, कस्तो स्थानीय सरकार र केको समृद्धि? थुतुनो बजाएर समृद्धि हुने भए उहिल्यै पञ्चहरूले पञ्चेबाजा बजाएर विकास गर्दथे। फेरि कस्तो लोकतन्त्र भनेर कोट्याउँदा कांग्रेसको पनि हविगत हेर्नैपर्ने हुन्छ। झन्डै एक वर्ष पनि पुग्दानपुग्दै महासमितिले नेकालाई अलिकति जनतामुखी र थोरै मात्र भए पनि प्रजातान्त्रिक अभ्यासतर्फ मुखरित गर्ने के प्रयत्न गरेको थियो, त्यसलाई सभापति देउवाका टीके सदस्यहरू (जो मनोनीत हुन्) को सामान्य बहुमतले महासमितिलाई निषेध गर्यो। सभापति देउवाको समितिले लोकतान्त्रिक विधि र पद्धतिलाई निलम्बन गरेपछि कांग्रेसको स्थिति गाउँफर्केजस्तो भएको छ। ०५१ सालदेखि सुरु भएको कांग्रेसको संस्थागत विग्रह चरम स्थितिबाट गुज्रिरहेको छ। तर त्यसका ठालुहरूले त्यसलाई सार्वजनिक रूपमा स्विकार्दैनन्। कांग्रेसको संस्थागत क्षयीकरण र विग्रह त्यसको केन्द्रीकृत संरचना र सदस्यतासम्बन्धी प्रावधान हो र त्यसलाई जबसम्म विकेन्द्रित गरेर, खुला एवं प्रतिस्पर्धात्मक विधि अवलम्बन गर्न चाहँदैनन् तबसम्म जोसुकै ठालु आए पनि हुने त्यही हो, जो भइराखेको छ। किनकि त्यो दलले आफैंले आफैंलाई कसरी लोकतान्त्रिक बाटोमा अगाडि बढ्नुपर्छ भनेर सिक्ने कोसिस नै गरेको छैन। नेका नेताहरूले जनतासँग प्रत्यक्ष संवाद कसरी गर्नुपर्छ भनेर जान्नसमेत चाहेनन्। चाहेका भए विगत दुई वर्षमा जेजति कालासेता विधेयक पेस भए त्यसबारेमा नेकाका महानुभावले त्यस्ता अलोकतान्त्रिक विधि र नियतपूर्ण आएका प्रस्तावबारेमा जनतासँग प्रत्यक्ष संवाद गर्ने थिए। तर जनतासम्म पुग्ने आँटै गरेनन् किनभने आफूलाई भोट नदिने समुदाय तिनीहरूका नजरमा जनता भएनन् अनि त्यसमा टीके सदस्यहरूको जनताप्रति जवाफदेहिता नै किन चाहियो र? कार्यपालिकाले पकड्दै गएको गलत बाटोको सशक्त खबरदारी गर्नुपर्ने प्रतिपक्ष नेका स्वयं रन्नभुल्लमा देखिन्छ। विरोधीका नाममा वक्तव्य निकाल्नेभन्दा बढी शक्ति नेकासँग देखिएन। केको समाजवादउन्मुख संविधान ? संविधानमा समाजवादउन्मुख समाजवादप्रति प्रतिबद्ध जस्ता लोकप्रिय शब्दजालले भरिदिएपछि मुलुक एकाएक समाजवादी हुने भ्रम छर्ने वामपन्थी र त्यसको लहैलहैमा सही गर्ने कांग्रेसीहरूले वास्तवमा नेपाली जनताप्रति झूटो बोलेका हुन्। त्यसको प्रायश्चित्र गर्ने नै छन् आगामी दिन र वर्षहरूमा। किनभने समाजवाद एउटा दिग्भ्रम हो। संसारमा कहीं पनि त्यो छैन, चाहे रूस भन्नुस् वा चीन वा उत्तरकोरिया, क्युबा वा भेनेजुएला वा बोलिभिया सबै देशहरूमा समाजवादका नाममा कति व्यक्तिवाद वा बिचौलियावाद वा निर्देशित पुँजीवाद छ। सायद त्यसैले होला नेपालमा पनि ती तीनैथरीको वर्णसंकरवाद छ, जहाँ ओलीवाद, प्रचण्डवाद र देउवावादको सम्मि श्रण हुने गर्छ। नेपालका वामपन्थीहरू माक्र्स, लेनिन, एंगेल्स, स्टालिन र माओलाई इष्टदेव ठान्दै जनताको बहुदलीय जनवाद (जबज) वा जनताको जनवाद (जज) मध्ये कुनचाहिँ तिनीहरूका मार्गनिर्देशक सिद्धान्त बन्छन्, त्यो आफ्नै ठाउँमा छ। तर नेपालका वामपन्थी शासकहरू समाजवादमा पुग्न गरिराखेका सिर्जनात्मक प्रयोग चाहिँ चरम बिचौलियाकरण हो अर्थात् नयाँ वर्ग जसले उत्पादन गर्न सक्दैन। तर राज्यको वितरण प्रणाली कब्जा गर्दै नयाँ कथित समाजवादी वर्ग सृजना गरिराखेको छ। अधिकांशतः नेकपा पोलिटब्युरोका सदस्यहरूको कसको केकति सम्पत्ति छ, प्रायः कुनै पनि सामान्य कम्युनिस्ट कार्यकर्तालाई थाहा हुँदैन। उता जनतामा कथित समाजवादको आतंकले शिक्षा, स्वास्थ्य एवं कृषिजस्ता आधारभूत आवश्यकतामा परावलम्बीपन बढ्दै छ। सरकारी आकँडा प्रमाणित गर्दछ कि हरेक दिन नेपालले कम्तीमा दुई अर्बबराबरको खाद्य सामग्री आयात गरेन भने मुखमा माड लाग्दैन। अब भारतमा अस्थायी काम गर्न जाने नेपालीको संख्या जोड्ने हो भने कम्तीमा एक करोड नेपाली विदेशी भूमिमा श्रम बेच्दैछन्। तिनैको आम्दानीले राज्य व्यवस्था धानेको छ भने अब कथित समाजवादको नारा कसले किन लगाइराखेका छन् ? फेरि त्यही समाजवादउन्मुख संविधानमा सही गर्ने कांग्रेसका महानुभावले यस्तो समाजवाद हो भनेर जनतालाई सामान्य अर्थमा बुझाउन प्रयत्न कहिल्यै गरेनन्। २०१२ को अधिवेशनमा सुवर्णशमशेरको साहसी कदम र ०१५ साल बीपी कोइरालाको प्रजातान्त्रिक समाजवाद को हाँडी ०१७ मा फुटेपछि त्यही फुटेको हाँडीमा नेकाले थुप्रै मकै भुट्यो। तर अहिले त्यही हाँडीका खपटाहरू भिरेर हिँडेका छन् तर त्यसको अब औचित्य सकियो। नेपाल र नेपालीको भविष्य सोच्ने हो भने कांग्रेसले समाजवाद लाई उद्यमशीलता ले विस्थापन गर्नुपर्ने देखिन्छ। कांग्रेस कम्युनिस्टका पछाडि बसेर ताली पिट्दै हिँड्नु भनेको लज्जाबोधको विषय हुनुपर्ने हो, तर त्यसैमा गौरव ठान्ने प्रवृत्तिले गाँजेको रहेछ। जे होस्, भन्न खोजिएको उद्यमशीलता बकवास नारा होइन, नेपाललाई पूर्ण विकासको बाटोमा लैजाने दृष्टि हो, बुझ्नेनबुझ्ने कांग्रेसको समस्या हो। एकथरी १०१५ वर्षमा समाजवाद आउने पूर्ण झूटो बोल्दैछन् भने अर्काथरी समाजवादी संविधान लेखेर आत्मरतिमा रमाउँदैछन्। वास्तवमा ती दुवै राजनीति नेपालको निम्ति प्रत्युत्पादक र आत्मघाती हुनेछ। स्वावलम्बी र आत्मनिर्भर नेपालका लागि उद्यमशीलता हरेक घरपरिवारका निम्ति अपरिहार्य बन्दै गएको छ। किनकि विनाउद्यमशीलता कुनै पनि मुलुक आत्मनिर्भरस्वावलम्बी बनेको छैन र सक्दैन पनि। ज्ञान, विवेक र सीपमा आधारित अर्थतन्त्र विकास गर्नुको सट्टामा राज्यको कोष कार्यकर्तालाई बाँड्ने कुनै पनि वादको औचित्य छैन। तसर्थ एक्काईसौं शताब्दीमा थोत्रा नाराको अर्थ हुँदैन किनकि विधिको राज्य, गुणस्तरीय आधारभूत आवश्यकता एवं जनताप्रति पूर्ण जवाफदेही एवं उत्तरदायी हुनुपर्ने यावत् संस्था र संरचना, दलविशेषका नेताप्रतिको बफादारीमा गएर अड्किएपछि हिजोको एउटा नारायणहिटीको सट्टामा आज दर्जनौं टाकुरे दरबारहरू स्थापित हुन पुगे। ती सबै विषवृक्षले देश र जनतालाई ठग्दैछन्। आम नागरिकले स्वतन्त्र भएर यथार्थ बुझ्ने प्रयत्न गरेनन् भने धोका हुनेछ।"
कक्षा १११२ मा गणित विषयको उपेक्षा,"पाठ्यक्रम विकास केन्द्र (सीडीसी) ले कक्षा ११ र १२ का निम्ति तयार पारेको भनिएको नयाँ पाठ्यक्रमको प्रारूप विगत दुई वर्षदेखि विवादको विषय भइरहेको छ। गणित विषयमा भइरहेको विवाद त झनै पेचिलो बनेको छ। विज्ञान तथा प्रविधिका मेरुदण्डका रूपमा रहेको गणित विषय पढ्न नपाउने स्थिति उत्पन्न हुनु विवादको मुख्य कारण हो। प्रस्तावित पाठ्यक्रमअनुसार जीव विज्ञान, रसायनशास्त्र र भौतिक विज्ञान पढ्ने विद्यार्थीले गणित विषयलाई मूल विषय बनाउन पाउँदैनन्। गणित यस्तो विषय हो, जुन सबै प्राकृतिक र सामाजिक विज्ञानको अध्ययनमा अधिकतम उपयोग गर्नुपर्ने हुन्छ। तर स्कुल तहमा गणित विषयको पृष्ठभूमि नहुने हो भने सबै विषयको ज्ञान अपूर्ण हुन्छ। विशेषतः यो विषयले विद्यार्थीमा हरेक विषयबारेमा तार्किक, वस्तुगत तथा वैज्ञानिक ढंगले अध्ययन, विश्लेषण र मूल्यांकन गर्ने क्षमता विकास गराउँछ नै; विद्यार्थीलाई खोजअनुसन्धान गर्ने सामर्थ्य पनि विकास गराउँछ। तसर्थ गणित विषय सम्पूर्ण ज्ञानविज्ञान तथा भौतिक समृद्धिको प्रविधिको आधारस्तम्भ हो। यो विषयको ज्ञानविना भौतिक समृद्धिको सुदृढ जग बसाउँछौं भत्रु दिवास्वप्न मात्र हो। विद्यार्थीको बौद्धिक, तार्किक र प्राविधिक सामथ्र्य बढाउने गणित तथा विज्ञान विषयहरूलाई अनिवार्य नगरी ननक्रेडिटमा हुत्याउने सरकारी नीतिले कस्तो समुन्नत नेपाल निर्माण गर्न सहयोग पुग्छ? सञ्चालनमा रहेको प्रारूपमा विज्ञान विधाका विद्यार्थीले ११ कक्षामा अंगेजी अनिवार्य र चारवटा ऐच्छिक विषय गरी जम्मा पाँचवटा विषय र १२ कक्षामा अंग्रेजी र नेपाली विषयलाई अनिवार्य गरिएको छ। त्यस्तै तीनवटा ऐच्छिक गरी जम्मा पाँचवटा विषय पढ्छन्। तर सीडीसीले बनाएको नयाँ पाठ्यक्रमको प्रारूपअनुसार ११ कक्षामा अंग्रेजी, नेपाली, सामाजिक शिक्षाजस्ता तीनवटा विषयलाई अनिवार्य र तीनवटा ऐच्छिक विषय गरेर ६ वटा विषय पढ्नुपर्ने स्थिति सृजना गरिँदै छ। यस्तै १२ कक्षामा पनि अनिवार्य विषयका रूपमा अंग्रेजी, नेपाली र जीवनोपयोगी र तीनवटा ऐच्छिक विषय गरेर जम्मा ६ वटा पढ्नुपर्ने अवस्था सृजना गरिँदै छ। सीडीसीले ल्याउन खोजेको पाठ्यक्रम कार्यान्वयन हुने हो भने जीव विज्ञान, भौतिकशास्त्र र रसायनशास्त्र पढ्ने विद्यार्थीले ननक्रेडिट विषयका रूपमा सातौं पत्रका रूपमा पढे पनि गणित विषयलाई मूल विषय बनाएर पढ्न पाउने छैनन्। यसरी विद्यार्थीको बौद्धिक, तार्किक र प्राविधिक सामथ्र्य बढाउने गणित तथा विज्ञान विषयहरूलाई अनिवार्य नगरी ननक्रेडिटमा हुत्याउने नीतिले समुन्नत नेपालको निर्माण गर्न सहयोग पुग्छ? गणित तथा विज्ञान विषयको धरातल अतिशय दुर्बल हुने गरी पाठ्यक्रमको प्रारूप तयार गर्नुका पछाडि सम्बद्ध पक्षले विज्ञान प्रविधिजस्तो विधा पढ्न सकेनन्, रुचि भएन, उत्तीर्ण प्रतिशत ज्यादै कम भयो भन्ने असंगत तर्क अघि सार्ने गरेको छ। यस्तै सरदरमा हरेक वर्ष कक्षा ११ मा दुई लाख ५० हजार विद्यार्थी भर्ना हुन्छन्। तीमध्ये विज्ञान विषय लिई पढ्ने विद्यार्थी करिब ५० हजार मात्र हुन्छन्; त्यसैले ठूलो हिस्सा ओगटेको विद्यार्थी वर्गलाई लक्ष्यित गरी पाठ्यक्रमको प्रारूप बनाइएको हो भन्ने तर्क पनि अगाडि सारिएको छ। यस्तै कक्षा ११ र १२ विद्यार्थीको उत्तीर्ण प्रतिशत कम भयो भनेर पनि गणितजस्ता विषयलाई पन्छाएर सामाजिक विज्ञानका विषयलाई अनिवार्य बनाइँदै छ। यसबाट करिब पचासौं हजारको संख्यामा रहेको विपुल प्रतिभावान् विद्यार्थी वर्गलाई विज्ञान तथा प्रविधि विषय पढ्ने अवसरबाट वञ्चित गरिँदै छ। अझ असाधारण प्रतिभावान् विद्यार्थीका निम्ति विज्ञान तथा गणित आफैंमा जीवनोपयोगी विषय हुँदै हो; राष्ट्रिय जीवनको समृद्धिका लागि पनि झनै उपयोगी विषय हो। तसर्थ यस्तो महत्वपूर्ण विषयलाई उपेक्षा गर्ने र पन्छाउने प्रवृत्तिले के समुन्नत नेपालको निर्माण हुन सक्छ? उच्च, दक्ष र बौद्धिक जनशक्ति उत्पादन गर्ने पाठ्यक्रम बनाउनुको सट्टा उत्तीर्ण प्रतिशत बढाउने खेलमा पाठ्यक्रमलाई अपांग बनाउन हुन्छ? माध्यमिक शिक्षालाई प्रमाणपत्र वितरण गर्ने थलो बनाउने हो? पचासौं हजारको संख्यामा रहे पनि विराट् प्रतिभासम्पन्न विद्यार्थीको प्रविधि विषय पढ्ने अवसरबाट वञ्चित गर्न मिल्छ? विद्यार्थी कम उत्तीर्ण हुनुका पछाडिको कारण विषय गाह्रो हो कि योग्य, अनुभवी, तालिम प्राप्त शिक्षक, भौतिक तथा शैक्षिक सामग्री, उपयुक्त शैक्षिक वातावरणको अभावमा हो? यस्तै स्थिति हो भने आर्थिक दृष्टिले सम्पन्न अभिभावकले आफ्ना छोराछोरीलाई भारतीय शिक्षण संस्थामा लगेर पढाउन थाल्छन्। ठूलो धनराशि पलायन हुन्छ र राष्ट्रिय अर्थतन्त्रसमेत दुर्बल हुन्छ। यस्ता अनेक नकारात्मक परिणाम देखिने छन्। यस दिशातर्फ सम्बद्ध पक्षको ध्यान किन जाँदैन? हालै त्रिविको इन्जिनियरिङ अध्ययन सस्ंथान (आईओई) मा प्रवेश परीक्षामा गणितको भार ४० बाट बढाएर ५० अंक बनाइएको छ। यसले गणितको महत्व इन्जिनियरिङ पढ्ने विद्यार्थीलाई कति महत्वपूर्ण छ भन्ने स्वतः प्रमाणित गर्छ। त्रिविमा इन्जिनियरिङ पढ्न कक्षा ११ र १२ मा दुई सय पूर्णांकबराबरको गणित विषय पढ्नु अनिवार्य छ। पोखरा र पूर्वाञ्चल विश्वविद्यालयमा बायोलोजी समूहका विद्यार्थीले कक्षा ११ मा १०० पूर्णांकको भए पनि गणित पढेर इञ्जिनियरिङमा प्रवेश पाउने सुविधा उपभोग गरिरहेका छन्। प्रस्तावित पाठ्यक्रमलाई कार्यान्वयन गर्ने हो भने विद्यार्थीहरू इन्जिनियरिङ पढ्ने अवसरबाट पनि वञ्चित हुने दुर्भाग्यपूर्ण अवस्था सृजना हुनेछ। त्यस्तै वन विज्ञान, कृषि विज्ञान, विम्याथएससीजस्ता विषय पढ्न पनि कक्षा ११ वा १२ मा सय पूर्णांकको गणित र जीव विज्ञान विषय पढेको हुनैपर्छ। तर अब लागू गर्न खोजिएकोे पाठ्यक्रमअनुसार भौतिक विज्ञान समूहले जीव विज्ञान पढ्न नपाउने र जीव विज्ञान समूहले गणित पढ्न नपाउने अवस्था छ। उच्च शिक्षाका क्षेत्रमा मात्र होइन, रोजगारका क्षेत्रको उपयोग गर्ने अवसरबाट पनि प्रस्तावित पाठ्यक्रमको प्रारूपले विद्यार्थीलाई वञ्चित गर्ने छ। जागिरका लागि विभिन्न पदमा परीक्षा दिँदा गणित र आईक्यु विधा समावेश गरिएको हुन्छ। विदेशमा अध्ययन गर्नका लागि एप्चिच्युट टेस्ट जस्तै जीआरई, स्याट, जिम्याटहरूमा पनि अत्यधिक रूपमा गणितका प्रश्न समावेश गरिएका हुन्छन्। हालसम्मको व्यवस्थाअनुसार भविष्यमा सीए, बीबीए र आईटी पढ्छु भन्ने विद्यार्थीले गणित र व्यावसायिक गणित विषय पढ्न पाउँथे। तर प्रस्तावित पाठ्यक्रमअनुसार म्यानेजमेन्ट पढ्ने विद्यार्थी चाहँदाचाहँदै पनि गणित र व्यावसायिक गणित दुवै पढ्न पाउने अवसरबाट पनि वञ्चित हुने देखिन्छ। भौतिक विज्ञान, रसायनशास्त्र, जीव विज्ञान, तथ्यांकशास्त्र, लेखाजस्ता विषय अन्तरसम्बन्धित हुन्छन्। यीमध्ये गणित विषय सबैको जग हो। यो विषयको जगविना अन्य कुनै पनि विषयमा दक्षता हासिल गर्छु भन्नु जगविनाको गगनचुम्बी महलको कल्पना गर्नु मात्र हो। त्यसैले सर्वप्रथम विषयको अन्तरसम्बन्ध के हो, कुन विषय पढ्दा पढाउँदा उच्च शिक्षाको सरणीहरूमा उच्चतम सफलता हासिल गर्न सकिन्छ भन्ने स्पष्ट मार्गचित्र देखाउनु जरुरी थियो। तसर्थ सीडीसीले यी यावत् कुराको संवेदनशीलता नहेरी र पाठ्यक्रमको प्रारूपबारेमा बौद्धिक जगत्सँग छलपल, बहस र विचारविमर्श नगरी एकैपटक पाठ्यक्रम र पाठ्यपुस्तकसमेत प्रकाशनमा ल्याउने तयारी गरेको छ, यो दुर्भाग्यपूर्ण हो। सरकारले ल्याएको राष्ट्रिय शिक्षा नीतिमा सबै तहको शिक्षामा विज्ञान, प्रविधि, इन्जिनियरिङ र गणित शिक्षालाई पाठ्क्रमको अभिन्न अंग बनाउने उल्लेख छ। सीडीसीले ल्याउन खोजेको पाठ्यक्रमको प्रारूपमा यस नीतिलाई समेत बेवास्ता गरेको देखिन्छ। आजको समाजमा सुन्ने र घोक्ने गणित होइन; सुन्ने, देख्ने र प्रयोग गर्नेे गणित आवश्यक छ। तसर्थ पाठ्यक्रम र पाठ्यपुस्तक तयार पार्दा विज्ञहरूले राष्ट्रिय आवश्यकता, विद्यार्थीको सामथ्र्य, सुदूर भविष्य, रुचि तथा समकालीन विश्वका विभिन्न देशहरूमा भएको सफल प्रयोग र प्रचलनतर्फ ध्यान दिएको देखिएन। (काफ्ले केन्द्रीय गणित विभाग त्रिविका उपप्राध्यापक हुन्।)"
हतोत्साही लगानीकर्ता र आक्रामक ऊर्जामन्त्री,"केही पनि नगर्ने, खालि अड्काउने र वाधा नफुकाउने हो भने मन्त्री पदको गरिमा नै के रह्यो र ? भारतमाथिको चरम ऊर्जा निर्भरता कयौं दशकसम्म कायम रहने देखिन्छ। त्यसमाथि तीनचार ठाउँबाट सीमापार प्रसारण लाइन सञ्चालनमा आएपछि नेपालले यहाँ आफ्नो उत्पादन गर्नै छाड्ने दिन पनि आउँदै छ। भारतबाट आइरहेकै छ, यहाँ किन दुःख गर्नुपर्यो भन्ने मानसिकता राज्य सञ्चालक र ब्युरोक्य्राटहरूमा छ। यो मानसिकताबाट उनीहरू मुक्त हुन सक्दैनन्। कसरी हुन्छ लगानीमा भाँजो हाल्न सकिन्छ भन्ने चिन्तनमा मात्र उनीहरू सीमित हुन्छन्। यो चिन्तनको उपजस्वरूप अनेकखाले नीति, नियम र कार्यविधि बन्छन्। उदाहरणका लागि १७ प्रतिशतभन्दा बढी लगानीको प्रतिफल (रिटर्न अन इक्विटी) दिनु हुँदैन भनेर नियम लगाइयो। जहाँ आकर्षक प्रतिफल हुन्छ त्यहाँ लगानी हुन्छ, जुन साधारण नियम हो। युरोप, अमेरिका र जापानजस्ता देशमा प्रतिफल दर अत्यन्त न्यून हुन्छ। कारण त्यहाँ जोखिमहरू सीमित हुन्छन्। हामीकहाँ ठीक उल्टो छ। जोखिम धेरै छ। वित्तशास्त्रको सिद्धान्तअनुसार पनि उच्च जोखिम भएका ठाउँमा प्रतिफल पनि उच्चै हुन्छ। त्यही भएर अलिकति जोखिम लिएर पनि लगानी गर्न लगानीकर्ता तत्पर हुन्छन्। नाफारहित क्षेत्रमा निजी क्षेत्रको लगानी हुँदैन। त्यही भएर नाफा नआउने क्षेत्रमा राज्यको लगानी हुनुपर्छ भनिएको हो। कर्णाली राजमार्ग लगानीका दृष्टिले उपयुक्त हुँदैन भनेर विश्व बैंकले ऋणै दिएन। ऋण नपाएपछि के कर्णालीमा राजमार्ग नै नबनाउने? त्यही भएर राज्य आफैंले लगानी गरेर कर्णाली राजमार्ग बन्यो। राज्यले जलाशययुक्तमा लगानी नगर्ने। पूर्ण जलाशयमा निजी आउनै नसक्ने। अर्धजलाशयमा आउन लागेका लगानीकर्ता रोक्ने। भारतबाट आयात हुने बिजुलीको परिमाण बढाइरहने। यो समाजवादी पथमा लम्किरहेको सरकारका लागिसमेत ठाडो चुनौती हो। नेपालको जलविद्युत् सन्दर्भमा पूरै जिम्मा निजी क्षेत्रलाई दिइयो २०४८ सालदेखि। जडित क्षमतामा राज्यको समानान्तर रूपमा निजी क्षेत्रले उत्पादन निर्माण पनि गरे। तर राज्यको आवश्यकता सम्बोधन गरी निजी क्षेत्र आउन सकेन र सक्दैन पनि। विश्वका कुनै पनि ठूला जलाशययुक्त आयोजनामा निजी क्षेत्रले लगानी गरेका छैनन्। यो प्रकृतिको आयोजनामा उनीहरूले लगानी नै गर्न सक्दैनन्, चाहे बजार जतिसुकै सुनिश्चित भए पनि। त्यही भएर राज्य नै अघि सर्नुपर्छ भनिएको हो। हामीकहाँ भने ठीक उल्टो छ। राज्यले गर्नुपर्ने काम निजी क्षेत्रको थाप्लोमा हालिएको छ। निजी क्षेत्रले गर्ने काम राज्यले गरिरहेको छ। उदाहरणका लागि जलाशययुक्त आयोजनामा राज्यले लगानी गर्नुपथ्र्याे, निजी क्षेत्रलाई जिम्मा दिएका छौं। पश्चिम सेती, बूढीगण्डकी, तमोरजस्ता जलाशययुक्त आयोजना राज्यले बनाउनुपथ्र्याे। यी तीनैवटा आयोजना निजी क्षेत्रलाई दिइयो। स्मेकले १७ वर्षसम्म पश्चिम सेती बनाउन सकेन। बूढीगण्डकी चोर बाटोबाट चिनियाँ कम्पनी गेजुवालाई दिइयो र तमोर पनि चिनियाँ कम्पनीलाई। यी तीनवटै आयोजना निर्माणमा जान सक्दैन। यो फगत लाइसेन्स बेचबिखन गर्ने र कमिसन कुम्ल्याउने उपक्रम मात्र हो। मन्त्रिपरिषद्कै निर्णय गरेर दिनेहरूलाई थाहा थियो कि यसरी दिइएका आयोजना बन्दैन भन्ने। तर ती निर्णयकर्ताको एक मात्र सरोकार थियो कमिसन। आयोजना बन्नेनबन्नेसँग उनीहरूलाई सरोकार र चासो हुने कुरै भएन। त्यही भएर एक से एक आकर्षक आयोजनाजति सबै निजी क्षेत्रको ओगटाइमा परेका छन्। तत्कालीन अर्थमन्त्री विष्णुप्रसाद पौडेलले पेट्रोलियममा कर लगाएर बूढीगण्डकी बनाउने नीति ल्याए। उक्त नीतिअनुसार हालसम्म ३७ अर्ब १५ करोड रुपैयाँ उठिसकेको छ। प्रतिमहिना औसतमा एक अर्ब रुपैयाँ उठ्दो रहेछ। बूढीगण्डकीका नाममा पैसा उठाएर पेट्रोललाई कम्तीमा पनि प्रतिलिटर पाँच रुपैयाँ महँगो पारिएको छ। यो पैसा बूढीगण्डकी बनाउन होइन, मुआब्जा दिनका लागि उपयोग भइरहेको छ। तर अचम्मको कुरो के छ भने बूढीगण्डकी बन्छ, बन्दैन कुनै पत्तो छैन। तर स्थानीय भूभाफियासँगको मिलेमतोमा सस्तो जग्गालाई महँगो मूल्यमा भिडाइएको छ। हालसम्म २७ अर्ब रुपैयाँ मुआब्जा वितरण भइसकेको छ भने यो आर्थिक वर्षमा ४० अर्ब रुपैयाँ वितरण गरिने कार्यक्रम छ। यति पैसाले २३५ मेगावाटको नदीप्रवाहीवाला आयोजना बनाउन पुग्थ्यो। मुआब्जा र पुनर्वास गरी एक खर्ब रुपैयाँभन्दा बढी लाग्छ। भोलि जग्गा अधिग्रहण गरिसकेपछि जग्गा बेच्नेहरूले राज्यलाई दिने छैनन् वर्षाैंदेखि भोगचलन गर्दै आएको भनेर। यसबाहेक आयोजना कुन ढाँचामा बनाउने, कसले लगानी जुटाउने भन्ने नै टुंगो छैन। जनताको ढाड सेकेर बटुलिएको पैसाको यो चरम दुरुपयोग हो। पाँच वर्षअघि नै बूढीगण्डकीको लागत दुई सय ६० अर्ब रुपैयाँ भनिएको थियो। जति ढिला हुँदै जान्छ, यसको लागत पनि बढ्दै जान्छ र अन्ततः आयोजना नै लगानी अयोग्य हुन पुग्छ। हिउँदमा पाँच सय मेगावाट बिजुली भारतबाट आइरहेको छ। बर्खामा स्वदेशी उत्पादन छेलोखेलो हुन्छ। तर हिउँदमा निजी क्षेत्रले एकतिहाइ मात्र उत्पादन गर्न सक्छ। जलाशययुक्त आयोजना नबनाएसम्म आयातले निरन्तरता पाइ नै रहनेछ। भारतीय बिजुलीमै भर परिरहने हो भने जलाशययुक्त बनाउनै परेन। तर सरकारी मानसिकताचाहिँ आयात गरेर लोडसेडिङ हटाएको गौरव मान्ने देखिन्छ। निजी क्षेत्रलाई जलाशयमा आकर्षित गर्न विद्युत् प्राधिकरणले विद्युत् खरिद दर (पीपीए) को नीति पनि ल्यायो। सुक्खायाममा न्यूनतम ३५ प्रतिशत ऊर्जा उत्पादन गर्नेले प्रतियुनिट १२ रुपैयाँ ४० पैसा पाउने बन्दोबस्ती छ। जबकि अन्य नदीप्रवाहीवालाले सुक्खायाममा प्रतियुनिट आठ रुपैयाँ ४० पैसा पाउँछन्। तुलनात्मक रूपमा जलाशययुक्तलाई महँगो दर दिइए पनि किन आएनन्। २०७४ वैशाख १४ देखि जलाशययुक्तलाई पनि नयाँ दर दिने घोषणा भयो। तर सरकारी आयोजना (तनहुँ हाइड्रो) बाहेक अरूको पीपीए भएको छैन। यहींबाट प्रस्ट छ कि जलाशययुक्तलाई प्रतियुनिट २० रुपैयाँ दिए पनि आउनेवाला छैन। यसैले बोध गराउँछ कि जलाशयमा राज्य जाग्नुपर्छ भनेर। यद्यपि ऊर्जा मन्त्रालयले अर्धजलाशय (पीआरओआर) को नीति नल्याएको भने होइन। ११ वटा आयोजनासँग करिब ९१० मेगावाटको यसखाले पीपीए भएको छ। यिनीहरूले सुक्खायाममा कम्तीमा ३५ प्रतिशत ऊर्जा उत्पादन गर्नैपर्छ। तर एकाएक १७ प्रतिशतभन्दा बढी प्रतिफल नपाउने नियम लागू गरियो। यस्तो नियमको भित्री नियतचाहिँ लगानी नआओस् भन्ने थियो। लगानीकर्तालाई रातो गलैंचा ओछ्याएर उनीहरूका समस्या समाधान गर्नुपर्ने ठाउँमा आउन लागेका र सम्भावित लगानीकर्ताले हतोत्साही बनाउन के गर्नुपर्छ भन्ने चिन्तन हावी छ। करिब २५० मेगावाटका आयोजनाका हकमा भने यो नियम फुकाइएको छैन। लागू गरेर अप्ठेरोमा परेकालाई उद्धार गरेपछि बाँकीलाई पनि सल्टाउनुपर्ने होइन र? राज्यका लागि सबै प्रवद्र्धक समान हुन्। ऊर्जामन्त्रीका नजरमा सबै लगानीकर्ता एकै हुन्। तर कोहीलाई लागू गरेर अड्काउने र कोहीलाई हटाउने यस्तो विभेद किन? प्रश्न स्वाभाविक छ। मन्त्रालय वा ऊर्जामन्त्रीले त लगानीकर्तालाई के गरिदियो भने सहज हुन्छ भनेर आफैंले बोलाएर उनीहरूले झेलिरहेका समस्या समाधान गर्नतिर पो लाग्नुपर्ने हो। प्राधिकरणले चारचारपटक प्रस्ताव लैजाँदा पनि बोर्डबाट पारित नहुनुको कारण के हो? भन्ने बेलामा हामी लगानीकर्तालाई स्वागत गर्छौं भन्ने तर आएका लगानीकर्तालाई भगाउने नियत आफैंमा सन्देहको घेरामा परेको छ। सरकारले ठूलो काम गरें भनेर भन्नै पर्दैन। राहदानी, नागरिकता लिन आम नागरिकलाई सहज छ कि छैन त्यति हेरे पुग्छ। नागरिकता प्राप्त गर्ने संवैधानिक अधिकार हो नेपालीको। प्रमाण र कागजात पुग्दापुग्दै पनि अनेक दुःख र हैरानी दिने प्रवृत्तिले सरकारको संस्कारलाई देखाउँछ भनेजस्तै जायज र वैध तवरले आएका लगानीकर्तालाई अनेक बहाना बनाएर दुःख दिनुको पछाडि मुख्यतया दुइटा कारण छन् पहिलो, दुःख दिने प्रवृत्ति र अर्को कमिसनको लालच। राज्यका नजरमा सबै नागरिक र लगानीकर्ता समान हुन्छन्। तर दुःख दिने नियत राखिदिएपछि त्यहाँ विभेद हुन्छ। प्रधानमन्त्री वा पार्टी अध्यक्षको सिफारिस वा तोक भयो भने भटाभट काम हुन्छ। सबै नागरिकको पहुँच प्रधानमन्त्री र पार्टी अध्यक्षसम्म हुँदैन। त्यही पहुँच नपुगेकालाई पनि अन्याय नहोस् भनेर प्रणाली स्थापित गर्न खोजिएको हुन्छ। तर नियत खराब भएपछि प्रणालीले काम गर्दैन। सोर्सफोर्स भएका व्यापारी र उद्योगपतिहरूले नीति र कानुन संशोधन गरीगरी आफ्नो दुनो सोझ्याएको देखिएकै हो। यस्तो राजनीतिक शक्ति नहुनेहरूको काम हुँदैन। त्यसका लागि दाम चाहिन्छ। अब प्रश्न उठ्छ प्राधिकरणको बोर्डबाट यति सामान्य कुरा पनि अल्झाउनुको पछाडिको कारण के हो? अपेक्षा गरौं यी दुवै कारणबाट प्रेरित भएर लगानीकर्तालाई दुःख दिइएको होइन। राज्यले जलाशययुक्तमा लगानी नगर्ने। पूर्ण जलाशयमा निजी आउनै नसक्ने। अर्धजलाशयमा आउन लागेका लगानीकर्ता रोक्ने। भारतबाट आयात हुने बिजुलीको परिमाण बढाइरहने। ऊर्जा मन्त्रालयमा यो प्रवृत्ति देखियो। यो समाजवादी पथमा लम्किरहेको सरकारका लागिसमेत ठाडो चुनौती हो। किनभने प्रधानमन्त्री केपी शर्मा ओलीले समृद्ध नेपाल सुखी नेपाली को उद्घोष गर्नुभएको छ। यो उद्घोष भाषणले मात्र साकार हुँदैन। समृद्ध नेपाल हुनका लागि लगानी चाहिन्छ। जब लगानी हुन्छ, त्यसले अर्थतन्त्रमा प्रतिक्रिया उत्पन्न गर्छ। रोजगार सिर्जनादेखि उपभोग बढाउनेसम्म, राज्यलाई कर तिर्नेदेखि अर्थतन्त्रमा मूल्य अभिवृद्धि गर्नेसम्म। तब न मुलुक समृद्ध बन्छ। यतिखेर रेमिट्यान्सका भरमा अर्थतन्त्र अडिएको छ। विदेशी मुद्रा आर्जनको अरू भरपर्दाे स्रोत छैन। एक रुपैयाँ निर्यात गर्दा १५ रुपैयाँको आयात हुन्छ। अन्य उद्योगहरू लगानी अयोग्य बन्दै गइरहेका छन्। यो अवस्थामा हामीले केही गर्न सक्ने भनेकै जलविद्युत् उद्योगमा हो। त्यसमा पनि स्वदेशी लगानीलाई राज्यले संरक्षण र आरक्षण गर्नुपर्ने ठाउँमा भड्काउने काम मात्र भइरहेको छ। निजी क्षेत्रले राज्यले नै सम्बोधन गर्नुपर्ने मुद्दामा सघाउँछु भन्दा पनि उल्टै दुःख पाएका छन्। कम्तीमा यी दुई सय ५० मेगावाटका आयोजना तीन वर्षभित्र आउँदा ४० अर्ब रुपैयाँभन्दा बढी लगानी हुन्छ। एक सय ४४ मेगावाटको कालीगण्डकी ए निर्माण हुँदा आर्थिक वृद्धिमा दुई प्रतिशतले बढोत्तरी भएको थियो। तसर्थ लगानीको वातावरण भाषणले बन्दैन। व्यवहार र कर्म पनि त्यहीअनुसारको हुनुपर्छ। ऊर्जामन्त्रीले लगानीकर्ता (लाइसेन्सवाला) को भेला डाकेर उनीहरूका समस्या र पीरमर्का के के छन् बुझ्ने र तिनलाई तत्काल समाधान गर्ने परिपाटी बसाल्नुपर्छ। अनि मात्र ऊर्जा मन्त्रीको इज्जत बढ्छ। केही पनि नगर्ने, खालि अड्काउने र वाधा नफुकाउने हो भने मन्त्री पदको गरिमा नै के रह्यो र? दुनियाँले मन्त्री र मन्त्रालयलाई कुन नजरले हेर्ने? अर्थमन्त्रीको जिम्मेवारी सफलतापूर्वक निर्वाह गरिसकेका हालका ऊर्जामन्त्री अलि आक्रामक हुन जरुरी देखिन्छ। तसर्थ प्रधानमन्त्री ओलीको सपना (समृद्ध नेपाल) साकार पार्न लगानीकर्तालाई हतोत्साही होइन उत्साही बनाउन आवश्यक छ।"
मच्छिन्द्र दोस्रो,"काठमाडौं : मच्छिन्द्र क्लबले सहिद स्मारक ए डिभिजन लिग फुटबलमा शीर्ष टोली त्रिभुवन आर्मी क्लबलाई भेट्टाएको छ। दशरथ रंगशालामा बुधबार भएको प्रतिस्पर्धात्मक खेलमा मच्छिन्द्रले विभागीय टोली नेपाल पुलिस क्लबलाई १० गोलले हरायो। मच्छिन्द्रको जितमा रञ्जित धिमालले निर्णायक गोल गरे। पहिलो हाफ गोलरहित बराबरीमा रोकिएको मच्छिन्द्रले दोस्रो हाफमा एक मात्र गोल गरेको हो। रञ्जितले ५४औं मिनेटमा फ्रिकिकमार्फत निर्णायक गोल गरेका थिए। रञ्जितले डीबक्स छेउबाट उत्कृष्ट गोल गरेका थिए। सोही गोल नै मच्छिन्द्रको जितमा पर्याप्त बन्यो। पुलिसले पहिलो गोल गर्ने राम्रा अवसर बनाए पनि सदुपयोग गर्न सकेन। स्टार खेलाडीले भरिएको मच्छिन्द्रले पनि थप गोलको अवसर गुमाएको थियो। मच्छिन्द्रका रञ्जित धिमाल म्यान अफ दी म्याच घोषित भए। जितसँगै मच्छिन्द्रले आठ खेलबाट १६ अंक बनाएको छ। मच्छिन्द्रले शीर्ष स्थानमा रहेको आर्मीसँग अंक बराबरी गरेको छ। आर्मीसँगै समान १६ अंक बनाएको मच्छिन्द्र गोलअन्तरका आधारमा दोस्रो स्थानमा छ। आर्मीले एक खेल कम खेलेको छ। समान खेलबाट ११ अंक बनाएको पुलिस छैटौं स्थानमा छ। खेलपछि मच्छिन्द्रका प्रशिक्षक प्रवेश कटुवालले जितले खुसी दिलाएको बताए। रेफ्रीले अनावश्यक अफसाइड दिँदा धेरै गाह्रो भयो। हेबिवेट खेलाडीले सोचेजस्तो खेल्न सकेनन्। तर पनि हामीले तीन अंकका लागि खेलेका थियौं। त्यसमा सफलता मिल्यो। उपाधि होडमा रहन यस पटक सजिलो छैन। अन्तिमका दुई तीन टोलीबाहेक सबैको प्रदर्शन उस्तै छ। उपाधिका लागि हामीले अझै मेहनत गर्नुपर्छ, प्रवेशले भने। यसैगरी पुलिसका प्रशिक्षक अनन्त थापाले हारले पुलिस उपाधि होडबाट बाहिरिएको प्रतिक्रिया दिए। खेल ठीकै थियो, गोलरक्षकको सानो गल्तीले गोल खायौं। आजको खेल पुलिसका लागि निकै महŒवपूर्ण थियो। जितेको भए उपाधिको आशा हुन्थ्यो। खेलाडीले सोचेजस्तो खेल्न सकेनन्। गोल नहुँदा गाहै्र हुन्छ, अनन्तले भने।"
कालिञ्चोकमा स्की च्याम्पियनसिप,"चरिकोट : पर्यटकीयस्थल कालिञ्चोकमा कुरी स्की तथा स्नोबोर्डिङ च्याम्पियनसिप प्रतियोगिता सुरु भएको छ। कालिञ्चोकको हिमपातको उपयोग गर्दै स्की तथा स्नोबोर्ड प्रतिष्ठानले बिहिबारबाट पहिलोपटक कालिञ्चोक गाउँपालिकाको प्रथम कुरी स्कीस्नोबोर्डिङ च्याम्पियनसिप प्रतियोगिता आयोजना गरेको हो। नेपाल भ्रमण वर्ष २०२० को अवसरमा स्की खेलप्रति रुची राख्ने स्वदेशीविदेशी तथा कालिञ्चोक घुम्न आउने पर्यटकहरुलाई लक्षित गरी प्रतियोगिता सुरु गरिएको प्रतिष्ठानका अध्यक्ष उत्सव पाठकले जानकारी दिए। कालिञ्चोक क्षेत्रमा बिहीबार र शुक्रबार आधारभूत स्की तालिम गरिने र शनिबार प्रतियोगिताको फाइनल खेल खेलाइने अध्यक्ष पाठकले बताए। प्रतियोगितामा सहभागी हुने ४० जनालाई तालिम दिन सुरु गरिएको छ। स्की र स्नोबोर्ड गरी दुई विधामा आयोजना गरिने च्याम्पियनसिप ट्रायल राउण्ड, क्वालिफाइङ राउण्ड र फाइनल राउण्ड गरी तीन चरणमा सञ्चालन हुने इभेण्ट म्यानेजर सौगात थापाले जानकारी दिए। प्रतियोगिता स्की तथा स्नोकोर्डिङको स्लालम रेसको नियमअनुसार खेलाइने छ। ट्रायल राउण्डबाट छनोट भएकामध्ये टाइमिङको आधारमा खेलाइने क्वालिफाइङ राउण्डमा खेलाडीहरुले पार गरेको दुरी र औसत समयअनुसार उत्कृष्ट ४ खेलाडी फाइनल प्रवेश गर्ने आयोजकले जनाएको छ। तालिममा सहभागी खेलाडी। उत्कृष्ठ तीनलाई नेपाल स्की एशोसिएसनको सहयोगमा राष्ट्रिय स्की च्याम्पियनसिपमा सहभागी गराइने थापाले बताए। साहसिक खेलको विकास तथा पर्यटन प्रवर्द्धन गर्न प्रतिष्ठानले विगत ४ वर्षदेखि स्की तथा स्नोबोर्डको विभिन्न कार्यक्रम गर्दै आएको छ। खेलको माध्यमबाट पनि जिल्लाको पर्यटन व्यवसायमा थप मद्दत पुगोस् भन्ने उद्देश्यका साथ स्की च्याम्पियनसिप आयोजना गरिएको हो। स्की तथा स्नो बोर्डिङलाई नेपालमा लोकप्रिय खेलको रुपमा विकास गर्दै युवाहरुको बीचमा स्थापित गरी अन्तर्राष्ट्रिय प्रतियोगितामा सहभागी बनाउने पाठकले बताए। प्रतिष्ठानले दोलखाको रोल्वालिङ, हुम्लाको सिमिकोट, डोल्पाको पुथा हिमचुली, सोलुखुम्बुको मेरा पीक, मनाङको खाग्ङला ग्लेसीयर, मुस्ताङको मुक्तिनाथ आसपास र कास्कीको अन्नपूर्ण आाधारशिविर क्षेत्रमा स्की तथा स्नो बोर्डिङसम्बन्धी खेल गतिविधि तथा कार्यक्रम सञ्चालन गरिसकेको प्रतिष्ठानका अध्यक्ष उत्सव पाठकले जानकारी दिए। क्याप्सन्"
राष्ट्रिय क्लब च्याम्पियनसिप : विभागीय दबदबा,"काठमाडौं : पाँचौं आरबीबी एनभीए राष्ट्रिय क्लब महिला तथा पुरुष भलिबल च्याम्पियनसिपमा विभागीय टोलीले दबदबा कायम राखेका छन्। च्याम्पियनसिपको पुरुष र महिला दुवैमा तीनै विभागीय टोली सेमिफाइनलमा पुगेका छन्। पुरुषमा हेल्प नेपाल स्पोर्ट्स क्लब र महिलामा न्यु डायमन्ड क्लब मात्र विभाग बाहिरका टोली सेमिफाइनलमा पुगेका छन्। पुरुषतर्फ दुई विभागीय टोली त्रिभुवन आर्मी क्लब र एपीएफ क्लबबीच फाइनल प्रवेशका लागि प्रतिस्पर्धा हुने भएको छ। पुरुषकै अर्को सेमिफाइनलमा विभागीय टोली नेपाल पुलिस क्लब र हेल्प नेपालले प्रतिस्पर्धा गर्नेछन्। बुधबार भएको पहिलो क्वार्टरफाइनलमा आर्मीले मणिमुकुन्द भलिबल क्लबलाई २५१९, २५१८, २५१७ को सोझो सेटमा पराजित गर्दै अन्तिम चारमा स्थान बनायो। एपीएफले बुद्ध टोल भलिबल क्लबलाई २५१८, २५१७, २५११ ले पराजित गर्दै आर्मीसँगको भेट पक्का गर्यो। नेपाल पुलिस क्लबले नयाँबजार सामाजिक युवा क्लबलाई २५११, २५९, २५१२ ले हराउँदै हेल्प नेपालसँगको भेट पक्का गर्यो। हेल्प नेपालले बुलबुले रारा क्लबलाई २५१६, २५२०, २५१९ ले पाखा लगायो। महिलातर्फ एपीएफ र नेपाल पुलिस तथा न्यु डायमन्ड र आर्मीबीच प्रतिस्पर्धा हुनेछ। प्रतियोगिताका सबै सेमिफाइनल खेल बिहीबार हुनेछ। माघ १० सम्म चल्ने प्रतियोगिताको महिला र पुरुष दुवैको विजेताले दुई लाख र उपविजेताले एक लाख रुपैयाँ पुरस्कार पाउनेछन्। महिला र पुरुषतर्फका सर्वोकृष्ट खेलाडीले जनही २५ हजार रुपैयाँ पाउँदा विधागततर्फका सबै उत्कृष्टले जनही १० हजार रुपैयाँ पाउनेछन्।"

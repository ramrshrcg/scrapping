शीर्षक,विवरण
सोच र संस्कारमा उद्यमशीलता !,"महिलालाई पनि पुरुषलाई झैं अवसर सिर्जना भएको एउटा त्यस्तो भविष्यको कल्पना गरौं यो एउटा अमूल्य विचार यथार्थमा परिणत भएको खण्डमा यसले विश्वको अर्थतन्त्रलाई पुनः परिभाषित गर्नेछ। पूर्ण सम्भावना परिचालित हुँदा श्रम बजारमा महिलाले पुरुषकै सरह महत्वपूर्ण भूमिका निर्वाह गर्छन्; सन् २०२५ सम्म विश्वको कुल गार्हस्थ्य उत्पादनमा २६ प्रतिशत अर्थात् २८० खर्ब अमेरिकी डलर विस्तार हुनेछ। म्याकिन्जी ग्लोबल इन्स्टिच्युटले विद्यमान लैंगिक खाडल अन्त्य गर्दा अमेरिका र चिनियाँ अर्थतन्त्रको आकारभन्दा ठूलो आर्थिक विस्तारको लाभ प्राप्त हुने औंल्याएको छ। तर, एक्काईसौं शताब्दीमा पनि हामी महिलाको भूमिकाका विषयमा बहस गरेर बसेका छौं। उनीहरू राष्ट्रिय अर्थतन्त्रका लागि महत्वपूर्ण योगदानकर्ता हुन् या सम्पत्ति सृष्टिकर्ता ? यद्यपि महिलाहरू अनुभवी र लगनशील छन्। तर पनि उनीहरूले व्यवसायमा लैंगिक चुनौतीहरू सामना गरिरहेका छन्। दक्षिण एसियामा महिला उद्यमीहरूले सामना गरिरहेको साझा चुनौती भनेको सांस्कृतिक र सामाजिक अवरोधहरू हुन्। सबैभन्दा ठूलो चुनौती मानसिकता हो। महिला उद्यमशीलता विकास र सशक्तीकरणमा काम गर्दाको मेरो दुई दशकको अनुभव यहाँ प्रस्तुत गर्ने जमर्को गरेको छु। हामीकहाँ महिलालाई हेर्ने दृष्टिकोणमा कमजोरी देखिन्छ। महिलालाई विगतदेखि नै गरिबीसँग जोडेर, सहयोगसंरक्षण चाहिने वर्गका रूपमा व्याख्या गरिँदै आएको छ। कुनै पनि अल्पविकसित देशमा महिला र पुरुष दुवै गरिब हुन्छन्। गरिबीकै कारण उनीहरू अवसर खोज्न बिदेसिने गरेको वास्तविकता नकार्न सकिन्न। अर्थतन्त्रको विकासमा महिलाले ठूलो भूमिका खेलेका छन्। महिलाले गर्ने घरायसी कामको त अर्थतन्त्रमा गणना नै हुँदैन। लघु, घरेलु र साना उद्योगका क्षेत्रमा हेर्ने हो भने अधिकांश महिलाले सञ्चालन गरेका छन्। उनीहरूलाई पनि नयाँ प्रविधि र लगानीको अवसर दियो भने अर्थतन्त्रमा उनीहरूको भिजिबिलिटी हुन्छ। पुरुषहरू पनि प्रविधि र लगानीको अवसरकै कारण अघि बढेका हुन्। तर हाम्रो समाजमा महिलालाई हेर्ने सोच र दृष्टिकोणको विकास हुन सकेन। निजी क्षेत्र भन्नेबित्तिकै पुरुषलाई मात्र सम्झिइन्छ। यो वास्तवमा संकुचित सोचको उपज हो। महिला उद्यमको क्षेत्रमा मात्र होइन, महिला सांसदहरू पनि राजनीतिक वृत्तमा, कानुन निर्माणमा हाम्रो आवाज सुनिएन भनिरहनुभएको छ। हरेक क्षेत्रमा महिलालाई उपेक्षा गर्ने, महिला आवाजलाई संकुचित सोचले मूल्यांकन गर्ने गरिएको दुःखद अनुभूति हामीले गरेका छौं। अहिले कुनै पनि व्यवसाय गर्न ५० लाखदेखि १ करोड पुँजी आवश्यक हुन्छ। तर हाम्रो सरकारले महिलालाई लघु व्यवसायको वर्गीकरणमा राखेर ५ लाख रुपैयाँसम्म कर्जाको व्यवस्था गरेको छ। हामीले धेरै आवाज उठाएर निरन्तर दबाब दिएका कारण बल्लतल्ल विनाधितो समूह जमानीमा १५ लाख रुपैयाँसम्म ऋण दिने व्यवस्था भएको छ। महिलाले चलाएका व्यवसायमा तुलनात्मक रूपमा स्थायित्व छ, तिनीहरू सबल छन् भनेर अध्ययनहरूले देखाएका छन्। यति हुँदाहुँदै पनि महिलालाई सीमित दायरामा छेकेर राखिराख्ने हो भने महिलाले आफ्नो सीप, दक्षता र क्षमताको उपयोग गरेर व्यवसायमा महिला सहभागिता बढाउने भन्ने अहम् सवाल छ। हामीले बाह्य मुलुकबाट सिक्न जरुरी छ। दक्षिण एसियाली महिला विकास मञ्चको हालैको सम्मेलनमा भारतबाट साना मझौला उद्यम मन्त्रालयको कमिसनर आउनुभएको थियो। उहाँले भारतमा महिला उद्यमशीलता विकासका लागि भारत सरकारले के गरिरहेको छ भनेर प्रस्तुतीकरण दिनुभएको थियो। भारतमा साना तथा मझौला उद्यम (एसएमईज्) मन्त्रालय नै छ। त्यसमा पनि महिला उद्यमशीलता विकासका लागि धेरै कार्यक्रम सञ्चालन भएका छन्। हामीकहाँ महिलाको विकास कल्याणकारी र सामाजिक काममा सीमित छ। हाम्रो उद्योग मन्त्रालयले एसएमइजभन्दा ठूला उद्योगहरूलाई मात्र ध्यान दिएको देखिन्छ। सरकारसँग एसएमईजलाई लक्ष्यित नीति र उनीहरूलाई कस्तो व्यवहार गर्ने भन्ने स्पष्ट सोचको अभाव देखिन्छ। जबसम्म हामीले महिला उद्यमशीलतालाई अर्थतन्त्रकै हिस्साका रूपमा लिँदैनौं, तबसम्म जतिसुकै कल्याणकारी र सामाजिक काम गरेर महिलाको उत्थानविकास सम्भव छैन। एकातिर हामी समावेशिताका चर्का कुरा गरिरहेका छौं। तर व्यवहारमा कहाँ छ त समावेशिता ? समावेशितालाई पनि हामीले कल्याणकारी काम र आरक्षण मात्र सोचेका छौं भने त्यो सही अर्थमा समावेशिता होइन। महिलालाई सहयोग, संरक्षण र आरक्षण दिनुपर्छ। त्यो एउटा पाटो भयो। महिलाको उत्थान र समावेशिताका लागि काम गरेको दुई दशक बितिसक्दा पनि हामीले महिलालाई व्यवहार गर्ने संकुचित दृष्टिकोणमा ठूलो सुधार पाउन सकेका छैनौं। जबसम्म सरकारबाट ठूलो सोच र उदार व्यवहार गरिँदैन भने महिला विकास, समावेशिता नारामा सीमित हुनेछ। पछिल्ला वर्षहरूमा, महिलाले सञ्चालन गरेका उद्यमहरू विस्तारै विश्वभरि वृद्धि भइरहेका छन्। यिनीहरूले घरयासी आयलाई मात्र होइन, राष्ट्रिय अर्थतन्त्रको विस्तारमा समेत मद्दत गरिरहेका छन्। नोभेम्बर १९ लाई महिला उद्यमशीलता दिवस घोषणा गरिएको छ। महिला सशक्तीकरणको यस आन्दोलनको हामी एउटा भाग हौं एउटा स्पष्ट सन्देश के हो भने महिला उद्यमशीलताले सुन्दर भविष्यका लागि महत्वपूर्ण भूमिका निर्वाह गर्छ। महिलाले अर्थतन्त्र र समाजको विकासका लागि कसरी भूमिका निर्वाह गर्न सक्छन् भन्ने सम्बन्धमा उनीहरूको उद्यमशील क्रियाकलापबारे बुझ्न आवश्यक छ। महिला उद्यमशीलता विकासलाई संस्थागत कारणले प्रभाव पार्छन्। सार्कद्वारा मान्यता प्राप्त दक्षिण एसियाली महिला विकास मञ्चले महिला उद्यमशीलता प्रवद्र्धनका लागि अनुकूल नीतिगत व्यवस्थाका पक्षमा वकालत गर्दै आइरहेको छ। नवप्रवर्तनमा आधारित परियोजना, प्रविधि तथा सीप हस्तान्तरण र साझेदारीमार्फत क्षेत्रीय र राष्ट्रिय स्तरमा महिला उद्यमशीलता प्रवद्र्धनका क्षेत्रमा यस संस्थाले काम गर्दै आएको छ। हालै सम्पन्न आर्थिक सशक्तीकरणको उपयोग विषयक दक्षिण एसियाली महिला विकास मञ्चको पाँचौं महिला उद्यमशीलता सम्मेलनमा विभिन्न क्षेत्रका २२ देशका निजी र सार्वजनिक क्षेत्र, लगानीकर्ता, विकास अभियन्ता, सामाजिक उद्यमी, युवा तथा स्टार्टअप्सका प्रतिनिधिहरूले सहभागिता जनाएका थिए। यसको उद्देश्य लैंगिक उत्तरदायी उद्यमशीलताको इकोसिस्टम (पारिस्थितिक पद्धति) निर्माणका लागि क्षेत्रीय र अन्तर्राष्ट्रिय सहयोगलाई सशक्त बनाउनु थियो। यसले राष्ट्रको नीति तथा कार्यक्रम निर्माणमा लैंगिक मूल प्रवाहीकरणमार्फत दिगो विकास लक्ष्यको पाँचौं लक्ष्य प्राप्तिमा सहयोग पुग्नेछ। संयुक्त राष्ट्रसंघका पूर्वमहासचिव तथा नोबेल पुरस्कार विजेता स्वर्गीय कोफी अन्नानले भनेका छन्, विकासका लागि महिला सशक्तीकरणभन्दा प्रभावकारी अर्को कुनै पनि औजार छैन। अब सार्वजनिक, निजी र सामाजिक क्षेत्र मिलेर कार्य क्षेत्र र समाजमा लैंगिक विभेद अन्त्य गर्ने समय आइसकेको छ। हामी सबै मिलेर महिलाको आर्थिक क्षमता उजागर गर्नेतर्फ काम गरौं। प्रमिला दक्षिण एसियाली महिला विकास मञ्चकी अध्यक्ष हुन्।"
संवैधानिक नियुक्तिमा सन्तुलन,"सरकारी सेवामा ऊर्जाशील समय बिताएर थाकी पाकिसकेका अनुभवी बाट मात्र आयोगको महत्वपूर्ण जिम्मेवारी पूरा हुन सक्ला ? केही दिनअघि अधिवक्ता टीकाराम भट्टराईले संवैधानिक अंग कि पूर्वप्रशासकको क्लब शीर्षकको एउटा लेखमा उदाहरणसहित संवैधानिक अंगहरूमा पूर्वप्रशासकहरूको मात्र नियुक्ति हुने गरेको र सोभन्दा बाहिर जतिसुकै योग्य व्यक्ति भए पनि नियुक्ति हुन नसकेको तर्फ इंकित गर्दै नेपालका संवैधानिक निकायहरू थाकिसकेका पूर्वप्रशासकको क्लब जस्ता भए भन्ने र हालसालै सर्वोच्च अदालतका पूर्वन्यायाधीश बलराम केसीले अन्नपूर्ण पोस्ट् दैनिकमा नत्र अख्तियारको के काम ? शीर्षकमा अहिले पनि अख्तियार आवश्यकताअनुसार सक्रिय नभएको तर्फ इंगित गर्दै अख्तियारमा अनुसन्धान गर्नसक्ने तालिमप्राप्त व्यक्तिको नियुक्ति हुनुपर्ने आशयको आलेख प्रकाशित गर्नुभएको छ। यी दुवै लेखकले संवैधानिक निकायमा नियुक्ति गर्दा योग्य तथा विषय विज्ञहरूको सन्तुलन मिलाउनुपर्नेतर्फ सजग गराउनुभएको हो। यस सन्दर्भमा संविधानको धारा २८३ मा व्यवस्थित संवैधानिक अंग र निकायका पदमा नियुक्ति गर्दा समावेशी सिद्धान्तबमोजिमको सन्तुलन मिलाउनुपर्ने व्यवस्था पनि स्मरणीय हुन्छ। यी विषयका अतिरिक्त यस्ता नियुक्तिहरूको प्रभावकारिताका लागि अन्य महत्वपूर्ण विषयमा पनि सन्तुलन मिलाउनुपर्नेतर्फ संविधानले यथेष्ट ध्यान दिएको छ। तर ध्यान दिनुपर्नेहरूले त्यसतर्फ ध्यान दिएको देखिँदैन। संवैधानिक अंगहरूमा नियुक्तिका लागि स्नातक वा स्नातकोत्तरको शैक्षिक योग्यता, दलीय असम्बद्धता, विभिन्न विषय क्षेत्रमा १० वा २० वर्षको कार्यानुभव, ४५ वर्ष उमेर पुगेको र उच्च नैतिक चरित्र भएको जस्ता योग्यता निर्धारण गरिएका छन्। यस्ता योग्यता तोकिनुमा परिपक्व, बुद्धिमत्तापूर्ण र विवेकशील निर्णय हुन सकोस् भन्ने आशय रहेको बुझ्न सकिन्छ। स्नातक वा स्नातकोत्तर उपाधि प्राप्त गरेको हुनुपर्ने विषयले अध्ययन वा ज्ञानको परिपक्वता, दलीय असम्बद्धताले निष्पक्षताको परिपक्वता, विभिन्न विषय क्षेत्रको अनुभवले ततोत्रको परिपक्वता, ४५ वर्ष पुगेको हुनुपर्नाले व्यावहारिकताको परिपक्वतालाई अपेक्षा गरिएको मान्नुपर्छ। सर्वप्रथम उमेरका सम्बन्धमा सबै आयोगहरूमा ४५ वर्ष पूरा गरेको हुनुपर्ने व्यवस्था छ। शैक्षित योग्यता कम्तीमा स्नातक भएको र तोकिएको विषय क्षेत्रमा २० वर्षको कार्यानुभव भएको हुनुपर्ने व्यवस्थाका कारण निम्नतम उमेर ४५ वर्ष नपुगेको व्यक्ति योग्य हुन सक्ने अवस्था नै आउँदैन। २५ वर्षको उमेरमा स्नातक गरी वृत्ति सुरु गरेर २० वर्षको अनुभव हासिल गरिसक्दा जोकोही पनि ४५५० वर्ष पुगेकै हुन्छ। उमेरको उपल्लो हद ६५ वर्ष रहेको सन्दर्भमा ४५ देखि ६५ वर्ष अर्थात् २० वर्ष अन्तरालको व्यक्ति आयुक्तको पदमा कार्यरत हुन सक्ने देखिन्छ। यो त कानुनी अवस्था मात्र हो। व्यवहारमा सरकारी सेवाको व्यक्ति मात्र नियुक्त हुन जाँदा ५८ वर्ष सेरोफेरोका व्यक्ति मात्र नियुक्ति लिन सफल भएको अवस्था छ। किनकि सेवाको उत्तरार्ध नपुगी वा सेवानिवृत्त नभई कोही पनि आयोगको नियुक्तिमा इच्छुक हुँदैनन्। सरकारी सेवाबाहिरको व्यक्ति पनि कम्तीमा ५० वर्ष नपुगी आयुक्त हुन सक्ने अवस्था हुँदैन। यसरी हेर्दा सरदर ५० देखि ६० अर्थात् १० वर्ष अन्तरालका आयुक्तहरू कार्यरत हुनसक्ने अवस्था हुन्छ। अधिवक्ता टीकारामजीले उठाएजस्तै सरकारी सेवामा ऊर्जाशील समय बिताएर थाकी पाकिसकेका अनुभवी बाट मात्र आयोगको महत्वपूर्ण जिम्मेवारी पूरा हुन सक्ला ? भन्ने प्रश्न उपस्थित हुन्छ नै। जागिरे जीवनभरि सामान्य प्रशासन सेवाअन्तर्गत प्रशासन र व्यवस्थापन क्षेत्रमा काम गरी सामान्यज्ञको दाबी गर्नेहरू पनि आयोगहरूका लागि आवश्यक विशेषज्ञ क्षेत्रमा कसरी योग्य हुन सक्लान् ? यहाँनेर, आयोगहरूले सम्हाल्नुपर्ने जिम्मेवारी र समाजमा व्यप्त विकृतिमा सुधारात्मक परिमाण देखाउनुपर्ने कामको चाप र जनदबाब हेर्दा रातबिरात खटेर काम गर्न सक्ने युवा र अपेक्षाकृत परिपक्व उमेरको सन्तुलन प्रभावकारी हुन सक्ने प्रतीत हुन्छ। यस्तो सन्तुलन मिलाउन तीनवटा उपाय अवलम्बन गर्न सकिन्छ। पहिलो, संविधानकै चालु प्रावधानअनुसार सकेसम्म आधा आयुक्तहरू सरकारी सेवाबाहिरका ४५५० र आधाजति सरकारी सेवाका ५५५९ उमेर समूहका व्यक्तिलाई नियुक्ति गर्ने। ६० वर्ष नाघेर ६ वर्षको सेवा अवधि पनि पूरा गर्न नपाउनेलाई जागिर खुवाउन वा अन्य निहित उद्देश्य पूरा गर्नगराउन मात्र नियुक्ति नगर्ने। दोस्रो, विद्यमान प्रावधानलाई स्नातक गरेको, १० वर्ष अनुभव हासिल गरेको र ३५ वर्ष पूरा गरेको व्यक्तिलाई नियुक्त हुन सक्ने गरी संशोधन गरी उपरोक्तानुसारको सन्तुलन मिलाउने। तेस्रो, निम्नतम उमेर र कार्यानुभवको अवधि पुगेका जोसुकै सामेल हुनसक्ने गरी खुला र पारदर्शी प्रतिस्पर्धाबाट नियुक्ति हुनसक्ने व्यवस्था मिलाउने। अब विषय क्षेत्रको सन्तुलनका सम्बन्धमा विचार गरौं। संविधानमा आयोगको कार्य प्रकृतिअनुसारकै विषय क्षेत्रको प्रतिनिधित्व हुने गरी योग्यता तोकिएको देखिन्छ। उदाहरणका लागि अख्तियारका लागि लेखा, राजस्व, इन्जिनियरिङ, कानुन, विकास वा अनुसन्धानको क्षेत्र, लोकसेवामा विज्ञान, प्रविधि, कला, साहित्य, कानुन, जनप्रशासन, समाजशाश्त्र वा राष्ट्रिय जीवनका अन्य क्षेत्र, राष्ट्रिय मानव अधिकारमा मानव अधिकारको संरक्षण र संवद्र्धन, बालबालिकाको हकहित वा राष्ट्रिय जीवनका विभिन्न क्षेत्र, राष्ट्रिय प्राकृतिक स्रोत तथा वित्तमा प्राकृतिक स्रोत वा वित्त व्यवस्थापन, अर्थशास्त्र, कानुन, व्यवस्थापनको क्षेत्र, राष्ट्रिय महिलामा महिलाको हकहित वा लैंगिक न्याय वा महिला विकास वा मानव अधिकार र कानुनको क्षेत्रमा अनुभव भएको हुनुपर्ने व्यवस्था छ। निर्वाचन आयोगका लागि भने कुनै विषय क्षेत्र तोकिएको छैन। यसरी विभिन्न विषय क्षेत्रको अनुभव खोजिनुका कारण आयोगको कामको प्रकृतिअनुसार ५ जना आयुक्तहरूले विभिन्न क्षेत्रको प्रतिनिधित्व गरून् र सामूहिक दिमाग (मिटिङ अफ द माइन्ड) बाट परिपक्व निर्णय हुन सकोस् भन्ने हो। उदाहरणका लागि अख्तियार राष्ट्रसेवकहरूले गर्ने भ्रष्टाचारको अनुसन्धान गरी अभियोगसहित अदालतमा मुद्दा दायर गर्ने निकाय भएकाले सोही प्रकृतिसँग मिल्दो विषय क्षेत्रको अनुभव तोकिएको छ। सायद त्यसैले अख्तियारका लागि भेटेरीनरी विषयको, लोकसेवाका लागि कृषि अर्थशास्त्रको र वित्त आयोगका लागि कला साहित्यको अनुभव नराखिएको होला। हाम्रो अभ्यासमा भने विभिन्न विषय क्षेत्रको प्रतिनिधित्वलाई संविधानको भावनाअनुकूल बुझिएको पाइँदैन। हालसम्मका नियुक्तिहरूको विश्लेषण गर्ने हो भने नियुक्तिकर्तामा दुई प्रकारको भ्रम रहेको प्रस्ट देख्न सकिन्छ। पहिलो, कुनै सरकारी सेवामा (खासगरी निजामती, प्रहरी र राष्ट्रिय अनुसन्धानका क्षेत्रमा) २० वर्ष वा तोकिएको अरू कुनै वर्षको सेवाअवधि पुगेको जोसुकै पनि योग्य हुन्छ भन्ने भ्रम र तोकिएको योग्यता पुगेको भएपछि विभिन्न विषय क्षेत्रको प्रतिनिधित्व गराइरहनु पर्दैन भन्ने भ्रम। पहिलो भ्रम, अख्तियारकै उदाहरणबाट हेरौं। अख्तियारका लागि लेखा, राजस्व, इन्जिनियरिङ, कानुन, विकास वा अनुसन्धान क्षेत्रको अनुभव हुनुपर्छ। के यस योग्यताले वन र कृषि सेवामा ३० वर्ष काम गरेको, भूगोल विषयमा २१ वर्ष काम गरेको व्यक्ति नियुक्तिका लागि योग्य हुन्छ ? राष्ट्रिय अनुसन्धान विभाग, सशस्त्र प्रहरी र नेपाल प्रहरीकै पनि महानिरीक्षक र नायब महानिरीक्षक हुँदैमा योग्यता पुगिहाल्छ ? अख्तियारका लागि तोकिएको अनुसन्धान क्षेत्रको अनुभव भनेको अपराधको कार्यविधिगत अनुसन्धान तहकिकात र अभियोजनको क्षेत्र हो कि गुप्तचरीको क्षेत्र पनि हो ? सशस्त्र प्रहरीले अपराधको अनुसन्धान गर्छ ? नेपाल प्रहरीकै हकमा पनि अनुसन्धानको क्षेत्रमा कुल जनशक्ति मध्ये १० प्रतिशत पनि कार्यरत छैनन् (हेर्नुहोस् २० भदौ २०७६ को अन्नपूर्ण पोष्ट्)। अनुसन्धान क्षेत्रमा २० वर्षको अनुभव नभई गोलाबारुद, खरिद, डाक्टर, इन्जिनियर र दंगामा काम गरेको प्रहरी स्वतः योग्य कसरी होला ? विषय क्षेत्रहरूको किटानीको अर्थविशेषज्ञको खोजी पनि हो। तर जागिरे जीवनभरि सामान्य प्रशासन सेवाअन्तर्गत प्रशासन र व्यवस्थापन क्षेत्रमा काम गरी सामान्यज्ञको दाबी गर्नेहरू पनि आयोगहरूका लागि आवश्यक विशेषज्ञ क्षेत्रमा कसरी योग्य हुन सक्लान् ? १२ वर्ष प्रमुख जिल्ला अधिकारी र १० वर्ष जिल्ला विकास अधिकारी भएको व्यक्ति विशिष्ट श्रेणीमा पुगेकै आधारमा विकासको क्षेत्र भनेर अथवा १५ वर्ष प्रमुख जिल्ला अधिकारी ५ वर्ष अर्थ मन्त्रालयमा काम गर्दैमा राजस्व क्षेत्रको अनुभव मानेर अख्तियारमा नियुक्त गर्न मिल्छ ? सिफारिस र सुनुवाइकर्ताले योग्य ठानेर नियुक्त भई अदालतबाट अयोग्य घोषित भएका लोकमानसिंह कार्कीबाहेक अरू नियुक्तिका बारेमा कुरा गर्न आधिकारिक नहोला। तर विगतका नियुक्तिहरूमा माथिका योग्यताको कसीमा अवश्य फितलो छ भन्न हिचकिचाउनु परोइन। दोस्रो भ्रम, आयोगहरूका लागि तोकिएका सबै विषय क्षेत्रको सम्भव भएसम्म सन्तुलित नियुक्ति गरिरहनु पर्दैन भन्नेतर्फ हेरौं। फेरि पनि अख्तियारकै उदाहरण सटिक हुन सक्छ। के अख्तियारका नियुक्तिहरूमा तोकिएका लेखा, राजस्व, इन्जिनियरिङ, कानुन, विकास वा अनुसन्धानका क्षेत्रको सन्तुलन मिलाइएको पाइन्छ ? पाँचजना आयुक्त हुने आयोगमा पाँचैजना वा बहुसंख्यक आयुक्त कानुन नै कानुनका वा लेखैलेखाका वा राजस्वै राजस्व मात्र राखिनु सन्तुलित र संविधानको आशयअनुकूल हुन्छ ? भ्रष्टाचारको अपराधलाई कुनै आयुक्तले लेखाको नजरले, कुनैले राजस्वको नजरले, कुनैले निर्माण र खरिदको नजरले, कुनैले कानुनी व्याख्याको नजरले, कुनैले विकास र प्रमाण संकलन, परीक्षण र अभियोजनको नजरले हेरोस् र अदालतमा समेत टिकाउ हुने परिपक्व निर्णय हुन सकोस् भन्ने अपेक्षा गरिएको हो। तर सम्बन्धित निकायतर्फ हेर्दा तस्बिर धमिलो देखिन्छ। यहाँ त राष्ट्रिय प्राकृतिक तथा वित्त आयोगमा समेत सबै सामान्यज्ञ वा वित्त क्षेत्रका मात्र हुनुपर्छ। संविधानले तोकेको कानुन र अन्य क्षेत्रको प्रतिनिधित्व चाहिँदैन भन्नेसम्मको भ्रम उत्पन्न गराइन्छ। निर्वाचन आयोगका लागि कुनै विषय क्षेत्रको योग्यता तोकिएको छैन भन्दैमा कामको प्रकृतिका आधारमा त्यहाँ राजनीतिशास्त्र, कानुन, विवाद समाधान, भूगोलको ज्ञाता र अनुभवी विशेषज्ञको आवश्यकता छैन जस्तो गरिन्छ। संवैधानिक आयोगहरूले आफ्नो गुरुत्तर दायित्व निर्वाह प्रभावकारी रूपले सम्पादन गर्दा देशले अपेक्षा गरेको लक्ष्यमा पुग्न मद्दत पुग्ने र कमजोर वा सोचेजस्तो कार्य नहुँदा लक्ष्य पराजित हुने भएकाले यिनीहरूको गठन गर्दा पर्याप्त सन्तुलन मिलाउन आवश्यक छ। आयोगहरू बहुक्षेत्रको सन्तुलित प्रतिनिधित्वबाट एकदर्शी नभई सर्वदर्शी हुन सकून् भन्ने आशा गर्न सकिन्छ। विद्वान् लेखकद्वयले अपेक्षा राख्नुभएको सबै क्षेत्रका योग्य व्यक्तिहरू र आयोगको प्रकृतिअनुकूलका तालिम प्राप्त व्यक्तिहरूको सन्तुलित नियुक्तिको प्रसंग अझ एक कदम अग्रगामी छ। अग्रगमनको अपेक्षा किन नगर्ने ? आचार्य उपराष्ट्रपति कार्यालयका सचिव हुन्।"
७ सय गोल गरेपछि रोनाल्डोले भने : रेकर्ड नै मेरो पछि लाग्छ !,"म्याड्रिड : विश्वविख्यात पोर्चुगिस फुटबलर क्रिस्टियानो रोनाल्डोले आफू रेकर्डको पछि नलाग्ने बताएका छन् । बरु रेकर्ड नै आफ्नो पछि लाग्ने उनले बताए । आफ्नो खेल करिअरको अवधिमा ७ सय गोल गरिसकेपछि उनले यस्तो बताएका हुन् । रेकर्डहरु स्वभाविक रुपमै आफ्नो पछि आउने उनको दावी थियो । पोर्चुगिस फरवार्ड रोनाल्डोले आफ्नो देशका लागि भने ९५औं गोल गरेका छन् । सोही रेकर्ड राखेपछि उनले पत्रकारहरुसँग यस्तो बताएका हुन् । यस्तो रेकर्ड जोसुकैका लागि सम्भव नहुने भन्दै रोनाल्डोले आफ्नो टीम मेट्स, कोच लगायत सहकर्मीहरुलाई धन्यवाद दिए । च्याम्पियन्स लिगमा रोनाल्डोले अहिलेसम्मकै उच्च गोल गर्ने खेलाडीको रुपमा रेकर्ड बनाइसकेका छन् ।"
जोर्डनसँग नेपाल सतर्क,"काठमाडौं : सन् २०२२ को विश्वकपअन्तर्गत एसियाली राष्ट्रको दोस्रो चरणको छनोट खेलमा मंगलबार नेपालले जोर्डनको सामना गर्दै छ। पाँच दिनअघि मात्र अस्ट्रेलियासँग ५० गोलको हार खेपेर जोर्डन पुगेको नेपाली टोली जोर्डनलाई रोक्ने दाउमा छ। नेपालको मुख्य ध्यान जोर्डनसँग आठ वर्षअघि उसैको मैदानमा बेहोरेको ९० गोलको लज्जास्पद हारलाई बिर्साउने रहने छ। सन् २०१४ को विश्वकपका लागि २०११ मा खेलिएको छनोट खेलमा नेपाल जोर्डनसँगको पहिलो खेलमा ९० गोलले पराजित भएको थियो। नेपालले दशरथ रंगशालामा लगत्तै भएको खेलमा भने जोर्डनलाई ११ गोलको बराबरीमा रोकेको थियो। नेपाल र जोर्डनबीच यसअघि भएको भिडन्त त्यही मात्र हो। त्यसैले जोर्डनसँग मंगलबार नेपाली टोलीले विगतलाई बिर्सिएर खेल्ने अपेक्षा गरिएको छ। नेपालभन्दा तुलनात्मक रूपमा जोर्डन बलियो छ। फिफा वरीयतामा समेत जोर्डन ९८ र नेपाल एक सय ६१औं स्थानमा छ। छनोट खेलको समूह बीमा रहेको नेपालले यसअघि पहिलो खेलमा कुवेतसँग ७० गोलको हार खेपेको थियो। दोस्रो खेलमा भने नेपालले चाइनिज ताइपेईलाई २० गोलले हराएको थियो। यसैगरी जोर्डनले पहिलो खेलमा चाइनिज ताइपेईलाई २१ गोलले हराएको थियो। दोस्रो खेलमा जोर्डनले कुवेतलाई ११ गोलको बराबरीमा रोकेको थियो। जोर्डन चार अंकसहित तालिकाको तेस्रो स्थानमा छ। चार नै अंक बनाएको कुवेत दोस्रो स्थानमा छ। तीन अंक बनाएको नेपाल चौथो स्थानमा छ। शीर्ष स्थानमा रहेको अस्ट्रेलियाको ६ अंक छ। अंकविहीन चाइनिज ताइपेई अन्तिममा छ। गोलरक्षक किरण चेम्जोङको कप्तानीमा रहेको नेपाली टोली अस्ट्रेलियाबाट सीधै जोर्डन पुगेको हो। टोलीका अन्य दुई गोलरक्षकमा विकेश कुथू र विशाल श्रेष्ठ छन्। रक्षकमा सरोज दाहाल, अजित भण्डारी, दिनेश राजवंशी, अनन्त तामाङ, देवेन्द्र तामाङ, रजिन धिमाल र सुमन अर्याल छन्। मिडफिल्डरमा रोहित चन्द, सुनील बल, रवि पासवान, अञ्जन विष्ट, सुजल श्रेष्ठ, हेमन गुरुङ, विक्रम लामा, तेज तामाङ, सन्तोष तामाङ र विशाल राई छन्। स्ट्राइकरमा विमल घर्तीमगर, अभिषेक रिजाल र नवयुग श्रेष्ठ छन्। नेपालले जोर्डनपछिका चार खेल भने दशरथ रंगशालामा खेल्नेछ। नेपालले कुवेतसँगको दोस्रो खेल नोभेम्बर १९ मा खेल्नेछ। यसैगरी नेपालले चाइनिज ताइपेईसँग सन् २०२० को मार्च २६ र जोर्डनसँग सन् २०२० को जुन ४ मा दशरथ रंगशालामा खेल्नेछ। नेपालले अस्ट्रेलियासँग दोस्रो खेल सन् २०२० को मार्च ३१ मा खेल्नेछ। कुवेतसँगको खेल अगावै दशरथ रंगशालाको निर्माणकार्य मंसिर ३ सम्म सम्पन्न भइसक्ने राष्ट्रिय खेलकुद परिषद् (राखेप)ले जनाएको छ। छनोट खेलका लागि एसियाली फुटबल महासंघ (एएफसी) ले एसियाका ४० देशलाई आठ समूहमा विभाजन गरेको छ। प्रत्येक समूहमा पाँच टोली छन्। होम एन्ड अवेका आधारमा खेलिने खेलमा दोस्रो चरणको छनोटबाट आठवटै समूहका विजेता र चारवटा उत्कृष्ट उपविजेता गरी १२ टोली तेस्रो चरणमा छनोट हुनेछन्। तेस्रो चरणमा छनोट हुने टोलीले सन् २०२३ को एसियन कप खेल्नेछन्।"
काल्धर एफसीले जित्यो रोशी कपको उपाधी,"काभ्रे : दसैंको अवसरमा काभ्रे जिल्लाको सबैभन्दा ठूलो धनराशीको नाइन ए साइड फुटबल प्रतियोगिताको उपाधी तेमाल गाउँपालिका ७ काल्धर फुटबल क्लबले जितेको छ । निक्कै प्रतिस्पर्धात्मक खेलमा रोशी गाउँपालिका९ पिन्थली फुटबल क्लबलाई २१ ले स्तब्ध पार्दै काल्धर फुटबल क्लबले उपाधी जितेको हो । जिल्लाको रोशी गाउँपालिका ११ कालढुंगामा पञ्चबुद्ध युवा क्लबको आयोजनामा गत बुधबारदेखि सुरु भएको खुल्ला बृहत रोशी फुटबल कप सोमबार समापन गरिएको छ । 'स्वास्थ्यका लागि खेलकुद, राष्ट्रका लागि खेलकुद' भन्ने नाराका साथ आयोजित प्रतियोगिताको फाइनलमा पिन्थली फुटबल क्लब र काल्धर युवा क्लबबीचको फाइनल खेल रोमाञ्चक बनेको थियो । काल्धरले सुरुवाति अग्रता लिएपछि पिन्थली दबाबमा परेको थियो । काल्धरमा राष्ट्रिय फुटबल टोलीका पूर्व कप्तान सागर थापा समेत खेलाडीको रुपमा सहभागी थिए। पहिलो हाफको सातौं मिनेटमा अमित तामाङले गोल गरेसँगै काल्धरले जित्नेमा ढुक्क देखिन्थ्यो भने पिन्थली एकपछि अर्का गोलका अवसर सृजना गराउन लागेको थियो । स्थानीय क्लब बीचको भिडन्त भनेपनि खेलमा क्लब स्तरमा खेलेका खेलाडीको बाहुल्यता थियो। दुवै टिमका खेलाडी आक्रामक रुपमा प्रस्तुत भएपनि खेलको छिनोफानो २१ गोल अन्तरले गरायो । १० ले अगाडी रहेको काल्धरले दोस्रो हापको २७ औं मिनेटमा विकास लामाले गोल गरेर खेललाई २० को अवस्थामा पुर्याए। त्यसपछि निक्कै आक्रामक बनेको पिन्थलीले २ मिनेटपछि राजेश गुरुङको गोलले खेलमा फर्कन खोजेपनि ढिला भइसकेको थियो । उसले खेल काल्धरलाई सुम्पियो । प्रतियोगितमा प्रथम भएको काल्धर फुटबल क्लबले नगद एक लाख ५० हजारसँगै शिल्ड र प्रमाणपत्र हात पार्यो । पिन्थली फुटबल क्लबले ५० हजारसहित दोस्रोमै चित्त बुझायो । प्रतियोगितामा जिल्लास्तरकै २० टिमले सहभागिता जनाएको आयोजक क्लबका अध्यक्ष अजयबुद्ध लामाले जानकारी दिए। प्रथम रोशी कप फुटबलको समापन कार्यक्रममा प्रमुख अतिथी रोशी गाउँपालिकाका अध्यक्ष दलबहादुर लामा (डिबी) ले खेलमा धेरै कुरा आवश्यक रहेको बताए । खेलमा अनुशासन निक्कै आवश्यक रहेको बताउँदै उनले ब्राजिल फुटबलमार्फत् चिनिएको बताए । यसैगरी रोशी भेगलाई पनि खेलमार्फत चिनाउन रोशी सरकारले सदैव सहयोग रहने उनले बताए।"
अर्जेन्टिनाको फराकिलो जित,ब्युनर्स आयर्स : कप्तान लियोनल मेसीबिनै अर्जेन्टिनाले अन्तर्राष्ट्रिय मैत्रीपूर्ण खेलमा इक्वेडरमाथि फराकिलो जित निकालेको छ। आइतबार राति भएको खेलमा अर्जेन्टिनाले इक्वेडरलाई ६१ गोलले हरायो। कोपा अमेरिका कपमा आयोजक र रेफ्रीको निर्णयमाथि गम्भीर प्रश्न उठाएका मेसी अहिले प्रतिबन्धको कारबाहीमा छन्। एकपक्षीय खेलमा अर्जेन्टिनाले दुवै हाफमा तीन तीन गोल गरेको थियो। २०औं मिनेटमा लुकास अलारियोको गोलमा अर्जेन्टिनाले सुरुआती अग्रता लिएको थियो। इक्वेडरका जोन एस्पिनोजाले २७औं मिनेटमा आफ्नै पोस्टमा गोल गरेपछि अर्जेन्टिनाले अग्रता दोब्बर बनायो। ३२औं मिनेटमा लियन्ड्रो डानियल पारेडेसले पेनाल्टी मार्फत तेस्रो गोल गरे। दोस्रो हाफको सुरुआतमा इक्वेडरले एक गोल फर्कायो। ४९औँ मिनेटमा एन्जल मिनाले गोल गर्दै इक्वेडरको आशा जगाए। त्यसपछि लगातार गोलको अवसर बनाएको अर्जेन्टिनाका लागि ६६औं मिनेटमा जर्मन पेजेलाले गोल गरे। ८२औं मिनेटमा निकोलस डोमिनग्विज र ८६औं मिनेटमा लुकास ओकाम्पोसले गोल गर्दै अर्जेन्टिनालाई फराकिलो जित दिलाए। यसैगरी आइतबार राति नै भएको मैत्रीपूर्ण खेलमा ब्राजिल र नाइजेरियाले ११ गोलको बराबरी खेलेका छन्। चर्चित खेलाडी नेमार घाइते भएको खेलमा नाइजेरियाले सुरुआती अग्रता लिएको थियो। नेमार खेलको १२औं मिनेटमै तिघ्राको चोक बोक्दै मैदानबाट बाहिरिएका थिए। नेमारले लामो समयदेखि चोट बोक्दै आएका छन्। नाइजेरियाका लागि जोय अरिबोले ३५औं मिनेटमा गोल गरेका थिए। ४८औं मिनेटमा ब्राजिलका कासेमिरोले गोल गर्दै खेललाई बराबरीमा ल्याए। त्यसपछि दुवै टोलीले थप गोल गर्न नसक्दा खेल बराबरीमा सकिएको थियो। पछिल्लो एक सातामा ब्राजिलको यो दोस्रो बराबरी हो। गत बिहीबार मात्र ब्राजिल सेनेगलसँग पनि ११ गोलको बराबरीमा रोकिएको थियो।
पारसले छोडे कप्तान पद,"काठमाडौं : नेपाली राष्ट्रिय क्रिकेट टिमका कप्तान पारस खड्काले कप्तानीबाट राजिनामा दिएका छन्। मंगलबार प्रेस विज्ञप्ति जारी गर्दै कप्तान पारसले कप्तानी पद छाडेका हुन् । नेपाललाई अन्तर्राष्ट्रिय क्रिकेट परिषद (आईसीसी) ले निलम्बन फुकुवा गरेको दोस्रो दिन उनले राजिनामा दिएका हुन् । मैले मेरो कप्तान पदबाट राजिनामा दिने निर्णय गरेको छु, उनले ट्वीटरमा लेखेका छन्। साथै आईसीसीले क्यानलाई फुकुवा गरेकोमा खुसी व्यक्त गर्दै नयाँ समितिलाई नेपाली क्रिकेटको विकासमा राम्रो काम गर्न शुभमकामना समेत दिएका छन्। नेपाली क्रिकेटका सफल खड्काले सन् २००९ बाट कप्तानी सम्हालेका थिए। पारसकै कप्तानीमा नेपालले सन २०१४ को टीट्वान्टी विश्वकप खेलेको थियो। उनको कप्तानीमा नेपालले एकदिवसीय अन्तर्राष्ट्रिय मान्यता पाएको थियो।"

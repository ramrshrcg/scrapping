शीर्षक,विवरण
यसरी बनाउन सकिन्छ सभ्य समाज र भव्य राष्ट्र,"जुन राष्ट्रका नागरिक आफ्नो कर्तव्यमा दृढ हुन्छन्, त्यही राष्ट्र सबल बन्छ। जुन समाजमा चरित्रवान् मानिसको वर्चश्व हुन्छ त्यो समाज सभ्य बन्छ। सामाजिक सुख, शान्ति र प्रगतिको मापन पनि त्यही हो। बोलेको र सपना देखेको भरमा न कुनै समाज सभ्य हुन्छ, न हाम्रो राष्ट्र सुन्दर र भव्य मानिन्छ न त देखाइएको सपना पूरा हुन्छ। यसका लागि हरेक क्षेत्रमा कर्मशील र सक्रिय बन्न सक्नुपर्छ। अनि नियम, कानुन र अनुशासनको दायरामा बसेर समाज सभ्य बनाउँदै राष्ट्रको भव्यता झल्काउन सक्ने छौं। नागरिक र नैतिक शिक्षा सभ्य, अनुशासित, सहयोगी, परोपकारी समाज निर्माणका आधार हुन्। यो घरबाटै लिइने शिक्षा पनि हो। शिक्षाले सामाजिक सद्भाव, एकता र मेलमिलापमैत्री व्यवहार निर्माण गर्न सहयोग गर्छ। विनाअध्ययन समाज अघि बढाउन सकिँदैन। मिलेर काम गर्ने, आफ्ना विचार अरूलाई बुझाउने र अरूका विचार पनि बुझ्न शिक्षा आवश्यक हुन्छ। हाम्रो समाज बहुसांस्कृतिक, बहुधार्मिक, बहुभाषिक र बहुजातीय मि िश्रत छ। यी समुदायका आआफ्ना मूल्यमान्यता, रीतिरिवाज, चालचलन, प्रचलन र संस्कृतिहरू छन्। आआफ्नै चाडपर्व, भेषभूषा, पेसा र जीवनशैली पनि। यी विविधतालाई एकले अर्काको मान्यता, इज्जत, सद्भाव र अस्तित्वलाई स्वीकार गर्ने कडी हो, शिक्षा। त्यसमा हामी अग्रसर हुनैपर्छ। लेखपढ गर्ने चलन युरोपमा चौधौं शताब्दीदेखि निरन्तर विकसित भएको हो। यो एउटा सांस्कृतिक आन्दोलनकै रूपमा त्यहाँ स्थापित भए पनि हाम्रा ऋषिमुनिहरू पहिलेदेखि यसमा अग्रसर थिए। तर पश्चिमाले त्यसलाई व्यवहारमा उतारे र थप अध्ययनलाई निरन्तरता दिए। अध्ययनको आन्दोलन इटलीदेखि सुरु भएर युरोपभरि फैलिएको हो। क्रमशः शिक्षामा आएको परिवर्तनले समाज सुधार हुँदै गयो। हरेक क्षेत्रमा मान्छेको सोचमा पनि परिवर्तन हुँदै दायरा फराकिलो हुन थाल्यो। सामाजिक विकासका साथै सभ्यता निर्माण पनि हुन्छ। र, हामी यतिबेला स्मार्ट सिटीको परिकल्पना गर्छौं। आधुनिक सहरका ठूला डिङ हाँक्छौं। तर, खोइ त एकअर्कामा सहकार्य ? शिक्षा लिने मानिस स्मार्ट सिटी अर्थात् हरेक आधुनिक विषयले सुविधासम्पन्न सहरमा मात्र हुन्छन् भन्ने पटक्कै होइन। गाउँमै बसेका पनि शिक्षित, सभ्य, कर्मशील र देशभक्त हुन सक्छन्। तिनैको सभ्य र सुन्दर व्यवहारले सुसज्जित समाज नै भव्य राष्ट्रको परिचय बन्न पुगेको पनि हुन्छ। हामीले तर हरेक राष्ट्र सहरले मात्र बनेको त हुँदैन। टोल, गाउँ, नगर र सहर मिलेर राष्ट्र बनेको हुन्छ। त्यसको मुख्य पात्र जनता हुन्। कानुनसम्मत जीवन बाँच्ने मानिस पनि हुनुपर्छ र यसका लागि राज्यमा दह्रो जनताले सहज रूपमा स्विकार्न सक्ने कानुन निर्माण हुनैपर्छ। नत्र न राष्ट्र वास्तविक राष्ट्र बन्छ न त जनताको जीवनस्तर उकासिन्छ। सभ्य र भव्य राष्ट्रको गफ टेलिजिनको काचमा हेर्दैगर्दा कानमा गुन्जिन्छ अनि भन्न मन लाग्छ, गफभन्दा काममा अग्रसर होऔं। हाम्रो सभ्यताको विषय पनि सँगै। समाजशास्त्रका विद्वान्द्वय स्यामुअल हन्टिङटन र फ्रान्सिस फुकुयामाबीचमा समेत सभ्यताका विषयमा मतभेद थियो। फुकुयामाले सोभियत विघटनको सँघारमा पर्दा नै पश्चिमी उदार प्रजातन्त्र मानव जातिको सामाजिक र सांस्कृतिक विकासको अन्तिम विन्दु भन्दै त्यसको स्वरूप उदार प्रजातन्त्रले नै दिन्छ भन्थे। उनी उनको तर्क थियो, कम्युनिजम सकिन्छ। उनकै गुरु मानिने स्यामुअलको तर्क फरक थियो, सांस्कृतिक र धार्मिक पहिचानको खोजी हुन्छ र त्यसको आन्दोलनले शीतयुद्धपछिको संसारलाई आक्रान्त पार्नेछ। उनको द क्ल्यास अफ सिभिलाइजेसन पढ्दा उदारवादी प्रजातन्त्र खतरामा छ। यसरी समाज बाझिएको धारमा अघि बढेको छ। जुन देशका हरेक नागरिक सचेत र चेतनशील हुन्छन् त्यो देश पनि सभ्य र भव्य राष्ट्रको सोपान चढ्न सक्षम हुन्छ। यसलाई बलियो बनाउने पाटो भनेको शिक्षा नै हो। यसको जगमा बनेको समाज नै एउटा सुन्दर र भव्य राष्ट्रको परिचय दिन सक्छ। जबसम्म हामी आफूआफूमा एउटा असल संस्कारको विकास गरेर सर्वेसर्वा ठान्ने सर्वसत्तावादी, अहंकारवादी सोच परित्याग गर्दैनौं तबसम्म सभ्य समाज र भव्य राष्ट्र तयार हुनै सक्दैन। यसैले जब राष्ट्र समाज, गाउँ, संघ र परिवार सभ्य हुन्छ तब मात्र एउटा राष्ट्र साँचो रूपमा भव्य बन्न सक्छ। तर यो राष्ट्र भव्य र सभ्य बन्न जनताको मनोभावना सामूहिक रूपमा मिल्नुपर्छ। नेतृत्वमा रहनेले राष्ट्रको पनि आर्थिक उन्नतिलाई नियाल्न सक्नुपर्छ। जनता र मुलुकको आर्थिक उन्नति नभई कुनै पनि राष्ट्र समृद्ध हुनै सक्दैन। यसका लागि शतप्रतिशत नागरिक साँचो रूपमा शिक्षित हुनुपर्छ। उनीहरू प्रमाणपत्र र मार्कसिटका आधारमा शिक्षित मात्र भएर पुग्दैन। कुनै पनि सभ्य देशका नागरिक कर्मशील र त्यागी पनि हुनैपर्छ। परिवार, समाज र राष्ट्रप्रति अनि मात्र मुलुक शान्ति र समृद्धितर्फ उन्मुख हुन्छ र विकासको बाटो पनि खुल्छ। यसका लागि निरन्तर अभ्यास जरुरी छ। निरन्तर अभ्यासले एउटा अबोध बालक त ज्ञान, बुद्धि, विद्या, विवेकको विकास आफूमा गरेर एउटा सफल र विद्वान् मानिस बन्न सक्छ। राष्ट्रका लागि पनि निरन्तर असल काम गर्नाले राष्ट्र पक्कै समृद्धिको सोपानमा चढ्न अग्रसर हुन थाल्छ। जब जनता अनुशासित र कर्तव्यपरायण हुन्छन्, राष्ट्र भव्य बन्न कुनै विरोध नै हुँदैन। राजनीतिक दलमा खिचातानी र वैमनस्य देखिनु हुँदैन। यसले गर्दा जनतामा विचलन आउँछ। नेताहरू पनि उत्कृष्ट सामाजिक परिवेशबाट आएका बौद्धिक वर्ग हुनुपर्छ या सामाजिक जीवन बाँचेको मानिस हुनुपर्छ। हुन त भनिन्छ, नेता समाजकै उपज हो। यही कारणले उनीहरूको जीवन बाँच्ने शैली जनताका भन्दा धेरै फरक हुन हुन्न। जब जनता र नेताहरूको बाँच्ने शैलीमा अन्तर हुन्न तब राष्ट्रविरोधी गतिविधि हुनै सक्दैन। शिक्षा अभावमा राष्ट्रका लागि गरिने योगदानमा ह्रास आउँछ। ज्ञानको पहुँच सहरमा धनी र सक्नेहरूका लागि मात्र हैन अनकन्टार ठाउँ कुनाकन्दरा र चट्टान भएका पाटाहरूसम्म पनि उत्कृष्ट र सहज बन्नुपर्छ। हरेक नागरिकका लागि शिक्षा, स्वास्थ्य र स्वतन्त्रता गौरव गर्नलायक, सम्मानजनक र निर्भीक स्विकारिने हुनुपर्छ। जुन राष्ट्रका हरेक नागरिक आआफ्नो कार्य क्षमताअनुसार रोजगार प्राप्त गर्छन्, बेरोजगार रहन्न र शिक्षाको चेतना जुन देशमा शतप्रतिशत हुन्छ, त्यो राष्ट्र बन्छ। जुन देशका हरेक नागरिक सचेत र चेतनशील हुन्छन् त्यो देश पनि सभ्य र भव्य राष्ट्रको सोपान चढ्न सक्षम हुन्छ। जुन प्रेम, सद्भाव दाम्पत्य जीवनमा, सन्तानका साथ, नातेदारी अथवा मैत्रीमा निर्वाह गरिने व्यवहारमा अलिकति मात्र विकसित गर्दै सबै व्यक्तिका साथ व्यवहारमा ल्याउन सकियो भने वसुधैव कुटुम्बम को आदर्श पूरा हुन्छ। हुन त, हाम्रो समाजमा राजनीतिक परिवर्तन भए तापनि नागरिक चेतनाको अभावले सामाजिक असमझदारी, जातीय द्वन्द्व, क्षेत्रीय विभाजनजस्ता मनोविज्ञानले विभाजित छ। सहिष्णुता हराएको छ। करमाथि कर जनतालाई थोपरिएको छ। लोकतान्त्रिक मुलुकका हरेक नागरिकले आफ्नो देशमा बनेका नीति, नियम, कानुनले निर्देशित गरेका सिद्धान्तहरूको जानकारी राख्न आवश्यक हुन्छ। अहिले समाज आफ्नै सन्ततिबाट आमाबुवा अपहेलित हुने गरेका घटना छन्। नयाँ पुस्ताले आफ्ना आमाबुवालाई नहेर्न सक्छन्। वैवाहिक जीवनका सम्बन्धविच्छेदका घटना बढिरहेको तथ्यांकहरूले देखाउँछ। शिक्षाको अभाव नै यसको मुख्य समस्या हो। यसले सभ्य समाज सिर्जनामा वाधा उत्पन्न गरेको छ। सभ्यताबारेमा विलियम जेम्स डुरान्ट ( अर्थात् विल डुरान्ट) ले दर्जन बढी विवेचना गर्दा पनि सभ्यता आफैंमा अधुरो बनेको थियो। मानव समाजको सकारात्मक प्रगितशील र समावेशी विकास स्थितिलाई उनले बुझाउन खोजे। सभ्यता र संस्कृति उस्तैउस्तै लाग्छ। तर सभ्यतामा भौतिक पक्षप्रधान हुन्छ। संस्कृतिमा महŒव राख्ने वैचारिक पक्षले हो। यसैको फ्युजनका लागि पढ्ने लेख्ने समाज आवश्यक छ। सबै राम्रा कुरा यसैसँग जोडिन्छन्। सभ्यतालाई यसैले आधार दिन्छ। अहिलेको युवा पुस्ताले यसलाई अध्ययन नै गरेका छैनन्। त्यो नहँुदा समस्या देखा परेको पनि छ। लेखपढ नगर्ने समाज सभ्य रहिरहन सक्दैन। बोल्न जति सजिलो केही हुँदैन, बोलेजति लेख्न सके विश्वमा पुस्तक राख्ने थलो हुन्न थियो होला। खँदिलो बोलाइ धेरैजसो पढाइलेखाइ वा व्यक्तिगत अनुभव वा रचनात्मक सोचाइसँग सम्बन्धित रहने हुनाले भव्य र सभ्य राष्ट्रको परिकल्पना शिक्षा नै हो। यसमा कन्जुस्याईं नगरौं।"
अर्बपतिहरूलाई आग्रह,"खराब राजनीतिका कारण अर्थतन्त्र भेनेजुएला, ग्रिस या अन्य कयौं देशमा जस्तै तीव्र संकटमा पर्यो भने त्यसको पहिलो दर्दनाक सिकार अर्बपतिहरू हुनेछन् दसैंको बिदामा केही अर्बपति व्यवसायीहरूसँग विभिन्न सन्दर्भमा भेट भयो। अनौपचारिक कुराकानीमा धेरैले मनको बह पोखे। एकजना व्यवसायीले भने, हेर्नोस्, हामी हरेक वर्ष दुईवटा वार्षिक रिपोर्ट बनाउन बाध्य छौं। एउटा वास्तविक खर्च विवरण, आफ्ना लागि। दोस्रो, नाफा कम देखाइएको रिपोर्ट, कर कार्यालयका लागि। र, अझ कहिलेकाहीं त व्यवसायीहरू तेस्रो रिपोर्ट बनाउन पनि बाध्य हुन्छन्। थप ऋण लिन सहज होस् भनी आयव्यय बढी देखाइएको विवरण, बैंकहरूका लागि। त्यसो नगरी चल्दै चल्दैन। त्यो कुन हदसम्म सत्य हो या होइन थाहा छैन तर अवस्था ठीक छैन भन्ने चाहिँ स्पष्ट छ। अर्का एकजनाले भने, तलदेखि माथिसम्मै घुस नखुवाएसम्म फाइल नै सर्दैन। कयौं अवस्थामा प्रधानमन्त्री र उनको पार्टीसम्मलाई कमिसन छुट्याउनु पर्छ। अथवा अन्य कुनै तरिकाबाट कुनै न कुनै प्रकृतिको लाभ उनीहरूसम्म पुर्याउनै पर्छ। त्यसो नगरे न तपाईंले कुनै आयोजनाका लागि स्वीकृति पाउनु हुन्छ न त कुनै ठेक्का नै। इमानदार भएर काम गर्ने स्थिति नै छैन। अति भइसक्यो ! उनको भनाइले केही समयअघि मैले भेटेका एकजना अर्को अर्बपतिको याद आयो। उनी काठमाडौंका पाँचतारे होटेलमा हुने पार्टीहरूमा देखिँदैनन्, पत्रपत्रिका र टेलिभिजनमा अन्तर्वार्ता दिँदैनन्। उनी नेपालका सबैभन्दा धनीमध्येका अर्बपति पनि होइनन्। तर उनी गत कयौं वर्षदेखि निरन्तर रूपमा सरकारलाई सबैभन्दा उच्च कर बुझाउनेमध्येका व्यवसायी हुन्। उनी मात्र होइनन्, उनको कम्पनी पनि उच्च कर बुझाउने सूचीमा सबैभन्दा माथितिर पर्दछ। उनले त्यतिबेला पीडा, आक्रोश र भावपूर्ण रूपमा मलाई भनेका थिए, म यो देशमा एक मिनेट पनि बस्न चाहन्न। यस्ता अपराधीहरूले शासन गरेको देशमा कसरी बस्ने ? न सफा हावामा सास फेर्न पाइन्छ, न सफासँग व्यापार गर्न पाइन्छ, पैसा मात्र भएर के गर्नु ? यो देशमा व्यापारी, व्यापारी होइन, अपराधी भएर बाँच्नुपर्छ। देशमा निरन्तर रूपमा सबैभन्दा धेरै कर तिर्नेमध्येको कम्पनीका मालिक जो आफैं पनि उच्च कर तिर्छन्, यो देशमा एक मिनेट पनि बस्न चाहँदैनन् भने यो देशमा समृद्धि कसरी आउला ? देशको राजनीति ठीक नभई अर्थतन्त्र ठीक हुँदैन। राजनीति यस्तो विन्दुमा पुगिसक्यो कि राष्ट्रिय योजना आयोगका पूर्वउपाध्यक्ष, अर्थशास्त्री डा स्वर्णिम वाग्लेका शब्दमा भन्ने हो भने हाम्रो राजनीति दण्डहीनता, भ्रष्टाचार र अदक्षताको अनन्त शृंखलाबाट यसरी नै चल्दै गए नेपाल फेरि जनता जाग्ने निर्णायक झड्का (टिपिङ पोइन्ट) को प्रतीक्षामा पुग्छ र त्यतिबेला आउने आँधीले सबैलाई बढार्छ। तर भय कहाँनिर हो भने, त्यो आँधी आउनुपूर्व नै देशको अर्थतन्त्र थेग्नै नसक्ने गरेर विघटनतर्फ उन्मुख भयो भने के होला ? कहिलेकाहीं म सोच्छु, यो देश बन्दा त्यसको सबभन्दा ठूलो फाइदा कसलाई होला ? अनि यो देश बिग्रँदा त्यसको सबभन्दा ठूलो घाटा कसलाई पर्ला ? एकजना अर्बपतिलाई पर्ने घाटा र फाइदा अनि मलाई या त्यस अर्थमा आम सर्वसाधारणलाई पर्ने घाटा र फाइदाका बीचमा आकाशजमिनको अन्तर छ। उद्योगी, व्यवसायीहरूले सफा र रूपान्तरणकारी राजनीतिका लागि नैतिक या आर्थिक जे सकिन्छ, त्यही सहयोग इमानदारीपूर्वक नगर्ने हो भने, तपाईंहरूले भोलि मृत्युशयाबाट जीवनलाई फर्केर हेर्दा स्वाभिमानको होइन, पश्चत्तापको सास फेरेर बिदा हुनुपर्नेछ। हाम्रो आफ्नो उत्पादनमूलक उद्योग अत्यन्त न्यून छ। व्यापार घाटा उच्च छ। देशले बल्लबल्ल एक खर्ब रुपैयाँको निर्यात गर्दा हामी पेट्रोलियम पदार्थ मात्र दुई खर्ब रुपैयाँबराबरको आयात गर्छौं। कूल व्यापार घाटा ११ खर्ब रुपैयाँको हाराहारीमा छ। अर्थनीति वैदेशिक लगानीमैत्री छैन। विश्व बैंकको डुइङ बिजनेस इन्डेक्स २०१९ मा नेपाल धेरै तल ११०औं स्थानमा छ भने सन् १९९४ मा जातीय हिंसाबाट चार महिनाभित्र नौ लाख मानिस मारिएको अनुमान गरिएको अफ्रिकी राष्ट्र रुवान्डा २९औं स्थानमा छ। लगानीमैत्री देशहरूमा नयाँ कम्पनी एकै दिनमा दर्ता हुन सक्छ। हामीकहाँ वर्षौं लाग्न सक्छ। कर प्रणाली झन्झटिलो छ। सुधारको गुञ्जायस शून्य छ। डुइङ बिजिनेस इन्डेक्स २०२० प्रकशित हुनै आँटेको छ। यति शक्तिशाली सरकार हुँदाहुँदै नयाँ प्रतिवेदनमा पनि हामी २० वटा प्रमुख सुधारक देशहरूमा पर्न सकेका छैनौं। हाम्रो कूल गार्हस्थ्य उत्पादनलाई सदा अनिश्चित हुने आकाशे पानीमा आधारित कृषिले निर्धारण गर्छ। वैदेशिक रोजगारमा गएका दसौं लाख युवाले पठाएको रेमिट्यान्स रकम हाम्रो सिंगो अर्थतन्त्रको आकारको अनुपातमा झण्डै एकतिहाइ पुगेको छ। नयाँ रोजगार सिर्जना न्यून छ। व्यापार, व्यवसायमा शुद्ध काम गर्न खोज्नेभन्दा बिचौलियाहरूको हालिमुहाली छ। याराना पुँजीवाद (क्रोनी क्यापिटलिजम) ले अर्थतन्त्र गाँजेको छ। समग्र अर्थतन्त्रलाई कुनै पनि बेला भीरबाट खसाल्न सक्ने खतरनाक अवस्थामा राजनीति आसीन छ। हो, नभएसम्म केही पनि हुँदैन, र हामीलाई लाग्छ, यसैगरी चलेको वर्षौं भइसक्यो। केही पनि हुँदैन। तर भएपछि एकैपटक हुन्छ र धान्नै नसक्ने गरेर हुन्छ। सन् २००८ को विश्व आर्थिक संकटको असर संसारभरि एकैपटक फैलिन लामो समय लागेन। शान्त, सुन्दर अफगानिस्तानको राजनीति बिग्रिएपछि त्यहाँका धनाढ्यहरूलाई देश छाडेर जान र शरणार्थी बन्न धेरैबेर लागेन। रूसको अर्थतन्त्र बिग्रिएपछि त्यहाँका कतिपय अर्बपति नेपाली व्यवसायीलाई पनि रूसको व्यवसाय लगभग बन्द गरेर अन्यत्र सार्न धेरै वर्ष लागेन। खासगरी नेपालजस्तो निरन्तर रूपमा अस्थिर राजनीति र जोखिमपूर्ण अर्थतन्त्र भएको देशमा जब स्थिति बिग्रन्छ, त्यो एकैपटक भताभुंग हुन सक्छ। राजनीति बिग्रँदा अर्थतन्त्र कसरी बिग्रन सक्छ भन्ने एउटा ज्वलन्त उदाहरण दक्षिण अमेरिकी राष्ट्र भेनेजुएला हो, जसले आधुनिक इतिहासमै सबैभन्दा नराम्रोमध्येको आर्थिक संकट बेहोरिरहेको छ। तेलधनी भेनेजुएला सन् १९७० र ८० को दशकमा दक्षिण अमेरिकाकै सबैभन्दा समृद्ध देश थियो। प्रतिव्यक्ति आय १५ हजार डलरसम्म पुगेको थियो। सन् ९० को दशकमा तेल बिक्रीमा आएको संकटका कारण देशमा गरिबी बढ्यो। सन् २००० तिर तेलको मूल्यमा सुधार आएपछि राष्ट्रपति ह्युगो चाभेजले लोकप्रियतावादी समाजवादी कदम लागू गरे। केही समय त ती कदम साँच्चिकै लोकप्रिय भए, तर लोकप्रियतावादी कदममा दूरदृष्टिको अभाव भयो भने त्यसले दीर्घकालमा क्षति पुर्याउँछ। भेनेजुएलामा त्यस्तै भयो। मुद्रास्फीति बेस्कन बढ्न थाल्यो र अहिले एक करोड प्रतिशत पुगेको छ। त्यो भनेको कुनै बेला एक रुपैयाँ पर्ने सामानलाई एक करोड रुपैयाँ पर्नु हो। भेनेजुएलाको आर्थिक संकटका कारण चालीस लाख नागरिक देश छाडेर अन्यत्र गइसके। गत वर्ष मात्र दिनको पाँच हजारको दरले नागरिकहरू देश छाडेर भागे। बेरोजगार अर्को वर्ष ५० प्रतिशत पुग्ने अनुमान गरिएको छ। भेनेजुएलाकै स्तरमा नभए पनि ग्रिस, जिम्बाबे, अर्जेन्टिना, इरान, रूस सबैले नराम्रो मुद्रास्फीतिको सामना गरिरहेका छन्। नेपालको राजनीति यस्तै रहने हो भने नेपालको अर्थतन्त्र कुनै पनि बेला भयावहपूर्ण हिसाबले संकटमा नजाला भन्न सकिँदैन। अर्थतन्त्र संकटमा गयो भने त्यसको पहिलो दर्दनाक सिकार तिनै हुनेछन्, जो अर्बौंका मालिक छन्। अर्थतन्त्र नियन्त्रणभन्दा बाहिर गएपछि अर्बपतिहरूको अर्बौंको सम्पत्तिको भाउ भेनेजुएलामा जस्तै कौडीको मूल्यमा झर्न समय लाग्दैन। त्यस्तो अवस्थामा उच्च, मध्यम, मध्यम र निम्न वर्गहरू मारमा नपर्ने होइनन्। आर्थिक संकट हुँदा क्रयशक्ति स्वाट्टै घट्छ। बाँच्नका लागि हातमुख जोर्न धौधौ हुन्छ। सरकारले तलब, वृद्ध भत्ता, पेन्सन दिन सक्दैन। विकृत राजनीतिको प्रभाव सरकारको अकर्मण्यतामा मात्र सीमित रहँदैन, त्यसले हरेक परिवार र नागरिकको जीवन कष्टकर बनाउँछ। तर आफ्नो देशभित्र रहेको अर्बौंको सम्पत्ति गुमाउने त अर्बपतिहरू नै हुन्छन्। उनीहरूको सम्पत्ति, समृद्धि, सुख, शान्ति र स्वाभिमानको दिगो सुनिश्चितता इमानदार र क्षमतावान् नेतृत्वबाट मात्र सम्भव छ। भ्रष्ट, क्षमताहीन र दूरदृष्टिविहीन नेतृत्वबाट त्यो सुरक्षित हुन सक्दैन। अहिलेको अवस्थामा व्यवसायीहरूले एउटा ठूलो नयाँ व्यवसायका लागि अनुमति लिन कतिपय अवस्थामा पाँच वर्ष लगाएर खरदारदेखि प्रधानमन्त्री र प्रधानमन्त्रीको पार्टीसम्मलाई भाग छुट्ट्याउनुपर्ने अवस्था छ। देशमा सुशासन स्थापित भयो भने त्यो काम घुस नखुवाई ५ महिनामैै फत्ते हुन सक्छ। त्यसको अर्थ, तपाईंहरू पखेटा फिँजाएर व्यापार विस्तार गर्न सक्नुहुन्छ। केही करोडको नाफा दसौं करोडमा बढ्न सक्छ। अर्बको सम्पत्ति दसौं अर्बमा फैलिन सक्छ। त्यति हुँदाहुँदै पनि तपाईंहरू कुशासन र भ्रष्टाचारविरुद्ध किन बोल्नु हुन्न ? त्यति हुँदाहुँदै तपाईंहरू तिनै पार्टी र तिनै नेतालाई किन सहयोग गर्नु हुन्छ ? किन अझै राजनीतिक शुद्धीकरणमा लगानी गर्न चाहनु हुन्न ? जुन शुद्धीकरणले तपाईंहरूका लागि आमूल रूपान्तरणकारी, उद्यममैत्री वातावरण निर्माण गर्न सक्छ ? त्यो तपाईंहरूलाई थाहा नभएको होइन। तर प्रमुख राजनीतिकर्मीलाई चिढ्याउँदा व्यापार, व्यवसायमा विनाशकारी असर पर्ला भन्ने तपाईंहरूलाई डर छ। काठमाडौंमा महलमै बसेर घरको झ्यालढोका टपक्कै लगाउँदासमेत तपाईंका बूढा बाउआमा र छोराछोरीले स्वच्छ हावाको सास फेर्न पाउँदैनन्। घरभित्र आउने हावा फिल्टर भएर आउने होइन। त्यो यस्तो हावा हो, जसले कुनै पनि बेला कसैलाई पनि क्यान्सर, हृदयाघात, मस्तिष्कघात, दमजस्ता गम्भीर रोग लाग्न सक्छ। प्रदूषित हावाले अर्बपति र भिखारी भन्दैन। तपाईं दुई करोड रुपैयाँको मोटर चढ्नु होला, तर काठमाडौंको फोहोर र भत्केको बाटोमा न तपाईं सो मोटरको आनन्द लिन सक्नु हुन्छ, न स्वच्छ बतासको स्पर्श नै। हावा या समग्र वातावरणको गुणस्तर राजनीतिसँगै जोडिएको छ। आपत्कालीन स्थिति भनेको जोकोहीलाई आइलाग्न सक्छ। आपत्कालीन स्वास्थ्य समस्या आइपर्यो भने तपाईंको घरको छतमा हेलिकोप्टर बस्दैन, यहींको बाटो भएर अस्पताल लानुपर्छ। बाटोमा ट्राफिक जाम भयो भने तपाईंको आफन्तको पनि मृत्यु हुन सक्छ। मेरो आफन्तको पनि मृत्यु हुन सक्छ। मृत्युले अर्बपति र लखपति भन्दैन। बाटो र ट्राफिक व्यवस्थापनमा सुधारको विषय दूरदर्शी नेतृत्वसँग जोडिएको छ। मैले केही उदाहरण मात्र प्रस्तुत गरेको हुँ। ती उदाहरणसँग म एउटा प्रसंग जोड्न चाहन्छु। मेरा एकजना मित्र छन्। उनका २१ बर्से छोरा अमेरिकाको एउटा राम्रो विश्वविद्यालयमा छात्रवृत्तिमा पढ्दैछन्। ती मेरा मित्र आफ्नो छोरा पढाइ सकेर केही वर्ष काम गरेपछि नेपाल फर्किदेओस् भन्ने चाहन्छन्। एक दिन मेरो उपस्थितिमा मेरा मित्रले छोरालाई नेपाल फर्किन प्रेरित गर्न थाले। बुवाले अलि बढी नै प्रवचन दिएपछि छोरालाई असह्य भएछ र उनले पनि एउटा विन्दुमा पुगेपछि प्रवचन नै दिए : आजको जवानामा हामीजस्ता युवा आफूलाई ग्लोबल सिटिजन (विश्व नागरिक) सम्झन्छौं। हामीलाई जहाँ बसे पनि फरक पर्दैन। तपाईंहरू र हाम्रा नातेदारहरूबाहेक म नेपाल फर्किनुपर्ने अरू कारण के छ ? के मैले नेपालमा राम्रो जागिर पाउँछु ? के मैले राम्रो तलब पाउँछु ? मैले के सहज जिन्दगी पाउँछु ? मैले के छोराछोरीका लागि राम्रो स्कुल पाउँछु ? तपाईंहरूले त जीवनमा धेरै दुःख पाउनुभयो, के अब मलाई पनि त्यस्तै दुःख पाओस् भन्ने चाहनुहुन्छ ? म यहाँ आउनेबित्तिकै काठमाडौंको वातावरणका कारण मेरो नाक, घाँटी र छाती खराब हुन्छ, दिनदिनै विषादी हालेको तरकारी खानुपर्छ, सरकारी कार्यालयमा सानो काम गर्न पर्यो भने घुस खुवाउनुपर्छ। धाराको पानी खान हुँदैन, सधैं जारको पानी पिउनुपर्छ। तपाईंहरू पो अलि बूढो हुनुभयो, मेरो त सिंगै जिन्दगी बाँकी छ। बरू म त पढाइ सकेर जागिर पाएपछि तपाईंहरूलाई पनि उतै लिएर जान चाहन्छु। जिन्दगीभरि हाम्रा लागि दुःख गर्नुभयो, अब बाँकी जीवन सुख गर्नोस् भन्न चाहन्छु। त्यो मेरो दायित्व पनि हो। छोराको प्रवचन सुनिसकेपछि मेरा मित्र अवाक् भए। आजका अधिकांश युवाहरूले सोच्ने त्यसैगरी हो। अब ती मेरा मित्रको परिवारलाई धनाढ्यहरूको परिवारसँग तुलना गरौं, जसको यो देशमा करोडौं, अर्बौंको लगानी छ। उनीहरूका पनि छोराछोरी विदेशका विशिष्ट विश्वविद्यालयमै पढ्छन्। तर के उनीहरू विदेशमा राम्रो जागिर पाउँदा आफ्ना आमाबुवा उतै लैजाने अथवा नेपालमा भएको सम्पत्ति बेचबिखन गर्ने अवस्थामा हुन्छन् ? सुरक्षित भविष्यको खोजीमा जसरी दसौं लाख आम सर्वसाधारणलाई बसाइँ सर्न सजिलो छ, देशमा ठूलो लगानी भएका धनाढ्यहरूलाई त्यसो गर्न गाह्रो छ। तर व्यवसायीहरू निरन्तर परिबन्दमा छन्। भ्रष्ट राजनीतिकर्मीलाई खुसी नपारौं व्यवसाय डुब्ला भन्ने डर, पारौं। अर्बपति भएर पनि स्वाभिमानपूर्ण जिन्दगी बाँच्नै नसक्ने स्थिति। परिणामस्वरूप तपाईंहरूमध्ये कयौं आफू प्रत्यक्षरूपमा संलग्न नभए पनि अनेकौं तरिकाबाट राजनीतिकर्मीहरूले हालेको जालोमा फस्नुभएको छ। आफ्नो व्यापार जोगाउन र प्रवर्धन गर्न तिनै भ्रष्टहरूसँग साँठगाँठ गर्न अभिशप्त हुनुहुन्छ। त्यो बन्धन तपाईंहरूले साहस गरेर तोड्नै पर्छ। तोड्न सकिन्छ। तपाईंहरूजस्ता उद्योगी, व्यवसायीले सफासँग व्यापार, व्यवसाय गर्ने वातावरण नबनेसम्म देशको समृद्धि सम्भव छैन। देश समृद्ध भएन भने तपाईंहरूलाई व्यक्तिगत, पारिवारिक समृद्धिको पनि स्वाद आउने छैन। निसन्देह रूपमा, तपाईंहरू देश रूपान्तरणको प्रमुख संवाहक हुनुहुन्छ। तर कहिलेसम्म जानीजानी यिनै भ्रष्टहरूको वरिपरि घुमिरहनु हुन्छ, या यिनीहरूलाई घुमाइरहनु हुन्छ ? अब पनि तपाईंहरूजस्ता उद्योगी, व्यवसायीहरूले सफा र रूपान्तरणकारी राजनीतिका लागि नैतिक या आर्थिक जे सकिन्छ, त्यही सहयोग इमानदारीपूर्वक नगर्ने हो भने, तपाईंहरूले भोलि मृत्युशयाबाट जीवनलाई फर्केर हेर्दा स्वाभिमानको होइन, पश्चत्तापको सास फेरेर बिदा हुनुपर्नेछ। मिश्र साझा पार्टीका संयोजक हुन्।"
जातिवाद र क्षेत्रवादविरुद्ध सन्देश,"पश्चिमले जातिवाद भड्काउने र भारतले क्षेत्रवाद चर्काउने खेल खेलेका छैनन् भन्ने विश्वास नेपाली जनतालाई दिलाउन आवश्यक छ २४ वर्षअगाडि सन् १९९६ मार्च महिनामा प्रधानमन्त्री शेरबहादुर देउवाले तत्काल भेट्न खोजेको खबर पाएपछि म प्रधानमन्त्री कार्यालय सिंहदरबार पुगें। लोकेन्द्रबहादुर चन्दलाई प्रधानमन्त्री बनाउन एमालेसहितका दलले अविश्वासको प्रस्ताव अघि सारेको बेला निधारमा रातो टीकासहित देउवा प्रसन्न मुद्रामा देखिन्थे। कारण अविश्वासको प्रस्ताव तुहिने पक्का भएको रहेछ। यार, त्यो चिनियाँ दूतावासअगाडि गर्ने प्रदर्शन रोक्नुपर्यो नत्र चीन रिसाउँछ प्रधानमन्त्री देउवाले एक सासमा कुरा सिध्याए। एम्नेस्टी इन्टरनेसनलले सन् १९९६ को मार्च महिनामा चीनमा भइरहेको मानव अधिकार उल्लंघनविरुद्ध विश्वव्यापी अभियान सञ्चालन गरेको थियो। त्यसक्रममा काठमाडौंमा पनि नयाँ सडकबाट चिनियाँ दूतावाससम्म जुलुस प्रदर्शन आयोजना गरिएको थियो। स्वयंसेवी तवरले सभापतिको दुई कार्यकाल पूरा गरी एम्नेस्टी कार्यसमितिबाट म निवृत्त भइसकेको थिएँ। एम्नेस्टी नेपालले जिल्ला प्रशासन कार्यालयलाई जानकारी दिएको छ। तसर्थ त्यहींबाट उक्त जुलुस नगर्नू भनेर लेखे रोक्न सकिन्छ, मेरो सुझाव सुनेपछि त्यसरी लेख्न मिल्दैन भन्ने देउवाको भनाइ रह्यो। त्यसो भए घोषणा गरिसकेको कार्यक्रम रोक्न सकिँदैन, मैले पनि अडान लिएँ। त्यसो भए थुन्नुपर्ने हुन सक्छ देउवाको ठहर सुनेपछि म निस्किएँ। प्रदर्शनको निर्धारित समयभन्दा आधा घण्टाअगावै नयाँ सडकबाट हामी पक्राउ पर्यौं। प्रदर्शनस्थलमा नआएका हाम्रा एकजना पत्रकार साथीलाई आफू काम गर्ने सञ्चार गृह जाँदै गर्दा प्रहरीले पक्रेर ल्याएछ र आरोप भने शान्तिनगरमा अशान्ति गर्दागर्दै पक्रिएको भन्ने लगाएको रहेछ। पक्राउ परेका २० जनाजतिलाई महेन्द्र पुलिस क्लब भृकुटीमण्डपमा राखिएको थियो। केही बेरपछि भिक्षुको पोसाक पहिरेका तिब्बती शरणार्थीलाई प्रहरीले पक्रेर ल्यायो। देख्दादेख्दै त्यो संख्या २४० पुग्यो। त्यसमध्ये एकदुईजना विदेशी (पश्चिमी देशका) भिक्षुणी पनि थिए। काठमाडौंका विभिन्न स्थलबाट कसैलाई प्रदर्शन गर्दै गर्दा, कसैलाई बाटो हिँड्दै गर्दा पक्रेर ल्याइएको रहेछ। आश्चर्यको कुरा, तीमध्ये अधिकांश नेपाली बुझ्दैनथे, हिन्दी बोल्थे। तिनीहरू दलाई लामाको मुख्यालय धर्मशाला भारतबाट समेत खास प्रयोजनका लागि आएका रहेछन्। रात छिप्पिँदै गयो। हामीलाई थुन्ने कि छाड्ने भन्ने द्विविधामा सायद सरकार थियो। त्यसैबीच काठमाडौंमा तिब्बत स्वतन्त्रताका लागि विशाल प्रदर्शन भएको खबर अन्तर्राष्ट्रिय सञ्चारमाध्यममा छ्यापछ्याप्ती भइसकेको थियो जबकि त्यो प्रदर्शन तिब्बत स्वतन्त्रताका लागि थिएन। कहाँसम्म भने आयोजकको नामसमेत कतिपय सञ्चारमाध्यमले दिएनन् जबकि तिब्बती शरणार्थीको प्रदर्शनका रूपमा चित्रित हुन थालेको उक्त कार्यक्रममा तिनीहरूलाई आमन्त्रण नै गरिएको थिएन। राति १० बजेपछि हामीलाई भृकुटीमण्डपबाट जिल्ला प्रहरी कार्यालय हनुमानढोका लगियो। नेपाल प्रहरीले अधिकृतहरूका लागि आयोजना गर्ने तालिमका दौरान मानव अधिकारबारे प्रवचन दिन अक्सर मलाई बोलाउने हुँदा प्रहरी अधिकृतहरू मलाई सर भन्थे। हनुमानढोका लैजाँदै गर्दा प्रहरी भ्यानमा एकजना अधिकृतले गुनासो गरे, सर यिनीहरूले (प्रदर्शनकारी तिब्बती शरणार्थीले) हामीलाई (प्रहरी) लाई गाली गरे, थुके। त्यो प्रदर्शनको आयोजक एम्नेस्टी भए पनि धर्मशालादेखि आएका दलाई लामाका अनुयायीहरूको घुसपैठ प्रस्ट भइसकेको थियो। उक्त प्रदर्शनका कारण संसददेखि चियापसलसम्म हंगामा भयो। अविश्वास प्रस्तावको चटारोले होला, तीन रातसम्म सरकारले हामीलाई हनुमानढोकास्थित उडुस, उपियाँ र जुम्राको वर्चश्व भएको कोठामा थुन्यो। त्यहाँ बस्दा थाहा भयो केरकार शाखाबाट बोलाएको भन्नासाथ बन्दीहरू रुन थाल्दा रहेछन्। नाम केरकार शाखा भए पनि काम गोदगाद गर्ने रहेछ। हामी थुनुञ्जेल यातना दिन बन्द भएकाले हाम्रो उपस्थिति अन्य बन्दीका लागि खुसीको विषय बन्यो। हामी रिहा भएपछि पनि केही तिब्बती शरणार्थी थुनामै रहे। त्यसपछि शरणार्थीको प्रवक्ताजस्तो लाग्ने कुनै व्यक्तिले मेरो आवासमा फोन गरेर निजहरूलाई रिहा गराउन निरन्तर कचकच गर्न थाले। आफूमात्र छुट्ने ? यस्तै आशय थियो तिनको। न तिनीहरूलाई म चिन्थें, न मैले निमन्त्रणा गरेका मान्छे थिए ती। मानव अधिकार संस्थाको कार्यक्रममा स्वार्थसिद्ध गर्न चाहने समूह घुसेर विषयान्तर गर्ने र बटार्ने खेल कसरी हुँदो रहेछ भन्ने प्रत्यक्ष अनुभव थियो त्यो। तत्पश्चात् मैले तिब्बत स्वतन्त्रताको मिसनमा काम गर्ने संस्थाव्यक्तिहरूलाई आफू संलग्न कुनै पनि कार्यक्रममा नबोलाउने र निजहरूको कार्यक्रममा पनि नजाने निर्णय गरे जुन यद्यावधि कायम छ। चीन सन्दर्भमा कुनै पनि विषयमा कार्यक्रम गर्दा माथि उल्लिखित तप्का सल्बलाउने हुँदा संवेदनशील हुने गरेको छ भने आयोजक चनाखो हुन नितान्त आवश्यक छ। चीन र भारतको अवस्था अत्यधिक धुवाँ ओकल्ने दुई इँटाभट्टाजस्तो छ जसको बीचमा छाप्राजस्तो नेपाल अवस्थित छ। ती प्रदूषित इँटाभट्टाबाट निरन्तर निस्कने धुवाँको मुस्लोले छाप्रोरूपी नेपाल आक्रान्त छ। त्यसैले हिमालय नांगिन थालेको छ, वनस्पति नासिन थालेको छ। २०५३ जेठ १९ गते मानव अधिकार तथा शान्ति समाजको स्थापना भयो। त्यसको एक सातापछि २६ जेठमा चीनले आणविक परीक्षण गर्यो। चीनले गरेको आणविक परीक्षणविरुद्ध शान्ति समाजले २९ जेठ २०५३ मा काठमाडौंमा आयोजना गरेको प्रदर्शनस्थलबाट प्रहरीले हामीलाई गिरफ्तार गरेको थियो। त्यही दिन बिहान गौशालास्थित मेरो निवासमा चिनियाँ दूतावासले चिनियाँ दृष्टिकोणसहितको एक पाताको जानकारीमूलक दस्ताबेज पठाएको थियो, जसमा आणविक हतियार प्रयोग सम्बन्धमा नो फस्ट युज अर्थात् पहिला प्रयोग गरिने छैन भन्ने धारणा उल्लेख थियो। आणविक अस्त्र पहिला प्रयोग नगर्ने मात्र होइन, कहिल्यै प्रयोग नगर्ने प्रतिबद्धता हुनुपर्छ भन्ने हाम्रो धारणा रहिआएको छ। पहिला प्रयोग नगर्ने भनाइ पर्याप्त छैन, तर थोरै भए पनि स्वागतयोग्य विषय थियो। चीनका राष्ट्रपति महामहिम सी चिनफिङको दुईदिने नेपाल भ्रमण सम्पन्न भएको छ। यो भ्रमणबाट नेपाललाई कति लाभहानि भयो भन्ने विश्लेषण हुँदै जाला, तर यो भ्रमणपश्चात् राष्ट्रपति सी नेपालमा लोकप्रिय भएका देखिन्छन्। त्यसका केही कारण हुन सक्छन्। पहिलो नेपालको भौगोलिक अखण्डताप्रति चीनको अटल सम्मान। कुनै बेला विखण्डनको रागलाई मानव अधिकारको आवरणमा पश्चिमको केही कोणबाट हावा भर्न खोजेको घटनाले स्वाभिमान नेपाली तर्सिएका थिए। तर नेपालको अखण्डताको मामलामा चीनले सिकायत गर्ने ठाउँ दिएको छैन। दोस्रो चीनले नेपालमा जातीय र क्षेत्रीय उन्मादलाई बढावा दिएको देखिँदैन। यसै पनि जातिवाद र क्षेत्रवादको डढेलो सल्किएमा त्यसको झिल्कोले चीनलाई पनि झोस्न सक्छ भन्नेमा चीन सचेत देखिन्छ। नेपाल चीनको पोल्टामा गइसक्यो भनेर कोकोहोलो मच्चाउने पश्चिम र भारतले माथिका दुई तथ्यबाट पाठ सिक्नुपर्छ। विशेषतः पश्चिमले जातिवाद भड्काउने र भारतले क्षेत्रवाद चर्काउने खेल खेलेका छैनन् भन्ने विश्वास नेपाली जनतालाई दिलाउन आवश्यक छ। हामीले नेपाललाई यत्रो सहयोग गरेका छौं तर पनि नेपालमा किन भारतविरोधी भावना बढ्दो छ ? भन्ने तर्क कतिपय भारतीय कूटनीतिज्ञबुद्धिजीवी गर्ने गर्छन्। यसको उत्तर भारतीय संस्थापनले खोज्न आवश्यक छ। यो सत्य हो, नेपाललाई चीनले भन्दा धेरै सहयोग भारतले गरेको छ। यो पनि सत्य हो मर्दा पर्दा चीनभन्दा भारत नै भरपर्दो छ। यो पनि सत्य हो नागरिक स्तरमा चिनियाँ र नेपालीबीच सम्बन्ध न्यून छ भने नेपाली र भारतीयबीचको सम्बन्ध आत्मीय एवं अत्यधिक छ। तर पनि नेपालमा भारतीय कूटनीतिज्ञ अलोकप्रिय छन् किन ? किनकि चिनियाँ राजदूत नेपाली गीतमा छमछम नाच्छिन् र शून्य लगानीमै लोकप्रियता आर्जन गर्छिन् जबकि भारतीय कूटनीतिज्ञ केही अपवाद छाडेर नेपालमा आफूलाई पुराना रियासतका राजामहाराजा जस्तो ठान्छन्। पछिल्लो तीन दशकका घटनाक्रम हेर्दा चीन नदेखिने गरी खेल्छ भारत खेल्दाखेल्दै नांगेझार भएको पत्तो पाउँदैन। कुनै बेला नेपालमा भारतीय प्रधानमन्त्री नरेन्द्र मोदी अत्यधिक लोकप्रिय थिए। अहिले सी छन्। विश्व रंगमञ्चमा शक्तिशाली चीनका राष्ट्रपतिको वजन बढी देखिन्छ तर नैतिक हिसाबले हेर्ने हो भने मोदीको उचाइ बढी देखिन्छ किनकि मोदी विश्वको सबैभन्दा ठूलो लोकतन्त्रको निर्वाचित प्रधानमन्त्री हुन्। त्यसैले मोदी काठमाडौंका चोकमा उत्रिन्छन्, नागरिकहरूसँग हात मिलाउँछन्। कतिपय विषयमा मोदीसँग हाम्रो पनि विमति छ, असहमति छ। त्यस्तो असहमति प्रकट गर्न हामीले पटकपटक विरोध प्रदर्शन गर्दा पनि भारतले सहजरूपमा लिएको छ जबकि शान्ति, मानव अधिकार, वातावरणका सवालमा चिनियाँ नीतिप्रति जब हामी असहमति व्यक्त गर्छौं, सोझै चीनविरोधीको आरोप लगाइन्छ। त्यसको प्रमुख कारण हो चीनमा लोकतन्त्र छैन। विगत १३ वर्षदेखि हामी जलवायु परिवर्तन र विश्वव्यापी उष्णताबारे सचेतना अभियान र हिमालय बचाऔं आन्दोलन सञ्चालन गरिरहेका छौं। चिनियाँ राष्ट्रपति सीको नेपाल भ्रमणका दौरान हिमालय बचाउन नेपालले छलफल गर्नेछ भन्ने झीनो आशा थियो तर त्यसबारे नेपाल हच्किएको देखियो। जलवायु परिवर्तन र विश्वव्यापी उष्णता मानव सभ्यताका लागि सबैभन्दा ठूलो चुनौती र खतरा रहिआएको छ। यसका कतिपय कारण मनुष्य सिर्जित हुन्। हरितगृह ग्यासको वृद्धिले पृथ्वीको सरदर तापक्रम वृद्धि भइरहेको छ भने हरितगृह ग्यासको अत्यधिक उत्सर्जनका कारण प्राणीहरूको अस्तित्व लोप हुने खतरा बढेको विज्ञहरू औंल्याउँछन्। त्यस्तो ग्यासमध्ये कार्बनडाइअक्साइड एक हो। वर्तमान विश्वमा सबैभन्दा बढी कार्बनडाइअक्साइड उत्सर्जन गर्ने राष्ट्र चीन हो (विश्वको कुल उत्सर्जनमध्ये २८ प्रतिशतभन्दा बढी), दोस्रोमा अमेरिका र तेस्रोमा भारत। धेरैलाई थाहा नहुन सक्छ अमेरिकाभन्दा दोब्बर कार्बनडाइअक्साइड उत्सर्जन चीनमा हुन्छ। चीन र भारतको अवस्था अत्यधिक धुवाँ ओकल्ने दुई इँटाभट्टा जस्तो छ, जसको बीचमा छाप्रोजस्तो नेपाल अवस्थित छ। ती प्रदूषित इँटाभट्टाबाट निरन्तर निस्कने धुवाँको मुस्लोले छाप्रोरूपी नेपाल आक्रान्त छ। त्यसैले हिमालय नांगिन थालेको छ, वनस्पति नासिन थालेको छ। चीनका कारण भइरहेको हिमालय विनाश र वातावरणीय क्षतिबारे नेपालले जोडदार आवाज उठाउनु पथ्र्यो, सकेन। यात्रा अवधिभरि सी मालिकजस्तो र नेपाली नेताहरू चाकरजस्तो देखिए। जगत् नरहे जीवन कहाँ रहन्छ।"
नौबिसे सुरुङमार्ग : अस्थायी समाधानको खोजी,"हाम्रा पूर्वज तथा अग्रहजहरूले जे गरे सो गरे, ठिकै गरे। त्यतिबेलाको साधन स्रोत, आर्थिक अवस्था र हाम्रा भूगोल तथा प्राकृतिक बनावटका कठिनाइ तोडफोड गरी आफूले चाहेको डिजाइन र धरातलमा मिलान गर्न सम्भव भएन होला। तर आजको एक्काईसौं शताब्दीमा आइपुग्दा र अर्बौंको बजेटमा निर्माण गर्न लागिएका निर्माणका पूर्वाधार पनि बन्दाबन्दैको अवधिमै सानो र साँघुरो र अपरिपक्व लाग्दालाग्दै पनि आँखा चिम्लेर त्यही आकारमा निर्माण गर्नुपर्ने बाध्यता छ। हालै मात्र जापानको १६ अर्ब निम्न ब्याजको ऋण सहयोगमा नौबिसेस्थित सिस्नेखोलादेखि गुर्जधारानजिकै त्रिभुवन राजपथमा जोड्ने गरी जम्मा २६९ किमि सुरुङमार्ग निर्माणका लागि जापानकै हाज्मा एन्डो जेभी कम्पनीलाई ४२ महिनाभित्र सम्पन्न हुने सम्झौता गरिएको सुन्नमा आएको छ। यो सुरुङ दुई मिनेटमा पार गरिए पनि पूरै मार्गलाई नौबिसे सुरुङमार्ग भनिएको छ। जाम नहुँदा नौबिसेको सिस्ने खोलाबाट पीपलामोड, नागढुंगा थानकोट भएर सुरुङ मार्गको मर्जिङ प्वाइन्टमा आइपुग्न २३ मिनेट लाथ्यो भने अब सुरुङ मार्ग प्रवेश गरी आउँदा जम्मा आठ मिनेट मात्र लाग्नेछ। सुरुङ मार्ग २४ सै घण्टा बिजुली जलिरहने पंखा चलिरहनेछ। मासिक २ किलोवाट बिजुली खर्च हुने एक सवारी प्रवेश शुल्क कम्तीमा ३० रुपैयाँ लाग्नेछ। सुरुङमार्गको दायाँबायाँ छेकबार लाग्ने बाटो क्रसका लागि आकाशे पुल निर्माण गरिनेछ। त्रिपुरेश्वर नागढुंगाको राजमार्गजस्तो लथालिंग र भताभुंग हुने गरी खुला राखिने छैन भन्ने जानकारी हामीले पायौं। यो जानकारी स्थानीय जग्गाधनी जो अधिग्रहणमा परेका थिएलाई जापानको जाईकासँग मिलेर इस्टिमेट गरिरहेको ब्राइट फ्युचर कन्सल्टेन्सीले ब्रिफिङ गरेको थियो। जग्गाधनीहरू समितिको दबाबमा उक्त सुरुङमार्गको जिम्मा लिएका सडक विभाग वैदेशिक महाशाखाका तत्कालीन प्रमुख सहसचिव सञ्जय श्रेष्ठले सुरुङमार्गमा प्रवेश गर्न मिल्ने सहायक सडक (एक्सेस वे) प्रत्येक ५० मिटरमा राखिदिने आश्वासन दिएका थिए। हामीलाई केही नहुनुभन्दा केही भएको राम्रै हो। तथापि सुरुङ मार्ग निर्माण सम्पन्न भएर सञ्चालन भएपछि पनि नौबिसे पीपलामोड नागढुंगा थानकोट भएर आउने सडक त खुला नै रहनेछ र सुरुङ प्रवेश नगरी कैयौं सवारी साधनहरू हल्का खुकुलो सडकको फाइदा उठाएर २३ मिनेटमा सुरुङमार्गको मर्जिङ प्वाइन्टमा आइपुग्ने र सुरुङमार्ग प्रवेश गरी त्रिभुवन राजपथमा आइपुग्ने सवारी साधनहरूको भेटघाटको संगमस्थल बन्ने छ। गुर्जुधारामै आइपुग्ने भएपछि उक्त मर्जिङ प्वाइन्ट असंख्य सवारी साधनहरूको संगमस्थल गुर्जुधारा कलंकीभन्दा पनि उग्र र भयावह ट्राफिक जाम हुने खतरा छँदै छ, यता नैकापको सडक साँघुरो हुँदाहुँदै पनि भाडाका गाडीले स्ट्यान्ड गर्ने गरेको नैकापदेखि सतुंगलसम्मको चोक जहाँ मातातीर्थबाट आएका पानी ट्यांकरहरू र मच्छेगाउँबाट आएका भाडाका र सार्वजनिक सवारी साधनहरू त्रिभुवन राजपथमा प्रवेश गर्ने चोकमा जमघट भई जाम हुँदै आएको छ। त्यो जाम र गुर्जधाराको केही माथि मर्जिङ प्वाइन्ट सुरुङमार्गको जाम जोडिएपछि त्रिभुवन राजपथ सवारी साधनहरूको भीडले समुद्र बन्ने निश्चित नै छ। यसर्थ बनाउँदाबनाउँदै सानो हुने र पछि बढाउन खोजेर पनि सरकारलाई बढी आर्थिक भार पर्ने निश्चित नै छ। यसर्थ हाल सुरुङ मार्गको मिलनविन्दु त्रिभुवन राजपथको वरपर रहेको गुर्जुधारा किसिपिडी चेकपोस्टसम्म बढाएर यी स्थानबाट एक किलोमिटरको घेराबन्दीको सर्कलमा अहिल्यै जग्गा अधिग्रहण गरी विशाल चौरस्त निर्माण गरी कुनै दहचोक मार्ग कोही सतुंगल कोही मातातीर्थ मच्छेगाउँ कोही चित्लाङतर्फ जाने विभिन्न सहायक राजमार्गमा प्रवेश गर्न चौरस्त, बसबिसौनी र विश्रामस्थल पार्क आकासे पुल इत्यादि निर्माण गर्न सके सयौं वर्षसम्मलाई हाम्रा पुस्ताले निर्माण गरेको पूर्वाधारले लोकप्रियता पाउने थियो। हामीले पर्यटन प्रवर्द्धनको प्रचार गरिरहँदा राजधानी बाहिरिने र भित्रिने एउटा खुला र सहज राजमार्ग (हाई वे) निर्माण गर्न नसक्नु र १० हातको पहिरो राजमार्गमा जाँदा यात्रुहरूले ४५ घण्टा सास्तीपूर्वक बाटोमै पर्खनुपर्ने लोडगाडी राजमार्गमा खाल्डाखुल्डी छल्दा र फस्दा दुर्घटना व्यहोर्नुपर्नेछ। सवारी साधनहरू समयमा ओभर हल नहुँदा र पार्टपुर्जा फेरबदल नहुँदा यात्राकै क्रममा सडकको माझमा अलपत्र पारी राखिदिने मर्मत गरेर बसिदिने अरूको अवरोधप्रति जिम्मेवारी नुहुने आफ्नो स्वार्थ र फाइदाका लागि बाटो रोक्ने र बढाउन अवरोध पुर्याउने तर सफा, हराभरा, खुला सडक पार्क, बगैंचा र सार्वजनिक स्थल निर्माण र सेवा भावना राष्ट्रलाई सेवा टेवा दिएर पुगोस् भन्ने सद्भावपूर्ण सभ्यता आजसम्म पाइँदैन। गलत दिशा र लेनमा अवरोध पुर्याउने गरी ओभरटेक गर्न मिल्दै नमिल्ने हुँदाहुँदै पनि राजधानी र राजमार्गमा भएका जाम घटाउन सम्बन्धित निकायले ध्यान पुर्याउने अनुशासन नभएका चालकहरूलाई कारबाही गर्ने कुरामा पनि सम्बन्धित क्षेत्रको कमजोरी नै देखिन्छ र हाल दसैं पर्वमा पृथ्वी राजमार्गमा नो ओभरटेक जोन घोषणा गरी अस्थायी समाधानको खोजी गरेको पाइन्छ। यसर्थ त्रिभुवन राजपथमा जडान गरिएको नौबिसे सुरुङमार्ग निर्माणपश्चात् पनि जाम नघट्ने देख्दादेख्दै मर्जिङ प्वाइन्टको चौरस्ता खुला र फराकिलो नगर्नु भनेको नहुने मामाभन्दा कानो मामा निको भनेजस्तो मात्र हुनेछ।"
१३ औं सागको तयारीः पोखरा फुटबल मैदानमा ६३ लाखको भारतीय दुबो,"पोखरा : पोखरा रंगशालामा अन्तर्राष्ट्रिय स्तरको फुटबल स्टेडियम निर्माणको काम भइरहेको छ । नेपालमा मंसिर १५ गते देखि २४ गते सम्म हुने १३ औं साग खेलकुद प्रतियोगिता अन्तर्गत पोखरा रंगशालामा महिला फुटबल प्रतियोगिता हुने कार्यक्रम छ । यसैको तयारीका क्रममा यहाँ अन्तर्राष्ट्रिय स्तरको फुटबल मैदानसहित फुटबल स्टेडियम निर्माणको काम भइरहेको छ । पोखरा रंगशाल परिसरमा नयाँ निर्माण भइरहेको फुटबल मैदानमा भारतको कोलकत्ताबाट दुबोको चपरी ल्याएर आछ्याउने काम भइरहेको छ । बरमुडा दुबो करिब ६३ लाखमा ल्याइएको कम्पनीका प्रोजेक्ट मेनेजर इन्जिनियर दिपक बरालले बताए । ९० हजार स्क्वायरफीटमा धुवो बिछ्याउदा त्यती लागत लाग्ने उनले जानकारी दिए । बरमुडा दुबो ढुवानीसहित प्रतिस्क्वायर ६० देखि ७० रुपौयाँ लागत लाग्ने उनले बताए । नेपालमा यस प्रजातीको दुबो नपाइने र यति धेरै मात्रामा पनि नपाइएकोले भारतबाट दुबो ल्याउनु परेको प्रोजेक्ट मेनेजर इन्जिनियर बरालले बताए । स्टेडियम निर्माणका लागि फ्रान्सबाट स्टील मोडुलर ग्रयाण्डस्ट्यान अडर गरेर आउने क्रममा रहेको छ । प्याराफिट निर्माणका लागि ल्याइने फ्रेम पोखरा आइपुगेपछि धमाधम फीट गरिने पनि उनले सुनाए । स्टेडियमको ट्याकका लागि जर्मनबाट सेन्थेतिक सामान अउँदै गरेको पनि उनले जानकारी दिए । सार्क खेलकुललाई लक्षित गरेर पहिलो चरणमा दश हजार सिट क्षमताको फुटबल स्टेडियम तयार भइसक्ने इन्जिनियर बरालले बताए । बाँकी सम्पूर्ण काम सार्क खेलकुद सकिए लगतैसुरु भएर अंग्रेजी महिनाको फेब्रेवरी भित्र स्टेडियम हस्तान्तरण गर्ने गरि काम अघि बढिरहेको उनले जाकारी दिए । प्याराफिटका सम्पूर्ण सामाग्री फ्रान्सबाट छिट्टै नै आउने उनले बताए । अहिले फाउण्डेसनको काम भइरहेको छ । सामाग्री आएलगत्तै फिट गर्न समय नलाग्ने उनले सुनाए । अन्तर्राष्ट्रिय स्तरको फुटबल स्टेडियम १ अर्ब २८ करोड २२ लाख १८ हजार १ सय ७४ रुपौयाँ बजेटमा बन्दै गरेको हो । फुटबल स्टेडियम १६ हजार ५ सय क्षमताको हुने छ । एक्सपानसन गरेर १८ हजार १ सय ५० दर्शकसम्म बस्न सक्ने क्षमताको बनाउन मिल्ने इन्जिनियर बरालले बताए । अन्तर्राष्ट्रिय मापदण्डको स्टेडियममा ट्रयाक एण्ड फिल्ड, शौचलाय, खेलाडी आराम कक्ष, मिडिया कक्ष, स्टोर रुम, कन्फ्रेन्स कक्षलगायत रहने छ । फुटबल मैदान फिफाले तोकेको मापदण्डको हुनु पर्ने छ । स्टेडियमलाई आधुनिक ल्फड लाइट सहित स्कोर वोर्ड, डिस्प्ले बोर्डसमेत हुने छ । स्टेडियममा टेलिभिजनका ठूला स्क्रिनसमेत जडान गरिने छ । २०४० सालमा दोस्रो राष्ट्रिय खेलकुदकालागि निमार्ण गरिएको फुटवल स्टेडियम जिर्ण भएपछि नयाँ अन्तर्राष्ट्रिय स्तरको निर्माण गर्न लागिएको हो । भारतको कोलकत्ताबाट ल्याइएको बरमुडा दुबो पोखरा रंगशालामा ट्रकबाट झारिदै । तस्बिर : कृष्णमणि बराल"
नेटबल च्याम्पियनसिपमा नेपालको विजयी सुरुआत,"काठमाडौं : पहिलो दक्षिण एसियाली यू१६ नेटबल च्याम्पियनसिपमा नेपालले विजयी सुरुआत गरेको छ। शुक्रबारदेखि सुरु भएको च्याम्पियनसिपको उद्घाटन खेलमा नेपालले पाकिस्तानलाई ३८१३ स्कोरले पराजित गर्यो। नेपालको जितमा वुमन अफ दी म्याचसमेत बनेकी ओजस्वी निरौलाले १३ अंक बटुलिन्। शुक्रबार नै भएको दोस्रो खेलमा भने नेपालले माल्दिभ्ससँग पराजय बेहोर्यो। निकै प्रतिस्पर्धात्मक खेलमा माल्दिभ्सले नेपाललाई ३५२७ ले स्तब्ध बनायो। माल्दिभ्सकी आमिनाथ आनी वुमन अफ दी म्याच घोषित भइन्। लगनखेलस्थित सैनिक शारीरिक तथा तालिम केन्द्रमा शुक्रबार नै भएको अर्को खेलमा भारतले मिश्रित नतिजा निकाल्यो। पहिलो खेलमा माल्दिभ्सलाई ४१२१ अंकले पराजित गरेको भारत दोस्रो खेलमा श्रीलंकासँग ४०२४ ले पराजित भयो। पहिलो खेलमा भारतलाई विजयी बनाउन अन्ली कुमारीले २४ अंक जोडेकी थिइन्। श्रीलंकाको जितमा हिरोनी हिसानीले २५ अंकको योगदान दिइन्। नेपालमा पहिलो पटक आयोजना भएको च्याम्पियनसिपमा दक्षिण एसियाका ६ राष्ट्रको सहभागिता छ। च्याम्पियनसिपमा आयोजक नेपालसहित भारत, बंगलादेश, पाकिस्तान, श्रीलंका र माल्दिभ्सले सहभागिता जनाएका छन्। च्याम्पियनसिप मलेसिया, भारत, श्रीलंका र पाकिस्तानका निर्णायकले सञ्चालन गरिरहेका छन्। महिला सशक्तीकरणका क्षेत्रमा योगदान पुर्याउने उद्देश्यले च्याम्पियनसिप आयोजना गरिएको नेपाल नेटबल संघका अध्यक्ष मोहनबहादुर बस्नेतले जानकारी दिए। च्याम्पियनसिपको युवा तथा खेलकुदमन्त्री जगतबहादुर सुनार (विश्वकर्मा)ले उद्घाटन गरे। च्याम्पियनसिप कात्तिक ५ सम्म सञ्चालन हुनेछ।"
टीटेनमा सन्दीप,"काठमाडौं : नेपाली राष्ट्रिय क्रिकेट टोलीका युवा स्पिनर सन्दीप लामिछानेले टीटेन लिग पनि खेल्ने भएका छन् । विभिन्न राष्ट्रमा आयोजना हुँदै आएको फ्रेन्चाइज टीट्वेन्टी लिगमा व्यस्त सन्दीपले दोस्रो पटक टीटेन लिग खेल्न लागेका हुन् । १० ओभरको टीटेन लिग दुई वर्ष अघिबाट सुरु भएको हो । संसारभर टीट्वेन्टी फरम्याटले तहल्का पिटिरहेका बेला क्रिकेटलाई अझ रोमाञ्चक बनाउन टीटेन लिग सुरु गरिएको हो । अन्तर्राष्ट्रिय क्रिकेट काउन्सिल (आईसीसी) को विशेष पहलमा सुरु भएको लिग विगत तीन वर्षदेखि संयुक्त अरब इमिरेट्स (यूएई) को आबुधावीमा सञ्चालन हुँदै आएको छ। अघिल्लो संस्करण केरला किङ्समा आबद्ध सन्दीपलाई यस पटक कर्नाटका टस्कर्र्सले आफ्नो टोलीमा अनुबन्ध गरेको हो । विदेशी कोटामा अनुबन्ध भएका सन्दीपले ४५ हजार अमेरिकी डलर पाउने छन् । कर्नाटकको आइकोनिक खेलाडीमा दक्षिण अफ्रिकाका प्रारम्भिक ब्याट्सम्यान हसिम अमला रहेका छन् । कर्नाटका टस्कर्र्समा इभिन लेविस, प्यान ब्राउन, जोन्सन चाल्र्स, मार्लोन सामुयल्सलगायत रहेका छन् । आबुधावीको अन्तर्राष्ट्रिय क्रिकेट रंगशालामा नोभेम्बर १५ देखि २४ सम्म आयोजना हुने लिगमा आठ टोलीले प्रतिस्पर्धा गर्नेछन् । जसमा बंगला टाइगर्स, डेकन ग्लाडियटर्स, दिल्ली बुल्स, मराथा अरबियन्स, अर्थन वारियर्स र लाहोर कलन्दरले प्रतिस्पर्धा गर्नेछन् । प्रतियोगिताको उद्घाटन खेलमा डेकन ग्लाडियटर्स र दिल्ली बुल्सबीच प्रतिस्पर्धा हुनेछ । सन्दीप हालै मात्र इङ्ल्यान्ड र वेल्समा आयोजना हुने द हन्ड्रेड क्रिकेट प्रतियोगिताको ड्राफ्टमा पनि परेका छन् । ड्राफ्टमा अटाउने सन्दीप एक्लो नेपाली खेलाडी हुन् । एक सय बलको हुने द हन्ड्रेडको ड्राफ्टमा सन्दीपको न्यूनतम मूल्य एक लाख पाउन्ड रहेको छ । सन्दीप विदेशी कोटामा ड्राफ्टमा परेका हुन् । द हन्ड्रेडको खेलाडी लिलामी भने आइतबार हुनेछ ।"
पाकिस्तान क्रिकेट टिम क्याप्टेनबाट सर्फराज बर्खास्त,लाहोर : पाकिस्तान क्रिकेट टिमका क्याप्टेन सर्फराज अहमद टेस्ट र टी२० क्रिकेट टिमको क्याप्टेनबाट हटाइएका छन्। शुक्रबार पाकिस्तान क्रिकेट बोर्डले विज्ञप्ति जारी गर्दै उनलाई टिम क्याप्टेनबाट हटाइएको जानकारी दिएको हो। हालै पाकिस्तानले खेलेको दुबै फम्र्याटमा कमजोर प्रदर्शन गरेपछि उनलाई कप्तानी छोड्न दबाब परेको थियो। जारी विज्ञप्तिअनुसार अस्ट्रेलियासँग हुन लागेको टेस्ट क्रिकेटमा ब्याट्स्म्यान अजर अलीले कप्तानी सम्हाल्ने छन्। उनले वर्ल्ड टेस्ट च्याम्पियनसिप २०१९२० को खेलहरूमा समेत टिमको नेतृत्व गर्नेछन्। त्यस्तै अर्का ब्याट्स्म्यान बाबर अजामले टी२० फम्र्याटमा कप्तानी गर्नेछन्। उनले अस्ट्रेलियासँग नोभेम्बरमा हुन लागेको तीन खेलको टी२० सिरिजमा पाकिस्तानको नेतृत्व गर्नेछन्। यसैगरी सर्फराज दुबै फम्र्याटबाट बाहिर रहने पनि विज्ञप्तिमा उल्लेख छ। तर एक दिवसीय क्रिकेटमा भने कुनै हेरफेर गरिएको छैन।

शीर्षक,विवरण
बुझेको र भोगेको गणतन्त्र,"देशको सर्वोच्च कानुन संविधान हो। जनताप्रतिको दायित्व र जनताको राज्यप्रतिको सम्मान संविधानमै निर्देशित गरिएको हुन्छ। राज्यको सार्वभौमिकता, अखण्डता, सीमाना, राज्यव्यवस्थापन, राज्यका निर्देशक सिद्धान्त, नागरिकका हक अधिकार सबै संविधानले निश्चित गरिदिएको हुन्छ। नेपालमा पनि सबै नागरिकले त्यही संविधान पढ्छन्, संविधानमा जे लेखेको छ त्यही बुझ्छन्। बुझेको गणतन्त्र नेपालका जनता सार्वभौमसत्ता सम्पन्न छन् भन्ने अठोटका साथ स्वतन्त्रता, सार्वभौमिकता र स्वाभिमानलाई अक्षुण्ण राख्ने उद्घोष २०७२ को संविधानले गरेको छ। एकात्मक राज्यव्यवस्थाले सिर्जना गरेका विभेद र उत्पीडनलाई अन्त्य गर्नेदेखि आर्थिक समानता, समृद्धि, सामाजिक न्याय र समतामूलक समाज निर्माणमा लाग्ने अठोट पनि नेपालको संविधानले लिएको छ। प्रेस स्वतन्त्रता, निष्पक्ष न्याय प्रणाली र समाजवादउन्मुख हुने दृढता पनि संविधानले नै देखाएको छ। हाम्रो संविधानले गरेका व्यवस्थामा मौलिक हक र कर्तव्य पनि उत्कृष्ट छन्। मौलिक हकभित्र ४६ वटा हक समेटिएका छन् भने मौलिक हकको पूर्ण कार्यान्वयन गर्न पाउने गरी तीन वर्षभित्र ऐन बनिसक्ने उद्घोष पनि संविधानले नै गरेको छ। यद्यपि नागरिकको कर्तव्यबारे भने एउटामात्र धारा (४८) निर्दिष्ट छ। धेरैवटा हक प्राप्त गरेका नागरिकले एउटामात्र कर्तव्य पूरा गरे हुनेगरी संविधानलाई जनतान्त्रिक बनाउन र जनताको पक्षमा निष्ठा देखाउन खोजिएको स्पष्ट हुन्छ। सम्पत्तिको हक प्रत्येक नागरिकलाई कानुनको अधिनमा रही सम्पत्ति आर्जन, भोग, बेचविखन, व्यावसायिक लाभ प्राप्तगर्नेदेखि सम्पत्तिको अन्य कारोबार गर्ने हकसम्म पनि संविधानले स्पष्ट गरेको छ। सम्पत्तिको परिभाषाभित्र चल अचलमात्र नभएर बौद्धिक सम्पत्ति पनि समेटिने उल्लेख छ। सम्पत्तिको संरक्षणको हकलाई बलियो बनाउन शोषणविरुद्धको हक पनि प्रदान गरिएको छ। यस्तै, राज्यका निर्देशक सिद्धान्तअनुसार समानता, स्वतन्त्रता, कानुनको शासन, पारदर्शिता, समाजवादउन्मुख र समृद्ध अर्थतन्त्र निर्माण गर्ने कुरा पनि संविधानले गरेको छ। संवैधानिक सर्वोच्चता भएको यो व्यवस्था स्थानीय, प्रान्तीय र संघीय सबै तहमा लागु हुने स्पष्ट छ। संविधानमा भएको व्यवस्थालाई जनतासम्म पुर्याउन राजनीतिक दलहरूले घोषणापत्रमा लेख्नेदेखि विद्वत्वर्ग र नेतृत्व तहसम्म पनि चर्चा भएको सुन्न र देख्न पाइएको छ। यो संवैधानिक उदारताले गणतन्त्रको गरिमालाई थप उजागर बनाएको छ। देशको आर्थिक व्यवस्थापनका लागि कर लिने, बजेट तर्जुमा गर्ने, राज्यको हिसाबकिताब राख्ने, वैदेशिक सहायता र ऋण लिने कुरा पनि संविधानले स्पष्ट गरेको छ। सञ्चित कोषमाथि व्ययभार हुने र नहुनेदेखि आर्थिक कार्यविधि, स्वतन्त्र लेखापरीक्षण हुने स्पष्ट छ। विवेकलाई उच्च महत्व दिएर नियमितता, मितव्ययिता, कार्यदक्षता, प्रभावकारिता र औचित्यसमेतका आधारमा लेखापरीक्षण हुने कीटानी व्यवस्था पनि संविधानले गरेको छ। भोगेको गणतन्त्र वास्तविक जीवनमा त्यसकिसिमको संवैधानिक सर्वोच्चतालाई औंला ठड्याउने प्रसंग र उदाहरण अनगिन्ती छन्। हिजो मात्र एकजना मित्रसँग भेट भयो। उनी कुनै कालखण्डमा देश हाँक्नेमध्येमै पर्थे। देश हाँक्ने नै नभए पनि उनलाई सामाजिक सम्मान प्राप्त थियो र अहिले पनि छ। तराईतिर मौजा पनि भएका, बाउबाजेकै पालादेखि सम्पन्न गनिएका अहिले पनि छोराहरूले उन्नति गरेकाले १०२० लाख खर्च गर्न उनलाई कुनै समस्या छैन। तर उनी बिरामी भएर उपचार गर्ने पीडामा भौंतारिरहेका रहेछन्। किन भनेर मैले सोधें। उनीले पीडा घटाउन दुःख सुनाए। विदेश जाँदा पाउने सटही सुविधाबारेमा। पासपोर्र्टमा लागेको भिसा देखाएपछि बैंकले १५ सय अमेरिकी डलरसम्मको मात्र सटही सुविधा दिने गरेकाले उनी खिन्न रहेछन्। नेपालको संविधानले जिउ ज्यानको संरक्षण गर्ने, सम्पत्तिको सुरक्षा गरिदिनेदेखि सम्पत्तिको हकसम्मका कुरामा ढुक्क बनाइदिएको विषय उनले पढेका छन्। उनलाई नयाँ डलर साट्नुपर्ने पनि छैन। उनीसँग बैंकले खोलिदिएको डलर खाता छ। खातामा ६७ हजार डलर पनि सञ्चित छ। बिरामी भएर उपचारका लागि विदेश जानुपरेको बेलामा १५ सय डलरभन्दा बढी साट्न नपाइने विषयले खिन्न भएको विषयले म पनि झल्यास्स भएँ। अनि सोचें, २०४७ साल पछिसम्म चप्पल लगाएर हिँड्ने, बिहानबेलुकाको गर्जो टार्न इष्टमित्रको घर डेरामा धाउनुपर्नेको विद्यमान आर्थिक हैसियतसँग उनको पैत्रिक विरासतको तुलना गर्न खोजें। उनी अहिले बिरामी छन्। रोग बिसेक पारेर स्वस्थजीवन जिउन सक्षम पनि छन्। उनीसँग आफ्नो डलर खातामा रकम सञ्चित छ तर साट्न पाउँदैनन्। संविधानमा लेखेको र भोगेको गणतान्त्रिक व्यवस्थाको पक्षपातलाई पीडाबोधको आँखाले नियालेको दृश्यले म पनि भाव विभोर भएँ। सत्ता उन्मादमा वा बहुमतको बलमा निर्णय हुन थाल्यो भने राज्यव्यवस्था तासको घरमात्र बन्छ, अनि माइतीघर मण्डलाबाट उम्रने बीउले छिट्टै देश ढाक्ने परिस्थिति निर्माण हुन सक्छ। नेताहरू करोडौं खर्चिएर लाखौं डलर साटेर विदेश उपचार गर्न गइरहेको दृश्य नेत्रपटलमा आयो। के हाम्रा नेतालाई विद्यमान ऐन कानुन लाग्दैन ? अथवा नेताका लागि छुट्टै कानुन तर्जुमा भएको छ र ? पटक पटक विदेश गएर उपचार गर्ने नेता सम्पत्ति विवरण भर्दा आफूलाई गरिब र श्रीमतीलाई धनी पनि देखाउन संकोच मान्दैनन्। दुईदशक अघिसम्मको आर्थिक हैसियत र अहिलेको हैसियतका बीच शृंखला जोड्ने हो भने वैध स्रोतको प्रश्न उठ्नु स्वाभाविक हुन्छ। स्रोत भएका, डलर खाता भएका, पैतृक सम्पत्ति बलियो भएकाहरू बिरामी पर्दा सटही सुविधाकै कारणले उपचार गर्न जान नपाउने तर भुइँफुट्टा, आधारहीन, स्रोत नभएकाहरूका लागि बैंकक, सिंगापुर, अमेरिका पानीपधेरो हुनुको आधार यही संविधानअनुसार बनेको कानुन नियमलाई हेर्दा के भन्ने ? स्रोतको आधारमा डलर खाता खोल्न स्वीकृति दिएपछि परेको बेलामा खर्च गर्न झिक्न नपाउने सम्पत्तिको हक र स्वतन्त्रताको हकको अर्थ स्पष्ट हुने कुरा पनि भएन। पाँच वर्षमा पूरा हुने लक्ष्यले सुरु भएको योजना २५ वर्षमा पनि पूरा नहुँदा कसैले जिम्मेवारी लिनु नपर्ने, बहालवाला सचिवले नै आफ्नो पानी उद्योग बन्द हुने भएकाले मेलम्ची आउन नसकेको पर्दाफास गर्दा पनि सम्बन्धितलाई कारबाही नहुने, कुनै पनि राष्ट्रिय महत्वको योजना तोकिएको समयमा पूरा नहुने, निर्वाचनका बेलामा दलको घोषणापत्रमा लेखिएका कुरा गर्न सकिएको छ कि छैन हेर्न नपर्ने र त्यसको लेखापरीक्षण नहुने, कहीं नभएको जात्रा हाँडीगाउँमा उखान सार्थक हुने गरेर पञ्चायतीकालको एकतन्त्रीयतालाई माथ गर्नेगरी जनप्रतिनिधिको तलब तोक्ने ऐन बनाइएका उदाहरणले बुझेको र पढेकोभन्दा भोगेको गणतन्त्रत्रको दृश्य फरक भएको छर्लंग हुन्छ। हिजोसम्म जनताको पसिनाको करबाट तलब खाने भन्नेहरू आफैं तलब लिन र अझ पेन्सनकै वकालत गर्न थालेको दृश्यले गणतन्त्रको सारलाई नांगो बनाइदिएको छ। त्यसमाथि फैलिएको होली वाइनको गन्धले समाज दूूषित बनिरहेको आभास भएको छ। काठमाडौंको अव्यवस्थित बसोवास, बिग्रँदो वातावरण, श्रमको बहिर्गमनले देशका खेतपाखा बाँझा भएका दूरगामी भयावह दृश्यले गणतन्त्रको सारलाई नजिकैबाट स्पष्ट पारेको छ। अन्त्यमा, किताबमा लेखेर मात्र जनाकांक्षा पूरा हुँदैन। अधिकार संविधानमा भन्दा जनचासोको विषयको सम्पूूर्तिमा हुनुपर्छ। बहुदलीय गणतन्त्रात्मक प्रजातन्त्रमा जनता सर्वोपरि हुने व्यवहारमा, दिनानुदिनको सरकारका क्रियाकलाप र निर्णयमा प्रतिविम्बित हुनेगर्छ। त्यो नभएर सत्ता उन्मादमा वा बहुमतको बलमा निर्णय हुन थाल्यो भने राज्यव्यवस्था तासको घरमात्र बन्छ। त्यो तत्वलाई समयले अगाडि बढ्न दिँदैन। धेरै समय चल्यो भने अर्को निर्वाचनसम्म जाला। नभए माइतीघर मण्डलाबाट उम्रने बीउले छिट्टै देश ढाक्ने निश्चित छ। यस्ता चरम लापरबाही र सरकारी कदम देख्नुपर्दा बुझेको गणतन्त्र र भोगेको गणतन्त्रका बीचमा अग्लो पर्खाल ठडिएको स्पष्ट छ।"
किन अड्कियो नागरिकता विधेयक ?,"विदेशी ज्वाइँले चाहेमा १५ वर्षपछि संघीय कानुनबमोजिम विदेशी महिलासरह अंगीकृत नागरिकता पाउन सक्ने भन्ने प्रावधान राखिए संविधानसँग बाझिनेछ के हो त विवाद ? विवादको चुरो विषय नै वैवाहिक अंगीकृत नागरिकता लिने विदेशी महिलाले नेपाली पुरुषसँग विवाह गरेमा सात वर्ष कुर्नुपर्ने र सो अवधिसम्मका लागि परिचयपत्र दिने, त्यस्तै विदेशी पुरुषलाई १५ वर्षपछि मात्र अंगीकृत नागरिकता दिने गरी राज्यव्यवस्था समितिको छलफल सतहमा आएको छ। संविधानतः वास्तविक नेपाली नागरिकले नागरिकता पाउनुपर्ने, राज्यविहीनता हुन नहुने तर गैरनागरिकले नागरिकता प्राप्त गर्न नहुने भन्ने विश्वव्यापी आधारभूत सिद्धान्त हो। यो सिद्धान्तलाई नेपालको संविधानले अंगीकार गरेको छ। अर्कोतर्फ राष्ट्रियता प्राप्तिको आधार नागरिकता प्राप्ति हो भने नागरिकता प्राप्तिको आधार मात्र राष्ट्रियता प्राप्तिको आधार होइन। अर्कोतर्फ, कुनै पनि नागरिक कुनै पनि देशमा राज्यविहीनता हुनु हुँदैन। राज्यविहीनता भन्नाले कुनै पनि व्यक्तिको राज्यसँग कानुनी एवं सामाजिक सम्बन्ध अभाव हुनु हो। राज्यविहीनतामा नागरिकताको प्राप्ति हुँदैन। जन्मेको ठाउँमा समेत कहिलेकाहीं राज्यविहीन हुन पुग्छ। कुनै पनि व्यक्ति लगातार विदेशमा बसेको अवस्थामा बच्चा जन्मियो भने आफ्नो मुलुकमा जन्मबाट मात्र नागरिकता दिने कानुनी व्यवस्था रहेछ भने उसको बच्चा स्वतः राज्यविहीन हुन पुग्छ। नेपालको संविधानबमोजिम नेपालमा रगतको नाता, जन्मको नाता, वैवाहिक सम्बन्ध, सम्मानार्थ र गैरआवासीय नागरिकता मात्र प्राप्त गर्ने हुँदा यी प्रावधानबाहेकको अवस्थामा नागरिकता प्रदान गर्न नेपालको संविधानले अनुमति दिएको देखिँदैन। यसबाहेकको अवस्थामा संघीय संसद्ले नागरिकता ऐन, २०६३ लाई संशोधन गर्न बनेको विधेयकमा नागरिकता दिने प्रावधान राख्यो भने पनि स्वतः नेपालको संविधानसँग बाझिन पुग्छ, जसलाई सर्वोच्च अदालतमा रहेको संवैधानिक इजलासले बाझिएको हदसम्म बदर गर्ने हुँदा संघीय संसद्ले संशोधन विधेयकमा संविधानअनुकूल नागरिकता विधेयक पारित गर्नुपर्ने हुन्छ। संविधान निर्माणका बखत नेपाली नागरिकलाई नागरिकता दिँदा नरम र विदेशीलाई दिँदा कठोर नीति हुनुपर्ने आवाज रहेको थियो। बाबुको पहिचान नभएका व्यक्तिलाई वंशज : नेपालको नागरिक आमाबाट नेपालमा जन्म भई नेपालमै बसोवास गरेको र बाबुको पहिचान हुन नसकेको व्यक्ति वंशजका आधारमा नेपालको नागरिक मानिने गरी थप व्यवस्था गर्ने गरी प्रस्तावित गरिएको छ। यो व्यवस्थाले बाबुको पहिचान नभएको नेपाली आमाबाट जन्मिएका सन्तानले नागरिकता प्राप्त गर्दा भने नेपाली आमाहरूले औपचारिक समानता पाएको देखिन्छ। विदेशी भन्ने पहिचान भए वंशजबाट अंगीकृत तर त्यस्तो नागरिकता प्राप्त व्यक्तिका बाबुको पहिचान भई विदेशी नागरिक भएको ठहरेमा त्यस्तो व्यक्तिले वंशजका आधारमा नागरिकता लिएको नागरिकता कायम रहँदैन। निजले बाबुका नामबाट विदेशी मुलुकको नागरिकता प्राप्त नगरेको भनी स्वघोषणा गरेमा निजको नागरिकतालाई अंगीकृत नागरिकतामा परिणत गरिने प्रस्तावित व्यवस्थाले वंशजको नागरिकता सरकारले अंगीकृतजस्तो खोस्न नसक्ने विश्वको सैद्धान्तिक अभ्यासविपरीत देखिन्छ। वंशजको नागरिकताको अन्त्य राज्यले खोस्न नसक्ने र बरु आफैं स्वघोषणा गरी त्याग गर्न सकिन्छ। तर, प्रस्तावित विधेयकले बाबु विदेशी भन्ने पत्ता लाग्नेबित्तिकै वंशजको नागरिकता कायम नरहने र सोही नागरिकता स्वघोषणा गरी अंगीकृतमा परिणत गर्ने कार्य आफैंमा व्यावहारिक पनि नभएको र पाएको वंशजको नागरिकतालाई आफैं नत्यागेसम्म कायमै रहने विश्वकै संवैधानिक व्यवस्था छ। त्यस्तै सन् १९४८ पछिको नागरिकता सम्बन्धमा विश्वले अंगीकार गरेको कानुनी शासनको सन्दर्भलाई प्रस्ट पार्न बेलायतको उदाहरण लिन सकिन्छ। ब्रिटिस राष्ट्रियता ऐन, १९४८ ले त्यसअघिसम्म रहेको अन्य मुलुकको नागरिकता ग्रहण गरेमा बेलायती नागरिकता रद्द हुने प्रावधान खारेज गयो। त्यसका ठाउँमा बेलायती नागरिकले बेलायती नागरिकता छाड्न चाहेमा पुयाउनुपर्ने प्रक्रियाको व्यवस्था उक्त ऐनमा गरियो। यसलाई सीधा अर्थमा बुझ्दा राज्यले नागरिकको नागरिकता खोस्न नपाउने भयो भन्न सकिन्छ। यसरी बेलायतमा नागरिकले स्वेच्छाले मात्र नागरिकता परित्याग गर्न पाउने व्यवस्था गरेर मानव अधिकारको घोषणा, १९४८ को परिकल्पना अवलम्बन गरेको पाइन्छ। यसै परिप्रेक्षमा अमेरिकाको अदालतले अफ्रोयिम वी रस्क १९६७ मा व्याख्या गरेर बेलायती सिद्धान्तलाई पछ्याएको पाइन्छ। स्मरणीय के छ भने, प्रजातन्त्रको विकासमा कानुनको शासनका रूपमा जनतालाई सार्वभौमसत्तासम्पन्न मान्ने सिद्धान्तलाई व्यवहारमा लागू गर्न राज्यले नागरिकता खोस्न नपाउने र नागरिकले मात्र स्वयं परित्याग गर्न सक्ने कानुनी व्यवस्था विश्वभरि विस्तार हुँदै गएकाले यो प्रस्तावित व्यवस्था उक्त सिद्धान्तको कसीमा टिक्न सक्ने देखिँदैन। विदेशी महिलालाई अंगीकृत नागरिकता : नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा संघीय कानुनबमोजिम नेपालको अंगीकृत नागरिकता लिन सक्ने व्यवस्था नेपालको संविधानले नै प्रत्याभूत गरेको छ। यस किसिमको संवैधानिक प्रावधानले नेपालको नागरिकता लिने कुरामा विदेशी महिलाको स्वविवेकीय अधिकारमा छाडेको देखिन्छ। विदेशी महिलाले चाहेमा लिन सक्ने तर नचाहेमा नागरिकता लिने बाध्यता संविधानले गरेन। वैवाहिक अंगीकृत नागरिकता लिने विदेशी महिलाले नेपाली पुरुषसँग विवाह गरेमा सात वर्ष कुर्नुपर्ने र सो अवधिसम्मका लागि परिचयपत्र दिने, विदेशको नागरिकता परित्याग गरेको निस्सा पेस गर्नुपर्ने व्यवस्थाले विदेशी महिला बुहारी बनेर नेपाल आउँदा भारत र नेपालको खुला सिमाना एकातर्फ विचार गर्नुपर्ने अर्कोतर्फ अन्तर्राष्ट्रिय सन्धि तथा सम्झौतालाई पनि अध्ययन तथा अनुसन्धान गरेर मात्र निक्र्यौल गर्नुपर्ने देखिन्छ। विदेशी बाबु अंगीकृत र आमा नेपाली भए वंशज : नेपालको संविधानबमोजिम नागरिकता प्राप्त गर्दाका बखत निजका आमा र बाबु दुवै नेपाली नागरिक रहेछन् भने नेपालमा जन्मेको त्यस्तो व्यक्तिले वंशजका आधारमा नेपालको नागरिकता प्राप्त गर्न सक्ने संवैधानिक प्रावधानलाई स्पष्ट गर्न प्रस्तावित विधेयकमा प्रस्ताव गरिएको छ। यसको अर्थ दुवै नेपाली नागरिक भने पनि एकजना विदेशी जो अंगीकृत नागरिक भइसकेको खण्डमा दुवै नेपाली नागरिक हुने नै भए। सोही आधारमा निजका सन्तानले नागरिकता प्राप्त गर्दाका बखत नेपाली नागरिक वंशज वा अंगीकृत जे भए पनि निजका सन्तानले वंशजको नागरिकता प्राप्त गर्न सक्ने संवैधानिक तथा कानुनी बाटो प्रशस्त हुने देखिन्छ। यो प्रावधानले विदेशी बाबुसँग विवाह गरेमा उक्त विदेशी बाबुले वैवाहिक अंगीकृत नागरिकता १५ वर्षपछि पाउन सक्ने घुमाउरो मार्ग प्रशस्त भएको देखिन्छ। यसले नेपाली महिलासँग विदेशी पुरुषले विवाह गर्न सक्ने र नेपालमै घरजम गर्ने संवैधानिक बाटो खुलाउँदा नागरिकतामा कठोर नीति अवलम्बन गरेका छौं भनी संविधान निर्माताले भन्नु कुनै अर्थ देखिँदैन। यसलाई प्रस्तावित ऐनले समेत बाटो प्रशस्त गर्ने देखिन्छ। यसबाट नागरिकतामा देशको भारवहनको सिद्धान्तले कति थेग्न सक्ने हो। राष्ट्रियता प्राप्तिको आधार नागरिकता प्राप्ति हो भने नागरिकता प्राप्ति मात्र राष्ट्रियता प्राप्तिका आधार होइन। त्यसैले नागरिकता दिँदा राज्यले आफ्नो देशले कति भारवहन गर्न सक्छ, सोहीबमोजिम नागरिकता प्रदान गर्ने हो। बाबुको पहिचान हुन नसकेको स्वघोषणा गरेमा वंशजको नागरिकता : नेपाली नागरिक आमाबाट नेपालमा जन्म भई नेपालमै बसोवास गरेको र बाबुको पहिचान हुन नसकेको व्यक्तिका हकमा निजका बाबुको पहिचान हुन नसकेको पुस्ट्याईंसहित निज वा निजको आमाले गरेको स्वघोषणा गरेमा निजको सन्तानले वंशजको नागरिकता प्राप्त गर्न सक्ने व्यवस्था प्रस्ताव गरिएको छ। यसले बाबु पहिचान नहुँदासमेत आमाले नागरिकता दिलाउन नसक्दा धेरै बालबालिका राज्यविहीन हुनुपरेको समस्याको अन्त्य हुने भएको छ। तर आमाले बाबुको पहिचान भएको छैन भनी किन घोषणा गर्ने भन्ने आम आमाहरूले गरे पनि आमाको पहिचान र अधिकार भने पक्कै पनि सुनिश्चित हुने देखिन्छ। विदेशी ज्वाइँले चाहेमा विदेशी महिलासरह अंगीकृत नागरिकता ? : संघीय संसद्मा विचाराधीन नागरिकता विधेयकमा संविधानमा उल्लिखित नेपाल सरकारले संघीय कानुनबमोजिम नेपालको अंगीकृत नागरिकता प्रदान गर्न सक्नेछ भन्ने प्रावधानलाई टेकेर नेपाली महिला नागरिकसँग वैवाहिक सम्बन्ध कायम भएको विदेशी पुरुष अर्थात् विदेशी ज्वाइँले चाहेमा १५ वर्षपछि संघीय कानुनबमोजिम विदेशी महिलासरह अंगीकृत नागरिकता पाउन सक्ने भन्ने प्रावधान राख्न खोजिएको छ। यसो भने यो प्रावधान नेपालको संविधानसँग स्वतः बाझिन पुग्छ र बाझिएको हदसम्म उक्त प्रावधानलाई संवैधानिक इजलासले बदर गरिदिने हुनाले विदेशी ज्वाइँलाई नागरिकता दिने प्रावधान राखियो भने यो संविधानको उपहास हुनेछ। संविधानले विदेशी महिलासरह विदेशी पुरुषले चाहेमा अंगीकृत नागरिकता लिन सक्ने कुरा नै संविधानले चिन्दैन। संघीय कानुनबमोजिम अंगीकृत नागरिकता दिने भनी संविधानले व्यक्त गरेको शब्द र भावना भनेको विदेशी महिला जो नेपालको नागरिकसँग वैवाहिक सम्बन्ध भएकी विदेशी नागरिक वा विदेशी पुरुषसँग नेपाली महिलाले विवाह गरी निजहरूबाट जन्मेका सन्तानले विदेशी मुलुकको नागरिकता नलिने घोषणा गरेको खण्डमा मात्र संघीय कानुनबमोजिम नेपाल सरकारले अंगीकृत नागरिकता दिन सक्ने संवैधानिक प्रत्याभूति हो नकि यसैको आधारमा तथ्यको भ्रममा परी विदेशी पुरुष वा ज्वाइँलाई दिने भनेको हो। वंशजको नागरिकताको हकमा : नागरिकता ऐन, २०६३ संशोधन विधेयक २०७५ मा वंशजको नागरिकता प्रदान गर्दा नेपाली नागरिकको सन्तान राज्यविहीन हुन नहुने गरी नागरिकता प्रदान गर्ने व्यवस्था गरिनुपर्छ। सेना, कर्मचारी, शिक्षकहरू कार्यरत रहेको ठाउँमा झूटा बिहे गरेर सन्तान जन्मिएका छाडिएका र आमाले हुर्काएका सन्तान नागरिकता लिनुपूर्व विदेशी नागरिकसँग बिहे गरेकी नेपाली महिला, बिहे विदेशी मुलुकमा गरी नेपाली नागरिकबाट जन्मिएका सन्तान, बाबुले पहिचान दिन इन्कार गरेका सन्तान (अर्को विवाह वा अंश वा सम्बन्धविच्छेदका कारण कामको सिलसिलामा बाहिर बिहे भएर जन्मिएका बच्चा, जसको बाबु बिहे दर्तासमेत नगरी मृत्यु भएको, रोजगारको सिलसिलामा बाहिर गएर यौन शोषणमा परी गर्भ वा बच्चासहित आएका आमाका सन्तानहरू, जबर्जस्ती करणीबाट जन्मिएका सन्तान, दुवै नेपाली नागरिकबाट जन्मेका सन्तान बालिग नबन्दै आमा र बाबुको सम्बन्धविच्छेद भई अर्को नेपाली नागरिकसँग बिहे गरेमा वा अंश लिएमा, वा अर्को बिहे गरेमा बाबुआमा दुवैले आफ्ना सन्तानलाई नागरिकता दिन इन्कार गरे त्यस्तालाई नागरिकता दिने व्यवस्था गरियो भने वास्तविक नागरिकले वंशजको नागरिकता लिनबाट वञ्चित नभई राज्यविहीन हुनबाट मुक्ति पाउने थिए। वैवाहिक अंगीकृतको हकमा : विदेशीसँग नेपालमै विवाह भएका र नेपालमै जन्मिएका, हुर्किएका सन्तान (आमा नेपाली), नेपाल बस्न चाहेमा विदेशी पुरुष वा बुहारीलाई वैवाहिक परिचयपत्र (नेपाली नागरिकसँग बिहे भई अंगीकृत नागरिकता प्राप्त नगरेसम्म आर्थिक, सांस्कृतिक अधिकार उपभोग गर्न पाउने गरी परिचयपत्र) दिने, विदेशीसँग विवाह भई कारणवश बाबुको देश छाडी नेपाली आमासँगै नेपालमा बसोवास गर्दै आएका सन्तान, विदेशी बाबु, नेपाली आमा भएका तर सम्बन्ध बिग्रिएका कारण आमासँग नेपाल आएर बसोवास गरेका सन्तान विदेशी नागरिक आफ्नो देशको नागरिकता प्राप्त नगर्दै नेपालमा आई नेपाली महिलासँग बिहे गरी सन्तान जन्मिएका तर उक्त बाबुको वैवाहिक अंगीकृत नागरिकता प्राप्त नगर्दै मृत्यु भएमा निजका सन्तानलाई अंगीकृत नागरिकता दिने प्रावधान राख्नुपर्नेमा वंशजको नागरिकता दिन खोजियो भने स्वतः संविधानसँग बाझिने छ। त्यसैले विदेशी जोडिनेबित्तिकै अंगीकृतबाहेक अन्य व्यवस्था यो संशोधन विधेयकमा ल्याउने प्रयास नहोस्। निष्कर्ष : राष्ट्रियता प्राप्तिको आधार नागरिकता प्राप्ति हो भने नागरिकता प्राप्ति मात्र राष्ट्रियता प्राप्तिका आधार होइन। त्यसैले नागरिकता दिँदा राज्यले आफ्नो देशले कति भारवहन गर्न सक्छ, सोहीबमोजिम नागरिकता प्रदान गर्ने हो। यसको अर्थ यो होइन कि वास्तविक नागरिकले नागरिकता नपाउने र गैरनागरिकले नागरिकता पाओस्। यसैका आधारमा वास्तविक नागरिकले नागरिकता प्राप्ति उसको संवैधानिक, कानुनी तथा मानवअधिकार पनि हो। यसैका आधारमा ऊ राज्यविहीन बनाइनु हँदैन। अतः वास्तविक नेपाली नागरिकले नागरिकता पाउनुपर्ने हुन्छ यो उसको नैसर्गिक तथा संवैधानिक तथा मानव अधिकारसमेत हो। त्यस्ता नागरिक राज्यविहीन हुनु हँदैन। तर, गैरनागरिकले नागरिकता प्राप्त गर्नु हँदैन। त्यस्तै राष्ट्रियता प्राप्तिको आधार नै नागरिकता प्राप्तिको आधार बनाइनुपर्छ। नागरिकता प्राप्तिको आधार राष्ट्रियता प्राप्तिको आधार बन्न सक्दैन। ज्ञवाली सर्वोच्च अदालतका वरिष्ठ अधिवक्ता हुन्।"
गणतन्त्रमाथिको आक्रमण,"प्रसव वेदनापछि जन्मिएको जनताको संघीय लोकतान्त्रिक गणतन्त्रमाथि आक्रमणको तयारी भइरहेका छन्। यो आक्रमणबाट गणतन्त्र जोगाउनु चुनौतीपूर्ण भए पनि अप्ठेरो भने छैन। किनकि, गणतन्त्र कसैको लहलहै वा व्यक्तिगत स्वार्थपूर्ति गर्नकै खातिर ल्याइएको होइन। आम जनताका इच्छाआकांक्षा पूर्तिका लागि ल्याइएको हो लोकतान्त्रिक गणतन्त्र। सयौं वर्षका तानाशाहका पञ्जाबाट सहिदको बलिदानद्वारा मात्र सम्भव भएको हो लोकतान्त्रिक गणतन्त्र। नेपाली जनताले मालिक बन्न सयौं वर्ष कुर्नु पर्यो। प्रसव वेदना हँदा कतिपटक गर्भ तुहाइयो भने कतिपटक मातृत्वकै हत्या भयो। यो आम जनताका सानो त्याग र बलिदानबाट प्राप्त भएको व्यवस्था होइन। हजारौं नेपालीका छोरा सहिद भए, हजारौं चेली विधवा भए अनि हजारौं आमाहरूको कोख रित्तियो। कैयौं संघर्षका क्रममा अपांग भए। जो बाँचे, तिनीहरूले पनि धेरै वर्ष गोलघरमा कठोर यातनासहित जीवन व्यतीत गरे। त्यति मात्र हैन, कतिको सर्वस्वहरण गरियो भने कतिलाई मृत्युदण्ड दिइयो अनि कति अघोषित रूपमा देश निकालामा परे। अहिलेको नयाँ पुस्ता यी सबै कुराको भुक्तभोगी त होइन, तर नेपालमा लोकतान्त्रिक गणतन्त्र स्थापना गर्नका खातिर कति निर्दोष स्वाभिमानी पुस्ताले बलिदान गरे भन्ने विषयबाट अनभिज्ञ पक्कै छैन। उनीहरूमा प्रजातन्त्र र निरंकुशतन्त्र छुट्ट्याउन सक्ने र निरंकुशताका अवशेष समाप्त पार्ने सामर्थ्य छ भन्ने सम्झाइराख्नु पर्दैन। मुलुकका गणतन्त्र स्थापना गर्नु र राणाशासनकालमा प्रजातन्त्रका पक्षमा लड्नु उस्तै थियो। न राणाशासकले यो मुलुकमा राणाको अन्त्य हुन्छ भन्ने सोचेका थिए न त त्यसपछिका शासक एवं कुनै पार्टीले सजिलै लोकतान्त्रिक गणतन्त्र स्थापना हुन्छ भन्ने कल्पना गरेका थिए। लोकतान्त्रिक गणतन्त्रात्मक संविधानअनुसार तीनै तहको निर्वाचनमार्फत आम नागरिकले परिवर्तन आत्मसात गरेका छन्। किनकि, यो व्यवस्था कुनै एक व्यक्ति, कुनै एक दल वा मात्र शासकको विरुद्धमा ल्याइएको होइन। पूर्ण न्यायिक स्वतन्त्रता, जनतामा निहित सार्वभौमसत्ता, जनताले जनताका लागि बनाएको संविधानको संवैधानिक सर्वोच्चता, पे्रस स्वतन्त्रता, मानव अधिकारको ग्यारेन्टी, वाक् स्वतन्त्रता, शिक्षा, गाँस, वास, कपास आदिका ग्यारेन्टीका लागि जनताले ल्याएको व्यवस्था हो यो। लोकतन्त्र वा प्रजातन्त्र केवल सिद्धान्त होइन। यो व्यक्तिको जीवन पद्धति हो। प्रजातन्त्र केवल नारा होइन, यो त आम नागरिकको संरक्षण गर्ने स्तम्भ हो। प्रजातन्त्र केवल निर्वाचन मात्र पनि होइन, यो त स्वतन्त्रतापूर्वक मतदान गर्न पाउने अधिकार हो। प्रजातन्त्र केवल बहुदलीय व्यवस्था होइन, यो त बहुलवादी व्यवस्था हो। प्रजातन्त्र केवल वाक् स्वतन्त्रता होइन, यो त कर्तव्य, अधिकार र अन्य व्यक्तिको सम्मानमा बोलिने स्वतन्त्रता हो। प्रजातन्त्र सम्पत्ति आर्जन गर्ने माध्यम होइन, यो त राज्यले सहयोगीको भूमिका निर्वाह गरेर गरिब र निमुखा जनताको जीवनस्तर उठाउने माध्यम पनि हो। प्रजातन्त्र केवल शैक्षिक प्रमाणपत्र प्राप्त गर्ने माध्यम मात्र होइन, यो त उक्त प्रमाणपत्रका कारण रोजगार प्राप्त गर्ने माध्यम पनि हो। प्रजातन्त्र साथसाथै राष्ट्रियता सबल र संरक्षित भएमा मात्र त्यस देशको विधि प्रक्रिया, पद्धति र संविधानले सार्थकता प्राप्त गर्छ। हामीले भोगिसकेका छौं एकदलीय तानाशाही व्यवस्थामा राष्ट्रवादी आवरण ओढेर प्रजातन्त्र र जनताका हक अधिकार कुण्ठित गरिन्छ। आजको एक्काइसौं शताब्दीमा तानाशाही शासन सदा रहिरहने र फर्कने कल्पना गर्न सक्ने अवस्था छैन। किनकि, राष्ट्रियता केवल कुनै राष्ट्रले ओगटेको भौगोलिक सिमाना मात्र होइन, त्यसभित्र बस्ने जनताको मुटुमा बाँचेको हुन्छ। प्रजातन्त्र सम्पत्ति आर्जन गर्ने माध्यम होइन, यो त राज्यले सहयोगीको भूमिका निर्वाह गरेर गरिब र निमुखा जनताको जीवनस्तर उठाउने माध्यम पनि हो। राष्ट्रियता त्यस देशका जनता र भौगोगिक सिमाना मात्र होइन। सबल र सक्षम राष्ट्रियता त्यो हो, जहाँ प्रजातान्त्रिक न्याय, संवैधानिक सर्वाेच्चता, उक्त देशको भाषा, धर्म, संस्कृति, भेषभूषा, जातजातिको संरक्षण एवं भौगौलिक सिमानाको संरक्षण हुन्छ। यी सबै कुरालाई ध्यान दिएर राष्ट्रप्रति गरिने बलिदानको भावनालाई नै राष्ट्रवादी अवधारणा भनिन्छ। यस भावनाले मात्र राष्ट्रिय स्वाधीनता, अखण्डता र सर्वभौमिकता संरक्षण गर्न सक्छ, जुन बहुलवादी प्रजातन्त्रमा मात्र सम्भव छ। प्रसव वेदनापश्चात् जन्मिएको लोकतान्त्रिक गणतन्त्र संक्रमणकालीन अवस्थामा गुज्रिरहेको छ। यस अवस्थामा स्थिरता मच्याउन खोज्ने र आफ्नो हातबाट गुमेको शासन व्यवस्था फर्काउन सकिन्छ कि भनी पानी धमिल्याउन खोज्नु स्वाभाविकै हो। विगत केलाउने हो भने हाम्रो देशमा यथार्थ अध्ययन मनन नगरी भीडतन्त्रका पछि लागेका केही उदारण छन्। जातीय नारा दिएर काठमाडांैमै द्वन्द्व भड्काउन खोज्ने व्यक्ति राष्ट्रिय पञ्चायतमा नजितेको होइन। यहींबाट अड्डाअदालत धाएर तारिख लिने सुब्बा खरिदारलाई हप्काउँदै हिँड्ने व्यक्ति पनि नजितेको होइन। त्यसैगरी तिमीहरूलाई दिन ल्याएको सुन (तस्करीको) सरकारले लुटिदियो भनेर चुनावी नारा बनाएर राष्ट्रिय पञ्चायतमा नजितेको पनि होइन। यो केवल नकारात्मक सोच एवं भीडतन्त्रको उपज थियो। यदाकदा भीडतन्त्रले वास्तविकतालाई ओझलमा पारिदिन्छ। अहिले त भीडतन्त्रको पर्दापछाडि केले वा कसले मलजल गरिराखेको छ र सामाजिक सञ्जालको दुरुपयोग गरिरहेको छ भनेर सूक्ष्म अध्ययन गर्नुपर्ने बेला आएको छ। वर्तमानमा जनता होइन, जनअभिमत खस्किँदो अवस्थामा छ। यो किन भयो भन्ने गहन अध्ययनको विषय भएको छ। करिब दुईतिहाइ जनताले मतदान गरेकै हुन्। तीनै तहमा जनताले एकै दललाई पत्याएकै हुन्। जनताले धेरै कुराको आशा राख्नु स्वाभाविकै हो। हामीले जे भन्दा पनि हुन्छ, जे गर्दा हुन्छ भन्ने सरकारी मानसिकताका कारण जनतामा नकारात्मक सोच बढ्दै गएको छ। सरकारका प्रमुखहरूले नै हरेक कुराको ओठेजवाफ फर्काउनुबाट पनि सरकारप्रतिको विश्वास घट्दो छ। वाइड बडी काण्ड, निर्मला बलात्कार काण्ड, बालुवाटार जग्गा प्रकरण, चिकित्सा विधेयक, गुठी विधेयक, मानव अधिकार विधेयक, सञ्चार विधेयकजस्ता केही घटनाका कारण जनअभिमत नकारात्मक हुन पुगेको छ। सत्यतथ्य जनसमक्ष पुर्याउने कामै भएन। यो सरकारको सबैभन्दा ठूलो कमजोरी हो। वर्तमान सरकार कुनै एक दललाई परास्त गरेर आएको होइन। यो त जनआन्दोलन र जनयुद्ध बाट समावेशिता र लोकतान्त्रिक गणतन्त्र वंशीय परम्परा अन्त्य गरी संविधान निर्माणपश्चात् बनेको सरकार हो। सरकार र प्रतिपक्ष भावना छाडेर प्राप्त उपलब्धिको रक्षार्थ कमसेकम एकदशक जनपक्षीय सरकार भन्ने विश्वास जनतामा दिलाउनु पर्यो। जसका लागि संविधान नै संशोधन गरेर भए पनि जनताका हकहित र विकास निर्माणका कार्यमा प्रमुख दलहरू एकै ठाउँमा बस्ने वातावरण होस्। आफ्नो स्वार्थ पूरा गर्न वा कसैको आदेशमा पार्टी विभाजन गर्ने र आफ्नै पार्टीको प्रधानमन्त्रीको राजीनामा सडकमा माग्ने मानसिकताबाट हामी मुक्त भएका छैनौं। गोरु बेचेको साइनो लगाएर जनप्रतिनिधिलाई प्रभुका सामु लगेर होम हाल्ने परिपाटी अब त्यागे हुन्छ। किनकि, लोकतान्त्रिक गणतन्त्रलाई कसैले औंला उठाउन सक्दैन, जनता त्यसको ढाल बन्छन्। सरकार जनभावनाविपरीत एक पाइला पछि नहटोस्। सरकारले गलत काम कहिल्यै गर्दैन भन्ने विश्वास दिलाउन सके मात्र जनतामा विश्वास बढ्छ। केही बिग्रिएको छैन। एकचोटि जनतामा जाऊँ, यो पार्टी त्यो पार्र्टी नभनौं। बुद्धिजीवी, लेखक, साहित्यकार, व्यवसायी, वकिल, डाक्टर, इन्जिनियर, कलाकार, शिक्षक, प्राध्यापक, पत्रकार आदि समाजका सबै पक्ष समेट्ने गरी विभिन्न सभा सम्मेलन, गोष्ठी गरौं, सुझाव लिऊँ, उक्त सुझाव कार्यान्वयन गरौं। त्यसपश्चात् व्यवस्था एवं सरकारप्रतिको विश्वास बढ्छ र भीडतन्त्र स्वतः परास्त हुन्छ।"
हेप्ने ? रामधुलाइ होला नि !,"रामधुलाइ शब्द हेपाइ को चरमोत्कर्ष हो। यसको अर्थ भकुर्नु हो। कुन कानुनले अर्कालाई भकुर्ने छुट दिएको छ ? दुईतिहाइको सरकारलाई हेप्ने ? हास्य कलाकार मनोज गजुरेलको गाईजात्रे प्रस्तुति अहिले भाइरल छ। युटुब छिरेको केही दिनमै दस लाखभन्दा बढीले हेरिसकेका छन्। सञ्चारमन्त्री गोकुलप्रसाद बाँस्कोटा कडा मिजासका छन्। मनोजले उनैको त्यही स्वभाव क्यारिकेचर गरे, जुन खुब चल्यो। त्यसमध्ये प्रश्नवाचकयुक्त हेप्ने शब्द भने सबैको मुखमा झुन्डिएको छ। कारण उही हो यसमा भएको नकारात्मक सौन्दर्य। व्यंग्यको कामै घोचपेच हो। त्यसमाथि गाईजात्रामा। त्यसमा सकारात्मक सुन्दरता अपेक्षा गर्नु नै बेकार हो। तर, त्यस्तै सिकेका ज्ञानेन्द्र शाहीले अर्का मन्त्रीलाई उही हेप्ने ? शैली प्रयोग गर्दै जहाजमै थर्काएका छन्। पर्यटनमन्त्री योगेश भट्टराई केही मिनेट ढिला भए। सायद जहाजलाई कुर्न भनेभनाए। उनको कुरा बिक्यो होला। कुराउनु गल्ती थियो। तर, उनीमाथि जसरी ज्ञानेन्द्रहरू अमर्यादित ढंगले खनिए, नकारात्मकताको पराकाष्ठा नाघ्यो। ठूलो स्वर, चर्को प्रस्तुति, कुटपिट गर्न तयारजस्तो हाउभाउ शुद्धीकरण मा लागेको बताउने व्यक्तिको तरिका होइन। त्यसमाथि उनैले फेसबुकमा लेखे, मन्त्रीलाई रामधुलाइ गरियो। रामधुलाइ शब्द हेपाइ को चरमोत्कर्ष हो। यसको अर्थ भकुर्नु हो। कुन कानुनले अर्कालाई भकुर्ने छुट दिएको छ ? यो भाषागत अशिष्टता हो। त्यसमाथि उनले फेसबुकमै मन्त्री मुसो लुके झैं लुकेको, अरिंगालका दिनगन्ती सुरु जस्ता राजनीतिक दुच्छर शब्दावली प्रयोग गरेका छन्। त्यसले उनी व्यक्तिगत ढंगले उत्रिएको आभास दियो। ढिला आएकामा शिष्ट प्रश्नै गरेको भए मन्त्री त्यहीं लत्रक्क हुन्थे। तुरुन्तै माफी माग्थे। तर, जमात गालीगलौजमा उत्रियो। संविधानलाई दोष दियो। पञ्चायत को प्रशस्ति गायो। के चर्किएरझर्किएर बोल्नु देश निर्माणको अभियान हो ? बरु प्रश्न योचाहिँ हो मन्त्रीले उद्घाटनमा ज्यानै फालेर किन दौडिने ? ढिलाइको मुख्य कारण पनि त्यही हो। के मन्त्रीले उद्घाटन नगरे कुनै कार्यक्रम सफलै हुँदैन ? देशदेशावर गर्ने आफू, सहायकदेखि सुरक्षाकर्मीसम्मको खर्च जसले बेहोरे पनि अनावश्यक हो कि होइन ? चाहे त्यो सरकारका सदस्यले होस् वा आफूलाई भ्रष्टाचारविरोधी बताउनेहरूले नै किन नहोस्, लखरलखर गर्ने पैसाको स्रोत के हुन्छ ? सबैले पारदर्शी गर्नैपर्छ। कुनै पनि व्यक्तिको पेसै भाषण ठोकेर हिँड्ने छ, कमाइ कहाँबाट आउँछ ? सबैभन्दा ठूलो कुरा त देशमा गफतन्त्र हाबी हुँदै गएको छ। उच्छृंखलता र अराजकतालाई हामी अभियान भन्छौं। खास देश बनाउने समय अब आयो। ढुंगा हान्न होइन, ढुंगा जोड्न सिकाऔं। रामधुलाइ गर्न होइन, कामधुलाइ गर्न प्रेरित गरौं। माइतीघर घेर्ने समयमा सिर्जनायोजनाका खाका तयार गरौं। यो देशमा केही हुन्न, बर्बादै भयो, यहाँ बसेर के गर्ने ? जस्ता निराशावादी सोच बन्द गरौं। यो देश बनाउने हामीले हो। अर्कालाई गाली गर्नुअघि यो देश बनाउन (नारा लगाउनेबाहेक) मेरो केकति योगदान छ भनेर हरेकले छातीमा हात राखेर सोच्ने हो भने पक्कै पुग्छ। ००० ग्लोकल टिन हिरोको निर्णायकमा संयोगले परियो। पौरखी किशोरकिशोरीका अन्तर्वार्ता लिँदा नेपालीले के गर्न सक्दैन ? भन्ने अनुभूति हुँदो रहेछ। तीमध्ये हिरो छानिएका १६ वर्षीय समीर फुयाल वेबएप डेभलपर हुन्। उनी करिब १५० देशका झन्डै १५ हजार जनालाई नेटबाट पढाउँछन्। विज्ञापन प्लेटफर्मका रूपमा उनले बनाएको नयाकिनमेल डट कम निकै लोकप्रिय भइसकेको छ। खास देश बनाउने समय अब आयो। ढुंगा हान्न होइन, ढुंगा जोड्न सिकाऔं। रामधुलाइ गर्न होइन, कामधुलाइ गर्न प्रेरित गरौं। माइतीघर घेर्ने समयमा सिर्जनायोजनाका खाका तयार गरौं। फालिएका प्लास्टिक बटुलेर विधि मण्डल इँटा बनाउँछिन्। लवकुश पन्थीले नेपाली भाषा बुझ्ने रोबोट बनाएका छन्। रचिन कालाखेतीले यस्तो एप बनाएका छन्, जसको सहयोगले घातक रोग भएनभएको पहिचान हुन्छ। सुप्रिया महर्जन स्कुल छाडेका बालबालिका बटुलेर पढाउँदै हिँड्छिन्। विक्रम पराजुली सामुदायिक स्कुलहरूमा गएर आईटी शिक्षा दिन्छन्। उन्नाइस वर्षमुनिका पौरखीमध्ये केही उदाहरण हुन् यी। पौरख गर्नेलाई त्यसकै ध्यान हुन्छ। हामी अधिकांश सिर्जनशील समय सामाजिक सञ्जालमा च्याट गरेर बस्छौं अनि देशलाई दोष दिन्छौं। नेतालाई गाली गर्छौं। हेप्ने ? भन्दै हिँड्छौं। अनि, रामधुलाइ का प्रसंग जोड्छौं। त्यही भएर यो देश पछि परेको हो। नेपाल गरिब होइन। कमजोर होइन। हामीले गरिब बनाएको हो। हामीले ढंग नजानेर पछि पारेको हो। यो देशमा के छैन ? फगत फल टिपेर खानसम्म हामी जान्दैनौं। ००० अमेरिकी चलचित्रकर्मी तथा संगीतकार डेभिड लिन्चले भनेका छन्, नकारात्मकता सिर्जनशीलताको दुस्मन हो। जब हामी भत्काउँदै गएपछि भविष्यमा बन्छ भन्ने सिद्धान्तबाट प्रेरित हुन्छौं, कहिल्यै पूर्णता दिन सक्दैनौं। जब सुरुमै बनाउन थाल्छौं, कुनै न कुनै दिन अवश्य पूर्ण हुन्छ। खासगरी सामाजिक सञ्जालको व्यापकतासँगै देशमा नकारात्मकताले महत्त्व पाउँदै गएको छ। अनधिकृत सामग्रीहरू यसमा उब्जिन्छन्। तिनमा तीव्र मत जाहेर हुन्छन्। आधिकारिकता पुष्टि हुनुअघि नै ठूलाठूला (दुर्)घटना भइसकेका हुन्छन्। नराकात्मक विषयको फैलावट पनि अनियन्त्रित एवं गुणनात्मक गतिमा हुन्छ। त्यही भएर हुन सक्छ सरकारले सामाजिक सञ्जाल नियमनको पहल सुरु गरेको छ। त्यसको पनि विरोध भइरहेको छ। चाहे त्यो क्लिन फिड होस्, वा सामाजिक सञ्जाललाई करको दायरामा ल्याउने योजना, दुवै जरुरी छन्। किनकि, अनियन्त्रणकै कारण हामी क्रमशः सांस्कृतिक उपनिवेशवाद ले गाँज्ने ठाउँमा पुग्दै छौं। सामाजिक सञ्जालको दुरुपयोगबाट आर्थिक अपचलनसमेत भएको छ। बुस्टिङ गर्ने एजेन्टहरू छ्यासछ्यास्ती छन्। तिनले प्रायः कार्डबाट भुक्तानी गर्छन्। नेपालमा कार्ड अनुगमन प्रणाली प्रभावकारी छैन। भुक्तानीमा कर तिरिएको हुँदैन। सामाजिक सञ्जालमा अग्रणी फेसबुकले विज्ञापनबाट गर्ने कमाइको ५१ प्रतिशत विदेश (अमेरिकाबाहिर) बाट छ। त्यसमध्ये ५७ प्रतिशत एसियाली मुलुकबाट पाउँछ। त्यसमा नेपालको हिस्सा पनि ठूलै छ। तर, कति छ, यकिन छैन। किनकि, यहाँ त्यसको खास तथ्यांक कुनै निकायसँग छैन। बागमती सफा गर्न जाऔं भनेर जुटाउने सामाजिक सञ्जाल अचेल माइतीघरमा नारा लगाउने प्रयोजनमा भेला पार्न बढी प्रयोग भइरहेको छ। त्यो पनि संविधानप्रदत्त अधिकार हो। तर, नकारात्मक ऊर्जा पैदा गर्ने काममा समय किन खेर फाल्ने भन्ने मेरो प्रस्ताव हो। आउनुहोस्, सडक सफा पारेर आन्दोलन गरौं। चेतनाका नारा लगाएर प्रदर्शन गरौं। नारा यस्ता प्रयोग गरौं, जहाँ मुर्दावाद शब्दै नआओस्। गल्ती गर्ने नेतालाई फूलको गुच्छा दिऔं। यसरी सच्चिन बाध्य पारौं, ताकि देख्दै लाज होस्। जुलुस, प्रदर्शन र नाराबाजीले झन् दोहोरो उत्तेजना बढाउँछ। प्रतिशोधको भाव जागृत गराउँछ। अनि, फुर्छन् हेप्ने ? र रामधुलाइ जस्ता शब्दशब्दावली। सस्तो लोकप्रियताका लागि हाहाहुहु जसले गरे पनि अहिले बिक्छ। कसैले सडकमा अन्धाधुन्ध ढुंगा हान्यो भने कारण सोध्ने होइन, थप्दै हिँड्नेको ताँती लाग्छ। किनकि, हामीकहाँ तीव्र नकारात्मकता विकास भएको छ। गिलासमा आधा पानी छ भन्न हामी हिचकिचाउँछौं। भन्छौं आधा खाली छ। सडकमा नारा लगाएर भ्रष्टाचार रोकिने भए २०६२६३ आन्दोलनसँगै निमिट्यान्न हुन्थ्यो होला। बरु सेवाग्राहीको पछि लागेर जानुहोस्, घुस मागे अख्तियार बोलाइदिनुहोस्। प्रहरीलाई भन्नुहोस्। यस्ता कदम प्रभावकारी हुन सक्छन्। तर, देश बदल्न चाहनेले पहिला आफूलाई नम्र बनाउँदै लैजानुपर्छ। भद्रता नै यस्तो अस्त्र हो, जसले सबैलाई झुकाउन सक्छ। अबको आन्दोलन त्यता मोडौं। त्यसमा मेरो साथ रहनेछ।"
जहाज डुबाएर २० लाख पर्यटक ?,"तत्कालीन शाही नेपाल वायु सेवा निगमका रूपमा जन्मिएको नेपाल वायु सेवा निगम बैसट्ठीबर्से पाको उमेरको भयो। तर, यसलाई कहिल्यै सुखका साथ बाँच्न दिइएन। झन् प्रजातन्त्रपछिका हरेक दिन उसका लागि कालरात्रि झैं भएर बिते। शाही शब्द हटाएपछि पनि उसको हालत उस्तै छ। निगमद्वारा सञ्चालित राष्ट्रिय ध्वजावाहक नेपाल एयरलाइन्स एकपछि अर्को निर्णय गर्दै धराशायी बनाउँदै लगियो। लुछाचुँडी गरेर छियाछिया बनाइयोभएका जहाज कौडीको मूल्यमा बेचियो पनि। बहुदल हुँदै गणतन्त्र ल्याइएको जहाज राजनीतिकै लागि भएजसरी। ध्वजावाहक विमान आज पनि जीवनमरणको दोसाँधमा उभिइरहेको छ। स्लाइन पानी दिएर ऊर्जा दिनुभन्दा पनि यसको अस्तित्व नामेट पार्ने प्रयास व्यवस्थापन बाटै भइरहेको पछिल्ला क्रियाकलापले देखाइरहेको छ। नेपाल एयरलाइन्सको आफ्नै गौरवशाली इतिहास छ, कुनै बेला शान्ति क्षेत्र नेपाल पहिचान भएजस्तै। चन्द्रसूर्यअंकित झन्डा भएको जहाज चढ्न पाउँदा विदेशी पर्यटक आफूलाई भाग्यमानी ठान्दथे। यस्तो सेवासुविधा हाम्रा जहाजमा कहिले होला भन्ने चिन्ताले एसियालगायत नेपाल आउने हरेक जहाज कम्पनीलाई पनि सताइरहन्थ्यो। त्यो ठाउँ आज कतार, सिंगापुर, मलेसिया र थाइल्यान्डका विमान सेवाले ओगटेका छन्। एकै दिन खुलेका हुन् थाइल्यान्ड र नेपाली वायु सेवा कम्पनी। आज थाई र हाम्रो अवस्था तुलना गर्दा हरेक राष्ट्रवादी नेपालीको आँखाबाट आँसु आउँछ। उसको अकासिँदो व्यापार, संसारसँग जोडिने जहाज संख्या तर हाम्रो मुलुकको अस्तित्वमै आँच आउने गिर्दो व्यापार, संसारबाट पहिचान गुमाउने तरखर। कुनै बेला युरोप, जापान र मध्यपूर्वसम्म आफ्नो उडान भर्थे नेपाली विमानले। वाइड बडी भित्र्याएपछि लगत्तै जापान उडान पुनः सुरु गर्ने कार्यक्रम थियो। तर, जहाज आएको १३ महिनापछि सुरु भएको जापान उडानले यात्रु पाउन नसक्दा साताको एक उडान रद्द गर्नु पर्यो। पहिला जापानको राजधानी टोकियोको नारिता विमानस्थलमा उडान भर्ने कार्यक्रम तय भएको थियो। त्यो निर्णयमा निगम, नेपालस्थित जापानी दूतावास र पर्यटन मन्त्रालयले त्यसलाई उचित भन्दै प्रशंसा गरेका थिए। तर आज टोकियोको सट्टा ओसाकामा उडान भर्न थालिएको छ। यो निगमको व्यापारका लागि शुभ खबर होइन। कुनै पनि विदेशी विमान सेवाले नेपाल जहाज उडाउने निर्णय गर्दा पहिलो गन्तव्य काठमाडौंलाई नै बनाउँछ नकि विराटनगर वा नेपालगन्ज। नारिता विमानस्थल नेपाली जहाजका लागि सुखद गन्तव्य हुन सक्थ्यो पर्यटन प्रवर्द्धनका लागि पनि। नारिता विमानस्थलका प्रतिनिधिले ०७५ असार २२ गते नेपाल एयरलाइन्सलाई इमेल पठाएर उडान सुरु गर्नुअघि जीएसए नियुक्त गर्नसमेत सुझाइसकेको थियो। असारदेखि उडान सुरु गर्ने भनिए पनि मदन खरेल कार्यकारी अध्यक्ष भएर आएको १० महिना बितिसक्दा पनि जीएसएसम्म नियुक्त गरिएको छैन। बल्लबल्ल आएका विमान सेवा चलाउन नसक्ने व्यवस्थापनले निगमको औचित्य कसरी पुष्टि गर्न सक्छ ? वाइड बडी होइन, निगमको बोझ त कार्यकारी प्रमुख भइरहेको निगम स्रोत नै बताउँछ। उता दक्षिण कोरियामा उडान भर्ने निर्णयसँगै प्यासिफिक एयर एजेन्सी नामक कम्पनीलाई जीएसए नियुक्त गरिएको थियो। तर, कोरियामा उडान भर्न नयाँ व्यवस्थापनले कुनै पहल गरेको छैन। कोरियन एयरलाइन्सको एकाधिकारले नेपाली मात्र होइन धेरै विदेशी पर्यटकसमेत चर्को भाडा तिर्न विवश छन्। तर, निगम प्रशासन वाइड बडीलाई बोझ देखिरहेको छ। यसको विस्तार कसरी गर्ने भन्ने व्यापारिक योजना उसको चासोको विषय बन्नै सकिरहेको छैन। पर्यटक आगमन बढाउन कुनै पनि देशको एयरलाइन्स गौरवशाली परियोजना हुन्छ। त्रिभुवन विमानस्थलबाट उब्जेको करिब एक खर्बको अन्तर्राष्ट्रिय हवाई यातायात व्यापारको ठूलो हिस्सा अहिले विदेशी एयरलाइन्सले ओगटेका छन्। कुनै बेला यसको ५० प्रतिशत हिस्सा ओगटेको नेपाल एयरलाइन्सले अहिले सात प्रतिशतमा मात्र सीमित हुनुपर्दा निगम प्रशासनलाई लज्जाबोध हुनुपर्ने हो। दुइटा न्यारो बडी र दुइटा वाइड बडी जहाजले राम्रो व्यापार गर्न सके भने एक खर्बको १५ प्रतिशत हिस्सा निगमले ओगट्न सक्छ। पाइलटको दादागिरी, कर्मचारीको साँढे प्रवृत्ति र नेतृत्वको कमाइखाने भाँडो बन्न नदिने हो भने निगमलाई माथि उठाउन सकिन्छ। तर, व्यवस्थापन बाइड बडी बोझ भयो भन्दै यो दायित्वबाट पन्छिन खोजेको आभास हुन्छ। व्यवस्थापनको जिम्मा लिने व्यक्ति नै जहाजलाई बोझ सम्झन्छ भने त्यसको उद्देश्य नेपाल एयरलाइन्सको उन्नतिभन्दा विदेशी एयरलाइन्सलाई पोस्ने नियत रहेको स्पष्ट हुन्छ। सरकारले पनि निगमले केही गर्न सकेन भनेर कर्मचारीलाई मात्र दोष दिएर उम्कन मिल्दैन। विमान थपेर उसको व्यापार बढाउनेतर्फ अर्जुनदृष्टि लगाउन सक्नुपर्छ। नेपाल एयरलाइन्ससँग राष्ट्रिय पहिचान पनि जोडिएको छ। किनकि, मुलुकलाई संसारसँग चिनाउने पहिलो माध्यम एयरलाइन्स सेवा नै हो। सरकारले नै आफ्नै अग्रसरतामा व्यापारिक योजना ल्याई राष्ट्रिय ध्वजावाहक एयरलाइन्सलाई माथि उठाउनैपर्छ। नेपाली विमानको प्रयोगबाटै पर्यटक आगमन बढाउनुपर्छ। विदेशी मुद्रा आर्जन गर्ने एक मात्र व्यापारिक संस्था पनि हो निगम। अन्तर्राष्ट्रिय सेवामा टिकट बिक्री गरी ५० प्रतिशत जति विदेशी मुद्रा आर्जन गर्दै आएको छ। जहाजलाई धेरै मुलुकसँग जोड्न सक्दा यो प्रतिशत संख्या बढ्ने छ। सन् २०२० लाई भ्रमण वर्षका रूपमा मनाइँदै छ। नेपाल एयरलाइन्सको स्तरोन्नति नगरी पर्यटक भित्र्याउन कठिन छ। पर्यटन क्षेत्रको विकासबिना समृद्ध नेपाल कल्पना गर्न सकिन्न। हवाई माफिया र भ्रष्टाचारीबाट हुँदै आएको अन्याय र अत्याचारबाट निगमलाई राष्ट्रले नै जोगाउनुपर्छ। हवाई माफियाको करामत हो नेपाल आउन हवाई भाडा महँगो भएको पर्यटक गुनासो। संसारकै सबैभन्दा महँगो गन्तव्यमध्येमा नेपाल पर्छ भन्ने ट्याग नमेटाई भ्रमण वर्षमा २० लाख पर्यटक भिœयाउने सपना साकार पार्न सकिन्न। माफियाको सञ्जालबाट विदेशी एयरलाइन्सलाई पोस्ने नियतबाट खडा गरिएको यस्तो ट्याग तत्काल मेट्न सक्नुपर्छ। राष्ट्रिय स्तरका पर्यटन व्यवसायीसमेत निगमको दयनीय स्थितिबाट चिन्तित देखिएका छन्। किनकि, पर्यटन क्षेत्रको मेरुदण्ड मानिन्छ हरेक देशको एयरलाइन्स सेवालाई। सुखी नेपाली समृद्ध नेपालको कल्पना पर्यटन उद्योगबाट मात्र सम्भव छ। वर्ल्ड ट्राभल एन्ड टुरिजम काउन्सिलले प्रकाशित गरेको एक रिपोर्टअनुसार विश्वको सबैभन्दा ठूलो आर्थिक एवं व्यापारिक क्षेत्रमा पर्छ पर्यटन उद्योग। विश्वको कुल गार्हस्थ्य उत्पादनमा यस क्षेत्रको योगदान १०४ प्रतिशत र समग्र रोजगारमा ९९ प्रतिशत भएको उल्लेख गरिएको छ। हरेक मुलुकको सरकारले पर्याप्त सहयोग भएमा यो सेक्टरले सन् २०३० सम्मको अवधिमा विश्वभरबाट एक अर्बजतिको नयाँ रोजगार सिर्जना हुने अनुमान गरिएको छ। विश्व बैंकको एक अध्ययनअनुसार नेपालमा ६ जना थप विदेशी पर्यटक आएमा एकजनाले रोजगार पाउने छ। अन्य मुलुकमा भने ११ पर्यटक आउँदा एकजनाले रोजगार पाउँछ। बेरोजगार समस्या समाधानमा पनि पर्यटन क्षेत्रले ठूलो भूमिका खेल्न सक्छ। अस्ट्रेलियाका दुईजना विज्ञले पर्यटन क्षेत्रबारे विश्वव्यापी रूपमा गरेको अध्ययनअनुसार कुनै पनि मुलुकका नागरिकले पर्यटक भएर विदेश जान विभिन्न विकल्पमध्ये एउटा नयाँ र आकर्षक गन्तव्य रोज्छ। त्यो रोजिएको गन्तव्य पुग्न लाग्ने हवाई भाडा उसको चासोको विषय बन्छ। पर्यटक रोजाइको गन्तव्य बन्न र नेपाल एयरलाइन्सको सुलभ भाडादर कायम गराउन जुनसुकै मूल्य चुकाउन तयार हुनुपर्छ। किनकि, एयरलाइन्स कम्पनी माथि नउठी पर्यटन क्षेत्र फस्टाएको विश्व इतिहास छैन। राष्ट्रिय ध्वजावाहक विमान मुलुकको गौरव हो, यसको अस्तित्व धुमिल हुँदा राष्ट्रको प्रतिष्ठामा आँच आउँछ भन्ने दायित्वबोध मुलुक सञ्चालकमा हुन जरुरी छ। जहाज र उडानका गन्तव्य थपेर मात्र पनि निगम सुध्रने होइन। व्यवस्थापन र कर्मचारीमा पनि संस्थाप्रति दायित्वबोध हुनुपर्छ। यो संस्थासँग मेरो नाता सम्बन्ध जोडिएकाले यसको उन्नतिमा मेरो पनि हित गाँसिएको छ भन्ने भावनाको विकास हुनुपर्छ। राजनीतिक बेइमानी, व्यवस्थापन र कर्मचारी प्रशासनमा नैतिक मूल्य र दायित्वबोध अभावकै कारण निगम थला पर्दै आएको हो। टिकट किन्न आएका यात्रुलाई खाली हात फर्काउने तर जहाज खाली उड्नुपर्ने स्थिति पनि निगमको विगत हो। विश्वका अधिकांश मुलुकका पर्यटनमन्त्रीलाई भ्रमण वर्षको शुभारम्भमा काठमाडौं ओराल्ने पर्यटनमन्त्रीले उद्घोष गरेका छन्। ती मन्त्रीलाई उनीहरूकै देशको जहाजबाट होइन, हाम्रै जहाजबाट ल्याउने प्रयत्न गर्नुपर्छ। पर्यटन विकास जहाजले गर्छ, चिप्ला र उडन्ते भाषणले होइन। पर्यटनको मेरुदण्ड हो नेपाल एयरलाइन्स। यसको अस्तित्वसँग राज्यको प्रतिष्ठा जोडिएको हुन्छ। निगमलाई जहाज राजनीतिबाट माथि उठाएर अधिकतम देशसँग जोड्न सक्ने हो भने पर्यटन क्षेत्रको उत्थान हुन्छ। हामीले अन्तर्राष्ट्रिय जहाजसँग प्रतिस्पर्धा गर्न नसक्दा निगमको उन्नति सम्भव छैन। यसका लागि एसियाकै महँगो गन्तव्य भनेर मानिने काठमाडौंको ट्यागलाई अब कूटनीतिक पहलबाट मेट्ने प्रयास गर्नुपर्छ। नेपाल महँगो होइन, एकपटक पुग्नैपर्ने गन्तव्य हो भनेर संसारलाई परिचित गराउन सकियो भने भ्रमण वर्ष २०२० मा २० लाख पर्यटक भित्र्याउन सकिएला नत्र व्यापारिक योजना नभएको निगम व्यवस्थापनबाट त्यो आशा गर्नु निरर्थक छ। सरकारले नै आफ्नै अग्रसरतामा व्यापारिक योजना ल्याई राष्ट्रिय ध्वजावाहक एयरलाइन्सलाई माथि उठाउनैपर्छ। नेपाली विमानको प्रयोगबाटै पर्यटक आगमन बढाउनुपर्छ। वाइड बडीको अधिकतम प्रयोग गरी अन्तर्राष्ट्रिय बजार विस्तार गर्नुपर्छ। यसलाई बोझ सम्झने नेतृत्वले निगम अघि बढाउन सक्दैन। पर्यटनकै माध्यमबाट मात्र आर्थिक समृद्धिको ढोका खोल्न सकिन्छ। खालि नकारात्मक विषयवस्तुलाई मात्र उछालेर निगमको अस्तित्व मेट्ने प्रयास आजैबाट बन्द गर्नुपर्छ। नत्र जहाज डुबाएर बीस लाख पर्यटक भित्र्याउन सम्भव छ ?"
स्वदेश फर्किएका प्रिन्सको भव्य स्वागत,"काठमाडौं : दुबईमा आइतबार सम्पन्न दुबई जुनियर इन्टरनेसनल ब्याडमिन्टन सिरिजअन्तर्गत यू१९ स्पर्धामा स्वर्णपदक जितेका नेपालका ब्याडमिन्टन स्टार प्रिन्स दाहाल सोमबार स्वदेश फर्किएका छन् । प्रिन्सलाई सोमबार दिउँसो नेपाल ब्याडमिन्टन संघका अध्यक्ष रामजीबहादुर श्रेष्ठलगायत संघका पदाधिकारीले त्रिभुवन विमानस्थलमै पुगेर भव्य स्वागत गरेका थिए । आइतबार भएको फाइनलमा प्रिन्सले प्रतियोगिताकै माथिल्लो वरीयताका भारतीय खेलाडी वरुण कपुरलाई २० को सोझो सेटमा हराउँदै स्वर्ण जितेमा थिए । वरुण विश्वकै नवौं वरीयताका खेलाडी हुन् । प्रिन्सले वरुणलाई २११९, २११९ को सेटमा स्तब्ध बनाएका थिए । गत वर्ष पनि प्रिन्सले यू१५ स्पर्धाको उपाधि जितेका थिए । राम्रो खेलाडीलाई हराएर उपाधि जित्न पाउँदा निकै खुसी लागेको छ । भविष्यमा अझ मेहनत गर्दै नेपालका लागि अझै ठूला उपाधि जित्नेछु, प्रिन्सले भने । संघका अध्यक्ष रामजीबहादुर श्रेष्ठले प्रिन्सको उपाधि नेपाली ब्याडमिन्टनकै ऐतिहासिक उपलब्धि भएको बताए । प्रिन्स नेपाली ब्याडमिन्टनमा क्षमतावान् खेलाडी हुन् । विश्वकै राम्रो वरीयतामा रहेको भारतीय खेलाडीलाई सोझो सेटमा हराउनु ठूलो कुरा हो । राम्रो मौका दिन सकियो भने प्रिन्सले नेपालको ब्याडमिन्टनमा धेरै राम्रो गर्न सक्नेछ, श्रेष्ठले भने । प्रिन्सले यस प्रतियोगितामा सानिया चन्दसँग मिलेर मिक्स डबल्समा पनि रजत पदक जितेका थिए । उनले यू१९ डबल्सलै नवहान नजिवसँग मिलेर रजतपदक जितेका छन् ।"
साफ च्याम्पियनसिपका लागि नेपाली टोली घोषणा,"काठमाडौं : नेपालमा आयोजना हुने तेस्रो संस्करणको साफ यू१८ च्याम्पियनसिपका लागि नेपालले २३ सदस्यीय राष्ट्रिय फुटबल टोलीको घोषणा गरेको छ। मंगलबार नेपाली टोलीका मुख्य प्रशिक्षक चेतनारायण श्रेष्ठले दोस्रो चरणमा रहेका २५ खेलाडीमध्ये २३ सदस्यीय टोलीको घोषणा गरेको अखिल नेपाल फुटबल सङ्घ (एन्फा)ले जनाएको छ। गोलरक्षक रोहित कार्की र मिडफिल्डर दिपेश गुरुङ भने छनोटबाट बाहिरिएका छन्। छनोट भएका खेलाडीमा गोलरक्षक विशाल सुनार, सूर्य अधिकारी र पुजन होना छन् भने डिफेन्डरमा विशाल बस्नेत, रन्दिप पौडेल, पदम भट्टराई, सुजन शर्मा, नविन गुरुङ, रोहन दोङ, अलिक रुम्बा र एन्जल महर्जन छन्। त्यसैगरी मिडफिल्डरमा शिशिर लेखी, रोशन रानामगर, आकाश बुढा मगर, जय गुरुङ, मनिष थापा, कौशल फुयाँल र नितिन थापा छन् भने स्ट्राइकरमा ब्रिजेश चौधरी, साचु गुरुङ, कैलाश लामिछाने, दर्शन गुरुङ र मनिष डाँगी छनोटमा परेका छन्। प्रतियोगितामा नेपाल समूह ए मा रहेको छ। नेपालको समूहमा माल्दिभ्स र भुटान छन्। त्यस्तै अर्को समूहमा बङ्गलादेश, भारत र श्रीलङ्का छन्। दुवै समूहको शीर्ष दुई टोली सेमिफाइनलमा प्रवेश गर्नेछन्। आगामी असोज ३ देखि १२ गतेसम्म हुने उक्त प्रतियोगिताको खेल हल्चोकस्थित सशस्त्र प्रहरी बल (एफिएफ) मैदानमा हुनेछ। रासस"
स्वदेश फर्किएका प्रिन्सको भव्य स्वागत,"काठमाडौं : दुबईमा आइतबार सम्पन्न दुबई जुनियर इन्टरनेसनल ब्याडमिन्टन सिरिजअन्तर्गत यू१९ स्पर्धामा स्वर्णपदक जितेका नेपालका ब्याडमिन्टन स्टार प्रिन्स दाहाल सोमबार स्वदेश फर्किएका छन् । प्रिन्सलाई सोमबार दिउँसो नेपाल ब्याडमिन्टन संघका अध्यक्ष रामजीबहादुर श्रेष्ठलगायत संघका पदाधिकारीले त्रिभुवन विमानस्थलमै पुगेर भव्य स्वागत गरेका थिए । आइतबार भएको फाइनलमा प्रिन्सले प्रतियोगिताकै माथिल्लो वरीयताका भारतीय खेलाडी वरुण कपुरलाई २० को सोझो सेटमा हराउँदै स्वर्ण जितेमा थिए । वरुण विश्वकै नवौं वरीयताका खेलाडी हुन् । प्रिन्सले वरुणलाई २११९, २११९ को सेटमा स्तब्ध बनाएका थिए । गत वर्ष पनि प्रिन्सले यू१५ स्पर्धाको उपाधि जितेका थिए । राम्रो खेलाडीलाई हराएर उपाधि जित्न पाउँदा निकै खुसी लागेको छ । भविष्यमा अझ मेहनत गर्दै नेपालका लागि अझै ठूला उपाधि जित्नेछु, प्रिन्सले भने । संघका अध्यक्ष रामजीबहादुर श्रेष्ठले प्रिन्सको उपाधि नेपाली ब्याडमिन्टनकै ऐतिहासिक उपलब्धि भएको बताए । प्रिन्स नेपाली ब्याडमिन्टनमा क्षमतावान् खेलाडी हुन् । विश्वकै राम्रो वरीयतामा रहेको भारतीय खेलाडीलाई सोझो सेटमा हराउनु ठूलो कुरा हो । राम्रो मौका दिन सकियो भने प्रिन्सले नेपालको ब्याडमिन्टनमा धेरै राम्रो गर्न सक्नेछ, श्रेष्ठले भने । प्रिन्सले यस प्रतियोगितामा सानिया चन्दसँग मिलेर मिक्स डबल्समा पनि रजत पदक जितेका थिए । उनले यू१९ डबल्सलै नवहान नजिवसँग मिलेर रजतपदक जितेका छन् ।"
साफ च्याम्पियनसिपका लागि नेपाली टोली घोषणा,"काठमाडौं : नेपालमा आयोजना हुने तेस्रो संस्करणको साफ यू१८ च्याम्पियनसिपका लागि नेपालले २३ सदस्यीय राष्ट्रिय फुटबल टोलीको घोषणा गरेको छ। मंगलबार नेपाली टोलीका मुख्य प्रशिक्षक चेतनारायण श्रेष्ठले दोस्रो चरणमा रहेका २५ खेलाडीमध्ये २३ सदस्यीय टोलीको घोषणा गरेको अखिल नेपाल फुटबल सङ्घ (एन्फा)ले जनाएको छ। गोलरक्षक रोहित कार्की र मिडफिल्डर दिपेश गुरुङ भने छनोटबाट बाहिरिएका छन्। छनोट भएका खेलाडीमा गोलरक्षक विशाल सुनार, सूर्य अधिकारी र पुजन होना छन् भने डिफेन्डरमा विशाल बस्नेत, रन्दिप पौडेल, पदम भट्टराई, सुजन शर्मा, नविन गुरुङ, रोहन दोङ, अलिक रुम्बा र एन्जल महर्जन छन्। त्यसैगरी मिडफिल्डरमा शिशिर लेखी, रोशन रानामगर, आकाश बुढा मगर, जय गुरुङ, मनिष थापा, कौशल फुयाँल र नितिन थापा छन् भने स्ट्राइकरमा ब्रिजेश चौधरी, साचु गुरुङ, कैलाश लामिछाने, दर्शन गुरुङ र मनिष डाँगी छनोटमा परेका छन्। प्रतियोगितामा नेपाल समूह ए मा रहेको छ। नेपालको समूहमा माल्दिभ्स र भुटान छन्। त्यस्तै अर्को समूहमा बङ्गलादेश, भारत र श्रीलङ्का छन्। दुवै समूहको शीर्ष दुई टोली सेमिफाइनलमा प्रवेश गर्नेछन्। आगामी असोज ३ देखि १२ गतेसम्म हुने उक्त प्रतियोगिताको खेल हल्चोकस्थित सशस्त्र प्रहरी बल (एफिएफ) मैदानमा हुनेछ। रासस"

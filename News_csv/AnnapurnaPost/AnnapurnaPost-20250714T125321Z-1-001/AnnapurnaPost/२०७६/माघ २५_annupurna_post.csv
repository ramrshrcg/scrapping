शीर्षक,विवरण
छाउपडी अन्त्यको महाअभियान,"डाँफे र मक्करे लेक हिउँले ढाकिएका थिए। तापक्रम माइनस ७ डिग्री पुगेको थियो। स्मार्टफोनको मौसम पूर्वानुमान एपले बदलीसँगै हिउँ पर्छ भन्ने देखाएको थियो। जुम्ला टुँुडिखेलमा सरकारी, गैरसरकारी, राजनीतिक दलका प्रतिनिधि, जनप्रतिनिधि, सुरक्षाकर्मी, स्वास्थ्यकर्मी, सामाजिक अगुवा (धामी, झाँक्री र पुरेहित), शिक्षक, विद्यार्थीलगायत सर्वसाधारण गरी पाँच सयभन्दा बढी उपस्थित थिए। उपस्थितिको कारण थियो छुई (छाउपडी) लगायत कुसंस्कार, कुरीति उन्मूलनसम्बन्धी महाअभियान। कार्यक्रम जिल्ला प्रशासन कार्यालय जुम्लाले आयोजना गरेको थियो। टुँडिखेल मैदानका बीचमा तीनवटा प्लेटमा राता, नीला र हरिया रङ राखिएका थिए। त्यसैको नजिकको भित्तामा नारा एउटा लेखिएको थियो, हामी छुई (छाउपडी) मान्दैनौं, मान्न बाध्य पार्नेलाई कानुनी दायरामा ल्याउँछौं। कार्यक्रम सञ्चालकद्वय कृष्णमाया उपाध्याय र नौरते नेपालीले कार्यक्रम उद्घाटनका लागि पञ्जाछाप लगाई प्रतिबद्धता जनाउन भन्नासाथ त्यहाँको माहोल उत्साह र रौनकपूर्ण भयो। प्रमुख जिल्ला अधिकारीका नाताले कार्यक्रमको अध्यक्षता गर्ने अवसर मलाई मिलेको थियो। मैले रातो रङमा हात चोपी भित्तामा टाँसिएको सेतो कपडामा पञ्जाछाप लगाएपछि अन्य महानुभावले पनि एकएक गर्दै रातो रङको पञ्जाछाप लगाई छुई उन्मूलन महाअभियानमा प्रतिबद्धता जनाए। हामीले गरेका प्रतिबद्धता केवल कागज र भाषणमा मात्र सीमित नराखी व्यवहारमा उतार्न हामी सबैले हातेमालो गर्न जरुरी छ। यो मुद्दालाई आफ्नै ठानी सबैले उन्मूलनमा तत्पर बने यसको अन्त्य छिट्टै हुनेछ। मन्तव्यका क्रममा मुगाली बुद्धधर्मी महिला छिरिङ लामाले हामी त छुई मान्दैनौं र हाम्रा देवताले बिगार पनि केही गरेका छैनन् भनी सुनाइन्। मुलुकी अपराध संहितालगायत विभिन्न कानुनमा छाउपडीलाई अपराध र कुरीतिका रूपमा लिइएको जानकारी उच्च सरकारी वकिल कार्यालयका निमित्त न्यायाधिवक्ताले दिए। जिल्ला प्रहरी प्रमुखले छुई प्रथा कुसंस्कार र कुरीतिका कारण भएका र हुन सक्ने लैंगिक हिंसाका तथ्यांक पेस गरे। कर्णाली स्वास्थ्य विज्ञान प्रतिष्ठानकी डा शर्मिला श्रेष्ठले छुईका कारण गोठमा बस्दा महिला स्वास्थ्यमा पर्ने असरबारेमा जानकारी गराइन्। उनका अनुसार महिनावारी भएका बेला महिलालाई सरसफाइ, पोषणयुक्त खानेकुरा र अभिभावकको आवश्यकता हुन्छ। गाईवस्तुसँग राख्दा स्वास्थ्यका साथै मानसिक रूपमा ठूलो समस्या पर्छ। एसईई परीक्षमा जुटेका किशोरीहरूले छाउपडी हटाऔं सबै मिलेर, अभियान चलाऔं मनै खोलेर भन्ने कविता वाचन गरे। उनीहरूले कवितावाचन गरिरहँदा मेरो स्मृति आफ्नै बाल्यकालतिर फर्कियो। पहिलोपटक महिनावारी हुनुपहिले मलाई यसबारेमा कसैले जानकारी दिएको थिएन। तर पनि महिनावारी बार्नुपर्छ भन्ने कुरा आमा, दिदी र गाउँका दिदीबहिनीबाट थाहा पाएकी थिएँ। उसबेला महिनावारीसँग डर, पाप र धर्म जोडिएर आउँथ्यो। महिनावारी हुने कुराले उत्सुकताभन्दा बढी त्रास पैदा हुन्थ्यो। जब प्राथमिक शिक्षा अध्ययनका लागि विद्यालय गइन्थ्यो, त्यो समय मलाई केटा र केटीबीच कुनै फरक लाग्दैनथ्यो। गट्टा, चुंगी र डन्डीबियो खेल्दा पनि आफूलाई कमजोर र फरकपन महसुस भएन। स्कुलमा समेत परीक्षा नतिजा आउँदा हामी अधिकांश छात्रा टपटेनभित्रै पर्थ्यौं। कक्षा ८ र ९ को पढाइ हुँदै गर्दा सहपाठी केटीहरू पालैपालो धेरै दिन अनुपस्थित हुन थाले। उनीहरूबारेमा घरपरिवारसँग सोध्दा, मामाघर या फुपू घर या दिदीका घर गएको भन्ने जवाफ पाइन्थ्यो। तर अहिले बुझ्दै छु उनीहरू त महिनावारी (छुई) भएर लुकेका पो रहेछन्। उनीहरू पहिलोपटक सात दिन र पछि प्रत्येक महिना ५५ दिन गर्दै स्कुल छुटाउँदै जाँदा वर्षमा ६२ दिन कक्षामा अनुपस्थित हुँदा रहेछन्। त्यसैले पो प्राथमिक र निम्नमाध्यमिक तहमा उच्च अंक ल्याउने उनीहरू माध्यमिक तहमा पुग्दा पछाडि पर्दै जाँदा रहेछन्। अझै पनि महिलाका शारीरिक र मानसिकका विषयमा बहस भए पनि महिनावारीका कारणले स्कुल छाड्ने छात्राको शैक्षिक पक्षका बारेमा कहिल्यै बहस हुने गरेको छैन। छुई भएका कारण विद्यालयमा अनुपस्थित हुन बाध्य पारिएका किशोरीको खस्केको शिक्षाबारेमा किन बहस गर्न जरुरी ठानिएन? के कर्णाली र सुदूरपश्चिमका महिला मात्र छुई प्रथा मानिरहेका छन् त? मध्यपश्चिमको सचेत र तुलनात्मक रूपमा विकसित मानिने मेरा गाउँका दिदी, भाउजू, फुपू र आमाका महिनावारी हुादा सुत्ने गरेका भर्याङमुनिका विस्तरा छुई गोठ होइनन् र? काठमाडौं वा अन्य सहरमा बसेर पनि महिनावारी हुँदा म पूजा कोठा र भान्सा कोठामा जाने गरेकी छैन भन्ने महिलाले कर्णाली र सुदूरपश्चिममा मात्रै छुई प्रथा छ भन्न सुहाउँछ र? सिंहदरबारभित्रै समृद्ध नेपाल, सुखी नेपालीको सोच कार्यान्वयनका नीति र योजनाका ठेली बनाउने, महिनावारीका समयमा महिलालाई विभेद गर्नु दण्डनीय हुने व्यवस्थासहितको मुलुकी फौजदारी संहिता मस्यौदा गर्ने र आपूलाई सुधारको संवाहक दाबी गर्ने जिम्मेवार पुरुष अधिकारीहरूले नै हाम्रा घरकाले त चार दिन क्याबी लिएका छन्, खाना आफैंले पकाउनुपर्छ भनी ठट्टा गरिरहँदा छुई प्रथा सिंहदरबारबाटै अन्त्य हुन सकेको छैन भन्दा गलत होला र? पकाएर देऊ भनेको त हो नि, हामी खान्छौं भन्दा पनि उनीहरू (आमा, श्रीमती र छोरी) ले माने पो! महिलाले आफैं त हो नछाडेको भन्ने तर्क पेस गर्नेले उनीहरूको मनस्थितिमा आफ्ना छोरा, श्रीमान् र बाबाको आयु घट्छ भन्ने अन्धविश्वास कसले यति गहिरोसँग रोपिदियो भनी सिंहदबारदेखि दूरदराजसम्मै बहस चलाउनु जरुरी छैन र? आखिर हाम्रै बुबा, काका र दाजुभाइहरू पनि सानोमा आमाहरू छुई हुँदा उहाँहरूसँगै भर्याङमुनि होस् वा छुट्टै कोठामा बसेका रहेछन्। र, सुनपानी छर्केर चोखिएर घरभित्र पसेको उहाँहरूकै मुखबाट सुन्न सकिन्छ। अनि कसरी यो महिलाको मात्रै मुद्दा हुन सक्छ? यसलाई मानव सभ्यताको विकृतिजन्य मुद्दाका रूपमा स्वीकार गरी यसको अन्त्यका लागि महिला र पुरुष दुवै लाग्नुको विकल्प छैन। २०६३ वैशाख २६ गते तत्कालीन नेपाल सरकार, मन्त्रिपरिषद्ले छाउपडीलाई कुरीति घोषणा गर्ने र त्यस्तो गर्नगराउन निषेध गर्ने निर्णय गरेको थियो। उक्त निर्णय कार्यान्वयन नहुँदा पछिल्लो समयमा महिनावारी तथा सुत्केरीका समयमा छाउ गोठमा बस्ने महिलाको स्वास्थ्यमा समस्या, बलात्कार तथा सर्पको डसाईबाट मृत्युसमेत भएका घटना बढ्दै गएपछि तत्कालीन मान्त्रिपरिषद्को सोही निर्णयका आधारमा गृह मन्त्रालयले २०७६ पुस ८ गते सम्बन्धित जिल्लाका प्रमुख जिल्ला अधिकारीहरूलाई छाउपडी प्रथा मान्ने र मान्न बाध्य पार्नेलाई कानुनी दायरामा ल्याउनू भनी निर्देशन जारी गर्यो। सो निर्देशनबमोजिम जुम्ला जिल्लामा छुई प्रथा उन्मूलन समन्वय समितिको संयोजक भई काम गर्ने मौका मिल्यो। पेसागत रूपमा यो जिम्मेवारी निर्वाह गरिरहँदा आपू स्वयं यो कुरीतिको नमीठो भोगाइ महसुस गर्न सक्ने महिला पात्र भएकाले पनि यसको अन्त्यका लागि थप कटिबद्ध बनेर लागेको छु। तर कहिल्यै छुईको दुखाइ नै महसुस नगरेकाहरू र महिला हिंसाका नाममा वर्षौंदेखि करोडौं स्रोत परिचालन गर्न पल्केकाहरू आफ्नो रोजीरोटी खोसिने डरले विरोधमा लागेका छन्। माइनस १६ डिग्रीको तापक्रममा ४५ दिनसम्म एउटा पछ्यौराका भरमा छाउगोठमा बस्न बाध्य पारिएका, गोठमै बसेकै कारण बलात्कृत भएर समाजको तिरस्कार सहनुपरेका र गोठमा बसेका बेलामा अकालमा आफ्नै दिदीबहिनी र साथी गुमाएका महिलामा परेको पीडाको महसुस उनीहरू स्वयंबाहेक अरू कसले गर्न सक्ला र? केही महिलाको मात्र मृत्यु भएको त हो भनी तर्क गर्ने वा छुई प्रथाले के असर गरेको छ र भनी सरकारलाई गाली गर्दै सामाजिक सञ्जालका भित्ताहरू तर्क गर्नेलाई म ती मृत्यु भएका महिलाका स्थानमा आफ्नै छोरी, भान्जी र नाबालक बच्चाकी आमालाई राखेर एकपटक सोच्न अनुरोध गर्छु। आफ्नै जीवनकालमा आपूलाई पञ्चायत, बहुदल, लोकतन्त्र, गणतन्त्र र संघीयताअनुरूप परिवर्तन गराएको दाबी गर्नेले छुई कुप्रथाको अन्त्य भने हजुरआमा र आमाको पुस्तापछि मात्र हुने तर्क गरिरहेका छन्। राजनीतिक र आर्थिक परिवर्तनमा क्रान्तिकारी कुरा गर्नेहरू सामाजिक परिवर्तनमा किन पुस्ताकै अन्त्य कुरिरहेका छन्? सरकारले कुरीति घोषणा गरिसकेको र मुलुकी संहितामा कारबाहीको व्यवस्था गरिएको विषय कार्यान्वयन गर्दा विरोध गर्नुले उनीहरूको परिवर्तनप्रतिको प्रतिबद्धता कति छ भन्ने प्रस्ट हुँदैन र? त्यसैले छाउपडी प्रथा अन्त्य गर्ने सरकारको यो प्रयत्नमा सबैले साथ दिनु आवश्यक छ। यो महाअभियानलाई तेरो वा मेरो नभनी हामी सबैले अपनत्व ग्रहण गर्न आवश्यक छ। यसका लागि जुम्ला जिल्लाले अपनाएका दुई विधि, सचेतना तथा सशक्तीकरण र हस्तक्षेप प्रभावकारी देखिएका छन्। सचेतना तथा सशक्तीकरण टुँडिखेलमा गरिएका सामूहिक प्रतिबद्धता, म र मेरो परिवार, मेरो कार्यालयका कर्मचारी, कर्मचारीका घरपरिवार, जिल्लास्थित सुरक्षा प्रमुख र तिनका एकाइहरू, संघ, प्रदेश र स्थानीय तहका कार्यालय प्रमुख र उनका घरपरिवारका सदस्य, सेवा लिन आउने सेवाग्राही र स्थानीय तहका प्रमुख तथा अध्यक्षसहित जनप्रतिनिधि हुँदै धामी झाँक्री, पुरोहित, शिक्षकशिक्षिका, स्वास्थ्यकर्मी, सञ्चारकर्मी सबै छुई उन्मूलनका सद्भावना दूत का रूपमा गाउँबस्ती पुगेपछि सचेतना कार्यक्रमहरू प्रभावकारी हुँदै गएका छन्। जिल्ला प्रशास कार्यालयमै महिनावारी भएका महिलालाई प्रयोग गर्न मिल्ने कार्यालयको महिला शौचालयमा स्यानिटरी प्याड राखेपछि सेवाग्राही महिलाले सहज महसुस गर्ने गरेका छन्। कामसँगै वास्तविक पात्रसँग घुलमिल हुँदै जाँदा समस्याको चुरो पत्ता लाग्दो रहेछ। हामीले स्यानिटरी प्याड वितरण गरेर ठूलै राहत पुर्याएको सोचिरहँदा धेरै पछि कार्यालयमा आउने र गाउँ जाँदा भेटेका महिलासँग नजिक भई कुरा गरेपछि बल्ल थाहा भयो कि उनीहरू त अन्डरवेयर नै नलगाउँदा रहेछन्। जब हामीले कर्णाली स्वास्थ्य विज्ञान प्रतिष्ठानसँगको सहकार्यमा महिला डाक्टरमार्फत उनीहरूलाई महिनावारी भएका बेलामा स्यानिटरी प्याडसँगै अन्य अवस्थामा जीवाणु र कीटाणुबाट प्रजनन अंगलाई सुरक्षित राख्न भित्री वस्त्र (अन्डरवेयर) ले सहयोग गर्छ भनी सिकायौं तब आमा, दिदीबहिनीले आफैं खोजीखोजी अन्डरवेयर लगाउन थाले। यो अभियानसँगै धामी, झाँक्री र पुरोहितलाई कुरीतिको कानुनी कारबाहीका बारेमा जानकारी गराएपछि उनीहरू स्वयं छाउ गोठ उन्मूलनमा सहकार्य गर्न सद्भावना दूत बनी कार्य गर्न उत्साहित भए। आगामी दिनमा सुरक्षित महिनावारीबारे जानकारीमूलक पाठ्य सामग्री विद्यालय पाठ्यपुस्तकमै राखिनु जरुरी छ। प्रत्येक बालकको पहिलो विद्यालय घर भएकाले आमा, दिदी र काकीले छोरी र बहिनीलाई यस सम्बन्धमा सिकाउन जरुरी छ भने दाइ र बुवाले प्रत्येक छोरी र बहिनीमा आत्मबल भरिदिन आवश्यक देखिन्छ। प्रदेश र स्थानीय सरकारले यसमा सहकार्य र साझेदारी गर्न आवश्यक छ। हस्तक्षेप यति गर्दागर्दै पनि छाउपडीका नाममा छुई मान्ने र छुई बार्न बाध्य पार्नेलाई मुलुकी फौजदारी कार्यविधि संहिताको दफा १६८ को उपदफा ४ बमोजिमको सजाय गरिनुपर्छ। परिवारलाई समेत कानुनी दायरामा ल्याउनै पर्छ। यसको सांस्कृतिक र धार्मिक महत्व छ भन्दै महिला हिंसाको पक्षपोषण गर्नेलाई समेत कानुनले छुट दिनु हुँदैन। जिल्ला प्रशासन कार्यालय जुम्लामा सेवा लिन आउने महिला आज हाम्मा पाला यैथो काँ अहिले सरकारै घरघर आर छुई नमान भुन्न लाग्यो (हाम्रा पालामा त यस्तो कहाँ थियो र अहिले त प्रशासन घरघर आई छुई नमान भन्न थाल्यो) भनी खुसी व्यक्त गर्न थालेका छन्। उनीहरू भन्छन्, माघ मासा रात भुन्नु पन काँ, पाइनो काल आया पछि (माघको रात भन्न कहाँ पाइयो र आउने काल आएपछि)। यसरी कालसँगै तुलना गरेका छुई प्रथा हटाउन सबै निकाय लागेको देख्दा महिला उत्साहित देखिन्छन्। हामीले गरेका प्रतिबद्धता केवल कागज र भाषणमा मात्र सीमित नराखी व्यवहारमा उतार्न हामी सबैले हातेमालो गर्न जरुरी छ। यो मुद्दालाई आफ्नै ठानी सबैले उन्मूलनमा तत्पर बने यसको अन्त्य छिट्टै हुनेछ। यससँगै अशिक्षा र अन्धकारका गोठहरू पनि भत्किने छन्। त्यसैले यसलाई सरकार, गृह मन्त्रालय र जिल्ला प्रशासन कार्यालयको मात्र मुद्दा नमानी हरेक व्यक्तिले प्रत्येक बस्तीबस्ती पुर्याउन हातेमालो गर्न आवश्यक छ। (बन्जाडे जुम्लाकी प्रमुख जिल्ला अधिकारी हुन्।)"
पर्यटनका महारथिहरू,"नेपालको जीवन्त प्राकृतिक सौन्दर्य, संस्कृति अनि जैविक विविधताबाट नलोभिने मान्छे को होला ? हामी नेपालीले माल पाएर पनि चाल पाएनौं। तर सात समुद्रपारिका अनेकौं व्यक्ति यस्ता छन्, जसले नेपालमा अनेकौं सम्भावना देखे नाम र दाम दुवै कमाउन पर्यटन व्यवसायको माध्यमबाट। राणाकालमा अपवादका रूपमा बलियो सम्राज्यवादी शक्ति बेलायतबाहेक अन्य राष्ट्रसँग सम्पर्क नै थिएन। ००७ सालमा प्रजातन्त्र आएपछि मात्र नेपाल बाह्य सरकारका लागि खुला भयो। प्रजातन्त्रको उन्मुक्त वातावरणमा पर्यटन विकासमा योगदान गरेर कर्मभूमि नेपाल बनाउनेलाई हामीले भ्रमण वर्ष २०२० राष्ट्रिय अभियान मनाइरहँदा ती दिवंगत आत्माको स्मरण गर्नु न्यायोचित हुन्छ नै। बोरिस लिस्सानेभिच (पूर्वसोभियत संघका नागरिक) नेपालमा आधुनिक आवास (एकमोडेसन) युक्त होटलको श्रीगणेश गर्ने पहिलो विदेशी व्यक्ति हुन्। कलकत्ताको फिर्पो मार्केटमा क्लब सेभेन सञ्चालन गरेर बसेका उनलाई राजा त्रिभुवनले नेपालमा पर्यटन व्यवसाय गर्न उत्प्रेरित गरेका थिए। हाल कान्तिपथमा रहेको निर्वाचन आयोगको भवन बहादुर शमशेरको थियो र त्यहीं नै सन् १९५० को दशकमा रोयल होटल बोरिसले खोलेका थिए, जुन काठमाडौंका अभिजात्य (एलिट) वर्गलाई भेला भएर मनोरञ्जन गर्ने एक मात्र ठाउँ थियो। त्यसबेला काठमाडौंमा भारत, चीन, बेलायत र अमेरिकाका मात्र पाहुनाहरूलाई आवासीय दूतावास थियो। उनीहरूलाई ककटेल पार्टी वा लञ्चमा आमन्त्रित गर्नुपरे रोयल होटलबाहेक विकल्प थिएन। पर्वतारोही, अन्वेषक, कूटनीतिज्ञ अनि पत्रकार सबैको महफिल जम्ने ठाउँ त्यही होटल थियो। ०१३ सालमा राजा महेन्द्रको राज्याभिषेक भव्यरूपले गर्ने सिलसिलामा काठमाडौं आउने नाराणहिटी राजदरबारका पाहुनाका साथै स्वदेशी गन्यमान्य अतिथिका खातिरदारी गर्ने जिम्मा पनि बोरिसलाई नै थियो। बोरिसले शाही अतिथिको सत्कार गर्ने अभिभारा त स्वीकार गरे, तर शाही अतिथिहरूको स्वागतार्थ आवश्यक सामग्री काठमाडौंका बजारमा उपलब्ध थिएन। टाइगर फर ब्रेकफास्ट पुस्तकका लेखक मिसेल पिसेल लेख्छन्, बोरिस कटलरी (काँटा, चम्चा आदि) का सामान खरिद गर्न आफैं हङकङ पुगे र त्यहाँबाट कोलकोता बन्दरगाह, पटना हुँदै काठमाडौं भित्र्याइएको थियो। आइस पटनाबाट काठमाडौं ल्याउँदा नपग्लियोस् भनेर काठको धुलोभित्र प्याकिङ गरी ल्याइएको थियो। दशकौंसम्म हरियो वन नेपालको धन भन्ने भनाइ कायम रह्यो। तिनताक नेपालको तराई मधेसको घना वनजंगलमा रहेका मूल्यवान् काठ भारत निर्यात गरी नेपालले राम्रो राजस्व प्राप्त गरेको थियो। वनजंगलमा रहेका बाघ, एकसिंगे गैंडा, चितुवा, अनकौं प्रजातिका चराहरूको सिकार विदेशी (विशेष गरेर बेलायती शाही परिवार) पाहुनालाई गराउँथे राणाहरूले। त्यस्ता कार्यले नेपालको अर्थतन्त्रलाई कुनै भरथेग हुँदैनथ्यो। तर नेपालको जैविक विविधताको अवलोकन गराउन जंगल सफारीजस्ता नयाँ पर्यटकीय प्रडक्ट सन् ६० को दशकको मध्यमा प्रारम्भ भएको हो। राष्ट्रिय निकुञ्ज तथा वन्यजन्तु विभाग (स्थापना १९७३) स्थापना हुनुअगावै कसरा (पश्चिम चितवन) मा टाइगर टप्स रिसोर्टले राजनेता, कूटनीतिज्ञ तथा सेलिबे्रटीहरूलाई आकर्षित गरिरह्यो। नेपालको पर्यटन विकासमा सहयोग पुर्याउन महत्र्वपूर्ण भूमिका खेल्ने विदेशीमध्ये जिम एडवडर्स पनि एक हुन्। त्यस समयमा चितवनमा पर्यटन गतिविधिका लागि आवश्यक पूर्वाधार जस्तै सडक तथा सञ्चारका सुविधा थिएनन्, तर पर्यटकलाई आकर्षित गर्न प्रशस्त संख्यामा वन्यजन्तु थिए। मौलिक संस्कृतिमा रमाइरहेका रैथाने थारूहरू एउटा विशिष्ट पर्यटकीय प्रडक्ट झैं थिए। एडवड्र्सको टाइगर टप्स सन् ७० दशकको प्रारम्भमा वन्यजन्तु अवलोकनका लागि सञ्चालन गरिएको नेपालका लागि मात्र नभई एसियाकै पहिलो थियो। औलोले ग्रस्त चितवन र हालको पूर्वीनवलपरासीका स्थानीयको आयस्रोत खेतीबाहेक अरू विकल्प थिएन। तर वन्यजन्तु अवलोकनका लागि विदेशी तथा स्वदेशी पर्यटक ओइरिएपछि स्थानीयहरूको आर्थिक तथा सामाजिक विकासमा महत्र्वपूर्ण भूमिका खेलेको देखिन्छ। सन् ६० को दशकको प्रारम्भमा बेलायतकी महारानी एलिजाबेथको शाही सिकारका लागि निर्माण गरिएको मेधौली एयरपोर्ट झन्डैझन्डै प्रयोजनविहीन अवस्थामा थियो। तर एडवड्र्सले सन् १९८२ देखि त्यही मेधौली एयरपोर्टको घाँसे चौरमा एलिफेन्ट पोलो (अर्को नयाँ पर्यटन प्रडक्ट) आयोजना गरी संसारभरका धनी सेलिब्रेटी खेलाडीलाई आकर्षित गरी पर्यटक उद्गम बजारमा नेपालीको पर्यटन प्रवर्द्धनमा महत्र्वपूर्ण भूमिका रह्यो। उनकै अगुवाइमा सन् १९८० मा इन्टरनेसनल ट्रस्ट फर नेचर कन्जरभेसन नामक संस्था खडा गरी संकटापन्न अवस्थामा रहेका बाघ, घडियाल र गिद्ध संरक्षणमा महत्र्वपूर्ण कार्य गरिरहेको छ। सन् १९९६ देखि स्विस एयर र टाइगर टप्सको संयुक्त प्रयासमा स्कुल स्थापना गरी शीर्ष सेवा पनि प्रदान गरिरहेछ। नेपालमा जंगल सफारीजस्ता पर्यटकीय गतिविधि सञ्चालक जिमको सन् २००९ मा ७४ वर्षको उमेरमा निधन भयो। नेपाल युवा पुस्ता जापान जान पाए प्रशस्तै पैसा कमाएर सुखी जीवनयापन गर्ने सपना देख्छन्। तर एउटा जापानी झन्डै ६ दशक नेपालमा बसेर यहाँको पर्यटन विकासमा अहोरात्र तल्लीन रहन्छ, जसको नाम हो टाकासी मियाहारा। उनी सन् १९६२ मा जापानको पर्वतारोहण दलमा सामेल भई मुकुट हिमालको सफल आरोहण गर्छन्। नेपालको प्रथम पर्यटकको भ्रमणका क्रममा यहाँको अद्भुत प्राकृतिक सौन्दर्थ तथा मौलिक धनी संस्कृतिबाट प्रभावित भई आफ्नो नेपाल बसाइ लम्ब्याउन घरेलु उद्योग विभागमा दुई वर्षसम्म प्राविधिक सल्लाहकार भई कार्य गर्छन्। खासमा मियाहारा जापानको निहोन विश्वविद्यालयबाट केमिकल इन्जिनियरिङमा स्नातक हुन्। प्राविधिक सल्लाहकार भई काम गर्ने सिलसिलामा मियाहाराले नेपालको विभिन्न भागको भ्रमण गरे। त्यसपछि नेपालको विकासका लागि पर्यटन निकै राम्रो हुने अठोट गरी उनले जापानमा हिमालय कान्कोकाईहाटसु कम्पनी (सन् १९६९) र सन् १९६८ मा ट्रान्स हिमालयन टुर नेपालमा स्थापना गरी जापानी पर्यटकलाई नेपाल भ्रमण गराउन महत्र्वपूर्ण भूमिका निर्वाह गरे। मियाहाराको अथक् प्रयासले ३८२० मिटर अग्लो स्याङ्बोचेमा (विश्वको सबभन्दा अग्लो स्थानमा खेलिएको रिसोर्ट भनी गिनिज बुक अफ वल्र्ड रेकर्डबाट समेत मान्यता प्राप्त) एभरेस्ट भ्यु होटल स्थापना गरे। यसले सगरमाथाको काखको रोमाञ्चक अनुभूत गर्न चाहने धनाढ्य पर्यटकलाई आकर्षित गर्यो। उनकै विशेष पहलमा एभरेस्ट भ्यु होटलमा बस्न आउने पर्यटकलाई सहजताका लागि स्याङ्बोचेमा एयरपोर्टसमेत निर्माण भयो। तत्कालीन शाही नेपाल वायु सेवा निगमलाई जापानमा स्थापित गराउन जेनरल सेल्स एजेन्ट (जीएसए) भई महत्र्वपूर्ण भूमिका खेल्दै निगमको बजार प्रवर्द्धन गर्न उनी प्रयासरत रहे। जापानमा जन्मिए पनि उनको कर्मभूमिचाहिँ नेपाल रह्यो। नेपाललाई अत्यन्त माया गर्ने मियाहाराले ललितपुर जिल्ला कार्यालयबाट सन् २००७ मा अंगीकृत नेपाली नागरिकता पनि पाए। एउटा राजनीतिक दल खोलेर आमचुनावमा सहभागीसमेत भए। केही समयअघि उनले अन्तिम सास नेपालमै फेरे। सन् २००८ देखि जापानीहरूको लगानीमा सराङकोटमा निर्माणाधीन रिसोर्ट जसमा उत्प्रेरक भूमिका मियाहाराकै थियो, जुन उनले आफ्नो जीवनकालमा सम्पन्न भएको देख्न पाएनन्। त्यस्तै हविगत सराङकोटसम्मको निर्माणाधीन केवलकारको पनि भयो। एउटा विदेशी भएर पनि सधैं नेपालको हितमा चिन्तन गर्ने भद्र महिला बारबरा एडम्स थिइन्। उनी अमेरिकी न्युयोर्क) को वासिन्दा हुन्। ०१३ सालमा राजा महेन्द्रको राज्याभिषेकको रिपोर्टिङ (एक अमेरिकी पत्रिका) गर्न उनी काठमाडौं आएकी थिइन्। सात समुद्रपारिकी एउटा गोरा युवती त्यसबेलाको स्वच्छ वातावरण, समृद्ध जीवन्त संस्कृति अनि मिलनसार नेपालीको न्यानो मायाबाट मोहित भएर अंगीकृत नेपाली नागरिकता पनि लिइन्। पंक्तिकारको झन्डै तीन दशकअघि भोला राणा (यूपीआई न्यूज एजेन्सी) नेपाल प्रतिनिधिको माध्यमबाट उनीसित परिचय भएको थियो। एडम्स एकताका कान्छा अधिराजकुमार वसुन्धराका प्रेयसी थिइन् भन्ने कुरा काठमाडौंका प्रायः अभिजात्य वर्गलाई थाहा थियो। उनले कुनै अप्ठ्यारो नमानी वसुन्धरासित विदेश तथा नेपालका विभिन्न भागको भ्रमण गर्दाका अनुभव रोचक ढंगले प्रस्तुत गरेको सुनेको छु। बारबराले सेता छाला भएकै भरमा मोटो रकम हसुर्ने कथित कन्सलट्यान्ट भएर काम गर्न रुचाइनन्। बरु पर्यटनको विकास गरे नेपालको प्रगति हुन्छ भन्ने निक्र्योलमा पुगी शारदा शमशेरसितको साझेदारीमा थर्ड आइ टुर एन्ड ट्राभल्स स्थापन गरेर उल्लेखनीय सेवा पुर्याइन्। उनलाई युरो, अमेरिकाको ट्राभेल एजेन्टहरूले प्रिन्सेस अफ नेपाल भन्थे भन्ने कुरा पाका नेपाली पर्यटन व्यवसायी आज पनि सम्झन्छन्। विभिन्न कारणले थर्ड आइटुर कम्पनी केही वर्ष बन्द भएपछि बारबरा सामाजिक अभियन्ता तथा राजनीतिक टिप्पणीकार (नयाँ जनआस्था साप्ताहिक) भइन्। सामाजिक अभियन्ताका हिसाबले गोदावरी मार्बल्सले पर्यावरणमा पारेको नकारात्मक असर होस् वा मन्सान्टोको एकाधिकार बीउविजनको नेपाल प्रवेशबारे सशक्त ढंगले आवाज उठाइन्। प्रजातन्त्रको पुनस्र्थापनापछि र पञ्चायतकालमा पनि उनले डिपोर्ट भोगेकी थिइन्। केही दरबारियाबाट अछूतको झैं व्यवहार सहनुपर्यो। माओवादी द्वन्द्वकालमा नेपालमा शान्ति स्थापनाका लागि पनि प्रयासरत रहिन्। आफ्नो विशेष प्रयासमा बैतडी जिल्लाका दलितहरूको सामाजिक तथा आर्थिक उत्थानमा पनि सक्रिय भइन्।"
नेपाली झन्डा र हिन्दु धर्मको सम्बन्ध,"आफ्नो विशिष्ट परिचयबाट सम्बोधित विश्वको एक मात्र हिन्दु राष्ट्र थियो नेपाल। जनअनुमोदित भनिएको नेपालको संविधान २०७२ मा धर्मनिरपेक्ष राष्ट्र घोषणा गरिएपछि अन्तर्राष्ट्रिय क्षेत्रमा हामी नेपालीको मौलिक परिचय गुमेको अवस्था छ। हिन्दु धर्म र हिन्दु राष्ट्रको सम्बन्ध नङमासुजस्तै छ। हिन्दु धर्म र हिन्दु राष्ट्रलाई अलग गर्ने हो भने दुवैको अस्तित्व संकटमा पर्छ। हिन्दु धर्म र हिन्दु राष्ट्र अखण्ड नेपालका आधारस्तम्भ, जग हुन्। जसलाई राष्ट्र, राष्ट्रियता र सनातन धर्म संस्कृतिको माया छ, उसले त्यस्तो जग भत्काउने राष्ट्रघाती काम कसरी गर्न सक्ला? हिन्दु हामी सबैको साझा सनातन धर्म हो, यो कुनै सम्प्रदाय होइन। यसले संसारका सबै मानवलाई आफ्नै परिवार मान्छ, पराइ ठान्दैन, घृणा गर्दैन। वसुधैव कुटुम्बकम् यसको मूल आदर्श हो। हिन्दुले परोपकारलाई पुण्य मान्छ। परपीडालाई पाप ठान्छ। यसले कोही कसैमाथि भेदभाव गर्दैन। सबैलाई समान ठान्छ। छुवाछूतका हिन्दु धर्मले मान्दैन। पछि सिर्जना भएको विकृति हो यो। यसलाई हटाउन हामी प्रतिबद्ध छौं। दलित भन्ने शब्द हिन्दुहरूको मूल वेदउपनिपद् र गीता ग्रन्थमा कतै उल्लेख छैन। बाहिरबाट ल्याइएको आयातीत शब्द हो दलित। पानीको धर्म चिसो पार्नु, हावाको धर्म प्राण सञ्चार गर्नु, सूर्यको धर्म तातो पार्नु, चन्द्रमाको धर्म शीतल प्रदान गर्नु, आकाशको धर्म खाली ठाउँ दिनु हो। यस्तो जान्दाजान्दै पनि मानिस सधैं पद ओगट्न र धन बटुल्न मरिहत्ते किन गर्छन्? त्रिकोण आकारको हाम्रो राष्ट्रिय झन्डा जुन संसारका अन्य राष्ट्रका झन्डाभन्दा जेठो छ, विशिष्ट छ र वैज्ञानिक पनि छ। यसमा सृष्टि सञ्चालक ब्रह्मा, विष्णु, महेश्वर र सत्व, रज, तम तीन गुणको प्रतिविम्ब पाइन्छ। सृष्टि सञ्चालन र सन्तुलनका आधार चन्द्रसूर्य हुन्। यसमा (अग्नि सोमात्मकं जगत्) अर्थात् तातो र चिसोको सन्तुलनले मात्र सृष्टि चल्छ भन्ने वास्तविकता झल्किन्छ। तातो मात्र भए यो संसार जल्छ, चिसो मात्रले बरफ बन्छ। सृष्टि कायम राख्न तातो र चिसोको सन्तुलन आवश्यक पर्छ। तातोको स्रोत सूर्य हो भने चिसोको स्रोत चन्द्रमा। सृष्टि सन्तुलित राख्ने चन्द्रसूर्यको प्रतीक हाम्रो राष्ट्रिय झन्डा। नेपालको राष्ट्रिय झन्डा र हिन्दु धर्म एकअर्काका परिपूरकका रूपमा छन्। चन्द्रसूर्यअंकित हाम्रो राष्ट्रिय झन्डा र हिन्दु धर्म नेपाली माटोको सुवास र राष्ट्रियताका रसायन हुन्। यिनकै आधारमा नेपाल राष्ट्रको अखण्डता, सार्वभौभिकता र स्वाभिमानको सरंक्षण हुन्छ। ने मुनिद्वारा नेपाल राष्ट्रको नामकरण गरिएसँगै प्रचलनमा आएको चन्द्रसूर्यंकित हाम्रो राष्ट्रिय झन्डा आजपर्यन्त नेपाली आकाशमा फर्फराइरहेको छ। गोपाल, किराँत, लिच्छवी, मल्ल, शाह जेजति वंशले राज्य शासन चलाए पनि यो झन्डा कहिल्यै झुकेन, फेरिएन र सधैं अटल रहिरह्यो। यो राष्ट्रका जरा कसरी उत्पत्ति भए? अब यो राष्ट्र कसो गर्दा टिकाउन सकिन्छ र टिकिरहन्छ? राष्ट्रियतासँग सम्बन्धित यस्तो गम्भीर विषयमा नेपालको नाम, झण्डा र विक्रम् संवत् नै फेर्नुपर्छ भन्नेलाई राष्ट्रको चिन्ता हुनै कुरा भएन। स्वभावो धर्म उच्यते सृष्टिका सबै वस्तु प्राणीको आआफ्नो स्वभाव वा आफ्नोपन हुन्छ। त्यो स्वभाव नै तिनीहरूको धर्म हो। पृथ्वीको आफू अडिने र अरूलाई अड्याउने वा धारण गर्ने धान्ने स्वभाव छ। त्यो नै पृथ्वीको धर्म हो। त्यसैले धारणा धर्म उच्यते धारण गर्नु नै धर्म हो भनिएको छ। सृष्टिका यावत् वस्तु प्राणी, बोट, वनस्पति, नदी, सागर र हिमालसहित प्रकृतिमा देखिने र भेटिने सबै वस्तु पृथ्वीले धारण गरेकी छन्। धानेर राखेकी छन्। सबैलाई धारण गर्ने हुनाले पृथ्वीलाई धर्ती माता भनिन्छ। पृथ्वीले आफ्नो धारण धर्म छाड्ने हो भने पृथ्वीमा आ िश्रत स्थावर (अचल) जंगम (चल) प्राणी, बोट वनस्पति बाँकी रहँदैनन्। सबैको अस्तित्व समाप्त हुन्छ। त्यसैले पृथ्वीले आफ्नो धारण धर्म कहिल्यै छाड्दिनन्। सधैं सबै चीज धानेरै राख्छिन् महाप्रलय नभएसम्म। पानीको स्वभाव या धर्म चीसो पार्नु वा भिजाउनु हो। उसले आफ्नो त्यो धर्म कहिल्यै छाड्दैन। हावाको स्वभाव वा धर्म प्राण सञ्चार गर्नु, प्राणी जगत्का प्रत्येक वस्तुमा आन्तरिक वा बाह्यरूपमा गति प्रदान गर्नु हो। उसले आफ्नो त्यो स्वभाव छाड्दैन, बदल्दैन। तेज (सूर्य) को धर्म तातो पार्नु, प्रकाश छर्नु वा उज्यालोे दिनु हो। उसले त्यो स्वभाव कहिल्यै छाड्दैन। चन्द्रमाले आफ्नो शीतल प्रकाश सधैं दिइरहन्छ। आकाशको धर्म अवकाश, निकास वा खाली ठाउँ दिनु हो। त्यो ठाउँ नभई कोही प्राणी बाँच्न र सास फेर्न सक्दैनन्। आकाशले अवकाश दिने आफ्नो धर्म कहिल्यै छाड्दैन। पृथ्वीको धान्ने, पानीको भिजाउने स्वभाव भएजस्तै सास फेर्ने र सास छुट्नासाथ चोला फेर्ने वा मर्ने मानिसको स्वभावै हो। उसको शरीरको धर्म पनि त्यही हो। मानिसको जिन्दगी अमर छैन। मरणशील छ मानिस। त्यसैले मरण धर्मा अनुष्य भनिन्छ। मर्नैपर्ने स्वभाव वा धर्म लिएर आएकाले मान्छेलाई मनुष्य भनियो। देवतालाई अमर भनिन्छ। मनुष्य र देवता बस्ने ठाउँ वा लोक नै फरक छ। हामी मनुष्यको आत्मा कहिल्यै मर्दैन, सदा अमर रहन्छ, तर शरीरले चोला फेरिरहन्छ। हामी बस्ने लोकलाई मत्र्यलोक वा मत्र्यमण्डल भनिन्छ। देवताहरू बस्ने लोकलाई अमरलोक, अमरावती वा अमरापुरी भनिन्छ। बस्ने ठाउँले नै खुलाउँछ छिटै मर्ने र धेरै बाँच्नेहरूको परिचय। यस्तो जान्दाजान्दै पनि एकाथरी मानिस सधैं पद ओगट्न र धन बटुल्न मरिहत्ते गर्छन्, किन होला? सृष्टिको आधारका रूपमा रहेका पञ्चतत्व वा पञ्चमहाभूत पृथ्वी, पानी, तेज, वायु र आकाश तिनले कहिल्यै धर्म छाडेका छैनन्। त्यस्तै हजारौं वर्ष पहिले हाम्रा सूक्ष्मदर्शी अन्वेषक ऋषिमुनिहरूले आयुर्वेद अग्निपुराण आदि प्राचीन ग्रन्थमा यो जडिबुटीले यस्तो रोगमा यस्तो काम गर्छ भनेर जुन कुरा लेखेका थिए, आज पनि विधि पुर्याएर प्रयोग गर्ने हो भने आयुर्विज्ञानले बताएअनुसार जडिबुटीले आफ्नो काम गरिरहेका छन्। तिनले आफ्नो धर्म छाडेका छैनन्। मानिस मात्र किन यस्तो धर्मछाडा भएका? उसनिम्ति परमात्मा भनौं वा प्रकृतिले नै उसलाई उच्च चेतना र बढी अधिकार दिएकाले होला चाहिँदोभन्दा बढी स्वतन्त्रता र छाडापन आएको मनुष्यमा। तर पनि कोही मानिसले आफूलाई जतिसुकै धर्म नमान्ने नास्तिक ठाने पनि माथि बताइएअनुसारको सास फेर्ने र मर्ने आफ्नो स्वभाव बदल्न र शरीरको धर्म छाड्न सक्दैन। सृष्टिका यावत् प्राणीभित्र एउटा जीवतत्व रहेको हुन्छ, जसले उसलाई बचाउँछ। त्यो जीव सास वा प्राणका आधारमा अडेको हुन्छ। प्राणले शरीर छाड्नासाथ त्यो जीवतत्व स्वतः शरीरबाट बाहिर निस्कन्छ। जीव निस्किएपछि शरीर स्वतः निर्जीव हुन्छ, दिवंगत हुन्छ। त्यसैले मानवसहित सबै प्राणीका शरीरले सास फेर्ने आफ्नो धर्म छाडेपछि प्राणविनाको शरीर मात्र रहन्छ। त्यो शरीर नभएर शव वा लास हुन्छ। हुन त मेडिकल साइन्सले सास जाने विभिन्न अवस्था र प्रक्रिया बताएको छ। जे भनिए पनि सास गएपछि प्राणी अचेत हुन्छ। सृष्टिका अरू प्राणीभन्दा बढी चेतनशील हुनाले पशुपक्षीका शरीरको तुलनामा मानव शरीरको महत्व छ। चौरासी लाख योनिमध्ये मानव चोला नै सबभन्दा माथिल्लो मानिन्छ। यस्तो उच्च चैतन्य चोला पाएर आएका मान्छे, जसको अब योभन्दा उपल्लो चोला छैन। यहाँभन्दा माथि उक्लने ठाउँ छैन। सगरमाथाको चुचुरोमा पुगेको मानिस त्योभन्दा माथि कहाँ जान सक्छ? त्यहाँबाट उक्लने ठाउँ नभएपछि ऊ अब त्यहाँबाट क्रमशः ओरालो झर्न सुुरु गर्छ। शास्त्रीय आधारमा सूक्ष्मरूपले विचार गर्दा हामीभित्र जुन जीवात्मा हुन्छ, त्यो आफू आमाको गर्भभित्र गुम्सिएर निस्सासिएको बेला आत्तिन्छ, छट्पटाउँछ, बाहिर निस्कन खोज्छ तर निस्कन पाउँदैन। अब यस्तो दुःखकष्ट कहिल्यै बेहोर्न नपरोस् भनेर रुनकराउन खोज्छ त्यसो गर्न पनि सक्दैन। हैरान भएर परमात्मासँग प्रार्थना गर्छ, हे प्रभु, यो जिन्दगीपछि म हजुरसँगै मिल्न चाहन्छु। चौरासीको चक्करमा फस्दिनँ। उसको त्यस्तो कारुणिक पुकार सुनेपछि परोक्षरूपमा परमात्माले यस्तो मन्त्र दिनुहुन्छ, जसको मर्मअनुसार जपेमा जीव आफैं शिव हुन सक्छ। उसले फेरि चौरासीको चक्करमा फस्नु पर्दैन। हाम्रो प्रसंग थियो धर्म के हो, किन मान्ने, नमान्दा के हुन्छ? हामीले तथ्यका आधारमा प्राणी पदार्थको स्वभाव वा उसको आफ्नो पनलाई धर्म भन्यौं वा प्राणी पदार्थको मौलिक स्वभाव भन्यौं, जुन कहिल्यै बदलिँदैन र बदल्न सकिँदैन। जसको हामीले वर्णन गर्यौं, त्यो भनेको बाहिर देखिने मूर्त स्थुल शरीरको धर्म हो। वास्तविक धर्म अमूर्त छ। जुन धर्म मन, चेतना, बुद्घि र विवेकले ठम्याएर दैनिक व्यवहारमा अभ्यास गरिन्छ। त्यो अर्मूत धर्म भित्री चेतनाको विषय हो। तर त्यो मानिसको शील, स्वभाव, विधि, व्यवहारमा बाहिर स्पष्ट रूपमा झल्किन्छ। बाहिर चन्दन, टीका, पूजा, जप, शंख, घण्ट बजाउँदैमा त्यो मान्छे सच्चा धार्मिक हो भन्न मुस्किल पर्छ। तर त्यो प्रचलन हाम्रो सनातन संस्कृतिको अभिन्न अंग भएकाले छाड्न पनि मिल्दैन। मात्र देखावटी रूपमा नगरौं भन्ने हो। संसारमा धर्म एउटै छ, त्यो हो मानव धर्म। यसलाई हामी सनातन हिन्दु धर्म भन्छौं। यतिखेर प्रचलनमा ल्याइएका जति धर्म छन्, ती धर्म नभएर सम्प्रदाय मात्र हुन्। धर्म एउटै हुन्छ। त्यो छुट्टिँदैन। भागबन्डा गर्न मिल्दैन। यो यसको, त्यो उसको धर्म भन्न मिल्दैन। धर्म साझा र एउटै हुन्छ, जसरी सृष्टिका आधारभूत पञ्चतत्व पृथ्वी, पानी, घाम, हावा र आकाश संसारभर एउटै छन्। तपाईं अमेरिका, जापान, कोरिया, अस्ट्रेलिया जहाँ जानुहोस्, पृथ्वी, पानी, घाम, हावा र आकाश एउटै छन्। धर्मजस्तो मूल तत्व कसरी बेग्लाबेग्लै हुन सक्छ? राजनीतिमा वाद भनेजस्तै धर्ममा पनि समयसँगै विभिन्न सम्प्रदाय थपिँदै गए। तिनका अगुवाले होडबाजी चलाउन थाले को भन्दा को ठूलो? धर्मभित्रै राजनीति चल्न थाल्यो। राजनीतिमा धर्म हुनुपर्ने तर त्यहाँ धर्म छैन। धर्म जहाँ राजनीति नहुनुपर्ने हो, त्यहाँ राजनीति भइरहेको छ। पद, प्रतिष्टा र पैसाले सबैलाई मोहित बनायो। जसले माहेबाट छुट्छु भनेर धार्मिक भेष लियो, ऊ आफैं मोहित भयो। बाहिर धार्मिक पोसाक र भित्रभित्रै सुखसुविधा र भोगविलासको तिर्खा। त्यहीमाथि चुक्ली र चाकडी चल्न थाल्यो। यसले गर्दा धार्मिक क्षेत्रमा बेथिति बढ्यो र धर्म भाँडियो। हिन्दु हाम्रो जीवनशैली, संस्कार, सभ्यता र परिचय थियो। कालान्तरमा यो सनातनसँग जोडिएर सनातन हिन्दु धर्म बन्यो। अब हाम्रो जीवन पद्घतिसँग गाँसिएर संसारसामु नेपाल राष्ट्रकै प्रतिष्ठा र परिचय बनेर अघि बढिरहेको अवस्था छ। हामी यसबाट छुट्टिन र छाड्न कदापि सक्दैनौं। सनातन हिन्दु राष्ट्रसँग हाम्रो राष्ट्रिय अस्तित्व र परिचय अभिन्न रूपमा जोडिएको छ। संसारमा सनातन हिन्दु धर्मले मात्र विश्व शान्ति कायम हुन सक्छ। अरूबाट शान्ति सम्भव छैन भन्ने प्रबल भावना बन्दै गएको छ। त्यसैले हामी जहाँ पुग्छौं, त्यहाँ सनातन हिन्दु धर्मप्रति मानिसहरूको रुचि, आस्था र आकर्षण बढ्दै गएको पाइन्छ। तसर्थ नेपाल सनातन हिन्दु राष्ट्रका रूपमा छिट्टै पुनः स्थापित हुन सक्ने सम्भावना बढ्दै गएको शुभलक्षण देखिएको छ।"
"नेपाललाई सातौँ सफलता, कुशलले गरे एल्मोरलाई बोल्ड आउट",काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलामा अमेरिकाविरुद्ध कुशल मल्लले नेपाललाई सातौँ सफलता दिलाएका छन्। त्रिवि क्रिकेट मैदान कीर्तिपुरमा जारी खेलमा उनले अमेरिकाका एल्मोर हुचिन्सनलाई बोल्ड आउट गरेका हुन्। कुशलले २२औं ओभरमा व्यक्तिगत पहिलो विकेट लिएका हुन्। उनले पहिलो इनिङमा विश्व कीर्तिमानसहित अर्धशतक बनाएका थिए। यसैगरी नेपालका लागि सन्दीप लामिछाने र करण केसीले समान २२ विकेट लिइसकेका छन्। यस्तै सुशन भारीले २ विकेट लिएका छन्। यससँगै अमेरिका अहिले २५औं ओभरको समाप्तीमा ७ विकेट गुमाउँदै ७१ रन बनाएर खेलिरहेको छ। डेब्यू खेलमै कुशलले बनाए विश्व कीर्तिमान अमेरिकालाई नेपालले दियो १९१ रनको लक्ष्य नेपाललाई सन्दीपले दिलाए पहिलो सफलता एकै ओभरमा करणले लिए दुई विकेट सन्दीपले अमेरिकालाई दिए अर्को झड्का नेपाललाई अर्को सफलता : सुशनले लिए मेडन विकेट सुशनको बलमा पारसको उत्कृष्ट क्याच
त्रिवि क्रिकेट मैदानमा अमेरिकामाथि नेपालको जित,"काठमाडौं : आईसीसी विश्वकप क्रिकेट लिग२ मा नेपालले पहिलो जित हात पारेको छ। त्रिवि क्रिकेट मैदान कीर्तिपुरमा शनिबार भएको त्रिकोणात्मक शृंखलामा नेपालले अमेरिकालाई ३५ रनले हरायो। शृंखलाको पहिलो खेलमा नेपाल ओमानसँग १८ रनले पराजित भएको थियो। नेपालले दिएको एक सय ९१ रनको विजय लक्ष्यसहित जवाफी ब्याटिङ गरेको अमेरिका ४४१ ओभरमा एक सय ५५ रनमा समेटिएको थियो। अमेरिकाका लागि इयान होलान्डले ७५ रन बनाए। क्यामरुन स्टेभेन्सनले १९ र कारिमा गोरले १० रन बनाए। नेपालका करण केसीले १५ रन खर्चिएर चार विकेट लिए। यसैगरी सुशन भारीले तीन, सन्दीप लामिछानेले दुई तथा कुशल मल्लले एक विकेट हात पारे। यसअघि टस हारेर पहिले ब्याटिङ गरेको नेपालले ४९२ ओभरमा सबै विकेट गुमाएर एक सय ९० रन बनाएको थियो। नेपालका लागि विनोद भण्डारी र डेब्यु खेलाडी कुशल मल्लले अर्धशतकीय पाली खेले। विनोदले ५९ रन बनाए। विनोदले ६२ बलमा ६ चौका र एक छक्काको मद्दतमा ५९ रन बनाए। एकदिवसीय अन्तर्राष्ट्रिय क्रिकेटमा विनोदको यो पहिलो अर्धशतक हो। एकदिवसीय खेलमा अन्तर्राष्ट्रिय अर्धशतक बनाउने उनी आठौं नेपाली खेलाडी हुन्। डेब्यु खेलमै अर्धशतक पूरा गरेका कुशलले ५० रन बनाए। कुशलले डेब्यु खेलमै अर्धशतक बनाएर विश्वकीर्तिमानसमेत रचेका छन्। कुशल सर्वाधिक कम उमेरमा एकदिवसीय अन्तर्राष्ट्रिय क्रिकेटमा अर्धशतक प्रहार गर्ने खेलाडी पनि बनेका छन्। कुशलले १५ वर्ष तीन सय ४० दिनमा एकदिवसीय अन्तर्राष्ट्रिय क्रिकेटमा अर्धशतक बनाउने विश्वकीर्तिमान बनाएका हुन्। उनले ४९ बलमा तीन छक्का र चार चौका प्रहार गरेका थिए। यसअघि उक्त कीर्तिमान नेपालकै रोहितकुमार पौडेलको नाममा थियो। पौडेलले १६ वर्ष एक सय ४६ दिनको उमेरको कीर्तिमान बनाएका थिए। रोहितले यसअघि यूएईसँगको दोस्रो एकदिवसीय खेलमा अर्धशतक प्रहार गर्दै भारतीय पूर्वकप्तान सचिन तेन्दुल्कर र पाकिस्तानका पूर्वकप्तान साहिद अफ्रिदीको नाममा रहेको कीर्तिमान तोडेका थिए। रोहितले ५८ बलमा ५५ रन बनाएका थिए। सचिनले भने टेस्टमा १६ वर्ष दुई सय १३ दिन र अफ्रिदीले १६ वर्ष दुई सय १७ दिनमा अर्धशतक बनाएका थिए। सुशनको उत्कृष्ट प्रदर्शन, अमेरिकाविरुद्ध लिए ३ विकेट अमेरिकाविरुद्धको जितमा करण केसीका महत्वपूर्ण चार विकेट यसैगरी कप्तान ज्ञानेन्द्र मल्लले २१, पारस खड्का १९ र करण केसीले १२ रन बनाए। अमेरिकाका क्यामरुन स्टेभेन्सनले तीन विकेट लिए। रुस्ती थोरेन र कप्तान सौरभ नेत्रा भाल्करले दुईदुई विकेट लिए। जितसँगै लिगमा नेपालले दुई खेलबाट दुई अंक बनाएको छ। अमेरिका र ओमानको समान १२ अंक छ। पहिलो जितसँगै नेपाल सातौं स्थानमा छ। अमेरिका शीर्ष स्थानमा छ। नेपालले आइतबार ओमानसँग खेल्नेछ।"
बिग बास लिग : फाइनलमा सन्दीपको टीम स्टार्सलाई ११७ रनको लक्ष्य,सिड्नी : अस्ट्रेलियन टी२० क्रिकेट बिग बास लिग (बीबीएल) को फाइनलमा मेल्बर्न स्टार्सलाई सिड्नी सिक्सर्सले ११७ रनको लक्ष्य प्रस्तुत गरेको छ। पानी परेकाले १२ ओभरमा छोट्याइएको खेलमा सिक्सर्सले निर्धारित ओभरमा ५ विकेट गुमाउँदै ११६ रन बनाएको हो। टस जितेर स्टार्सले फिल्डिङ रोजेपछि सिक्सर्सले पहिलो ब्याटिङ गरेको थियो। उसका लागि जोश फिलिपले ५२ रन जोडे। उनले ३ छक्का र ४ चौका हिर्काए। त्यस्तै जोर्डन सिल्कले नटआउट २७ रन बनाए भने स्टिभन स्मिथले २१ रन जोडे। स्टार्सका लागि कप्तान ग्लेन म्याक्सवेल र आडम जाम्पाले समान २२ विकेट लिए। त्यस्तै ड्यानियल वारलले १ विकेट हात पारे। स्टार्स नेपाली लेग स्पीनर सन्दीप लामिछाने आवद्ध टीम हो। तर उनी लिग चरणको अन्तिम खेल खेलेर आईसीसी विश्व क्रिकेट लिग२ अन्तर्गत नेपालसहित अमेरिका र ओमान सम्मिलित त्रिकोणात्मक शृंखला खेल्न स्वदेश फर्किएका छन्। उनले माघ २२ गते शृंखलाको उद्घाटन खेलमा ओमानविरुद्ध तथा शनिबार अमेरिकाविरुद्ध खेलिसकेका छन्। पहिलो खेलमा विकेट विहीन भएका उनले विष्फोटक ब्याटिङ गर्दै २७ बलको सामना गर्दै २८ रन जोडेका थिए। त्यस्तै अमेरिकाविरुद्ध २ विकेट लिए।
"सुशनको उत्कृष्ट प्रदर्शन, अमेरिकाविरुद्ध लिए ३ विकेट","काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलामा अमेरिकाविरुद्ध सुशन भारीले उत्कृष्ट प्रदर्शन गरेका छन्। शनिबार त्रिवि क्रिकेट मैदान, कीर्तिपुरमा भएको खेलमा उनले अमेरिकाविरुद्ध ३ विकेट लिए। सुशनले ११औं ओभरमा व्यक्तिगत पहिलो विकेट लिए भने दोस्रो विकेट १७औं ओभरमा लिए। त्यस्तै आफ्नो व्यक्तिगत ९औं ओभरमा उनले नेपाललाई आठौँ सफलता दिलाउने क्रममा व्यक्तिगत तेस्रो विकेट लिएका हुन्। यसैगरी टस हारेर पहिलो ब्याटिङ गरेको नेपालका लागि उनले ११ रन समेत जोडे। १०औं क्रममा ब्याटिङ गर्न आएका उनले १९ बलको सामना गर्दै १ चौका हिर्काएका थिए। यसअघि उनले बुधबार ओमानविरुद्ध एकदिवसीय अन्तर्राष्ट्रि क्रिकेटमा डेब्यू गर्दै ३ विकेट लिएका थिए।"
अमेरिकाविरुद्धको जितमा करण केसीका महत्वपूर्ण चार विकेट,"काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलामा नेपालले अमेरिकाविरुद्ध जित दर्ता गरेको छ। शनिबार त्रिवि क्रिकेट मैदान, कीर्तिपुरमा भएको खेलमा पहिला ब्याटिङ गरेको नेपालले अमेरिकाविरुद्ध ३५ रनको जित दर्ता गरेको हो। जितका लागि करण केसी नायक बने। उनले अमेरिकाको महत्वपूर्ण चार विकेट लिए। केसीले अमेरिकाका लागि ७५ रन बनाएका महत्त्वपूर्ण ब्याट्सम्यान इआन होल्यान्डको विकेट लिन सफल भए। करणले नेपाललाई ९औं सफलता दिलाउने क्रममा ७५ रन बनाएर खेलिरहेका होल्यान्डलाई विकेट किपर विनाेद भण्डारीको हातबाट क्याच आउट गराएका थिए। पाँचौ क्रममा ब्याटिङ गर्न आएका होल्यान्डले सम्हालिएर खेल्दै ७ चौका हिर्काए। उनको विकेट गुमेसँगै अमेरिकामाथि दबाब सिर्जना भएको थियो। त्यसअघि करणले एकै ओभरमा २ विकेट लिएका थिए। अन्तिम ओभरमासमेत करणले सन्दीप लामिछानेको हातबाट क्याच आउट गराउँदै नेपाललाई जित दिलाएका हुन्। नेपालका लागि सुशन भारीले ३ तथा सन्दीप लामिछानेले २ विकेट लिए। यसै खेलमार्फत एकदिवसीय अन्तर्राष्ट्रिय क्रिकेटमा डेब्यू गरेका कुशल मल्लले १ विकेट हात पारे। अमेरिकाको महत्वपूर्ण चार विकेट लिएका करण म्यान अफ दि म्याच बने। अमेरिकाले टस जितेर फिल्डिङ रोजेपछि पहिलो ब्याटिङ गरेको नेपालले ४९ दशमलव दुई ओभर खेल्दै १९० रन बनाएको थियो। १९१ रनको लक्ष्य पछ्याएको अमेरिका ४४१ ओभरमा १५५ रन बनाउँदै सबै विकेट गुमायो। उसका लागि इआन होल्यान्डले सर्वाधिक ७५ रनको पारी खेले। उनले ७ चौका हिर्काएका थिए। त्यस्तै क्यामेरोन स्टेभेन्सनले १९ रन तथा करिमा गोरले १० रन जोड्नबाहेक अन्य ब्याट्स्म्यानले दोहोरो अंकको स्कोर बनाउन सकेनन्। यसअघि खराब सुरुवात गरेको नेपालका लागि भरपर्दा ब्याटस्म्यान शरद भेषावकर घाइते भएपछि उनको स्थानमा आएका सुवास खकुरेल तीन रनमै पेभिलियन फर्किएका थिए। कप्तान ज्ञानेन्द्र मल्ल २१ रनमा आउट भएका थिए भने उपकप्तान दीपेन्द्रसिंह ऐरी शून्य रनमै पेभिलियन फर्किएका थिए। पारस खड्का १९ रनमा आउट हुँदा खेलको २१औँ ओभरमा आरिफ शेख दुई रन बनाएर पेभिलियन फर्किए। बायाँ हाते अलराउण्डर कुशल मल्लले ५१ बल खेल्दै ५० रन बनाए बनाएर नयाँ रेकर्ड बनाए। तीन छक्का र चार चौकासमेत प्रहार गर्दै कुशलले एकदिवसीय क्रिकेटमा डेब्युमै सबैभन्दा कम उमेरमा अर्धशतकको रेकर्ड बनाएका हुन्। यस्तै विनोद भण्डारीले ५९ रन बनाए। उनले ७९ बल खेल्दै एक छक्का र छ चौका हाने। करण केसीले १२ तथा सुशन भारीले ११ रन बनाए। अमेरिकाका लागि क्यामरोन स्टिभनले तीन तथा रुस्टी थेरन र कप्तान सौरभ नेत्रवल्कारले दुईदुई विकेट लिए। करिमा गोर, इयान होल्यान्ड र एलमोर हुचिसेनले एकएक विकेट लिए। यो जितसँगै नेपाले दुई अंक जोडेको छ। यसअघि बुधबार नेपाल ओमानसँग १८ रनले पराजित भएको थियो।"
बिग बासको फाइनलमा सन्दीपको टीम पराजित,सिड्नी : अस्ट्रेलियन टी२० क्रिकेट बिग बास लिग (बीबीएल) को फाइनलमा मेल्बर्न स्टार्स १९ रनले पराजित भएको छ। शनिबार सिड्नीमा भएको खेलमा सिड्नी सिक्सर्सले दिएको ११७ रनको लक्ष्य पछ्याउने क्रममा निर्धारित १२ ओभरमा ६ विकेट गुमाउँदै ९७ रनमात्र जोड्यो। पानी परेर खेल तालिका प्रभावित भएपछि १२ ओभरमा खेललाई छोट्याइएको थियो। स्टार्सका लागि बेन डंकले ११ रन जोडे। त्यस्तै मार्कस स्टोनिसले १० रन जोडे भने निक लार्किन ८ रनमै पेभिलियन फर्किए। सिक्सर्सलाई उपाधि जिताउन नाथन ल्योनले २ विकेट लिए भने जोश हजलिवुड र स्टीभ ओकिफले ११ विकेट हात पारे। यसअघि टस हारेर पहिलो ब्याटिङ गरेको सिक्सर्सले निर्धारित १२ ओभरमा ५ विकेट गुमाउँदै ११६ रन बनाएको थियो। उसका लागि जोश फिलिपले ५२ रन जोडेका थिए। उनले ३ छक्का र ४ चौका हिर्काएका थिए। त्यस्तै जोर्डन सिल्कले नटआउट २७ रन बनाए भने स्टिभन स्मिथले २१ रन जोडेका थिए। स्टार्सका लागि कप्तान ग्लेन म्याक्सवेल र आडम जाम्पाले समान २२ विकेट लिए। त्यस्तै ड्यानियल वारलले १ विकेट हात पारे। स्टार्स नेपाली लेग स्पीनर सन्दीप लामिछाने आवद्ध टीम हो। तर उनी लिग चरणको अन्तिम खेल खेलेर आईसीसी विश्व क्रिकेट लिग२ अन्तर्गत नेपालसहित अमेरिका र ओमान सम्मिलित त्रिकोणात्मक शृंखला खेल्न स्वदेश फर्किएका छन्। उनले माघ २२ गते शृंखलाको उद्घाटन खेलमा ओमानविरुद्ध तथा शनिबार अमेरिकाविरुद्ध खेलिसकेका छन्। पहिलो खेलमा विकेट विहीन भएका उनले विष्फोटक ब्याटिङ गर्दै २७ बलको सामना गर्दै २८ रन जोडेका थिए। त्यस्तै शनिबार अमेरिकाविरुद्ध २ विकेट लिए।
गिरिजाप्रसाद कोइराला गोल्डकपको उपाधि सप्तरीलाई,वीरगन्ज : प्रथम गिरिजाप्रसाद कोइराला गोल्डकप फुटबल प्रतियोगिताको उपाधि सप्तरी जिल्लाले जितेको छ। आदर्शनगर रंगशालामा शनिबार भएको फाइनलमा बारालाई २० गोलले पराजित गर्दै सप्तरीले प्रदेश २ स्तरीय गोल्डकपको उपाधि जितेको हो। सप्तरीको जितमा सुदीप श्रेष्ठ र दिवस श्रेष्ठले एकएक गोल गरे। पहिलो हाफ गोलरहित बराबरीमा सकिएको खेलको दोस्रो हाफमा सप्तरीले दुवै गोल गरेको थियो। उपाधिसँगै सप्तरीले नगद एक लाख ५१ हजार रुपैयाँ पुरस्कार प्राप्त गर्यो। उपविजेतामा चित्त बुझाएको बाराले ७५ हजार रुपैयाँ पायो। विजेतालाई प्रदेश २ का मुख्यमन्त्री लालबाबु राउतले पुरस्कार प्रदान गरे। प्रतियोगितको सर्वोत्कृष्ट खेलाडी सप्तरीका प्रवीण चौधरी घोषित भए। यस्तै उत्कृष्ट गोलरक्षक सप्तरीकै सीताराम चौधरी र सर्वाधिक गोलकर्ता दिवस श्रेष्ठ घोषित भए। गिरिजाप्रसाद कोइराला फाउन्डेसन पर्साले माघ १८ देखि आयोजना गरेको प्रतियोगितामा प्रदेश २ का आठवटै जिल्लाले भाग लिएका थिए।
डेब्यू खेलमै कुशलले बनाए विश्व कीर्तिमान,काठमाडौं : कुशल मल्लले एकदिवसीय क्रिकेटमा सबैभन्दा कम उमेरमा अर्धशतक बनाउने विश्व कीर्तिमान बनाएका छन्। उनले १५ वर्ष ३४० दिनमा अर्धशतक प्रहार गर्दै यसअघिको रोहितकुमार पौडेलको रेकर्डसमेत तोडेका हुन्। आईसीसी विश्व क्रिकेट लिग२ अन्तर्गतको त्रिकोणात्मक शृंखलामा शनिबार अमेरिकाविरुद्ध कुशलले अर्धशतक प्रहार गरी विश्व रेकर्ड बनाएको नेपाल क्रिकेट संघ (क्यान)ले जनाएको छ। उनले ५१ बलको सामना गर्दै ३ छक्का र ४ चौका प्रहार गर्दै ५० रन पूरा गरेका हुन्। नेपाली राष्ट्रिय क्रिकेट टीमका प्रशिक्षक जगत टमाटाबाट डेब्यू क्याप ग्रहण गर्दै कुशल मल्ल। तस्बिर : क्यान कुशलले यसअघि राष्ट्रिय टिमबाट अन्तर्राष्ट्रिय टी२० मा जिम्बावेविरुद्धको खेलबाट डेब्यू गरेका थिए। उनले सेप्टेम्बर २०१९ मा सिङ्गापुरमा भएको त्रिकोणात्मक टी२० सिरिज अन्तर्गत जिम्बावेविरुद्ध ब्याटिङ गरेका थिए। उक्त खेलमा उनले ६ बलमा २ रन बनाएका थिए। यसअघि रोहितले १६ वर्ष १४६ दिनमा अर्धशतक बनाउँदै एकदिवसीय क्रिकेटमा सबैभन्दा कान्छा उमेरमा अर्धशतक बनाउने विश्व कीर्तिमान बनाएका थिए। उनले यूएईविरुद्धको एकदिवसीय खेलमा ५५ रन बनाएका थिए।
अमेरिकाविरुद्ध टस हारेर ब्याटिङ गर्दै नेपाल,काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलामा नेपालले अमेरिकाविरुद्ध टस हारेर ब्याटिङ गरिरहेको छ। त्रिवि क्रिकेट मैदान कीर्तिपुरमा सुरु भएको खेलमा पहिलो ओभरको खेलमा नेपालले २ रन बनाएको छ। ओमानविरुद्धको पहिलो खेलमा नेपाल १८ रनले पराजित भएपछि यो खेल नेपालका लागि परीक्षाको रूपमा पनि रहेको छ। तर नेपालको ब्याटिङ लाइनमा सुधार गर्नुपर्ने देखिएको छ। पहिलो खेलमा अर्धशतकीय पारी खेलेका भरपर्दा ब्याट्स्म्यान शरद भेषावकरलाई नेपालले गुमाउन पुगेको छ। ओमानविरुद्ध ५५ रन बनाएका उनी चोटका कारण १० दिन आराम गर्नुपर्ने चिकित्सकले बताएका छन्। उनको स्थानमा सुबास खकुरेललाई ओपनिङमा ल्याइएको छ। यस्तै अमेरिका पनि पहिलो जितको खोजीमा रहेको छ। ओमानविरुद्ध उसले ६ विकेटको हार व्यहोरेको थियो।
आईसीसी विश्वकप क्रिकेट लिग२ : नेपाल र अमेरिका भिड्दै,"काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलामा शनिबार नेपालले अमेरिकाको सामना गर्दैछ। विश्वकप क्रिकेट लिग२ मा नेपालले आफ्नो दोस्रो खेल खेल्न लागेको हो। यसअघि गत बुधबार खेलिएको आफ्नो पहिलो खेलमा नेपाली टोली ओमानसँग १८ रनले पराजित भएको थियो। जारी त्रिकोणात्मक शृंखलामा हालसम्म ओमानले दुई तथा नेपाल र अमेरिकाले एकएक खेल खेलेका छन्। ओमान दुवै खेलमा विजयी भएको छ। बिहीबार खेलिएको खेलमा ओमानले अमेरिकालाई ६ विकेटले हराएको थियो। कीर्तिपुरस्थित अन्तर्राष्ट्रिय क्रिकेट मैदानमा शनिबार नेपाल र अमेरिकाबीच शृंखलाको तेस्रो खेल हुन लागेको हो। विगतमा झैं यसपटक पनि नेपाली टोलीको ब्याटिङमै समस्या देखिएको छ। आफ्नो पहिलो खेलमा नेपाली टोली ओमानले दिएको एक सय ९८ रनको लक्ष्य भेट्टाउन पनि असफल भएको थियो। उक्त खेलमा नेपाली टोली ४६५ ओभरमा केवल एक सय ७९ रन बनाउँदै अलआउट भएको थियो। नेपालका लागि शरद भेषावकर, दीपेन्द्रसिंह ऐरी, विनोद भण्डारी र सन्दीप लामिछानेले मात्र दोहोरो अंकमा रन बनाउन सकेका थिए। अन्य ब्याट्सम्यानले दोहोरो अंकमा रन बनाउन सकेका थिएनन्। केवल चार रनको कुल स्कोरमै नेपालले आफ्ना दुवै ओपनर ब्याट्सम्यानलाई गुमाएको थियो। कप्तान ज्ञानेन्द्र मल्ल र पूर्वकप्तान पारस खड्का ओपनिङ जोडीका रूपमा ओर्लिएका थिए। ज्ञानेन्द्र एक र त्यसलगत्तै पारस तीन रनमा आउट भएका थिए। शरदले ५५, दीपेन्द्रले ३६, विनोदले २६ र सन्दीपले २८ रन बनाएका थिए। अघिल्लो खेलमा घाइते भएका कारण सम्भवतः अमेरिकाविरुद्घ शरद ब्याटिङमा देखा पर्ने छैनन्। उनको अनुपस्थिति नेपाली टोलीका लागि थप घाटाको विषय बन्न सक्छ। त्यसैले पनि अमेरिका विरुद्घको खेलमा नेपालले आफ्नो ब्याटिङ सुधार्नु आवश्यक देखिन्छ। जारी शृंखलामा बलियो देखिएको ओमानविरुद्घको खेलमा अमेरिकाले पूरै ओभर खेल्दै दुई सय १३ रन बनाएको थियो। अमेरिकाका लागि मध्यक्रमका ब्याट्सम्यान इयान हल्यान्डले ६५ र अक्षय होमराजले ४४ रन बनाएका थिए। आईसीसी विश्वकप क्रिकेट लिग २ मा हालसम्मको प्रदर्शन हेर्दा पनि अमेरिका निकै बलियो देखिन्छ। हालसम्म नौ खेल खेलेको अमेरिका १२ अंकसहित तालिकाको पहिलो स्थानमा आसीन छ। अमेरिकाले ६ जित र तीन हारको नतिजा निकालेको छ। आठ खेल खेलेको ओमान ६ जित र दुई हारबाट १२ अंक जोड्दै दोस्रो स्थानमा छ। समान अंक भए पनि ओमान रनरेटमा पछाडि परेको हो। यसैगरी आठ खेल खेलेको स्कटल्यान्ड नौ अंकसहित तेस्रो, सात खेल खेलेको नामिबिया आठ अंकसहित चौथो, सात खेल खेलेको संयुक्त अरब इमिरेट्स सात अंकसहित पाँचौं, एक खेल खेलेको नेपाल शून्य अंकसहित छैटौं र आठवटै खेलमा पराजित भएको पपुवा न्युगिनी सातौं स्थानमा छन्। माघ २९ गतेसम्म चल्ने लिग२ त्रिकोणात्मक शृंखलामा सहभागी तीनवटै टोलीले चारचार खेल खेल्नेछन्। माघ २५ गते नेपाल र अमेरिका, २६ गते नेपाल र ओमान, २८ गते अमेरिका र ओमन तथा २९ गते नेपाल र अमेरिकाबीच प्रतिस्पर्धा हुनेछ। लिग२ शृंखला भनेको सन् २०२३ मा आयोजना हुने एकदिवसीय विश्वकपको छनोट चरणमा पुग्ने बाटो पनि हो। प्रतियोगिताको समाप्तिपछि शीर्ष तीन टोली सीधै विश्वकप छनोट चरणमा पुग्नेछन्।"
"नेपालको ब्याटिङ धर्मर, लगातार गुम्यो विकेट",काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलाको आêनो दोस्रो खेलमा नेपालको ब्याटिङ धर्मराएको छ। अमेरिकाविरुद्ध त्रिवि क्रिकेट मैदान कीर्तिपुरमा जारी खेलमा नेपालले लगातार विकेट गुमाएको छ। कप्तान ज्ञोनेन्द्र मल्ल आउट भएपछि क्रिजमा आएका उपकप्तान दीपेन्द्रसिंह ऐरी पनि शून्य रनमै आउट भए । त्यस्तै पारस खड्का पनि आउट भएका छन्। दीपेन्द्र सौरभ नेत्रवाल्करको बलमा क्याच आउट हुन पुगे भने पारस क्यामेरुन स्टेभेन्सनको बलमा आउट हुन पुगे। यसअघि पहिलो खेलमा ३६ रन बनाएका दीपेन्द्र र पारस पेभिलियन फर्किएसँगै नेपालको ब्याटिङ धर्मराएको छ। अहिले नेपालले १९औं ओभरको समाप्तीमा ४ विकेट गुमाउँदै ४७ रन बनाएर खेलिरहेको छ।
बार्सा र रियल दुबै बाहिरिए,"म्याड्रिड : स्पेनिस फुटबलका दुई महाशक्ति बार्सिलोना र रियल म्याड्रिड कोपा डेल रे को उपाधि होडबाट बाहिरिएका छन्। यी दुवै टोलीले मिलेर हालसम्म ४९ पटक कोपा डेल रे को उपाधि जितिसकेका छन्। हालसम्म बार्सिलोनाले ३० र रियल म्याड्रिडले १९ पटक उपाधि चुमेको छ। तर, यो सिजनको कोपा डेल रे भने यी दुवै टोलीका लागि निराशाजनक बन्यो। दुवै टोली प्रतियोगिताको क्वार्टरफाइनल चरणबाटै बाहिरिए। बिहीबार राति खेलिएको क्वार्टरफाइनल खेलमा एथलेटिक बिल्बाओले बार्सिलोनामाथि १० गोलको प्रतिस्पर्धात्मक जित हासिल गर्यो। एथलेटिक बिल्बाओले हालसम्म २३ पटक कोपा डेल रे को उपाधि जितेको छ। रोमाञ्चक खेलको अन्तिम समयमा स्पेनिस स्ट्राइकर इनाकी विलियम्सले घरेलु टोली एथलेटिक बिल्बाओका लागि निर्णायक गोल गरे। इनाकीको उक्त गोलसँगै लगातार सातौं पटक कोपा डेल रे को फाइनलमा पुग्ने बार्सिलोनाको सपना चकनाचुर भयो। अघिल्लो सिजनको फाइनलमा भ्यालेन्सियाले बार्सिलोनालाई २१ गोलले हराएको थियो। त्यसअघि लगातार चार पटक बार्सिलोनाले उपाधि जितेको थियो। अर्को क्वार्टरफाइनल खेलमा रियल सोसिएडाडले रियल म्याड्रिड ४३ गोलले पाखा लगायो। रियल सोसिएडाडका लागि एलेक्जेन्डर इकासले दुई तथा मार्टिन ओडेगार्ड र मिकेल मेरिनोले एकएक गोल गरे। रियल म्याड्रिका लागि मार्सेलो, रोड्रिगो र नाचो फर्नान्डेजले एकएक गोल गरेका थिए। रियल म्याड्रिडले पछिल्लो पटक सन् २०१३१४ सिजनको फाइनलमा बार्सिलोनालाई २१ गोलले हराउँदै कोपा डेल रे को उपाधि चुमेको थियो। रियल सोसिएडाडले भने हालसम्म दुई पटक यो प्रतियोगिताको उपाधि जितेको छ। एथलेटिक बिल्बाओ र रियल सोसिएडाडका अतिरिक्त ग्रानडा र दोस्रो श्रेणीको क्लब मिरान्डेस पनि सेमिफाइनलमा पुगेका छन्। क्वार्टरफाइनलमा ग्रानडाले भ्यालेन्सियालाई २१ र मिरान्डेसले भिल्लारियललाई ४२ गोलले हराएका थिए।"
प्रधानसेनापति कप टीट्वन्टी क्रिकेट सोमबारदेखि,"भक्तपुर : भक्तपुरको सल्लाघारीस्थित सैनिक आवासीय महाविद्यालयको क्रिकेट मैदानमा सोमबारदेखि विद्यालयस्तरीय १३ औं प्रधानसेनापति कप टी ट्वेन्टी रनिङ क्रिकेट प्रतियोगिता सुरु हुने भएको छ । सैनिक आवासीय महाविद्यालयको आयोजनामा हुने उक्त प्रतियोगितामा १३ विद्यालयका १४ वटा टीमको सहभागिता रहेको छ । आयोजक सैनिकका दुई टीमले प्रतिस्पर्धा गर्दैछन् । विद्यालयस्तरमा सर्वाधिक धनराशी पुरस्कार भएको प्रतियोगितामा सैनिकसँगै केएमसी, ग्यालेक्सी, युनाइटेड एकेडेमी, आदर्श जनप्रेमी, ज्ञान निकेतन र नेपाल प्रहरी स्कुलको सहभागिता रहेको छ । त्यस्तै मोक्षदा, जेम्स, डीएभी, नेक्सस, अक्षरा र रोजबडले पनि प्रतियोगितामा भाग लिएका छन् । सहभागी स्कुलहरुलाई चार समूहमा विभाजन गरिएको स्कुलका खेलकुद संयोजक रणजीत राणाले जानकारी दिए । उनका अनुसार समूह ए र बीमा तीनतीन तथा समूह सी र डीमा चारचार विद्यालय रहेका छन् । लिगकम नकआउटमा खेलाइने खेलका समूह विजेता र उपविजेता सिधै क्वार्टरफाइनलमा पुग्ने संयोजक राणाले बताए । प्रतियोगिताको तालिकाअनुसार माघ २७ गते सैनिक र केएमसीबीच उद्घाटन खेल हुनेछ । त्यसलगत्तै नेक्सस र नेपाल प्रहरीबीच अर्को लिग चरणको स्पर्धा हुनेछ । प्रतियोगिताको विजेताले रनिङ शिल्डसँगै एक लाख रुपैयाँ नगद पुरस्कार हात पार्नेछ । उपविजेताले भने पचास हजार रुपैयाँ जित्नेछ । त्यस्तै प्रतियोगितामा खेलाडीहरुले व्यक्तिगत रुपमासमेत पुरस्कार पाउने व्यवस्था गरिएको छ । जसअनुसार खेलाडीहरुलाई उनीहरुको प्रस्तुतिको आधारमा म्यान अफ द सिरिज, उत्कृष्ट व्याट्सम्यान, उत्कृष्ट फिल्डर, उत्कृष्ट बलर र उत्कृष्ट उदीयमान खेलाडी घोषित गर्दै नगदले पुरस्कृत गरिनेछ । गत वर्ष व्यक्तिगत उत्कृष्ट घोषित खेलाडीहरुलाई ट्रफी र नगद चारचार हजार रुपैयाँले पुरस्कृत गरिएको थियो । प्रतियोगिताको १२ औं संस्करणसम्म आयोजक सैनिकसँग कुनै पनि स्कुलले उपाधि खोस्न सकेको छैन । गत वर्ष सैनिकलाई टक्कर दिएर दोस्रो स्थानमा चित्त बुझाएको राजन मेमोरियल स्कुलले यस वर्ष भने प्रतियोगितामा भाग लिएन । राजनसँग टीमको अभावले प्रतियोगितामा भाग लिन नसकिएको जनाएको संयोजक राणाले बताए । प्रतियोगिता फागुन १३ गतेसम्म चल्ने तालिका बनाइएको छ । भक्तपुर सैनिक क्रिकेट (विद्यालयस्तरीय १३ औं प्रधानसेनापति कप टी ट्वेन्टी रनिङ क्रिकेट) प्रतियोगिताको तालिका ।"
थ्रीस्टारको साँघुरो जित,काठमाडौं : सहिद स्मारक ए डिभिजन लिग फुटबलमा थ्रीस्टार क्लबले संकटा क्लबविरुद्ध साँघुरो जित निकालेको छ। सातदोबाटोस्थित एन्फा कम्प्लेक्समा शुक्रबार भएको खेलमा थ्रीस्टारले साबिक उपविजेता संकटालाई १० गोलले पराजित गर्यो। थ्रीस्टारलाई जित दिलाउन अनन्त तामाङले निर्णायक गोल गरे। पहिलो हाफ गोलरहित बराबरीमा सकिएको खेलको दोस्रो हाफको ६१औं मिनेटमा अनन्तले गोल गरेका थिए। संकटाका डिफेन्डरले क्लियर गर्न नसकेको बललाई अनन्तले जाली चुमाएका थिए। पाएका केही राम्रा अवसरलाई सदुपयोग गर्न नसक्दा संकटाले पराजय बेहोर्न बाध्य भयो। थ्रीस्टारका विक्रम लामा म्यान अफ दी म्याच चुनिए। जितसँगै थ्रीस्टार लिगको तेस्रो स्थानमा उक्लिएको छ। थ्रीस्टारले ११ खेलबाट २० अंक जोडेको छ। संकटाले भने ११ खेलबाट १५ अंक जोडेको छ। संकटा लिगको छैटौं स्थानमा छ। सातदोबाटोमै भएको अर्को खेलमा विभागीय टोली नेपाल पुलिस क्लबले पनि जित निकालेको छ। शुक्रबार भएको खेलमा पुलिसले ब्रिगेड ब्वाइज क्लबलाई १० गोलले पराजित गर्यो। पुलिसलाई जित दिलाउन भरत साहले निर्णायक गोल गरे। खेलको २९औं मिनेटमा भरतले गोल गर्दै पुलिसलाई महŒवपूर्ण तीन अंक दिलाए। कप्तान नीरकुमार राईले कर्नरबाट उपलब्ध गराइदिएको सुन्दर पासमा साहले आकर्षक गोल गरेका थिए। दोस्रो हाफमा आक्रामक खेल खेलेको ब्रिगेडले पाएको अवसर सदुपयोग नगर्न नसक्दा पराजय बेहोर्न बाध्य भयो। नेपाल पुलिस क्लबका तेज तामाङ म्यान अफ दी म्याच घोषित भए। जितसँगै नेपाल पुलिस क्लब लिगको पाँचौं स्थानमा उक्लिएको छ। पुलिसले ११ खेलबाट १७ अंक जोडेको छ। ब्रिगेडको भने ११ खेलमा आठ अंक मात्र छ। तालिकामा ब्रिगेड ११औं स्थानमा रहेको छ।
टेनिसमा सोफियाको उदय,"अमेरिकी स्टार सेरेना विलियम्सको बढ्दो उमेर, मारिया सारापोभाको प्रतिबन्धपछिको डगमगाउँदो खेल र सिमोना हालेपको खराब फर्मले महिला टेनिसलाई केही फिक्का बनाएको थियो। टेनिस भन्नासाथ महिला खेलाडीको ग्ल्यामर र सुन्दरताको विषयले बढी महत्व पाउँछ। विश्व टेनिसलाई सदैव चर्चाको शिखरमा पुर्याउन केही सुन्दरी महिला खेलाडीको महत्वपूर्ण भूमिका रहँदै आएको छ। उनीहरूले आफ्नो खेल कौशलका साथै सुन्दरताले टेनिसलाई रंगीन बनाउँदै आएका छन्। तर, पछिल्ला केही वर्षमा भने विश्व टेनिस केही फिक्का देखिएको थियो। अमेरिकी स्टार सेरेना विलियम्सको बढ्दो उमेर, मारिया सारापोभाको प्रतिबन्धपछिको डगमगाउँदो खेल र सिमोना हालेपको खराब फर्मले महिला टेनिसलाई केही फिक्का बनाएको थियो। संसारकै ग्ल्यामरस खेलका रूपमा हेरिने महिला टेनिस ओझेलमा पर्न थालेपछि खेलकुद पण्डितहरू पनि निराश बन्न पुगेका थिए। विश्वास गुमाएकी बुकार्ड अझ सन् २०१४ मा क्यानडाकी २० वर्षीया युजुनी बुकार्डले जुन अन्दाज र ग्ल्यामरसका साथ विश्व टेनिसमा पदार्पण गरेकी थिइन्, त्यसले विश्व खेलकुद जगत्लाई धेरै समय तताउने विश्वास गरिएको थियो। तर, धेरैको विश्वास र भरोसामा उनी उत्रन सकिनन् र उनको ग्ल्यामरस छवि पनि लामो समयसम्म टिक्न सकेन। सन् २०१४ मा विम्बल्डन टेनिसको फाइनलमा स्थान बनाउनुबाहेक उनको ग्ल्यामरस छवि र प्रदर्शनले उल्लेख्य रफ्तार हासिल गर्न सकेन। एक्कासि चर्चामा आएकी उनी विस्तारै हराउँदै गइन् र अहिले सामाजिक सञ्जालमा मात्र सीमित भएकी छन्। ग्ल्यामर गर्ल अन्ना कोर्निकोभाको उत्तराधिकारीका रूपमा धेरैले बुकार्डलाई हेरे पनि उनले लामो दौड दौडन सकिनन्। ओसाका र अजरेन्काको भरथेग विश्व टेनिसमा एकपछि अर्को निराशा र फिक्कापनलाई धेरथोर ग्ल्यामरस बनाएका थिए जापानकी नाओमी ओसाका, अमेरिकाकी स्टेफन्स सोलान, बेलारुसकी भिक्टोरियो अजरेन्का, चेक रिपब्लिककी पेन्ट्रा क्वितोभा र जर्मनीकी एन्जेलिक कर्बरले। यी खेलाडीले आफ्नै बलबुतामा फिक्का देखिएको महिला टेनिसलाई चम्काउने प्रयास गरेका थिए। तर, यी सबै खेलाडीको प्रदर्शन एक रूपको हुन सकेन। नाओमी ओसाका पूर्व विश्व नम्बर एक खेलाडी हुन्। उनले अमेरिकी सेरेना विलियम्सलाई पराजित गर्दै यूएस ओपनको उपाधि जितेकी थिइन्। विश्व टेनिसमा तहल्का मच्चाएकी ओसाकाले अस्ट्रेलियन ओपनको उपाधि पनि जितेपछि उनीबाट निकै आशा गरिएको थियो तर पछिल्लो वर्ष उनले प्रभावशाली प्रदर्शन गर्न सकेकी छैनन्। प्रशिक्षक सासा बाजिनबाट छुट्टिएलगत्तै ओसाका घाइते हुन पुगिन्। चोटकै कारण इटालियन ओपनमा सहभागी नभएकी ओसाकाले फ्रेन्च ओपन र विम्बल्डनमा नमीठो हार बेहोर्नु पर्यो। ओसाका यस वर्षको अस्ट्रेलियन ओपनमा पनि तेस्रो चरणभन्दा अगाडि बढ्न सकिनन्। तेस्रो चरणमा उनी १७ वर्षीया अमेरिकी खेलाडी कोको गउफसँग पराजित हुँदै प्रतियोगिताबाट बाहिरिएकी थिइन्। उनले पहिलो ग्रान्डस्लाम जितेपछि सारा विश्वले आफूबाट धेरै आशा राखे पनि त्यो अनुरूपको प्रदर्शन गर्न नसकेको दु:खेसो गर्दै आएकी छन्। बियान्का एन्ड्रेस्कुको चमक भेट्रान स्टार सेरेना, ब्ल्याक ब्युटी ओसाका र एन्जेलिक कर्बरलाई पछि पार्दै गत वर्ष विश्व टेनिसमा उदाइन्, क्यानडाकी १९ वर्षीया बियान्का एन्ड्रेस्कु। अमेरिकी (यूएस ओपन) मार्फत उदाएकी उनको आकर्षक खेल र कामुक जीउडालले सारा विश्वलाई मात्र मन्त्रमुग्ध बनाएन, सेरेना युगलाई पनि नराम्रोसँग धक्का दियो। उनले आफ्नो सौन्दर्यले मात्र होइन, शानदार खेलबाट सबै प्रशंसकको मन जित्न सफल भइन्। एन्ड्रेस्कुले यूएस ओपनसहित इन्डियन वेल्स र रोजर्स कप आफ्नो बनाइन्। सन् १९६९ मा फाए अर्बानपछि अमेरिकी ओपन जित्ने पहिलो क्यानेडियन खेलाडी बनिन्। तर, यस वर्ष उनी घुँडामा चोट बोकेपछि उनले वर्षको पहिलो ग्रान्डस्लाम अस्ट्रेलियन ओपन नखेल्ने निर्णय गरिन्। एन्ड्रेस्कु कुनै पनि ग्रान्डस्लाम प्रतियोगिताको उपाधि जित्ने पहिलो क्यानेडियन खेलाडी पनि बनेकी छन्। उनी सन् २००६ पछि कुनै पनि ग्रान्डस्लाम प्रतियोगिताको उपाधि जित्ने पहिलो किशोर खेलाडी पनि हुन्। सन् २००६ मा रुसी टेनिस सुन्दरी मारिया सारापोभाले यस्तो सफलता हात पारेकी थिइन्। यसैगरी उनी सन् २००४ पछि आफ्नो पहिलो सहभागितामै ग्रान्डस्लाम टेनिसको उपाधि जित्ने पहिलो खेलाडी पनि बनेकी छन्। यसअघि सन् २००४ मा सारापोभाले आफ्नो पहिलो सहभागितामै विम्बल्डनको उपाधि जितेकी थिइन्। एन्ड्रेस्कुका पिता निकु र आमा मारिया रोमानियाका नागरिक हुन्। उनीहरू सन् १९९० मा क्यानडा बसाइँ सरेका थिए। एन्ड्रेस्कुले सात वर्षकै उमेरमा टेनिस खेल्न थालेकी हुन्। ११ वर्षको उमेरमा उनी क्यानडाको राष्ट्रिय टोलीमा आबद्ध भएकी थिइन्। सानैदेखि किम क्लाइचर्सको खेल नियाल्दै आएकी उनले उनीजस्तै खेलाडी बन्ने लक्ष्य लिएकी थिइन्। सन् २०१६ मा सिमोना हालेपको प्रेरणामा एन्ड्रेस्कुले व्यावसायिक टेनिस सुरु गरेकी हुन्। सोफिया केनिनको उदय अस्ट्रेलियाको मेलबर्नमा आयोजना भएको वर्षको पहिलो ग्रान्डस्लाम टेनिस सुरु हुनुभन्दा अगाडि सोफिया केनिनको चर्चा खासै थिएन। अस्ट्रेलियन ओपनको दाबेदारमा अन्य चर्चित खेलाडीसँगै अमेरिकाकै सेरेना र भेनस विलियम्स, स्लोइन स्टेफन्स्, कोको गउफलगायतको नाम चर्चामा थियो। तर सेफियाले पहिलो खेलदेखि नै सबैलाई आश्चर्यचकित बनाउँदै उपाधि यात्रा तय गरिन्। सोफियाले चौथो चरणमा आफ्नै देशकी कोको गउफ, क्वार्टरफाइनलमा ट्युनिसियाकी ओन्स जाबुयुर, सेमिफाइनलमा अस्ट्रेलियाकी अस्लेह बार्टी र फाइनलमा स्पेनकी गार्बियन मुगुरुजलाई पराजित गर्दै पहिलो ग्रान्डस्लाम उपाधि जितिन्। विश्व वरीयतामा १४औं स्थानमा रहेकी केनिनले अस्ट्रेलियन ओपनको उपाधि जितेसँगै वरीयतामा पनि छलाङ मारिन्। अहिले उनी सातौं स्थानमा आइपुगेकी छन्। उनी सेरेना विलियम्सलाई पछि पार्दै अमेरिकी नम्बर एक खेलाडी पनि बन्न सफल भइन्। सोफिया अस्ट्रेलियन ओपनको उपाधि जित्ने समग्रमा १८औं खेलाडी हुन्। आफ्नै बुवालाई मुख्य प्रशिक्षक बनाएकी केनिनको यो करिअरकै सबैभन्दा ठूलो उपलब्धि हो। २१ वर्षीया केनिन पछिल्ला १२ ग्रान्डस्लाममा पहिलो उपाधि जित्ने आठौं खेलाडी बनेकी छन्। उनी अस्ट्रेलियन ओपनको उपाधि जित्ने मारिया सारापोभापछि दोस्रो कम उमेरकी खेलाडी हुन्। सारापोभाले २० वर्षको उमेरमै पहिलो ग्रान्डस्लाम उपाधि जितेकी थिइन्। सोफिया सन् १९९८ मा रुसको मस्कोमा जन्मिएकी हुन्। उनी जन्मिएको केही समयपछि नै उनका परिवार मस्कोबाट अमेरिका बसाइँ सरेको थियो। सोफियाका बुवा एलेक्जेन्डर सन् १९८७ मा सोभियत युनियन छाडेर न्युयोर्कमा बसाइँ सरिसकेको थियो। तर, छोरी जन्मिने समयमा भने उनी मस्कोमै थिए। सोफियाकी आमा लिना मस्कोकै अस्पतालमा नर्सका रूपमा कार्यरत थिइन्। सोफियाले पाँच वर्षको उमेरदेखि टेनिस खेल्न थालेकी हुन्। उनलाई रिक म्याकीले १२ वर्षसम्म टेनिस सिकाए। सोफियाले सानै उमेरमा थुप्रै उपाधि जितिसकेकी थिइन्। उनले अमेरिकाको उमेर समूहबाट थुप्रै प्रतियोगिता खेलिन्। उनी लामो समयसम्म उमेर समूहमा अमेरिकाको शीर्ष खेलाडी बनिन्। १४ वर्षको उमेरमा केही व्यावसायिक प्रतियोगिता जितेपछि उनले अमेरिकी टोलीमा पनि स्थान बनाउन सफल भइन्। उनले पहिलो पटक वाइल्ड कार्डमार्फत यूएस ओपनमा प्रवेश पाएकी थिइन्। पहिलो खेलमै क्यारोलिना प्रिलिस्कोभासँग पराजय बेहोरेकी उनले त्यही हारबाट पाठ सिकिन् र आफूलाई अगाडि बढाइन्। सोफियाले नहारीकन जितिँदैन भन्ने कुरालाई आत्मसात् गर्दै लगातार संघर्ष गरिरहिन्। त्यसकै प्रतिफल उनले यो वर्षको सुरुमै अस्ट्रेलियन ओपनको उपाधि जित्न सफल भइन्।"
डेब्यू खेलमा कुशलको अर्धशतक,काठमाडौं : एकदिवसीय खेलमा नेपाली राष्ट्रिय टोलीबाट डेब्यू गरेका कुशल मल्लले अर्धशतक बनाएका छन्। त्रिवि क्रिकेट मैदानमा भइरहेको आइसीसी विश्व क्रिकेट लिग२ अन्तर्गतको त्रिकोणात्मक शृंखलामा शनिबार अमेरिकाविरुद्धको खेलमा कुशलले ५० रन पूरा गरेका हुन्। कुशलले अमेरिकाविरुद्ध ५१ बलमा ५० रन बनाएर आउट भएका छन्। उनले ३ छक्का र ४ चौर्का हिर्काउँदै अर्धशतक पूरा गरेका हुन्। अहिले नेपालले ३६ ओभरको समाप्तीमा ६ विकेट गुमाउँदै १४० रन जोडेर खेलिरहेको छ।
अमेरिकालाई नेपालले दियो १९१ रनको लक्ष्य,काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलामा अमेरिकाविरुद्ध नेपालले १९१ रनको लक्ष्य प्रस्तुत गरेको छ। त्रिवि क्रिकेट मैदानमा भइरहेको खेलमा नेपालले ४९२ ओभरमा सबै विकेट गुमाउँदै १९० रन बनाएको हो। नेपालका लागि विनोद भण्डारीले सर्वाधिक ५९ रन बनाए। उनले १ छक्का र ६ चाैका प्रहार गरे। त्यस्तै कुशल मल्लले आफ्नो डेब्यू खेलमै विश्व कीर्तिमानसहित अर्धशतकीय पारी खेले । उनले ५१ बलको सामना गर्दै ५० रन जाेडे। उनले सबैभन्दा कम उमेरमा एकदिवसीय अन्तर्राष्ट्रिय क्रिकेटमा अर्धशतक बनाउने विश्व कीर्तिमान बनाउँदै उत्कृष्ट डेब्यू गरेका हुन्। यसैगरी नेपालका लागि कप्तान ज्ञानेन्द्र मल्लले २१ रन जोडे भने पारस खड्काले १९ रन बनाए। नेपाललाई मध्यम स्कोरमै रोक्न अमेरिकाका लागि क्यामेरोन स्टेभेन्सनले ३ विकेट लिए। त्यस्तै रस्टी थेरोन र सौरभ नेत्रवाल्करले २२ विकेट लिए। अमेरिकाले केही समयमा जवाफी ब्याटिङ गर्नेछ।
नेपाललाई सन्दीपले दिलाए पहिलो सफलता,काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलामा अमेरिकाविरुद्ध सन्दीप लामिछानेले पहिलो सफलता दिलाएका छन् । त्रिवि क्रिकेट मैदान कीर्तिपुरमा जारी खेलमा उनले ओपनर आरोन जोन्सलाई एलबीडब्लू धरापमा पारेका हुन्। खेलको दोस्रो ओभर बलिङ गर्न आएका सन्दीपले ओभरको चौँथो बलमा आरोनलाई पेभिलियनको बाटो देखाएका हुन्। तेस्रो बलमा चौका दिएका उनले चौँथो बलमा आउट गरेका हुन्। सन्दीपको जारी शृंखलामा यो पहिलो विकेट हो। उनले यस शृंखलामा लिने हरेक विकेटमा सगरमाथाको उचाई बराबर चितवनमा बन्दै गरेको गौतम बुद्ध अन्तर्राष्ट्रिय क्रिकेट रंगशालालाई सहयोग गर्ने घोषणा गरेका छन्। त्यस्तै करण केसीले दोस्रो सफलता दिलाएका छन् । उनले तेस्रो ओभरमा स्टीभन टेलरलाई दीपेन्द्रसिंह ऐरीको हातबाट क्याच आउट गराएका हुन्।
"नेपाललाई दोस्रो झड्का, कप्तान ज्ञानेन्द्र आउट",काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलाको आêनो दोस्रो खेलमा अमेरिकाविरुद्ध नेपालाई दोस्रो झड्का लागेको छ। त्रिवि क्रिकेट मैदान कीर्तिपुरमा जारी खेलमा नेपालले कप्तान ज्ञानेन्द्र मल्लको विकेट गुमाएको हो। कप्तान ज्ञानेन्द्र २१ रन बनाउँदै क्यामेरोन स्टेभेन्सनको बलमा क्याच आउट भएका हुन्। पारस र उनको राम्रो साझेदारी बन्ने क्रममा उनी क्याच आउट हुन पुगेका हुन्। उनले पारससँग ४३ रनको साझेदारी बनाए। यसअघि नेपालले सुबास खकुरेललाई पहिलो विकेटका रूपमा गुमाएको थियो। उनले नेपालका लागि ३ रन जोडे।
सन्दीपले अमेरिकालाई दिए अर्को झड्का,काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलामा अमेरिकाविरुद्ध सन्दीप लामिछानेले व्यक्तिगत दोस्रो विकेट लिएका छन्। यससँगै अमेरिकाको चौँथो विकेट पतन भएको छ। यससँगै नेपालले अमेरिकामाथि दबाब सिर्जना गरेको छ। त्रिवि क्रिकेट मैदान कीर्तिपुरमा जारी खेलमा सन्दीपले चौँथो ओभरमा मोनांक पटेललाई एलबीडब्लू धरापमा पारेका हुन्। यसअघि व्यक्तिगत पहिलो विकेटका लागि पनि उनले आरोन जोन्सलाई एलबीडब्लू धरापमै पारेका थिए। सन्दीपले दुई ओभर बलिङ गर्दै ८ रन खर्चिएका छन्। उनले यस शृंखलामा लिने हरेक विकेटमा सगरमाथाको उचाई बराबर चितवनमा बन्दै गरेको क्रिकेट रंगशालालाई सहयोग गर्ने घोषणा गरेका छन्।
नेपाललाई अर्को सफलता : सुशनले लिए मेडन विकेट,काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलामा अमेरिकाविरुद्ध सुशन भारीले पाँचौँ सफलता दिलाएका छन्। उनले आफ्नो पहिलो ओभरको पहिलो बलमै अमेरिकाका अक्षय होमराजलाई क्याच आउट गराएका हुन्। उनले मेडनसहित एक विकेट लिएका हुन्। यससँगै अमेरिका निकै दबाबमा परेको छ। उसले ११औं ओभरको समाप्तीमा ५ विकेट गुमाउँदै २७ रन जोडेको छ। यसअघि सन्दीप लामिछानेले पहिलो सफलता दिलाउँदै दुई विकेट लिएका छन् भने करण केसीले एकै ओभरमा २ विकेट लिएर अमेरिकामाथि पूर्ण दबाब सिर्जना गरेका छन्। डेब्यू खेलमै कुशलले बनाए विश्व कीर्तिमान अमेरिकालाई नेपालले दियो १९१ रनको लक्ष्य नेपाललाई सन्दीपले दिलाए पहिलो सफलता एकै ओभरमा करणले लिए दुई विकेट सन्दीपले अमेरिकालाई दिए अर्को झड्का
"नेपाललाई पहिलो झड्का, खकुरेल भए क्याच आउट",काठमाडौं : आईसीसी विश्वकप क्रिकेट लिग२ अन्तर्गतको त्रिकोणात्मक शृंखलाको आêनो दोस्रो खेलमा नेपाललाई झड्का लागेको छ। त्रिवि क्रिकेट मैदान कीर्तिपुरमा अमेरिकाविरुद्ध खेलिरहेको नेपालका ओपनिङ ब्याट्स्म्यान सुबास खकुरेल क्याच आउट हुन पुगेका हुन्। खकुरेल रुस्टी थेरोनको बलमा क्याच आउट भएका हुन्। उनी १० बलमा ३ रन बनाए। अहिले नेपालले ४ ओभरको समाप्तीमा १ विकेट गुमाएर १० रन बनाएको छ। अमेरिकाविरुद्ध जित निकाल्न नेपालको ब्याटिङ लाइनमा सुधार गर्नुपर्ने देखिन्छ।
सुशनको बलमा पारसको उत्कृष्ट क्याच,"काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलामा अमेरिकाविरुद्ध सुशन भारीले व्यक्तिगत दोस्रो विकेट लिएका छन्। उनको बलमा पारस खड्काले उत्कृष्ट क्याच गर्दै करिमा गोरलाई पेभिलियन फर्काएका हुन्। सुशनले नेपाललाई १७औं ओभरमा छैठौँ सफलता दिलाएका हुन्। अमेरिका निकै दबाबमा परेको छ। उसले २०औं ओभरको समाप्तीमा ६ विकेट गुमाउँदै ५९ रन जोडेको छ। यसअघि सन्दीप लामिछानेले पहिलो सफलता दिलाउँदै दुई विकेट लिएका छन् भने करण केसीले एकै ओभरमा २ विकेट लिएर अमेरिकामाथि पूर्ण दबाब सिर्जना गरेका छन्। सुशनको दुई विकेटसँगै नेपालले अमेरिकाले ६ विकेट गुमाएको हो । यसअघि आफ्नो डेब्यू खेलमा ओमानविरुद्ध उनले ३ विकेट लिएका थिए। नेपालको ब्याटिङ धर्मर, लगातार गुम्यो विकेट डेब्यू खेलमा कुशलको अर्धशतक डेब्यू खेलमै कुशलले बनाए विश्व कीर्तिमान अमेरिकालाई नेपालले दियो १९१ रनको लक्ष्य नेपाललाई सन्दीपले दिलाए पहिलो सफलता एकै ओभरमा करणले लिए दुई विकेट सन्दीपले अमेरिकालाई दिए अर्को झड्का नेपाललाई अर्को सफलता : सुशनले लिए मेडन विकेट"
एकै ओभरमा करणले लिए दुई विकेट,काठमाडौं : आईसीसी विश्व क्रिकेट लिग२ अन्तर्गतको त्रिकोणात्मक शृंखलामा अमेरिकाविरुद्ध करण केसीले एकै ओभरमा दुई विकेट लिएका छन्। त्रिवि क्रिकेट मैदान कीर्तिपुरमा जारी खेलमा उनले तेस्रो ओभरमा दुई विकेट लिएका हुन्। करणले तेस्रो ओभरको चौँथो बलमा स्टीभन टेलर अन्तिम बलमा ओपनर जेभियर मार्सललाई पेभिलियन फर्काएका हुन्।

शीर्षक,विवरण
नेपालमा लगानी बढाउन कोरिया आतुर,"नेपाल र दक्षिण कोरियाबीच ठूलो व्यापारघाटा छ। नेपालले वार्षिक १६ लाख अमेरिकी डलरबराबरको निर्यात गर्छ भने दक्षिण कोरियाबाट ९ करोड ७३ लाख अमेरिकी डलरको वस्तु तथा सेवा आयात गर्छ। नेपालको जलविद्युत्, पर्यटन र कृषि क्षेत्रमा प्रत्यक्ष वैदेशिक लगानी भित्र्याइ यस्तो व्यापारघाटा कम गर्ने मात्र नभई दुई मुलुकको आर्थिक सम्बन्ध अझ मजबुत बनाउन सकिनेतर्फ कोरियाली सरकारले इंगित गरेको छ। यस सन्दर्भमा नेपालका लागि कोरियाली राजदूत पार्क योङसिकले अन्नपूर्ण मिडिया नेटवर्कद्वारा तीनकुनेस्थित मुख्यालयमा बुधबार आयोजित राउन्ड टेबलमा भने, हामी नेपालका अनेकन सम्भाव्य क्षेत्रमा प्रत्यक्ष वैदेशिक लगानी गर्न आतुर छौं। रोजगारीका लागि कोरिया पुगेका नेपालीको अवस्था, तिनको भूमिका, नेपालमा सम्भाव्य लगानी क्षेत्रलगायत दुई देशबीच राजनीतिक, आर्थिक सम्बन्धबारे अन्नपूर्णले गरेको राउन्ड टेबलमा राजदूत पार्क, कोरियाली प्राध्यापक योङ कुक किम र युवा उद्यमी जे ह्योन छ्यानसहित सहभागी थिए। अन्नपूर्णको सम्पादकीय समूहले गरेको अन्तरसंवादको सम्पादित अंश : कोरियानेपाल सम्बन्ध विगत र वर्तमान नेपाल र कोरियाबीच कूटनीतिक सम्बन्ध स्थापनाको साढे चारदशक पूरा भएको छ। सन् १९७४ मे १५ का दिन दुई देशबीच कूटनीतिक सम्बन्ध स्थापना भएको हो। सोही समयदेखि कोरियाले काठमाडौंमा दूतावास स्थापना गरेको हो। हुन त कोरियाले त्यसको पाँच वर्षअघि नै अनौपचारिक रूपमा कन्सुलर सेवा सुरु गर्दै सम्बन्धको आधार तय गरेको थियो। नेपालले २००१ मा अवैतनिक महावाणिज्य दूतावास स्थापना गरी त्यसको छ वर्षपछि २००७ मा सोलमा दूतावास स्थापना गरेको हो। नेपालकोरिया प्रायद्वीपबीच सिल्क रोडकै समयमा धार्मिक र सांस्कृतिक सम्बन्ध रहेकाले यसलाई प्राचीन र ऐतिहासिक मानिन्छ। कोरियाली प्रायद्वीपमा सन् ३७२ मा बौद्ध धर्म प्रवेश भएकाले लुम्बिनीसँग त्यसै बेलादेखि भावनात्मक र धार्मिक सम्बन्ध कायम रहँदै आएको हो। सिल्क रोडबाट हुने आउजाउपछि लुम्बिनीसँग सम्बन्ध बढेको हो। कोरियाबाट शान्तिदीप लुम्बिनीमा ल्याइएको थियो। दुई मुलुकबीच कुनै समय सामान आय भए पनि अहिले दक्षिण कोरिया अर्थतन्त्रका हिसाबले विश्वको बाह्रौं र एसियाको चौथो शक्तिराष्ट्र हो। ओईसीडी, जी२० लगायत दर्जन बढी विश्व संगठनको सदस्य बन्न पुगेको छ। छोटो समयमै धेरै उन्नति गरेकाले कोरियाको आर्थिक प्रगति लोभलाग्दो छ। सानो राष्ट्र र थोरै जनसंख्या भए पनि कोरिया एसियन टाइगर को रूपमा शक्तिराष्ट्रसँग लामबद्ध हुन पुगेको छ। ३० वर्षअघि वैदेशिक सहायता लिने कोरिया अहिले विकासोन्मुख मुलुकलाई सहायता दिने हैसियतमा छ। नेपालका लागि कोरियाली राजदूत पार्क योङसिक। यतिबेला नेपालमा दुई सयभन्दा बढी कोरियन लगानीकर्ताले विभिन्न योजनामा लगानी गरेका छन्। ती योजनामा सात हजारभन्दा बढी नेपालीले रोजगार पाएका छन्। कोरिया नेपालमा लगानीसँगै सहयोगी राष्ट्र पनि हो। सन् १९९२ देखि कोरियाली अन्तर्राष्ट्रिय सहयोग एजेन्सी (कोइका) मार्फत अनुदान, प्राविधिक सहयोग, स्वयंसेवक परिचालन, सहुलियत ऋण उपलब्ध हुँदै आएको छ। कुलेखानी र मोदी खोला जलविद्युत् योजना, महाकाली सिँचाइ परियोजनाका साथै काठमाडौं मेट्रो तथा पूर्वपश्चिम रेलमा कोरियाले आर्थिक तथा प्राविधिक सहयोग गरेको छ। दुई मुलुकको संयुक्त लगानीमा उद्योगहरू पनि सञ्चालनमा छन्। कोरियाली पर्यटक वृद्धि भइरहेका छन्। पछिल्लो तथ्यांकअनुसार वार्षिक ३७ हजारभन्दा बढी कोरियालीले नेपाल भ्रमण गरेका छन्। दुई दशकअघि दोहोरो कर हटाउने सम्झौतापछि व्यापार बढे पनि नेपालले पर्याप्त निर्यात गर्न नसकेका कारण असन्तुलन बढ्दो छ। कोरिया वैदेशिक रोजगारका लागि नेपाली युवाको प्रमुख आकर्षक मुलुक हो। ईपीएस प्रणालीमार्फत वार्षिक झन्डै सात हजार नेपाली युवा कोरिया पुग्ने गरेका छन्। कोरियामा कामदार, विद्यार्थी, व्यापारी गरी ५० हजारभन्दा बढी नेपाली छन्। तीमध्ये ३५ हजारभन्दा बढी रोजगारीका लागि गएका हुन्। ढल्कियो भने लडिन्छ बीस वर्षसम्म राजनीतिक रूपमा अस्थिर रहेको नेपाल तीन वर्षयता स्थिरतातर्फ गएको छ। नयाँ संविधानअनुसार निर्वाचन भएर विकासको पथमा अघि बढेको छ। आर्थिक वृद्धिदर ६३ प्रतिशत रहेकामा अझ बढ्ने अवस्था छ। ट्रेड भोलुम कमझैं लागे पनि नेपालमा क्रयशक्ति बढ्दै गएको छ। बदलिँदो परिस्थितिमा हाम्रो लगानी पनि बढ्दो छ। नेपालमा हामी तेस्रोचौथो स्थानमा छौं। यसलाई बढाउँदै लैजाने प्रक्रियामा छौं। नेपाल कोरियाको प्राथमिकतामा छ। जलविद्युत्मा लगानी नेपालको विकासमा अपार सम्भावनाका क्षेत्र जलविद्युत्, पर्यटन र कृषि हुन्। माथिल्लो त्रिशूली१ निर्माण गर्ने प्रारम्भिक प्रक्रिया अन्तिम चरणमा पुगेको छ। यसको ग्राउन्ड ब्रेकिङ सेरेमोनी गर्दैछौं। खिम्तिपछिको ठूलो लगानी भित्रन लागेको यही हो। २१६ मेगावाटको यो जलविद्युत् निर्माण अघि बढेमा कोरियाले अन्य यस्ता क्षेत्रमा पनि सहकार्य गर्ने छ। अहिले यसको प्रक्रियाले नै केही समय अलमलिएका हौं। यसलाई विशेष रूपमा लिएका छौं। यो परियोजना आईएफसी, एआईआईबी, कोरियाको एक्जिम बैंकलगायतका लगानी हुनाले पनि महत्त्वपूर्ण छ। यतिबेला अन्तिम स्तरको फाइनान्सियल क्लोजिङ भइरहेको छ। राष्ट्रबैंक र संस्थाबीचको अन्तिम कार्यमात्र बाँकी रहन्छ। मलाई आशा र अपेक्षा छ नेपालमा लगानी सम्मेलन हुँदा होस् या अन्य अन्तर्राष्ट्रिय स्तरको सेमिनारमा हाम्रो तर्फबाट सक्रिय सहभागिता टुटेको छैन। सेप्टेम्बर ११ र १२ मा अर्को एक सेमिनार हुँदैछ भन्ने जानकारी पनि छ। नेपाल सरकारले अन्तर्राष्ट्रिय सेमिनार जति आयोजना गर्छ, हामी सहभागी हुने छौं। नेपालको विद्युत् बिक्री नेपालमा उत्पादित विद्युत् भारत र बंगलादेशमा मात्र होइन अन्यत्र पनि बिक्री हुनसक्छ। बिम्स्टेक राष्ट्रहरूसम्म ग्रिडमार्फत पुग्न सक्छ। केही समयअघि नेपालले बढी भएको विद्युत् भारतमा बिक्री गरेको थियो। यो खुसीको कुरा हो। म बधाइ दिन चाहन्छु। अर्को महत्त्वपूर्ण पक्ष इनर्जी बैंकिङको अवधारणा हो। यो एउटा सुझबुझपूर्ण योजना हो। त्यसैले खुसी लागेको छ। भारतले पनि विद्युत् व्यापार सम्झौता, सीमापार विद्युत् व्यापार निर्देशिकामा संशोधन गर्नु नेपालका लागि खुसीको कुरा हुनसक्छ। नेपालले पनि १० वर्षभित्र १५ हजार मेगावाट विद्युत् निकाल्ने लक्ष लिएको छ। त्यसको बजार भारत हो। यो महत्त्वपूर्ण हो। हामी पनि माथिल्लो त्रिशूली१ मा मात्र सीमित रहँदैनौं। हेरेर अनेक परियोजनामा अघि बढ्नेछौं। कोरियाली सरकारी स्वामित्वका पाँच ठूला लगानी गर्ने हाइड्रोपावर कम्पनी छन्। त्यस्तै पूर्वाधारमा सहयोग गर्ने दर्जनौं निकाय छन्। सबै पक्षबाट हामी सहकार्य गर्नेछौं। लगानी नीति परिवर्तन नेपालमा प्रत्यक्ष वैदेशिक लगानीमा केही नीति नियम परिमार्जन भएको समाचार पढेको छु। यस्ता कदमको हामी स्वागत गर्छौं। कतिपय सार्वजनिकनिजी साझेदारीमा हामी सहभागी पनि छौं। हुन त सरकारले यो निकै अध्ययन गरेर ल्याएको होला। जसले लगानीमैत्री वातावरण राम्रो हुँदै गएको देखाउँछ। तर केही अपुग विषय यसमा भएझैं लाग्छ। फ्रान्सका एक नागरिक कृषक यहाँबाट फिर्ता भएको समाचार पढें। यस्ता कुराले लगानी आकर्षणमा ठेस लाग्छ। त्यस्तै वैदेशिक लगानी पचास लाखबाट पाँच करोड पुर्याएको पाएँ। वैदेशिक लगानीको लेबल एकैपटक १० दोब्बर बनाउँदा लगानी बढ्ने हो कि झन् कम हुने हो, समयले देखाउला। तर, सरकारले साना लगानीलाई निरुत्साहित भने गरेको देखिन्छ। नेपाल सरकारको अवधारणा भनेको साना उद्योग, कृषि र पर्यटन नै हो। त्यसमा ध्यान दिन आवश्यक छ। त्यसबाहेक ठूला लगानी आउने क्षेत्र हो जलविद्युत्। सबै पक्ष हेरेर यस्ता निर्णय लिइएको होला भन्ने लाग्छ। मैले आधिकारीक रूपमा बुझ्न पाएको छैन। पढेको आधारमा भन्दैछु। कोरियाली नेपालमा लगानी गर्न आतुर यहाँ रहेर कार्यभार सम्हाल्दै गर्दा कोरियाका कन्स्ट्रक्सन कम्पनी आउन खोज्दैछन्। सडक, ढल निकास, खानेपानी पूर्वाधार विकासका क्षेत्रमा पनि लगानीकर्ता भित्रिन चाहन्छन्। त्रिशूली एको काम अघि बढेमा थप परियोजनालाई प्रोत्साहन पुग्ने देखिन्छ। नेपालले २०२० भित्र गरिबीबाट अलिकति अघि बढ्ने र २०३० मा मध्यम स्तरमा टेक्ने लक्ष्य लिएको छ। यसैले नेपालले लगानी र वैदेशिक प्रविधि भित्र्याउन आवश्यक छ। त्यसका लागि कर, रेमिट्यान्स र लगानीको स्पष्टतालाई सहज बनाउनुपर्छ। कसरी हुन्छ लगानीकर्तालाई स्वागत गर्ने वातावरण बनाउन आवश्यक छ। यहाँको भिसा दिने प्रणाली पनि सुधार्नुपर्ने देखेको छु। उच्चस्तरीय भ्रमण हुन्छ हामी उच्चस्तरको भ्रमणमा पनि काम गरिरहेका छौं। अक्टोबर र नोभेम्बरभित्र त्रिशूली एको सबै क्लोजिङ काम सकिएमा त्यस समयमा हुने सम्झौता वा शिलान्यासका क्रममा उच्चस्तरीय भ्रमण हुने अवस्था छ। तर, त्यसमा सरकारको पक्षबाट कसरी काम हुन्छ, त्यसमा निर्भर गर्छ। हामी पनि आफ्नो पक्षबाट काम गरिरहेका छौं। लामो समयदेखि राजनीतिक तहमा भ्रमण नभएको अवस्था भए पनि परराष्ट्र सचिव स्तरको संयन्त्रमा छलफल भइरहेको छ। हुन्डी हट्दै, रेमिट्यान्स बढ्दै औपचारिक च्यानलबाट नेपाल रकम पठाउनेमा नेपाली कामदार अगाडि छन्। पहिला हुन्डीबाट पठाउने चलन निकै घटेको छ। बैंकिङ च्यानलबाट पठाउने शुल्क घटाएर भए पनि प्रोत्साहन गरिएको छ। अहिले बैंकिङ च्यानलबाट रकम स्वदेश पठाउने कामदारमा नेपाली एकचौथाइ छन्। कोरिया सरकारको नियम पालना गर्नेमा नेपाली अग्रणी छन्। कोरियामा नेपाली कामदार हामीले एक दशकभन्दा लामो समयदेखि ईपीएसमार्फत नेपाली लगिरहेका छौं। विश्वभरबाट ५३ हजार कामदार लिने गरेकामा यस वर्ष बढाएर ५७ हजार पुर्याएका छौं। गएका प्रतिवर्ष नेपाली सात हजार हाराहारीमा गएका छन्। १६ राष्ट्रलाई कोटा निर्धारण गरेर भाषाको प्रतिस्पर्धाबाट कामदार लिएका छौं। यसमा कम्बोडिया र नेपाल पहिलो र दोस्रोमा छन्। कोरियन रोजगारदाताले नेपालीलाई मेहनती र इमानदार मानेका छन्। धर्मले असहज नहुने, भाषामा पनि राम्रो भएको भन्दै रुचाएका हुन्। काममा खट्ने, अनुशासित र मिलनसार पनि छन्। नेपालीले कोरियाली अर्थतन्त्रमा पुर्याएको योगदानको कोरिया सरकारले उच्च कदर गरेको छ। ईपीएसबाट जानेहरू र आन्तरिक कामदारबीच कुनै विभेद छैन। दुर्घटना बिमा, वार्षिक बोनसजस्ता सुविधा छन्। केही नेपाली कामदारले आत्महत्या गरेका छन्। यसमा हामी दुःखी छौं। यसबारे कोरियाले अध्ययनअनुसन्धान गरिरहेको छ। वाइडबडीमा पहल पुगेन २०१३ देखि नै नेपाललाई युरोपेली मुलुक र आईकाओले ब्ल्याक लिस्टमा राखेका हुन्। आईकाओले हटाए पनि ईयूले हटाएको छैन। कोरिया सरकारले यस्ता विषयका आधारमा रोक्न चाहँदैन तर समस्यारहित होस् भन्ने चाहन्छ। हामीले नेपालबाट उता उडानका लागि पहल गर्ने होइन, नेपाल आफैंले गर्नुपर्ने हुन्छ। यहाँ तात्यो भने सबै हुन्छ। यसमा ध्यान दिन जरुरी छ। नेपालको उड्डयान सुरक्षाको विषयमा पनि विश्वले चासो राखेको छ। हालै वर्षाद्को समयमा यती एअरको जहाज धावनमार्गको घाँसे मैदानमा चिप्लियो। नेपाल उडेको कोरियन एअरलाइन्स फर्केर पुनः कोरिया नै गयो। भोलिपल्ट आउनुपर्यो। यस्ता विषय बाहिरी दुनियाँले हेर्दा असामान्य हुन्छन्। कोरियनसँग विवाह गरेको नेपाली महिलाको अवस्था पहिला नेपाली महिला र कोरियाली पुरुषबीच बाक्लै संख्यामा विवाह हुने गरेको थियो। अहिले घटेर गएको छ। विवाह गरेर त्यहाँ गएपछि उद्देश्य नमिलेका कारण असहजता भएका घटना पनि सुनिन्थे। अहिले त्यस्तो खबर पाएका छैनौं। विवाह पनि निकै घटेको र सम्बन्ध पनि स्पष्ट भएर मात्र विवाह भएकाले होला। अहिले बहुसांस्कृतिक परिवारका रूपमा नेपालबाहेक भियतनाम र मंगोलियाबाट पनि विवाह भएका छन्। बहुसंस्कृतिलाई सरकारले प्रोत्साहन गरेको छ। सार्कलाई मोदीले कता लैजाँदै ? दक्षिण एसियाली क्षेत्रीय सहयोग संगठन (सार्क) को पर्यवेक्षक मुलुक भए पनि यसलाई सक्रियता दिनेबारे कोरिया धेरै विषयमा अनभिज्ञ छ। १९ औं शिखर सम्मेलन कहिले हुन्छ ? किन रोकिएको हो, स्पष्टै छ। त्यहीं गएर सार्क अडकएको छ। भारतीय प्रधानमन्त्री नरेन्द्र मोदीले सार्कलाई कता पुर्याउन खोज्नु भएको हो, म त्यति जानकारी राख्दिन। तर मलाई स्पष्ट छ सार्कको भविष्य भारतले लिने निर्णयमा निर्भर हुनेछ। कतै नढल्कने नीति नेपालले विगतदेखि अँगाल्दै आएको कतै नढल्कने कूटनीतिक नीति ठीक छ। धेरै ढल्कियो भने लड्ने जोखिम हुन्छ। त्यसैले यो नीति सराहनीय छ। सरकारले पनि त्यही भनिरहेको छ। परराष्ट्रमन्त्रीले पनि यसमा निकै जोड दिएको पाएको छु। त्यसमा रहेर काम गर्दा ठीक हुने मेरो बुझाइ छ। जुन अवस्थामा विगतमा नेपाल अघि बढेको छ, त्यहीं रहेर अघि बढ्दा राम्र्रो हुन्छ। यसमा हामी पनि सचेत छौं। कोरियाको पनि अवस्था उस्तै छ। किनकि कोरियाको व्यापार चीनसँग छ भने सुरक्षा रणनीतिमा अमेरिकासँग हाम्रो सम्बन्ध छ। अमेरिका र चीनबीच व्यापार द्वन्द्व चर्किएको छ। यस्तो समयमा कोरियाले के गर्ने भन्ने विषय नेपालको पुरानो नीतिबाट सिक्नुपर्ने देखिन्छ। यस मानेमा र भूगोलको हिसाबले कोरियाभन्दा नेपाल राम्रो स्थानमा देख्छु। नेपाल त भारत र चीनको बीचमा छ। दुवै उदीयमान अनि अमेरिकी चासोको माझमा पनि। यहाँको क्षेत्र निकै ठूलो ग्राउन्ड भएझैं लाग्छ। यसलाई नेपालले आफ्नो हितमा उपयोग गर्न सक्नुपर्छ। नेपालले उन्नति गर्दै विकासपथमा अघि बढेको हेर्न म आतुर छु। घर फर्किनुअघि आत्महत्या  योङ कुक किम, प्रमुख, एसियन कल्चर सेन्टर संसार अहिले खुला छ। जन्मस्थान एक ठाउँ हुन्छ, कर्मस्थान जताततै। मानिस जहाँ जन्मे पनि काम व्यवसायका लागि संसारभर पुगेको हुन्छ। नेपाली पनि विदेशमा कार्यरत छन्। उनीहरूले स्वदेश आएर आफूलाई छुट्टै पहिचान दिन सकुन् भन्ने हाम्रो चाहना छ। तर, केही नेपालीले विदेशमा घर फर्कने क्षण आत्महत्या गरेको पाएको छु। यसमा हामी अध्ययनरत छौं। दुई वर्षअघिमात्र राजदूतले मलाई नेपालमा भेटेर आत्महत्या घटाउन के गर्न सकिन्छ भनेर प्रस्ताव राख्नुभएको थियो। कोरियामा नेपाली दूतावासका अधिकारीसँग पनि यसबारे छलफल भयो। तीन वर्षअघिसम्म वर्षको दुईजनाले मात्र आत्महत्या गरेका थिए। अहिले केही बढेको छ। यसमा हामीले सरकारी, गैरसरकारी निकाय, चिकित्सक, विद्यार्थी सबैबाट अनुसन्धान गरायौं। धेरैजसोले नेपाल फर्किनुभन्दा अघिल्लो दिन आत्महत्या गरेको पायौं। नेपालमा रहेका परिवारको आशा र अपेक्षा बढी भएका कारण त्यस्तो निर्णय लिएको हो कि भन्ने लागेको छ। परिवारका सदस्यसँग गरेको अन्तरवार्ताबाट पनि त्यस्तो झल्को पायौं। त्यसैगरी परिवारका सदस्यले पाइरहेका रेमिट्यान्स सामाजिक प्रतिष्ठा (फोन, ट्याब्लेटस, टिभीलगायत विलासीका समान) का रूपमा खर्च गरेको देखिएको छ। देखासिखीले माग बढेको देखियो। त्यसले गर्दा पनि समस्या बढेको हो कि भन्ने लागेको छ। विश्व स्वास्थ्य संगठन (डब्लूएचओ) को र्यांकमा नेपाल सातौंमा छ। राजदूतको चाहना एकजनाबाट पनि आत्महत्या नहोस् भन्ने छ। कोरियाबाट किन नसिक्ने ?  जे ह्योन छ्यान, सीईओ, ९०९ क्लाउड मैले कोरियामा युवालाई व्यवसायमा लगाउने र रोजगारी सिर्जना गराउन पहल गरिरहेको छु। त्यहाँबाट फर्किएर उद्यम गरिरहेका ७ जनाका लागि केही सहयोग गर्न सकिन्छ कि भनेर यहाँ आएको हुँ। सधैं विदेशमा रोजगारी गर्न जानेभन्दा पनि आफ्नै मुलुकमा रोजगारी सिर्जना गर्नु आवश्यक छ। यसमा नेपाल सरकारको पनि पहल हुनु आवश्यक छ। वैदेशिक रोजगारीबाट फर्केकाहरूलाई प्रशिक्षण दिने क्रममा सात सफल उद्यमीको अध्ययन समेत गरें। यहाँ अधिकतम् कृषिमा सफल देखिए। पहिला काम गर्न लाज माने पनि अहिले काम गर्ने र धैर्य साँच्न थालेकोमा खुसी लागेको छ। सरकारले यस्तालाई बढावा दिन न्यून ब्याजदरमा ऋण उपलब्ध गराउन आवश्यक छ। कोरियाबाट सीप र आधार आए पनि यहाँ काम गर्न प्रोत्साहन आवश्यक पर्छ। यसमा नेपाल सरकारको ध्यान जान आवश्यक छ। सीको प्रशिक्षण र क्षमता वृद्धिमा सहयोग गर्न आग्रह गर्दछु। आर्थिक सूचक सकरात्मक ? सन् १९५६ ताका दुई देशको प्रतिव्यक्ति आय समान रहेकामा अहिले कोरियाको ३० हजार डलर र नेपालीको १ हजार ४ छ। यसबाट पनि नेपालले सिक्नुपर्छ। नेपालमा वित्तीय स्रोत अभाव छ। यस्तो अवस्थामा कोरिया जस्तो मुलुकलाई लगानीका लागि रातो कार्पेट ओछ्याउन आवश्यक छ। बैंकबैंक सहकार्य गरेर समेत यस्ता कार्य गर्न सकिन्छ। विगतमा कोरियालीहरू यसैगरी काम गर्न विदेश गएका थिए। त्यहाँ सिकेको सीप आफ्नो मुलुकमा लगानी गरे। जसले गर्दा मुलुक अहिले यो अवस्थामा पुगेका छ। नेपालको आर्थिक परिसूचक राम्रो बन्दै गएको छ। विप्रेषण दर बढ्दो छ। पहल गर्ने हो भने हामी पनि माथि जान सक्छौं। यसमा कोरियाबाट किन नसिक्ने ? कोरियाको श्रम बजारमा नेपाली युवालाई प्राथमिकता : राजदूत सिक अन्नपूर्ण राउन्ड टेबलमा कोरियाली राजदूत"
"सार्वजनिक क्षेत्र : हतारमा निर्णय, कार्यान्वयनमा ऐँठन","प्रकारान्तरले तजविजमा रमाउने र मिलाउने संस्कृतिले ग्रसित मनोभावनासँग कयौंपटक विभिन्न तहमा टकराव परेको स्मरण गर्दा सबैलाई न्यास्रो लाग्छ। सार्वजनिक प्रशासनले गर्भदेखि चितासम्मको कार्यक्षेत्र ओगट्छ। सरकारको सफलता यसैबाट मापन हुन्छ। सार्वजनिक क्षेत्रको व्यवस्थापन, प्रभावकारिता र समयसापेक्ष सुधारमा सरकारको अनुहार एवं नागरिकको वर्तमान र भविष्य देखिन्छ। सार्वजनिक क्षेत्रमा निर्णय गर्दा हतार गर्ने तर कार्यान्वयनमा अपेक्षाकृत सफलता हासिल गर्न कठिन हुने विगतदेखिकै कमजोरी हो। निजामती सेवाका अनेक पदमा बसी काम गर्दा, अर्काले काम गरेको अवलोकन गर्दा, निष्पक्ष निर्णय र कानुनको परिपालन तथा प्रक्रियामा अडिँदाका ऐठनको सेवा निवृत्तपछिको अनुभूति कोट्याउनु पंक्तिकारको ध्येय हो। व्यक्ति विशेष होइन पद्धतिको अनुभूतिको अभिव्यक्ति हो। सेवानिवृत्त अनुभव अवकाशपछिको जीवन चुँडिएको चंगाजस्तो लाग्दो रहेछ। अझ जन्मेहुर्केको ठाउँ छाडेर समस्याको पोको र अवसरको तीव्र प्रतिस्पर्धात्मक काठमाडौंमा बस्दा थप पीडा अनुभूति हुन्छ। राज्य संयन्त्रमा दसकौं समर्पित हुँदाको अनुभव निजी क्षेत्रको जस्तो बजारु नहुने र सार्वजनिक क्षेत्रका काम राज्यशक्तिसँग जोडिने भएकाले त्यहाँ पहुँच नहुनेले अभिव्यक्तिका अरू माध्यम प्रयोग गर्नुपर्ने सेवानिवृत्त अग्रज बताउँछन्। आफूले चासो लिएर मेहनतका साथ सुरु गएका विधिसम्मत् कामकारबाही तथा नीतिप्रतिवेदन कार्यान्वयन होस् भन्ने चाहना राख्नु स्वाभाविकै हो। तर, त्यस्ता कतिपय विषय छायामा परेको देख्दा अमिलो मन लिएर समय व्यतित गर्नुको विकल्प छैन। यस्तो समयमा सिर्जना पनि फक्रन कठिन हुने र विगतका परिघटनाको स्मृतिको पुनरावृत्ति भइरहने स्थितिलाई कसरी सम्हाल्ने भन्ने कठिनाइ हुँदो रहेछ। पट्याएरलाग्दो दिनचर्यामा आफूले भोगेका र खाटो बसिसकेका घाउ चिलचिल्याउँदा किंकर्तव्यविमुढ हुन पुग्नु स्वाभाविक हुने भुक्तभोगीको अनुभव छ। हुन पनि डनसँग दोस्ती गर्न नचाहनु, शक्तिकेन्द्रको भक्तिमा नलाग्नु, तीतो सत्य बोल्नु र सत्कर्मको प्रयत्न गर्नुले पदमा हुँदा दुःख, तनाव र शत्रु कमिनु अनौठो मात्र होइन मलामी घट्छन् भनेर चियागफमा सहकर्मी अग्रजले भन्ने गरेको सत्य रहेछ। पद्धति बसालेर गरेका काममा जस दिने वा सम्झने विरलै हुन्छन्। पद्धतिभित्रै उत्कृष्ट विन्दुमा टेकेर काम गर्नेभन्दा कमजोर बिन्दुका आधारमा मिलाउनेको प्रशंसा भएको सुन्न पाइँदो रहेछ। पद्धति मिचेर निर्णय नगरेबापतको इख पदबाट हटेपछि विष समान व्यहोर्नु परेको अनुभवीहरू नहिचकिचाइ भन्दा रहेछन्। पद्धति मिचाइमा सक्रियता र सहभागी नहुँदाको क्षण लाभग्राही तथा विशेष चासो हुनेले नबिर्सेको र त्यसको तिक्तता प्रत्यक्षअप्रत्यक्ष घुक्र्याउने, सुनाउने प्रवृत्तिको कमी रहेनछ। कार्य अवधिभर आफूले सकारात्मक निर्णय लिएको, असहयोग कहिल्यै नगरेको, उपयुक्त सुझाव दिएका सहकर्मी सहयोगीहरू टेडा कुरा गर्ने, कुरा गर्न नचाहने, नागरिककै रूपमा पहुँच हुनुपर्ने विषयमा कुरा गर्न खोज्दा फोन नउठाउने जस्तो अवस्था बेहोर्नुपर्दा अनौठो लाग्दो रहेछ। यी असजिला र अमूर्त विषय हुँदाहुँदै पनि स्वतन्त्र, स्वायत्त र खाली समयको सदुपयोग गर्न सकेमा नयाँ अनुभव तथा जीवनशैलीको सम्भावना भने नभएको होइन। जीवन कसरी व्यवस्थापन गर्ने भन्ने यक्ष प्रश्न भने अनुत्तरित नै छ। यसको क्रियाशील र सुखद् व्यवस्थापन गर्नु उत्तम होला। निर्णयको ऐठन हाम्रो सार्वजनिक क्षेत्रमा कालीदास कोइरालाले गरेको निर्णय र रणोद्वीप सिंहले लगाइदिएको हरितालको मनोविज्ञान पूर्णतः हटिनसकेको काम गर्दाको अनुभव बटुलेका सेवानिवृत्त धेरै अग्रजहरूसँग रहेछ। अर्थात प्रकारान्तरले तजविजमा रमाउने र मिलाउने संस्कृतिले ग्रसित मनोभावनासँग कयौं पटक विभिन्न तहमा टकराव परेको स्मरण गर्दा सबैलाई न्यास्रो नै लाग्छ होला। अध्ययन, विश्लेषण र छलफल गर्दा निर्भिक भएर तथ्य एवं तर्क प्रस्तुत गर्दाका क्षण आफूले बिर्सिए पनि चासो गाँसिएका हितसमूह तथा शक्तिले चीरकालसम्म सम्झने हुँदा निर्णयका ऐठनले पिरोल्दो रहेछ। पद्धति जाति भएमा व्यक्ति नजाति भएर खासै फरक नपर्नु पर्ने हो तर पद्धति नै व्यक्तिमुखी हुन पुग्दाको अवस्था अर्कै हो। निर्णय सेवाग्राही जनताको अनुहार सम्झेर गरी पद्धतिमा योगदानमूलक निर्णय गर्न सके उत्तम हुनेछ। सार्वजनिक सम्पत्तिको उपयोग र संरक्षण, सार्वजनिक खरिद (प्रतिस्पर्धा छेक्न सामूहिक निर्णयको छाता ओड्न खोज्ने प्रवृत्ति) र कानुनी प्रक्रियाको परिपालनाका खातिर कैयौं निर्णयमा एक्लै वा सामूहिक प्रतिवाद गर्दाका अप्ठ्यारा तनाव, दबाब र चुनौती स्मरण गर्दा कहिले आनन्दानुभूति हुन्छ भने कहिले उराठ लाग्छ। राज्यको शक्ति र स्रोत बाँडफाँट, योजना छनौट, अनुशासन र उपयोगिताको पक्षपोषण वकालती एवं अडानमा रहँदा कसैको जाति हुन नसकिने रहेछ। हुन त पद्धति जाति भएमा व्यक्ति नजाति भएर खासै फरक नपर्नु पर्ने हो तर पद्धति नै व्यक्तिमुखी हुन पुग्दाको अवस्था अर्कै हो। निर्णय सेवाग्राही जनताको अनुहार सम्झेर गर्नुपर्ने र पद्धतिमा योगदानमूलक निर्णय गर्न सकेमा मात्र सही ठहर्छ। उपलब्ध विकल्पमध्ये उत्तम विकल्प रोज्ने अवसर निर्णय निर्माण हो। तर, लामो राजनीतिक संक्रमण एवं अस्थिरताले गर्दा विकल्पविना प्रस्तावित निर्णयलाई विधिसम्मत बनाउनुपर्ने वाध्यतामा धेरै राजनीतिक नेतृत्व र प्रशासनिक पदाधिकारीले समय गुजार्नुपरेको अवस्था ती व्यक्ति र पदाधिकारीले भुलेका छैनन् होला। निर्णयमा व्यवसायिकताको प्रयोग नहुनु, भएको व्यवसायिकता उपयोग गर्न नपाउनु र व्यवसायिक क्षमता नै कमजोर हुनु हाम्रा नीति तथा निर्णय प्रक्रियाका दुर्बल पक्ष हुन्। आफूले जानेका विषयमा आफूभन्दा माथिल्लो तहका पदाधिकारीलाई बुझाउनुपर्दा कठिन परिस्थिति उत्पन्न हुन्छ। बढी जानेको देखिन नहुने, सिकाउन खोजेको प्रतीत नहुने गरी ज्ञान, अनुभव र सूचना सुनाउनुपर्दा निर्णय मात्र होइन कार्यान्वयनमा ऐठन भएका थुप्रै अवस्था भोगेका व्यक्तिको सार्वजनिक प्रशासनमा कमी छैन। निजामती अस्पतालको सन्दर्भ वर्तमान फुर्सदिलो हुँदा अतीत सम्झने प्रवृत्ति मौलाउनु सायद भविष्य निरसिलो ठानेरै होला। यस्तै तर्कना गरिरहँदा अन्नपूर्ण पोस्ट्मा छापिएको अस्पताल होस् त यस्तो शीर्षकमा आँखा पुगे। निजामती अस्पताल स्थापनाको प्रक्रिया सुरु गर्दाका अवस्थामा हरिहरभवनबाट फाइलसँगै चाहना लिई केही पटक ओहोरदोहोर गरिएको थियो। सबैको सद्भाव तथा आवश्यकताबोधले उक्त अस्पताल स्थापित भई सञ्चालनमा आयो। कानुन (विकास समिति गठन आदेश) बमोजिम अध्यक्षको हैसियतले अहिलेका कार्यकारी निर्देशक छनौट गर्ने अभिभारा आइलागेको थियो। अघिल्ला कार्यकारी निर्देशकको अवधि सकिनै लाग्दा राजनीतिक वृत्तमा बाहिरबाहिरै कुरा हुन थालेको घोइरोघोइरो बुझिएको थियो। राजनीतिक पक्षसँग सोधखोज नगरी समितिको बैठकले कानुनबमोजिम खुला विज्ञापन गरियो। समितिमा रहेका नेपाल सरकारका सचिवहरू लोकसेवा आयोगका सचिव, चिनिएका र पत्याइएका विज्ञ चिकित्सक सम्मिलित छनौट समिति विज्ञापन गर्ने निर्णयसँग गठन गरियो। सूचना प्रकाशित भएपछि धेरैतिरबाट प्रश्न आयो किन थाहा पाइएन ? मैले अध्यक्ष भएकाले सञ्चालक समितिको रितपूर्वक बैठक बसी निर्णय गरिएको नम्रतापूर्वक प्रत्युत्तर दिएँ। पछि थाहा भएअनुसार राजनीतिक क्षेत्रमा पहुँच पुर्याएका व्यक्तिको योग्यता मिलेनछ। छनौट समितिले समयमै सिफारिस गर्यो। सोहीमुताविक अहिलेका कार्यकारी निर्देशक नियुक्त हुन पुगे। निजामती कर्मचारी (सेवानिवृत्तसमेत) र जनसाधारणलाई उपचार गर्ने अस्पतालको सेवा र शाख नघटोस् भन्ने मेरो चाहना र दायित्व दुवै थियो। नियुक्ति दिई काम गराउने बेलातिर सम्बन्धित मन्त्रीले कानुनमा व्यवस्था नभएको तथा आफ्नो संलग्नता र भूमिका भएन भनी प्रधानमन्त्रीसँग मुख्यसचिव भएपछि मन्त्री किन चाहियो, मैले नियुक्ति गर्न किन नपाउने भन्दै कानुनी व्यवस्था फेरेरै भएपनि नियुक्ति गरिछाडछु भन्दै कड्किएका थिए। मैले मलगायत निजामती कर्मचारीले स्वास्थ्योपचार गर्ने अस्पतालमा आफैं विकास समितिको अध्यक्ष हुँदा विधिसम्मत प्रतिस्पर्धात्मक प्रक्रियाबाट छनौट गर्ने मलगायत समितिका सदस्यहरू (सचिवहरू) को कर्तव्य हो र कर्मचारीतन्त्रको धर्म निर्वाह गरिएको हो भनेको थिएँ। कार्यकारी निर्देशकलाई कार्यारम्भ गर्न केही असजिलो महसुस भए पनि अर्कोपटक नियुक्ति गर्ने मन्त्रीले कानुनी व्यवस्था फेरेर नियुक्त गर्न पाउने भन्ने समझदारी गराई कार्यारम्भ भएको थियो। अहिले राम्रो काम भएको भनी पढ्न पाउँदा निर्णय गर्दा र कार्यान्वयन सहज गराउँदाको ऐठन सम्झेर पनि सन्तोष लागेको छ। अस्पतालले सेवाको विस्तार, गुणस्तर र प्रभावकारिता बढाउन सकोस्। सातै प्रदेशमा यसकै शाखा विस्तार वा अन्य उपयुक्त तरिकाले स्वास्थ्य सेवा उपलब्ध गराउनेतर्फ जिम्मेवार पदाधिकारीको ध्यान जान सकोस् भन्ने कामना गर्नैपर्छ। संघीयतामा निर्णय नेपालमा संघीय पद्धतिअनुरूप संघ, प्रदेश र स्थानीय तहका गरी ७६१ सरकारहरू संघीय एकाइका रूपमा क्रियाशील छन्। संघीय प्रणालीमा बहुतहको निर्णय अर्थात धेरै सरकारले निर्णय गर्ने भएकाले अधिक निर्णयबाट शासन हुन्छ। कानुन, नीति र निर्णयको जंगलै हो संघीयता। निर्णयकर्ताले स्वतन्त्र, उपयुक्त, औचित्यपूर्ण र मितव्ययी निर्णय गर्न नसके यो व्यवस्थाले अपेक्षित प्रतिफल निकाल्न कठिन हुन्छ। निर्णय प्रक्रिया एक प्रकारले भन्ने हो भने शक्तिको संघर्ष हो। लोकतन्त्रमा निर्णयको जवाफदेही निर्णयकर्ताले लिनुपर्ने र नियन्त्रण एवं सन्तुलनको व्यवस्था गरिने भएकाले उत्तम निर्णयकका लागि बढी सहभागिता, छलफल र पारदर्शिता हुने विश्वास गरिन्छ। संघीयता कार्यान्वयनमा क्रियाशील ७६१ सरकारहरूले सुमधुर अन्तरसरकारी सम्बन्ध र सहकारिताका आधारहरू दृष्टिगत गरी निर्णय प्रक्रियामा पर्याप्त विश्लेषण, उपयुक्त विकल्प चयन, कम खर्चिला आयाम र दिगोपनमा ध्यान दिई जनमैत्री र सुशासनयुक्त निर्णय गर्न सकून्। वडा कार्यालय, पालिका कार्यालय, संघ र प्रदेशका विभिन्न तहमा रहेका कार्यालय, प्रदेश र संघका निर्णयमा ऐठन नआओस्। सहज ढंगले निर्णय भई कार्यान्वयन अझ सहज हुन सकोस्। निर्णय व्यवसायिक मर्यादामा हुने अनुकूल वातावरण बन्दै जाओस्। डा सोमलाल सुवेदी नेपाल सरकारको पूर्व मुख्य सचिव हुन्।"
पोखरा रंगशाला : सक्नुपर्ने समयमा डिजाइन बन्दै,"पोखरा : पोखरा रंगशालाभित्र निर्माण भइरहेको अन्तर्राष्ट्रिय स्तरको फुटबल स्टेडियम निर्माण सम्पन्न गर्नुपर्ने समयसम्म पनि डिजाइनकै काम अलमलमा परेको छ। आगामी मंसिरमा नेपालमा हुने १३औं दक्षिण एसियाली खेलकुद (साग) अन्तर्गत महिला फुटबल पोखरामा गर्ने लक्ष्यका साथ असार महिनाभित्र फुटबल स्टेडियम निर्माण सम्पन्न गरिसक्ने कार्यतालिका बनाइएको थियो। सोहीअनुसार स्टेडियमको शिलान्यास गत फागुन २७ गते भएको थियो। फुटबल स्टेडियमको शिलान्यास कार्यक्रममा युवा तथा खेलकुद मन्त्री जगतबहादुर विश्वकर्माले निर्माण कम्पनीलाई समयसीमाभित्र निर्माण सम्पन्न गर्न निर्देशन दिएका थिए। फुटबल मैदानको निर्माण सम्पन गर्नुपर्ने समयमा भर्खर नयाँ डिजाइन बन्न लागेको छ। असारमै सम्पन्न गर्ने भनिएको रंगशालाको साउनमा मात्रै डिजाइनको काम फाइनल हुन लागेको छ। रंगशालाभित्र प्राकृतिक खेलमैदान बनाउने कि कृत्रिम बनाउने भन्ने विषयमा निर्णय हुन सकेको छैन। कृत्रिम खेलमैदान बनाउन काम सुरु गरिएको छ। तर, पछिल्लो समय प्राकृतिक खेलमैदान नै बनाउन डिजाइनको काम भइरहेको छ। निर्माणाधीन फुटबल रंगशालाको मंगलबार युवा तथा खेलकुदमन्त्री विश्वकर्माले निरीक्षण गरेका थिए। उनले खेलमैदान असार मसान्तसम्म सक्नुपर्ने भए पनि केही प्राविधिक कारणले ढिला भएको बताए। यसैबीच राष्ट्रिय खेलकुद परिषद्, युवा तथा खेलकुद मन्त्रालय र निर्माण कम्पनीबीच गत शुक्रबार भएको बैठकले प्राकृतिक खेलमैदान नै बनाउने निर्णय गरे पनि डिजाइन बनाउन अझै ८१० दिन लाग्ने बताइएको छ। प्राकृतिक खेलमैदान नै बनाउने पक्का भएर त्यसैअनुसार काम अघि बढेको मन्त्री विश्वकर्माले मंगलबार आयोजित पत्रकार सम्मेलनमा जानकारी दिए। उनले पोखरामा तय भएका सम्पूर्ण खेल पूर्वाधारका कारण नरोकिने जानकारी दिए। निर्माण कम्पनीले फुटबल स्टेडियम निर्माणका लागि २२ करोड रुपैयाँ भुक्तानी लिइसकेको छ। ग्लोबल टेन्डरबाट स्टेडियम निर्माणको जिम्मा ग्रेट स्पोर्ट्स इन्फ्रा प्रालि भारत र एमए कन्स्ट्रक्सन प्रालिले जिम्मा लिएका थिए। एक अर्ब २८ करोड २२ लाख १८ हजार एक सय ७४ रुपैयाँमा स्टेडियम बन्न लागेको हो। जसमा ३० हजार दर्शक क्षमताको बनाउन लागिएको छ। अन्तर्राष्ट्रिय मापदण्डको स्टेडियममा ट्र्याक एन्ड फिल्ड, शौचालय, खेलाडी आराम कक्ष, मिडिया कक्ष, स्टोर रुम, कन्फ्रेन्स कक्षलगायत रहनेछ। फुटबल मैदान फिफाले तोकेको मापदण्डको हुनु पर्नेछ। स्टेडियमलाई आधुनिक फ्लड लाइटसहित स्कोर बोर्ड, डिस्प्ले बोर्डसमेत हुनेछ। स्टेडियममा टेलिभिजनका ठूला स्क्रिनसमेत जडान गरिने बताइएको छ।"
अन्तर्राष्ट्रिय पदक विजेता सम्मानित,"काठमाडौं : नेपाललाई अन्तर्राष्ट्रिय पदक जिताउन सफल खेलाडी र प्रशिक्षकलाई युवा तथा खेलकुद मन्त्रालयले बुधबार नगद पुरस्कारसहित सम्मान गरेको छ। युवा तथा खेलकुद मन्त्रालयका आयोजित कार्यक्रमबीच नेपाललाई स्वर्ण दिलाउने धावक अजितकुमार यादव, ब्याडमिन्टन खेलाडी प्रिन्स दाहाल र अजय तामाङलाई जनही एक लाख रुपैयाँ पुरस्कारसहित सम्मान गरेको हो। अजितले गत चैतमा भएको युथ एथलेटिक्स च्याम्पियनसिपमा स्वर्ण जितेका थिए। प्रिन्सले गत असोजमा दुबईमा सम्पन्न इन्टरनेसनल जुनियर च्याम्पियनसिपमा स्वर्ण जितेका थिए। अजयले स्पेसल ओलम्पिकमा स्वर्ण जितेका हुन्। मन्त्रालयले अजितका प्रशिक्षक धनीराम चौधरीलाई पनि ५० हजार रुपैयाँ पुरस्कारबाट सम्मान गरेको हो। यसैगरी मन्त्रालयले स्पेसल ओलम्पिकमा रजत जितेकी महिमा कोइरालालाई पनि ५० हजार, गत वर्ष पाकिस्तानमा भएको पहिलो अन्तर्राष्ट्रिय नेत्रहीन महिला क्रिकेट सिरिज विजेता नेत्रहीन महिला क्रिकेट टोलीका १५ जना खेलाडीलाई जनही ५० हजार र सात जना अफिसियललाई २५ हजार तथा विराटनगरमा सम्पन्न पाँचौं साफ महिला च्याम्पियनसिप फुटबलमा उपविजेता बनेको नेपाली राष्ट्रिय महिला फुटबल टोलीका खेलाडीलाई जनही ३२ हजार पाँच सय रुपैयाँ पुरस्कारसहित सम्मान गरेको हो। खेलाडीलाई युवा तथा खेलकुद मन्त्री जगतबहादुर सुनार (विश्वकर्मा) लगायतले पुरस्कृत गरेका थिए।"
पोखरा रंगशाला : सक्नुपर्ने समयमा डिजाइन बन्दै,"पोखरा : पोखरा रंगशालाभित्र निर्माण भइरहेको अन्तर्राष्ट्रिय स्तरको फुटबल स्टेडियम निर्माण सम्पन्न गर्नुपर्ने समयसम्म पनि डिजाइनकै काम अलमलमा परेको छ। आगामी मंसिरमा नेपालमा हुने १३औं दक्षिण एसियाली खेलकुद (साग) अन्तर्गत महिला फुटबल पोखरामा गर्ने लक्ष्यका साथ असार महिनाभित्र फुटबल स्टेडियम निर्माण सम्पन्न गरिसक्ने कार्यतालिका बनाइएको थियो। सोहीअनुसार स्टेडियमको शिलान्यास गत फागुन २७ गते भएको थियो। फुटबल स्टेडियमको शिलान्यास कार्यक्रममा युवा तथा खेलकुद मन्त्री जगतबहादुर विश्वकर्माले निर्माण कम्पनीलाई समयसीमाभित्र निर्माण सम्पन्न गर्न निर्देशन दिएका थिए। फुटबल मैदानको निर्माण सम्पन गर्नुपर्ने समयमा भर्खर नयाँ डिजाइन बन्न लागेको छ। असारमै सम्पन्न गर्ने भनिएको रंगशालाको साउनमा मात्रै डिजाइनको काम फाइनल हुन लागेको छ। रंगशालाभित्र प्राकृतिक खेलमैदान बनाउने कि कृत्रिम बनाउने भन्ने विषयमा निर्णय हुन सकेको छैन। कृत्रिम खेलमैदान बनाउन काम सुरु गरिएको छ। तर, पछिल्लो समय प्राकृतिक खेलमैदान नै बनाउन डिजाइनको काम भइरहेको छ। निर्माणाधीन फुटबल रंगशालाको मंगलबार युवा तथा खेलकुदमन्त्री विश्वकर्माले निरीक्षण गरेका थिए। उनले खेलमैदान असार मसान्तसम्म सक्नुपर्ने भए पनि केही प्राविधिक कारणले ढिला भएको बताए। यसैबीच राष्ट्रिय खेलकुद परिषद्, युवा तथा खेलकुद मन्त्रालय र निर्माण कम्पनीबीच गत शुक्रबार भएको बैठकले प्राकृतिक खेलमैदान नै बनाउने निर्णय गरे पनि डिजाइन बनाउन अझै ८१० दिन लाग्ने बताइएको छ। प्राकृतिक खेलमैदान नै बनाउने पक्का भएर त्यसैअनुसार काम अघि बढेको मन्त्री विश्वकर्माले मंगलबार आयोजित पत्रकार सम्मेलनमा जानकारी दिए। उनले पोखरामा तय भएका सम्पूर्ण खेल पूर्वाधारका कारण नरोकिने जानकारी दिए। निर्माण कम्पनीले फुटबल स्टेडियम निर्माणका लागि २२ करोड रुपैयाँ भुक्तानी लिइसकेको छ। ग्लोबल टेन्डरबाट स्टेडियम निर्माणको जिम्मा ग्रेट स्पोर्ट्स इन्फ्रा प्रालि भारत र एमए कन्स्ट्रक्सन प्रालिले जिम्मा लिएका थिए। एक अर्ब २८ करोड २२ लाख १८ हजार एक सय ७४ रुपैयाँमा स्टेडियम बन्न लागेको हो। जसमा ३० हजार दर्शक क्षमताको बनाउन लागिएको छ। अन्तर्राष्ट्रिय मापदण्डको स्टेडियममा ट्र्याक एन्ड फिल्ड, शौचालय, खेलाडी आराम कक्ष, मिडिया कक्ष, स्टोर रुम, कन्फ्रेन्स कक्षलगायत रहनेछ। फुटबल मैदान फिफाले तोकेको मापदण्डको हुनु पर्नेछ। स्टेडियमलाई आधुनिक फ्लड लाइटसहित स्कोर बोर्ड, डिस्प्ले बोर्डसमेत हुनेछ। स्टेडियममा टेलिभिजनका ठूला स्क्रिनसमेत जडान गरिने बताइएको छ।"
अन्तर्राष्ट्रिय पदक विजेता सम्मानित,"काठमाडौं : नेपाललाई अन्तर्राष्ट्रिय पदक जिताउन सफल खेलाडी र प्रशिक्षकलाई युवा तथा खेलकुद मन्त्रालयले बुधबार नगद पुरस्कारसहित सम्मान गरेको छ। युवा तथा खेलकुद मन्त्रालयका आयोजित कार्यक्रमबीच नेपाललाई स्वर्ण दिलाउने धावक अजितकुमार यादव, ब्याडमिन्टन खेलाडी प्रिन्स दाहाल र अजय तामाङलाई जनही एक लाख रुपैयाँ पुरस्कारसहित सम्मान गरेको हो। अजितले गत चैतमा भएको युथ एथलेटिक्स च्याम्पियनसिपमा स्वर्ण जितेका थिए। प्रिन्सले गत असोजमा दुबईमा सम्पन्न इन्टरनेसनल जुनियर च्याम्पियनसिपमा स्वर्ण जितेका थिए। अजयले स्पेसल ओलम्पिकमा स्वर्ण जितेका हुन्। मन्त्रालयले अजितका प्रशिक्षक धनीराम चौधरीलाई पनि ५० हजार रुपैयाँ पुरस्कारबाट सम्मान गरेको हो। यसैगरी मन्त्रालयले स्पेसल ओलम्पिकमा रजत जितेकी महिमा कोइरालालाई पनि ५० हजार, गत वर्ष पाकिस्तानमा भएको पहिलो अन्तर्राष्ट्रिय नेत्रहीन महिला क्रिकेट सिरिज विजेता नेत्रहीन महिला क्रिकेट टोलीका १५ जना खेलाडीलाई जनही ५० हजार र सात जना अफिसियललाई २५ हजार तथा विराटनगरमा सम्पन्न पाँचौं साफ महिला च्याम्पियनसिप फुटबलमा उपविजेता बनेको नेपाली राष्ट्रिय महिला फुटबल टोलीका खेलाडीलाई जनही ३२ हजार पाँच सय रुपैयाँ पुरस्कारसहित सम्मान गरेको हो। खेलाडीलाई युवा तथा खेलकुद मन्त्री जगतबहादुर सुनार (विश्वकर्मा) लगायतले पुरस्कृत गरेका थिए।"

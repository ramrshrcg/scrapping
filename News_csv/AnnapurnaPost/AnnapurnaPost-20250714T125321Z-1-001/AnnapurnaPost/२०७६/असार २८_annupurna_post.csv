शीर्षक,विवरण
आफ्नो स्वास्थ्य आफ्नै हातमा,"बुढेसकालै लागेर मर्ने दिनहरू गएजस्तो छ। डाक्टरहरूले पनि स्वस्थ ठानेका मानिसहरूको संख्यामा आयु बढेर बूढो भएर मर्नुभन्दा हृदयाघातबाट मर्नेको संख्या बढ्दो छ। विकसित देशहरूमा महामारीका रूपमा फैलिएको यस्तो दुर्भाग्यबाट बच्न सकिने विशेषज्ञहरूले बताउँदै आएका छन्। यसको कारणको विशद खोज पनि भएको छ। त्यसको प्रत्यक्ष सम्बन्ध हामीले खाने खानासँग छ। हामीले बाँच्ने जीवन पद्धतिसँग छ। हामीले खाएको खाना मानिसको शीघ्र मृत्यु र अपांगताको एक प्रमुख कारण हो भन्न थालिएको छ। हजारौं बिरामीको अध्ययनले के देखिएको छ भने डाक्टरले आफ्ना बिरामीसँग करिब १० सेकेन्ड मात्र भोजन र पोषणबारेमा कुरा गर्ने गर्दा रहेछन्। ध्यान दिनुपर्ने कुरा के हो भने आज एक्काइसौं शताब्दीमा हामी जे पायो त्यही खाएर स्वास्थ्यमा समस्या पर्न थालेपछि औषधी खाने चलनमा भर गर्दै निरोगी र स्वस्थ हुन सक्दैनौं। विश्वमा औषधीको बजार एक सय अर्बभन्दा माथि नाघिसक्यो। यसको एकतिहाइ बजार अमेरिका हो। मानिसको भोजन र जीवनशैलीले हाम्रो स्वास्थ्यलाई निरन्तर डोर्याइरहेको हुन्छ। यसमा वंशाणुगत रूपले जीनमा आउने रोगको खतराको सम्भावना भने १० देखि २० प्रतिशत मात्र हो। स्वस्थ भोजन गर्ने मानिस पनि स्वास्थ्यलाई खतरामा पार्ने खालका भोजन खाने देशहरूमा पुगेपछि उसमा नयाँ भोजनको प्रवृत्तिअनुसारका रोगहरू देखा पर्न थालेको देखिएको छ। रोबर्टसन, काटो र रोड्डले क्यालिफोर्निया, जापान र हवाईमा हृदयाघात र मस्तिष्कघात रोगबारेमा गरेको अध्ययनले के देखाएको छ भने ६० वर्षको सानफ्रान्सिस्कोको अमेरिकीलाई आगामी पाँच वर्षमा हृदयाघात लाग्ने सम्भावना पाँच प्रतिशत छ भने यदि ऊ जापान गई बस्न थालेर जापानीहरूको जस्तो स्वस्थ भोजन गर्न थाल्यो भने उसको हृदयाघातको सम्भावना न्यून भई एक प्रतिशतमा आइपुग्छ। त्यस्तै १९७० मा चीन र अमेरिकामा गरिएको सर्वेक्षणमा पनि एक देशबाट अर्को देशमा स्थानान्तर भएपछि जति मजबुत जीन भए पनि नयाँ ठाउँको भोजन र जीवनपद्धतिअनुसार त्यस्तै रोगहरू देखिन थाल्ने प्रमाणित भएको छ। कसरी जीन बनेको थियो भन्दा पनि अहिले कसरी बनिरहेको भन्ने महत्त्वपूर्ण हुन्छ। त्यसैले जीनमा केही गडबड भए पनि वर्तमानको जीवन पद्धति र वातावरण राम्रो छ भने स्वास्थ्यमा धेरै सुधार गर्न सकिन्छ। विकसित देशहरूमा मानिसलाई डाक्टरको निर्देशनमा दिइने औषधीहरूको मात्रा भयावह रूपमा बढ्दै गएको छ। नयाँनयाँ महँगा औषधीले निरन्तर रूपले बजार कब्जा गर्ने खतरा छँदै छ। कम विकसित देशमा चिकित्सक र औषधी व्यवसायीबीचको कमिसनको लोभले यो अवस्था जटिल भएको छ। औषधीले मानिसलाई दीर्घायु प्रदान गरेको छ। औषधीको कारणले विगत ६० वर्षमा एक औसत अमेरिकीको आयु प्रत्येक वर्ष दुई महिनाको दरले बढेको छ। तर अहिले आएर के देखिँदै छ भने वास्तवमा त्यो थपिएका आयुका वर्षहरू समग्र रूपले स्वस्थ र आत्यन्तिक रूपले खुसीयुक्त छैनन्। अध्ययनले के देखाएका छन् भने सम्भावना हुँदाहुँदै पनि स्वस्थ हुने आधारभूत चिजहरूको अभ्यासको कमीले शरीरले स्वतन्त्ररूपले लामो समयसम्म क्रियाशील हुन सक्ने शारीरिक क्षमता गुमाएको छ। अर्को शब्दमा, लामो समय तर रोगी भएर बाँच्ने अवस्था सृजना हुँदै गएको देखिएको छ। विलासिता र धनीहरूको रोग भनेर नाम कमाउँदै गएका हृदयरोग, मधुमेह, क्यान्सर र पक्षाघातहरू सामान्यजस्ता भएका छन्। यस्ता रोगहरू घरघरमा पसेको यो परिप्रेक्षमा न्यु इङल्यान्ड जर्नल अफ मेडिसिनको अमेरिकामा एक्काईसौं शताब्दीमा आयु कम हुने सम्भावना शीर्षकमा छापिएको एक रिपोर्टमा भनिएको छ, आधुनिक युगमा स्थिर रूपले आयु बढ्ने क्रम चाँडै रोकिन सक्छ। समग्र स्वास्थ्यका लागि नयाँ तरिकाले सोचिएन भने आजका युवकहरूको स्वास्थ्यमा परिरहेको प्रतिकूल असर गहिरिने छ र यो आयु बढ्ने क्रम रोकिन सक्छ। साना रोग पछि गएर जटिल हुन्छन् र सुरुदेखि नै भोजन, व्यायाम, ध्यानबाट जीवन पद्धति सुधार्न सके सुखका क्षण मिल्न थालिहाल्छन्। साधारणतः रोग निवारण तीन स्तरमा हुन्छन्। पहिलो रोगलाई आउन नदिने। दोस्रो लागेको रोगलाई अझ बिग्रन नदिने। तेस्रो डाक्टरको सल्लाहमा दीर्घकालीन रूपमा स्वास्थ्य पुनर्सुधार कार्यक्रम अनुसरण गर्ने। सन् २००० मा प्रस्तावित गरिएको अर्को चौथो चरणले के भन्छ भने पहिला तीन चरणमा औषधी र शल्यचिकित्साले पैदा गरेको उल्झन, जटिलता कम गर्ने उपाय अवलम्बन गर्ने। तर विश्व स्वास्थ्य संगठनले भने प्रारम्भमै पूरै समाजलाई जीर्ण रोग लाग्ने अवस्था आउन नदिने स्वास्थ्य अवधारणा सन् १९७८ मै उठाएको थियो। यसको मतलब नसर्ने जीर्ण रोगलाई नियन्त्रण गर्ने मात्रै होइन, यस्तो रोग लाग्ने जोखिमका कारणहरू आउनै नदिने हो। उदाहरणका लागि उच्च कोलेस्ट्रोलबाट हुने हृदयाघात रोक्नुभन्दा उच्च कोलेस्ट्रोल हुनै नदिने अवस्था सृजना गर्नु। भोजन र जीवन पद्धतिलाई व्यवस्थापन गरेर ९० प्रतिशत हृदयाघातबाट हुने मृत्युलाई रोक्न सकिने सम्भावना भए पनि सन् २०२० सम्म अमेरिकन हर्ट एसोसिएसनले केवल २० प्रतिशतले घटाउने लक्ष्य राखेको छ। यो लक्ष्य प्राप्ति गर्ने सम्भावना पनि कम रहेको मानिएको छ। किनभने, औसत अमेरिकीको कोलेस्ट्रोलजन्य भोजनलाई नियन्त्रण र परिवर्तन गर्ने अवस्था सृजना हुने न्यून सम्भावना भएकाले यस्तो नम्र लक्ष्य राखिएको हो। यससँगै स्वस्थ जीवन पद्धतिका लागि सात सल्लाह दिइएको छ : धूमपान नगर्ने, तौल नियन्त्रण गर्ने, सक्रिय रहने (प्रत्येक दिन २२ मिनेट हिँड्ने), स्वस्थ भोजन गर्ने बानी बसाल्ने (फलफूल तथा सागसब्जी खाने), कोलेस्ट्रोल औसतभन्दा तल राख्ने, रक्तचाप सामान्य राख्ने तथा रगतमा चिनीको मात्रा नियन्त्रण गर्ने। यीमध्ये कुनै चार कुरालाई मात्र मान्ने हो भने मुधमेह ९० प्रतिशतले कम हुन्छ भने हृदयाघात हुने सम्भावना ८० प्रतिशतले कम हुन्छ। स्नायु प्रणाली र रक्तसञ्चार प्रणाली शान्त र दीर्घजीवी बनाउन मद्दत गर्ने ध्येयले यसमा प्रवेश पाएको छैन। माथिका सूचीमा ध्यानलाई पनि थप्न आवश्यक छ। आधुनिक विश्वमा स्नायु र हृदय रोग पश्चिमी गोलाद्र्धमा महामारीको रूपमा फैलिरहेका छन्। यसको कारण भोजन र जीवन पद्धति मिलाउन नसक्नु हो। एकै ठाउँमा बसीबसी धेरै कुरा गर्न सक्ने प्रविधिले मानिसलाई शारीरिक रूपले सुस्त बनाएको छ र मानिसको जीवनमा यान्त्रिकता थपिएको छ। विगतमा सर्ने रोगहरू जस्तै विफर, दादुरा, कलेरा, झाडापखालाबाट करोडौं मानिसले ज्यान गुमाउनुपर्यो। बीसौं शताब्दीमा विश्वभरि विफर मात्रैले ३० करोड मानिसको ज्यान लियो। यो संख्या त्यस शताब्दीमा सबै युद्ध र प्राकृतिक विपदबाट मर्ने मानिसको संख्याभन्दा दोब्बर हो। विफरको अन्तिम रोगी अमेरिकामा सन् १९४९ मा देखिएको र युरोपमा सन् १९५३ मा हो। यो रोग जति भयावह थियो त्यति नै प्रभावकारी रूपले खोपको माध्यमद्वारा रोकियो पनि। आजभन्दा ३० वर्षअघि पोषण नपुगेर झाडापखालाबाट मानिस मर्थे भने अहिलो बढी खाएर उच्च रक्तचापले मानिस ले ज्यान गुमाउनुपरेको छ। अचेल मानिसको जीवनशैली, दैनन्दिन जीवनचर्या, कार्यशैली स्वास्थ्यवर्धक नभएकाले आफ्नै रोजाइको गलत भोजन र व्यायामशून्य जीवनशैलीले मानिसलाई सिध्याइरहेको छ। मानिसले आफ्नो स्वास्थ्यप्रति सजग नरहने हो भने यसको कुनै जादुई खोप छैन। विगतका शताब्दीमा वैज्ञानिक खोजहरूको अभावले कुनै रोगका निश्चित कारण पत्ता लगाउन गाह्रो थियो। त्योभन्दा पहिला वैद्य, धामीहरूलाई वनस्पतिहरूको रोगनिरोधक गुणहरूको ज्ञान थियो, जसको प्रयोगले उनीहरू रोगी निको पार्थे। यसको आधार वैज्ञानिकभन्दा पनि धार्मिक र दैविक प्रकृतिको थियो। तर उन्नाईसौं शताब्दीको अन्त्यमा आएर मात्र रोगको कारण सूक्ष्म जीवाणु हुन् भन्ने थाहा भयो। पोलियो, विफरजस्ता महामारीजन्य रोगलाई खोपले अन्त्य गर्न सक्यो भने अहिले यस्ता ब्याक्टेरिया, भाइरस र रोगजन्य सुपरबग जीवाणुहरूको उदय भएको छ कि तिनीहरूले कुनै एन्टिबायोटिकलाई टेर्दैनन्। विगतमा कुनै ब्याक्टेरिया, भाइरसलाई रोकथाम गर्न एन्टिबायोटिक र खोप बनाउन वैज्ञानिकहरू सक्षम थिए भने अहिले सुपर बग को आगमनले प्रयोगशालामा तिनलाई नियन्त्रण गर्र्ने औषधी उत्पादन गर्न सक्ने हाम्रो क्षमतालाई सीमित गरिदिएको छ। आज यो अवस्थाले औषधी विज्ञानलाई नै ठूलो चुनौती दिएको छ। कसैलाई नटेर्न बाठा सुपरबगको उदय अतिशय अन्धाधुन्ध एन्टिबायोटिकहरूको प्रयोगले हो भन्ने ठम्याइ छ। औषधीको अराजकपूर्ण प्रयोगले हाम्रो कोमल तन्तु र रोगप्रतिरोधक प्रणालीलाई पनि कमजोर र दुर्बल बनाउँदै लगेको छ। यो क्रम जारी राख्ने हो भने हामीले मनुष्य जातिलाई होमो सेपियन होइन होमो फार्माकम (औषधीबाट बनेको मनुष्य जाति) भनेर पुनर्नामांकन गर्नुपर्नेछ। आफ्नो जीवन शैलीलाई स्वस्थ बनाउनेभन्दा पनि केही भयो भने ट्याब्लेट र गोली निलिहाल्ने बानी सुधार्न जरुरी छ। औषधीको अतिशय हस्तक्षेप हाम्रो कोमल दिमाग र शरीरले सधैं झेल्न सक्दैन। डाक्टरहरूले पनि विशेषतः उच्च रक्तचाप, मधुमेह, हृदय तथा मोटापाका रोगीहरूलाई औषधीभन्दा हरिया सागसब्जीमा आधारित भोजन गर्ने तथा जीवन पद्धतिलाई सुधार्ने सल्लाह दिन उपयुक्त देखिन्छ। आकस्मिक अवस्थामा शल्यक्रिया र आधुनिक चिकित्सकीय हस्तक्षेप जरुरी होला। तर साना रोग जुन पछि गएर जटिल हुन्छन् तिनलाई सुरुमै भोजन, व्यायाम, ध्यानबाट जीवन पद्धतिलाई सुधार गर्न सके सुखका क्षण जीवनमा बढी मिल्छन्। तपाईं एक व्यक्ति निरोगी रहने प्रयासमा हुनुहुन्छ भने तपाईंको प्रयास र अनुभव अरूका लागि प्रेरणा हुन सक्छ। योगाभ्यास गर्दै युवती योगासन र स्वास्थ्य तमाम उपचार योग र ध्यान"
खर्च प्रणालीमा बढ्दो अराजकता,"अर्थतन्त्रको उत्पादनशील क्षेत्रमा योगदान गर्ने क्षेत्रहरूमा भन्दा पनि अनुत्पादक क्षेत्रमा विनियोजन बढ्दै गएको छ। मुलुकले पूर्णरूपमा संघीय शासन व्यवस्थाको अभ्यास सुरु गरेको दुई वर्ष भइसकेको छ। अझै पनि अधिकार बाँडफाँटमा अन्योल नै छ। संघीय व्यवस्थाले पूर्णरूपमा काम गर्न बजेट, अधिकार र कार्य क्षेत्र तथा काम गर्ने निकाय (फन्ड, फङ्सन र फङ्सनरिज) आवश्यक छ। पछिल्लो दुई आर्थिक वर्षदेखि प्रदेश र स्थानीय तहमा वित्तीय हस्तान्तरणको अभ्यास सुरु गरियो। स्थानीय सरकारलाई गाउँका सिंहदरबार नामाकरण पनि गरियो। तर अधिकार र कार्यक्षेत्र तथा काम गर्ने निकायमा कर्मचारी व्यवस्थापनमा समस्याका कारण प्रदेश र स्थानीय सरकारले राम्रोसँग काम गर्न सकेका छैनन्। अधिकार दिने र कर्मचारी व्यवस्थापन गर्ने सवालमा संघीय सरकार अनुदार भएको उनीहरूको आरोप छ। संघीय सरकार पुरानै अभ्यासमा रमाउन खोजिरहेको मात्र होइन, अधिकारसमेत केन्द्रीकरण गर्न खोजिरहेको छ। सार्वजनिक वस्तु तथा सेवाको आपूर्ति र स्थानीय तहका विकास निर्माणका आवश्यकतालाई तल्लो तहका सरकारबाट सञ्चालन गर्ने संवैधानिक व्यवस्था भए पनि व्यवहारमा यसभन्दा नितान्त प्रतिकूल अभ्यास भइरहेको छ। मन्त्रालय, विभाग र कर्मचारी व्यवस्थापन सरकारले नै गठन गरेको सार्वजनिक खर्च प्रणाली पुनरावलोकन आयोगले केन्द्रमा १६ मन्त्रालय र ३५ विभाग राख्न सिफारिस गरेको छ। संघीय सरकारलाई छरितो बनाउनुपर्ने, कर्मचारी समायोजन गर्दा संघमा ३५ हजार, प्रदेशमा २० हजार र स्थानीय तहमा ४० हजार गरी जम्मा ९५ हजार कर्मचारीभन्दा बढी दरबन्दी आवश्यक नरहेको प्रतिवेदनमा उल्लेख छ। पाँच महिनाको कार्यअवधि तोकिएको खर्च प्रणाली पुनरावलोकन आयोगले फागुनको पहिलो साता सरकारलाई प्रतिवेदन बुझाएको थियो। सरकारले यो प्रतिवेदन सार्वजनिक नगरी गुपचुप राखेको छ। खर्च गर्ने निकाय (कस्ट सेन्टर) को संख्या पनि तीन हजार ५ सयमा सीमित गर्नुपर्ने आयोगको प्रतिवेदनमा उल्लेख छ। तर, सरकारले भने आयोगले सिफारिस गरेभन्दा बढी दरबन्दी स्वीकृत गरिसकेको छ। मन्त्रालयको संख्या २५ राखेको छ भने केन्द्रमा ४८ हजार आठ सय ५८ दरबन्दी कायमै राखिएको छ। (हेर्नुहोस्, टेबल नं १) त्यस्तै, प्रदेशमा २१ हजार तीन सय ९९ र स्थानीय तहमा ३८ हजार ९ सय ५५ दरबन्दी रहेको छ। विगतमा विभिन्न दलको गठबन्धन सरकारका लागि मन्त्रीको भागबन्डा गर्ने क्रममा मन्त्रालयहरू टुक्र्याइएको समेत थियो। यसरी सत्ता गठबन्धन निर्माण गर्न र टिकाउन राज्य स्रोतको दोहन र दुरुपयोग भएको आयोगका अध्यक्ष पूर्वसांसद तथा अर्थशास्त्री डा डिल्लीराज खनाल बताउँछन्। आयोगले ५ ओटासम्म महाशाखा रहने मन्त्रालयमा बढीमा ८८, चार महाशाखा हुनेमा ७५ र तीन महाशाखा हनेमा ६२ मात्र कर्मचारी राख्नुपर्ने सुझाव दिएको छ भने विभागमा ३५ देखि ५० भन्दा बढी कर्मचारी आवश्यक नरहेको बताएको छ। प्रदेश र स्थानीय तहको अधिकारका कार्यालय पनि संघमै आयोगको प्रतिवेदनअनुसार, संघ, प्रदेश र स्थानीय तहका काममा मात्रै होइन, संघीय सरकारभित्रै समेत धेरै निकाय एउटै काममा सहभागी भइरहेका छन्। आयोगले केही उदाहरणसमेत प्रस्तुत गरेको छ। प्रदेश र स्थानीय तहअन्तर्गत काम गर्ने निकायहरूसमेत संघअन्तर्गत नै राखिएको छ। डोलिडार (स्थानीय पूर्वाधार तथा कृषि सडक विभाग) र एलजीसीडीपी (स्थानीय शासन तथा सामुदायिक विकास कार्यक्रम); कृषि, भूमि व्यवस्था र सहकारीका संरचनाहरूसमेत संघीय सरकारमातहतमै राखिएका छन् भने डिभिजन सडक कार्यालयलाई समेत संघमातहतमै राखेर हास्यास्पद काम गरिएको छ। खर्च बढाउन जथाभावी कार्यालय खोल्ने चलन सडक निर्माणका लागि सडक विभाग, सहरी विकास विभाग, काठमाडौं उपत्यका विकास प्राधिकरण र नगरपालिकासमेत सहभागी छन्। सीप विकाससम्बन्धी तालिम सञ्चालन गर्नका लागि श्रम तथा रोजगार मन्त्रालयमातहत छुट्टै तालिम प्रदान गर्ने निकाय सञ्चालनमा छन्। उद्योग, वाणिज्य तथा आपूर्ति मन्त्रालयअन्तर्गत र शिक्षा मन्त्रालयअन्तर्गत पनि छुट्टै तालिम प्रतिष्ठानहरू छन्। संस्कृति, पर्यटन तथा नागरिक उड्डयन मन्त्रालयका छुट्टै तालिम तथा प्रतिष्ठानहरू छन्। आयोगका अनुसार तालिम दिने निकाय मात्र १९ भन्दा बढी छन्। जबकि तालिम प्रतिष्ठानले विभिन्न क्षेत्रमा आवश्यक जनशक्तिको आवश्यकता आकलन गरेर एउटै निकायबाट तालिम तथा प्रशिक्षणका सबै काम गर्न सकिन्छ। खर्च प्रणाली पुनरावलोकन आयोगका अनुसार, मन्त्रालय र विभागले गर्न सक्ने कामका लागि पनि समिति, केन्द्र, परिषद् र प्रतिष्ठान खोल्ने चलन छ। प्रतिवेदनले उपादेयता र कार्यसम्पादन हेरेर अनावश्यक रूपमा खोलिएका यस्ता कार्यालय खारेज गर्न, गाभ्न र आवश्यक नै भए पनि तल्लो तहका सरकारमा हस्तान्तरण गर्न सुझाव दिएको छ। विगतमा खुलेका कतिपय संस्थानबाट समेत मन्त्रालयका मन्त्री, सचिव, सहसचिवहरूले सुविधा उपभोग गर्ने, राजनीतिक व्यक्तिहरूले लाभ लिने, राजनीति गर्ने र कर्मचारी भर्ती केन्द्र बनाउने गरेका कारण कतिपय आउटसोर्सिङमा गर्न सकिने काममा समेत कर्मचारी भर्ती गरी दीर्घकालीन दायित्व सिर्जना गर्ने गरेको पाइएको छ। संस्थानहरूको कार्यसम्पादनमा सुधार तथा व्यावसायिक रूपले सञ्चालन गरी प्रतिस्पर्धी हुने वातावरण निर्माण गर्न नसके संस्थानहरूले भविष्यमा सरकारमाथि दायित्व सिर्जना गरिरहने छन्। साधारण खर्चमा भयावह वृद्धि पछिल्ला वर्षहरूमा साधारण खर्चमा व्यापक वृद्धि भएको छ। विप्रेषणले आयात बढाउन आवश्यक विदेशी विनिमय सञ्चितीको जोहो गरेकाले सरकार आयातमा लचक हुँदा यसले राजस्व प्राप्ति पनि बढायो। तर, प्राप्त राजस्वलाई साधारण खर्चमा दोहन गर्ने र विकास खर्चका लागि पूर्णरूपमा वैदेशिक सहायता र आन्तरिक ऋणमा निर्भर रहने परिपाटी रह्यो। राजस्व प्राप्ति बढेपछि तत्कालीन समयका अर्थमन्त्रीहरूले बजेटको आकार व्यापक वृद्धि गरे। आयोगको प्रतिवेदनले पछिल्लो सात वर्षमा (आर्थिक वर्ष २०६८६९ देखि २०७४७५) सम्म साधारण खर्च कुल गार्हस्थ उत्पादनको १७ प्रतिशतबाट २३ प्रतिशत पुगेको छ भने पुँजीगत खर्च पाँच प्रतिशतबाट नौ प्रतिशत पुगेको छ। साधारण खर्च कटौतीका लागि आयोगले मितव्ययी खर्च प्रणाली अवलम्बन गर्न कर्मचारीको संख्या र औचित्यपूर्ण समायोजन, सामाजिक सुरक्षा कार्यक्रम लक्ष्यित वर्गमा प्रभावकारी ढंगले लागू गर्न तथा एउटै प्रकृतिको काममा दोहोरोपना अन्त्य गर्न तथा अनावश्यक बोर्ड, विकास समिति, केन्द्र, परिषद् खारेज गर्नसमेत आग्रह गरेको छ। कतिपय मन्त्रालयहरूले सरकारले गर्नुपर्ने नियमित कामलाई समेत परियोजना बनाएर खर्च गर्ने निकाय खडा गरी जथाभावी खर्च गरिरहेको आयोगको प्रतिवेदनले औंल्याएको छ। बजेटको क्षेत्रगत विनियोजन विश्लेषण गर्दा अर्थतन्त्रको उत्पादनशील क्षेत्रमा योगदान गर्ने क्षेत्रहरूमा भन्दा पनि अनुत्पादक क्षेत्रमा विनियोजन बढ्दै गएको छ। चालू आर्थिक वर्षमा आर्थिक क्षेत्र ऊर्जा, कृषि र पर्यटनमा पाँच खर्ब, सार्वजनिक प्रशासनमा चार खर्ब र सुरक्षामा मात्रै ९३ अर्ब रुपैयाँ र सामाजिक सुरक्षामा ४७ अर्ब रुपैयाँ खर्च हुने गरेको पाइएको छ। पुँजी निर्माण हुने क्षेत्रभन्दा राज्यको स्रोतसाधन चालू खर्चतर्फ बढेको छ। चालू खर्च नियन्त्रण गर्नेतर्फ मितव्ययिता अपनाउन आयोगले जोड दिएको छ। विकास खर्चको दोहन (अन्तिम महिनामा खर्च, अथाह रकमान्तर) प्रभावकारी विनियोजनको अभाव र चर्को रकमान्तर विकास खर्चको प्रभावकारिताका लागि आयोगले योजना निर्माण पद्धतिदेखि आयोजनाको छनोट, बजेट विनियोजन, कार्यान्वयन, अनुगमन तथा मूल्यांकनका साथै लेखा र प्रतिवेदन प्रणाली गरी समग्र बजेटरी प्रक्रियामै आमूल सुधारका लागि सुझाव दिएको छ। बजेट विनियोजनका लागि आयोजना सिफारिस गर्नुअघि आयोजनाको पूर्वतयारीका आधारमा राम्ररी स्क्रिनिङ गरेर मात्र बजेट विनियोजन गर्न सुझाइएको छ। विनियोजन दक्षताको अभावमा आयोजना कार्यान्वयनमा अपेक्षित प्रतिफल प्राप्त नहुने आयोगको प्रतिवेदनमा उल्लेख छ। पछिल्लो सात वर्ष (आर्थिक वर्ष २०६८६९ देखि २०७४७५) मा औसत विकास खर्च विनियोजनको ७३३ प्रतिशत मात्र छ। राम्रोसँग आयोजनाको प्राथमिकीकरण नगरिनु र आयोजना कार्यान्वयनका लागि बजेटपूर्व गर्नुपर्ने अत्यावश्यक पूर्वतयारी नगरिँदा खर्च हुन नसकेको आयोगको ठहर छ। भएको खर्च पनि आर्थिक वर्षको अन्त्यमा ४० देखि ५० प्रतिशत आर्थिक वर्षको अन्त्यमा हुँदा उक्त खर्चको प्रभावकारिता र गुणस्तरमाथि नै प्रश्नचिह्न उठाइएको छ। बजेट विनियोजन गर्दा नै रकमान्तर गर्ने सोचले बजेट विनियोजन हुनु अर्को ठूलो चुनौतीका रूपमा औंल्याइएको छ। भौतिक निर्माण क्षेत्रले रकमान्तरको ठूलो हिस्सा ओगट्ने गरेको छ। निर्माणका क्षेत्रमा १० देखि ३० प्रतिशतसम्म रकमान्तर गरेर खर्च गर्ने गरेको पाइएको छ। आर्थिक वर्ष २०७३७४ र २०७४७५ मा यस्तो रकमान्तर ५० प्रतिशतभन्दा माथि पुगेको आयोगले प्रतिवेदनमा उल्लेख छ। भौतिक निर्माण मात्र होइन, सामाजिक क्षेत्र र सुशासनसँग सम्बन्धित क्षेत्रमा समेत रकमान्तर गरेर बजेट खर्च गर्ने चलन बढेको छ। रकमान्तर विशेष परिस्थितिमा गाँठो फुकाउनका लागि गरिनुपर्नेमा रकमान्तर गर्नु नियमित भएको देखिन्छ। रकमान्तर गरिसकेपछि सम्बन्धित निकायले प्रतिफलको सुनिश्चितता गर्नुपर्नेमा त्यस्तो सुनिश्चितता पनि दिइने पद्धति नरहेको बताइएको छ। आयोजनाको प्राथमिकीकरण प्रतिवेदनले विकास आयोजनाको प्राथमिकीकरण सही रूपमा नभएको उल्लेख गरेको छ। प्राथमिकताका आयोजना (पी१) मा आयोजना राख्न सके स्रोतको सुनिश्चितता गर्न सहज हुने भएकाले आयोजना कार्यान्वयनको यथोचित आधार, त्यसले सिर्जना गर्ने लाभको विश्लेषण नगरी जुनुसुकै आयोजना पनि पी१ मा राख्ने प्रचलन अन्त्य गर्न प्रतिवेदनले सुझाव दिएको छ। विकास खर्चतर्फ झन्डै ९१ प्रतिशत बजेट पी१ का आयोजनामा राख्ने गरेको पाइएको छ। आयोजनाको प्राथमिकीकरण वैज्ञानिक हुन नसक्दा प्राथमिकताका आधारमा स्रोत विन्यास गर्न समस्या भएको छ। विनियोजन दक्षतामा समस्या हुँदा आयोजना कार्यान्वयन प्रभावकारी हुन नसकेको प्रतिवेदनमा उल्लेख छ। खर्च प्रणाली पुनरावलोकन आयोगले मध्यकालीन खर्च संरचना प्रभावकारी हुन नसकेको निष्कर्ष निकालेको छ। अर्थ मन्त्रालयले आयोजनाको स्रोत सुनिश्चितता दिएर मध्यकालीन खर्च संरचना प्रभावकारी हुन नदिएको भन्दै आयोगले नीति र कार्यक्रमलाई बजेटसँग उचित ढंगले समन्वय गरी मध्यकालीन खर्च संरचनालाई बजेट निर्माणको औजारको रूपमा विकास गर्नुपर्ने सुझाव छ। सार्वजनिक खरिद बजेटरी, गैरबजेटरी रकमान्तर, स्रोतान्तर, कानुनी रीत नपुर्याई आर्थिक वर्षको अन्त्यमा स्रोत उपलब्धता र अपारदर्शी किसिमले ऐन तथा कानुनी प्रावधानहरू निलम्बन वा खरिदकर्ता र आपूर्तिकर्ता निर्माण व्यवसायीबीच मिलेमतोमा विकृत खरिद प्रक्रियाका बारेमा आयोगको प्रतिवेदनले उजागर गरेको छ। खरिद सम्झौतापश्चात् व्यवस्थापन पक्ष कमजोर र गतिहीन भई समयमा सम्पन्न नहुने तथा मूल्यअन्तर र समायोजन सामान्य हुने गरेकाले बजेटको कार्यसम्पादन कमजोर हुने गरेको प्रतिवेदनमा उल्लेख छ। ठेक्का लागू भइनसकेको अवस्थाभन्दा ठेक्का लागिसकेपछिको अवस्था थप जटिल देखिएको छ। ऐनले तोकेको बोलपत्र मान्य अवधिसम्बन्धी काम सम्पन्न नभए खरिदको जिम्मेवार पदाधिकारीलाई जिम्मेवार बनाउन सुझाव दिइएको छ। सार्वजनिक खरिद सम्बन्धमा आयोगले ठेक्का प्रक्रिया ७० दिनमा समापन गर्न सकिने साथै ठेकेदारलाई ठेक्का सम्झौता भएपछि दिइने मोबिलाइजेसन पेश्की घटाउनसमेत सिफारिस गरेको छ। खर्चको खोजी गर्ने (ट्र्याकीङ) र नियमित अनुगमन, मूल्यांकन खर्च प्रणाली पुनरावलोकन आयोगले सरकारको खर्च तोकिएको प्रतिफल प्राप्त गर्ने दिशामा छन् या छैनन्, नियमित अनुगमन र मूल्यांकन गर्नुपर्ने जनाएको छ। खर्चको ट्र्याकिङ गर्ने भनेको पनि यही हो। यस्तो पद्धतिले सरकारी खर्चको दुरुपयोग हुने जोखिम कम गर्न सकिन्छ। खर्चको ट्र्याकिङका लागि स्थानीय तह र प्रदेश खर्चलाई पनि एकल खाता कोष प्रणालीमार्फत ट्र्याकिङ गर्न सुझाइएको छ। विगतमा पनि कुनै खास कामवापतको रकम महालेखा नियन्त्रक कार्यालयबाट सम्बन्धित (कार्यान्वयन गर्ने) निकायको खातामा जम्मा गरिदिएपछि जम्मा गरिदिनेले खर्च लेख्न पाउँछ। तर उक्त रकम अन्तिम लाभग्राहीसम्म पुग्दा कसरी खर्च भएको छ। लाभग्राहीले प्राप्त गरेका छन् कि दुरुपयोग भएको छ कि भनेर अन्तिम विन्दुसम्म ट्र्याकिङ हुँदैन। अर्कोतर्फ, आयोगले अर्थ मन्त्रालयले बजेट विनियोजन गर्ने र राजस्व उठाउनेमा सीमित राखेको भूमिकालाई पनि बढाउन सिफारिस गरेको छ। महालेखा नियन्त्रक कार्यालयसमेतको सहयोगमा अर्थ मन्त्रालयले खर्चको ट्र्याकिङ गर्नुपर्ने आयोगको सुझाव छ। यसका साथै खर्च उत्तरदायी या जवाफदेहितासम्बन्धी कानुन ल्याउनुपर्ने आयोगको राय छ। सार्वजनिक खर्च प्रणाली पुनरावलोकन आयोगले सिफारिस गरेका मन्त्रालय र विभाग १ प्रधानमन्त्री तथा मन्त्रिपरिषद्को कार्यालय (मातहत रहने विभाग तथा निकायहरू सम्पत्ति शुद्धीकरण तथा राजस्व अनुसन्धान विभाग; राष्ट्रिय योजना आयोगको सचिवालय; केन्द्रीय तथ्यांक विभाग; नेपाल ट्रस्टको कार्यालय; जनशक्ति व्यवस्थापन विभाग; राष्ट्रिय सतर्कता कन्द्र) २ अर्थ मन्त्रालय (भन्सार विभाग; आन्तरिक राजस्व विभाग; महालेखा नियन्त्रक कार्यालय) ३ उद्योग, वाणिज्य तथा आपूर्ति मन्त्रालय (उद्योग वाणिज्य तथा उपभोक्ता संरक्षण विभाग; गुणस्तर, नापतौल तथा खानी विभाग) ४ ऊर्जा, जलस्रोत, खानेपानी तथा सिँचाइ मन्त्रालय (जलस्रोत, सिँचाइ तथा खानेपानी विभाग; मौसम विज्ञान विभाग) ५ कानुन, न्याय, संघीय मामिला तथा संसदीय व्यवस्था मन्त्रालय ६ कृषि; भूमिव्यवस्था तथा सहकारी मन्त्रालय (कृषि, पशु सेवा तथा सहकारी; खाद्य प्रविधि तथा गुण नियन्त्रण; भूमि व्यवस्था तथा नापी विभाग) ७ गृह मन्त्रालय (अध्यागमन विभाग; कारागार व्यवस्था विभाग) ८ परराष्ट्र मन्त्रालय (राहदानी तथा कन्सुलर सेवा विभाग) ९ भौतिक पूर्वाधार, सहरी विकास तथा यातायात व्यवस्था मन्त्रालय (सडक, रेल तथा यातायात विभाग; सहरी विकास तथा यातायात नियमन विभाग) १० वन तथा वातावरण मन्त्रालय (वन, वनस्पति तथा वातावरण; भूसंरक्षण, राष्ट्रिय निकुञ्ज तथा वन्यजन्तु आरक्ष विभाग) ११ महिला, बालबालिका तथा सामाजिक सुरक्षा मन्त्रालय (महिला, बालबालिका तथा सामाजिक सुरक्षा सेवा विभाग) १२ शिक्षा, सञ्चार, विज्ञान तथा प्रविधि मन्त्रालय (शिक्षा विभाग; मुद्रण तथा सूचना प्रविधि विभाग; हुलाक सेवा विभाग) १३ श्रम, रोजगार युवा तथा खेलकुद मन्त्रालय ( श्रम तथा वयस्क जनशक्ति सुरक्षा सुरक्षा विभाग; युवा, खेलकुद तथा वैदेशिक रोजगार विभाग) १४ संस्कृति, पर्यटन तथा नागरिक उड्ययन विभाग (पर्यटन विभाग; पुरातत्व विभाग) १५ स्वास्थ्य तथा जनसंख्या मन्त्रालय (स्वास्थ्य सेवा विभाग; औषधी व्यवस्था विभाग; आयुर्वेद तथा वैकल्पिक चिकित्सा विभाग) १६ रक्षा मन्त्रालय (नेपाली जंगी अड्डा) हाइलाइट खर्च प्रणाली पुनरावलोकन आयोगले सरकारको खर्च तोकिएको प्रतिफल प्राप्त गर्ने दिशामा छन् या छैनन्, नियमित अनुगमन र मूल्यांकन गर्नुपर्छ। यस्तो पद्धतिले सरकारी खर्चको दुरुपयोग हुने जोखिम कम गर्न सकिन्छ। टिप्पणी अनुशासनहीनताकै कारण सार्वजनिक गरिए डा मीनेन्द्र रिजाल, केन्द्रीय सदस्य, नेपाली कांग्रेस सार्वजनिक खर्च प्रणाली पुनरावलोकन आयोगले बजेट प्रणालीको बृहत्तर पक्षमा आवश्यक सुधारलाई समेटेर प्रतिवेदन सरकारलाई बुझाएको छ। फागुनको पहिलो साता प्रतिवेदन बुझाइसकिएको थियो। आगामी आर्थिक वर्षको बजेट निर्माण सुरु हुँदै गर्दा प्रतिवेदन बुझाइएको भए पनि सरकारले यसलाई कार्यान्वयनमा तदारुकता देखाएन। यसले सरकार अनुशासनमा बाँधिन र मितव्ययी बन्न नचाहेको प्रस्ट हुन्छ। प्रतिवेदन सार्वजनिक गरेपछि त खुला हात गर्न पाइएन। सार्वजनिक दबाब पैदा हुन्छ। बजेट १५ मा आगामी वर्षको बजेट प्रस्तुत हुँदा प्रतिवेदन क्रमशः कार्यान्वयन गर्ने प्रतिबद्धता समेटिएर आयो। कार्यान्वयन गर्ने हो भने सार्वजनिक गर्न हिच्किचाहट गर्न जरुरी थिएन। बजेटमा कार्यान्वयन गरिनेछ भनेपछि मैले संसद्मै प्रतिवेदन सार्वजनिकसमेत नगरिएकोमा कसरी कार्यान्वयन होला र ? भनेर प्रश्न पनि गरेको थिएँ। वित्तीय अनुशासनमा बस्न सरकारले अनिच्छा गरेको हो। आयोगले समग्र बजेटरी प्रणाली योजना निर्माणदेखि, आयोजना तथा कार्यक्रमको पूर्वतयारी, आयोजना छनोट, बजेट विनियोजनमा दक्षता, कार्यान्वयन, अनुगमन तथा मूल्यांकन, लेखा प्रणाली र प्रतिवेदन प्रणालीमा सुधारका लागि सुझाव दिएको छ। अन्तर्राष्ट्रिय असल अभ्यासलाई पनि यसले टिपेको छ भने हाम्रा व्यावहारिक समस्या केलाएर धरातलीय यथार्थसमेत हेरेर कार्यान्वयनयोग्य प्रतिवेदन आयोगले दिएको छ। बजेट प्रणालीमा सुधार गर्न समग्र रूपमै यी सुझाव ग्रहण गर्नुपर्ने हुन्छ। अघिल्ला वर्षहरूमा जस्तै आगामी वर्षको बजेटले पनि खुला हात गरेको छ। आगामी वर्षका लागि वितरणमुखी र पपुलिस्ट बजेट र आयोगको सुझाव परस्परमा विरोधी छन्। आयोगले विनियोजन दक्षता, जवाफदेहिता, आयोजना तथा कार्यक्रममा विनियोजन हुँदा त्यसको सुनिश्चितता तय हुनुपर्ने भनेको छ। चालू खर्चमा मितव्ययी हुन भनिएको छ। आयोगको प्रतिवेदनलाई मनन गर्ने हो भने त आगामी वर्षको बजेटमा धेरै त्रुटि भेटिन्छन्। अहिलेसम्म हाम्रो योजना प्रणाली र विनियोजन प्रणाली तदर्थवादमा चल्दै आयो। अब पनि त्यही निरन्तर हुने हो कि भन्ने डर छ। हाम्रो अर्थतन्त्रको उत्पादनशील क्षमता वृद्धि गर्न, रोजगार सिर्जना गर्न र लगानीको वातावरण बनाउन सरकारले गर्ने हरेक खर्चमा प्रतिफलको सुनिश्चितता हुनैपर्छ। करदाताले तिरेको करको सदुपयोग हुनुपर्छ। अहिले पनि हाम्रो बजेटको ठूलै अंश वैदेशिक सहायतामा निर्भर छ। त्यसलाई परिचालन गर्दा प्रतिफल आउने हिसाबले समय र लागतमा प्रतिबद्ध भएर आयोजना कार्यान्वयनमा हामी गएका छौं त भनेर सरकारले आफैंलाई प्रश्न गरोस्। वित्तीय अनुशासनलाई आत्मसात नगर्ने र निष्फिक्री नै गरिरहन खोज्नेलाई यो प्रतिवेदनले कस्नेछ। यसको सार्वजनीकरणका लागि दबाब सिर्जना गर्नुपर्छ। यसले मात्र हाम्रो सार्वजनिक वित्तीय व्यवस्थापनलाई सही ट्र्याकमा हिँडाउनेछ। (कुराकानीमा आधारित)"
तमाम उपचार योग र ध्यान,"विज्ञानले योग र ध्यानको अनिवार्यता पुष्टि गरिसकेको छ। विज्ञानले भन्छ मनका यस्ता कुनै पनि रोग छैनन्, जसले निको नहोस्। हार्वर्ड विश्वविद्यालयको एक अनुसन्धानले भन्छ यो प्रमाणिक भइसक्यो कि कुनै पनि औषधीभन्दा शक्तिशाली योग र ध्यान छन् मनका र अधिकांश समस्या निराकरणका लागि। स्वस्थ, सार्थक र सुखी कसरी रहने भन्ने खोजीले पनि योग र ध्यान नै सबैभन्दा प्रभावकारी रहेको प्रमाणित गरायो। हामीकहाँ शारीरिक समस्या, मनका समस्या, पारिवारिक तनाव र जीवनकाका कारणले योग र ध्यान गर्न आउने पनि छन्। मलाई योग र ध्यान गर्न मन लाग्यो भनेर आउनेहरू पनि छन्। तर हाम्रो समाजमा अझै पनि योग र ध्यानले मान्छेको जीवनमा उत्कृष्टता ल्याउँछ भन्ने सोच नभएर शारीरिक समस्या निको हुन्छ भनेर आउने धेरै छन्। तर हाम्रो मूल ध्येय ध्यान हो। हामीले दुई प्रकारका परिणाम देखेका छौं। एउटा तात्कालिक। व्यक्तिमा शारीरिक वा मानसिक रुपमा कुनै समस्या छ भने यहाँ आउनेबित्तिकै उसले सुखद या मुक्तिको अनुभव गर्न थालिहाल्छ। निष्ठापूर्वक ध्यान गर्ने व्यक्तिलाई फाइदा हुन थालिहाल्छ। हामीले धेरैपटक वैज्ञानिक अनुसन्धान पनि गरिसकेका छौं। नेपाल राष्ट्रिय मिर्गौला केन्द्रका डा ऋषिकेश काफ्लेको समूहले बारबार अध्ययन गरेको छ। शरीरका धेरै रोग यहाँका कार्यक्रम सञ्चालन गर्दागर्दै निको भएका छन्। संसारमा ध्यान जतिको सशक्त विधा नै छैन। आफूभित्रको व्यक्तित्व प्रफुल्लित भएर उजागर गराउन सकिन्छ। त्यो क्षमता ध्यानबाहेक अरू केहीमा पनि छैन। ध्यानले नै व्यक्तिलाई जस्तो बन्नुपर्ने हो, त्यस्तै बनाउँछ। ध्यानले नै व्यक्तिलाई सक्रिय बनाउँछ, सजग बनाउँछ, सकारात्मक बनाउँछ र व्यक्तिभित्रका प्रतिभालाई जागृत गराउँछ। मानिस स्वयंले देख्छ मभित्र कति खुबी रहेछ ? हामी ठाउँठाउँमा जान्छौं। हाम्रा पाँच सयभन्दा बढी प्रशिक्षकहरूले ठाउँठाउँमा स्वतस्फूर्त रूपमा ध्यानका प्रयोगशाला सञ्चालन गरिरहनुभएको छ। नेपालसहित विभिन्न दसवटा देशमा जीवन विज्ञानका कार्यक्रम प्रत्यक्षपरोक्ष रूपमा चलिरहेका छन्। बालबालिकाले पनि बुझ्न सक्ने व्यावहारिक र सरलतम योग र ध्यान पद्धतिको जानकारी प्रशिक्षकको माध्यमबाट लाखौं व्यक्तिको माझमा पुर्याइरहेका छौं। हाम्रो समाजमा योग र ध्यान जीवनमा उत्कृष्टता ल्याउन होइन, शारीरिक समस्या निको पार्नका लागि गर्नुपर्छ भन्ने सोच व्याप्त छ। योग र ध्यानको क्षमता नाप्न सक्ने कोही व्यक्ति जन्मिन सक्दैन र जन्मिएको पनि छैन। जति पनि धर्म जन्मिएका छन्, ध्यानबाटै जन्मिएका छन्। जति पनि ज्ञान जन्मिन्छ, ध्यानबाटै जन्मिएका छन्। सबै धर्मशास्त्र ध्यानमै जन्मिएका छन्। ज्ञान दुई प्रकारका हुन्छन्। एउटा शिक्षा। शिक्षा बाहिरको अध्ययनबाट जन्मिने हो। अध्ययनअनुसन्धानबाट जन्मिने हो। अर्को दीक्षा। दीक्षा आफूभित्रबाट जन्मिने हो। हरेक व्यक्तिभित्र ज्ञानको महासागर छ। भगवान् कृष्ण, गौतमबुद्ध, राजर्षि जनक, गुरु गोरखनाथ, विभिन्न धर्मगुरुहरूको जीवनाभित्रको प्रतिभाको मुख्य औजार नै ध्यान हो। व्यक्ति जो बन्न सक्छ, ध्यानले मात्रै त्यस्तो बनाउन सक्छ। ध्यान र योगको शक्ति नाप्ने व्यक्ति, उपकरण, शास्त्रहरू होलाजस्तो मलाई लाग्दैन। हामीले एकपटक सातदिने चक्र विज्ञान कार्यक्रम सञ्चालन गरेका थियौं। त्यसमा ७२ जना व्यक्ति सम्मिलित हुनुभएको थियो। उहाँहरूमध्ये १७ जना मधुमेह लाग्ने अवस्थामा हुनुहुन्थ्यो। १६ जनाको मधुमेह ठाउँको ठाउँमा आइपुगेको थियो। रोग लागेको लामो समय भइसकेका एकजनाको मधुमेयको मात्रा घटेको थियो। यसको कारण छोटो समय भएर हो भन्ने हाम्रो अध्ययन रह्यो। लगातार एक महिनासम्म चक्र विज्ञानमा रहने हो भने अत्यधिक फाइदा हुन्छ। हाम्रो मूल ध्येय शरीरको रोग निको बनाउनु होइन, व्यक्तिलाई ध्यानमा लैजानु हो। आफूभित्रको सम्भावनासँग परिचित गराउनु हो। बडो प्रेमल, आनन्दित र खुसी बनाउनु हो। जीवनमा आउने विभिन्न समस्याबाट मुक्त हुने विधि सिकाइदिनु हो। दीर्घ रोगीहरू, मिर्गौला, मुटु, टाउको, कलेजो, फोक्सोहरूमा समस्या भएका कति मित्रहरू आइसक्नुभएको छ र उहाँहरूलाई धेरै फाइदा भएको पनि छ। तर कति मात्रामा रोग निको भयो भन्नेबारेमा अध्ययन नगरी भनिहाल्न मिल्दैन। योग र ध्यान प्रारम्भ गर्नुपर्ने उमेर त पाँचसात वर्ष नै हो। ६०७० वर्ष भएपछि योग र ध्यान गर्छु भन्दा नसकिएला। बाल्यवस्था र युवावस्थामै योग र ध्यान सुरु गर्नुभयो भने प्रभावकारी हुन्छ। चक्रविज्ञानमा भाग लिने धेरैले भनिसक्नुभएको छ यो त महत्त्वपूर्ण पो रहेछ। हामीले पहिल्यै थाहा पाएनौं। स्कुल तथा कलेजका पाठ्यक्रममा राख्नुपर्ने रहेछ। हामी योग र ध्यानका जुन विधि र प्रणाली प्रयोग गर्छौं, त्यसले व्यक्तिलाई बलवान् बनाउँछ। व्यक्तिभित्रको बललाई जगाउँछ। यो विधि जुनसुकै उमेरका व्यक्तिलाई पनि काम लाग्छ। हामीसँग ८१ वर्ष र ११ वर्षका व्यक्तिले पनि योग र ध्यान गर्नुभएको छ। दुवै एउटै कार्यक्रममा हुनुहुन्छ। दुवैले फाइदा भइरहेको छ। योग र ध्यानमा आनन्दको अथाह शक्ति छ। हामीसँग प्रत्यक्ष रूपमा तालिम लिने व्यक्तिहरू एक लाखभन्दा बढी हुनुहुन्छ। कुनै न कुनै रूपमा जोडिने व्यक्तिको संख्या पाँच लाख बढी छ। हामी एक करोड व्यक्तिका मनमा प्रवेश गरिसकेका छौं। तर हाम्रो ध्यान संख्या होइन, गुणमा जाने हो। यहाँ आएका व्यक्तिलाई फाइदा भएको छ या छैन, बलवान् अनुभव भइरहेको छछैन, प्रकाश देखेको छछैन। जीवनका समस्या समाधान भएका छन् या छैनन्, यस्ता महत्त्वपूर्ण विषयमा प्रवेश गर्ने हो। जीवन विज्ञानको उद्देश्य व्यक्तिभित्रका दुइटा सम्भावना उजागर गर्नु हो। एउटा व्यक्ति जो कर्म क्षेत्रमा कुशल बन्न सकोस्। शान्त र परम आनन्दित बन्दै भगवत तत्वसँग साक्षात्कार गर्न मद्दत होस्। (जीवन विज्ञानका विशेषज्ञ शर्मासँग गरिएको कुराकानीमा आधारित)"
"फुटबल, क्रिकेट दुवै खेल्ने रिचर्ड र पेरी","सर भीभ रिचर्डस आफ्नो समयका चर्चित क्रिकेटर हुन् । अन्तर्राष्ट्रिय खेलकुदमा रिचर्डमात्र यस्ता पुरुष खेलाडी हुन्, जसले विश्वकप क्रिकेट र विश्वकप फुटबल (छनोट खेल) दुवै खेले । ६७ वर्षीय रिचर्डले सन् १९७४ मा एन्टिगआबर्बुडाको तर्फबाट विश्वकप फुटबलको छनोट खेल खेलेका थिए । त्यसपछि उनले वेस्ट इन्डिजको तर्फबाट सन् १९७५ को विश्वकप क्रिकेट पनि खेलेका थिए । वेस्ट इन्डिजले विश्वकप क्रिकेटको पहिलो र दोस्रो संस्करणको उपाधि जित्दा रिचर्ड टोलीका महत्वपूर्ण सदस्य थिए । उनले वेस्ट इन्डिजका लागि सन् १९८३ को विश्वकप पनि खेलेका थिए । उक्त विश्वकपमा वेस्ट इन्डिज फाइनलमा पराजित भएको थियो । महिलातर्फ भने विश्वकप फुटबल र क्रिकेट खेल्ने एकमात्र खेलाडी अस्ट्रेलियाकी एलिस पेरी हुन् । २८ वर्षीय पेरीले सन् २००९ मा विश्वकप क्रिकेट र सन् २०११ म विश्वकप फुटबल खेलेकी थिइन् ।"
धोनीको क्षमतालाई बेवास्ता गरियो,"लन्डन : भारतीय क्रिकेट टोलीका पूर्वकप्तान सुनील गावस्करले जारी विश्वकपमा विकेटकिपर ब्याट्सम्यानलाई उपयुक्त स्थानमा खेलाउन नसकिएको भन्दै नेतृत्वको आलोचना गरेका छन् । उनले न्युजिल्यान्डविरुद्घको सेमिफाइनल खेलमा समेत त्यही गल्ती दोहोर्याउँदा भारतीय टोलीले हार व्यहोर्नु परेको दाबी गरेका छन् । सेमिफाइनल खेलमा न्युजिल्यान्डले भारतलाई १८ रनले हराएको थियो । भारतीय टोलीका माथिल्लो क्रममा तीन ब्याट्सम्यान केएल राहुल, रोहित शर्मा र कप्तान विराट कोहली एकएक रन बनाउँदै पेभेलियन फर्किएका थिए । उक्त खेलमा अनुभवी ब्याट्सम्यान धोनीलाई सातौं नम्बरमा मात्र ब्याटिङमा ल्याइएको थियो । अन्तिम समयमा धोनीले ७२ बलमा ५० र रवीन्द्र जडेजाले ५९ बलमा ७७ रन बनाउँदै भारतलाई जिततर्फ डोर्याउने प्रयास गरे पनि त्यो सफल हुन सकेन । अन्तिम समयमा भुवनेश्वर कुमार, युजभेन्द्र चाहलजस्ता तल्लोक्रमका ब्याट्सम्यानबाट धोनीले गतिलो साथ पाउन सकेनन् । महत्वपूर्ण खेलमा पनि धोनीजस्तो अनुभवी ब्याट्सम्यानलाई सातौं नम्बरमा ब्याटिङ गर्न पठाउनु सरासर गलत निर्णय थियो । भारतको हारको एउटा कारण त्यो पनि हो, ७० वर्षीय गावस्करले भनेका छन् । सातौं नम्बरमा आएर दबाबमा ब्याटिङ गर्नुपर्दा धोनीले उपयुक्त अवसर र पर्याप्त समय नपाएको गावस्करको दाबी छ । जारी विश्वकपकै लिग चरणको खेलमा भने धोनी पाँचौं नम्बरमा ब्याटिङ गर्न आउँथे । धोनी अनुभवी खेलाडी हुन् भन्ने कुरामा भारतीय व्यवस्थापनले ध्यान पुर्याउन सकेन । धोनीकै कारणले भारतले अप्ठ्यारो स्थितिमा पनि थुप्रै खेल जितेको उदाहरण भुल्नु हुँदैनथ्यो, आफ्नो समयका चर्चित ब्याट्सम्यान गावस्कर भन्छन् । धोनीजस्ता अनुभवी खेलाडीलाई ऋषभ पन्त, दिनेश कात्तिक र हार्दिक पाण्डेयभन्दा पछि ब्याटिङमा ल्याइनु सरासर गलत निर्णय भएको गावस्करको ठम्याइँ छ । टोलीका सबैभन्दा अनुभवी खेलाडीलाई यतिसम्म बेवास्ता गरिएलाजस्तो मलाई लागेको थिएन, उनी भन्छन्, केवल २४ रनमा चार महत्वपूर्ण विकेट झरिसक्दा पनि धोनीलाई ब्याटिङमा नल्याउँदा धेरैलाई आश्चर्य लागेको थियो । भारतले जितका लागि निकै ठूलो लक्ष्य पछ्याएको थिएन । सबैलाई थाहा छ, धोनी लामो समय टिकेर खेल्न सक्छन् र आवश्यक पर्दा बाउन्ड्री पनि प्रहार गर्छन् । पन्त र पाण्डेय दुवै आक्रामक ब्याट्सम्यान हुन् । टोलीले २४ रनमा चार विकेट गुमाउँदा एउटै चरित्रका दुई ब्याट्सम्यानलाई क्रिजमा पठाउनुभन्दा एकातिर आक्रामक र अर्कोतिर धोनीजस्ता शान्त ब्याट्सम्यानलाई क्रिजमा पठाउनु उपयुक्त हुने गावस्करको ठम्याइँ छ ।"
नेपालमलेसिया टीट्वीन्टी सिरिज : नेपाललाई १२९ रनको लक्ष्य,काठमाडौं : नेपाली क्रिकेट टोली अहिले मलेसियाविरुद्ध टीट्वीन्ट सिरिज अन्गर्तगत पहिलो खेल खेलिरहेको छ । मलेसियाको किनरारा मैदानमा जारी खेलमा मलेसियाले टस जितेर ब्याटिङ रोजेको थियो। पहिले ब्याटिङ गरी मलेसियाले २० ओभरमा ९ विकेट गुमाएर १२८ रन बनाएको छ । नेपालले जितका लागि १२९ रनको लक्ष्य पाएको छ । उत्कृष्ट सुरुवात गरेको मलेसियाले पछि निरन्तर विकेट गुमाउँदा मध्यम स्कोर मात्रै बनाउन सक्यो । नेपालका लागि करण केसीले मलेसियाको ३ विकेट लिए । सन्दीप लामिछाने र वसन्त रेग्मीले २२ विकेट लिए । सोमपाल कामीले १ विकेट लिए । करणले अन्तिम ओभरमा ३ विकेट लिन सफल भएका हुन्। मलेसियाका लागि बिरानदीप सिंहले सर्वाधिक ५७ रन बनाए । अहमद फैजले ४५ रन र फित्री सामले १२ रन बनाए । अन्यले दोहोरो अंकको स्कोर बनाउन सकेनन् । नेपालले यही जुलाई २० देखि सिंगापुरमा हुने एसिया टी ट्वान्टी विश्वकप छनोट खेल्दैछ । सोही प्रतियोगिता अगाडी अभ्यासका लागि नेपालले मलेसियासँग दुई २ टीट्वीन्ट प्रतियोगिता खेल्न लागेको हो । अर्को खेल नेपालले सोही मैदानमा आइतबार खेल्दैछ । यस प्रतियोगिता खेलेर नेपाल उतैबाट एसिया टी ट्वान्टी विश्वकप छनोट खेल्न सिंगापुर जानेछ ।
नयाँ च्याम्पियनको प्रतीक्षा,"लन्डन : विश्वकपको क्रिकेटको १२औं संस्करण उत्तरार्धमा पुगेको छ । फाइनलमा पुग्ने दुवै टोलीको टुंगो लागिसकेको छ । लिग चरणसम्म अधिकांश क्रिकेट विश्लेषकको अनुमान अनुरूप नै अगाडि बढेको जारी विश्वकपको सेमिफाइनल खेल भने अप्रत्याशित बन्न पुग्यो । विश्वकप सुरु हुनुअघि अधिकांशले भारत, अस्ट्रेलिया, न्युजिल्यान्ड र आयोजक इङ्ल्यान्ड सेमिफाइनलमा पुग्ने अनुमान गरेका थिए । भयो पनि त्यस्तै । लिग चरणमा भारत पहिलो, अस्ट्रेलिया दोस्रो, इङ्ल्यान्ड तेस्रो र न्युजिल्यान्ड चौथो हुँदै सेमिफाइनलमा पुगे । तर, सेमिफाइनलको नतिजा भने धेरैका लागि अप्रत्याशित बन्न पुग्यो । लिग चरणमा उत्कृष्ट प्रदर्शन गर्दै पहिलो र दोस्रो बनेका दुवै टोली सेमिफाइनलमा पराजित भए । तेस्रो र चौथो भएका टोली भने फाइनलमा पुगे । सेमिफाइनलमा न्युजिल्यान्डले बलियो भारतलाई १८ रनले हरायो भने इङ्ल्यान्डले साविक विजेता अस्ट्रेलियालाई आठ विकेटले पाखा लगायो । लिग चरणमा भारत एक खेलमा मात्र पराजित भएको थियो भने अस्ट्रेलियाले दुई खेल हारेको थियो । इङ्ल्यान्ड र न्युजिल्यान्डले भने तीनतीन खेलमा पराजय भोगेका थिए । सन् १९७५ देखि सुरु भएको विश्वकपको ११ वटा संस्करण सम्पन्न हुँदासम्म पाँचवटा राष्ट्रले मात्र उपाधि जित्न सकेका छन् । अस्ट्रेलियाले हालसम्म पाँचपटक विश्वकप जितेको छ भने वेस्ट इन्डिज र भारतले दुईदुई पटक उपाधि चुमेका छन् । यसका अतिरिक्त पाकिस्तान र श्रीलंकाले एकएक पटक उपाधि हात पारेका छन् । पहिलो विश्वकपदेखि नै सहभागी हुँदै आए पनि इङ्ल्यान्ड र न्युजिल्यान्डले भने हालसम्म उपाधि जित्न सकेका छैनन् । सन् १९९२ देखि विश्वकप खेल्न थालेको दक्षिण अफ्रिकाले पनि हालसम्म उपाधि जित्न सकेको छैन । सन् १९९९ देखि सन् २०१५ सम्म पाँचवटा विश्वकप भए । ती पाँचमध्ये चारवटा उपाधि अस्ट्रेलिया र एउटा भारतले जित्यो । त्यसैले पनि पछिल्ला हरेक विश्वकपमा क्रिकेटप्रेमीहरू नयाँ विजेताको खोजीमा थिए । विश्वकपको १२औं संस्करणले भने क्रिकेटप्रेमीको त्यो चाहना पूरा गर्ने पक्का भएको छ । इङ्ल्यान्ड र न्युजिल्यान्डमध्ये जसले उपाधि जिते पनि विश्वकपले नयाँ विजेता पाउनेछ । पाँचौं पटक विश्वकपको आयोजना गरिरहेको इङ्ल्यान्ड यसअघि तीन पटक फाइनलमा पुगेको थियो । सन् १९७९ को विश्वकपमा इङ्ल्यान्डलाई वेस्ट इन्डिजले हराएको थियो भने सन् १९८७ को फाइनलमा इङ्लिस टोली अस्ट्रेलियासँग पराजित भएको थियो । त्यसलगत्तै सन् १९९२ को विश्वकपमा इङ्ल्यान्डलाई पाकिस्तानले हराएको थियो । यसैगरी दुई पटक विश्वकपको सफल आयोजना गरिसकेको न्युजिल्यान्ड भने दोस्रो पटक फाइनलमा पुगेको हो । सन् २०१५ को विश्वकपको फाइनलमा न्युजिल्यान्डलाई सहआयोजक अस्ट्रेलियाले सात विकेटले पराजित गरेको थियो । यसपटक न्युजिल्यान्ड र इङ्ल्यान्ड दुवैको प्रदर्शन उत्कृष्ट देखिएको छ । दुवै टोलीको ब्याटिङ र बलिङ लयमा छ । इङ्ल्यान्डका जोय रुट कुल पाँच सय ४९ रन बनाउँदै सर्वाधिक रन बनाउने खेलाडीको सूचीमा चौथो स्थानमा छन् । उनले दुई शतक र तीन अर्धशतक प्रहार गरिसकेका छन् । अर्का ब्याट्सम्यान जोनी बेयरस्टले पनि चार सय ९६ रन बनाएका छन् । उनले दुई शतक र दुई अर्धशतक प्रहार गरेका छन् । जासन रोयले ६ पालीमा एक शतक र चार अर्धशतकको मद्दतले चार सय २६ रन बनाएका छन् । बेन स्टोक्सले पनि चार अर्धशतकको मद्दतले तीन सय ८१ रन बनाएका छन् । बलिङतर्फ इङ्ल्यान्डका जोफरा आर्चरले १९, मार्क उडले १७ र क्रिस वाक्सले १३ विकेट लिइसकेका छन् । यसैगरी न्युजिल्यान्डका कप्तान केन विलियम्सनले आठ पालीमा पाँच सय ४८ रन बनाइसकेका छन् । उनले दुई शतक र दुई अर्धशतक प्रहार गरेका छन् । अनुभवी खेलाडी रोस टेलरले पनि आठ पालीमा तीन अर्धशतकको मद्दतले तीन सय ३५ रन बनाएका छन् । बलिङतर्फ न्युजिल्यान्डका लोकी फर्गुसनले आठ पालीमा १८ विकेट लिइसकेका छन् । ट्रेन्ट बल्टले पनि नौ पालीमा १७ विकेट हात पारेका छन् । म्याट हेनरीले पनि आठ पालीमा १३ विकेट लिएका छन् । यही विश्वकपको लिग चरणमा यी दुई टोलीबीच खेलिएको खेलमा भने इङ्ल्यान्डले न्युजिल्यान्डलाई एक सय १९ रनले हराएको थियो । फाइनल खेल ० इङ्ल्यान्डविरुद्ध न्युजिल्यान्ड लर्डस (आइतबार दिउँसो ३ः१५ बजे)"
"पारस खड्काको विस्फोटक ब्याटिङ, नेपाल ७ विकेटले विजयी","क्वालालम्पुर : मलेसियाविरुद्ध टीट्वीन्टी सिरिज अन्तर्गत पहिलो खेलमा नेपालले सानदार जित हात पारेको छ । पारस खड्काको विस्फोटक ब्याटिङको मद्दतमा नेपालले मलेसियालाई ७ विकेटले पराजित गरेको हो। मलेसियाको किनरारा मैदानमा भएको खेलमा मलेसियाले टस जितेर ब्याटिङ रोजेको थियो। पहिले ब्याटिङ गरी मलेसियाले २० ओभरमा ९ विकेट गुमाएर १२८ रन बनाएको थियो । १२९ रनको लक्ष्य नेपालले १८३ ओभरमा ३ विकेट गुमाएर पूरा गर्यो । नेपालको जितका लागि कप्तान पारस खड्काले एकल प्रदर्शन गरे । ५० बलमा ८६ रन बनाएका उनले ८ चौका र ५ छक्का प्रहार गरे । त्यसैगरी शरद भेषवाकरले १६ रनको योगदान गरे। प्रदीप ऐरीले ८, ज्ञानेन्द्र मल्लले ७, रोहितकुमार पौडेलले ५ रन जोडे । मलेसियाका लागि मोहमद अनवारले नेपालको २ विकेट लिए । फित्री सामले १ विकेट लिए । ब्याटिङतर्फ उत्कृष्ट सुरुवात गरेको मलेसियाले पछि निरन्तर विकेट गुमाउँदा मध्यम स्कोर मात्रै बनाउन सक्यो । नेपालका लागि करण केसीले मलेसियाको ३ विकेट लिए । सन्दीप लामिछाने र वसन्त रेग्मीले २२ विकेट लिए । सोमपाल कामीले १ विकेट लिए । करणले अन्तिम ओभरमा ३ विकेट लिन सफल भए। मलेसियाका लागि बिरानदीप सिंहले सर्वाधिक ५७ रन बनाए । अहमद फैजले ४५ रन र फित्री सामले १२ रन बनाए । अन्यले दोहोरो अंकको स्कोर बनाउन सकेनन् । नेपालले यही जुलाई २० देखि सिंगापुरमा हुने एसिया टीट्वान्टी विश्वकप छनोट खेल्दैछ । सोही प्रतियोगिता अगाडी अभ्यासका लागि नेपालले मलेसियासँग दुई टीट्वीन्टी प्रतियोगिता खेल्न लागेको हो । अर्को खेल नेपालले सोही मैदानमा आइतबार खेल्दैछ । यस प्रतियोगिता खेलेर नेपाल उतैबाट एसिया टी ट्वान्टी विश्वकप छनोट खेल्न सिंगापुर जानेछ ।"

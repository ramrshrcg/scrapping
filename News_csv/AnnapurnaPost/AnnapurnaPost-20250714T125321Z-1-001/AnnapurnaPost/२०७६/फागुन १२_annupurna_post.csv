शीर्षक,विवरण
गद्दारी गर्ने पालो,"वैदिक साहित्यमा कूल र लंकाध्वस्त गराउने रामभक्त विभीषण ठूला गद्दार थिए भने समकालीन इतिहासमा इराकी अहमद चलावी। समय, पात्र र भूगोल फेरिँदा पनि गद्दारका कथा भने रूप फेरिए पनि गुण फेरिँदैनन्। नयाँ अनुहारमा भिन्नभिन्न ठाउँमा विभीषण जन्मिरहन्छन्। युद्धमा हराउन नसकिएपछि प्रलोभनमा फसाएर विभीषण उत्पादन गरिन्छ। इतिहास पुरानो हुँदैन्। समयसन्दर्भले थप अध्ययनको माग गरिरहन्छ। परिस्थतिअनुसार आफू ढल्ने कि परिस्थितिलाई विचारअनुसार ढाल्ने ! नेतृत्वसामु गम्भीर चुनौती बन्छन्। व्यवहारवादी बन्न सिद्धान्तको अन्त्य भनिए पनि फेरि हामी राष्ट्रवाद, स्वाभिमान, इतिहासका गौरवगाथा, वैदेशिक, सहयोग, भ्रष्टाचारविरुद्धका खेलभित्रका झेलका बहसमा छौं। बालुवाटार जमिनको दोहोरो न्यायिक मापदण्डले नेपाली समाजलाई हल्लायो। एमसीसी र लिम्पियाधुराले झस्काउँदै छ। एउटा विषय किनारा नलाग्दै अर्को विषयले साविक बहसलाई पचाइदिँदैछ। हरेक बहस सिर्जना गरिने समयले धेरै अर्थ राख्छन्। एमसीसी बहसले सरकारी नेकपा पार्टी र सडकका घेरामा परेको थियो, त्यसैबेला अख्तियारले दोहोरो मानकमा मुद्दा दर्ता गर्यो। यसै पनि तीन दशकदेखि बालुवाटार जमिन प्रकरण नेपाली सत्ताको कुरूप चित्र र चरित्र बन्दै गएको थियो। शक्तिका भाषा र भक्तिले गम्भीर विषयका बहस योजनाबद्ध विषयान्तर हुन्छन्। सत्ताधारीलाई सत्तामा रहिरहने र विपक्षलाई सत्ता भर्याङ चढ्ने सुविधाअनुसारका शीर्षक बन्दै चर्चा हुन थाल्छ। जब नेतृत्व आदर्शवादी भूमिकाबाट चिप्लन्छन् तब गद्दार र दलालले मौका पाउँछ। त्यसबाट कुनै पनि देश, समाज, सांस्कृतिकइतिहास अछुतो रहेन। विश्वासमाथिको घात नै महागद्दारी हो। निजी स्वार्थ, सत्ताभोग, परिवार अति मोह वा आत्मरक्षाका भयले जन्मिने प्रतिक्रिया गद्दारीका मुहान हुन्। गद्दारले मौकामा चौका हान्ने मौका संक्रमणकालीन अवस्था, क्रान्तिकारी आन्दोलन चलिरहेका बेला, विदेशी हस्तक्षप वा सामरिक थलो बनाउन शक्तिराष्ट्र लागेको समयमा फक्रने मलिलो भूमि बनाँउछ। बहादुर र कायर, नायक र खलनायकका बीचमा सामान्य धर्सो भएजस्तै परीक्षा नदिईकन बहादुर बन्न पाउँछन्। जित र हारका बीचमा त्यति ठूलो अन्तर हुँदैन। आफ्ना जीवनका उद्देश्य कसैले पनि घाटे र ज्यानमारा बन्न नराखेजस्तै गद्दार र दलाल नै बन्छु भन्ने पनि कसैले सोचेको हुँदैन। संगीन मोडमा उनीहरूले खेलेका महŒवपूर्ण भूमिकाले बिक्रीमूल्य बढेको हुन्छ। गद्दारीको राष्ट्रिय र अन्तर्राष्ट्रिय आयाम हुन्छ। इराकी अहमद चलावी धनी र पढेलेखेका अमेरिकी पीएचडी थियो। विद्वान् कहलिन्थ्योे। अमेरिकी सेनासहितै बादाद उत्रिएको प्रवासी इराकीमा अमेरिकाको सबभन्दा विश्वास पात्र उसैमार्फत अमेरिकी सत्ता र मिडियाले इराकी परमाणु बमको विश्वस्त थिए। अहिले न्युयोर्क टाइम्सकी जुडिथ मिलरबाहेक पश्चिमा मिडिया आत्मालोचनाको अवस्थामा छन्। अमेरिकी आक्रमणको मुख्य सहयोगी बेलायत थियो। चिल्कट कमिटीले सात वर्ष लगाएर इराक आक्रमणसम्बन्धी ६ हजार पानाको रिपोर्ट बेलायती संसद्मा पेस गर्दा त्यहाँ मारिएका आफ्ना सन्तान सम्झिएर अंग्रेजहरू रोइरहेका थिए भने दोस्रो विश्वयुद्धपछि सार्वभौम राष्ट्रविरुद्ध सहभागी भएकोमा तत्कालीन प्रधानमन्त्री टोनी ब्लेयरलाई सरापिरहेका थिए। सैनिक कमान्डरले उनलाई माफी माग्नसमेत भने। गद्दारलाई सत्ता रहिञ्जेल हाईहाई भए पनि कालान्तरमा थुथु गरिएर नकार पात्रका रूपमा सम्झिइन्छ। मान्छेको स्वभाव सनातनमा नरमेर विकल्प रोज्ने हुन्छ। तर कहिलेकाहीं त्यही स्वभाव राष्ट्रघात बनिदिएर गद्दार जन्माइदिन पनि सक्छ। पैतालामुनि कति जमिन धसिसक्यो पत्तै नपाउने शासकले आफैंसँगै देशै ध्वस्त गराउँछन् पनि। इराक, लिबिया, सुडान नियालौं। नमरिञ्जेल सत्तामै रहन चाहाने सद्दाम र गद्दाफीजस्ता शासकले गद्दार बन्ने र गद्दार जन्माउने कारक बन्दिन्छन्। बाथ पार्टीका सद्दाम हुसेनको लामो समय स्वेच्छाचारी शासनकाल चलाए। छोराहरूको उद्दण्डताले इराकी जनमत आजित बनेर विकल्प खोज्दै थिए। ९० को दशक कुबेत त बहाना थियो भने दोस्रो इराक आक्रमणमा महान् फारसी सभ्यतामाथि नै धावा थियो। अमरिकाले सद्दामलाई सत्ताच्युत त गर्यो तर बाथ पार्टी प्रमुख सद्दाम कुनै समय अमेरिकी भक्त मात्रै हैन, सीआईएका दस्ताबेजमा सन् १९५९ सम्म तलबदार पनि देखिन्छ। मोसोपेटामियाका आत्मा, फारसी सभ्यताका दस्ताबेज बागदादका पुस्तकालय र कला केन्द्र ध्वस्त पारिए। आखिर जसले चलावीलाई दालाल बनायो, उसैले नै हुर्मत लिँदै सन् २००६ मा रछ्यानमा फ्याँकिदियो। सन् २०१५ नोभेम्बर ३ मा उसको जनाजामा (मलामी) थोरै मात्र इराकी थिए, आँसु बगाउने नगन्य। १९ मार्च २००३ देखि २१ दिन चलेको आक्रमणका प्रमुख सूचनादाता र भीड व्यवस्थापन भने चलावी नै थियो। अहिले इराकी संसद् अमेरिका फिर्ता जा भन्छ। इराकी जनता सडकमा छन् तर अमेरिका म फर्कन्न भन्छ। चलावीबारे बैरी लान्डो लेख्छन् ः अहमद चलाबी, होसियार, विश्वासघाती, इराकी शरणार्थीबीच लगातार षड्यन्त्र रच्नेवाला सन् १९९१ देखि सन् २००४ सम्म अमेरिकी इराकी नीति बनाउन ठूलो सहयोगी भयो। अर्का लेखक एवं निर्माता रिचर्ड बोनिन ः यो इराकी प्रवासी धेरै आकर्षक र पूर्णतया अनैतिक हो। यसको कुनै जनतामा आधार छैन तर सीआईए, अमेरिकी रक्षा मन्त्रालय र डिक चेनीसम्म यसको सल्लाहकार मानिन्छ। यो इरानी गुप्तचर संस्था प्रमुखसम्म पनि पहुँच राख्छ। इतिहासमै फर्कौं। तीन सय सेना मात्र रहेको अंग्रेज सेनापति क्लाइबले १८ हजार सेना रहेको सेनापति मिर जाफरलाई बंगाल नबाबको प्रलोभन दिएपछि उसले आफैंलाई हरायो। तर जो मान्छे आफ्नै देशलाई हुन सक्दैन त्यो अरूलाई कसरी हुन सक्ला ? सिराजुद्दौलालाई धोका दिई १८१४ मा नबाब बनेको मिर जाफरलाई ज्वाइँ मिर कासिमबाट १८१७ मा हत्या गराइयो हो, त्यस्तै नेपाली सेना पश्चिमी सीमामा लड्दै थिए, त्यही बेला गजराज मि श्र र चन्द्रशेखर उपाध्यायलाई घुस दिएर सुगौली सन्धि २३ फागुन १८७२ मा लेफ्टिनेन्ट कर्णल प्यारिस ब्राड्सले गर्योे। दलाललाई कालान्तरमा प्रभुले पनि नपत्याउने कुरा दिल्लीले कार्पेट ओछ्याउने लेन्डुप दोर्जेलाई इन्दिरा गान्धीको व्यवहारले जनाउँछ। जब निजी सचिव आरके धवनले लेन्डुप भेट्न पर्खेको धेरैबेर भयो म्याडम भन्दा प्रधानमन्त्री गान्धीको जवाफ थियो जुन मान्छे आफ्नै देशका लागि हुँदैन, त्यो हाम्रो हितको कसरी हुन सक्छ ! समय छैन भनेर फिर्ता पठाइदेऊ। २६ अप्रिल १९७५ मा भारतमा विलय गराउने लेन्डुपको सन् २००७ मा कालिङपोङमा एक सय तीन वर्षको उमेरमा निधन हुँदा न उसको देश थियो, न नयाँ देशले उसको वास्ता गथ्र्यो, मलामीमा कुनै सिक्किमेली थिएनन्, न नयाँ पत्नी स्कटिस पत्रकार तथा साहित्यकार एलिसा मारिया नै थिइन्। गद्दारकै चर्चा गर्दा जापानीदलाल चिनियाँ शासक वाग जिङ वेको चर्चा गर्नु आवश्यक हुन्छ। ऊ (१९४०४४) सम्म चीनको शासक रह्यो। हरेक गद्दारसँग आफ्ना औचित्य सावित गर्ने तर्क भएजस्तै उसको पनि महान् एसियावादको पक्ष, कम्युनिज्म र चाङ काइसेकविरुद्ध तर्क थिए। तर ऊ आफ्नै मातृभूमिमा मर्न भने पाएन। उसको मृत्यु पनि जापानको नोगियामा १० नोभेम्बर १९४४ मा भयो। भारतमा गद्दार फणीन्द्रनाथ घोषले गवाही दिएपछि मात्र भगत सिंह, राजगुरु और सुखदेवको फाँसी भएको थियो भने प्रजा परिषद्बारे भेद खोल्ने शुक्रराज शास्त्रीकै भाइ वाक्पतिराज जोशी (रामजी जोशी) थियो। कांग्रेस र कम्युनिस्टहरूले गरेका आन्दोलन वा सशस्त्र संघर्षमा कैयन् गद्दार निक्ले। उनीहरूले सहयोद्धाको हत्या र गिरफ्तार गराए। कैयन् जनयुद्धका गद्दार त अहिले पनि सत्ता सुखभोग गरेर समयलाई जिस्काइरहेकै छन्। गद्दार सिँगार्न छवि निर्माणमा मानार्थ पीएचडी र पुरस्कार का कथा संसारमै गज्जबकै छन्। ती सम्मान र पुरस्कारभित्रका रहस्य बुझिनसक्ना हुन्छन्। जहिले पनि नोबेल शान्ति पुरस्कार त विवादित नै छ। त्यस्तै इरिट्रियामा नयाँ चलावी खडा गर्न पालस तेस्फाजियोजिसलाई सन् २००३ मा जर्मनीको एक संस्थाले रावलो पुरस्कार दियो। पालस इरिट्रियाका युवालाई इथियोपियाको सहयोगमा विद्रोहमा उतारेर गृहयुद्ध भड्काउने व्यक्ति हो। मो इब्राहिम स्थापित द इब्राहिम प्राइज फर एचिभमेन्ट अफ अफ्रिकन लिडरसिप पुरस्कार विवादित छ। जब हितअनुसारको अफ्रिकी नेता सन् २०१२१३ मा पाइएन तब कुनै अफ्रिकीलाई सो पुरस्कार दिइएन। संसारमै त्यस्ता दलाल र गद्दार उत्पादनमा पुरस्कार, एनजीओ फन्डिङ र बौद्धिक बहसका एजेन्डा सेटिङका यत्रतत्र देख्न सकिन्छ। नेपालकै द्वन्द्वउद्यम नियाले धेरैको जन्मकुण्डली ह्वाङह्वाङती हुन्छ नै। के गद्दारका पनि इतिहास हुन्छन् ? हो, पक्कै पनि गद्दारका पनि नायकसँगै इतिहास हुन्छन्। नायकले जब नायकत्व धान्न सक्दैन, व्यवहारवादी, परिस्थितिको अनुयायीका नाममा सुविधाको राजनीति गर्न थाल्छ तब गद्दारी यात्रा सुरु हुन्छ। नायक मरेर इतिहासमा सम्मानित हुन्छन् भने र गद्दारलाई सत्ता रहिञ्जेल हाईहाई भए पनि कालान्तरमा थुथु गरिएर नकार पात्रका रूपमा सम्झिइन्छ। जसका लागि गद्दारी गरेको हुन्छ, उसले नै अपमान पनि गर्छ। गद्दारीको सबभन्दा ठूलो दृष्टान्त भनेको समाजमा विचार र सपनाको आवेग बढाउनु तर व्यवहारवादी बन्ने नाममा कालान्तरमा त्यसैलाई अस्वीकार गर्दै आफैंलाई मुर्दावाद भन्नेहरू हुन्। हतियारको मालिक कोही पनि हुँदैन, चलाउनेको हुन्छ। खुसी बेचेर सुख किन्ने हुन् वा स्वाभिमान अर्पेर दलाली र गद्दारी गर्ने एकै वंशकै हुने गर्छन्। अहिले नेपालले विचार, व्यवहार, स्वाभिमानको महाभ्रष्टाचारीमा कीर्तिमान तोड्दै हितअनुसारका व्याख्या हुँदै भए। अब भने नेपाली महान् गद्दारमा थप नाम कसले पो लेखाउला ? भन्ने मात्र हो।"
ट्रम्पको भारत आगमनमा हाम्रो चासो,"दुवै छिमेकीसँग तेस्रो शक्तिले नेपालबारे गर्ने कुरा र बनाउने समझदारीबारे तत्काल जानकारी पाउने ल्याकत नेपालको कूटनीतिक संयन्त्रले गुमाइसकेको छ फागुन ३ गते शनिबार बिहान ५ः२३ मा अमेरिकी राष्ट्रपति डोनाल्ड ट्रम्पले फेसबुकका सहसंस्थापक मार्क इलियट जुकरबर्गले भनेको भन्दै ट्वीटरमा लेखेका थिए, फेसबुकमा डोनाल्ड ट्रम्प एक नम्बरमा र भारतका प्रधानमन्त्री मोदी २ नम्बरमा छन्। यो ट्वीटलाई ७५८ हजारले मनपराए, १५३ हजारले रिट्वीट गरे। तर यो सत्य थिएन। फागुन ६ गतेको फेसबुक पेजअनुसार मोदीलाई चार करोड ४० लाखले र ट्रम्पलाई दुई करोड ७० लाखले पछ्याउँछन्। वास्तवमा वर्तमान अमेरिकी राष्ट्रपतिको बोली अस्थिर, नीति अधीर तथा अभिव्यक्तिमा आवेग रहने गरेको छ। उनको भूगोल र इतिहासको ज्ञान पनि दयनीय छ। पुलित्जर पुरस्कार विजेता फिलिप रुकर र कारोल लियोनिङद्वारा लिखित ए भेरी स्टेबल जिनियस अनुसार ट्रम्पको दक्षिण एसियासम्बन्धी जानकारी सुनेर पहिलो भेटमै नरेन्द्र मोदी स्तब्ध भएका थिए। पहिलो भेटमा मोदीलाई ट्रम्पले सोधेका थिए, के भारतको सिमाना चीनसँग जोडिन्छ ? यसैगरी नेपाललाई निप्पल भनेर उच्चारण गर्दै ट्रम्पले अमेरिका जन्मनुअघिदेखि नै स्वतन्त्र रहेको नेपालको हैसियतबारे पनि अज्ञानता देखाएका थिए। विश्वका दुई सबैभन्दा ठूला प्रजातन्त्रका शक्तिशाली शासकहरू डोनाल्ड ट्रम्प र नरेन्द्र मोदी आठ महिनामा पाँचौंपटक आज गुजरात प्रान्तको राजधानी अहमदावादमा भेट्दै छन्। ट्रम्पको स्वागतसत्कारमा गुजरात सरकारले एक सय करोड रुपैयाँ खर्च गरेको छ (टाइम्स अफ इन्डिया ३ फागुन)। शक्ति सन्तुलनमा नाटकीय संक्रमण भोगिरहेको समकालीन विश्वमा सामरिक सोचमा नगिचिँदै गएका, आवश्यकताको सिद्धान्तले घनिष्टता बढाउँदै लगेका भर्खरै पुनर्निर्वाचित मोदी र नौ महिनापछि पुनर्निर्वाचित हुने सम्भावना बलियो भएका ट्रम्पबीचको बढ्दो समझदारी तथा सहकार्य अन्तर्राष्ट्रिय राजनीतिको चरित्र निर्माणमा प्रभाव पार्ने एउटा महत्वपूर्ण कारण बन्न सक्छ। यसैले ट्रम्प र मोदीबीचको समझदारी र सम्बन्ध विस्तार महाशक्तिको बलियो प्रतिस्पर्धी चीनका लागि सामरिक महत्वको चिन्ता र चासोको विषय भएको छ। यसैगरी भारत, चीन र अमेरिकाको सामरिक राडारमा परेको र त्यसको तापले आन्तरिक राजनीति तात्न र बिथोलिन थालेको नेपालका लागि ट्रम्पको भारत आगमनले तात्कालिक र दूरगामी अर्थ राख्छ। नेपाल सरकार र राजनीतिको बागडोर लिएकाहरूले संस्थागत स्मरणलाई उपेक्षा गर्ने लत बसालेका छन्। तर राष्ट्रपतिद्वय आइजनहावरको १९५९ डिसेम्बर तथा जर्ज डब्लू बुसको २००६ मार्चको भ्रमणमा भारत र अमेरिकाबीच नेपालबारे बनेको समझदारी र त्यसको परिणामलाई इतिहासले टिपेर राखेको छ। अहिले अमेरिकाका लागि भारत र नेपालको सामरिक महत्व त्यसबेलाभन्दा धेरै बढिसकेको छ। १४ महिनाअघि ओली सरकारका परराष्ट्र मन्त्रीले नेपाललाई भारतको आँखाले हेर्ने सट्टा स्वतन्त्र अवलोकन गर्न वासिंटनलाई भन्ने सार्वजनिक उद्घोष गरेर (काठमाडौं पोस्ट् १७ डिसेम्बर २०१८) नयाँदिल्लीलाई झस्काए पनि अमेरिकाको नेपाल नीतिमा भारतीय स्वार्थको मूल्यांकनको प्रभाव कम भएको छैन। कम हुने सम्भावना पनि छैन। भारतको आँखाले नेपाल नीति बनाउने ब्रिटेन र युरोपियन युनियनको २०१५ नोभेम्बर र २०१६ मार्चमा सार्वजनिक भएका अडान सच्चाउन चार वर्षमा नेपालको कूटनीतिले पहिलो पाइला पनि सार्न सकेको छैन। दक्षिण एसियामा आपसी सहयोग विस्तार गर्न भारत र ब्रिटेन सार्वजनिक रूपमा प्रतिबद्ध भएको पनि पाँच वर्ष भइसकेको छ। यी सबै उदाहरण कूटनीति सञ्चालनमा नेपालको कमजोरीलाई बताइरहेका छन्। यस्तो निस्क्रिय र काँचो कूटनीतिले सामरिक समीकरण अस्थिर रहेको परिस्थितिलाई सम्बोधन गर्न सक्दैन। नेपालको भूगोल र इतिहासमा बढ्दै गएको जोखिमलाई शासकीय दक्षता र प्रभावकारी कूटनीतिले मात्रै रोक्न सक्छ। आपसमा दौत्य सम्बन्ध जोड्नुभन्दा पहिल्यै ६ महिनाको फरकमा भारत र नेपालले अमेरिकासँग दौत्य सम्बन्ध स्थापित गरेका थिए। त्यसबेला अमेरिकामा राष्ट्रपति ह्यारी ट्रमैन तथा भारतमा जवाहरलाल नेहरू र नेपालमा पद्मशमशेर प्रधानमन्त्री थिए। भारत भ्रमण गर्ने ट्रम्प सातौं अमेरिकी राष्ट्रपति हुन्। तर अमेरिकासँग कूटनीतिक सम्बन्ध जोड्ने दक्षिण एसियाको दोस्रो देश नेपालमा अहिलेसम्म कुनै पनि अमेरिकी राष्ट्रपति आएका छैनन्। ७३ वर्ष लामो सम्बन्धको इतिहासमा नेपाल आउने एक मात्र उच्चस्तरीय नेता उपराष्ट्रपति स्पिरो एगन्यु थिए। १९७० जनवरीमा बैंककबाट सोभै नेपालको औपचारिक भ्रमणमा आएर काठमाडौंबाट काबुल गएका एगन्युले राजा महेन्द्रलाई अमेरिकी अन्तरिक्ष यात्रीले चन्द्रमाबाट ल्याएका दुईवटा चट्टानका टुक्रा उपहार दिँदै भनेका थिए, सगरमाथाको शिखर र चन्द्रमाको सतहबाट ल्याइएका चट्टान एउटा दृष्टिमा समान छन्; दुवै साहसले जितेका पुरस्कार हुन्। भारत भ्रमण गर्ने पहिलो अमेरिकी राष्ट्रपति आइजनहावरद्वारा आयोजित पत्रकार सम्मेलनमा सहभागी हुन अमेरिकी दूतावासले १९५९ डिसेम्बरमा पाँचजना नेपाली सम्पादकलाई नयाँदिल्ली लगेको थियो। अहिले एसियाका लागि अमेरिका, चीन र भारतबीचको सम्बन्ध सर्वाधिक चासोको विषय बनेको छ। इन्डोप्यासिफिक रणनीति अहिलेसम्म कागजमै सीमित छ, मन र स्वार्थ मिल्ने अथवा उपयोग हुन सक्ने देशहरूको संख्या बढाउने क्रम सुरु मात्रै भएको छ। तर यसको वास्तविक लक्ष्य चीनको आर्थिक, सैनिक र प्राविधिक उदयलाई रोकेर अमेरिकाअनुकूलको क्षेत्रीय व्यवस्था निर्माण गर्नु हो। अहिले नेपालमा सरकारी पार्टीको नेतृत्व तहभित्रै चर्को मतभेदको मुद्दा बनेको इन्डोप्यासिफिक रणनीतिले पहिलोपटक अमेरिकासँगको सम्बन्धलाई आमजनताकै स्तरमा शंकाको घेरामा पारेको छ। पेस हुनेबित्तिकै संसद्ले अनुमोदन गर्ने प्रधानमन्त्रीको ठोकुवा छ भने संसद्मा पेस गर्न किन हतारो गर्ने भन्ने सार्वजनिक टिप्पणी नयाँ सभामुखको छ। यसमा असहयोगी भएकाले बलात्कार काण्डमा फसाएर आपूलाई जेल पुर्याइएको पूर्वसभामुखको दाबी तथा सरकारी पार्टीले आफ्ना वरिष्ठ नेताको संयोजकत्वमा गठित कार्यदलले यसमा गम्भीर र आपत्तिजनक बुँदाहरू रहेको भनेर सिंगै देशलाई झस्काएको तथ्य पनि उपेक्षायोग्य छैनन्। भारतले अमेरिका र चीनसँग अपनाएको कूटनीति तथा नेपालमा भारत, चीन र अमेरिकाको बढ्दो सामरिक रुचि नेपाली राजनीति र कूटनीतिका लागि अपूर्व अवसर तथा घातक चुनौती हो। यसैगरी हतास मनस्थिति देखाउने अमेरिकी दूतावासको अकूटनीतिक दौडधूपले नेपालअमेरिका सम्बन्ध घाइते हुने सम्भावना बढाएको छ। यस सिलसिलामा उल्लेखनीय कुरा के हो भने यसबारे भारत पूरै मौन बसेको छ। यो मौनता नै अनुभवले सिद्ध गरेको लाभदायक कूटनीतिक सीप हो। इन्डोप्यासिफिक रणनीतिलाई चीनलाई घेर्ने अमेरिकी सामरिक योजना ठान्ने मस्को र बेइजिडबीच बढ्दो सम्मिलनमा पनि भारतले आफ्नो मनपेट खोलेको छैन। एकातिर आपसी सम्बन्ध नै दुवै देशको परराष्ट्र नीतिको पूर्ण प्राथमिकता भएको भारत र रूसद्वारा २०१७ जुनमा जारी सेन्टपेटिसबर्ग संयुक्त घोषणा क्रियाशील छ। अर्कातिर अमेरिका, जापान, भारत र अस्ट्रेलियासम्मिलित चतुर्भुज सामरिक समूह पनि सक्रिय भएको छ। भारतको चीन नीति सतर्कतायुक्त रहेको छ। एकातिर चीनसँग प्रत्यक्ष भिडन्तलाई पन्छाउने, आर्थिक सम्बन्ध बलियो बनाउँदै लग्ने र अर्कातिर मन मिल्ने शक्तिहरू लाई अघि सारेर साना छिमेकीहरूमा बढ्दो चिनियाँ प्रभाव तथा सक्रियतालाई प्रतिकार गर्ने बटारिएको कूटनीतिलाई नयाँदिल्लीले सक्रिय बनाएको छ। सम्भव भएसम्म सबै विकल्प तिखारेर परिणामलाई आफ्नो पक्षमा बनाउनु कूटनीतिक सीप हो। अहिले नरेन्द्र मोदीको नेतृत्वमा भारतले यसको अभ्यास गरिरहेको छ। परिणामस्वरूप अन्तर्राष्ट्रिय सम्बन्धको संक्रमणकाल भारतका लागि अनुकूल भइरहेको छ। अमेरिका चीनलाई घेर्न भारतको साथ चाहन्छ। चीन भारत अमेरिकानगिच नजाओस् भन्ने प्रयासमा छ। यसैक्रममा अमेरिका इन्डोप्यासिफिक रणनीतिको केन्द्रमा भारतलाई राख्ने प्रयासमा निकै अगाडि बढेको छ। यसरी विल्कुलै नयाँ शक्ति सन्तुलन निर्माण हँुदै छ। यसमा अनिश्चय छ। यो अनिश्चय चीन र अमेरिकाबीचको सामरिक द्वन्द्व बढ्दै जाने अवस्था तथा वासिंटन र बेइजिड दुवैसँग बार्गेनिङ पावर बढाउँदै लगेको भारत नेपालको राष्ट्रिय चिन्तनको मूल मुद्दा बन्नुपर्छ। अमेरिकाले सोभियत संघ र चीनबीचको द्वन्द्वमा अभ्यास गरेको रणनीतिलाई अहिले भारत, चीन र अमेरिकी द्वन्द्वमा अनुसरण गर्न खोजिरहेको छ। यसलाई उपेक्षा गर्ने हो भने नेपालको राजनीति र कूटनीति दुवै दुर्घटनामा पर्न सक्छ। चीनका लागि नेपालको अमेरिकासँगको सम्बन्ध, भारत र अमेरिकाका लागि नेपालको चीनसँगको सम्बन्ध सामरिक उत्तेजनाको विषय बनिसकेका छन्। नेपाललाई सावधान हुने सल्लाह तथा आपसमा घोचपेच र चेतावनी काठमाडौंस्थित अमेरिकी र चिनियाँ कूटनीतिक अभ्यास बन्न थालिसकेको छ। यसमा अनिवार्य हुने सतर्कता र लक्ष्मण रेखा देखाउने सजगतामा नेपाल सरकार चुकेको छ। सामरिक योजना, नीति र कार्यान्वयन विधिमा अविलम्ब सुधार गर्ने समय नेपालले खेर फाल्नु हुँदैन। भारत र अमेरिकाबीच चीनबारे मन मिल्छ तर आर्थिक प्रश्नमा बाझ्छ। आज सुरु भएको ट्रम्पको भ्रमणमा पनि दुई देशबीचको व्यापार वार्ता मनमुटावको घेरामा परेको छ। पछिल्ला वर्षको पहिलो चार महिनामा अमेरिकाले भारतमा ४५३ अर्ब डलरको निर्यात र भारतबाट ६५५ अर्ब डलरको आयात गरेको थियो। आगामी पाँच वर्षमा दुईपक्षीय व्यापार २८३ अर्ब डलरदेखि ३२७ अर्ब डलर पुर्याउने लक्ष्य छ। यसमा आफ्नो भाग बढी बनाउन दुई देशबीच चर्को मोलतोलको व्यापार वार्ता भइरहेको छ। ट्रम्पको मुख्य एजेन्डा सात महिनापछि हुने चुनाव जित्न भारतीय लगानी बढाएर अमेरिकामा रोजगार, निर्माण र उत्पादन बढाउनु रहेको छ। भारतीय लगानीकर्ताहरू महेन्दा र टाटा समूहको अमेरिकामा लगानी दुई सय अर्ब डलर पुगेको छ। यसबाट थपिएको रोजगारको अवसरले आफ्नो चुनावी राजनीतिमा लाभ भएको ठान्ने ट्रम्प थप लगानी र व्यापारमा थप सुविधा चाहन्छन्। यसैगरी आफ्नो जलसेनाका लागि भारतले किन्न खोजेको अढाई अर्ब डलर मूल्यको हेलिकोप्टर बिक्री सम्झौतामा ट्रम्पको ध्यान केन्द्रित छ। विगत १२ वर्षमा भारतले अमेरिकाबाट १७ अर्ब डलरको सुरक्षा सामग्री किनिसकेको छ। यो भ्रमणमा भारतले अमेरिकाबाट ३५ अर्ब डलरको सैनिक सामग्री किन्ने सम्झौतामा सही हुनेछ। अमेरिकाका लागि भारतको सामरिक महत्व बढिरहेको अमेरिकी राष्ट्रपतिहरू जर्ज बुस र ओबामाको निर्कोल थियो। यसलाई नै ट्रम्पले पछ्याएका छन्। राष्ट्रपति चुनावमा चन्दा संकलन र भोटका लागि उल्लेखनीय महत्व राख्ने भारतीय मूलका अमेरिकीहरूलाई आफ्नो पक्षमा पार्नु पनि ट्रम्प भ्रमणको उद्देश्य रहेको छ। अमेरिकी कूटनीति, सामरिक नीति र चुनावी राजनीतिमा भारतको प्रभाव बढ्दै गएको अवस्थालाई नेपालको कूटनीतिक पटकथा लेखनले ध्यानमा राख्नु उचित हुन्छ। भारत भ्रमण गर्ने पहिलो अमेरिकी राष्ट्रपति आइजनहावरले ६१ वर्ष पहिले भारतसँगको सम्बन्धलाई एक्काईसौं शताब्दीलाई परिभाषित गर्ने साझेदारी भनेका थिए। उनको एघारौं उत्तराधिकारीले यसलाई पुष्टि गरेका छन्। ट्रम्पको दक्षिण एसिया सामरिक सोच र चीनलाई घेर्ने रणनीतिमा भारतको केन्द्रस्थान रहेको छ। आज र भोलि मोदी र ट्रम्पबीच हुने वार्तामा भारतको क्षेत्रीय हैसियत र प्रभाव वृद्धिमा अमेरिकाको भूमिका थप खुलस्त हुन्छ वा हुँदैन, दक्षिण एसियामा साझा सामरिक सोच बन्छ वा बन्दैन, कस्तो प्रक्रियामा समझदारी बन्छ र त्यसलाई कसरी सार्वजनिक गरिन्छ भन्ने कुरा नेपालका लागि महत्व राख्छ। दुवै छिमेकीसँग तेस्रो शक्तिले नेपालबारे गर्ने कुरा र बनाउने समझदारीबारे तत्काल जानकारी पाउने ल्याकत नेपालको कूटनीतिक संयन्त्रले गुमाइसकेको छ। छिमेकीहरूले लिपुलेकमा गरेको स्तब्ध हुनुपर्ने समझदारी अखबार पढेर मात्रै थाहा पाउने घातक कमजोरी सुधार्ने प्रयास पनि भएको छैन। भारतले अमेरिका र चीनसँग अपनाएको कूटनीति तथा नेपालमा भारत, चीन र अमेरिकाको बढ्दो सामरिक रुचि नेपाली राजनीति र कूटनीतिका लागि अपूर्व अवसर तथा घातक चुनौती हो। यस नाजुक घडीमा देखाइने शासकीय दक्षता र कूटनीतिक सीपले मात्रै नेपालको इतिहास र भूगोलको कल्याण गर्न सक्छ। पाण्डे पूर्वपरराष्ट्रमन्त्री हुन्। भारतको तयारी : ट्रम्प हिँड्ने बाटोमा सुकुमवासी बस्ती छोप्ने पर्खाल बनाइँदै डोनल्ड ट्रम्पको मन्दिर र शालिक बनाएर पूजाआराधना ! भारतको नारा : नमस्ते ट्रम्प दिल्लीमा ट्रम्प पत्नीको भ्रमणमा केजरिवाल उपस्थित नहुने ट्रम्प फकाउँदै भारत"
बाँस्कोटाले भाँचेको ओलीको तुलो,"बालुवाटारमा एक्सप्रेस पहुँच भएका गोकुल बाँस्कोटाको अडियो प्रकरणले प्रधानमन्त्रीको सार्वजनिक छवि र निष्ठाप्रति नागरिक स्तरबाट प्रश्न उठाइदिएको छ। सत्तरी करोडको कमिसन डिलको अडियो सार्वजनिक भएपछि फागुन ८ मा पदबाट राजीनामा दिएका गोकुल बाँस्कोटाले भोलिपल्ट बिहानै ट्वीटरमा महाशिवरात्रीको शुभकामना दिए। शुभकामना पोस्ट् हुनासाथ उनीमाथि यसरी गाली र आक्रोश बर्सियो, सम्भवतः उनले पनि अनुमान गरेका थिएनन्। उनलाई मेन्सन गरेर झन्डै एक हजारले कडा प्रतिक्रिया जनाए। बाँस्कोटाले दिएको शुभकामना सामान्य छ। उनले नराम्रो लेखेका छैनन् तर केही अप्रिय र असभ्य शैलीमा पनि प्रहार भएको छ। प्रतिक्रिया पढ्दा व्यक्तिगत रूपमा उनलाई नमीठो पनि लाग्यो होला। मन्त्री पदमा रहँदा बाँस्कोटाका बोलीव्यवहार निकै उत्ताउला र अस्वाभाविक थिए, उनले प्रदर्शन गरेको त्यही अहंकार, असभ्यता र असहष्णिुताका प्रतिक्रिया वा परिणामका रूपमा लिन सकिन्छ यसलाई। उनको बोलीव्यवहारबाट विरोधी मात्र होइन, आम नागरिक पनि कतिसम्म आजित र आक्रोशित रहेछन् भन्ने कुरा यसले देखाउँछ। शुभकामना पोस्ट्मा बाँस्कोटामाथि भएको आम प्रहारले नागरिक कति सूचित र जागरुक छन् भन्ने पनि प्रमाण पनि दिएको छ। अहिले नागरिक स्मार्ट छन्। नागरिकलाई कसैले उल्लु वा भेंडा ठानेको छ भने त्यो भ्रम मात्र होइन, भयानक भूल हुनेछ। बाँस्कोटाका हकमा त्यो सावित भएको छ। नागरिकले सूक्ष्मरूपमा हरेक कुराको अवलोकन गरिरहेका हुन्छन्। पदमा रहँदा सार्वजनिक पात्रहरूले गरेका बद्मासी र हरेक बोलीव्यवहारका एकएक हिसाब नागरिकले राखेका हुन्छन्। पदमा रहँदा बाँस्कोटाले कसैलाई टेरेनन्; मानेनन् र गनेनन्। हुँदाहुँदा उनले नागरिकलाई समेत हेप्ने कोसिस गरे। कतिसम्म मैमत्ता भए भने मानौं उनी कहिल्यै त्यो कुर्सीबाट ओर्लिनु पर्दैन। बेलाबेलामा प्रधामन्त्री केपी ओलीले दिएको धाप र स्याबासीले उनको खुट्टाले धरातल छाडिसकेको थियो। अन्ततः राजनीतिमा उनको अस्वाभाविक उदय र यात्रा दुर्घटनामा परेको छ। सेक्युरिटी प्रेस खरिद प्रकरण ७० करोडको कमिसन अडियो सार्वजनिक भएपछि अहिले मुलुक त्यही प्रकरणले तरंगित छ। काठमाडौंको एलिट क्लास देखि गाउँघरको चिया गफ मा हटकेक भनेको छ बाँस्कोटाको कमिसन अडियो। नेकपाभित्रको आन्तरिक जीवनमा समेत यसले हलचलै ल्याइदिएको छ। प्रधानमन्त्री केपी ओलीले विशेष रूपमा बचाउ र प्रशंसा गर्दै आएका सरकारका प्रभावशाली पात्रको बहिर्गमन र बद्नामीले समग्र सरकारको छविमाथि पनि धक्का लागेको छ। भ्रष्टाचार नियन्त्रण, सुशासन तथा पारदर्शिताका पक्षमा प्रधामन्त्रीले व्यक्त गर्दै आएका प्रतिबद्धतालाई नागरिकले पत्याउने आधार अब कमजोर भइसकेको छ। नागरिक स्तरबाट पनि सरकारको निष्ठा र नियतमाथि प्रश्नहरूको वर्षा भएको छ। अडियो सार्वजनिक भएजस्तै कमिसन डिलको भएको हो कि होइन, कति आर्थिक चलखेल भयो, राज्यलाई कति नोक्सानी भयो ? यसको छानबिन र कारबाही सम्बन्धित निकायले भोलि गर्ला नै। तर त्योभन्दा डरलाग्दो पक्ष योसँग जोडिएको संगठित नियत हो। एउटा खरिद डिलमा ७० करोडको कमिसनको चक्कर हुन्छ भने अरू कति खरिद तथा कारोबारमा कुन हदसम्मको चलखेल हुन्छ ? अहिले आमस्तरबाट उठाइएको प्रश्न हो यो। अहिले एकजना मन्त्रीको कमिसन डिलको अडियो मात्र सार्वजनिक भयो। त्यो पनि सेटिङ र डिल नमिलेपछि बाहिर आएको हो। सेटिङ र डिल मिलेका कमिसन र घोटलाहरू अझै पनि रहस्यको गर्भमा छन् होला ? अब अनुसन्धानको जिम्मा लिएका निकायहरूले त्यतातिर खोतल्नुपर्ने र खन्नुपर्ने चुनौती छ। अडियो प्रकरण सार्वजनिक भएपछि गोकुलले पदबाट राजीनामा दिएका छन्। छानबिनलाई सघाउन राजीनामा दिनु सकारात्मक नै हो। अहिले उनी छानबिनको घेरामा छन्। अख्तियार दुरुपयोग अनसुन्धान आयोगले पनि यसमा अध्ययन थालेको छ। भोलिका दिन छानबिन गर्ने निकायले तथ्य प्रमाण पुगेन भनेर सफाइ देला वा चोख्याउला तर नागरिक कठघराबाट उम्किन सकस हुन्छ। नागरिक मनबाट एकपटक गिरेपछि कुनै शक्तिले चोख्याउन वा जोगाउन सक्दैन। सबैतिरबाट गोकुलमाथि प्रहार भएको छ यतिबेला। तर यहाँ प्रश्न गोकुलको मात्र होइन। उनी एउटा पात्र वा माध्यम मात्र हुन्। उनको निजी चाहना र चलखेलले मात्र यस्तो योजना सम्भव हुन सक्दैन। उच्चस्तरको बलियो ब्याकअप र एउटा संगठित डिजाइनविना गोकुलले एक्लै यस्तो इच्छा र आँट पक्कै गरेका छैनन्। यो प्रकरणमा डरलाग्दो संस्थागत र संगठित संलग्नता हुन सक्ने आशंका गरिएको छ। नीतिगत निर्णयको आवरणमा केही सीमित पात्रहरू रातारात मालामाल हुने र राज्यलाई अर्बौं नोक्सानी पुर्याउने यस्तो खेलमा सम्बन्धित निकायले सघन अनुसन्धान गरेर तथ्य प्रमाण बाहिर ल्याउन आवश्यक छ। जसले गर्दा पाइपलाइनमा रहेका कैयन् कमिसन डिलहरू रोकिने छन् र गर्भमा रहेका घोटाला प्रकरण उत्खनन गर्ने ऊर्जा पनि प्राप्त हुनेछ। बाँस्कोटा राजनीतिका अनुभवी खेलाडी होइनन्। खासै राजनीतिक पृष्ठभूमि र योगदान नभएका उनी लो प्रोफाइलका पात्र थिए। उनीभन्दा योग्य र सक्षम अनि योगदान पनि भएका कयौं पात्र अहिले पनि नेकपाभित्र अवसरको पर्खाइमा छन्। धेरैलाई पछाडि पार्दै गोकुल मन्त्री बन्न सफल भए। ओलीले महत्वपूर्ण जिम्मेवारीसहित एकैपटक विभागीय मन्त्री बनाएपछि उनी एकाएक सरकारकै प्रभावशाली पात्रका रूपमा उदाए। उनको दादागिरी देखेर बाहिर मात्र होइन, पार्टीभित्र पनि थुप्रै नेताकार्यकर्ता दिक्क भएका थिए। उनका बोलीव्यवहारका कारण सरकार पटकपटक विवादमा पर्यो र नागरिक आलोचना पनि खेप्नुपर्यो। उनलाई हटाउन पार्टीभित्रैबाट पनि माग र दबाब नभएको होइन। तर ओलीले त्यो आवाजलाई कहिल्यै वास्ता गरेनन्। संयोग नै भन्नुपर्छ प्रधानमन्त्रीले सार्वजनिक समारोहमा गोकुलको उच्च प्रशंसा गरेको केही दिनमै यो प्रकरण बाहिर आएको छ। त्यसैले गोकुलमाथि बर्सिएको आक्रोशको छिटाले यतिबेला बालुवाटार पनि ओभानो रहन सकेन। काभ्रेमा फागुन ६ गते आयोजित धुलिखेल नगरपालिकाको ३४औं स्थापना दिवसको प्रमुख अतिथिका रूपमा आमन्त्रित प्रधानमन्त्रीले भनेका थिए आज देशमा राजनीतिक तुलो राख्ने हो भने तुलाको एकातिर गोकुल बाँस्कोटा र अर्कातिर अरू सबैजस्तो भएका छन्। ओलीले यसो भनेर गोकुलको प्रशंसा गरिरहँदा बाँस्कोटा मुस्कुराइरहेका थिए। तर प्रधानमन्त्रीले सार्वजनिक रूपमा दाबी गरेजस्तो राजनीतिक तुलोमा गोकुल केही दिन पनि टिक्न सकेनन् र उल्टो दुर्घटनामा परे। दुईदिन अघिमात्र ओलीको तुलोमा निकै भारी भएका गोकुल दुई दिनपछि तुलोबाट जमिनमा पछारिएका छन् । गोकुललाई एक्लै एकातिर तौलिन खोज्दा ओलीको तुलो नै भाँचिएको छ। बालुवाटारमा एक्सप्रेस पहुँच भएका गोकुल बाँस्कोटाको अडियो प्रकरणले प्रधानमन्त्रीको सार्वजनिक छवि र निष्ठाप्रति नागरिक स्तरबाट प्रश्न उठाइदिएको छ। नागरिक औंला अब विस्तारै बालुवाटारतिर सोझिएका छन्। ओलीप्रति जुन आम आकर्षण र अपेक्षा थियो, यो प्रकरणले नराम्रो ठेस लागेको छ। आफूले पत्याएको, प्रशंसा गरेको निकटको सहयागीबाट यो हदसम्म बद्मासी हुँदा प्रधानमन्त्री बेखबर हुनुहुन्थ्यो कि मूकदर्शक बन्नुभयो ? अहिले सामाजिक सञ्जालमा यस्ता प्रश्न ओइरिएका छन्। यसको जवाफ प्रधानमन्त्रीले सिंगो मुलुकलाई दिनुपर्छ। गोकुलको व्यक्तिगत बद्नामीले मात्र यो प्रकरणको पटाक्षेप हुनेवाला छैन। अडियो प्रकरणको छानबिन र कारबाही एउटा पक्ष हो। यो प्रकरणसँगै आमस्तरमा उर्लिएको आक्रोश र आलोचना महँगो सावित हुनेछ। यो बाँस्कोटाको व्यक्तिगत बद्नामी मात्र होइन; समग्र सरकारको चरित्र र संस्कार पनि उदांगिएको छ। भोलिका दिन छानबिन गर्ने निकायले तथ्य प्रमाण पुगेन भनेर सफाइ देला वा चोख्याउला तर नागरिक कठघराबाट उम्किन सकस हुन्छ। नागरिक मनबाट एकपटक गिरेपछि कुनै शक्तिले चोख्याउन वा जोगाउन सक्दैन। सायद यतिबेला बाँस्कोटालाई हिजो प्रदर्शन गरेको अहंकार र असभ्यताप्रति पछुतो लागेको पनि होला तर अब धेरै ढिला भइसकेको छ।"
कसका लागि भएछ परिवर्तन ?,"अस्पतालमा उपचार गराइरहेका एक परिचितलाई भेट्न जाँदाको संवादले आम नेपालीको वर्तमान अवस्थाको चित्र उतारेको जस्तो लाग्यो। उनले प्रसंगवश भनेका थिए, हामी पतिपत्नी बिहानदेखि बेलुकासम्म आफ्नो पेसामा खटिन्छौं। त्यो इमानदारीको कमाइले केवल परिवार पालिएको छ। रिटायर्ड भएपछि एउटा वाससम्म पनि बन्ला कि नबन्ला भन्न सकिन्न। हप्ता दिन अस्पताल बस्दा बिल आएपिच्छे मुटु ढुकढुक गर्न थाल्छ तर हेर न हाम्रा नेताहरू हाच्छ्युँ आउन हुँदैन विदेशी अस्पताल पुगिहाल्छन्। न जागिर, न व्यापारव्यावसाय न त पैत्रिक सम्पत्ति नै ! कहाँबाट बने ती आलिशान बंगला ? कसरी चढ्छन् त्यति महँगा गाडी ? कसरी पुगे त्यस्तो सम्भ्रान्त जीवनशैलीमा ? यिनीहरूको सम्पत्तिको स्रोत खुल्नु पर्दैन ? तत्कालै अर्काले बोलेका थिए, खुलाएकै छन् नि त सम्पत्तिको स्रोत पत्नीको दाइजोपेवा अनि ससुरालीको बकस! उनका कुरा सकिन नपाउँदै छेउमा बसेका हजुरबा गर्जिहाले, हुन्छ पत्नीको दाइजोपेवा ! यिनलाई दुहुन नपाएको दिन यिनका पत्नी यिनीसँगै बसिरहलान् ? ससुरालीको हैसियत हामीलाई थाहा नभाको हो र ? भोकाएका उडुसले जस्तै देश र जनता चुसेर सम्पत्ति थुपार्ने अनि दाइजोपेवा भन्ने। होइन, यिनले त कात्रोमा पनि खल्ती हाल्छन् कि क्या हो भ्रष्टाचारको कमाइ सँगै लैजान ? उनका कुरा सुनेर हामी मज्जाले हाँस्यौं तर त्यहाँबाट हिँडेपछि म सोच्न थालें त्यो हाँसो रमाइलोको थियो कि विस्मयको ! राणाशासन, पञ्चायती व्यवस्था अनि राजतन्त्रकै अन्त्य गरी आएको परिवर्तनपछि पनि आम जनतामा देखिएको यस्तो नैराश्य र नेताहरूप्रति उब्जिएको वितृष्णा केवल प्रहसनको विषय मात्र हुन सक्दैन। जनताका हातमा सत्ता आएपछि मात्र देश र जनता समृद्ध बन्न सक्छन् भन्ने विश्वासका साथ छयालिस सालको आन्दोलन भएको थियो। त्यो आन्दोलन सायद हामी नेपालीका आँखामा छाएको सुखैसुखको सपना थियो। त्यसैले आफूलाई समृद्धितर्फको यात्रामा डोर्याउन लागेका नेताहरूप्रति असीम श्रद्धाका साथ उनीहरूका अनुयायी बनिरह्यौं हामी ! तर हाम्रो आस्था र विश्वासमा ठेस लाग्न धेरै समय कुर्नुपरेन। जब हामीले चुनेर पठाएका जनप्रतिनिधि सिंहदरबारभित्र छिरे, उनीहरू आफूलाई सिंह नै ठान्न थाले ! उनीहरूमा विकसित हुँदै गरेको सिंह मानसिकता ले जनसरोकारका विषय उपेक्षित हुँदै गए। त्यसैले होला, हामीले चाहेको परिवर्तन हाम्रा गाउँबस्ती अनि अँध्यारा गल्ली र झुप्राहरूमा कहिल्यै आएन ! त्यो परिवर्तन त सिंहदरबार अनि पार्टी मुख्यालयमा छिरेका नेताहरूका जीवनमा मात्र देखिन थाल्यो। अरूका त के कुरा, सर्वहारा नेताहरूसमेत महलमा बसेर भुजा ज्युनार गर्न थाले। नेताका सपना चुलिँदै जाने र जनताका सपना खण्डित हुँदै जानाले पुनः परिवर्तनका लागि जनविद्रोह जन्मियो। जसका कारण दसबर्से जनयुद्धको पीडा झेल्नुपर्यो। असंख्य नेपालीको बलिदानले राजसंस्थाजस्तो सामन्ती अवशेषको अन्त्य गरी गणतान्त्रिक मुलुकका वासिन्दा बन्न पाउँदा यसपटकको परिवर्तन त हाम्रै लागि आएको होला भनी आशावादी भएका हामीलाई त्यसपछिका लगभग १५ वर्षका भोगाइले पुनः निराश बनाएको छ। यो परिवर्तन पनि हाम्रा लागि होइन रहेछ ! एउटा राजा फालेर अनेक राजा पाल्न विवश हामी आफ्नै आस्था र विश्वासमा ठगिँदै आएका रहेछौं ! चोरको पञ्जाबाट उम्किन सफल हामी पुनः डाँकाको चङ्गुलमा फसेको भान हुँदै छ। एकदलीय व्यवस्था अन्त्य गरी प्रजातन्त्रको पुनस्र्थापना भएको पनि तीन दशक बितिसकेको छ। यसबीच हामीले राजनीतिक र कानुनी रूपमा जति उपलब्धि हासिल गरेका छौं, त्योभन्दा कैयन् गुणा बढी विकृतिविसंगतिको सामना गरिरहेका छौं। सबैभन्दा बढी त भ्रष्टाचार, कमिसनखोरी र आर्थिक अनियमितताका शृंखला नै बाहिरिइरहेका छन्, जुन राजनीतिक शक्तिको आड र संरक्षणमा हुने गर्छन्। राजनीतिक नेतृत्वका गलत निर्णयले प्रशासनिक विकृति निम्त्याउँदै आयो। भ्रष्टाचार, कालोबजारी, गुन्डागर्दीका साथै भूमाफियाहरू दिन दुई गुणा रात चौगुणाका दरले फस्टाउँदै आए। विकासनिर्माणका नाममा कमिसनले एकथरी फस्टाउँदै जानुका साथै डोजर संस्कृतिका कारण पर्यावरणीय विनाश चरम अवस्थामा पुग्यो। उद्योगधन्दाका कुरा गर्दा स्वदेशी उद्योग औंलामा गन्न सकिने अवस्थामा मात्र बचेका होलान्। भ्रष्टाचार, यौनदुराचार, कमिसनकै खेलमा ठूला हरू छापामा देखिन्छन्, तर नाटकीय ढंगमा तिनीहरू नै निर्दोष सावित हुनु लज्जास्पद हो। रोजगारको अवस्था के छ भन्ने कुरा युवा जनशक्तिको विदेश पलायनले देखाएकै छ। रेमिटेन्सले बजेट धान्न खोज्ने महत्वाकांक्षी सोचका कारण एकातिर गाउँघर शून्य बन्दैछन् भने अर्कातिर सहरबजार कंक्रिटको जंगल बनिरहेका छन्। यस्तो परिवर्तनको दीर्घकालीन असरबारे कसले सोच्ने ? राजनीतिक सचेतना भएका बौद्धिक व्यक्ति आआफ्नै दलका वैचारिक कित्ताभित्र बन्दी छन्। शक्तिको आडमा सम्भ्रान्त बनेकाहरूलाई यसबारे बोल्ने आवश्यकता नै पर्दैन भने सर्वसाधारणलाई चुलिँदै गएको महँगीमा आफ्नो गुजाराका लागि पसिना बगाउँदैमा फुर्सद छैन ! राणाकालमा उनीहरूका जहानपरिवार अनि नातागोता मात्र सुखीसम्पन्न हुने, दरबारमा बसेर जनताका चरम शोषण गर्दै भोगविलासमा डुब्थे। उनीहरूका कृपा पात्र बडाहाकिम, डिठ्ठाजिम्वालहरूले जे गरे पनि हुन्थ्यो। उनीहरूका लागि न कानुन न त समाजको डर। राणा सरकारको बोली नै कानुन ! त्यसैले राणा शासन फालेर प्रजातन्त्र ल्याइएको थियो। केही समयको प्रजातान्त्रिक अभ्यासपश्चात् पुनः एकदलीय पञ्चायती व्यवस्था आएपछि मुठीभर व्यक्तिहरूकै हालीमुहाली हुन थाल्यो। जति नै भ्रष्ट भए पनि, जस्तै अपराध गरे पनि पञ्चायती व्यवस्थाको खोलभित्र छिरेपछि कुनै पनि नियमकानुनले छुन नसक्ने। केन्द्र तथा जिल्लाका कुरै छाडौं, गाउँगाउँमा समेत प्रधानपञ्चहरूको ज्यादतीले सर्वसाधारण त्राहिमाम हुने अवस्था थियो। पञ्चायतइतर विचार राख्नेलाई विभिन्न बहानामा मुद्दा लगाउने तथा निषेध गरिने हुँदा प्रजातन्त्र स्थापना नभएसम्म मुलुक विकृतिमुक्त हुन सक्दैन भन्ने निष्कर्षका साथ पुनः जनआन्दोलन भयो। प्रजातन्त्रको पुनस्र्थापनापश्चात् खुला राजनीतिक परिवेशमा आम नेपालीले केही राहतको अनुभूति गर्न पाए पनि त्यो दीर्घकालीन बन्न पाएन। राजनीतिक दल तथा तिनका पहुँचवाला नेताकार्यकर्ता आफूलाई जनताको सेवकभन्दा मालिक ठान्दै आफू र आफ्ना शाखासन्तानका भलाइमा लागिपरे। संवैधानिक राजतन्त्रमा पनि दरबारले न आफूलाई विसंगतिबाट मुक्त राख्न सक्यो न त नेताहरूलाई नै जिम्मेवार बनाउँदै प्रजातन्त्रलाई संस्थागत गर्ने प्रयत्न गर्यो। राजसंस्थाको निरंकुश बन्ने महŒवाकांक्षाका कारण राजसंस्थाको अन्त्य नभई सही अर्थमा प्रजातन्त्र आउन सक्दैन भन्ने आम बुझाइले गणतन्त्रको स्थापना भयो तर आम जनताले देखेका सपना भने कहिल्यै पूरा हुन पाएनन्। हामीकहाँ पटकपटक केवल व्यवस्था र परिपाटी परिवर्तन भएछ तर मानसिकतामा परिवर्तन हुन सकेनछ। विगतमा भित्रभित्रै लुकेका विकृति अब खुलेरै देखिन थाले। विगतमा कानुन नभएका कारण विकृति थियो भने वर्तमानमा कानुन त बने, तर चोर बाटोबाट त्यसलाई आफ्नो अनुकूल प्रयोग गर्ने प्रवृत्ति भने संस्थागत हुँदै गयो। पञ्चायत कालमा अख्तियार, अदालत, प्रहरीप्रशासन जसरी विरोधीलाई नियन्त्रण गर्न प्रयोग भएको देखिन्थ्यो, त्यसरी नै आज पनि प्रयोग भइरहेको देख्न सकिन्छ। अख्तियार होस् वा अदालत नै किन नहोस्, आज पनि नेतृत्व तहका नेताविरुद्ध लाग्ने र उनीहरूलाई कारबाहीको दायराभित्र ल्याउने छुट कसैलाई छैन। उनीहरूलाई छुने दुस्साहस गरेको खण्डमा महाअभियोगको प्रावधान आकर्षित भएको देखिन्छ। प्रजातन्त्र स्थापनापश्चात् भएगरिएका कतिपय सन्धिसम्झौता देश र जनताका हितभन्दा कमिसन कुम्ल्याउनैका लागि भएको समयले देखाइसकेको छ। भ्रष्टाचार, यौनदुराचार, कमिसनकै खेलमा ठूला हरू छापामा देखिन्छन्, तर नाटकीय ढंगमा तिनीहरू नै निर्दोष सावित हुनु लज्जास्पद हो। सानालाई ऐन ठूलालाई चयन भन्ने पुरानै उक्ति हाल पनि चरितार्थ भइरहेछ। हाम्रोजस्तो अपार प्रकाृतिक स्रोत र जलसम्पदा भएको देशमा विकास निर्माणका लागि ससाना योजना पनि उपलब्धिमूलक हुन सक्थे तर साना योजनाका पक्षपाती स्मल इज ब्युटीफुल को वकालत गर्नेहरूको सुनुवाइ कहिल्यै भएन। किनकि मेघा प्रोजेक्ट को पक्ष लिएवापत आउने ठूलो परिणामको कमिसन साना योजनाहरूबाट आउँदैन्थ्यो। साना योजनाहरूले देश विकासमा उल्लेख्य योगदान गरे पनि नेतृत्व तहको समृद्धि र दलभित्र उनीहरूको हालिमुहालीमा सघाउ पुर्याउँदैनथ्यो। त्यसैले आफू सम्पन्न बन्दै दललाई आफ्नो मुठीभित्रै राख्नका लागि कसले बढी कमिसन लिने भन्ने प्रतिस्पर्धा नै चल्न थाल्यो। कार्यकर्ताका लागि पनि तिनै नेता प्यारा र सक्षम भए जसले उनीहरूका सबै आवश्यकता पूरा गर्न सके। यसैको परिणामस्वरूप आज राष्ट्रिय हितका योजना अल्पमतमा पर्ने र कमिसन धेरै आउने तर राष्ट्रलाई दीर्घकालीन नकारात्मक असर पार्न सक्ने तथा सार्वभौमिकतासँग जोडिएका निर्णय सर्वसम्मत रूपमै पारित हुने देखिन्छन्। बीआरआई र एमसीसीमध्ये कुन कति राष्ट्रहितमा छ भन्ने कुरा सामान्य नागरिकले पनि अनुमान लगाउन सक्छन् तर नेताहरू भने कुनै विषयमा अनभिज्ञ त कुनैमा विदेशी परियोजनाकै एजेन्टजस्तो देखिनु लज्जास्पद हो। विगतमा व्यवस्थाविरोधी विचारले ठाउँ नपाए झैं हाल दलगत विचार र स्वार्थभन्दा भिन्न देश र जनताका हितका सवालले ठाउँ पाउन सकेका छैनन्। परिणामस्वरूप अन्यायअत्याचार, विकृतिविसंगतिको विरुद्धमा लड्ने व्यक्तिहरू आज पनि निरंकुश व्यवस्थामा झैं शक्ति र सत्ताबाट प्रताडित अनि बहिष्कृत देखिन्छन्। इमानदार व्यक्तिहरू न दलको नेतृत्वमा पुग्न सक्छन् न त राज्यको महत्वपूर्ण निकायमै ! त्यसैले जनमानसमा अचेल एउटै प्रश्न उठिरहेको छ आखिर परिवर्तन कसका लागि भएको रहेछ ?"
खप्तड गोल्डकप : नवजागृति क्वार्टरफाइनलमा,धनगढी : नव जनजागृति युवा क्लब सुदूरपश्चिम अन्तर्राष्ट्रिय आमन्त्रण खप्तड गोल्डकपको क्वार्टरफाइनलमा प्रवेश गरेको छ। सुदूरपश्चिम ११ स्पोर्ट्स क्लबको आयोजनामा भइरहेको प्रतियोगिताअन्तर्गत आइतबार भएको खेलमा नवजागृति युवा क्लबले मदन भण्डारी स्पोर्ट्स एकेडेमीलाई ४० को फराकिलो अन्तरले पराजित गर्दै अन्तिम आठमा स्थान बनाएको हो। जनजागृतिको जितमा विवेक चौधरीले ह्याट्रिक गरे। यस्तै सागर चौधरीले एक गोल थपे। पहिलो हाफमा गोलरहित बराबरी खेलेको नवजागृतिले दोस्रो हाफमा भने लगातार गोल गरेको थियो। खेलको ५२औं मिनेटमा सागरले गोल गर्दै टोलीलाई अग्रता दिलाएका थिए। मदन भण्डारी स्पोर्ट्स एकेडेमीका गोलरक्षक विशाल सुनुवार अगाडि बढेको फाइदा उठाउँदै सागरले गोल गरेका थिए। खेलको ५९औं मिनेटमा विवेकले गोल गर्दै टोलीको अग्रता दोब्बर बनाए। खेलको ७२औं मिनेटमा विवेकले व्यक्तिगत दोस्रो गोल गर्दै जनजागृतिलाई ३० को अग्रता दिलाए। त्यसपछि खेलको ८०औं मिनेटमा पेनाल्टीमा गोल गर्दै विवेकले ह्याट्रिक पूरा गरे। मदन भण्डारी स्पोर्ट्स एकेडेमीका गोलरक्षक विशाल सुनुवारले फल गरेपछि प्राप्त पेनाल्टीलाई विवेकले सदुपयोग गर्दै ह्याट्रिक पूरा गरेका थिए। मदन भण्डारी स्पोर्ट्स एकेडेमीले भने पहिलो हाफमा पाएको पेनाल्टीमा गोल गर्न सकेन। खेलको ३५औं मिनेटमा जनजागृतिका मनोज चौधरीले विवेक पुनलाई लडाएपछि पाएको पेनाल्टीमा मदन भण्डारीका कप्तान असीम गुरुङ गोल गर्न चुकेका थिए। प्रतियोगितामा पहिलो ह्याट्रिक गरेका जनजागृतिका विवेक चौधरी खेलको म्यान अफ दी म्याच चुनिए। उनले नगद १० हजार प्राप्त गरे। सेमिफाइनल प्रवेशका लागि जनजागृतिले थ्रीस्टार क्लबको सामना गर्नेछ। थ्रीस्टारले पहिलो चरणमा वाई पाएको छ। प्रतियोगिताको अन्तिम क्वार्टरफाइनलमा मंगलबार गोर्खा ब्वाइज रूपन्देही र सुनौलो संगम वुटबलबीच प्रतिस्पर्धा हुने आयोजक सुदूरपश्चिम ११ स्पोर्ट्स क्लबका अध्यक्ष सुरेश हमालले जानकारी दिए। प्रतियोगिताका विजेताले २१ लाख र उपविजेताले १० लाख पुरस्कार पाउनेछन्।
बागमती गोल्ड कपको उपाधि जाउलाखेल युथ क्लबलाई,"मकवानपुर : तेस्रो बागमती गोल्ड कप फुटबलको उपाधि जाउलाखेल युथ क्लबले जितेको छ। मकवानपुरको बागमती गाउँपालिकास्थित जनता उच्च माविको खेलमैदानमा आइतबार भएको फाइनल खेलमा जाउलाखेलले हिमालयन शेर्पा क्लबलाई १० गोलले हरायो। जाउलाखेलको जितमा ड्याडी जुनियरले निर्णायक गोल गरे। ड्याडीले ४९औं मिनेटमा गरेको गोल नै जाउलाखेलको उपाधिमा पर्याप्त बन्यो। दोस्रो हाफमा दुवै टोलीले गोल गर्ने राम्रा अवसर बनाएका थिए। जाउलाखेललाई राम्रो टक्कर दिए पनि शेर्पाले गोल फर्काउन सकेन। जाउलाखेलका कप्तान वीरेन्द्र लोप्चन फाइनल खेलको म्यान अफ दी म्याच भए। उनले पाँच हजार रुपैयाँ पुरस्कार पाए। उपाधिसँगै जाउलाखेलले ६ लाख रुपैयाँ पुरस्कार पायो। उपविजेता शेर्पाले तीन लाख रुपैयाँ प्राप्त गर्यो। सर्वोत्कृष्ट खेलाडीको उपाधि जाउलाखेलका विदेशी यडामा डुम्बियाले जिते। उनले ५० हजार रुपैयाँ पाए। उत्कृष्ट गोलरक्षक जाउलाखेलका अरुण ब्लोन, मिड फिल्डर जाउलाखेलका सुरज ठकुरी, स्ट्राइकर जाउलाखेलका सुजित बुढाथोकी, रक्षकमा शेर्पाका मानबहादुर तामाङ र प्रशिक्षकमा किशोर केसी चुनिए। उत्कृष्ट सबैले जनही १० हजार रुपैयाँ पुरस्कार पाए। विजेतालाई बागमती प्रदेशसभा सदस्य प्रेमबहादुर पुलामी, बागमती गाउँपालिकाका अध्यक्ष सर्केश घलानलगायतले पुरस्कार वितरण गरे।"
पहिलो टेस्टमा न्यूजिल्याण्डसँग भारतको लज्जास्पद हार,वेलिङटोन : न्युजिल्याण्ड भ्रमणमा रहेको भारतीय टोलीले पहिलो टेस्टमा लज्जास्पद हार व्यहोरेको छ। सोमबार चाँैथो दिनमा सम्पन्न खेलमा भारत १० विकेटले पराजित भएको हो। यससँगै दुई टेस्टको श्रृङ्खलामा न्युजिल्याण्डले १० को अग्रता बनाएको छ। शुक्रबारबाट सुरु भएको खेलमा न्युजिल्याण्डले टस जितेर पहिले भारतलाई ब्याटिङको निम्ता दिएको थियो। दुवै इनिङमा भातरले कमजो व्याटिङ गर्यो। पहिलो इनिङमा भारतीय टोली १६५ रनमा अलआउट भयो। पहिलो इनिङमा अजिन्का रहानेले बनाएको ४६ रन नै टोलीका लागि सर्वाधिक रन बन्यो। त्यसपछि मायान्क अग्रवालले ३४ रन जोड भने मोहम्मद शामी २१ रनमा पेभिलियन फर्किए। कप्तान विराट कोहली २ रनमै क्याच आउट हुन पुगे। जवाफी ब्याटिङमा उत्रिएको न्यूजिल्याण्डले ३४८ रन जोड्यो। उसले पहिलो इनिङमा १८३ रनको फराकिलो अग्रता लिएको थियो। पहिलो इनिङमा उसका लागि केनी विलियम्सनले सर्वाधिक ८९ रन बनाए। त्यस्तै रोश टेलर केल जेमिएसनले समान ४४ रन जोडे। कमजोर ब्याटिङ गरेको भारतले दोस्रो इनिङमा मात्र १९१ रन बनाउन सक्यो। उसका लागि मायांक अग्रवालले ५८ तथा अजिंका रहानेले २९ रन जोडे। भारतलाई सस्तैमा समेट्न न्यूजिल्यान्डका टीम सोथी एकलैले ५ विकेट हात पारे। त्यस्तै ट्रेन्ट बोल्डले ४ विकेट तथा कोलिन डे ग्रान्डहोमले १ विकेट लिए। जवाफमा मात्र ९ रनको लक्ष्य न्यूजिल्याण्डले कुनै विकेट नगुमाई १४ ओभर खेल्दा पूरा गर्यो। भारतले अर्को टेस्ट अब २९ तारिखमा खेल्नेछ। यसअघि टी२० सिरिजमा भारतले क्लिन स्वीप गरेको थियो भने एकदिवसीयमा न्यूजिल्याण्डले पनि क्लि स्वीप नै गरेको थियो।
प्रमुख प्रशासकीय अधिकृतको टीमले जित्यो प्रदेश स्तरिय भलिबल उपाधि,"अछाम : जिपी कोइराला फाण्डेशनले आयोजना गरेको सूदुरपश्चिमकै ठूलो धनराशीको प्रथम प्रदेश स्तरीय खुला पुरुष भलिबलको उपाधि प्रमुख प्रशासकीय अधिकृतको टीमले जितेको छ। साँफेबगर नगरपालिका निमित्त प्रमुख प्रशासकिय अधिकृत लक्ष्मीप्रसाद शर्माको टीमले उपाधि हात पारेको हो। फाइनलमा आयोजक गिरिजाप्रसाद कोइराला फाउन्डेसनलाई ३१ को सेटले पराजित गर्दै अधिकृतको टीमले उपाधि आफ्नो पक्षमा पारेको हो। पहिलो सेट २५२३ ले जिते पनि आयोजक टीमले त्यसपछि कुनै सेट जित्न सकेन्। अधिकृतको टीमले त्यसपछि २५२०, २५२२ र ३०२८ ले खेल जितेको थियो। उपाधिसँगै अधिकृतको टीमले ट्रफिसहित नगद ५ लाख तथा उपविजेता बनेको फाउण्डेसनले २ लाख ५० हजार हात पारेको छ। प्रतियोगिताको तृतिय स्थान एन्जिला पुस्तक पसलले जितेको छ। यस्तै प्रतियोगितामा सर्वाेत्कृष्ट खेलाडी कमल गहतराज, सर्वाेत्कृष्ट लिप्टर जनक खड्का, सर्वर खेलाडी धिरज बस्नेत, ब्लकर सुरेन्द्र बम भएका छन्। यस्तै वेष्ट खेलाडी गौरव पाण्डे, अनुशासित खेलाडी राधु धामी र उदयमान खेलाडी तेजेन्द्र विस्ट भएका छन्। पर्यटन वर्ष २०२० लाई लक्षित गर्दै प्रजातन्त्र दिवसको अवसर प्रतियोगिता आयोजना गरिएको जिपी कोईराला फाण्डेशनलका सचिव कृष्ण कुँवरले जानकारी दिए । प्रतियोगितामा ७ वटा टीमको सहभागिता रहेको थियो।"

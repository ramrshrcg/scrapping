शीर्षक,विवरण
हाँसीहाँसी नाचीनाची पढाउने स्कुल,"स्कुलमा साथीहरू मसँगै झुम्मिएर बस्थे। मैले केही बोल्दा पनि खुब हाँस्थे। उनीहरू हँसा न हँसा भनिरहन्थे। म पनि जानीनजानी हँसाइदिन्थें। आज हामी (मदनकृष्ण दाइ र म) जुन अवस्थामा छौं, यो सबै नेपाली दर्शकले दिएका मायाले नै हो। यहाँसम्म आइपुग्छौं भनी मैले कहिल्यै सोचेको पनि थिइनँ। अनि नेपालको कलाकारिता क्षेत्रमा म यति माथि पुग्न सक्छु र यसलाई पेसा बनाउँछु भन्ने त झन् कल्पनै गरेको थिइनँ। मैले बुझेको एउटा कुरा के हो भने भाग्य र कर्ममा अलिकति भए पनि विश्वास गर्नुपर्ने रहेछ। आज हामी जुन ठाउँमा आइपुगेका छौं, यसका लागि म कर्मलाई त धन्यवाद दिन चाहन्छु। तर, भाग्यलाई पनि धन्यवाद किन दिन चाहन्छु भने सही समयमा जन्मिने र काम गर्ने अवसर मान्छेले सितिमिति पाउँदैन। तर हामीले पायौं। हुन त विगतमा हामीभन्दा प्रतिभाशाली अग्रजहरू पनि हुनुहुन्थ्यो। त्यसैगरी हामीभन्दा पछिल्लो पुस्ताका भाइबहिनी पनि त्यति नै भाग्यमानी छन्। अझै पनि थुप्रै प्रेरणादायक मान्छेहरू छन्। हामीले यस्तो बेलामा कलाकारिता पेसा अगाडि बढायौं, जतिबेला म सानो थिएँ, अर्कै स्वभावको थिएँ। ममा चञ्चलता अलि बढी थिए। स्कुलमा पढ्दा साथीहरू मसँगै झुम्मिएर बस्थे। मैले केही बोल्दा पनि खुब हाँस्थे। उनीहरू हँसा न हँसा भनिरहन्थे। म पनि जानीनजानी हँसाइदिन्थें। पछि गएर यही मेरोे पेसा बन्न पुग्यो। एकचोटिको कुरा हो, काठमाडौंको जयनेपाल सिनेमा हलमा एक दिन मात्र फर्जनामक हिन्दी फिल्म प्रदर्शन भयो। त्यो चलचित्रमा एक चिनियाँ नागरिकलाई भिलेन बनाइएको रहेछ भने नायक थिए जितेन्द्र। फिल्ममा चिनियाँ नागरिकलाई भिलेन बनाएको आरोपमा चाइनिज एम्बेसीले त्यो फिल्म बन्द गर्न लगायो। त्यतिबेला ममा फिल्म हेर्ने लत बसिसकेको थियो। जुनसुकै फिल्मको पहिलो दिनको पहिलो शो हेर्ने मेरो उद्देश्य हुन्थ्यो। त्यतिबेला सायद म आठ कक्षामा पढ्थें, तर पढाइ भनेपछि दिक्क लाग्थ्यो। किनभने पढाइमा कमजोर थिएँ। मलाई आमाबुवाले संस्कृत विद्यालयमा भर्ना गरिदिनुभएको थियो। त्यतिबेला पढ्न नजान्ने विद्यार्थीलाई कुट्ने चलन थियो। यसले जान्दैन भनी सरहरू पनि मलाई नै धेरै प्रश्न सोध्थे। नजानेपछि कुट्थे। त्यसपछि मलाई सरहरूको कुटाइ खानुभन्दा भाग्नु बेस लाग्थ्यो। भागेर जय नेपाल माध्यमिक विद्यालय, विश्व ज्योति माध्यमिक विद्यालय, रञ्जना माध्यमिक विद्यालय, अशोक माध्यमिक विद्यालयजस्ता फिल्म विद्यालयहरूमा माध्यमिक कक्षा पढ्न थालें। यता स्कुलमा टाइसुट, पाइन्टसट र कमिजसुरुवाल लगाएका सरहरू र साडी लगाएका मिसहरूले पढाउँथे भने उता सिनेमा माध्यमिक विद्यालयहरूमा जितेन्द्र सरहरू पढाउँथे। हेमा मालिनी र हेलेन मिसहरूले हाँसीहाँसी, नाचीनाची पढाउँथे। त्यसैले मलाई पढ्ने स्कुलको कक्षाभन्दा सिनेमा हलको कक्षा मन पर्न थाल्यो। म त्यहाँ जान्थें। मैले मनको बाँध चलचित्र २२ पटक हेरेको छु। मलाई हेरेका फिलिमका संवाद लगभग सबै याद हुन्थ्यो। फर्ज फिल्म बन्द भएपछि यसको चर्चा चुलिएको थियो। त्यो फिल्मबारे सबैमा चासो पनि थियो। त्यतिबेला जसले त्यो फिल्म हेरेको हुन्थ्यो, उसको बेग्लै सान हुन्थ्यो। भाग्यवश मैले त्यो फिल्म हेर्ने मौका पाएँ। बाटोमा हिँड्दा सबैले यो त फर्ज हेर्या मान्छे हो, फर्ज हेर्या भन्थे। पछिपछि लागेर त्यो फिल्मको कथा सुनाउन आग्रह गर्थे। स्कुलका साथीहरू पनि त्यो फिल्मका कथा सुनाउन निकै कर गर्थे। म त सित्तैमा कथा भन्दिनँ, कथा सुन्ने भए एक रुपैयाँ दिनुपर्छ भन्थें। साथीहरू खाजा खान भनी ल्याएको ५१० पैसा संकलन गरेर एक रुपैयाँ पुर्याउँथे र मलाई दिन्थे। खासमा मैले त्यो फिल्म राम्ररी बुझेकै थिइनँ। अलिअलि संवाद र गीत भने कण्ठ थियो। आफैं कथा र संवाद बनाएर हिन्दी भाषामा सुनाइदिन्थें। तर आज सुनाएका कथा भोलि बिर्सन्थें। भोलि सुनाएका कथा पर्सि बिर्सन्थें। जतिपटक कथा सुनाउँथें, त्यतिपटक फरकफरक हुन्थे। त्यो सम्झेर मनमनै हाँस्थें। सबै रमाउँथे पनि। पछि मलाई महसुस भयो मैले कलाकारिता त्यही दिन सुरु गरिसकेको रहेछु, जुन दिन कथा सुनाएर दैनिक तीनचार रुपैयाँ कमाउन थालिसकेको थिएँ। मलाई लाग्छ कुनै मानिसको जीवनमा असफलतासँगसँगै सफलता पनि जोडिएर आउँदो रहेछ। म पटकपटक असफल भएको छु। मेरो पढाइ डामाडोल भयो। दुईपटक एसएलसी दिएँ पास गर्न सकिनँ। त्यसपछि अब कटाउन सक्दिनँ भनेर दुई वर्ष ग्याप गरें। फेरि परीक्षा दिएँ। बल्लतल्ल चारपटकमा एसएलसी गरें। ती चार वर्षको अन्तरालमा मलाई जागिर नखाइनहुने, पैसा आर्जन नगरिनहुने पारिवारिक अवस्था थियो। रेडियो नेपालका एकजना जितेन्द्र अभिलाषी दाइ हुनुहुन्थ्यो। त्यतिबेला रूपक नाटक चलिरहेको थियो। त्यसमा काम गर्न पाउँछु कि भनी दाइको पछिपछि हिँड्थें। खासमा दाइलाई रातका बेला सँगसँगै हिँड्ने एकजना साथी चाहिन्थ्यो। उहाँ भित्रभित्रै कतै जानुहुन्थ्यो। तर सुन्दरी होइन सुराका निम्ति। म जहिले पनि पर्खेर बस्थें। मैले त्यति ड्युटी गरेवाफत उहाँले मलाई रेडियो नेपालमा लगेर रेडियो नाटक खेलाउनुभयो। त्यसबाट मैले पनि पारि श्रमिक पाउन थालें। केही समयपछि राष्ट्रिय नाचघरमा मलाई हरिप्रसाद रिमालज्युले अमरसिंह नाटक खेल्ने अवसर दिनुभयो। नाटक खेल्दा मैले एउटा सिपाहीको सानो रोल पाएँ। त्यसमा मैले एउटा संवाद बोलेर मर्नुपर्ने थियो। नाटक एक महिनासम्म लगातार हाउसफुल भएर चल्यो। तर रमाइलो कुरा के भने मञ्चको एउटा कुनामा मर्ने दृश्य थियो। राष्ट्रिय नाचघरको सरसफाइ पनि त्यति राम्रो थिएन। लामखुट्टे एकदमै हुन्थे। नाटकमा मर्ने दृश्यमा मर्दा गालामा मच्छरले खुब टोक्थे। मरेको मान्छे चल्ने कुरा भएन। बल्लबल्ल फुकेर उडाउँथें। फेरि कानमा गएर टोक्थे। त्यतिबेला मच्छरको टोकाइ खुब सहनुपर्यो। सँगै मर्ने एकजना साथी हुन्थ्यो, उसलाई मच्छर भगाउन इसारा दिन्थें। उसले पनि वास्तै गर्थेन। बल्लबल्ल एउटा पात्र वीर सहिदहरू, तिमीहरू मर्यौ। म पनि देशका लागि तिमीहरूसँगै मर्छु भनेर चक्कु लिँदै संवाद बोल्थ्यो। त्यतिबेला सबैको ध्यान त्यो चक्कुमा हुन्थ्यो। यही मौकामा मच्छरले टोकेको ठाउँमा खुब कन्याउँथें। नाटक हेर्ने ससाना भाइबहिनी मैले कन्याएको देखेर ए मरेको मान्छे चल्यो भनेर जोडले कराउँथे। एकपटक राजा वीरेन्द्र र रानी ऐश्वर्य नाटक हेर्न आउनुभएको थियो। उहाँका सचिव नारायणप्रसाद श्रेष्ठ पनि थिए। उहाँले मलाई देखाएर यो केटा को रैछ ? निकै राम्रो अभिनय गर्दाे रहेछ भनेका थिए। यति के भन्नुभएको थियो, मेरो महिनाको सय रुपैयाँ तलब बढ्यो। त्यसपछि म नाचघरमा करारमा जागिरे भएँ। अर्कोपटक फेरि राजारानी नाटक हेर्न आउनुभयो। त्यसबेला रानी खुब हाँस्नुभएछ। रानी हाँस्नुभएकाले फेरि मेरो सय रुपैयाँ तलब बढ्यो। त्यो बेलामा नारायण गोपाल दाइहरूले ३५० रुपैयाँ तलब खानुहुन्थ्यो। मलाई पनि उहाँहरूको हाराहारी पुग्न सकेकोमा खुसी लाग्थ्यो। गाईजात्राको समय आयो। गाईजात्रामा मदन दाइले एउटा यहाँ बाँच्न कठिन भो गीत गाउनुभएको थियो। साथै प्रहसन पनि देखाउनुभएको थियो। उहाँहरूलाई देखेर म पनि गर्न सक्छु जस्तो लाग्यो। अर्को वर्ष २०३४ सालमा आधुनिक श्राद्ध नामक एउटा प्रहसन हास्यव्यंग्य तयार गरेर मञ्चन गरें। नभन्दै मैले उत्कृष्ट भएर नौ हजार इनामसहित गोल्डमेडल पाएँ। राम्रो काम गरे पैसा पनि आउँदो रहेछ भन्ने थाहा भयो। त्यतिबेला मलाई पैसाको पनि खाँचो थियो। यसरी म प्रत्येक वर्ष भाग लिन थालें। सबैमा सफल पनि भएँ। एकपटक गाईजात्राको बेलामा रुबी जोशी जो नेपालकी आदरणीय गायक तथा संगीतकार पनि हुनुहुन्छ। उहाँले हामीसँग ९० मिनेट मात्र समय छ। तपाईंहरू दुवैजना सँगै काम गर्नुस् न भन्नुभयो। त्यसपछि दुवैजना मिलेर एउटा हास्यव्यंग्य प्रहसन बनायौं। मलाई मदन दाइको शालीनता र सहिष्णुता देखेर एकदमै राम्रो लाग्यो। उहाँले पनि मलाई राम्रो नै मान्नुभयो। यसरी हामी जोडियौं। मदन दाइले फेरि अर्को कार्यक्रम मिलेर बनाऔं न त भन्ने प्रस्ताव ल्याउनुभयो। यमलोक भन्ने प्रहसन बनायौं। त्यतिबेला विजयबहादुर मल्ल पनि त्यहाँको सदस्य हुनुहुन्थ्यो। उहाँले कांग्रेसका नेता विश्वेश्वरप्रसाद कोइरालालाई साहित्यकार भएकाले हाम्रो कार्यक्रममा बोलाउनुभयो भने गणेशमानलाई बोलाउनुभएन। बीपीले पनि यी दुईजना त राम्रा कलाकार रहेछन् भनेर हामीलाई औंल्याउनुभएको रहेछ। राष्ट्रिय नाचघरमा अमरसिंह नाटक मञ्चन हुँदा मैले सिपाहीको रोल पाएको थिएँ। मैले एउटा संवाद बोलेर मर्नुपर्ने थियो। त्यो दृश्यमा मर्दा गालामा मच्छरले खुब टोक्थे। मरेको मान्छे चल्ने कुरा भएन। बल्लबल्ल फुकेर उडाउँथें। फेरि कानमा गएर टोक्थे। त्यतिबेला मच्छरको टोकाइ खुब सहनुपर्यो। हामीले यमलोक र प्यारालाइसिस नामक प्रहसन रेकर्ड गरेर बजारमा ल्यायौं। यसले हामीलाई आर्थिकका साथै ख्यातिका हिसाबले पनि निकै माथि पुर्यायो। समयले हामीलाई यस्तो बेलामा जन्माइदियो कि जतिबेला दलहरू प्रतिबन्धित र तत्कालीन शासनका विरोधी थिए। दलहरू डेमोक्रेटिक मुभमेन्टतिर लागिरहेका थिए। हामी पनि त्यो मुभमेन्टमा जाने एउटा साथ पायौं। त्यो बेलामा केही नयाँ कार्यक्रम गर्नुपरेमा गणेशमान सिंह, कृष्णप्रसाद भट्टराई, मनमोहन अधिकारीहरू कुनै न कुनै कार्यक्रम गर्दा हामीलाई सम्झिनुहुन्थ्यो। यसरी हाम्रो हास्यव्यंग्यमार्फत राजनीतिक आन्दोलनलाई सहयोग पुगिरहेको थियो। हाम्रा हास्यव्यंग्यका अनगिन्ती क्यासेट बजारमा आउन थाले। हाम्रो आवाज सबैले सुन्न पाए। केही समयपछि नेपालमा टेलिभिजनको युग सुरु भयो। टेलिभिजनको सुरुवात हुँदा हामीले फिप्टीफिप्टी भन्ने कार्यक्रम बनायौं। १५ गते नामको चलचित्र बनायौं। यसमा उल्टै हम्रो ६५० रुपैयाँ खर्च भएको थियो। त्यो बेला हामी टुटा परेका थियौं। त्यसपछि लालपुर्जा, चिरञ्जीवी, वनपाले जस्ता टिलिसिरियल बनायौं। तर पारि श्रमिक पाउँदैनथ्यौं। कुरा यति हो कि आज ती चीजले हामीलाई जिउँदो राखेको छ। युट्युबमा महसञ्चार भनेर हेर्ने हो भने अनगिन्ती टेलिफिल्म हेर्न पाइन्छ। आवाजले मात्र चिन्ने दर्शकसामु टेलिभिजनले हाम्रो अनुहार पनि चिनायो। यो संसारमा जबसम्म सेटेलाइट बाँच्छ तबसम्म हामी बाँच्नेछौं। युट्युब नभएको भए सायद हाम्रो सबै अस्तित्व वा काम मेटिइसक्थ्यो। कुनै पनि डकुमेन्टको रेकर्ड रहँदैनथ्यो। त्यसमाथि नेपालमा डकुमेन्टसन सिस्टम त्यति राम्रो छैन। हाँस्यव्यंग्य क्षेत्रमा छवि बनाएका हामीजस्ता कलाकारलाई अग्रज तथा जनगायक रामेश श्रेष्ठले निकै सहयोग र हौसला प्रदान गर्नुभएको छ। बलिदान चलचित्रमा अभिनयका लागि उहाँले भन्नुभएको थियो, तपाईंहरू खेल्न सक्नुहुन्छ, अभिनय भनेको आँखाले हुन्छ। उहाँको यस्तो हौसलाले अन्ततः हामीले बलिदान चलचित्रमा अभिनय गर्ने मौका पायौं र राम्रो पनि भयो। त्यस्तै विभिन्न संघसंस्थाले पनि हामीलाई बोलाएर विभिन्न कार्यक्रम गर्न लगाउनुभयो। पारि श्रमिक दिनुभयो। त्यस्ता कार्यक्रम वा संस्थाबाट आएको रकमलाई ठाउँठाउँमा शौचालय बनाउने, खेलकुदका सामग्री दिने, पुस्तकालय खोल्नेजस्ता सामाजिक काम गर्न थाल्यौं। यसरी समाजसेवामा लाग्नुपर्छ भन्ने नयाँ बाटो पत्ता लगायौं। यस्ता कामले गर्दा धेरैले सहयोग पनि गरे। यसरी हामी निरन्तर कला, संस्कृति, भाषा र समाजका लागि काम गर्दै आइरहेका छौं। लेखन कलाकारिताको जेठो विधा हो। आफूले अभिनय गरेका प्रायः सबै टेलिसिरियल आफैंले लेखेका हौं। सबभन्दा पहिला हामीले कापीमा लेख्यौं, रिहर्सल गर्यौं अनि बल्ल रंगमञ्च वा टेलिसिरियलमा प्रस्तुत गर्यौं। जुन कार्य हामी गर्दै आइरहेका छौं। तर यहाँ टेलिसिरियल, नाटक, प्रहसन लेखेर लेखकको दर्जा नपाइने रहेछ। लेखक हुनका लागि बजारमा किताब नै ल्याउनुपर्ने अवस्था छ। त्यसैले मेरो लेखन अस्तित्व नमेटियोस् भनेर आत्मकथा चिना हराएको मान्छे र हरिबहादुर उपन्यास लेखेँ। मदन दाइले पनि महको म किताब लेख्नुभयो। कतिपयले मलाई अरूलाई लेखाएर लेखक बन्यो भन्ने आरोप लगाए। तर म के कुरा स्पष्ट पार्नु चाहन्छु भने हामीले लेखन रंगमन्चमा पाइला टेक्दादेखि नै गरेका हौं। हाम्रो कलाकारिताको पहिलो र जेठो विधा लेखन हो। (रेडियो अन्नपूर्ण नेपालले बिहीबार आयोजना गरेको नेपाल बैंक अन्नपूर्ण सेलिब्रेटी कार्यक्रममा सम्मानितपछि उनले सुनाएको विचार) प्रस्तुति : इन्द्र चौधरी"
प्रश्नैप्रश्नको कोहलपुर घटना,"गत २२ मंसिरमा कोहलपुर नगरपालिका १० मा त्रिभुवन नमुना माध्यमिक विद्यालय कक्षा ७ का छात्रा प्रकृति चन्दको ट्रकले कुल्चेर दुवै खुट्टा भाँचियो। विद्यार्थी सडकमा ओर्लिए। आन्दोलनले उग्र रूप लियो। झडपमा प्रहरी र प्रदर्शनकारी गरी ६० भन्दा बढी घाइते भए। दुई दर्जन बढी गाडी तोडफोड भए। दुई दिनसम्म मैले बिहानदेखि साँझसम्म कोहलपुरमा स्थलगत समाचार संकलन गरे। पत्रकारको सबैभन्दा ठूलो औजार प्रश्न हुन्छ। तर कोहलपुर घटनाबारे तेस्रो दिनसम्म पनि मैले केही प्रश्नको जवाफ फेला पार्न सकिनँ। सूचना कि सही सूचना नेपालको संविधान २०७२ ले हरेक नागरिकलाई सार्वजनिक महत्त्वको सूचना माग्ने र पाउने हक दिएको छ। सूचनाको हकसम्बन्धी ऐन र विनियमले सूचना मात्र होइन, सही सूचना सही समयमै दिनुपर्ने भनेको छ। कोहलपुर दुर्घटनाबारे सुरक्षा निकायबाटै गलत सूचना प्रवाह भयो। त्यही सूचनाका आधारमा पत्रकारले जिउँदो व्यक्ति लाई मृतक भनेर समाचार लेखे। यसअघि कैलालीको टीकापुर झडपमा सुरक्षा निकायबाटै यस्तै गलत सूचना प्रवाह भएको थियो। तेब्बर बढी व्यक्ति झडपमा मारिएका थिए। यहाँ घाइतेलाई मृतक भनियो। यही गलत सूचनाले प्रदर्शनकारी उग्र बनेका थिए। सवा ३ बजे सेनाको हेलिकोप्टर आएर चन्दलाई राजधानी लगेपछि मात्र उनी जीवितै भएको धेरैले थाहा पाएका थिए। सुरक्षा निकायका व्यक्ति यस्ता सूचना चिर्नुको साटो मोबाइल अफ गरेर वा फोनै नउठाएर बसेका थिए। जबकि उनीहरूको पहिलो दायित्व सही सूचना प्रवाह गर्ने र गलत सूचना जानबाट रोक्ने हुनुपथ्र्यो। सूचना मात्र दिएर हुँदैन, सही सूचना दिनुपर्छ भन्ने सुरक्षा अधिकारीमा हेक्का नै भएन। कफ्र्यु कि निषेधाज्ञा आइतबार बिहान पौने १० बजेतिर दुर्घटना भएको थियो। लगत्तै प्रदर्शनकारीले तोडफोडमा उत्रिए। स्थितिलाई नियन्त्रणमा लिन प्रहरीले अ श्रुग्याँस, रबर बुलेट र हवाई फायर गर्यो। दिउँसो १ बजेदेखि कफ्र्यु लाग्ने हल्ला चलेको थियो। यस्तो सूचना पनि प्रहरीबाटै आएको थियो। कोहलपुरमै जिल्ला सुरक्षा समितिको बैठक बसिरहेको थियो। निमित्त प्रमुख जिल्ला अधिकारी कृष्णकान्त उपाध्यायले कफ्र्यु लगाउने स्थितिमा पुगेको खबर सञ्चारकर्मीलाई दिइरहेका थिए। २ बजेर ५२ मिनेट जाँदा इलाका प्रहरी कार्यालय कोहलपुरअगाडि प्रहरीले कफ्र्यु लागेको सूचना प्रवाह गर्यो। अनिश्चितकालका लागि कफ्र्यु लागेको भनियो। यही सूचना क्षणभरमा मिडियाबाट सार्वजनिक भयो। तिनै सुरक्षा निकायका प्रमुखले राति भने कफ्र्यु नभएर निषेधाज्ञा मात्र भएको भनेर प्रतिक्रिया दिए। कफ्र्यु कार्यान्वयन गर्न नसकेर निषेधाज्ञा भनेको हुनुपर्छ। कि प्रदर्शनकारी तर्साउन डर देखाएको हुन सक्छ। दोस्रो दिन सोमबार तिनै सुरक्षा प्रमुखकै अगाडि लाठीभाटा बोकेका प्रदर्शनकारीले निषेधाज्ञा क्षेत्रबाटै नारा लगाउँदै आए, गए। ४ बजेको सद्भाव र्याली बिथोलियो। बाँकेका प्रहरी प्रमुख वीरबहादुर ओली पत्रकारसामु कफ्र्यु लगाउन सक्ने भनेर पन्छिएका थिए भने बाँकेका प्रमुख जिल्ला अधिकारी कुमारबहादुर खड्का जानीजानी किन प्रश्न सोधेको भनेर मुसुमुसु हाँसिरहेका थिए। न कफ्र्यु कार्यान्वयन भयो न त निषेधाज्ञा। आखिर यो के थियो त अनुत्तरित भएको छ। गोली प्रहार : सुरक्षा कि आत्मरक्षा दुर्घटना लगत्तै प्रहरीले चालकलाई नियन्त्रणमा लियो। चालकको सुरक्षा मानव अधिकारको दृष्टिले वाहवाही थियो। ट्रक पनि जोगाउनुपर्ने उसको कर्तव्य थियो, सकेन। आन्दोलनले उग्र रूप लिँदा तोडफोड भयो। प्रहरीमाथि पनि ढुङ्गामुडा भयो। प्रदर्शनकारीले हानेकै ढुङ्गा प्रहरीले पनि फर्काएको भेटियो। प्रहरीले सुरुमा रबर बुलेट र अ श्रुग्यासको सेल मात्र प्रहार गरेको दाबी गरिरह्यो। मानव अधिकारकर्मीको अनुगमनमा एनआइसी एशिया बैकको भुँइतलामै सटर छेडेर भित्ता नै क्षति भएको भेटियो। प्रहरीले गोली प्रहार किन गर्यो भन्ने कुरा न्यायिक छानबिन समिति गठन भयो भने मात्र थाहा हुनेछ। कारबाही : चालक कि प्रहरीलाई दुर्घटनापछि पीडकमाथि कारबाहीको माग गरेर आन्दोलन गरिन्छ। यो घटनामा चालक पक्राउ परिसकेको थियो तर प्रदर्शनकारीले चालकमाथि कारबाहीको मागै गरेनन्। जबकि किटानी जाहेरीसमेत दोस्रो दिन मात्र दिइयो। सडकमा नारा भने इलाका प्रहरी कार्यालय कोहलपुरका इन्चार्ज डीएसपी हेमबहादुर शाहीलाई कारबाही गर्न माग गरिएको थियो। बिदामा रहेकै बेला ड्युटी सम्हाल्न पुगेका शाही स्वयं प्रदर्शनकारीको आक्रमणबाट घाइते भएका थिए। एम्बुलेन्स र दमकलमा आक्रोश सडकमा जस्तोसुकै परिस्थितिमा पनि साइरन बजाएर आउने दमकल, एम्बुलेन्स र प्रहरीको गाडीलाई बाटो दिनुपर्छ। यी गाडीलाई बाटो छाड्नुको तात्पर्य कतै भइरहेको क्षति जोगाउने भन्ने हो। यो घटनामा एम्बुलेन्स र दमकलमा पनि आन्दोलनकारीले निसाना बनाए। खानेतेलले भरिएको ट्रक बिहानदेखि दिनभर जलिरह्यो। साढे २ बजेतिर मात्र दमकल आएको थियो। कोहलपुर नगरपालिकाको दमकललाई आन्दोलनकारीले बाटोमै केही बेर रोकेका थिए भने घाइते ओसारिरहेको एम्बुलेन्स पनि तोडफोड गरिएको थियो। एम्बुलेन्स र दमकल किन निसानामा परे यसको जवाफ कसैसँग छैन। घटनास्थल कि दुर्घटना क्षेत्र कोहलपुर १० को यो जेब्राक्रसिङमा आइतबार यता तीन वर्षको अवधिमा ३१ वटा दुर्घटना भएको स्थानीयले बताएका छन्। दुईजनाले त ज्यानै गुमाएका छन्। चन्दलगायत थुप्रै घाइते र अंगभंग भएका छन्। दुर्घटनास्थलनजिकै पूर्वीलाइनमा अलिपर घर भएका विजयबावु गुप्ता अहिले पनि अपांग नै छन्। उनको बाया खुट्टाको सातपटक शल्यक्रिया भइसकेको छ। पत्रकारले कोहलपुर द्वन्द्वग्रस्त क्षेत्रमा समाचार संकलन गर्दै गर्दा भनेका थिए द्वन्द्वग्रस्त क्षेत्रको समाचार संकलन गर्दा पहिले आफ्नो सुरक्षामा ध्यान दिने कि रिपोर्टिङलाई प्राथमिकता दिने ? पूर्वमा चटार, पश्चिममा रझेना, उत्तरमा कोहलपुर चौराहा र दक्षिणमा नेपालगञ्ज जाने यो ठाउँमा सडक नै १३ मिटरको साँघुरो पारिएको छ। यहाँ नजिकै दुई ठाउँमा जेब्राक्रसिङ पनि छ। ट्राफिक प्रहरीले पनि कोहलपुरका अत्यधिक दुर्घटना क्षेत्रमा यही त्रिभुवन मावि चोक मानेको छ। यही प्रहरी र ट्राफिकको बिट पनि छ। सधैं दुर्घटनास्थलमा रमिते बन्ने कि दुर्घटना क्षेत्र व्यवस्थित गर्ने ध्यान पुगेको देखिँदैन। घटना ठूलो कि परिणाम कोहलपुर दुर्घटनामा १२ वर्षीया प्रकृति चन्दका दुवै खुट्टा ट्रकले किचेर क्षतिग्रस्त भएका थिए। घटनालगत्तै प्रहरीले चालकलाई नियन्त्रणमा लिइसकेको थियो। घटना यति मात्र हो। दुईदुई दिनसम्म कोहलपुर बजार क्षेत्र ठप्प पारियो। दर्जनौं गाडी तोडफोड भए। विद्यालय, पसल बन्द गरिए। सुर्खेत रोडमा सवारी आवागमन ठप्प भयो। घटनाका दोषीलाई कारबाही गर्नुपर्ने र पीडितको उपचार र न्यायको लडाइँ लड्नुपर्नेमा घटनाभन्दा पृथक डीएसपीलाई केन्द्रित गरेर आन्दोलन मोडियो। यसले घटना ठूलो कि परिणाम भन्ने प्रश्न खडा भएको छ। सर्वपक्षीय कि गोप्य बैठक सोमबार कोहलपुरको पिपरीस्थित कृषि तालिम केन्द्रमा सर्वपक्षीय भेला डाकिएको थियो। सर्वपक्षीय भेलापछि कोहलपुर साम्य बन्ने धेरैको अपेक्षा थियो। दुई दिनदेखि कोहलपुर घटनाबारे पत्रकारले समाचार संकलन गरिरहेका थिए। तर समाचार संकलन गर्न गएका पत्रकारलाई प्रवेश गर्न दिइएन। कोहलपुर घटनाका घाइते र घाइतेका अभिभावकलाई पनि बैठकमा जान दिइएन। घटनाको अनुगमन गर्न राष्ट्रिय मानव अधिकार आयोगसहित एक दर्जन मानव अधिकारवादी संस्थाका प्रतिनिधि कोहलपुरमै थिए। उनीहरूलाई पनि बैठकमा डाकिएन। एक मानव अधिकारकर्मी भन्दै थिए, सर्वपक्षीय हो कि गोप्य बैठक ? पत्रकार : पहिले सुरक्षा कि रिपोर्टिङ पत्रकारले द्वन्द्वग्रस्त क्षेत्रको पनि समाचार संकलन गर्नुपर्छ। त्यही परिस्थिति कोहलपुरमा थियो। प्रहरीले गोली प्रहार र आन्दोलनकारीको ढुंगामुढाबीच पत्रकार थिए। नेपालगञ्जको अनलाइन खोजखबरका हेल्मेट लगाएर मज्जाले लाइभ गरिरहेका थिए। पश्चिम, दक्षिण र उत्तरतिरबाट प्रदर्शनकारीहरूले ढुंगामुढा प्रहार गरिरहेका थिए। त्यहाँ अरू थुप्रै पत्रकार पनि थिए। धेरै ढुंगा प्रहार भएपछि मात्र पत्रकारको टोली ज्यान जोगाउने भन्दै भागेको थियो। यसरी जोखिम मोलेर समाचार संकलन गर्दै गर्दा पत्रकार भन्दै थिए द्वन्द्वग्रस्त क्षेत्रको समाचार संकलन गर्दा पहिले आफ्नो सुरक्षामा ध्यान दिने कि रिपोर्टिङलाई प्राथमिकता दिने ?"
ए डिभिजन लिग फुटबल : उद्घाटन खेलमा मच्छिन्द्र विजयी,काठमाडौँ : शनिबारदेखि सुरु भएको सहीद स्मारक ए डिभिजन लिगमा मच्छिन्द्र क्लबले विजयी सुरुवात गरेको छ। ४३औँ संस्करणको उद्घाटन खेलमा मच्छिन्द्र फुटबल क्लबले ब्रिगेड ब्वाइज क्लबलाई २० ले पराजित गरेको हो । शनिबार एन्फा टेक्निकल सेन्टर सातदोबाटोमा खेल भएको हो। मच्छिन्द्रको जितमा योगेश गुरुङले खेलको २९औँ मिनेटमा पहिलो गोल गरे । त्यस्तै मनाङ मस्र्याङदीका पूर्व स्ट्राइकर दीपक राईले दोस्रो हाफको ५०औँ मिनेटमा अर्को गोल थपे । त्यसपछि कुनै पनि टिमले गोल गर्न नसकेपछि मच्छिन्द्रले खेल २० ले आफ्नो पक्षमा पारेको हो । यससँगै मच्छिन्द्रले २ अंक जोडेको छ। यसअघिको संस्करणमा अन्तिमबाट दोस्रो स्थानमा रहेकाले मच्छिन्द्रको खातामा १ अङ्क घटाएर २ अंकमात्र जोडिने भएको हो ।
ब्रिजवाटरमा विद्यालयस्तरीय फुटबल,"भक्तपुर : उच्च माध्यमिक तहमा अहिलेसम्मकै सर्वाधिक पुरस्कार राशिको फुटबल प्रतियोगिता ब्रिजवाटर कप फुटबल प्रतियोगिता आइतबारदेखि सुरु हुने भएको छ। प्रतियोगिताको विजेता स्कुलले एक लाख रुपैयाँ नगद पुरस्कार पाउनेछन्। यस्तै उपविजेताले ५० हजार रुपैयाँ हात पार्ने छ। व्यक्तिगततर्फ उत्कृष्ट गोलरक्षक, उत्कृष्ट डिफेन्डर, उत्कृष्ट मिड फिल्डर, उत्कृष्ट खेलाडी, उत्कृष्ट प्रशिक्षक र अनुशासित टिमलाई समेत पुरस्कृत गरिनेछ। प्रत्येक खेलमा एकजनालाई म्यान अफ दी म्याचबाट पुरस्कृत गरिने भएको छ। ब्रिजवाटर इन्टरनेसनल कलेजको आयोजनामा हुने उक्त प्रतियोगिता भक्तपुरको मध्यपुर थिमि नगरपालिका२, सानोठिमीको खेल मैदानमा हुनेछ। नकआउटका आधारमा हुने प्रतियोगिता पुस १२ सम्म चल्नेछ। मध्यपुर युथ एसोसिएसनको मैदानमा हुने प्रतियोगिताबारे जानकारी दिन आयोजक कलेजले शुक्रबार पत्रकार सम्मेलनसमेत गर्यो। पत्रकार सम्मेलनमा कलेजका प्राचार्य तेज श्रेष्ठले प्रतियोगितामा काठमाडौं उपत्यकाका ३२ विद्यालयको सहभागिता रहने जानकारी दिए। प्रतियोगिताका संयोजक एवं अखिल नेपाल फुटबल संघका उपाध्यक्ष उपेन्द्रमान सिंहले यस वर्ष सुरु हुने उक्त प्रतियोगिता प्रत्येक वर्ष गरिने जानकारी दिए। उनले प्रतियोगिता नेपालका फुटबल क्लवहरूलाई उत्कृष्ट खेलाडीहरू छनोट गर्ने दरिलो आधार बन्ने विश्वास व्यक्त गरे। कलेजका प्राचार्य श्रेष्ठले क्लब फुटबल सँगसँगै राष्ट्रिय फुटबलमा योगदान पुर्याउने उद्देश्यले प्रतियोगिता आयोजना गर्न लागेको बताए। क्लब फुटबल सँगसँगै राष्ट्रिय फुटबलका लागि योगदान गर्न सक्ने खेलाडी उत्पादनमा सहयोग पुर्याउन प्रतियोगिता गर्न लागेका हौं, उनले भने, यसले विद्यार्थीबीच आपसी भाइचारा तथा मित्रता विकास हुनेछ भने कलेजहरूबीच एकापसमा संस्थागत सम्बन्ध विस्तार हुने छ।"
ए डिभिजन लिग आजदेखि : मछिन्द्र र ब्रिगेड भिड्दै,काठमाडौं : सहिद स्मारक ए डिभिजन लिग फुटबल प्रतियोगिता शनिबारदेखि काठमाडौंमा सुरु हुने भएको छ। त्रिपुरेश्वरस्थित दशरथ रंगशालामा सुरु हुने ए डिभिजन लिगको उद्घाटन खेलमा मछिन्द्र फुटबल क्लब र ब्रिगेड ब्वाइज क्लब (बीबीसी)बीच प्रतिस्पर्धा हुनेछ। अखिल नेपाल फुटबल संघ (एन्फा)ले बुधबार लिगको खेल तालिका सार्वजनिक गरेको हो। लिगमा ए डिभिजनका १४ क्बलबीच प्रतिस्पर्धा हुनेछ एन्फाले जनाएको छ। एन्फाले हरेक राउन्डमा सात खेल सञ्चालन गर्नेछ। पहिलो दिन एक खेल भए पनि आइतबारदेखि भने प्रत्येक दिन दुई खेल सञ्चालन हुनेछ। लिगका लागि १४ वटै क्लबले खेलाडी अनुबन्ध र तयारी सुरु गरेका छन्। दशरथ रंगशालामा साढे चार वर्षपछि लिग सञ्चालन हुन लागेको हो। १३औं दक्षिण एसियाली खेलकुद (साग)को भव्य समापनसँगै दशरथ रंगशाला फेरि फुटबलमय बन्दैछ। २०७२ सालको विनाशकारी भूकम्पले दशरथ रंगशालामा क्षति पुगेका कारण त्यहाँ खेलकुदका सम्पूर्ण गतिविधि ठप्प बनेको थियो। लिगमा कुल ९१ खेल हुनेछ। लिगमा अंक तालिकाको शीर्ष स्थानमा रहने टोली च्याम्पियन बन्नेछ। एन्फाले यसपटक रेलिगेसनसहितको लिग सञ्चालन गर्न लागेको हो। एन्फाले फुटबलको माहोल बनाउने भन्दै गत वर्ष रेलिगेसनबिनाको लिग सञ्चालन गरेको थियो। गत वर्ष मनाङ मस्र्याङ्दी क्लब च्याम्पियन बनेको थियो। मनाङ मस्र्याङ्दी क्लबले हालसम्म आठ पटक लिगको उपाधि जितिसकेको छ। ए डिभिजन लिगको यो ४३औं संस्करण हो।
खेलाडीलाई पुरस्कारले मात्रै पुग्दैन : सिंह,"काठमाडौं : १३ औं सागमा पदक विजेता खेलाडीहरुलाई नेपाली कांग्रेसका नेता प्रकाशमान सिंहले सम्मान गरेका छन्। खेलाडीलाई नगद पुरस्कारले मात्रै नपुग्ने भन्दै सरकारले रोजगारीको व्यवस्था गरिदिनु पर्ने उनले बताए। पदक विजेता खेलाडी र प्रशिक्षकहरुलाई सरकारले नगद पुरस्कारका साथै शहर परिक्रमा गराएर सम्मान गरेकोमा उनले खुसी व्यक्त गरे। पदक विजेता कराँते खेलाडी तथा प्रशिक्षकहरुलाई शनिबार आयोजना गरिएको सम्मान कार्यक्रमलाई सम्बोधन गर्दै नेता सिंहले सरकारले खेलाडीको मनोबल उकास्ने काम गरेको भन्दै खुसी व्यक्त गरेका हुन्। उनले खेलाडीलाई नगद पुरस्कारका अतिरिक्त रोजगारीको सुनिश्चितता गर्न सकेमात्र खेल क्षेत्रबाट अपेक्षा अनुरुपको नतिजा आउने भन्दै त्यसतर्फ सोच्न सरकारलाई सुझाव दिए। विश्वमा खेलाडीलाई खेल क्षेत्रमा प्रोत्साहन गर्नका लागि रोजगारीको ब्यवस्था गर्ने गरेको उदाहरण छ, अब हामीले पनि यतातर्फ सोच्नु पर्छ, पूर्व उपप्रधानमन्त्रीसमेत रहेका सिंहले भने। कराँते महासंघ ललितपुरले आयोजना गरेको कार्यक्रममा १३ औं सागमा पदक जितेका कराँते खेलाडी तथा प्रशिक्षकहरुलाई नगद तथा प्रमाणपत्रसहित सम्मान गरिएको थियो।"

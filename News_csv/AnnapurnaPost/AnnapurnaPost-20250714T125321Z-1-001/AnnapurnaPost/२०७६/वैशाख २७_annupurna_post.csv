शीर्षक,विवरण
रोकिएको पीपीए र जलविद्युतको भविष्य,"निजी क्षेत्रले बर्खायाममा उत्पादन गर्ने सबै बिजुली खपत नहुने विडम्बनात्मक स्थिति छ किनकि बिजुली खपत गराउन राज्य गम्भीर छैन । विद्युत् प्राधिकरण बिजुलीको एकल क्रेता। यो संस्था बलियो भयो भने मात्र मुलुकको जलविद्युत् क्षेत्र उँभो लाग्छ। यो संस्था धराशायी हुँदै गएमा विद्युत्सित जोडिएका सबै क्षेत्रको भविष्य तहसनहस हुन्छ। प्राधिकरण भएकैले निजी क्षेत्र आवश्यक भएको हो। उत्पादित बिजुली प्राधिकरणले खरिद नगर्ने हो भने जलविद्युत् विकास नीति २०४८, विद्युत् ऐन २०४९ र विद्युत् नियमावली २०५० खारेज गरिदिए हुन्छ। तर, प्राधिकरणले सबै बर्खे बिजुली किनेर पनि सक्दैन। स्वदेशी लगानीकर्ताको ध्यान नदी प्रवाही (रन अफ रिभर) मा मात्र केन्द्रित छ। नदी प्रवाहीवाला आयोजना निर्माण लागत सस्तो पर्छ अन्यको तुलनामा। त्यही भएर अधिकांश प्रवद्र्धकले नदीप्रवाही बनाएका छन्। प्रवद्र्धकका तर्पबाट हेर्दा यो ठीक छ तर राज्यको आवश्यकता नदी प्रवाही मात्रै होइन, अर्धजलाशय र जलाशययुक्त हो। दस वर्षमा पन्ध्र हजार मेगावाट उत्पादन गर्ने घोषणा छ। यसअनुसार नदीप्रवाहीवालाको विद्युत् खरिद सम्झौता (पीपीए) का निम्ति छुट्याइएको कोटा पूरा भएको छ। अब प्राधिकरण पुरानै स्थितिमा फर्किएको छ टेक एन्ड पे (बिजुली लिए मात्र त्यसको भुक्तानी गर्ने)। यो टेक एन्ड पे वाला पीपीएले आयोजना निर्माण हुँदैन। यस्ताखाले पीपीए भएका आयोजनामा लगानी हुँदैन भन्ने प्रवद्र्धक र प्राधिकरण दुवैलाई थाहा छ। तैपनि नगरी सुख पनि छैन। नगर्दा लाइसेन्सको म्याद सकिने, गर्दा लगानी नआउने। अनि प्रवद्र्धकको दीर्घ प्रतीक्षा हुन्छ प्राधिकरणले कहिले पीपीए खुलाउला। यो स्थितिमा छौं हामी। यो वर्ष माथिल्लो तामाकोशी (४५६ मेगावाट) सहित थप तीन सय मेगावाटको बिजुली आउँदैछ, निजी क्षेत्रबाट। अन्य पाइपलाइनमा छन्। पीपीए भएका अधिकांश निर्माणको विभिन्न खण्डमा छन्। एकाध महिना वा वर्ष ढिलो होला तर निर्माणमा गएका पूरा हुन्छन्। ती अधिकांश बर्खे बिजुली हुन्। यस्तो बिजुली प्राधिकरणलाई टाउको दुखाइको विषय बनेको छ। हिउँदमा एकतिहाइ मात्र उत्पादन हुने। बर्खायाममा जडित क्षमतामा। अर्थात् जतिबेला बिजुलीको चरम आवश्यकता पर्छ, उत्पादन स्वात्तै घट्छ। जतिबेला बिजुलीको माग कम हुन्छ, त्यसै बेला निजी क्षेत्रका बिजुलीको पनि ओइरो लाग्छ। यो प्रकृतिले गर्दा प्राधिकरण जहिले पनि समस्यामा पर्छ। निजी क्षेत्रले बर्खायाममा उत्पादन गर्ने सबै बिजुली खपत नहुने विडम्बनात्मक स्थिति छ। बिजुली खपत गराउन राज्य गम्भीर छैन। नीतिगत हस्तक्षेप छैन। प्राधिकरणले पीपीए रोक्ने होइन, सबै खुला गर्नुपर्छ। आवश्यक परेमा सम्भावित जोखिम वहन राज्यले गर्नुपर्छ र ऊर्जा खपत स्वदेशमै गराउने रणनीति अपनाउनुपर्छ। अर्काेतर्फ, बिजुलीको माग नै बढिरहेको छैन। उद्योग धमाधम बन्द हुँदैछन्। भएका उद्योगपति व्यापारतर्प आकर्षित छन्। श्रम बजारमा समस्या छ। कच्चा पदार्थ आयात गर्नुपर्छ। उत्पादित वस्तु प्रतिस्पर्धी हुँदैन। मुलुकको कुल गार्हस्थ उत्पादन (जीडीपी) मा उद्योग क्षेत्रको योगदान जम्मा ६ प्रतिशत अर्थात् एक खर्ब २० अर्ब रुपैयाँ मात्र छ। त्यस्तै देशको कुल ऊर्जा खपतमा उद्योग क्षेत्रले जम्मा ६ प्रतिशत मात्र बिजुली उपयोग गर्छ (नेपाल इनर्जी सेक्टर एसेसमेन्ट, स्ट्राटेजी एन्ड रोडम्याप, एडीबी, २०१७)। यसले नेपालमा उद्योग फस्टाउन नसकेको छर्लंग पार्छ। अझै पनि बिजुली खपत उद्योग र गार्हस्थबराबर छ। जबकी गार्हस्थभन्दा औद्योगिक र व्यापारिक विद्युत् खपत धेरै हुनुपर्थ्यो। बिजुली बेचेर प्राप्त हुने आम्दानी पनि उद्योग र गार्हस्थको करिब उस्तै छ। हामीकहाँ बिजुलीको उपयोग बत्ती बाल्नमा धेरै छ (सन् २०१४ को तथ्यांक अनुसार ८४ प्रतिशत)। कृषि क्षेत्रमा जम्मा एक प्रतिशत, यातायातमा ७ प्रतिशत, व्यापारिक क्षेत्रमा दुई प्रतिशत ऊर्जा खपत हुन्छ। अहिले पनि पाँच सय मेगावाटको बिजुली भारतबाट आयात भइरहेको छ। अझ पेट्रोलियम पदार्थको खपत र आयात डरलाग्दो छ। यो वर्षको नौ महिनामा पेट्रोलियम पदार्थको आयात मात्रै एक खर्ब ८२ अर्ब रुपैयाँ पुगेको छ। यसरी स्वदेशमा उत्पादन गर्न सकिने ऊर्जाको विकास नगरी हामी परनिर्भर बन्दै गइरहेका छौं। यो अर्थतन्त्रका लागि डरलाग्दो हो। प्राधिकरण भन्छ भारतमा बिजुली निकासी नगर्ने हो भने अबको केही वर्षमा बर्खायाममा अर्धजलाशययुक्तबाट वार्षिक ९४ अर्ब र नदीप्रवाहीबाट ९४ अर्ब रुपैयाँको बिजुली खेर जान्छ। उपयोग हुन नसक्ने तर पैसा तिर्नुपर्ने अवस्थाले ऊ टाट पल्टने हो कि भन्ने चिन्ता पनि छ। यही खेर जाने डरका कारण उसले पीपीए (नदी प्रवाही) गर्न छाडेको छ। तर, प्राधिकरण आफ्नो प्रणालीमा स्थिर भएर बस्न भने पाउने छैन। किनभने लाइसेन्स लिएर आयोजना निर्माण गर्न लागेकाहरू प्रभावशाली छन्। तिनको प्रधानमन्त्रीसित सीधै पहुँच छ। प्राधिकरणले धेरै दिन दबाब थेग्न सक्दैन। कतिपय नेता आपैं लगानी गरेका छन्। अहिले ५२ सय मेगावाटको पीपीएको कोटा पुगिसकेको छ। अब त्यो कोटा पुनः खुल्नेछ। नखुली सुखै छैन। किनभने ऊर्जा मन्त्रालयले धमाधम लाइसेन्स जारी गरेको गर्यै छ। आयोजनाहरू भटाभट अध्ययन भइरहेका छन्। कतिपयले घरखेत बैंकमा राखी जलविद्युत्मा लगानी गरिरहेका छन्। यो परिवेशमा प्राधिकरणको आर्थिक हित हेर्दा अर्थतन्त्रलाई नै असर पार्ने देखिन्छ। नहेर्दा प्राधिकरणले तिर्नै सक्दैन। खेर जाने सबै बिजुलीको राज्यले ग्यारेन्टी पनि लिन सक्दैन। ऊर्जा मन्त्रालय र प्राधिकरणले अलिकति आश गरेको भारत र बंगलादेश निर्यात हो। यसका लागि केही सहमति पनि भएका छन्। भारतसित इनर्जी बैंकिङ र पावर एक्सचेन्जमा भएका सहमति कार्यान्वयन भएमा नेपालको बर्खे बिजुलीको समस्या समाधान हुन्छ कि भन्ने आशा हो। यद्यपि भारतसित भएका सहमति र सम्झौता अक्षरशः पालना हुन कठिन देखिन्छन्। जब व्यावहारिक रूपमै सहमति पालना हुन्छ, त्यतिबेला मात्र ढुक्क हुन सकिन्छ। भारतको बजार ताकेकै कारण नेपालको जलविद्युत् विकास हुन नसकेको हो। बरु भारतबाट वर्षको २४ अर्ब रुपैयाँको बिजुली आयात गर्ने तर जलाशययुक्त आयोजना नबनाउने सरकारको अघोषित नीति छ। वर्षमा दुई खर्बको पेट्रोलियम आयात गर्ने तर विद्युतीय परिवहन सञ्चालनका लागि पहलसमेत नगर्ने। पूर्व पश्चिम विद्युतीय रेल मार्ग, केबुल कार, रोपवे, इन्डक्सन चुल्हो, ट्रली बस, विद्युतीय सवारी साधन, रासायनिक मल कारखाना स्थापनाजस्ता विषयमा नीति निर्माण तहमा सोचसम्म आएको छैन। एउटा उदाहरण हेरौं, सुर्खेतदेखि दैलेखसम्म रोपवेमा सामान ढुवानी गर्ने हो भने कति पेट्रोलियम पदार्थको आयात प्रतिस्थापन हुन्छ ? नेपालको ७५ प्रतिशत भूभाग पहाडी छ। पहाडी क्षेत्रमा रेपवेबाट सामान ढुवानी गर्दा बिजुली खपत भई पेट्रोलियम पदार्थ र सवारी साधन आयात प्रतिस्थापन हुन्छ। यस दिशातर्प हाम्रा नेताहरूले कहिल्यै पनि सोचेनन्। विद्युत् ऊर्जा खपत गराउने संयन्त्र आज स्थापना गरेर भोलिबाटै सुरु हुने होइन। यसका लागि दीर्घकालीन लक्ष्य चाहिन्छ। वार्षिक बजेट बराबरको व्यापार घाटा छयो वर्ष झन्डै १४ खर्ब रुपैयाँ पुग्ने अनुमान। तर हरेक वर्ष आयात घटाउने रणनीति अपनाउने हो भने केही वर्षमै त्यो लक्ष्य हासिल गर्न सकिन्छ। व्यापार घाटाको सबैभन्दा ठूलो अंश इन्धनको छ। इन्धनबाट थालनी हुनुपर्छ। यातायात नै त्यस्तो क्षेत्र हो जहाँ सार्वजनिकनिजीसाझेदारी हुन सक्छ। यसका लागि सरकारी अठोट चाहिन्छ। सरकारलाई नपुगेको पैसा निजी क्षेत्रले लगानी गर्न सक्छ। अहिले जति पनि केबल कार सञ्चालनमा छन् ती सबै निजी क्षेत्रबाटै भएका हुन्। रोपेवे, विद्युतीय रेल आदिमा पनि निजी लगानी आउन सक्छ। त्यस्तै एलपीजी ग्यास विस्थापनका लागि घरघरमा विद्युतीय चुल्हो (इन्डक्सन हिटर) प्रयोगमा ल्याउन सकिन्छ। यसका लागि फेरि पनि चाहिन्छ उहीराज्यको नीतिगत हस्तक्षेप। आयात गरी भन्सार राजस्व बढाउने र त्यही राजस्वले कर्मचारी, मन्त्री, राष्ट्रपति आदिका तलब भत्ता (त्यो पनि नपुग्ने भएकाले आन्तरिक ऋण नै लिनुपर्ने) खुवाउने परिपाटी रहेको मुलुकमा यस्ता सोच बेकार लाग्छन्। प्राधिकरणले नदी प्रवाहीलाई अर्धजलाशयमा परिणत हुन भनेको छ। तर लाइसेन्स जारी भएका र निर्माणको क्रममा रहेका सबै नदीप्रवाहीले पिकिङ इनर्जी (बेलुकीपख खपत हुने) उत्पादन गर्न सक्दैनन्। आयोजनाको भौगोलिक अवस्था र प्रकृति मिल्नुपर्छ। अब पिकिङमा जान नसक्नेहरूका लाइसेन्स र लगानी के हुने त ? यो प्रश्न गम्भीर छ। यसको सम्बोधन हुनुपर्छ। सम्बोधन हुँदा प्राधिकरणको आर्थिक हालत फेरि नाजुक हुन्छ। सरकारले आजैदेखि स्वदेशमा स्वदेशी ऊर्जा खपत गराउनेतिर लाग्ने हो भने अबको केही वर्षमै त्यो लक्ष्य पूरा पनि हुन्छ। केवल चाहिन्छ दृढ इच्छाशक्ति। गत चैतमा सम्पन्न लगानी सम्मेलनमा जलविद्युत्मा विदेशी लगानीकर्ता आकर्षित हुन नसक्नुको मुख्य कारण नै बजार हो। थ्री गर्जेजजस्तो विश्वकै सबैभन्दा धेरै जलविद्युत् उत्पादन गर्ने कम्पनीले पश्चिम सेतीमा लगानी गर्ने आँट गर्न सकेन। नर्वेको एसएन पावरजस्ता कम्पनीले तामाकोसी तेस्रो (६५० मेगावाट) मा लगानी गर्न सकेन, यहीं बजार नपाएर। प्राधिकरणले पीपीए रोक्ने होइन, सबै खुला गर्नुपर्छ। आवश्यक परेमा सम्भावित जोखिम वहन राज्यले गर्नुपर्छ र ऊर्जा खपत स्वदेशमै गराउने रणनीति अपनाउनुपर्छ।"
लोकलाजबिनाको लोकतान्त्रिक,"अभ्यास राजनीति यही गति र मतिका साथ अघि बढ्ने हो भने नेपाल र नेपालीको राजनीतिक भविष्य सुखमय हुने छैन राजनीतिक व्यवस्था फेरिए पनि नेतृत्वमा चारित्रिक हिसाबले गुणात्मक परिवर्तन आउन सकेन। राजनीतिक दल र तिनका नेताको वैयक्तिक चरित्र एवं सार्वजनिक जीवन र व्यवहार भरोसायोग्य हुन सकेन। तिनको आचार, विचार र व्यवहारमा देखिन थालेको चारित्रिक ह्रासका कारण नेपालको राजनीति दिशाहीन अवस्थाबाट गुज्रँदै छ। परिणामस्वरूप संविधान कार्यान्वयनमा देखिएको अन्योलले जताततै भद्रगोल अवस्था उत्पन्न भएको छ। यसबाट सिद्ध हुन्छ, आफू अनुकूल व्यवस्था परिवर्तन गर्न सजिलो हुन्छ तर आफैंले स्थापित गरेको व्यवस्थालाई प्रांगारिक मलजलसहित गोडमेल गर्न सीपको सख्त अभाव रहेछ भन्ने दुईतिहाइ सरकारको अहिलेसम्मको गतिविधिले प्रमाणित गरिसकेको छ। व्यवस्था परिवर्तन गरी सत्ता प्राप्त गर्न सक्ने तर जनताको पक्षमा सत्ता सञ्चालन गर्ने क्षमता र दक्षता प्रदर्शन गर्न नसक्ने। आफैंले घोषणा गराएको संविधानको परिपालना आफैंले बेहिसाबसँग गर्ने सरकारी रवैयाका कारण भोलिका दिनमा राजनीतिले कता कोल्टे फेर्ने हो भन्न सकिने स्थिति छैन। लोकतन्त्र शब्दैभित्र अन्तरनिहित लोकलाजबिनाको लोकतान्त्रिक अभ्यासले लोकतन्त्र जोगाउन कति सम्भव छ ? संविधान लागू गरिएको अहिलेको प्रारम्भिक चरणको राजनीति यही गति र मतिका साथ अघि बढ्ने हो भने नेपाल र नेपालीको राजनीतिक भविष्य सुखमय हुने छैन। यो सरकारी नीति र कार्यक्रमका विषयमा प्रतिपक्षी सांसदको प्रश्नको उत्तर दिने क्रममा प्रधानमन्त्रीबाट व्यक्त अशिष्ट र अमर्यादित शब्दले प्रमाणित गरेको छ। कुनै पनि घरमुलीले घर अनुशासित राख्ने हो भने घरमुलीको स्वाभाव सरल एवं निष्कपट हुनैपर्छ। घर जति ठूलो भए पनि मुलीले घरको संस्कार र संस्कृति जोगाउन हरक्षण जिम्मेवार तथा सहनशील भएन भने घर ध्वस्त हुन बेर लाग्दैन। जनतालाई निरीह बनाउने अहिलेको परिपाटीमा व्यापक सुधार आवश्यक छ। राजनीतिक नेता र कार्यकर्ताको छद्म नाममा अनेक किसिमका बिचौलिया र माफियाको कब्जामा सम्पूर्ण सरकारी संयन्त्र पर्दै गरेको आभास हँुदैछ। दिनहुँ प्रकाशित, प्रसारित प्रमुख समाचारमाध्यमको अध्ययनबाट निस्किने सार भनेको यही हो। यस्तो परिस्थितिमा मातृभूमिप्रति समर्पित जागरूक नेपालीबीच ऐक्यबद्धता अहिलेको आवश्यकता हो। स्थिर र अति नै शक्तिशाली सरकार भएर पनि किन मुलुकको अवस्था दिनानुदिन खस्किँदै गएको छ ? सरकारको गलत बाटो रोक्नछेक्न संसद्मा प्रतिपक्षी दल कमजोर भएकाले होइन ? संसद्मा प्रचण्ड बहुमत भएका कारण सरकार जनताप्रति गैरजिम्मेवार भएकाले घरमुलीका रूपमा रहेका प्रधानमन्त्रीको बोली र व्यवहारमा छाडापन देखिन थालेको त होइन ? यस्ता विषयमा मुलुकप्रति जिम्मेवार सबैको ध्यान जानुपर्छ। लोकतन्त्रको आधारभूत र बलियो खम्बामध्ये स्वतन्त्र न्यायपालिका एउटा हो। जनताले स्वतन्त्र न्यायपालिकाको वास्तविक स्वरूप यथार्थमा अनुभूत नगरेसम्म वैयक्तिक स्वतन्त्रताको कुनै अर्थ हुँदैन। न्याय निरूपण गर्ने व्यक्ति कुनै सरकारी बोर्डको सदस्यमा राजनीतिक नियुक्ति पाउने व्यक्तिसरह हुन सक्दैन। सेनाको सेकेन्ड लेफ्टिनेन्ट हुन धेरै किसिमका परीक्षा उत्तीर्ण भएपछि मात्र कुनै नेपाली सेनाको अधिकृत हुन योग्य ठहरिन्छ। नेपाल सरकारको अधिकृत हुन लोकसेवा आयोगको परीक्षा उत्तीर्ण हुनु आवश्यक हुन्छ। निजको वृत्ति विकासका लागि धेरै सर्त पूरा गर्नुपर्ने हुन्छ। तर न्यायाधीशको पदमा जागिर पाउन त्यस्तो कुनै परीक्षा पार गर्नु पर्दैन। सरकार स्वतन्त्र र सक्षम न्यायपालिकाप्रति निष्ठावान् छैन भन्नेमा अब द्विविधा छैन। न्यायपालिकामाथि सरकारी नियन्त्रणको बढ्दो प्रयास विफल पार्ने ताकत संविधानतः देखिँदैन। उचित परीक्षणबेगर शक्तिकेन्द्रले इच्छाएको व्यक्तिलाई सरकारको परोक्ष निर्देशनमा अधिकार प्राप्त भनिएको परिषद्बाट विना वस्तुगत आधार न्यायाधीश नियुक्तिका लागि सिफारिस गरिन्छ। न्यूनतम योग्यतासम्म पुगेका त्यस्ता व्यक्तिलाई न्यायाधीशजस्तो अति संवेदनशील पदमा नियुक्त गर्ने परिपाटीलाई यसरी निरन्तरता दिइएका कारण विगतमा बचेखुचेको न्यायपालिकाको गरिमा धराशायी अवस्थामा पुर्याइएको छ। यस्तो किसिमको ठाडो नियुक्तिले न्यायपालिकाको क्रियाकलाप कस्ता देखिएला ? नेपालको इतिहासमा न्यायपालिकाको स्थिति यति कमजोर कहिल्यै भएको थिएन भन्ने न्यायपालिकाको विगतलाई बुझ्ने जोसुकैले पनि भन्न सक्छ। हालै पूर्वन्यायाधीश फोरम नेपालको निष्कर्षबाट बुझ्न सकिन्छ। सरकार स्वतन्त्र र सक्षम न्यायपालिकाप्रति निष्ठावान् छैन भन्नेमा अब द्विविधा छैन। न्यायपालिकामाथि सरकारी नियन्त्रणको बढ्दो प्रयास विफल पार्ने ताकत संविधानतः देखिँदैन। राज्यका प्रमुख अंगबीच हुनुपर्ने शक्ति सन्तुलनको सीमा धेरै हदसम्म मिचिइसक्दा पनि संसद्मा प्रमुख प्रतिपक्षी दल भने कुहिरोको काग जस्तै बेखबर छ। भन्नैपर्ने हुन्छ उक्त दलसँग सरोकार राख्ने एक दुई व्यक्तिलाई न्यायाधीशको पदमा जागिर मिलाइदिएकै कारण ऊ दंग छ। राजा ज्ञानेन्द्रले अनधिकृतरूपमा २०४७ को संविधानको दुरुपयोग गरी मुलुकको कार्यकारी अधिकार आफ्नो हातमा लिएपश्चात् गठित शाही आयोगबाट थुनामा पारिएका अहिलेका प्रमुख प्रतिपक्षी दलका नेतालगायत कतिपय नेतालाई सर्वोच्च अदालतको आदेशबाट मुक्त गरिएको घटनालाई अहिलेको प्रतिपक्षी दलले यति छिट्टै बिर्सेको होला ? राजाको तानाशाही शासन व्यवस्थामा समेत न्यायपालिकाले आफ्नो स्वतन्त्रता अक्षुष्ण राख्दै लोकतन्त्रको मर्यादाका खातिर ऐतिहासिक फैसला गर्न सफल भएको थियो। त्यही न्यायपालिकाको अवस्था २०६३ को अन्तरिम संविधान लागू भएपछिका दिनमा किन र कसको स्वार्थमा निरीह जस्तै बनाइँदैछ ? यसमा आमूल सुधार नगरिने हो भने स्वतन्त्र न्यायपालिका व्यवहारतः निर्देशित न्यायपालिकामा रूपान्तरित हुनेछ। यस्तो अवस्थामा प्रमुख प्रतिपक्षीलगायतले बेहोर्नुपर्ने अत्याचारको मात्रा शाही आयोगको आडमा त्यसबेला बेहोर्नु परेको अन्याय भन्दा कम हुने छैन। प्रतिपक्षी दल स्वतन्त्र न्यायपालिका पक्षपाती हुन् भने आफ्नै स्वार्थका लागि भए पनि न्यायपालिकामाथि मडारिरहेको कालो बादल हटाउन सुझबुझका साथ लाग्नुपर्छ। सत्तापक्ष निरंकुश हँुदै गएको छ भन्ने प्रधानमन्त्री स्वयं र निजको मन्त्रिमण्डलका सदस्यको बोलीवचन र आनिबानीबाट प्रष्ट भएको छ। तर, प्रमुख प्रतिपक्षको स्थिति हारेको पल्टन जस्तैे देखिएको छ। ठूला कम्युनिस्ट पार्टी एकापसमा जुटिसकेको अवस्थामा समेत कांगे्रस घरझगडामा लिप्त छ। लामो समयदेखि नेतृत्व तहका नेतामा सिर्जनशीलता अभाव देखिएको छ। ऊर्जावान् युवा थकित तथा गलित नेताको पुच्छर समातेर वैतरणी पार गर्ने विश्वासमा आफूमा अन्तरनिहित प्रतिभाको क्षय गरिरहेका छन्। निर्वाचनमा पार्टी हारेपछि त्यसको प्रमुख कमान्डरका साथै पार्टीका अन्य वृद्ध सहायक कमान्डरसमेत हारेको मानिनुपर्ने अवस्थामा आआफ्ना हारेकै कमान्डरको पछि लागेर पार्टी जोगाइन्छ भन्ने मान्यताका साथ त्यस्ता कमान्डरको वचाउमा लागिपर्नु कति बुद्धिमानी होला ? पार्टीभित्रको शक्ति संघर्ष लामो समयसम्म चलिरहँदा कुनै गुट विषेशले पार्टी एकपटक त कब्जा गर्ला तर त्यसबेलासम्म नेपालको लोकतन्त्र कस्तो भुँमरीमा फस्ने हो भन्न सकिँदैन। यस्तो विषम परिस्थितिमा समेत आपसी विवादमा रुमलिरहेका कांग्रेस पंक्तिको चेत कहिलेसम्म खुल्ने हो भन्न सकिने अवस्था छैन। नेपालका अन्य पार्टीले अहिलेसम्म व्यावहारिक रूपमा पार्टीको प्रभावकारी स्वरूप ग्रहण नै गरिनसकेका कारण तिनका बारेमा थप भनिरहनु परेन। नेकपा नेतृत्वको दुईतिहाइको सरकारसँग मुलुकमा लोकतन्त्र सुदृढ गर्दै जाने ऐतिहासिक अवसर थियो। सरकारले त्यो अवसर गुमाउँदै गएको छ। संवैधानिक अंगका साथै राज्यका अन्य अंगलाई कसरी चुस्तदुरुस्त बनाउँदै लैजाने र आम जनताका लागि स्वच्छ र स्वस्थ्य प्रशासन कसरी दिने भन्ने विषयमा सरकार उल्टो बाटोतर्फ लागेको छ। प्रधानमन्त्री वाकपटु छन्। उनको वाणीमा विनम्रता अभाव छ, रुखो शब्द प्रयोग गरी तीतो ओकल्न उनी पारंगत छन्। सुन्दा उनी सर्वज्ञानी देखिन्छन् तर उनी आफ्नो बोलीको प्रभाव कहाँ कति परेको छछैन भन्ने विषयमा अनविज्ञ देखिन्छन्। म भ्रष्टाचार गर्दिनँ अरूलाई पनि गर्न दिन्न भनेर उनले बारम्बार भनिरहेका छन्। तर आफूले बोलेको प्रभावका कारण मुलुकमा भ्रष्टाचार यसरी घट्यो भनेर भन्ने आँट उनमा छैन। आगामी दिनमा सरकारले गर्ने भनेर महत्वाकांक्षी योजनाको घोषणा गरिएको छ। तर ती योजना कार्यान्वयन अहिलेको प्रशासनयन्त्रबाट अघि बढाउन कति सम्भव छ ? लक्ष्यअनुसारको प्रतिफल प्राप्त गर्न सरकारी संयन्त्रमा केकस्तो सुधार ल्याइँदैछ भन्नेतर्फ कुनै विश्वासयोग्य आधार प्रधानमन्त्रीले दिन सकेका छैनन्। नेपालमा लामो समयदेखि सरकार अस्थिर थिए। राजनीतिक अस्थिरताका बीच पनि लोकतान्त्रिक संस्था औसतभन्दा रामैसँग चल्दै थिए तर मुलुकले राजनीतिक स्थायित्व पाएको भनिएको यति छोटो अवधिमा ती संवैधानिक संस्थालाई एक एक गर्दै अस्तव्यस्त पारिँदैछ। पारदर्शिता अभावमा हुनेगरिने हरेक निर्णय लोकतन्त्रको मान्य सिद्धान्तविपरीत हुन्छ। को कहाँ बसेर कसको आडभरोसामा कसरी निर्णय गरिन्छ भन्ने सवालको जवाफ जिम्मेवारीपूर्वक दिइनुपर्ने लोकतान्त्रिक धर्मको निर्वाह कहीँ कसैले गरेको पाइँदैन। कर्मचारीलाई सधैं शपथ खुवाइए पनि प्रधानमन्त्रीको बोलीको कदर उनकै प्रशासनले गरेको देखिँदैन। सरकारलाई टेर्नेसम्मको प्रशासनिक संयन्त्र निर्माण भएकै छैन। मानव अधिकार आयोगको स्वायत्तता र स्वतन्त्रतामाथि अंकुश लगाएर त्यसको औचित्यै समाप्त पार्ने दाउमा सरकार लागेको छ। स्वतन्त्र एवं सक्षम हैसियतको मानव अधिकार आयोगलाई परोक्ष रूपमा प्रधानमन्त्री मातहात राख्न लगाउने दाउमा सरकार लागेको छ। नेकपा संसदीय दलका नेता सार्वभौमसत्ता सम्पन्न भनिएका जनताका प्रतिनिधिलाई जनताको बोली संसद्मा बोल्न नपाउने परम्परालाई अझै तीव्र गतिमा अघि बढाउनेतर्फ लागेका छन्। संसदीय दलमा पनि बोल्न नपाइने र संसद्मा समेत बोल्न प्रतिबन्ध लगाइदिने यस्तो अभ्यासले जनप्रतिनिधिको हैसियत निरर्थक बन्ने छ। जनताले चाहेको के हो भन्नेतर्फ भन्दा पनि सरकारले जे चाह्यो त्यही मात्र संसद्बाट पारित गराउने काम यसरी नै गर्दै जाने र नागरिक समाजले उठाइआएका आवाजको बेवास्ता गरिरहने हो भने लोकतन्त्रको भविष्य खतरनाक भीरतर्फ दौडिरहेको भन्नैपर्छ। सत्तारूढ नेकपाकै द्वितीय अध्यक्ष पुष्पकमल दाहालको हालै संसद्भित्र र बाहिर बोलेको बोलीले समेत अहिलेको लोकतान्त्रिक अभ्यासको गति ठीक बाटोमा छैन भन्ने खुलस्त हुन्छ। यस्तो राजनीतिक परिवेशमा नेपालमा भ्रष्टाचार नियन्त्रण भई सुशासन बहाल होला भन्ने आश गर्नु निरर्थक हुनेछ।"
सजिलो छैन पढाउन,"मेरो जीवनमा २०७३ मंसिर ४ अविस्मरणीय बन्यो। शिक्षक सेवा आयोगको माध्यमिक तहको नेपाली विषयमा मध्यमाञ्चलबाट परीक्षा दिएका झन्डै २४ सय प्रतिस्पर्धीबाट छानिँदै म उत्कृष्ट सातमा पर्न सफल भएँ। खुलातर्फको परीक्षामा सफल हुँदा मनमा खुसीको सीमा थिएन। हजारौं बालबालिकाको उज्यालो भविष्य निर्माणमा योगदान गर्नुपर्ने जिम्मेवारी थपियो। ती बालबालिकाका गुरुआमा बन्न पाउँदा मन निकै पुलकित भयो। सरकारी शिक्षकमाथि काम गर्दैनन् भन्ने आरोप लाग्न दिने छैन, कक्षाकोठामा बालबालिकाको रुचि, क्षमता र आवश्यकताअनुसार सिकाइ कार्यकलाप गर्नेछु, आदर्श गुरुआमा बनेर बाँकी जीवन शिक्षण पेसामा समर्पण गर्नेछु र शिक्षाको ज्योति बालेर मुलुकका लागि केही गर्नेछु भन्ने दृढ संकल्प लिएँ। त्यही क्रममा २०७३ चैत १ गते हातमा स्थायी नियुक्तिपत्र पर्यो। नियुक्ति सोचेजस्तो भएन। सरकारले खटाएको ठाउँमा नगई धरै थिएन। सरकारी मापदण्डअनुसार जिल्ला छनोट गर्दा मेरो भागमा चितवन आइलाग्यो। तेस्रो विश्वका धेरैजसो नारी अझै पनि घरको चौघेरामा सीमित छन्। अधिकांश नेपाली नारीको अवस्था पनि त्यस्तै हो। जतिसुकै शिक्षित र सम्भ्रान्त भए पनि सन्तान र परिवारको सेवामा जुट्नु, चुलौचोका गर्नुमै नेपाली नारीको दिनचर्या हुने गरेको छ। हुन त नारीहरू यसलाई सौभाग्य ठान्छन्। हाम्रो समाजले पुरुषलाई कमाइ ल्याउने र नारीलाई घरधन्दा गर्ने जिम्मेवारी सुम्पेको छ। तर अचेल महिला पनि प्रशस्त मात्रामा बाहिर काम गर्न थालेका छन्। हामीजस्ता कामकाजी महिलाले चाहेर पनि नचाहेर पनि दिनमा १४ घन्टाभन्दा बढी समय खट्नुपर्छ। यो तितो यथार्थ हो। यी जिम्मेवारीबाट म पनि मुक्त हुने कुरै भएन। त्यसमा पनि पढाउने पेसा सोचेजति सजिलो छैन, शारीरिक र मानसिक रूपमा पनि। उसो त आफैंले रोजेको पेसा थियो यो। छोराछोरी छोडेर बाहिर बस्दा घरायसी समस्याले ज्यादै पिरोल्दो रहेछ। छोड्ने र छोडिने दुवैलाई पारिवारिक तनावले ग्रसित पार्दो रहेछ। आँखामा आँसु टल्पलाउँदै हात हल्लाएका छोराछारीको सम्झनाले कार्यस्थलमा जुट्न गाह्रो हुँदो रहेछ। दुःख बिरामी हुँदा भरथेग गरिदिने आत्मीयजन साथमा नहुँदाको पीडा शब्दमा बयान गर्न सकिँदैन। यद्यपी निःस्वार्थी भावनाले सहयोग लिनदिन चाहने मनहरूलाई समाजले अंकुश लगाउँछ। नितान्त नौलो ठाउँ र परिवेशमा एक्लो उभिएकी नारीमाथि सामाजिक चियोचर्चो बढी हुन्छ। अनावश्यक चासो र चर्चाको विषय बनिदिन्छ। यस्तो अवस्थामा पनि कर्मपथमा अविचलित रही बालबालिकाको सुन्दर भविष्य निर्माणमा जुट्दा बेग्लै स्फूर्ति आउँछ। ती अबोध, जिज्ञासु र चञ्चल बालबालिकासामु पुग्दा मनमा गुम्फित पीडाबाट मुक्तिको महसुस हुन्छ। बिहान १० देखि ४ बजेसम्म तिनै बालबालिकाको सामीप्यमा रहेर सिकाइ गतिविधि गर्दा कैयन् चिन्ता सहजै हराउँछन् पनि। यतिबेला मलाई मेरी छोरीको याद बेस्सरी आइरहेको छ। म हरेक क्षण उनकै बारेमा सोचिरहन्छु। उत्तरबाल्यावस्थामा प्रवेश गरेकी उनलाई पलपलमा मामुको खाँचो वा आवश्यकता छ। म चाहेर पनि उनीसँग हुन सकिरहेकी छैन। जागिर सरुवाका लागि दौडधुप गर्दागर्दै पनि घरपायक मिलाउन सकिरहेकी छैन मैले। यो मेरो मात्र समस्या नभएर मजस्ता पैसा र पावर को पहुँच पुर्याउन नसक्ने जोकोहीको साझा समस्या हो। सानी हुँदा हरपल मामु म टिचर बन्छु भन्दै मार्कर बोकेर पढाएको नक्कल गर्ने मेरी छोरी अहिले फोनमा आक्रोशित हुँदै भन्छिन्, मामु ! म यो सरकारी जागिर त खाँदैखाँदिनँ। अझ हजुरजस्तो टिचर त भोकै बस्नुपरे पनि हुन्नँ। म उनलाई सम्झाउने प्रयास गर्छु सरकारी जागिरप्रति सकारात्मक बनाउन। सामुदायिक विद्यालयमा प्रवेशपूर्व र आजका मेरा सोचाइ तथा भोगाइ पटक्कै मेल खाँदैनन्। बाल्यकालमा मैले भोगेको शिक्षकप्रतिको आदर्श, मूल्यमान्यता हराउँदै गएको छ। समाज पनि शिक्षकप्रति त्यति सकारात्मक देखिँदैन। मैले स्कुल पढ्दा पढाउने व्यक्ति मात्र नभएर सल्लाहकार, परामर्शदाता, विशेषज्ञ, न्यायकर्ता, वैद्य, डाक्टर आदि भूमिकामा हुन्थे शिक्षक। सबैका विश्वास पात्र थिए। सबैका मनमा विराजमान थिए र शिक्षकप्रति सबैको आदरभाव थियो। खोप दिवस, जनगणना र मतदाना कार्यमा शिक्षकलाई खटाइन्थ्यो। गाउँघरका हरेक कार्यक्रम शिक्षकबिना अपूर्ण मानिन्थ्यो। शिक्षक हुनुको प्रतिष्ठा बेग्लै थियो। झगडिया मिलाउन होस् वा अन्यायमा परेकालाई न्याय दिलाउन शिक्षककै भूमिकालाई विश्वास गरिन्थ्यो। बालबालिकालाई फकाउन पनि शिक्षकको बुख्याँचा काफी थियो। देशमा भएका ठूल्ठूला राजनीतिक परिवर्तनमा शिक्षकको भूमिका सर्वोपरि रहेको इतिहास साक्षी छ। अचेल यी सबै विश्वास र धारणामा परिवर्तन देख्न थालेकी छु म। यदाकदा महिला शिक्षकमाथि आरक्षणमा जागिर पाएका हुन्, पढाउँदैनन्, कुरा गरेर दिन बिताउँछन् भनेर होच्याउने प्रवृत्तिबाट पनि महिलाहरू आजित छन् कतिपय ठाउँमा। यद्यपि महिलाले नेतृत्व लिएका संस्थाहरू अब्बल नभएका होइनन्। दुई वर्ष पूरा भएको छ म सामुदायिक विद्यालयमा प्रवेश गरेकी। यसबीचमा मैले व्यक्तिगत रूपमा धेरै उल्झन सहँदै आएकी छु। बेलाबेला कार्यस्थल लैंगिक विभेदबाट मुक्त नभएको महसुस हुन्छ। महिलालाई हेर्ने पुरातन दृष्टि कायमै छ कुनै न कुनै रूपमा। तर पेसागत जिम्मेवारीसामु मेरा व्यक्तिगत दुःख फितला लाग्छन्। म पेसाप्रति कटिबद्ध छु। यतिबेला मलाई आफूले अध्यापन गरेका राजधानीका निजी विद्यालयका व्यवस्थापन र शैक्षिक गतिविधिको निकै याद आउँछ। स्थायी नियुक्ति लिनुपूर्वका १२१३ वर्षमा हासिल गरेका शैक्षणिक अनुभव म आफैंले पूर्ण रूपमा पालना गर्न सकिरहेकी छैन। अर्थात् त्यस प्रकारको शैक्षिक वातावरण यहाँ उपलब्ध हुन सकेको छैन। निजी विद्यालयका सकारात्मक पक्षहरूलाई केही हदसम्म मात्रै भए पनि पालना गर्ने हो भने सामुदायिक विद्यालयप्रति सबैको विश्वास बढ्दै जानेछ। प्रभावकारी शिक्षण सिकाइका लागि विद्यालय, शिक्षक र विद्यार्थी मात्र पर्याप्त हुँदैनन्। यसका लागि विद्यालयमा उपयुक्त शैक्षिक वातावरण चाहिन्छ। शिक्षकलाई पढाउन र विद्यार्थीलाई पढ्नका लागि उत्सुकता जगाउने भनेको शैक्षिक वातावरण नै हो। शिक्षक बालमैत्री, आफ्ना विषयमा अद्यावधिक र प्रविधिमैत्री नभए उसको सिकाइ प्रभावकारी हुन सक्दैन। साथै अभिभावकमा पनि सकारात्मक सोचाइ, बालबालिकाप्रति जिम्मेवारीबोध तथा शिक्षक र विद्यार्थीप्रति विश्वास हुनुपर्छ। यी सबै कुराको तारतम्य मिलेमा शिक्षण सिकाइ क्रियाकलाप व्यावहारिक, रुचिपूर्ण र विद्यार्थीमैत्री हुनेछ। साथै शिक्षकलाई पेसाप्रति थप उत्प्रेरित बनाउनेछ। (भण्डारा मावि, चितवन)"
आईपीएल दोस्रो क्वालिफायर : इतिहास रच्ने दिल्लीको सपना,काठमाडौं : इन्डियन प्रिमियर लिग (आईपीएल) १२ औं संस्करणको दोस्रो क्वालिफायरमा शुक्रबार युथ भर्सेज एक्सपेरियन्स टिमले प्रतिस्पर्धा गर्दैछन्। चेन्नाई सुपर किंग्स आईपीएलको साविक विजेता हो। दिल्लीले भने चेन्नाईलाई पराजित गर्दै पहिलो पटक फाइनल खेल्ने सपना बोकेको छ। बैंग्लोरकै विकेट लिएर चम्किएका सन्दीप बैंग्लोरविरुद्ध खाली हात आईपीएल : लिग चरणको अन्तिम खेलमा दिल्लीको टिममा परेनन् सन्दीप आईपीएल : सन्दीप मैदान बाहिर रहेको खेलमा दिल्लीको शानदार जित हैदरावादविरुद्धको एलिमिनेटर खेलमा सन्दीप परेनन् चेन्नाईसँगको खेलमा दिल्लीले यसअघि निराशा भोगेको छ। लिग चरणमा राम्रो प्रदर्शन गरेको दिल्ली चेन्नाईसँग बदला लिँदै इतिहास रच्ने रणनीतिमा छ। फाइनल प्रवेशमा मुम्बई इन्डियन्स बाधक बनेको चेन्नाई फेरि दिल्लीलाई हराउँदै फाइनलमा मुम्बईसँगको भेट पक्का गर्ने धुनमा छ। आजको खेलको विजेताले फाइनलमा मुम्बईको सामना गर्नेछ। खेल शुक्रबार साँझ ७ : ३० बजे हुँदैछ। बुधबार भएको एलिमिनेटर खेलमा सनराइजर्स हैदरावादलाई एक बल बाँकी हुँदा पराजित गर्दै दिल्लीले चेन्नाईसँगको भेट पक्का गरेको थियो। चेन्नाई भने पहिलो क्वालिफायरमा मुम्बईसँग पराजित भएको हो। दिल्लीका उत्कृष्ट बलर कासिगो रबाडा नहुँदा ऋषभ पन्तले उनको अभाव खड्किन दिएका छैनन्। चेन्नाईका लागि कप्तान महेन्द्रसिंह धोनीको रणनीतिलाई सफल मानिएको छ। चेन्नाई लिग चरणका दुवै खेलमा दिल्लीलाई पराजित गरेको टिम हो। त्यसैले उसको मनोबल उच्च छ। दिल्ली भने लिग चरणको परिणाम उल्टाएर चेन्नाईलाई जवाफ दिने तयारीमा छ। आज चेन्नाईमाथि जित दर्ता गरे दिल्लीले पहिलो पटक फाइनल पुगेर इतिहास बनाउने छ। दिल्लीले आजको खेलमा नेपाली स्पिनर सन्दीपलाई खेलाउने सम्भावना कम देखिन्छ। उनी पछिल्ला खेलमा लगातार र प्लेइङ ११ मा पर्न सकेका छैनन्। बुधबारको खेलमा सनराइजर्स हैदराबादलाई २ विकेटले पराजित गर्दै दिल्लीले चेन्नईसँगको भेट पक्का गरेको थियो। पहिले ब्याटिङ गरेको हैदराबादले २० ओभरमा ८ विकेटको क्षतिमा १६२ रन बनाएको थियो। १६३ रनको लक्ष्य पाएको दिल्लीले अन्तिम बल बाँकी छँदा लक्ष्य भेट्टाएको थियो। आईपीएलको ११ औं संस्करणमा दिल्लीबाट डेब्यू गरेका सन्दीपले १२ औं संस्करणमा ६ खेल खेल्दा ८ विकेट लिएर राम्रो उपस्थिति देखाएका छन्। बलिङ इकोनोमीमा भने उनले सुधार गर्न सकेका छैनन्। ६ खेल खेल्दा उनको बलिङ इकोनोमी ९१३ छ। बैंग्लोरविरुद्धको खेल सन्दीपका लागि सबैभन्दा खराब बनेको थियो। त्यसपछि उनले खेल्न पाएका छैनन्। गत सिजन बैंग्लोर विरुद्धकै खेलबाट आईपीएलमा प्रवेश पाएका सन्दीपले तीन खेल खेलेका थिए।
आईपीएल दोस्रो क्वालिफायर : इतिहास रच्ने दिल्लीको सपना,काठमाडौं : इन्डियन प्रिमियर लिग (आईपीएल) १२ औं संस्करणको दोस्रो क्वालिफायरमा शुक्रबार युथ भर्सेज एक्सपेरियन्स टिमले प्रतिस्पर्धा गर्दैछन्। चेन्नाई सुपर किंग्स आईपीएलको साविक विजेता हो। दिल्लीले भने चेन्नाईलाई पराजित गर्दै पहिलो पटक फाइनल खेल्ने सपना बोकेको छ। बैंग्लोरकै विकेट लिएर चम्किएका सन्दीप बैंग्लोरविरुद्ध खाली हात आईपीएल : लिग चरणको अन्तिम खेलमा दिल्लीको टिममा परेनन् सन्दीप आईपीएल : सन्दीप मैदान बाहिर रहेको खेलमा दिल्लीको शानदार जित हैदरावादविरुद्धको एलिमिनेटर खेलमा सन्दीप परेनन् चेन्नाईसँगको खेलमा दिल्लीले यसअघि निराशा भोगेको छ। लिग चरणमा राम्रो प्रदर्शन गरेको दिल्ली चेन्नाईसँग बदला लिँदै इतिहास रच्ने रणनीतिमा छ। फाइनल प्रवेशमा मुम्बई इन्डियन्स बाधक बनेको चेन्नाई फेरि दिल्लीलाई हराउँदै फाइनलमा मुम्बईसँगको भेट पक्का गर्ने धुनमा छ। आजको खेलको विजेताले फाइनलमा मुम्बईको सामना गर्नेछ। खेल शुक्रबार साँझ ७ : ३० बजे हुँदैछ। बुधबार भएको एलिमिनेटर खेलमा सनराइजर्स हैदरावादलाई एक बल बाँकी हुँदा पराजित गर्दै दिल्लीले चेन्नाईसँगको भेट पक्का गरेको थियो। चेन्नाई भने पहिलो क्वालिफायरमा मुम्बईसँग पराजित भएको हो। दिल्लीका उत्कृष्ट बलर कासिगो रबाडा नहुँदा ऋषभ पन्तले उनको अभाव खड्किन दिएका छैनन्। चेन्नाईका लागि कप्तान महेन्द्रसिंह धोनीको रणनीतिलाई सफल मानिएको छ। चेन्नाई लिग चरणका दुवै खेलमा दिल्लीलाई पराजित गरेको टिम हो। त्यसैले उसको मनोबल उच्च छ। दिल्ली भने लिग चरणको परिणाम उल्टाएर चेन्नाईलाई जवाफ दिने तयारीमा छ। आज चेन्नाईमाथि जित दर्ता गरे दिल्लीले पहिलो पटक फाइनल पुगेर इतिहास बनाउने छ। दिल्लीले आजको खेलमा नेपाली स्पिनर सन्दीपलाई खेलाउने सम्भावना कम देखिन्छ। उनी पछिल्ला खेलमा लगातार र प्लेइङ ११ मा पर्न सकेका छैनन्। बुधबारको खेलमा सनराइजर्स हैदराबादलाई २ विकेटले पराजित गर्दै दिल्लीले चेन्नईसँगको भेट पक्का गरेको थियो। पहिले ब्याटिङ गरेको हैदराबादले २० ओभरमा ८ विकेटको क्षतिमा १६२ रन बनाएको थियो। १६३ रनको लक्ष्य पाएको दिल्लीले अन्तिम बल बाँकी छँदा लक्ष्य भेट्टाएको थियो। आईपीएलको ११ औं संस्करणमा दिल्लीबाट डेब्यू गरेका सन्दीपले १२ औं संस्करणमा ६ खेल खेल्दा ८ विकेट लिएर राम्रो उपस्थिति देखाएका छन्। बलिङ इकोनोमीमा भने उनले सुधार गर्न सकेका छैनन्। ६ खेल खेल्दा उनको बलिङ इकोनोमी ९१३ छ। बैंग्लोरविरुद्धको खेल सन्दीपका लागि सबैभन्दा खराब बनेको थियो। त्यसपछि उनले खेल्न पाएका छैनन्। गत सिजन बैंग्लोर विरुद्धकै खेलबाट आईपीएलमा प्रवेश पाएका सन्दीपले तीन खेल खेलेका थिए।

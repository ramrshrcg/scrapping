शीर्षक,विवरण
नेकपा गाडधन को रक्षा,"पार्टी जबजब संकटमा पर्छ र त्यसमाथि कसैले डकैती गर्न थाल्छ, त्यसबेला पार्टी बचाउने जिम्मेवारी गाडधन रूपी व्यक्तिकै काँधमा आउँछ माधवकुमार नेपाल र नेकपा एमाले एकताका पर्यायवाचीजस्तै थिए। हुन पनि किन नहोस्, विश्व परिवेशमा माक्र्सवादलाई नेपाली माटोअनुकूल व्याख्या गरी बन्दुकको त्रासबाट होइन सन्दुक (मतपेटिका) को विश्वासबाट वामपन्थी सत्ताामा पुग्न सक्छन् भन्ने बहुदलीय जनवादको प्रवर्तक जननेता मदन भण्डारीको रहस्यमय अवसानपछिको अन्योल र संकटको भुमरीमा एमालेको नेतृत्व लिई दुई दशकसम्मको राजनीतिक मैदानका कुशल मिडफिल्डर माधव नेपाललाई धेरैले (भद्र)गोल गर्न कदापि नदिने आफैंमा निष्ठाका सतिसाल मान्दा रहेछन्। संकटका बेला खर्च गर्न र चोरको हात पर्ला कि भनी लुकाउन माटामुनि गाडेर राखिएको धनलाई गाडधन भनिन्छ। माधव नेपाल नेकपाका त्यस्तै एक अमूल्य गाडधन हुन् रे। पार्टी जबजब संकटमा पर्छ र त्यसमाथि जब कसैले डकैती गर्न थाल्छ, त्यसबेला बडो सुझबुझसाथ पार्टी बचाउने जिम्मेवारी समयले उनकै काँधमा सुम्पेको देखिन्छ। यसरी पार्टीमा विशेष गरी संकटका कालाकाला घनघटा गर्जन थालेका बेला समयले आफैं माधव नेपालतर्फ नियाल्छ, किनकि उनी नै एक त्यस्ता नेता हुन् जसले बाह्रवर्षे द्वन्द्वमा आफ्ना नेता तथा कार्यकर्ता विद्रोहीका मौलामा बलि हुँदा पनि आँखामा बगेका आँसुलाई घुटुघुटु निले। उनले दुर्घटना हुनै लागेको उनै विद्रोहीको इन्धनहीन विमानलाई कहिले सिलिगुढी त कहिले दिल्लीमा फोर्स ल्यान्डिङ गराएर लिट्टे हुनबाट बचाएको गाइँगुइँ सुनिएकै हो। यसरी मुलुकलाई तत्कालीन दृष्टिमा ठूलो क्षति हुनबाट जोगाएका उनको जस र योगदानलाई समयले आफ्नो नोटबुकमा लेखेर राखेकै होला ! र आज फेरि नेपालका काँधमा त्यस्तै गहन जिम्मेवारी आउन थालेको हो कि भन्ने आभास भइरहेको छ। अहिले आम कार्यकर्ता एवं मतदाताका हृदयहरूले आफूले दुईतिहाइ मत दिएर स्थिर सरकार बनाउन जिम्मा दिएको नेकपा र त्यसका मुखिया गम्भीर संकटमा परेको महसुस गरिरहेका होलान्, नगरून् पनि किन ! टालाटुली गाँसेर बनेका (कठ)पुतली जस्ता कामचलाउ भनिने अस्थिर र अराजक सरकारबाट वाक्कदिक्क भएका जनताले पाँच वर्षसम्म स्थिर र बलियो सरकार चलाउन भनी केपी शर्मा ओलीको भरोसा गर्दै दुईतिहाइ हाराहारी मत दिएर विजयी बनाएकै हुन्। हुन त जनताको विश्वासका बीजबाट अंकुरित हुँदै सिर्जनात्मक रूपमा जबज (जनताको बहुदलीय जनवाद) नीतिमा हुर्केको तत्कालीन नेकपा एमाले र द्वन्द्वकालीन सन्नाटा,बारुद र त्रासको भुङग्रोबाट हठात्जन्मी जबज (जबर्जस्ती) ढाँचामा परालको आगो झैं हुरुर्र दन्केर निभ्न लागेको तत्कालीन माओवादी केन्द्रबीचको अप्रत्याशित एकता आफैंमा सन्देहले घेरिएको थियो। त्यस एकताप्रति एकातिर त्यतिबेलै आम जनसमुदाय सशंकित थियो भने अर्कातिर विद्रोहपथ विसर्जन गरी उत्तााउलो र छाडा संसदीय अभ्यास अवलम्बन गरी आएको पक्षको जनाधारलाई आकलन नगरी हतारमा ४० प्रतिशतको सेयर प्रदान गरियो। जसका कारण तमाम अनुशासित र व्यवस्थित संगठन भएको तत्कालीन एमालेका कयौं नेताकार्यकर्तामा एकप्रकारको वितृष्णा समेत पैदा भएको थियो। आम जनतामा त्यतिबेला पैदा भएको त्यो आशंका र आम नेता र कार्यकर्तामा त्यतिबेला उद्बुद्ध त्यो वितृष्णाभित्र आजको दिनको अवस्था पैदा होला कि भन्ने भय उहिल्यैदेखि उनीहरूमा थियो भन्ने अनुमान लगाउन अब भने गारो परेन। आम नेता र कार्यकर्ता के कुरामा ढुक्क थिए भने नेकपामा त्यसरी त्यति थोरै लगानीमा त्यति विधि ४० प्रतिशत सेयर प्राप्त गरेको पक्षबाट यति छिटो योजनाबद्घ रूपमा ६० प्रतिशत माथि अवैधानिक ((आसन्न महाधिवेशनसँग तर्सेर ) हमला गर्ने दुस्साहस हुँदैन होला। अब सबैले अनुभूत गरिसकेको कुरो के देखियो भने कहिल्यै महाधिवेशन नगरी हिजोसम्म पुराना पार्टी निरन्तर भत्काउँदै र नयाँ पार्टीमा डेरा सर्दै विद्रोहकालका घागडान र अन्तरंग नेताहरूलाई राजनीतिको भीरबाट घचेटेर पार्टी अनेक अध्यक्ष एक भइरहनुपर्ने कामरेडमा पार्टी भत्काएरै भए पनि बाँचुन्जेल र आजीवन पार्टी अध्यक्ष बन्ने र छाड्नै परे सन्तानमा हकभोग सारेर मात्र वि श्राम लिने रहर पलाउनु अस्वाभाविक पनि होइन। खोइ, शासकमा सन्तानलाई उत्ताराधिकारी बनाउने मोह पनि विचित्रकै हुँदो रहेछ, महाभारतको उहिलेको धृतराष्ट्रको सन्तानमोहको विम्ब कहिले पनि डेट एक्सपायर्ड हुँदो रहेनछ। ज्ञानेन्द्रको पुत्रमोह र गिरिजाको पुत्रीमोह एक जमानामा निकै चर्चित थिए। त्यतिबेलैका प्रधानमन्त्री मनमोहन अधिकारीमा त्यो मोहको अणु पनि देखिएन। झलनाथले पनि पुत्रलाई राजनीतिको विरासत थमाउने मोहमा डुबेको देखिएन। माधव नेपालले पनि आफ्ना सन्तानलाई राजनीतिमा ल्याउन चासो राख्नु भएन। केपी ओलीमा सन्तानमोह हुने गुन्जायस नै रहेन तर उहाँका धर्मपुत्र हुँ भन्ने केही अधर्मीका व्यक्तिगत स्वार्थ, चुरीफुरी अहंका कारणले कतिकति बेला उहाँको दृढ अठोट र लक्षमा व्यवधान पुर्याएको, उहाँको सरकारले गरेका महत्तवपूर्ण उपलब्धि ओझेलमा पार्न खोजिएको, उहाँप्रति असीम विश्वास गर्नेहरूलाई बेलाबेला निराश तुल्याउने गरेको चर्चालाई हावा नचली पात हल्लेको भनिहाल्न सकिन्न भन्नेहरू पनि त्यत्तिाकै छन्। जतिसुकै नजिकको भनी प्रचार गरिएका व्यक्तिहरू माथि कुनै आधिकारिक आरोप लाग्नासाथ प्रधानमन्त्रीले तत्काल एक्सन लिएका तमाम दृष्टान्तका प्रयोग अझै जारी रहून्। किनकि लाठेले बाबुका काखमा सु गर्दा गनाउने बाबु नै हो त्यस्तालाई सकभर काखमा नराख्नुस् र गनाएका लुगा छन् भने धोइहाल्नुस्। अहिलेसम्म त्यसो गर्ने गरेकैले होला, प्रधानमन्त्री ओलीप्रतिको विश्वासको क्रेज यथावत रहेको संकेतका सबल सूचकहरू देख्ने पनि त्यत्तिाकै छन्। कामरेड प्रचण्डको स्थिति अलि फरकचाहिँ अवश्य हो। उनको सिंगो परिवार उनकै नेतृत्वमा विद्रोहमा होमिएकै हो। त्यस अर्थमा उनका सन्तान राजनीतिमा आउनु स्वाभाविकै हो स्थापित हुने क्षमता उनीहरूले देखाउनुपथ्र्यो। तर सन्तानलाई स्थापित गर्नकै लागि भनेर चुनाव जिताउन मच्चाइएको भरतपुर महाभारतले कामरेड आफंै लुडोको भर्याङ बनेर सन्तानलाई शीर्षमा पुर्याउन कति लालायित छन् (? ) भन्ने पुष्टि भएकै हो। त्यही प्रच्छन्न लालसाले पार्टीमा नयाँ कुरुक्षेत्र र महाभारत मच्चिन लागेको हो भने पनि त्यो मनको लड्डुसिवाय केही हुनेवाला छैन भन्नेहरू पनि उत्तिाकै छन्। किनकि नेपाल कम्युनिस्ट पार्टीमा गाडधनका रूपमा रहेका र सन्तानका लागि सत्ताा भर्याङ कहिल्यै नबन्ने माधव नेपाल रहुन्जेल पछि आएर माझमा सुत्ने र छेउछाउकालाई धकेल्ने तिकडम काम लाग्नेवाला छैन भन्ने सत्य सम्बन्धित पक्षले राम्ररी बुझेकै छैनन्। हुन त गत एमाले महाधिवेशनमा निकै कम मतले केपी शर्मा ओलीसँग पराजित भएपछि नेकपाका यी दुई नेताका बीचको बाहिरी तुस सतहमा देखिएकै हो। यस अवधिमा आफूले पार्टीमा गरेको योगदानलाई अवमूल्यन र आफू र आफ्नालाई निरन्तर किनारीकृत पारिएको अनुभूत गरी एकजनाको मन कुँडिनु र आफूले दुई दशकसम्म थोकमा सहयोग गरेका आफ्ना अनन्य मित्रले आफूलाई एक कार्यकाल ढुक्कसँग काम गर्न खुद्रामा समेत सहयोग नगरेको अनुभूत गरी अर्काले चित्ता दुखाउनु आम कार्यकर्ताले खुट्याउनै नसक्ने दुइटै सत्य उस्तैउस्तै देखिन्छन्। यति हुँदाहुँदै पनि पार्टी जब फुटकै सँघारमा पुग्छ त्यतिबेला पार्टीका माली अर्थात् मा(धव,ओ)ली हरू एक ठाउँमा उभिएको र पार्टीको सुन्दर फूलबारी गोडमेल गरी फुलाएको गौरवमय इतिहास आमजनता र कार्यकर्ताले बिर्सेका छैनन् भने उनीहरूले कसरी पो भुल्लान् र ? संकटको बेला आएपछि यी दुईले एकापसमा बाझाबाझ र माझामाझ गरी त्यसको निरन्तरता दिने कुरामा आशंका गर्ने बिरलै होलान्। केपी कामरेडको बलियो काँध पाएको माधव नेपालकै नेतृत्व रहेका बेला पार्टी स्कुल बंक गरेर बरालिएका जोधाहा कामरेडको सिंगो समूह बरालिएर थाकेपछि पुनः पार्टी स्कुलकै कक्षामा माधव नेपालले नै ललाइफकाइ भर्ना गरेको सत्य पनि कही कतैबाट छिपेको छैन। बुढ्यौलीले ढोका ढक्ढक्याइरहेका बेला र अहिले यथोचित स्थान पाइरहेका बेला कामरेडले फुटमा शत्तिा हुन्छ भन्ने म्याद गुज्रेको ५४ साले मन्त्रजाप गरेर आफू र पार्टीलाई समेत अप्ठ्यारो पार्ने काम किन पो गर्लान् र ? आखिर यो पार्टीको बिरुवा हुर्काउन भूमिगत काल र त्यसपछि पनि उनको योगदानलाई कसैले टिपेक्स लाउन खोज्दैमा कहाँ पो मेटिन्छ र ? भनिन्छ, कस्तुरी मृग आफूभित्रको कस्तुरीको सुगन्ध आफूभित्रै छ भन्ने थाहा नै नपाएर त्यसलाई खोज्न जंगल र टारहरूतर्फ भौंतारिँदा सिकारीका फेला पर्छ रे। कामरेड माधव आफू स्वयंभित्र निहित योगदान र व्यक्तित्वको आफ्नो उचाइ बिर्सेर कसैको निजी टारतिर वा कुनै पाटी(पौवा) तिर धाउन थाल्दा उनको व्यक्तिात्व नै सिकार पो हुने हो कि भनी भयभीत हुनेहरू पनि त्यत्तिाकै छन्। साठी प्रतिशतभित्रका अन्तरंगहरूको मन कुँड्याएर होइन, उनीहरूसँग गम्भीर विमर्श गरेर अघि बढ्न ढिला हुन थालिसकेको चेतना प्रधानमन्त्रीसम्म पुग्न नदिने कुनै तत्तव आफ्नै चुलो,चौको र चोटाभित्रै कोही छ कि भनी खोज्न अब अबेर गर्नु भएन। कुनै पनि औषधिको निश्चित म्याद भएझैं विगत महाधिवेशनको तुसको म्याद सकिएको हुनुपर्ने हो, त्यस्तो म्याद सकिएको औषधिसेवन घातक छ, सेवन नगर्नुहोस् रे। अझ प्रधानमन्त्रीका लागि त त्यो औषधि झनै घातक हुने भएकाले कुना कन्तरामा कतै छ भने त्यसलाई नष्ट गर्न अबेर होला कि भनी पिरलो मान्ने पनि धेरै नै छन्। कसको झोकमा कसको काखमा के गर्ने भन्ने उखान बेठीक छ। पार्टीमा कब्जाको त्रासबाट होइन महाधिवेशनको विश्वासबाट नेतृत्व चयन गर्ने प्रजातान्त्रिक संस्कार मर्न नदिऔं। जनताले दिएको म्यान्डेटअनुसार सतर्कताका साथ सरकारको रक्षामा र पार्टीको दीर्घकालीन रणनीति एवं सरकार सञ्चालनबारे मालीहरू एकअर्कामा मिलेर काम गर्नुस्। मा(धव र ओ)ली अर्थात् मालीहरू आपसमा विवाद गरी पार्टीबगैंचा उजाड नपार्नुस्, किनभने फूलप्रेमीहरूको गहिरो चिन्ता यत्रतत्र देखिएको छ। र, अन्त्यमा यो पनि बुझ्नुहोला, हिलोमा फुल्ने फूल र बगैंचामा फुल्ने फूलको रंग त मिल्ला, रसायन मिल्दैन, धेरै भिन्नता हुन्छ। र यो लेख बिसाउँदै गर्दा रामकृष्ण ढकालको मन पराउने हजार हुन्छन् गीतको बोलका यी गीति अंश मनन गर्नु हुन विनम्र अनुरोध छ जति रुवाओस्, धर्धरी रुवाओस् आफ्नो मान्छे आफ्नै हुन्छ !!!"
महामारीमा पनि भ्रष्टाचार ?,"यतिबेला विश्व आतंकित छ। एउटा मानव अर्को मानवसँग त्रसित छ। एकले अर्कालाई शंकाको दृष्टिले हेर्छ, आफू स्वस्थ र अरू सबै रोगी ठान्छ। पृथ्वीको उत्पत्तिा र मानव सभ्यताको प्रादुर्भावदेखि नै यस्ता अनेकन् समस्या मानव सभ्यतामाथि पनि आइपरे। प्रकृतिले पनि यस्ता घटना नबेहोरेको होइन। वैज्ञानिक, समाजशास्त्रीय एवं मानवशास्त्रीय अध्ययनअनुसार यसले नराम्रोबाट राम्रोको सुरुवात हुन्छ भन्ने पुष्टि भएको छ। जो बलियो छ ऊ बाँच्छ र जो वातावरण अनुकुलित हुनसक्छ उसको अस्तित्व रहन्छ भन्ने डारविनको सिद्घान्तले ठूलै काम गरेको छ। कुनै समय ऊ बलियो भएर बाँच्यो भने कुनै ठाउँमा मिलेर वा सम्झौता गरेर मानवले प्राणी जगत्को सर्व श्रेष्ठ प्राणीमा आफूलाई स्थापित गरेको छ। विभिन्न मानव प्रजातिमध्ये होमोसेपेन्सकोे उत्पत्तिा अफ्रिकी महाद्वीपमा दुई लाखदेखि तीन लाख वर्षका बीचमा भयो भने आजभन्दा करिब पचास हजार वर्षअघि एकआपसमा सञ्चार र संवाद सुरु भयो। त्यसैगरी फिरन्ते जीवन बिताउने क्रममा मानिस करिब सत्तारीदेखि एक लाख वर्षअघि अफ्रिका छोडी युरोप र एसिया पुगे, अस्ट्रेलिया करिब साठी हजार वर्षअघि पुगे भने अमेरिका तेह्र हजार वर्षअघि। मानव जातिको यी सबै विषयबाट आहार, व्याहार, आचरण आदिको अध्ययन मानवशास्त्रीले पालेएन्थोपोलोजीमार्फत भाषा र दैनिकीको विस्तृत रूपमा अध्ययन गरेका छन्। रोग केही मानवीय गल्तीका कारणले हुन्छन् भने केही मानवले कल्पनासमेत नगरेको घटनाबाट। लाखौं वर्षको मानव इतिहासमा यस्ता थुप्रै घटना भए होलान् भनेर स्वतः अनुमान गर्न सकिन्छ र मानवशास्त्री एवं वैज्ञानिकले मानवको प्राप्त अवशेषको अध्ययन गरेर धेरै मानव एउटै रोग वा घटनाले मरेका छन् भन्ने समेत पुष्टि गरेका छन्। विगत हेर्ने हो भने कुनै देशको करोडौं वा आधा जनसंख्या रोग लागेर समाप्त भएको छ। युरोपको त करिब ३० देखि ६० प्रतिशत र मेक्सिकोमा ४० प्रतिशत मानिसको मृत्यृ भएको थियो। सन् १६५ देखि १८० सम्म ५० लाख मानिसको मृत्यृ एन्टोनाइन प्लेगले भयो त्यसैगरी जस्टिन प्लेगले नै ५४१ देखि ५४२ सम्म तीन करोडदेखि पाँच करोडसम्म मानिसको मृत्यृ भयो। सन् १३१४ देखि १३५१ सम्म दुई करोड मानिसको मृत्यृ बुबोनिक प्लेगबाट भयो। बिफरले सन् १५२० मा ३ करोड मानिसको मृत्यृ भयो। फेरि अठारांै शताब्दीको सन् १७०० मा प्लेगबाट पुनः ६ लाखको ज्यान गयो। हैजाबाट सन् १८१७ देखिको ६ वर्षमा १० लाखको मृत्यृ भयो। प्लेगले नै फेरि तेस्रो पटक १८५५ मा एक करोड बीस लाखको ज्यान लियो। सन् १९१८ मा स्पेनिस फ्लुबाट ५० लाखदेखि एक करोडको ज्यान गयो। त्यसैगरी १८ औं श्ताब्दीको अन्त्यतिर एलो फिवरले करिब एक लाख पचास हजारको ज्यान लियो। हङकङ फ्लुले सन् १९६८७० मा १० लाख मानिसको ज्यान लियो। सन् १९८९ ९० मा एसियन फ्लुले १० लाखको र त्यसैगरी सन् १९५७५८ मा यसले फेरि ११ लाख मानिसको ज्यान लियो। अन्य सानातिना घटनाको लेखाजोखा नै छैन। विगतका रोगभन्दा कोभिड१९ (कोरोना भाइरस) कम खतरनाक होइन तर वर्तमानको मानवीय चमत्कारका कारण उपचारका अनेक उपाय एवं औषधि पत्ताा लगाउने क्रममा रोग एकबाट अर्कोमा कसरी सर्नबाट बच्न सकिन्छ भन्ने पत्ताा लगाइसकेका छन्। विगतको जस्तो करोडौंको संख्यामा हताहत हुने अवस्था देखिँदैन। केही देशका गल्ती र हेलचेक्य्राईंका कारणले कम नोक्सानमा रोकथाम गर्न सकिन्थ्यो तर अनुमान गरेभन्दा बढ्ने संकेत देखिन्छ। दक्षिण कोरियाले समयमै परीक्षण गरेकाले धेरै क्षति हुन दिएन। नेपालमा भने पर्याप्त समय हुँदाहुँदै तयारी थालिएन। सरकार पर्ख र हेरको रणनीतिमा लाग्यो। समयमै यस दिशामा लागेको भए भ्रष्टाचारको आरोप खेप्नु पर्दैनथ्यो। विज्ञानले वर्तमान विश्वलाई एउटा कोठामा सीमित गरेको अवस्थामा पीपीईलगायत स्वास्थ्य उपकरणको मूल्य कति पर्छ भन्ने थाहा पाउन निकै सजिलो छ। कुन कम्पनीको उत्पादनको कति पर्छ भन्ने जानकारी एकछिनमै पाउन सकिन्छ। यस्तो बेलामा पनि नागरिकको आँखामा छारो हाल्ने काम गर्नु मुर्खताको पराकाष्ठा होइन ? के सरकारसँग यति पनि जानकारी राख्ने क्षमता भएका विज्ञ छैनन् ? वर्षको करोडौं रुपैयाँ सुविधा लिने निजी अस्पतालले सरकारलाई सहयोग गरेका छैनन्। अस्पताल दर्ता गर्दा नै पीपीईजस्ता अति आवश्यक सामान तयारी अवस्थामा नराख्ने अस्पताललाई सञ्चालन अनुमति हुँदैन भन्न किन सकिएन ? गृहले शान्तिसुरक्षाको जिम्मेवारी लिएजस्तै स्वास्थ्यमन्त्रालयले पनि यस्तो कठिन अवस्थामा मुलुकका सम्पूर्ण अस्पताल सञ्चालन आफूमातहत गराउनुपथ्र्यो। नक्कली उपचारका समान सरकारलाई बेची ज्यानसँग खेलबाड गर्ने ठेकदारलाई गलत मनसायले बदनियतपूर्वक ठेक्का दिने अधिकारीउपर पनि नेपालको संविधानअनुसार हदैसम्मको कार्बाही हुनुपर्छ। केसी मानवशास्त्री हुन्।"
प्रशिक्षक मोउरिन्हो र खेलाडीलाई चेतावनी,"लन्डन : इङ्लिस प्रिमियर लिग क्लब टोट्टनहामका प्रशिक्षक होजे मोउरिन्हो र उनका केही खेलाडीले सरकारद्वारा जारी नियमको उल्लंघन गरेका छन्। हाल विश्वव्यापी रूपमा फैलिएको कोरोना भाइरसको महामारीका कारण अधिकांश राष्ट्रले लकडाउन र सामाजिक दूरी कायम राख्नु पर्ने नियम लागू गरेका छन्। इङ्ल्यान्ड पनि कोरोना भाइरसको संक्रमणबाट सबैभन्दा बढी प्रभावित राष्ट्रमध्ये एक हो। त्यसैले संक्रमण फैलिन नदिन लकडाउन र सामाजिक दूरीको नियम त्यहाँ पनि लागू गरिएको छ। त्यसैले इङ्ल्यान्डमा खेलकुदका सम्पूर्ण गतिविधि हाल स्थगित छन्। इङ्लिस प्रिमियर लिग फुटबल पनि लामो समयदेखि स्थगित छ। तर, सरकारी नियमको उल्लंघन गर्दै प्रशिक्षक मोउरिन्हो र टोट्टनहामका केही खेलाडी प्रशिक्षण स्थलमा भेला भएको पाइएको छ। प्रशिक्षक मोउरिन्हो र केही खेलाडी नियमित प्रशिक्षणमा सहभागी भएको दृश्य सीसीटीभीमा कैद भएपछि क्लबसमेत उनीहरूसँग रुष्ट बनेको छ। सीसीटीभीमा कैद भएको दृश्यमा क्लबका डिफेन्डर डाभिसन सान्चेज र रायन सेसेगोन मंगलबार सँगसँगै मैदानमा दौडिरहेका देखिन्छन्। उनीहरूको यस्तो कार्यबाट दुई वा सोभन्दा बढी व्यक्ति एकसाथ घर बाहिर निस्किन नहुने गरी सरकारले जारी गरेको नियमको उल्लंघन गरेको क्लबले जनाएको छ। सीसीटीभीमा कैद दृश्यमा प्रशिक्षक मोउरिन्हो पनि खेलाडीलाई अभ्यास गराउने पोसाक लगाएर मैदानमा दौडिरहेको देखिएको छ। प्रशिक्षक मोउरिन्होले भने आफूहरूले सामाजिक दूरी कायम राखेरै नियमित अभ्यास गरेको दाबी गरेका छन्। अन्य खेलाडीले पनि प्रशिक्षककै भनाइ दोहोर्याएका छन्। उक्त घटना सार्वजनिक भएपछि टोट्टनहामले नियमित अभ्यासमा सहभागी आफ्ना प्रशिक्षक र खेलाडीसँग सोधपुछ गरेको थियो। क्लबले खेलाडीहरूलाई आगामी दिनमा यस्तो गैरजिम्मेवार काम नगर्न चेतावनी पनि दिएको छ। 'सामाजिक दूरीको नियमलाई अक्षरशः पालन गर्न हामीले प्रशिक्षक र खेलाडीहरूलाई फेरि निर्देशन दिएका छौं', क्लबद्वारा जारी विज्ञप्तिमा भनिएको छ। टोट्टनहामका समर्थकहरूले पनि उक्त कार्यको आलोचना गरेका छन्। २९ खेलबाट ४१ अंक जोडेको टोट्टनहाम इङ्लिस प्रिमियर लिग तालिकाको आठौं स्थानमा छ। टोट्टनहाम च्याम्पियन्स लिगमा भने उपाधि होडबाट बाहिरिइसकेको छ। प्रिक्वार्टरफाइनल खेलमा टोट्टनहामलाई जर्मन क्लब रसेनबलस्पोर्ट लिपजिगले हराएको थियो।"
'सिजन रद्द भए लिभरपुललाई उपाधि',"लन्डन : युरोपियन फुटबल महासंघ (यूईएफए) का अध्यक्ष एलेक्जेन्डर सेफरिनले इङ्लिस प्रिमियर लिगको सिजन रद्द भए लिभरपुलले उपाधि जित्ने बताएका छन्। कोरोना भाइरसको महामारी कारण स्थगित भएको प्रिमियर लिग पुनः सञ्चालन हुनेमा अहिले शंका उब्जिएको छ। अध्यक्ष सेफरिनले लिग सुचारु हुन नसकेको अवस्थामा लिभरपुल स्वतः उपाधिको दावेदार हुने बताए। 'प्रिमियर लिग स्थगित हुनु अघि नै लिभरपुल मुख्य दावेदार थियो। लिभरपुल दोस्रो स्थानमा रहेको म्यानचेस्टर सिटीभन्दा २५ अंकले माथि छ। यस्तो अवस्थामा लिभरपुललाई उपाधि दिँदा न्याय हुन्छ। यदि लिग फुटबल सुचारु भएमा लिभरपुलले नै उपाधि जित्ने निश्चित छ। मेरो दृष्टिमा कुनैपनि कोणबाट लिभरपुललाई उपाधिविहीन बनाउन मिल्दैन' सेफरिनले भनेका छन्। सन् १९९० पछि पहिलो पटक च्याम्पियन बन्ने अभियानमा रहेको लिभरपुललाई कोरोना भाइरसको महामारी कारण सबैभन्दा बढी चिन्तित बनाएको छ। लिभरपुलले अब तीन खेल मात्र जितेमा च्याम्पियन बन्नेछ। शीर्षस्थानमा रहेको लिभरपुलको २९ खेलबाट ८२ अंक छ। दोस्रो स्थानमा रहेको म्यानचेस्टर सिटीको २८ खेलबाट ५७ अंक र तेस्रो स्थानमा रहेको लेस्टर सिटीको ५३ अंक छ। युईएफएको हालै बसेको भिडियो कन्फ्रेन्स बैठकले पनि प्रिमियर लिगलगायत युरोपका अन्य लिगको बारेमा कुनै निर्णय गर्न सकेन। अध्यक्ष सेफरिनले यसअघि पनि कोरोनाका कारण फुटबलको सिजन निष्कर्षमा नपुगी गुम्न सक्ने बताएका थिए। यूईएफएले दर्शकविना बन्द स्टेडियममा गरिने लिगको कुनै अर्थ नहुने धारणा समेत राख्दै आएको छ। युरोपमा महामारीको रुपमा फैलिएको कोरोनाले गर्दा सबै खाले खेलकुद गतिविधि स्थगित भएको छ। लिग फुटबल सक्नकै लागि युरोकप, महिला युरोकपलगायत प्रतियोगिता एक वर्ष पछि सारिएको छ। कोरोना भाइरसका कारण स्थगित बेल्जियमको शीर्ष डिभिजन लिग फुटबल भने रद्द भइसकेको छ। कोरोनाको संक्रमण रोकिने छनक नदेखिएपछि शीर्ष स्थानमा रहेको क्लब ब्रुगलाई विजेता घोषित गरिएको थियो। कोरोनाका कारण युरोपका अन्य लिगको हालत पनि बेल्जियमकै अवस्थामा पुग्न सक्ने फुटबल विज्ञहरुले बताउन थालेका छन्।"
धरौटीमा छुटे रोनाल्डिन्हो,"सान लोरेन्जो : नक्कली राहदानी प्रयोग गरेको आरोपमा पाराग्वेमा पक्राउ परेका चर्चित फुटबलर रोनाल्डिन्हो र उनका भाइ रोबर्टो कारागारबाट मुक्त भएका छन्। ब्राजिलियन फुटबलस्टार रोनाल्डिन्हो र उनका भाइ रोबर्टोलाई गत मार्चमा पाराग्वेको नक्कली राहदानी प्रयोग गरेको आरोपमा पक्राउ गरिएको थियो। उक्त आरोप प्रमाणित भएपछि ३२ दिनदेखि उनीहरू पाराग्वेको कारागारमा थिए। न्यायाधीश गुस्ताभो अमारिल्लाले उनीहरूलाई धरौटीमा रिहा गर्न आदेश दिएका हुन्। ४० वर्षीय रोनाल्डिन्हो र उनका भाइलाई १६ लाख अमेरिकी डलर धरौटी लिएर कारागारबाट मुक्त गरिएको हो। रोनाल्डिन्होका कानुन व्यवसायीले धरौटी रकम बुझाएका थिए। उक्त मुद्दाको कारबाही भने आगामी दिनमा पनि जारी रहनेछ। विभिन्न व्यावसायिक प्रवद्र्धन कार्यक्रममा सहभागी हुन रोनाल्डिन्हो र उनका भाइ पाराग्वेको नक्कली राहदानी प्रयोग गरी त्यहाँ पुगेका थिए। उनीहरू पाराग्वेको रिसोर्ट याच एन्ड गल्फ क्लबबाट पक्राउ परेका थिए। रोनाल्डिन्हो आफ्नो समयका चर्चित खेलाडी हुन्। उनी ब्राजिलको राष्ट्रिय टोलीका पूर्वखेलाडी पनि हुन्। उनले विश्वका चर्चित क्लबहरूबाट व्यावसायिक फुटबल पनि खेलेका थिए। रोनाल्डिन्होले सन् २००३ देखि सन् २००८ सम्म स्पेनिस ला लिगा क्लब बार्सिलोनाबाट पनि व्यावसायिक फुटबल खेलेका थिए। रोनाल्डिन्होका कानुन व्यवसायीले उनलाई पाराग्वेकै एक व्यापारिक प्रतिष्ठानले आफ्नो कार्यक्रममा उपस्थित हुन पाराग्वेको राहदानी उपलब्ध गराएको दाबी गरेका छन्। 'आफ्नो कार्यक्रममा उपस्थित हुन पाराग्वेकै एक व्यापारिक प्रतिष्ठानले रोनाल्डिन्हो र उनका भाइ रोबर्टोलाई राहदानी उपलब्ध गराएका हुन्। रोनाल्डिन्होबाट अञ्जानमा यस्तो गल्ती भएको हो', उनका कानुन व्यवसायीले अदालतमा भनेका छन्। पाराग्वेको कारागारमा रहँदा पनि रोनाल्डिन्होले फुटबलसम्बन्धी विभिन्न गतिविधिमा भाग लिएका थिए। उनले कारागारभित्रै फुटबलको नियमित अभ्याससमेत गरेका थिए। कारागारमा उनले अन्य कैदीसँग मिलेर फुटबल खेलिरहेको थुप्रै तस्बिर र भिडियो सामाजिक सञ्जालमा भाइरल पनि भएको थियो। फ्रान्सेली क्लब पेरिस सेन्ट जर्मन (पीएसजी) र इटालियन क्लब एसी मिलानबाट समेत व्यावसायिक फुटबल खेलेका रोनाल्डिन्हो ब्राजिलले सन् २००२ को विश्वकप जित्दा पनि टोलीको महत्वपूर्ण सदस्य थिए। उनले विश्वकै सर्वोत्कृष्ट फुटबल खेलाडीलाई प्रदान गरिने बालोन डी ओर अवार्ड पनि जितेका थिए। यसदेखि बाहेक उनले फिफा वर्ष खेलाडी पुरस्कार पनि जितेका थिए। रोनाल्डिन्होसँग हाल ब्राजिलको राहदानी छैन। सन् २०१८ मा संरक्षित क्षेत्रभित्र रहेको एउटा तलाउमा जाल हानेको आरोपमा उनलाई देश छाड्नबाट रोक लगाएको थियो। ब्राजिलबाहेक उनीसँग स्पेनको राहदानी पनि थियो। तर, हाल उनको त्यो राहदानी पनि खोसिएको छ।"
'ट्रान्सफर विन्डो' सम्बन्धी फिफाको नयाँ निर्णय,"लन्डन : विश्व फुटबल महासंघ (फिफा) ले समर 'ट्रान्सफर विन्डो' (खेलाडी खरिदबिक्री प्रक्रिया) सम्बन्धी आफ्नो नियममा केही लचकता अपनाउने भएको छ। कोरोना भाइरसको महामारीका कारण विश्वभरका फुटबल प्रतियोगिताहरूमा असर परेपछि फिफाले समर ट्रान्सफर विन्डोसम्बन्धी नियम केही खुकुल पारेको हो। कोरोना भाइरसको त्रासका कारण अहिले विश्वभरका फुटबल प्रतियोगिताहरू स्थगित छन्। यसै वर्ष आयोजना हुने भनिएको युरो कप, कोपाअमेरिकालगायतका प्रतियोगिता पनि एक वर्ष पछि सरिसकेका छन्। विभिन्न राष्ट्रका घरेलु लिगले पनि निरन्तरता पाउन सकेको छैन। फिफाको नयाँ नियमअनुसार अब समर ट्रान्सफर विन्डो निर्धारित समयभन्दा केही पछाडि सारिने भएको छ। यसका साथै विभिन्न क्लबले आफ्ना खेलाडीसँग गरेको सम्झौता अवधि पनि स्वतः केही समय लम्बिने बताइएको छ। आगामी जुन ३० तारिखभित्र विभिन्न क्लबका अधिकांश खेलाडीको सम्झौता अवधि सकिँदै छ। तर, फिफाको नयाँ नियमअनुसार जुन ३० तारिखसम्म सम्झौता अवधि सकिने खेलाडीहरूको अवधि स्वतः केही समय थपिएको मानिने छ। यस्ता खेलाडीको सम्झौता अवधि अर्को सिजन सुरु नभएसम्मका लागि स्वतः थपिने समाचारमा जनाइएको छ। विश्व फुटबलको जारी सिजन निर्धारित समयमै सकिने विश्वासका साथ यसअघि क्लबहरूले खेलाडीसँग जुनसम्मको सम्झौता गरेका थिए। फिफाले विभिन्न क्षेत्रीय महासंघ, क्लबका प्रतिनिधि, खेलाडीका प्रतिनिधि र अन्य सम्बद्ध पक्षहरूको छलफल गरेर उनीहरूकै सहमतिमा नयाँ नियम लागू गरिएको जनाएको छ। 'हामीले सोचेको समयमा यो सिजन समाप्त नहुने स्थिति सिर्जना भएकाले नयाँ नियम लागू गरिएको हो', फिफाद्वारा जारी विज्ञप्तिमा भनिएको छ।"

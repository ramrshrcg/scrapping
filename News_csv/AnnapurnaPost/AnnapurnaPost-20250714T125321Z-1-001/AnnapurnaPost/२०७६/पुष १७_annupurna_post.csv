शीर्षक,विवरण
भ्रष्टाचारको नालीबेली,"बहुदलीय व्यवस्था आउँदा जनताले जुन सुशासनको अपेक्षा गरेका थिए, त्यो आशातीत भएन र भ्रष्टाचारका कारण पञ्चायती शैलीभन्दा यो भिन्न पनि रहेन। उहिल्यै हो, पश्चिमी मुलुकका विदेशी नेपालको पूर्वीपहाडी क्षेत्रमा घुम्न आएका रहेछन्। तिनले त्यहाँका पूरै बस्ती मानवविहीन देखेछन्। त्यति बेला त्यहाँ स्थानीय कोही पनि रहेनछन्। बस्तीका कुनै पनि घरका दैलोमा साँचो लगाइएको रहेनछ। सबै घरका दैलो ढप्क्याइएको मात्र थियो। ती आगन्तुकले दैलो खोलेर हेर्दा घरमा सामान र अन्नपात राखिएका रहेछन्। घुमफिर गरेर बुझ्दै जाँदा ती पहाडका मानिस सपरिवार खेतीको बाली काटेर हुलेपछि रोजगारका निम्ति दार्जिलिङ, आसाम जाँदा रहेछन्। उनीहरू आफ्ना अन्न बाली, कुटोकोदालो, ओछ्यानबिछ्यान घरमै महिनौंसम्म छाडेर परदेश गएको सुन्दादेख्दा ती विदेशी छक्क परेछन्। वास्तवमा चोरहरू नहुने हो भने घरमा ताल्चा मार्नु पर्दैन। नेपाल त्यस्तै मुलुक थियो, कुनै बेला। हत्यारा र आततायी नहुने हो भने मानिसहरू स्वतन्त्रसँग रातविरात पनि विचरण गर्न र काम गर्न सक्छन्। त्यस्तै भ्रष्टाचार र भ्रष्टाचारी नहुने हो भने यो मुलुक स्वर्ग बन्ने थियो। कुनै बेला नेपाल ऋषिमुनिको बसोवास भएको पुण्य भूमि कहलिएको थियो। आफ्नै संस्कृति, रहनसहन, खानपान र चलन थिए नेपालीका। साँच्चै भन्ने हो भने नेपालीमा जुन बहादुरी छ, जुन साहस र सभ्यता छ, जुन जुझरुपन छ र निष्ठा छ, त्यो यस मुलुकको माटो, हावापानी, खानपान र हाम्रो आदिअनादिकालीन सभ्यताको परिणाम हो।हामी अन्याय देख्न र सहन चाहँदैनौं, निर्धाे र दुःखीमाथि हुने शोषण र अत्याचार राम्रो मान्दैनौं। सूर्यास्त नहुने गरी राज्य विस्तार गर्ने चाहना बोकेर हिँडेका ब्रिटिसले नेपाललाई आफ्नो विस्तारित साम्राज्यभित्र गाभ्न सकेनन्। पहाडी देश नेपालका बासिन्दा जुझारु र लडाकु प्रवृत्तिका थिए, अहिले पनि छन्। जंगलको बीचमा बाघभालुसँग पौंठेजोरी खेल्दै बाली उब्जाएर गुजारा गर्थे हाम्रा पुर्खा। तर तत्कालीन ब्रिटिस सरकारले हाम्रो दुई तिहाइ भूभाग हडपेर हामीलाई भूपरिवेष्टित बनाइदियो। हाम्रा पूर्वशासकहरूले नेपाललाई पूर्ण पराधीन हुनबाट जोगाएका हुन्। हाम्रो दुईतिहाइ भूभाग कब्जा गरिएपछि हामी विकसित हुन नपाउने अवस्थामा पुग्यौं। बारम्बार थिचोमिचो सहन बाध्य भयौं। संसारमा भूपरिवेष्टित राष्ट्रहरूको संख्या नभएको होइन। अन्तर्राष्ट्रिय कानुनले अहिले त्यस्ता राष्ट्रलाई सहयोग पुर्याएको छ र त्यस्ता राष्ट्र विकसित पनि भएका छन्। विगतमा हाम्रो आफ्नो जाति, समूहप्रति विश्वास र निष्ठा राख्ने समाज वर्तमान युगमा भौतिक सुविधा र सुखमा लिप्त हुँदै गएकाले भ्रष्ट र धर्म संस्कृतिबाट विमुख हुँदै गएको छ। पञ्चायती शासनकालमा पनि भ्रष्टाचार थियो। दरबारको राज्य दोहनको पद्धति अर्कै थियो। राम्रा जग्गाजमिन र राज्यको सम्पत्तिमा हालीमुहाली गरे पनि अरू कर्मचारी र नोकरशाहले अनियमित गरेमा पजनी गर्ने पद्धति थियो। ३० वर्षे पञ्चायती शासन निरंकुश भयो। भ्रष्टाचार व्यापक भयो भनी बहुदलीय व्यवस्था ल्याउन २०४६ साल चैतसम्म आन्दोलन भयो। परिणामतः बहुदलीय व्यवस्था आयो। आज यो व्यवस्था आएको ३० वर्ष पुग्न लागेको छ। त्यसको कारण हो व्यापक रूपमा हुने गरेको भ्रष्टाचार। यतिखेर नेपालको माथिल्लो तहमा भइरहेको भ्रष्टाचारबारे तथ्यतथ्यांकसहित आमसञ्चारमा समाचार आइरहेका छन्। ठूलाठूला रकममा हुने भ्रष्टाचार र नीतिगत भ्रष्टाचार माथिल्लो तहबाट हुने हुँदा कुनै कारबाही सम्भव हुन्न। तर सानातिना भ्रष्टाचारका मुद्दा भने अख्तियारद्वारा चल्ने गरेका छन्। तुलनात्मक रूपमा भन्ने हो भने हिजो पञ्चायतमा शासकहरू जति भ्रष्ट थिए, लोकतान्त्रिक पद्धतिमा जनताले चुनेका शसकहरू त्योभन्दा तीन गुना बढी भ्रष्टाचारमा लिप्त भएको आमजनताले महसुस गरेका छन्। बहुदल प्राप्तिपछि संघर्षरत नेताहरूले जनतालाई जेजस्तो विकास निर्माणद्वारा मुलुकको परिवर्तन हुने वचन र आश्वासन दिएका थिए, ठीक प्रतिकूल दिन दुई गुना रात चौगुनाको दरले भ्रष्टाचारमा वृद्धि हुँदै गएको छ। आज भ्रष्टाचाररूपी रोग एउटा क्यान्सरका रूपमा फैलिँदै गएको छ। कुनै पनि व्यक्ति पदमा पुगेपछि केही प्रतिशत छाडेर बाँकी सबैले भ्रष्टाचारबाट कमाउने लक्ष्य लिएको पाइन्छ। तलब त तिनका निम्ति एउटा होटलमा काम गर्ने बेराका लागि ग्राहकले दिने गरेको टिप्ससरह हो। प्रायः युवा जागिर खोज्दा कि राजस्व क्षेत्रमा वा धेरै आम्दानी हुने ठाउँमा जान मरिमेट्छन्। सेवामा प्रवेश गरेको केही समयमै घरबारी, मोटर र आधुनिक सुविधामा सम्पन्न हुने अभिलाषा उनीहरूले राखेको पाइन्छ। ती सबै कुराको प्राप्ति नियमित वेतनबाट क्षणभरमा प्राप्त हुन कुनै सर्तमा सम्भव छैन। तसर्थ अकुत कमाउने एक मात्र सुनिश्चित बाटो भनेको भ्रष्टाचार नै हो। त्यो पनि राष्ट्रको जल, जंगल, जमिन र आमजनताको शोषणबाटै भइरहेका छन्। गैरधन्दाको आयलाई लिएर डराउनु पर्दैन, किनकि त्यसको हिसाब यहाँ भरसक खोजिँदैन। खोजिहालेमा नातावाद, कृपावाद, घुसको हिस्सेदारी प्रतिशत बाँडफाँट र दलगत सम्बन्धका आधारमा सरलैसँग चोख्याइने गरिन्छ। नेपालको विकास गर्नु छ भने भ्रष्टाचार वर्गको कब्जाबाट मुलुकलाई छुटाउन आवश्यक छ। तर जनताले अकुत सम्पत्ति आर्जन गरेका भ्रष्ट नेताहरूलाई नै सत्तामा पुर्याउने गरेका छन्। यो हाम्रा लागि दुःखद हो। नेपालमा अहिले इमानदार र निष्ठा भएका व्यक्तिले मुख छोपेर हिँडनुपर्ने अवस्था छ। भ्रष्टाचारी भने छाती फर्काएर सानसँग हिँडेका छन्। हाम्रो समाजमा अब कस्तोसम्मको सोच विकास भएको छ भने अवसर पाउँदा किन नकुम्ल्याउने ? मौका पाउँदा नकमाउनेलाई मूर्खस्वाँठको संज्ञा दिने चलन विकास भइसकेको छ। हिजोआज शक्ति हुनेलाई जस्तो किसिमको भ्रष्टाचार गरे पनि कुनै छेकबार छैन। सार्वजनिक जग्गा जमिनमा भ्रष्टाचार छ। पानी, मल, तेल, खाद्यान्न, माटो, जंगल, गिटी, बालुवा आदिको व्यापारमा सर्वत्र भ्रष्टाचार छ। त्यति मात्र होइन, सार्वजनिक र राजनीतिक पदमा कसैलाई नियुक्ति गर्दा, सरुवा गर्दा, बढुवा गर्दा पनि भ्रष्टाचार हुने गर्छ। हुँदाहुँदा एउटाले मरीमरी पढेर परीक्षा दिएको कपीसँग घुस दिने पक्षको नलेखेको कपी सट्टापट्टा गरी पास हुनेलाई फेल र फेल हुनेलाई पास गराई तक्मा दिलाएको पनि देखियो। जागिरमा पटकैपिच्छे जाँच दिएर पास हुनेले पटकपटक वैकल्पिक उम्मेदवारसँग पैसा लिएर पद छाडेको र अनियमितता गरी उपरी आर्जन गरेको पनि पाइयो। नेपालभित्र नेपालीले नै भ्रष्टाचारका नौला उपाय निकालेर उपरी कमाइका लागि अपनाउन थालेको प्रशस्त उदाहरण छन्। माथिका सानातिना परिणामका भ्रष्टाचार हुन् तर नेपालमा खुलारूपमा ठूलाठूला मात्र होइन, कतिपय अवस्थामा राष्ट्रलाई घात गर्ने खाले भ्रष्टाचारसमेत हुन थालेका छन्। त्यस्ता अर्बौंअर्बको भ्रष्टाचारबारेमा सञ्चारमाध्यमबाट खुलासा हुन्छ र नांगो आँखाले देख्नले देखेका हुन्छन्, थाहा पाउँछन् तर तिलाई कारबाही भने हुँदैन। कारण राष्ट्र चलाउने डाडुपन्यू तिनका हातमा हुन्छ। ठेकदारले बाटो बनाउँछ तर एकै झरीमा सडक भत्किन्छ। नयाँ पुल एउटै बाढीले बगाउँछ तर सरकार कारबाही गर्न र नोक्सानबापत क्षतिपूर्ति भराउन लाग्दैन। त्यस्ता राष्ट्रघाती र जनतामारा ठेकेदारले किन उन्मुक्ति पाउँछन् ? सरकार किन त्यो नोक्सानमा मौन भएर बस्छ ? सबैलाई प्रस्ट छ। बहुदलीय व्यवस्था स्वयं आफैंमा खराब व्यवस्था होइन। यही व्यवस्थामा संसारभरिका मुलुकले उन्नति गरेका छन्। हाम्रो मुलुक २००७ सालमा राणाशासनबाट उन्मुक्त भएको हो। तर हामीभन्दा धेरैपछि उन्मुक्त भएका देश विकासमा हामीभन्दा धेरै अघि पुगिसकेका छन्। युगान्डा, इथियोपियाको हिजो के हाल थियो ? केही वर्षमै ती राष्ट्रको अवस्था हाम्रोभन्दा राम्रो भएको छ। हामीकहाँ विगत ३० वर्षको अवधिभित्र राजनीतिक दलहरूमा सत्तालिप्सा मात्र देखिएको छ। त्यसैको प्राप्तिनिम्ति बराबर राजधानीभित्र संघर्ष भएको देखिन्छ। तथापि यो संघर्ष अरूका निम्ति होइन, बरु अकुत आर्जन वा भ्रष्टाचारका निम्ति हो। राज्यसत्ता आफ्नो हातमा भएका बेला जति कमाए पनि त्यसलाई कसले अवरोध गर्ने ? उजुर व्यापक रूपमा परे पनि कारबाहीसम्मको नाटक मञ्चन गरे नेपालमा पुगिहाल्छ। त्यस्ता कारबाहीबाट प्रमाणित हुनु वा नहुनु भनेको सबै निकाय आफ्नै मुठीमा हुन्छन्। धम्क्याएर वा दबाब नै दिएर पनि उन्मुक्ति पाउनु सत्ताधारीको खेल हो। नेपालमा बहुदलीय व्यवस्था आउँदा जनताले जुन सुशासनको अपेक्षा गरेका थिए, त्यो आशातीत भएन र पञ्चायती शैलीभन्दा यो भिन्न पनि रहेन। ट्रान्सपरेन्सी इन्टरनेसनलका प्रतिवेदनहरू हेर्दा नेपाल भ्रष्टाचारको रोगबाट उन्मुक्त भएको देखिँदैन। विभिन्न १७५ राष्ट्रको भ्रष्टाचार सूचकांक अध्ययन गर्दा नेपाल सन् २००४ मा ९० क्रममा रहेछ तर सन् २००९ मा १४३ मा अनि सन् २०१० मा १४६। यसै क्रममा सन् २०११ मा १५४, सन् २०१२ मा १३९, सन् २०१३ मा ११६ र सन् २०१४ मा १२६। सन् २०१५ मा १३० र सन् २०१६ मा १३१। सन् २०१७ मा १२२ र सन् २०१८ मा १२४ मा कायम रहेको देखिन्छ। भ्रष्टाचार नियन्त्रण गर्न न यहाँको बहुदलीय सरकार सफल भएको देखियो, न त एकमना सरकार। सबै सरकार एउटा निहित स्वार्थ भएको गिरोह, वर्ग र गुटबाट जहिले पनि घेरिने गरेको भनाइ धेरै विज्ञको छ। यद्यपि यहाँ जनताद्वारा छानिएका प्रतिनिधिद्वारा होइन, पैसा आर्जन गर्ने एउटा निहित स्वार्थ भएको गिरोहको चाहनाका निम्ति अघोषित रूपमा शासन चल्दै आएको छ। तिनै वर्गले भ्रष्टाचारलाई फुलाएका छन्, फलाएका छन् र मलजल हालेका छन्। त्यस्तो वर्गलाई न राष्ट्रसँग सरोकार हुन्छ न त राष्ट्रियतासँग। आमजनताको पीडा त तिनलाई के मतलब ? यी राष्ट्रका घाती हुन्। मुलुक बेचिए पनि यिनलाई कुनै सरोकार हुन्न। बरु आफ्नो स्वार्थका लागि मुलुकलाई दाउमा लगाउनुपरे पनि उनीहरू तयार हुन्छन्। नेपालको विकास गर्नु छ भने भ्रष्टाचार वर्गको कब्जाबाट मुलुकलाई छुटाउन आवश्यक छ। तर जनताले अकुत सम्पत्ति आर्जन गरेका भ्रष्ट नेताहरूलाई नै सत्तामा पुर्याउने गरेका छन्। यो हाम्रा लागि दुःखद हो। सारांशमा जसले भ्रष्टाचार गरेर आफ्नो थैली भर्ने काम गर्छन् र यसको जरियाबाट आफ्नो र परिवारको उच्चस्तरीय जीवनयापनको शैलीलाई नै उन्नति भएको ठान्छन्, त्यो क्षणभरका लागि मात्र हो। भ्रष्टाचार गरी अकुत आर्जन गर्नेहरूको सम्पत्ति दिगो भएको देखिएको छैन। आए बाउको गए साहुको भन्ने प्रवृत्ति भ्रष्टाचारीमा हुने हुँदा कैयन्का सन्तान कुमार्गमा लागेका र त्यसरी अर्जित सम्पत्ति क्षणभरमा ढुटोमाटो भएको यही समाजमा देखिएका छन्। सन्तान बिग्रिएका कारण वा बाबुको अथाह धन देखेर परि श्रम नगरेका कारण सम्पत्ति दिगो नभएको पनि देखिन्छ। कतिपय अवस्थामा सधैंभरि राज्यको शक्ति आफूवरिपरि नरहने हुँदा भ्रष्टाचारको धन लुटिने वा शक्तिमा पुग्नेले कब्जा गर्ने सम्भावना पनि रहन्छ। गरिब जनताका नाममा आएको खाद्यान्न र औषधोपचार सेवामा शोषण गरी कतिपयले भ्रष्टाचार गरेको सम्पत्ति विदेशमा राखेका हुन्छन्, त्यो जफत भइदिन पनि सक्छ। बेलाबखत कानुन परिवर्तनका कारण जफत हुने गरेको देखिएको छ। यसरी एकातिर जनमानसमा भ्रष्टाचारी कहलिने र अर्कातिर गैरमार्गबाट आएको आर्जन लोप हुने हुँदा बदनामीबाहेक आफूसँग केही रहँदैन।"
कठघरामा मानव अधिकार आयोग,"२०७४ सालमा शेरबहादुर देउवा चौथोपटक प्रधानमन्त्री भएलगत्तै मानव अधिकारका विषयमा ध्यानाकर्षण गराउन शान्ति समाजका साथीहरूसँगै म प्रधानमन्त्री कार्यालय सिंहदरबार पुगेको थिएँ। उक्त भेटमा मैले मन्त्रिपरिषद्मा कम्तीमा ३३ प्रतिशत महिला समावेश गर्नुपर्छ के भनेको थिएँ, पहिला तपाईं बिहे गर्नुस्, सबै हुँदै जान्छ भनेर देउवाले ठट्टा गर्नुभयो। त्यहाँ उपस्थित सबै गलल हाँसे। यद्यपि देउवा सहज स्वभावका हुनुहुन्छ। तर, चौथोपटक प्रधानमन्त्री बन्दा कम्तीमा ३३ प्रतिशत महिलालाई मन्त्रीराज्यमन्त्री बनाएर देउवाले इतिहास बनाउन सक्नुहुन्थ्यो तर उहाँ चुक्नुभयो। महिला समानता र सशक्तीकरणका पक्षमा गफ गरेर नथाक्ने प्रचण्ड र केपी शर्मा ओली पटकपटक प्रधानमन्त्री बन्दा पनि मन्त्रिपरिषद्मा ३३ प्रतिशत महिला समावेश गर्नेतर्फ कुनै चासो देखाउनु भएन। त्यसैले होला जनस्तरमा टिप्पणी बढ्न थालेको छ, जुन जोगी आए पनि कानै चिरेका। सत्तारूढ नेपाल कम्युनिस्ट पार्टीको भागबण्डाको झगडामा दुई अध्यक्ष केपी ओली र प्रचण्डबीच चलिरहेको शीत संघर्ष केहीअघि मिलापत्रमा टुंगिएजस्तो देखियो। त्यसको फेहरिस्त बोकेर दुवै अध्यक्ष राष्ट्रपति विद्यादेवी भण्डारीलाई भेट्न गए। दलको मामलामा राष्ट्रपतिको अनावश्यक संलग्नता मर्यादाविपरीत भयो भन्दै आलोचना पनि भयो। दुई अध्यक्षबीचको सहमतिको तमसुकमा केके लेखियो प्रस्ट नभए पनि राष्ट्रपति फट्के किनाराका साक्षीका रूपमा चित्रित हुन पुग्नुभयो। वर्तमान संविधानअन्तर्गत राष्ट्रपति भनेको सेरमोनियल अर्थात् आलंकारिक पद हो। तसर्थ राष्ट्रपतिबाट राजनीतिक सक्रियता र हस्तक्षेपकारी भूमिका कल्पना गर्न सकिँदैन। तर लोकतान्त्रिक मूल्य, समावेशिताजस्ता विषयमा राष्ट्रपतिले आफ्नो सीमाभित्र रहेर शिष्टताका साथ ध्यानाकर्षण गराउने ठाउँ हुन्छ। मैले सोचेको थिएँ, आफूलाई भेट्न आएका सत्तारूढ नेकपाका दुईजना अध्यक्षलाई राष्ट्रपति महोदयले अब मन्त्रिमण्डल पुनर्गठन हुँदा कम्तीका ३३ प्रतिशत महिला समावेश गरेर ल्याउन भन्नु हुनेछ, तर कुनै बेला महिला मुक्तिका गीत गाउने राष्ट्रपतिले त्यसो भन्नुभएन। शपथ ग्रहणका लागि २५ जना मन्त्रीमा जम्मा दुईजना महिलालाई समावेश गरेर पठाएको मन्त्रिमण्डल सूची हेर्नासाथ राष्ट्रपति महोदयले प्रधानमन्त्रीलाई भन्नुपथ्र्यो यो त भएन। महिला सशक्तीकरण र समावेशिताका लागि उदाहरण प्रस्तुत गर्ने अवसर हो यो भनेर प्रधानमन्त्रीलाई सम्झाउन सक्नुपथ्र्यो। तर राष्ट्रपतिको रुचि समावेशी र महिला सशक्तीकरणमा भन्दा सत्तारूढ नेकपाभित्रको घरझगडा र किचलोमा ज्यादा देखियो। मानव अधिकार संरक्षण र प्रवद्र्धनका लागि सरकार, संयन्त्रनिकाय, संस्थाहरूको महत्त्वपूर्ण भूमिका हुन्छ। त्यसमा पनि सरकारको भूमिका प्रमुख हुन्छ। वर्तमानमा पनि महिलालाई बोक्सी भन्दै कुटपिट र लाञ्छित गर्ने घटना भइरहेका छन्। महिलामाथि हिंसाको कहालीलाग्दो सिलसिला निरन्तर छ। एकातिर संविधानले राष्ट्रिय महिला आयोगको व्यवस्था गरेको छ भने अर्कातिर आयोगको पद रिक्त छ। यद्यपि आयोगहरू बन्दैमा प्रभावकारी हुन्छन् भन्ने प्रत्याभूति छैन तर पनि सास छउञ्जेल आस रहन्छ। वर्तमान सरकारले मध्यरातमा सातवटा प्रदेशका प्रमुखहरूलाई एउटै निर्णयबाट अपमानजनक ढंगले बर्खास्त गर्यो तर रिक्त महिला आयोग गठन गर्नमा राज्यसरकारको रुचि देखिएन। कागजमा छुवाछूत अन्त्य भएको दशकौं भइसक्यो तर दलितहरूले कुटाइ खाइराख्ने र कुट्ने ठालु पल्टेर हिँडिराखेको अवस्था अहिले पनि विद्यमान छ। पुराना राजदूतहरूलाई अपमानजनक ढंगले फिर्ता बोलाउने र त्यो ठाउँमा आफ्ना कार्यकर्ता भर्ती गर्ने सरकार रिक्त रहेको राष्ट्रिय दलित आयोग गठन गर्न इच्छुक देखिएन। जतिसुकै क्रान्तिको गुड्डी हाँके पनि नेकपाका नेताहरू दलित मुक्ति र उत्थानका लागि गम्भीर देखिएनन्। सत्ताका लागि लुछाचुँडी देखियो तर समाज रूपान्तरणका लागि दृढ इच्छाशक्ति देखिएन। विगत तीन दशकमा राजनीतिक क्षेत्रमा देशले ठूलो फट्को मारेको छ। तर आर्थिक तथा सामाजिक रूपान्तरणका सबालमा ठोस उपलब्धि हासिल गर्न सकेको देखिएन। पुस्तक आयातमा कर बढाउने सरकार मदिरा आयातमा उदार छ। इन्टरनेट महँगो बनाउने सरकार चुरोट सस्तो बनाउन लम्पसार छ। राजनीतिक व्यवस्थासत्ता पटकपटक परिवर्तन भए तर सामाजिक सत्तामा ऐंजेरु भएर पलाएको विकृतिलाई निमिट्यान्न पार्ने काम पूर्णरूपमा भएन। मानव अधिकारका सवालमा जति पनि नेतृत्व आए, मानव अधिकार संरक्षणका खातिर दृढ इच्छाशक्तिको परिचय दिन सकेनन्। पीडितहरूले न्याय नपाउँदाको पीडा एकातिर छ भने पीडकहरू पटकपटक पुरस्कृत भएको पीडा अर्कातिर छ। दण्डहीनता निरन्तर संस्थागत हुँदै गइरहेको छ। यसमा दोष सरकारको मात्र होइन, राष्ट्रिय संयन्त्रनिकायहरूको पनि धेरथोर छ। नेपालमा आज पनि मानव अधिकार शब्द जोडिएका जुनसुकै संस्थाले कार्यक्रम गर्दा त्यो एउटै मानव अधिकार संस्था होला वा एउटै संस्थाको अंग होला भन्ने धारणा कतिपयमा व्याप्त छ। त्यसैले एउटाको बदमासीका कारण अर्काले मार खप्नुपरेको उदाहरण पनि छन्। संक्षेपमा भन्नुपर्दा सबै मानव अधिकार संस्थाहरू पारदर्शी, आत्मनिर्भर र स्वावलम्बी नबन्दा गाली गर्ने र आरोप लगाउनेहरूको स्वर बढ्दो छ। नागरिकका अधिकार रक्षाका खातिर काम गर्ने केही संस्थाहरूले मानव अधिकारको मान्यताभन्दा पर घृणा र विखण्डनको पृष्ठपोषण गर्दा नागरिक नजरमा अभियुक्त भइसकेका छन्। एकहत्तरौं मानव अधिकार दिवस १० डिसेम्बरमा मनाइरहँदा विगतमा कहाँ चुक भयो ? मानव अधिकारवादी दावा गर्ने सबै संस्था र व्यक्तिहरूले पुनरावलोकन गर्नु राम्रो। राष्ट्रिय संयन्त्रको कुरा गर्दा संवैधानिक आयोगका रूपमा स्थापित राष्ट्रिय मानव अधिकार आयोग स्थापना गर्न २३ वर्षअगाडि संघर्ष गर्दाको घटना याद आयो। २०५३ पुसमा ऐन बनेको झण्डै ४१ महिनापछि २०५७ जेठमा बल्ल आयोग गठन भएको थियो। यो दुई दशकमा आयोग र विवाद एकअर्काका पर्यायवाची भए। कतिपय कठिन अवस्थामा आयोगले अडान छाड्यो त कतिपय जटिल अवस्थामा आयोगले खुट्टा टेक्न सकेन। २०६० माघमा नेकपा एमालेका एकजना पूर्वसांसद सिरहामा मारिए। आयोगको टोली पनि गयो तर प्रतिवेदन प्रकाशित गर्न सकेन। तत्कालीन नेकपा एमालेले आफंैले तथ्य संकलन गरे पनि प्रतिवेदन सार्वजनिक गर्न सकेन। त्यसबेला एमालेका शीर्ष नेतृत्व मसँग भन्ने गर्थे भविष्यमा हाम्रा नेताकार्यकर्ताको सुरक्षाका लागि पनि यो घटनाको सत्यतथ्य सार्वजनिक हुन आवश्यक छ। मानव अधिकारको सवालमा जति पनि नेतृत्व आए मानव अधिकार संरक्षणका खातिर दृढ इच्छाशक्तिको परिचय दिन सकेनन्। पीडितहरूले न्याय नपाउँदाको पीडा एकातिर छ भने पीडकहरू पटकपटक पुरस्कृत भएको पीडा अर्कातिर छ। दण्डहीनता निरन्तर संस्थागत हुँदै गइरहेको छ। यसमा दोष सरकारको मात्र होइन, राष्ट्रिय संयन्त्रनिकायहरूको पनि धेरथोर छ। एमाले शीर्ष नेताहरूका बारम्बारको अनुरोधपछि उक्त घटनाको अनुसन्धानअध्ययन गर्न मेरो नेतृत्वमा शान्ति समाजको अनुसन्धान टोली सिरहा पुगी घटनामा संवेदनशील सुरक्षा निकायको संलग्नताको प्रमाणसहित सत्यतथ्य सार्वजनिक गरेको थियो। यस क्रममा हामीलाई पूर्वमन्त्री एवं राप्रपाका केन्द्रीय सदस्य कृष्णचरण श्रेष्ठले पनि आफूले थाहा पाएको तथ्य बताउनुका साथै केही प्रत्यक्षदर्शीसँग भेटाउने कार्यमा सहयोग गर्नुभएको थियो। सो प्रतिवेदनका कारण हामीले भोग्नुपरेका कठिनाइको कहालिलाग्दो कथा लामो छ। सिरहाका लोकप्रिय नेता एवं प्रतिनिधिसभाका सदस्य श्रेष्ठको २०६३ सालमा सन्दिग्ध परिस्थितिमा हत्या भयो। हत्याको जिम्मेवारी एउटा मधेसी सशस्त्र समूहले लिए पनि पर्दापछाडि को थियो, रहस्योद्घाटन हुन सकेको छैन। किनकि त्यसपछिका लोकतान्त्रिक सरकारहरूले दोषीलाई कारबाही गर्न चाहेनन्। उल्टो, श्रेष्ठको हत्यामा संलग्न एकजना कुख्यात अपराधीको २०६९ सालमा सरकारले गुपचुपमै मुद्दा फिर्ता लियो। त्यसपछि एमाले आधा दर्जन बढी पटक सरकारमा पुग्यो। तीनपटक सरकारको नेतृत्व गर्यो तर आफ्नै पूर्वसांसद हेमनारायण यादव मारिएको घटनाका दोषीलाई कारबाही प्रक्रिया अघि बढाएन। मानव अधिकार दिवसका दिन प्रधानमन्त्रीको कहिले सन्देश कहिले उपदेश सुन्न पाइन्छ। एकहत्तरौं मानव अधिकार दिवसका अवसरमा प्रधानमन्त्री ओलीलाई सुझाव, पुरानै सन्देशहरूलाई कट पेस्ट गरेर दोहोर्याउनुभन्दा मानव अधिकार संरक्षणका लागि कार्ययोजनासहित दण्डहीनता अन्त्य गर्ने ठोस खाका प्रस्तुत गर्नु राम्रो। मानव अधिकार आयोगका कुरा गर्दा, केही अगाडि सत्तारूढ नेकपा एमाले संसदीय दलका उपनेता सुवास नेम्बाङले आयोग अध्यक्ष अनुपराज शर्माको अभिव्यक्ति मर्यादाविपरीत भएको आरोप सार्वजनिक भएको थियो। यो कुनै सामान्य राजनीतिज्ञको नभएर संविधानसभाको अध्यक्षसभामुख भइसकेको व्यक्तिको आरोप थियो। तत्पश्चात् मैले सञ्चारमाध्यमयुट्युबलगायत सामाजिक सञ्जालमा आयोग अध्यक्ष शर्माका अभिव्यक्ति दोहोर्याएर हेरें। नभन्दै नेम्बाङले लगाएको आरोप सही ठहरियो। प्रधानन्यायाधीश भइसकेका आयोगका अध्यक्षले विपक्षी दलको नेताहरूले भन्दा चर्को र भद्दा तवरमा सरकारविरोधी भाषण गर्नु आयोगको मर्यादाअनुकूल छछैन भन्ने हेक्का राख्नुपथ्र्यो। तिनै कुरा सभ्य र शिष्ट ढंगले भन्न सकिन्थ्यो। यसबाट सरकार र आयोगबीच दूरी बढेको प्रस्ट हुन्छ। यसै पनि आयोगले नीतिगत रूपमा र पदाधिकारीहरूले व्यक्तिगत रूपमा गरेका गल्तीको फेहरिस्त लामो छ। मानव अधिकार उल्लंघन र अन्य अपराधका घटनाको प्रकृति फरक हुन्छ। मानव अधिकार संस्थानिकायले उल्लंघनका घटनामा छानबिन गर्छन् जबकि अन्य अपराधका घटनाको छानबिन अनुसन्धान गर्ने दायित्व प्रहरीलगायत कानुन कार्यान्वयन गर्ने निकायको हो। केही मानव अधिकार संस्थाले जस्तै संवैधानिक मानव अधिकार आयोगले पनि सीमा नाघेर अपराधका घटनामा बोल्दा र हस्तक्षेप गर्दा चिप्लिएको छ। कुनै बेला आयोगका अध्यक्ष शर्माले आयोगकै कार्यकक्षमा घृणा र विखण्डनको अभियानमा संलग्न पात्रलाई भेटेको घटनाको तीव्र निन्दा भयो। मानव अधिकार संस्थानिकायमा बस्नेहरू प्रतिशोध साँध्न अरूलाई थुनाउने कुकर्म गर्दैनन्। तर मानव अधिकार आयोगका एकजना पूर्वअधिकृतले आयोगभित्रको अराजकता र अनियमितताका बारेमा बोलेको र मानव अधिकार आयोग बचाउ नागरिक अभियान थालेका कारण आयोग स्वयंको निर्णयअनुसार आयोगका सचिवका नामबाट प्रहरीमा जाहेरी दर्ता गरी निजलाई पक्राउ गर्न दिएको दबाब लज्जास्पद एवं आयोगको मर्यादाविपरीत थियो। कतिसम्म भने आयोगकी एक पदाधिकारीले महानगरीय प्रहरीपरिसर कालिमाटीमा अनुगमनको आवरणमा गई त्यहाँका वरिष्ठ प्रहरी अधिकृतसमक्ष आयोगका ती पूर्वअधिकृतलाई पक्रन दबाब दिएको घटनाले मानव अधिकार रक्षकको दृष्टिमा आयोगका पदाधिकारी आफैं अभियुक्त बन्न पुगे। यस्ता घटना दर्जनौं छन्। एकहत्तरौं मानव अधिकार दिवसका अवसरमा आयोग स्वयंले अरूलाई उपदेश दिनुभन्दा आफ्ना गल्ती, कमीकमजोरी केलाई सच्चिनु राम्रो। पीडितका पक्षमा काम गर्ने आयोग आफैं पीडक बन्नु हुँदैन। तर सायद यी प्रश्नको चित्तबुझ्दो जबाफ आयोगसँग छैन न त आफ्ना कमजोरीबारे नागरिक स्तरमा बहस गर्न सक्ने आँट आयोगसँग छ। विश्व मानव अधिकार दिवसका दिन कार्यकाल एक वर्ष बाँकी रहेको आयोगका पदाधिकारीहरूले यी प्रश्नको जबाफ दिन सके बेस।"
ऊर्जामन्त्रीले जोगाएको तगारो,"ऊर्जामन्त्रीसम्मुख प्रवद्र्धकहरू समस्या लिएर रोइकराई गर्न जाँदा उनी गम्भीर बन्दैनन्, गरूँला, हेरूँला मात्र भन्छन् जडित क्षमताका हिसाबले नेपालको जलविद्युत्मा निजी र सार्वजनिक (प्राधिकरण क्षेत्रको हिस्सा बराबरीजस्तै छ। फरक एउटा मात्र प्राधिकरणका अधिकांश विद्युत्गृह पीआरओआरवाला र निजी क्षेत्रका सबैजसो नदी प्रवाही। अर्थात् बर्खे बिजुलीको बाहुल्य निजी क्षेत्रमा छ। बर्खे बिजुलीले मात्र देशको विद्युत् माग आपूर्ति गर्न नसक्ने बुद्धत्व प्राप्त गर्दै निजी क्षेत्रलाई पनि अघि बढाउने नीति ऊर्जा मन्त्रालयको छ। यसअनुसार १५ हजार मेगावाटको कूल कोटामा पीआरओआरका लागि ३० प्रतिशत छुट्ट्याइएको छ। तथ्यांक हेर्ने हो भने हालसम्म ९१०२० मेगावाटको पीआरओआरवाला पीपीए भएका छन्। यसमा २२१ मेगावाट सञ्चालनमा छ। ५५० मेगावाट निर्माणाधीन अवस्थामा छन् भने ३३७ मेगावाट पूर्व निर्माणाधीन अवस्थामा छन्। प्राधिकरणको सञ्चालनमा रहेका कालीगण्डकी ए, मध्य मस्र्याङ्दीलगायतका विद्युत्गृह पनि जोड्ने हो भने पीआरओआरको कोटा पुगिसकेको छ। नदी प्रवाहीको कोटा धेरै अघि पुगेको छ। बाँकी रह्यो जलाशययुक्तको। हालसम्म तनहुँ हाइड्रो (१४० मेगावाट) को मात्र पीपीए भएको छ। अबको खाली ठाउँ (स्पेस) भनेको जलाशययुक्त हो। विद्युत्मा निजी क्षेत्रलाई सहभागी गराएको दुई दशकपछि बल्ल उनीहरू अर्धजलाशययुक्तमा आउन सक्ने भएका छन्। जलाशययुक्तमा राज्यले सकिरहेको छैन भने निजी क्षेत्रको सहभागिता हाललाई कल्पनाबाहिरको कुरा भएको छ। किनभने पीआरओआर बनाउनै मुस्किल छ। ६ घण्टासम्म जडित क्षमतामा बिजुली उत्पादन गर्न पोखरी बनाउनुपर्छ। त्यही पोखरीले धेरै पैसा खान्छ। नेपालका निजी क्षेत्र त्यसै पनि आर्थिकप्राविधिक हिसाबले दह्रा छैनन्। मुस्किलले ११ वटा आयोजनाका ९१० मेगावाटसम्मको पीपीए भएका छन्। सरकारले यस्तो पीआरओआरको कोटा तोकिदिएको छ ४५ सय मेगावाट। यसभित्र प्राधिकरणका विद्यमान विद्युत्गृह, जसले पिक बिजुली उत्पादन गर्छन्, समेत पर्छन्। र, यस्तो पीआरओआरको कोटा पनि सकिएको छ। पीपीएको अवधिसम्म आइपुग्दा करोडौं रुपैयाँ खर्च भइसकेको हुन्छ। उता उत्पादनको लाइसेन्स म्याद सकिन लागिसकेको छ। यस्तो अवस्थामा लगानी जोगाउन हम्मे पर्ने स्थिति आउनु समृद्ध नेपाल र सुखी नेपाली को नाराअनुसार नै त होला भनेर सोच्नुपर्ने स्थिति छ। नेपालको सन्दर्भमा जलविद्युत् विकासको पहिलो मुद्दा हो लगानी। लगानीकर्ताले किन लगानी गर्ने ? उचित प्रतिफलविना लगानी आउँदैन। त्यसैले लगानीकर्तालाई आकर्षित गर्नुपर्छ भनेर नौटंकी रच्ने गरिन्छ बेलाबेला। तर गर्नुपर्ने ठोस सम्बोधन भने हुँदैन। लगानीलाई आकर्षित गर्ने विविध पाटा छन्। विकसित मुलुकमा लगानी गर्दा प्रतिफल थोरै छ। कारण त्यहाँ जोखिम कम छ। पूर्वाधार बनीबनाउ छ। नेपालमा ठीक उल्टो छ। जोखिम धेरै छन्। पूर्वाधारको व्यापक अभाव छ। राजनीतिक जोखिम उच्च छ। यी सबै झेलेर लगानी गर्न तत्पर छन्। कारण, विकसित देशको भन्दा प्रतिफल उच्च भएर। लगानी र प्रतिफलको जहिले पनि परिपूरक सम्बन्ध हुन्छ। अर्थात् उच्च जोखिम, उच्चै प्रतिफल। न्यून जोखिम न्यूनै प्रतिफल। यसरी मुलुकका अनेक जोखिम मोलेर लगानीकर्ता जलविद्युत्मा होमिन्छन्। तर कतिपय लगानीकर्ता यहाँका थिति झेल्दाझेल्दा नसकेर पछाडि हट्छन्। भारतीय विद्युत् आयातमा कटौती, स्वदेशी जलविद्युत्ले १२ महिना भरीभराउ गर्ने उद्देश्यले सरकारले ऊर्जा संकट कार्ययोजना जारी गरी लागू गर्यो। यसको प्रमुख उद्देश्य हिउँदयामको आवश्यकता सम्बोधन गर्ने खालका आयोजनाका लागि विशेष प्राथमिकता दिने। जलाशययुक्तमा निजी क्षेत्र आउन सक्ने अवस्था अभै कयौं वर्षसम्म नरहला। राज्य (विशेष गरेर अर्थ मन्त्रालय) को संकीर्ण मानसिकताले नेपालमा उद्योगधन्दा, कलकारखाना फस्टाउँदैनन् भन्ने भोगिसकिएकै हो। किनभने, अर्थ मन्त्रालयलाई राजस्व असुल्नेमा मात्र ध्याउन्न छ। बन्दै नबनेका कलकारखानाबाट र खुल्दै नखुलेका उद्योगबाट कर कसरी उठाउने भन्ने सोच र शैली अर्थको छ। अलिकति राहत, सुविधा दिने र के कुरामा राज्यले (राजस्व छुट, भौतिक पूर्वाधारमा सरकारकै लगानी, राजनीतिक समन्वय आदि) सहजीकरण गरिदियो भने लगानी आउँछ, उद्योग खुल्छन् भन्ने सोच र चिन्ता छैन। राज्यले तलबभत्ता दिएर पाल्नुपर्ने जनसंख्या (मन्त्री, कर्मचारी) धेरै छन्। जनताले तिरेका कर छिर्ने दुला धेरै छन्। उठाएको राजस्वले यिनलाई तलबभत्ता खुवाउन पुग्दैन। अझ संघीयता लागू भएपछि अनेकथरीका खर्च छन्। जुन गोरुको सिङ छैन उसको नाम तिखे भनेजस्तै जुन देशका साधारण खर्चभन्दा राजस्व कम उठ्छ, त्यो देशले संघीयता अपनाएको छ। राष्ट्रपति, प्रधानमन्त्री, मन्त्री, मुख्यमन्त्रीहरूका खर्च धान्नै धौधौ छ। यसले गर्दा अर्थको एक मात्र ध्यान कसरी करका दर र दायर वृद्धि गर्ने, जनताका ढाड सेकिने गरी कर असुल्ने र नेताहरूलाई पाल्ने चिन्तन मात्र छ। अनि कसरी राज्यले उद्योगधन्दालाई सहजीकरण गरिदेओस् ? ऊर्जा क्षेत्रको सर्वाेच्च नेतृत्व ऊर्जामन्त्री भाषण गर्दै हिँड्छन् १० वर्षमा १५ हजार मेगावाट बिजुली उत्पादन गरिनेछ। तर ढोकैमा आउन लागिसकेका, अधिकांशले वित्तीय व्यवस्थापन गरी खन्न सुरु गरिसेकका आयोजनानिम्ति लगाइएको तगारो हटाउन चासो दिँदैनन्। यता विद्युत् प्राधिकरणले एकाएक १७ प्रतिशतभन्दा बढी पुँजीको प्रतिफल (रिटर्न अन इक्विटी) नपाइने फरमान जारी गर्यो। जबकि उसको आफ्नै पोस्टेट रेट (बिजुलीको प्रतियुनिट तोकिएको मूल्य) छ। त्यही रेटलाई विश्लेषण गरेर लगानी गर्दा प्रतिफल प्राप्त हुन्छ भनेर लगानीकर्ता आए। कुनचाहिँ व्यक्ति वा कम्पनीका आयोजनालाई छेक्नु थियो र सुरुमा यस्तो प्रतिबन्ध लगाइयो। पुनः कहाँबाट प्रभावित भए वा बुद्धत्व प्राप्त गरेर फेरि यस्तो प्रावधान (रिटर्न अन इक्विटी १७ प्रतिशत) खारेज गरियो। यहाँ प्रश्न छ किन लगाएको ? फेरि किन खारेज गरेको ? खारेज गरिसकेपछि केही बाँकी आयोजनालाई चाहिँ किन कायम गरेको ? ती बाँकी आयोजना आउनै हुन्न ? यस्ता प्रश्न यतिखेर ज्वलन्त छन्। लगानीलाई दुरुत्साहन गर्न यस्ता प्रावधान बेलाबेला आउने गर्छन्। नेपालमा लगानी किन आएन र आउन कति गाह्रो छ भन्ने यो एउटा प्रतिनिधिमूलक उदाहरण मात्र हो। लगानीकर्तालाई केकस्ता सुविधा दियो भने भारतबाट आयात हुने ऊर्जालाई विस्थापन गर्छ भन्ने मूल ध्येय वा रणनीति हुनुपर्नेमा के गरिदियो भने भारतीय बिजुलीले अविच्छिन्न नेपाली अर्थतन्त्रमा घुसिरहन पाउँछ भन्ने मानसिकताबाट यस्ता तगारा जारी राखेको देखिन्छ। यतिखेर अड्केका करिब २५० मेगावाटका आयोजनालाई रिटर्न अन इक्विटीको तगाराले छेकिदिएको छ। आजको मितिमा भारतबाट करिब पाँच सय मेगावाट बिजुली आयात भइरहेको छ। यी आयोजनाको गाँठो फुकाइदियो भने बढीमा तीन वर्षभित्र २५० मेगावाटको (फर्म इनर्जी) प्राधिकरणको प्रणालीमा आउँछ। अहिलेको हिसाबमा ५० प्रतिशत बिजुली आयातलाई यी आयोजनाले विस्थापित गर्छ। किनकि यी सबै आयोजना पिकिङ इनर्जी (बेलुकी र बिहान दैनिक ६ घण्टा) उत्पादन गर्ने प्रकृतिका छन्। राज्यको प्राथमिकता नै यस्ता आयोजना हो भनिएको छ। तर व्यवहार र कर्म भने नीतिप्रतिकूल देखिन्छ। यी दुई सय ५० मेगावाटका पीआरओआरवालालाई जतिसक्दो छिटो निर्माणमा दौडाउन राज्य अग्रसर हुनुपर्नेमा दौडेका निजी क्षेत्रलाई पछाडि घचेट्ने काम भइरहेको छ। कुनै क्षेत्रमा एक रुपैयाँ लगानी भयो भने त्यसले अर्थतन्त्रमा अढाई रुपैयाँको प्रभाव पार्छ भनिन्छ। यी दुई सय ५० मेगावाटका आयोजनामा प्रतिमेगावाट न्यूनतम १६ करोड रुपैयाँका दरले ४० अर्ब रुपैयाँ लगानी हुन्छ। राज्यले गर्न नसक्ने लगानी निजी क्षेत्र गर्न तम्तयार भएर बसेका छन्। तर झन्डै नौ महिनादेखि यो मुद्दा सल्टिन सकिरहेको छैन। ४० अर्ब रुपैयाँको लगानीले सिर्जना गर्ने रोजगार, अर्थतन्त्रमा हुने चलायमान, मूल्य अभिवृद्धि, राज्यलाई प्राप्त हुने कर, रोयल्टी इत्यादिको समग्र हिसाब गर्दा कूल गार्हस्थ्य उत्पादन र आर्थिक वृद्धिमै सकारात्मक असर पुर्याउँछ। यसतर्प कसैको ध्यान गएको छैन। प्राधिकरणले भारतीय बिजुली आयातलाई विस्थापित गर्ने गरी मुलुकको प्रणालीलाई नभइनहुने यस्तो पीआरओआर आयोजनामा देखिएका वाधा हटाउन पटकपटक प्रयास गर्दै आएको छ। मुलुकको ऊर्जा क्षेत्रको सर्वाेच्च नेतृत्व ऊर्जामन्त्री अर्थात् प्राधिकरण सञ्चालक समिति अध्यक्ष वर्षमान पुन हुन्। उनी आफैं धेरै ठाउँमा भाषण गर्दै हिँड्छन् कि १० वर्षमा १५ हजार मेगावाट बिजुली उत्पादन गरिनेछ। तर ढोकैमा आउन लागिसकेका, अधिकांशले वित्तीय व्यवस्थापन गरी खन्न सुरु गरिसेकका यस्ता आयोजनानिम्ति लगाइएको तगारो हटाउन चासो दिएका छैनन्। देश हितनिम्ति आएका प्रस्तावलाई सहजीकरण गर्ने शिल्प भएको व्यक्ति नेता हो। उनकै पालामा लागू भएको पिकिङ बिजुलीलाई प्रधानता नीति उनकै कार्यशैली र उदासीनताले लागू हुनबाट वञ्चित भएको छ। भारतको हिमाञ्चल प्रदेशमा त्यहाँको सरकारले जलविद्युत् आयोजना निर्माणमा केकस्ता समस्या भोग्नुपरेको छ भनेर प्रवद्र्धकहरूसित अनलाइनमार्पत सोध्छ। अनलाइनमा पेस गरिएका समस्या र मुद्दा तत्काल सल्टाउन के गर्नुपर्ने हो, त्यसनिम्ति सरकारले निर्देशन दिने गर्छन्। हिमाञ्चल प्रदेश धेरै जलविद्युत् उत्पादन हुने भारतको एउटा राज्य हो। हामीकहाँ यस्तो समस्या पर्यो भनेर ऊर्जामन्त्रीसम्मुख प्रवद्र्धकहरू रोइकराई गर्न जाँदा उनी गम्भीर बन्दैनन्, गरूँला, हेरूँला मात्र भन्छन्। तत्काल सरकारका सचिव (ऊर्जा र राजस्व), कार्यकारी निर्देशक र सञ्चालक समितिका अन्य सदस्यहरूलाई बोलाएर निर्देशन दिँदैनन्। जबकि सरकारको नीति लागू गर्नेगराउने धर्म र कर्म सरकारी कर्मचारीको मात्र होइन, सञ्चालक समितिका अरू सदस्यको पनि हो।"
मेलमिलापको सान्दर्भिकता,"२०३३ पुस १६ लाई नेपालको प्रजातान्त्रिक आन्दोलनको इतिहासमा बीपी कोइरालाबाट राष्ट्रिय मेलमिलापको विचार प्रतिपादित भएको दिन मानिन्छ। यस दिन कोइरालाले देशका राष्ट्रवादी शक्तिबीच मेलमिलाप गर्न आह्वान गरेका थिए। यस दिनमा बीपी, गणेशमान सिंह आदि नेता निर्वासन त्यागी भारतबाट हवाईजहाजमा नेपाल आएका थिए। राष्ट्रिय मेलमिलापले राष्ट्रियता नरहे प्रजातन्त्र पनि रहन्न, विनाराष्ट्रियताको प्रजातन्त्रले नेपालको सार्वभौमिकतालाई अक्षुण्ण राख्न सक्दैन परन्तु देश बचाउन र प्रजातान्त्रिक आन्दोलनलाई अगाडि बढाउन देशभित्रका राष्ट्रिवादी शक्तिहरूबीच न्यूनतम एकता आवश्यक छ भनेको थियो। यसले नेपालको प्रजातान्त्रिक आन्दोलनमा राष्ट्रिय शक्तिको मेलमिलापविना देशको अक्षुण्णतामा खतरा देखेको थियो। यसर्थ राष्ट्रिय मेलमिलाप नीतिलाई बीपी डक्ट्रिन मानिन्छ। तत्कालीन प्रजातान्त्रिक आन्दोलन अगाडि बढेर अहिले गणतन्त्र नेपालको स्थापना भएको छ। यस्तो स्थितिमा पुस १६ गते यस लेखभित्र यो डक्ट्रिनको सान्दर्भिकता नियाल्न खोजिएको छ। नेपालमा राजनीतिक मेलमिलापका कुरा २०१८ सालदेखि नै नेपाली कांग्रेसका नेता सूर्यप्रसाद उपाध्यायबाट एउटा वक्तव्यमार्फत उठाइएको देखिन्छ। २०१७ पुस १ गते २००७ सालदेखि प्राप्त प्रजातन्त्र गुमेपछि उपाध्यायले मेलमिलापको नीति तय गरौं, मेलमिलाप, सम्झौता, सुधार र सहमतिबाट पञ्चायत व्यवस्थामा पकड जमाएर प्रजातान्त्रिक परिवर्तन गर्न सकिन्छ भन्ने विचार राखेका थिए। उनको मेलमिलापको विचारले केवल राजासँग मात्र सरोकार राख्थ्यो। त्यसैले त्यो राष्ट्रिय मेलमिलाप थिएन। तर बीपी डक्ट्रिनले भने राजासहित नेपालका सम्पूर्ण प्रजातान्त्रिक आन्दोलनमा आबद्ध राष्ट्रवादी र प्रजातन्त्रवादी शक्तिसँग सरोकार राख्थ्यो। देशका राष्ट्रवादी राजनीतिक शक्तिलाई प्रजातान्त्रिक आन्दोलनमा एकीकृत गर्न चाहन्थ्यो। राष्ट्रियता र प्रजातन्त्र दुवैका निम्ति आन्दोलनको आवश्यकता ठान्थ्यो। यस डक्ट्रिनले राष्ट्रवादी र प्रजातान्त्रिक शक्तिहरूको निरन्तर एकताबाट नेपालको स्वतन्त्र हैसियत कायम रहन्छ भन्ने दृष्टिकोण लिएको थियो। यस अर्थमा गणतान्त्रिक नेपालमा समेत यो डक्ट्रिनको सान्दर्भिकता रहिरहेको छ। बीपीपछि यो राष्ट्रिय मेलमिलापको उत्तराधिकार गिरिजाप्रसाद कोइरालामा आयो। उनले ठाने राष्ट्रिय मेलमिलाप नीतिअनुसार राष्ट्रवादी र प्रजातन्त्रवादी शक्ति एकस्थलमा एकत्रित हुनुपर्छ। २०५९ सालमा राजाले प्रधानमन्त्री शेरबहादुरको सरकारलाई अक्षम भनी बर्खास्त गरेपछि अन्ततः गिरिजाप्रसादले राजा प्रजातन्त्रवादी शक्ति वा प्रजातन्त्रसँग एकस्थलमा एकत्रित हुन नसकेको ठाने। गिरिजाप्रसादले कांग्रेसको विधान परिमार्जन गर्न लगाए। २०६४ साल असोजमा बसेको कांग्रेस महासमिति बैठकले विधान परिमार्जन गर्यो। यसले देशमा संघीय गणतन्त्रात्मक राज्य संरचना र बहुदलीय संसदीय लोकतान्त्रिक शासन व्यवस्था स्थापनाको अनुमोदन गर्यो। त्यही विधानका कारण नेपालबाट राजसंस्था लोप भयो। किनभने बीपीले भनेका थिए राजालाई प्रजातन्त्र स्वीकार्य छैन भने प्रजालाई राजतन्त्र स्वीकार्य छैन (तरुण पत्रिकाको राजतन्त्र, १९७१ सेप्टेम्बर)। यसैमा बीपीले के कुरा थपेका छन् भने समाज सधैं गतिशील हुन्छ, यस्तो समाजलाई वंश परम्पराका आधारमा मात्र सत्तामा आसीन भएका व्यक्तिले गतिशील समाजको नेतृत्व गर्न सक्दैन। हुन त बीपी डक्ट्रिनले राजा र प्रजातन्त्र दुवैको समर्थन गर्छ, तर अप्रजातान्त्रिक राजाको समर्थन गर्दैन। यसका उत्तराधिकारी गिरिजाप्रसाद कोइरालाले प्रजातान्त्रिक सत्ता हातमा लिएका राजालाई अप्रजातान्त्रिक देखे। अझ गिरिजाप्रसादले के देखे भने राजा वीरेन्द्रका पालादेखि नै संसद्वादका विरोधी माओवादीहरू राजासँग मिलेर संसद्वादी (वामपन्थी र नेपाली कांग्रेस) दलहरूलाई सिध्याउने खेलमा लागेका थिए। यस खेलको परिणामले नेपालबाट राजसंस्था बिदा गर्यो भने असंसद्वादी विद्रोही माओवादीलाई संसद्वादी राजनीतितर्फ धकेल्यो। नेपालको राष्ट्रियता र गणतन्त्र वा प्रजातन्त्रलाई अक्षुण्ण राख्न राष्ट्रवादी प्रजातान्त्रिक संस्थाको विकास अत्यावश्यक छ। बीपीको भनाइ के छ भने नेपालमा हुने संघर्ष र राजनीतिक शक्तिको एकता आफ्ना आधारमा हुँदैन अर्काको बुई चढेर हुन्छ भने त्यस्तो संघर्ष र एकता आपूलाई मञ्जुर छैन। राष्ट्रिय मेलमिलाप त्यो तŒवसँग गर्नुपर्छ, जसको आधार राष्ट्रिय छ। राजनीतिक संघर्ष कसैको बुई चढेर भएको छ भने त्यो शक्ति राष्ट्रवादी र प्रजातन्त्रवादी हुँदैन। बीपी डक्ट्रिन कार्यान्वयन भएर २०४६ सालमा प्रजातन्त्र पुनस्र्थापना भएको थियो। यस डक्ट्रिनलाई मन नपराउने तŒवबाट नेपालमा जुन विद्रोह भयो, त्यसलाई माओवादी दसबर्से विद्रोह भनिन्छ। यो विद्रोह आफ्ना बुताबाट भएको थियो कि थिएन ? यसका प्रशस्त नकारात्मक उत्तर छन्। त्यसैले गिरिजाप्रसादले सात राजनीतिक शक्तिसँग एकता गर्दासम्म माओवादी विद्रोह एक्लिएको थियो। उनले सात संसदीय दललाई राष्ट्रिय आधार भएको शक्ति ठानेका थिए। यो शक्तिसँग राजा एकत्रित हुन चाहेनन्। त्यसको असर बीपी डक्ट्रिनको परिणामले आएको २०४७ सालको संविधानमा पर्यो। त्यो संविधानको आगमनलाई अपेक्षाकृत बाह्य प्रभावमुक्त ठानिन्थ्यो। मेलमिलापले राष्ट्रवादी शक्ति ठानिएको राजसंस्थाबाट प्रजातन्त्रको समर्थन नभएपछि गिरिजाप्रसादले संसदीय राजनीतिक शक्तिलाई मात्र राष्ट्रवादी शक्ति ठानेको देखिन्छ। यसको परिणामस्वरूप गिरिजाप्रसाद तत्कालीन सातओटा संसदीय दलहरू लिएर १० वर्ष विद्रोहमा संलग्न वामशक्तिलाई संसद्वादी बनाउन पुगे, जुन विद्रोहलाई बीपी डक्ट्रिनले स्वीकार गर्दैनथ्यो। यस विद्रोहले बाहिर बसेर क्रान्ति गर्दा बाहिरी शक्तिको प्रभाव हुन्छ र देशभित्र बसेर क्रान्ति गर्दा बाहिरी शक्तिको प्रभाव हुन्न भन्ने बीपी डक्ट्रिनलाई ध्यान दिएको देखिन्न। यो शक्ति कसरी सञ्चालित थियो भन्दा पनि नेपालमा १७ हजार मानिसको हत्याहिंसा भएको अवस्थालाई लिएर गिरिजाप्रसाद माओवादी शक्तिलाई संसद्वादी बनाउँदै मेलमिलाप गर्न पुगेको देखिन्छ। यो मेलमिलापपछि नेपालको राजनीतिमा विदेशी शक्तिको घुसपैठ छरपस्टिएर आएको छ। १० वर्ष विद्रोह गरेर पुनः संसद्वादी राजनीतिमा फर्केका पूर्वमाओवादी नेता र अन्य संसद्वादी नेताहरूले छरपस्टिएको घुसपैठलाई नियन्त्रणभित्र राख्न सकेको देखिन्न। यी नेताहरूले राजनीतिक र सामाजिक विभिन्न तहका प्रजातान्त्रिक संस्थालाई सुदृढीकरण नगरी घुसपैठको नियन्त्रण गर्न सक्ने स्थिति छैन। आज पुस १६ मा उल्लिखित बीपी डक्ट्रिनलाई पुनः स्मरण गर्नुपर्ने भएको छ। अब त यो डक्ट्रिन कांग्रेससहित नेपालको नयाँ संविधान ल्याउन योगदान पुर्याएका सम्पूर्ण संसद्वादी दलको अनुसरणीय हुन पुगेको छ। संविधानअनुसार नेपालको राष्ट्रियता र गणतन्त्र वा प्रजातन्त्रलाई अक्षुण्ण राख्न राष्ट्रवादी प्रजातान्त्रिक संस्थाको विकास अत्यावश्यक छ। यस्ता संस्थाको विकासनिम्ति राष्ट्रवादी तथा संसद्वादी शक्तिहरूबीच सहकार्यको विशेष महŒव छ। किनभने राष्ट्रिय मेलमिलापको नीतिअनुसार राष्ट्रियता नरहे प्रजातन्त्रको अर्थ रहने छैन, विनाराष्ट्रियताको प्रजातन्त्र (गणतन्त्र) ले नेपाललाई अक्षुण्ण राख्न सक्दैन। २०३३ सालमा सिक्किम विलयपछि दक्षिण एसिया संवेदनशील अवस्थामा थियो। त्यस अवस्थामा यो राष्ट्रिय मेलमिलाप नीति आएको हो। अद्यापि यो क्षेत्र संवेदनशील नै मानिन्छ। किनकि यहाँ सानाठूला घटना भइरहेका छन्। यसबाट नेपाल अछूतो रहन सकेको छैन। तसर्थ नेपालमा राष्ट्रिय मेलमिलाप नीतिको सान्दर्भिकता अन्त्य भएको छैन। नेपालको सुरक्षार्थ पृथ्वीनारायण शाहले दुई ढुंगाको तरुल भनेर यसका दुईओटा भौगोलिक पाटा देखाएका थिए भने बीपीले राष्ट्रियता र प्रजातन्त्र (गणतन्त्र) भनेर नेपालका दुईओटा राजनीतिक पाटा देखाएका छन्। यसर्थ राष्ट्रवादी राजनीतिक शक्तिबीच राष्ट्रिय मेलमिलापका आधारमा एकता र सहकार्यको निरन्तरता अन्त्य भएको छैन। देशका राजनीतिक र सामाजिक विभिन्न तहलाई सुदृढ प्रजातान्त्रिक संस्थामा रूपान्तरण नगरिञ्जेल यो राष्ट्रिय मेलमिलाप नीतिको निरन्तरताको सान्दर्भिकता सकिने छैन।"
चिनियाँ रेल काल्पनिक हो र ?,"नेपालमा एक महिनामै रेल आउने समाचार सुन्न आएको छ। सो रेल नेपालका लागि भारतमा तयार हुँदै छ। सो रेल भारतको जयनगरदेखि नेपालको कर्थासम्मको ३४ किलोमिटर र कर्थादेखि बिजुलपुरासम्म १७ किलोमिटरको दूरीमा चल्ने बताइएको छ। यसका लागि चाहिने तयारी भने नभएको भनेर पनि जानकारी दिइएको छ। यो समाचारले कुनै प्रकारको सनसनी उत्पन्न गरेको छैन। किनभने यो कुरा कौवालाई बेल पाक्यो हर्ष न विस्मात भनेजस्तै हो। तर जे भए पनि त्यो क्षेत्रमा पहिले पनि रेल सेवा उपलब्ध थियो। त्यसको पुनस्र्थापनले स्थानीय जनताका लागि खुसीकै कुरा हो। रेल भन्ने शब्दले नेपालीहरूको कान ठाडो नहुने होइन। जब प्रधानमन्त्री केपी शर्मा ओलीले चिनियाँ रेलको सपना देखाए, नेपालीहरूको मन तरंगित भएको हो। भारतीय नाकाबन्दीलगत्तै चीनबाट पारवहन सुविधा पाउने सन्धि र सम्भावनाले युगान्तकारी परिवर्तन हुन लागेको भान हुन्थ्यो। सो सुविधा सम्पन्न गर्न चीनबाट नेपालमा रेल ल्याउने तर्कसंगत कुरा पटकपटक भएका पनि थिए। २०७४ सालको प्रतिनिधिसभा र प्रदेशसभा निर्वाचनको सिलसिलामा नेकपा (एमाले) र नेकपा (माओवादी केन्द्र) को साझा घोषणापत्रको पृष्ठ १८ मा भनिएको छ, यसै अवधिमा (पाँच वर्ष) रसुवागढीकाठमाडौंपोखरा, लुम्बिनी विद्युतीय रेलमार्ग निर्माण गरिनेछ। यो जानाजानी लेखिएको हो कि अन्जानमै लेखिएको हो सो लेख्ने मानिसलाई थाहै होला। अहिले आएर भनिँदै छ यो रेल बन्न कम्तीमा ८९ वर्ष लाग्छ। यो रेल बन्ने तरखर नभए पनि चर्चासम्म खुबै भएको छ। प्रधानमन्त्री ओलीको पार्टीले बहुमत पाएपछि प्रधानमन्त्रीको पद नसम्हाल्दै रसुवागढी उडेर गए र चिनियाँ रेल कसरी त्यो बाटो आउँछ भनेर हल्ला फैलाए। हामीले पत्याइहाल्यौं चिनियाँ रेल त आउने भएछ। चिनियाँ राष्ट्रपति सी जिनपिङको नेपाल भ्रमणका क्रममा राष्ट्रपति विद्यादेवी भण्डारीले रात्रिभोजमा त्यसको चर्चा चलाए। उनले भने, नेपाली जनताले केरुङदेखि काठमाडौं हुँदै लुम्बिनीसम्म रेलमार्गले जोडिएको हेर्न चाहेका छन्। रेलवे क्षेत्रमा चीनले हासिल गरेको अत्याधुनिक प्रविधि र चीनसँग उपलब्ध स्रोतसाधनको परिप्रेक्षमा नेपालीहरूको यो चाहना छिटै पूरा हुने छ भन्ने हाम्रो विश्वास छ। यसको माने के हो ? पहिलो नेपाली जनताको चाहना भएकै हो। दोस्रो चीनको अत्याधुनिक प्रविधि प्रयोग गर्ने हो भने ७२ किलोमिटर रेल बन्न ८९ वर्ष लाग्नुनपर्ने हो। तेस्रो चीनको साधनस्रोतले यति काम गर्न गाह्रो छैन। चौथो चाहना छिटै पूरा हुने भनेको ८९ वर्षको संकेत दिएको हो र ? भनिँदै छ रसुवागढीदेखि काठमाडौंसम्मको दूरी ७२२५ किलोमिटर हुनेछ। रेलमार्गको ९८५ प्रतिशत खण्ड पुल तथा सुरुङ रहनेछ। चारवटा स्टेसन रहनेछन्। सातवटा सुरुङ मार्ग निर्माण गर्नुपर्नेछ। आयोजना पूरा गर्न नौ वर्ष लाग्नेछ। यस विषयलाई धेरै घुमाइफिराइ लम्ब्याउने प्रयत्न भइरहेको देखिन्छ। सबभन्दा धेरै समय यसको सम्भाव्यता अध्ययनमा खर्चिने भएको छ। यसको पूर्वसम्भाव्यता अध्ययन सम्पन्न भएको जनाइएको छ। त्यसपछि आउँछ सम्भाव्यता अध्ययन जुन चीनले आफ्नो खर्चमा गरिदिने आशा गरिएको छ। त्यसकारण त्यसमा कति खर्च लाग्छ भनेर नेपालले कुनै चिन्ता नलिएको देखिन्छ। त्यसपछि विस्तृत आयोजना रिपोर्ट तयार हुनेछ। अहिलेसम्म ५६ पटक दुई देशबीच यसबारे कुराकानी भइसकेको छ। निर्वाचनताका चिनियाँ रेल भनेको चट मगनीपट विवाह होलाजस्तो गरेर प्रचारप्रसार गरिएको थियो। तर यतिखेर यो कार्य सम्पन्न होला कि नहोला भन्ने शंका लाग्न थालेको छ। भारतीय नाकाबन्दीको चपेटाबाट त्राण पाउने एउटै उपाय हो चिनियाँ रेल। त्यसमा खुराफाती गर्नेहरूलाई नेपालको शुभचिन्तक ठान्ने कि अरू केही ? चिनियाँ रेलमाथि सबभन्दा ठूलो शंका यसको खर्चले उठाएको छ। यसमा अहिलेसम्मको अनुमानअनुसार तीन खर्ब रुपैयाँ लाग्ने भएको छ। सो रकम नेपालको वार्षिक बजेटको एकचौथाइ बराबर हुन्छ। नेपालको बजेट १२ खर्बजति छ। रेलमा लाग्ने खर्च कसले व्यहोर्ने भन्ने प्रश्न अझसम्म टुंगिएको छैन। नेपाल चाहन्छ सबै खर्च चीनले बेहोरिदेओस्। चीन चाहन्छ नेपालले पनि यसमा लाग्ने खर्चको भार उठाओस्। तर यसको टुंगो लागेको छैन। यसबारेमा एउटा अनुमान के गरिएको छ भने नेपालले यो खर्च व्यहोर्नुपर्यो भने नेपाल ऋणमा नराम्ररी डुब्नेछ। त्यसकारण एकथरी मानिस भन्छन् बरु चिनियाँ रेल नआओस् तर नेपाल ऋणमा डुब्न हुँदैन। तर उनीहरूलाई थाहा छैन अथवा थाहा पाएर पनि बुझ पचाइरहेका छन् नेपाल ऋणमा डुबिसकेको देश हो। नेपाललाई ८३१ अर्ब रुपैयाँ ऋण लागेको छ। त्यसमध्ये ४३६५ अर्ब रुपैयाँ वैदेशिक ऋण र ३९४५ अर्ब रुपैयाँ आन्तरिक ऋण लागेको छ। यसको माने नेपालको जम्मा ऋण ८३१ खर्ब रहेछ। एकछिनलाई मानौं कि चिनियाँ रेलको खर्च सबै नेपालले बेहोर्ने भयो र सो रकम ऋण लाग्ने भयो। यसबाट नेपालको जम्मा ऋण ११३१ खर्ब रुपैयाँ पुग्ने भयो। ८९ खर्ब रुपैयाँ ऋण बोकेको देशले १११२ खर्बको ऋण बोक्दा के नि ठूलो फरक पर्छ ? सडक, रेल र पानीजहाजका लागि १ खर्ब ६३ अर्ब नेपाली जनता केरुङलुम्बिनी रेलमार्ग हेर्न इच्छुक : राष्ट्रपति भण्डारी महत्वाकांक्षी रेलमार्ग रेल बिस्तारै, सडक तत्काल : चीन माघ १ मा आउँदै भारतीय रेल अहिलेको हिसाबमा नेपालको ऋण देशको गार्हस्थ्य आम्दानीको ३२ प्रतिशत हुन आउँछ। ६ महिनाअगाडि नेपालको ऋण ६९७७ अर्ब याने करिब ७ खर्बबराबर थियो। त्यस अवधिभित्र सो ऋणको रकम एक खर्बजति बढ्यो। सो रकम बढ्नुको आधिकारिक कारण नेपालमा लागू गरिएको संघीयताअन्तर्गत उत्पन्न गरिएका स्थानीय निकायहरूलाई अनुदान दिनका लागि उठाइएको हो। यस सिलसिलामा महालेखापरीक्षकले लेखेको छ नेपाल सरकारसित आर्थिक वर्षको तेस्रो भागमा मात्र रकम नपुग हुने गथ्र्यो, तर यो वर्ष करिब ७५ अर्ब रुपैयाँ स्थानीय निकायलाई दिन अपुग भएर आर्थिक वर्षको सुरुमै ऋणको व्यवस्था गर्नुपरेको हो। यसबाट के प्रस्ट हुन्छ भने नेपाल सरकारले चाहे भने नयाँ ऋणको व्यवस्था मिलाउन सक्ने रहेछ र बोक्न पनि सक्दो रहेछ। यसबाट पनि नपुगेर सोही कामका लागि नर्वेबाट पनि अर्बौं ऋण लिएको सार्वजनिक भएकै हो। भन्नुको तात्पर्य हो नेपाल सरकारले देशलाई संघीयताजस्तो नसुहाउँदो व्यवस्था लागू गर्न आन्तरिक र वैदेशिक ऋणको भार जति पनि बोक्न तयार हुने रहेछ तर आफैंले प्रतिबद्धता जनाएको चिनियाँ रेल ल्याउने कुरामा भने खुट्टा कमाउने रहेछ। चिनियाँ रेल, रेल मात्र होइन, यो नेपालको सार्वभौमिकता र स्वतन्त्रताको प्रतीक हो। यसको उपस्थितिले ठूलो परिवर्तन नदेखिन सक्छ। तर यसको अनुपस्थितिले ठूलो कमजोरी देखाउँछ। त्यस स्थितिको महसुस गर्न धेरै टाढा जानु पर्दैन। २०७२ सालको भारतीय नाकाबन्दीलाई सम्झे पुग्छ। भारतीय प्रधानमन्त्री मोदीबाट यस प्रकारको दुव्र्यवहार कसैले आशा गरेका थिएनन्। हुन पनि नेपाल आज मात्र होइन, सयौं वर्षदेखि नाकाबन्दीको सिकार हुँदै आएको छ। २०१९ वैशाखदेखि असोजसम्म पं जवाहरलाल नेहरू भारतको प्रधानमन्त्री हुँदा नेपालले नाकाबन्दी बेहोरेको थियो। २०२७ साल पुसदेखि २०२८ सालको भदौसम्म पनि नेपालले नाकाबन्दी सहेको थियो। त्यो बेला भारतमा इन्दिरा गान्धी प्रधानमन्त्री थिइन्। त्यसैगरी राजीव गान्धी भारतीय प्रधानमन्त्री हुँदा पनि २०४५ साल चैतदेखि २०४७ साल असारसम्म नेपालले नाकाबन्दी झेलेको थियो। नेपालको एकीकरणमा पनि नाकाबन्दीको भूमिका देखिएको थियो। माओवादी युद्धताका पनि प्रचण्डले यो हतियारको सहारा लिएकै हुन्। मधेस एक प्रदेश को मागको पछाडि पनि यही नाकाबन्दीको उद्देश्य लुकेको थियो। यसको माने नेपालको भौगोलिक अवस्थितिले कुनै पनि बखत यो देश नाकाबन्दीको चपेटामा आउन सक्छ भन्ने हो। त्यसबाट त्राण पाउने एउटै उपाय हो चिनियाँ रेल। त्यसमा खुराफाती गर्नेहरूलाई नेपालको शुभचिन्तक ठान्ने कि अरू केही ? हालको चालामालामा चिनियाँ रेललाई वास्तविक ठान्ने कि काल्पनिक ?"
पुलिसलाई हराउँदै एपीएफ फाइनलमा,"धनकुटा : एक गोलले पछि परेको अवस्थामा उत्कृष्ट पुनरागमन गर्दै विभागीय टोली एपीएफ क्लब धनकुटामा जारी सहिद रिदामाहाङ रामालिहाङ आठपहरिया प्रथम महिला गोल्डकप फुटबल प्रतियोगिता उपाधि नजिक पुगेको छ। एपीएफ क्लबले बुधबार धनकुटा सदरमुकामस्थित तल्लो टुँडिखेलमा भएको पहिलो सेमिफाइनल खेलमा अर्को विभागीय टोली नेपाल पुलिस क्लबलाई २१ गोलले हरायो। एपीएफ क्लबले उपाधिका लागि त्रिभुवन आर्मी क्लब र रौतहट फुटबल क्लबबीचको विजेतासँग भिडन्त गर्नेछ। बुधबारको खेलमा तीनवटै गोल एपीएफ क्लबका खेलाडीबाट भएको थियो। खेल सुरु भएको ३२औं मिनेटमा एपीएफ क्लबकी मनमाया लिम्बूबाट आत्मघाती गोल भएपछि पुलिस क्लबले अग्रता लिएको थियो। दोस्रो हाफमा एपीएफ क्लबले उत्कृष्ट पुनरागमन गर्यो। दोस्रो हाफको खेल सुरु भएको पहिलो मिनेटमै सावित्रा भण्डारीले दिएको उत्कृष्ट पासमा एपीएफ क्लबकी कप्तानसमेत रहेकी अनिता बस्नेतले गोल गरिन्। ७०औं मिनेटमा राष्ट्रिय टोलीकी भरपर्दी स्ट्राइकरसमेत रहेकी सावित्रा भण्डारीले गोल गर्दै आफ्नो टोलीलाई २१ को अग्रता दिलाइन्। उनको गरेको गोल नै एपीएफ क्लबको जितका लागि निर्णायक बन्यो। सावित्रा जारी प्रतियोगितामा ६ गोल गर्दै सर्वाधिक गोलकर्ताको सूचीमा अग्रस्थानमा रहेकी छन्। खेलका क्रममा एपीएफ क्लबका रेखा पौडेल, अनिता केसी, अनिता बस्नेत र सावित्रा भण्डारीले गरेको दर्जनौं प्रहारलाई पुलिस क्लबकी गोलरक्षक उषा नाथले विफल पारेकी थिइन्। उक्त खेलमा एपीएफ क्लबकी कप्तान अनिता बस्नेत वुमन अफ दी म्याच घोषित भइन्। उनलाई सहिद भूमि गाउँपालिका अध्यक्ष मनोज राईले तीन हजार रुपैयाँ र ट्रफी प्रदान गरे। एपीएफ क्लबका प्रशिक्षक जनक सिंहले पहिलो हाफदेखि नै विपक्षीलाई दबाबमा राखेर खेलेकाले गोल गर्न सफल भएको प्रतिक्रिया दिए। पुलिस क्लबका रोशन कार्कीले खेलमा पराजित भए पनि आफ्ना खेलाडीले उत्कृष्ट प्रदर्शन गरेको बताए। बिहीबार अन्तिम सेमिफाइनल खेल त्रिभुवन आर्मी क्लब र रौतहट फुटबल क्लबबीच हुनेछ। किराँत आठपहरिया समाज नेपाल धनकुटाको आयोजनामा सुरु भएको प्रतियोगिताको विजेताले दुई लाख र उपविजेताले एक लाख रुपैयाँ नगद पुरस्कार पाउनेछन्।"
आर्मीसँग हार्यो थ्रीस्टार,काठमाडौं : थ्रीस्टार क्लब सहिद स्मारक ए डिभिजन लिगमा विभागीय टोली त्रिभुवन आर्मी क्लबसँग पराजित भएको छ। सातदोबाटोस्थित एन्फा कम्प्लेक्स मैदानमा बुधबार भएको खेलमा आर्मीले थ्रीस्टारलाई २० गोलले हरायो। आर्मीको जितमा नवयुग श्रेष्ठ र सन्तोष तामाङले गोल गरे। पहिलो हाफमा बराबरीमा रोकिएको आर्मीले दुवै गोल दोस्रो हाफमा गरेको थियो। नवयुगले ५४औं मिनेटमा गोल गर्दै आर्मीको उत्साह जगाए। सन्तोषले ७९औं मिनेटमा गोल गरेका थिए। थ्रीस्टारले लगातार गोलको अवसर बनाए पनि सदुपयोग गर्न सकेन। ९०औं मिनेटमा थ्रीस्टार पेनाल्टीमा समेत चुकेको थियो। थ्रीस्टारका रूपेश केसीको प्रहार आर्मीका गोलरक्षक विकेश कुथूले बचाएका थिए। आर्मीका सन्तोष तामाङ म्यान अफ दी म्याच भए। उनले १० हजार रुपैयाँ पुरस्कार पाए। जितसँगै आर्मी तेस्रो स्थानमा उक्लिएको छ। आर्मीले चार खेलबाट नौ अंक बनाएको छ। समान खेलबाट सात अंक बनाएको थ्रीस्टार छैटौं स्थानमा छ। बुधबार नै भएको अर्को खेलमा अर्को विभागीय टोली नेपाल पुलिस क्लब विजयी भएको छ। पुलिसले संकटा क्लबलाई २१ गोलले हरायो। जारी लिगमा पुलिसको यो दोस्रो जित हो। पुलिसको जितमा दुवै गोल सुमन लामाले एक गोल गरे। संकटाका अमित तामाङले सान्त्वना गोल फर्काए। सुमनले १५औं मिनेटमा पहिलो गोल गरेका थिए। सुमनको सशक्त प्रहार संकटाका रक्षकलाई लागेर गोलमा परिणत भएको थियो। सुमनले ३३औं मिनेटमा सौजन राईको पासमा व्यक्तिगत दोस्रो गोल गर्दै पुलिसको अग्रतालाई थप बलियो बनाए। यसअघि १८औं मिनेटमा संकटाका अमित तामाङले गोल गर्दै टोलीलाई खेलमा फर्काउने प्रयास गरेका थिए। डीबक्सभित्र पुलिसका रक्षकले ह्यान्ड गरेपछि संकटाले पेनाल्टी हान्ने अवसर पाएको थियो। दोस्रो हाफमा दुवै टोलीबाट गोल नभएपछि पुलिस विजयी भयो। जितसँगै पुलिसले चार खेलबाट सात अंक बनाएको छ। संकटाले समान खेलबाट चार अंक बनाएको छ। पुलिसका सुमन लामा म्यान अफ दी म्याच भए। उनले १० हजार रुपैयाँ पुरस्कार पाए।

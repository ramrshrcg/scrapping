शीर्षक,विवरण
महिलाका मुद्दा सधैं सामसुम,"गत वैशाखमा दैलेखकी ३५ वर्षीया लक्षिमा कामीलाई पानीको भाँडा छोएको निहुँमा राजकुमारी न्यौपानेले हँसिया प्रहार गरिन्। जिल्ला अस्पतालमा उपचाररत लक्षिमाले न्याय पाएकी छैनन्। पीडित परिवारले प्रहरीमा जातीय विभेदको मुद्दा दर्ता गरे। स्थानीय जनप्रतिनिधिले स्थानीय स्तरमै घटना मिलाउन दबाब दिएका छन्। करिब दुई सातासम्म चलचित्रकर्मी छविशिल्पा जोडी चर्चामा रहे। घरेलु हिंसा गरेको भन्दै शिल्पाले छविविरुद्ध प्रहरीमा जाहेरी दिइन्। नेपाली सिनेजगत् र सञ्चारमाध्यममा अनेक कोणबाट बहस भइरहेको छ। अनलाइन र युट्युबमा यो विषयले स्थान पाइरहेको छ। युट्युब च्यानलबीच यो विषयमा ट्रेडिङमा समावेश हुने होड चलेको छ। अघिल्लो आइतबार ओझाकी जेठी पत्नी हेमा ओझाले छवि र शिल्पाविरुद्ध बहुबिहेको मुद्दा दर्ता गराएपछि घटनाले नयाँ मोड लिएको छ। अदालतको आदेशपछि छवि र शिल्पाविरुद्ध पक्राउ पुर्जी जारी भएको छ। छवि र शिल्पाका विषयमा पक्ष र विपक्षमा धेरै स्वर उठे। छविभन्दा पनि शिल्पाप्रति बढी प्रश्न बर्सियो। जेठी पत्नीसँग सम्बन्धविच्छेद नगरी थप तीनवटी पत्नी बिहे गरेका छविको चरित्र भने समाजमा सजिलै स्वीकार्य भयो। कमजोरी जोसुकैको भए पनि महिलालाई बढी गलत देखाउने प्रवृत्ति यी दुईबीचको झैझगडापछि आएका प्रतिक्रियाले समेत देखाएको छ। यस्तो प्रवृत्ति अन्य घटनामा पनि देखिने गरेको छ। कोही कसैसँग बिहे गर्नु र प्रेम गर्नु नितान्त व्यक्तिगत मामला हो। एकाध घटनाबाहेक विवाह गर्ने मामलामा दुवै पक्ष राजीखुसी भएको देखिन्छ समाजमा। यसमा मानिसपिच्छे फरकफरक तर्क देखिन्छ। अझै पनि महिला भनेको पुरुषविना बाँच्न नसक्ने र केही गर्न सक्दैनन् भन्ने मान्यता र सोचाइ जीवित छ। राज्यका निकाय पनि अधिकांश मुद्दामा संवेदनशील नभइदिँदा त्यसको असर समाजमा पर्दै जान थालेको छ। वैवाहिक सम्बन्ध बिग्रनुमा दुवैको भूमिका बराबर हुन्छ। तर आक्षेप, आरोपहरू महिलातिर सोझिने गर्छन्। महिलाका साना गल्तीमा पनि समाजले कठोर प्रश्न गर्छ भने पुरुषका अनगिन्ती कमजोरी र गल्ती हुँदा त्यसलाई सहजै पचाइरहेको हुन्छ। यो पितृसत्तात्मक समाजको चरित्र पनि हो। इटहरीका मेयर द्वारिकालाल चौधरीले सार्वजनिक कार्यक्रममै महिलालाई सुन्नै नसकिने शब्द बारम्बार उच्चारण गरे। उनले भाषणमै अपाच्य शब्दको प्रयोग गरेर महिलालाई जोडिरहे। उनको यो प्रस्तुतिमा त्यहाँ रहेका कसैले पनि विरोध गरेनन्। गरे त केवल मेयरको भाषणलाई स्वागत। महिला अधिकारवादी संस्थाले उनको यो शैलीको आलोचना गरे, तर सरकार चुपचाप सुनिरह्यो। उनका ती घरेलु हिंसालाई बढावा दिने शब्द र प्रस्तुतिलाई समाजले मात्र होइन, घरेलु हिंसापीडितलाई न्याय दिन राज्यले पनि बेवास्ता गर्यो। कुनै निकायले उनलाई कानुनी कारबाहीको दायरामा ल्याउन सकेनन्। राज्यका हरेक तह र तप्कामा महिलाको समान हैसियत छ। चुनावका बेला महिला पनि राज्य निर्माणको एक हिस्सा हुन् भन्ने राजनीतिक दल यो विषयमा चुप देखिए। दुईतिहाइ नेतृत्वका सत्तारुढ नेकपाका नेताहरूले पनि मेयरको अभिव्यक्तिलाई स्वाभाविक ठाने। महिलालाई निकै तल्लो स्तरको गाली गरेका मेयरलाई न कानुनले सजाय दियो न त उनलाई मेयर बनाउने पार्टीले कुनै कारबाही गर्यो। सार्वजनिक पद धारण गरेका जिम्मेवार व्यक्ति धेरै तल्लो स्तरसम्म झरेर आक्षेप लगाउँछन् महिलालाई। अझ समाजका हरेक घरमा कस्तो अवस्था होला। जुलाई ७ मा प्रधानमन्त्री केपी शर्मा ओलीका प्रमुख राजनीतिक सल्लाहकार विष्णु रिमालले लज्जास्पद भाषामा लेखिएकोे ट्विट भेटियो। सरकारको विरोध गर्नेहरूलाई उनले ट्विट गर्दै लेखे। भनिन्छ, छौंडाहरू आफैं चल्मलाउँदैनन् कसैले छोड्छन्, दुःख दिन्छन् यी छौंडाहरू आफैं चल्मलाएका हुन् कि कसैले छोडेका ? नेपाली बृहत् शब्दकोशको व्याख्यामा लोकधारणाअनुसार बोक्सी विद्या सिकेकी आइमाईले मानिसलाई पिर पिराउनका निम्ति घरघरमा चियो गर्न तालिम दिएर उपयुक्त बनाएको भनिने बिरालोलाई छौंडा भनिन्छ। उनको ट्विटबारे सामाजिक सञ्जालमा चर्को आलोचना भए पनि उनी चुप बसे। यो ट्विटले उनमा निम्नस्तरको सोच भएको र महिला वर्गलाई होच्चाउने कुप्रथालाई प्रश्रय दिने खालको चेतनास्तर भएको भन्दै सामाजिक सञ्जाल भरियो। तर उनले न त माफी मागे न कतै आत्मालोचना गरे। सरकार प्रमुख प्रधानमन्त्री केपी ओलीले समेत यो विषयमा मुख खोलेनन्। सायद उनलाई पनि लाग्यो होला, समाजमा बोक्सी प्रशस्तै छन्। उनका विरुद्धमा छौंडा चल्मलाइरहन्छन्। समाजमा चलेको कुप्रथामध्ये एक हो, बोक्सी प्रथा। प्रायः गरिब, दलित र एकल महिलालाई समाजले बोक्सीका नाममा यातना दिएको हामी पाउँछौं। महिलाको अस्तित्वमा धावा बोल्दै बोक्सीसँग सम्बन्धित छौंडाका विषयमा तल्लो स्तरको टिप्पणी गर्ने छुट रिमाललाई कसले दियो ? प्रदेश २ का मुख्यमन्त्री लालबाबु राउतले सञ्चारकर्मीसँग अन्तर्वार्ता दिने क्रममा अश्लील शब्द बोले। प्रदेश सरकारमा भ्रष्टाचार भएको छ भन्ने विषयमा राउतले भनेका थिए, कसैको दम छ भने प्रमाणित गरेर देखाओस्। महिलालाई अपमान गरिएका यस्ता शब्द सुन्दा लाग्छ महिलाका यौन अंग हुन् या अन्य विशेषता जोडेर गाली गर्नु पुरुषहरूको जन्मसिद्ध अधिकार हो। गत वर्ष कानुनमन्त्री शेरबहादुर तामाङले बोलीमा विचार नगर्दा मन्त्री पद गुमाउनुपरेको थियो। चाबहिलको एक कार्यक्रममा उनले डाक्टर पढ्न बंगलादेश जाने छात्राले आफूलाई सुम्पेर मात्र सर्टिफिकेट पाउने गरेको बताएका थिए। यो भनाइ स्वयंमा आपत्तिजनक छ। सामाजिक सञ्जाललगायत चौतर्फी आलोचना भएपछि यही अभिव्यक्तिले मन्त्री तामाङको पद खोसियो। कानुनी रूपमा महिला अधिकारका धेरै विषय समावेश भए पनि कार्यान्वयन तह फितलो हुँदा कुनै न कुनै तरिकाले उनीहरू दिनहुँजसो शारीरिक र मानसिक हिंसाको सिकार भइरहेका छन्। ०६२६३ सालको जनआन्दोलनमा समावेशी समानुपातिक सिद्धान्तसहित महिला र पुरुषको सम्बन्धमा पनि लैंगिक विभेद अन्त्य गर्ने दिशातिर मुलुकलाई अगाडि बढाउने भन्ने कुरालाई संविधानमै संरक्षण गर्ने भनेर यो मुद्दालाई महत्त्वपूर्ण उपलब्धिका रूपमा ठानिएको थियो। मुलुकले लैंगिक समानताका क्षेत्रमा ठूलो फट्को मार्यो भन्ने थियो। तर, पछिल्लो समयमा विकास भएका घटना हेर्दा उल्टो भइरहेको पाउँछौं। सामान्यतया राज्यसत्ताका अंगहरू, सत्ताबाहिर भएका तर समाजमा महत्त्पूर्ण भूमिका खेल्ने सामाजिक संस्थाहरू होस् या प्रमुख मिडिया हाउसहरू। सबैतिर पितृसत्ताको अभ्यास उसैगरी हुने गरेको छ, जसरी पहिलेदेखि चल्थ्यो। रूप बदलिएको होला, तर समाजमा हुने विभेद बदलिएको छैन। पितृसत्तात्मक समाजमा यी सबै जायज र सामान्य लाग्छन्। यो अभ्यासलाई राज्यसत्ताले पनि बढावा दिएको छ। सरकारको प्रतिनिधित्व गर्ने पक्षहरूले बेलाबेला विभेदकारी शब्द प्रयोग गरिरहेको पाउँछौं। वैदेशिक रोजगारको प्रसंग आयो भने लोग्ने विदेशमा मेहनत गर्ने पत्नी पैसा लिएर टाप भन्ने खालका शीर्षक राखेर मिडिया हाउसले समाचार प्रकाशित गरेको देख्छौं। वास्तविक तथ्य नहेरी पितृसत्ताको आँखाले जे देख्यो त्यही बोलिदिने गलत चलन छ। पुरुषसत्ताले सधैंभरि पुरुषलाई बलियो बनाइरहन्छ। पुरुषको कमजोरी कहिल्यै देख्दैेन। पुरुषको गलत काममा न कुनै मिडियाले प्रश्न गर्छ न कुनै सरकारी पक्षले न त कानुनी रूपमै उनीहरू दोषी देखिन्छन्। पुरुषको कमजोरी स्वाभाविक र महिला विद्रोहलाई अस्वाभाविक रूपमा लिने प्रचलनले नै महिला झन् पीडित हुने गरेको देखिन्छ। नेपालको कानुनी इतिहास परम्परागत हिन्दु कानुनबाटै विकसित भएको सत्य हो। सतीप्रथा, बोक्सी प्रथा, छाउपडी प्रथा आदिका नाममा महिलाले चरम विभेद र यातना भोग्नुपरेको इतिहास र वर्तमान साक्षी छ। जातपातका नाममा, दाइजो र प्रेमप्रसंगका नाममा धेरै छोरीलाई जिउँँदै जलाइएको वा जिन्दगीभर यातना दिइएको तथ्य ताजै छ। समावेशिताका कुरा उठेपछि पनि पटकपटक महिलाका अस्मिता र क्षमता दाउमा परिरहेकै छ। समावेशी अधिकार माग्ने आवाज प्रधानमन्त्रीका लागि एनजीओको ट्याउँट्याउँ हुन्छ। तर देशका आधा हिस्सा ओगट्ने महिलाप्रति निकृष्ट भाषा प्रयोग गर्ने व्यक्तिलाई प्रधानमन्त्रीले जोगाइराखेकै छन्। अधिकारका कुरा अनावश्यक ठान्ने प्रधानमन्त्रीले नारी अस्मितामाथि दिनदहाडै धावा बोल्दा किन मौनता प्रदर्शन गरिरहेका छन् ? राष्ट्रपति महिला भएकोमा गर्व गर्नुपर्छ भनेर सिकाइन्छ, तर नारी अस्मितामाथि गम्भीर प्रहार हुँदा राष्ट्रपति विद्यादेवी भण्डारी किन मौन छिन् ? अरू विषयमा बोल्न अघि सर्ने राष्ट्रपति आफैं नारी हुन्, तर नारीमाथि भइरहेको अन्यायमा उनी किन बोल्दिनन् ? महिलामाथि हुने हिंसा न्यूनीकरण कानुनको अझै अभाव रहेको बताइन्छ। बनेको कानुनसमेत कार्यान्वयन गर्न राज्य तम्तयार देखिँदैन। राज्य सञ्चालन र कानुन कार्यान्वयन गर्ने निकायको उच्च ओहोदामा बसेकैबाट घरेलु तथा यौनजन्य हिंसा र महिलामाथि अनेक तवरले यातना दिने काम भइरहेको प्रशस्त उदाहरण देख्न सकिन्छ। कानुनी रूपमा महिला अधिकारका धेरै विषय समावेश गरिएको भए पनि कार्यान्वयन तह निकै फितलो छ। यसले दिनहुँजसो कुनै न कुनै तरिकाले महिला शारीरिक र मानसिक हिंसाको सिकार भइरहेका छन्। अर्को कुरा, यस्ता विषयमा हरेक पार्टीभित्रका महिला संगठनहरूको पनि प्रभावशाली दबाब देख्न पाइएन। नेकपाको सरकार छ। नेकपाको महिला संगठन पनि उत्तिकै बलियो छ। तर, प्रधानमन्त्रीले समावेशिता माग्दा थर्काएकै कारण उनीहरू अहिलेसम्म थर्किएर बसेका त होइनन् ? नारी अस्मितामाथि बारम्बार प्रहार हुने, महिला हेपिने भइरहँदा पनि प्रभावकारी विरोध हुन नसक्नुले महिला आन्दोलन कमजोर बन्दै गएको हो कि भन्ने देखाउँछ। महिला र पुरुष सृष्टिकर्ता हुन्। यी दुवैको आवश्यकता यो समाज र राष्ट्रका लागि अपरिहार्य छ। महिलालाई मात्रै दोषी देखाएर पुरुषलाई सधैं निर्दोष बनाइरहने प्रवृत्ति अन्त्य हुनुपर्छ। समाज रूपान्तरण राष्ट्र निर्माणका लागि महिलाले योग्य र सक्षम नागरिक बन्न जरुरी छ। महिलापुरुष दुवैले आफ्नो कर्तव्यबोध गरेर अघि बढ्नुपर्छ। महिला र पुरुष दुवैले गलत प्रवृत्तिलाई निरुत्साहित गर्दै सकारात्मक सोच राखेर अघि बढ्न आवश्यक छ।"
सूचना खोज्दाको सास्ती,"सूचना अधिकारी त सूचना अवरोध गर्न वा नदिन राखिएका हुन् कि भन्ने अनुभूति आम मानिसले गरिरहेका छन्। सरकारी अड्डाहरू गोष्ठी र सेमीनारको रिपोर्टिङका क्रममा थिए। असार लागेपछि सरकारी अड्डाहरू यसकै धपेडीमा थिए। ती कार्यक्रमका प्रभावकारिता र परिणामबारे मलाई चासो लाग्यो। तिनकै सूचना खोज्दै मन्त्रालय चहारिरहेको थिएँ। गत असार २ मा म कृषि तथा पशुपक्षी विकास मन्त्रालयतर्फ लम्किएँ। त्यस्तो कार्यक्रम बग्रेल्ती गर्ने अड्डामध्ये यो एक थियो। मन्त्रालयका सहायक प्रवक्ता तेजबहादुर सुवेदी बाहिर रहेछन्। मैले फोनबाटै चाहिएको सूचनाबारे अवगत गराएर अनुरोध गरें। उनले सूचना अधिकारीबाट लिन आग्रह गरे। सूचना अधिकारी रहेछन् विनोद भट्टराई। उनलाई भेटेरै ती सूचनाका लागि मौखिक आग्रह गरें। उनले भने, माग्नासाथ सूचना दिन सकिन्न। कति समय लाग्छ पनि भनेनन्। उनको आशय सूचना नदिने देखियो। चालु र गत आर्थिक वर्षमा गोष्ठी र सेमीनारमा भएको खर्च र त्यसको उपलब्धिको विवरण मैले मागेको थिएँ। केही नलागेपछि तीन दिनभित्र ती सूचना उपलब्ध गराउन माग गरी उनकै कार्यकक्षमै बसेर निवेदन लेखें। सूचनाको हकसम्बन्धी ऐन २०६४ अनुसार सूचना पाउनुपर्ने मेरो जिकिर थियो। आम नागरिकको सुसूचित हुने अधिकार सुनिश्चित गर्नु राज्यको दायित्व हो भन्ने सूचनाको हकसम्बन्धी ऐन २०६४ को प्रस्तावनामै प्रस्ट छ। सार्वजनिक निकायमा रहेका सार्वजनिक सरोकारका विषयमा नागरिक पहुँच राख्नु नै उक्त ऐनको मर्म हो। म पनि आमनागरिकसरह सूचना प्राप्त गर्ने प्रक्रियाको बाटोमा लागें। निवेदन लिएर मन्त्रालयमा तल्लो तलामा पुगें, जहाँ दर्ता फाँट थियो। तर साढे चार बजे त्यहाँ कुनै कर्मचारी देखिएनन्। केहीबेर पर्खिएँ। कोही आएन। म सूचना अधिकारीको कायकक्षमै गएँ। दर्ता फाँटमा कोही नभएको मैले बताएँ। उनले निवेदन लिन आनाकानी गरे। बरु सक्नुहुन्छ भने कारबाही गरेर देखाउनुहोस् भन्दै धम्की दिए। मैले संयमित हुँदै निवेदन दर्ता गर्नुहोस्, जे हो ऐनअनुसारै प्रक्रिया अगाडि बढ्ला नि भनेर जवाफ दिएँ। अफिसमा साढे चार बजे नै दर्ता फाँटका कर्मचारी नहुँदा सेवाग्राहीले दुःख पाएकोमा मैले प्रश्न तेस्र्याउँदा उनी नाजवाफ भए। अनि, सहसचिवको सचिवालयमा गएर एक कर्मचारीलाई निवेदन दर्ता गरिदिन आग्रह गरें। मेरो निवेदनको दर्ता भयो। दर्ता नं २०४७ टिपेर म बाहिरिएँ। १५ दिनसम्म सूचना प्राप्त नभएपछि मैले सोही मन्त्रालयका सचिवलाई साउन १७ मा अर्काे निवेदन हालें। सचिव युवकध्वज जिसीलाई भटेरै सूचना अधिकारीको नियत र आफूमाथि गरेको व्यवहारबारे सुनाएँ। उनले तत्काल कारबाही अगाडि बढाउन निवेदनमा तोक लगाए। मैले निवेदनमा मागिएको कुरा तलमाथि हुन नहुने अडान राखें। उनले त्यो निवेदन आएको आफूले जानकारी नै नभएकाले सूचना समयमा दिन नसकेको प्रस्ट्याए। र, तत्काल सूचना दिने आश्वासन दिए। म विश्वस्त हुँदै फर्किएँ। तर २१ दिनसम्म पनि सूचना प्राप्त भएन। त्यसपछि मैले असार २२ गते नै सूचना आयोगमा गएर निमयअनुसार पुनरावेदनका लागि निवेदन दिएँ। आयोगका उपसचिव बाबुराम पौड्यालले मन्त्रालयमा दिएका दुवै निवेदनको कपीसहित उक्त निवेदन स्वीकार गरे। आयोगले असार २५ मै पुनरावेदन आदेश गर्यो। सात दिनभित्र जवाफ पेस गर्न नत्र नियमअनुसार कारबाही गर्ने आदेशको पत्र मलाई दियो। त्यही आदेशको पत्र कृषि मन्त्रालयमा पुगेछ। लोकतन्त्रमा सूचनाको हक आमनागरिकले प्राप्त गरेका छन्। तर, व्यवहारमा सूचना लुकाउन खोजिन्छ। आदेश पुगेपछि सूचना अधिकारी भट्टराईले असार २२ गते नै चिठी हुलाकमार्फत पठाएको आयोगलाई जवाफ पठाएका रहेछन्। त्यसबारे आयोगका उपसचिव पौड्यालले जानकारी गराए। १५ दिन भइसकेको थियो, पत्र हात परेन। काठमाडौंबाट पठाएको चिठी नपाउनुमा मलाई आश्चर्य लाग्यो। त्यसपछि मैले चिठी खोजें। साउन ७ मा चिठीबारे मन्त्रालयकै दर्ता फाँटका कर्मचारीसँग सोधीखोजी गरें। त्यसको भौचर मागें। सिंहदरबारस्थित हुलाकमा पुगी जानकारी लिएँ। चिठी रजिस्टर भएको रहेछ साउन २ गते मात्रै। उनले असार २२ गते नै पठाएको भनेर झूट कुरा लेखी आयोगमा जवाफ पठाएको भेटियो। त्यो कुरा हुलाकमा पठाइएको चिठीको बार कोड र भौचरबाटै पुष्टि भयो। सूचना उपलब्ध नगराउँदा कारबाहीमा परिन्छ भनेर यस्तो चलाखी गरेका रहेछन् उनले। हटाइए सूचना अधिकारी मैले सूचना अधिकारी भट्टराईलाई भेटेरै गलत नियतले पत्रकारलाई दुःख दिएको र आयोगलाई समेत गलत विवरण दिई कारबाहीबाट उम्कन खोजेको स्पष्टसँग बताएँ। उनी झोक्किए। मैले यति सूचना दिन किन यतिका समय लगाएको र सूचनाको मूल्य मारेको भनेर रेकर्डरमै कुरा गरें। मैले रेकर्डर तेस्र्याएपछि उनले प्रहरी बोलाएर पक्राउ गर्ने धम्की दिए। मैले तथ्य प्रस्तुत गरें। उनले भने, तपाईंले सूचना अधिकारी तोक्ने वा हटाउने होइन। मैले ऐनअनुसार जे गर्ने हो त्यही गरेको छु। खासमा उनी मसँग त्यसै जंगिएका होइन रहेनछन्। सूचना अधिकारीको जिम्मेवारी खोसिएको रहेछ तीन दिनअगाडि नै। सूचना अधिकारीले जानीजानी वा बदनियतपूर्वक सूचना नदिएको, सूचना दिन अस्वीकार गरेको वा आंशिक रूपमा दिएको वा गलत सूचना दिएको देखिएमा प्रमुखले ती अधिकारीलाई प्रचलित कानुनबमोजिम विभागीय कारबाही गर्न सक्ने अधिकार ऐनले दिएको छ। उनलाई विभागीय कारबाही नभए पनि जिम्मेवारी हेरफेरचाहिँ भएछ। सचिवको माफी उनीसँग भएका सबै घटनाका वृत्तान्त मैले सचिव जिसीलाई फोनबाट जानकारी दिएँ। भट्टराईलाई सूचना अधिकारीबाट हटाइसकेको उनले जानकारी दिए। सूचना अधिकारीले गरेको व्यवहारप्रति उनले माफी मागे। प्रदीप भट्टराई नयाँ सूचना अधिकारी तोकिएका रहेछन्। पैंतीस दिनको लडाइँबाट मैले खोजेको सूचना अझै पाएको छैन। अब चिठी पाए पनि त्यो सूचनाले खासै महत्त्व राख्दैन। समय घर्किसकेपछि सूचनाको मूल्य नराख्ने हुँदा त्यसरी पठाइएको चिठी मैले अब प्राप्त गरे पनि अर्थ छैन। चिठीको बार कोडबाट गोश्वारा हुलाकको वेबसाइटमा मैले ट्र्याकिङ गरें। त्यो चिठी गौचरनस्थित हुुुलाक कार्यालय पुगेको थाहा भयो। मेरो नाममा चिठी पठाउँदा राज्यले ३३ रुपैयाँ खर्च गरेको रहेछ। मागिएको सूचना छछैन कूतुहलले लिएर चिठी कहिले आइपुग्छ प्रतीक्षामै छु। सूचना अधिकारी र प्रवक्ता सबैजसो कार्यालयमा छन्। तर, लोकतन्त्रमा पनि सूचना दिन आफ्ना दुवै मिर्गौला दिन झैं गाह्रो मानिरहेका छन्। सूचना अधिकारी त सूचना अवरोध गर्न वा नदिन राखिएका हुन् कि भन्ने अनुभूति आम मानिसले गरिरहेका छन्। म आफैं त्यसको भुक्तभोगी भएँ। राष्ट्रिय सूचना आयोगमा समेत सूचना अधिकारी वा सम्बन्धित कार्यालयबाट सूचना प्राप्त नभएपछि पुनरावेदन गर्ने संख्या उल्लेख्य छ। ७३०७४ मा चार सय ९७ वटा पुनरावेदन भएकोमा ७४०७५ मा एक हजार एक सय ७६ उजुरी परेका छन्। आयोगका प्रमुख आयुक्त कृष्णहरि बास्कोटाको भनाइमा आयोगमा पुनरावेदन पर्नु भनेको सूचना नदिनु वा अवरोध गर्नु हो। लोकतन्त्रमा सूचनाको हक आमनागरिकले प्राप्त गरेका छन्। तर, व्यवहारमा सूचना लुकाउन खोजिन्छ। सूचनामै खेल्ने पत्रकारहरूले समेत समयमा सूचना पाउन सकिरहेका छैनन्। सूचनाको हक कार्यान्वयनमा सरकारी उदासीनता प्रस्ट देखिन्छ। आयोगले पनि सूचना नदिने कर्मचारीलाई हतपत कारबाही गर्ने आँट गरेको छैन। कठोर बन्न सकेको छैन।"
किन बारम्बार सरुवामा पर्छन् सचिवहरू ?,"कम्तीमा दुई वर्षसम्म सचिवको सरुवा गर्नु हुँदैन। परिणाम दिन नसक्ने सचिवलाई बरु कारबाही गर्नुपर्छ। सहरी विकास मन्त्रालयमा एक वर्ष तीन सचिव परिवर्तन भए। मन्त्री इस्तियाक राईसँग सम्बन्ध सुमधुर हुन नसकेपछि सचिव फेरिने क्रम निरन्तर छ। दीपेन्द्रनाथ शर्मालाई सरुवा गराउँदै रमेश सिंहलाई सचिव बनाए। तर, सिंहसँग पनि लामो समयसम्म सम्बन्ध टिक्न सकेन। हाल मधुसूदन अधिकारी कार्यरत छन्। उता स्वास्थ्य मन्त्रालयको हालत उस्तै छ। दुई सचिवको व्यवस्था भएको यो मन्त्रालयमा कहिले एउटा सचिवलाई च्याप्ने र कहिले अर्को सचिव च्याप्ने काम मन्त्रीले गरिरहेका छन्। उपप्रधान तथा स्वास्थ्यमन्त्री उपेन्द्र यादवसँग खटपट भएपछि सचिव डा पुष्पा चौधरीलाई काज सरुवा गरेर प्रधानमन्त्री तथा मन्त्रिपरिषद्को कार्यालयमा पठाइयो। प्रधानमन्त्री कार्यालयबाट केदारबहादुर अधिकारी स्वास्थ्य सचिव बनेर आए। अदालतको स्टे अर्डर पछि पुष्पा फर्किइन्। त्यसपछि त्यहाँ दुई सचिव हुन पुगे। पुष्पालाई स्वास्थ्य क्षेत्रको जिम्मेवारी दिइयो भने अधिकारीलाई प्रशासनको काममा खटाइयो। अधिकारीसँग पनि मन्त्री यादवको कुरा नमिलेपछि उनी त्यहाँबाट सरुवा भए। स्वास्थ्य मन्त्रालयमा पुष्पा र रामप्रसाद थपलिया दुई सचिव छन्। मन्त्रीसचिव सम्बन्ध अझै खासै राम्रो छैन। भौतिक पूर्वाधार तथा यातायात मन्त्रालयमा पनि मन्त्री र सचिवको सम्बन्ध राम्रो नभएका कारण पटकपटक फेरिरहेका छन्। देवेन्द्र कार्कीलाई हटाएर मधुसूदन अधिकारीलाई ल्याइयो। उनलाई फिर्ता पठाएर पुनः कार्कीलाई ल्याइएको छ। मन्त्री रघुवीर महासेठले आफूअनुकूल पूर्वाधार र आयोजना प्रभावित गर्ने उद्देश्यले सचिव हेरफेर गरेका हुन्। खानेपानी मन्त्रालयका तत्कालीन सचिव गजेन्द्रकुमार ठाकुरका कारण मेलम्ची खानेपानी आयोजनाको अवस्था भद्रगोल पुग्यो। उद्योग, वाणिज्य तथा आपूर्ति मन्त्रालयमा पनि सचिव र मन्त्री सम्बन्ध राम्रो छैन। वाणिज्य सचिव केदारबहादुर अधिकारीसँग मन्त्री मात्रिका यादवको ठ््याक मिलेको छैन। कृषि तथा पशुपक्षी विकास मन्त्रालयमा दुई सचिवमध्ये एकजनालाई मन्त्री चक्रपाणि खनालले च्यापेको आरोप लाग्ने गरेको छ। पशुपक्षी विकासतर्फका सचिव प्रकाश माथेमासँग सम्बन्ध खासै राम्रो नरहेको मन्त्रालयकै कर्मचारीहरू बताउँछन्। श्रम, रोजगार तथा सामाजिक सुरक्षा मन्त्रालयका सचिव त्यहाँबाट सरुवा हुन खोजिरहेका छन्। दुई सचिव भएको मन्त्रालयमा एउटालाई मन्त्रीले च्याप्ने वा एउटाले अर्कोको ब्याक बाइटिङ गरेर मन्त्रीसँग नजिकिने र अर्को टाढिने गरेका छन्। खासमा स्वार्थ बाझिएका कारण मन्त्री र सचिवको सम्बन्ध सुमधुर हँुदैन। अधिकांश मन्त्रालयमा मन्त्री र सचिवको निर्णयमा कुरा बाँझिने गरेका छन्। सुमधुर सम्बन्ध नभएकै कारण सचिव फेरिइरहन्छन्। मन्त्रिपरिषद्ले सरुवा गर्ने भएका कारणले उनीहरू सम्बन्धित मन्त्रीलाई टेर्दैनन् पनि। मन्त्रीहरूले दुईतिहाइको दम्भ देखाएर सचिवलाई जे काम पनि लगाउने परिपाटी मौलाएको छ। कर्मचारी नोकर र दास सम्झने राजनीतिक नेतृत्वले समस्या सृजना गरेको आरोप लाग्ने गरेको छ। उता सचिवहरूसमेत आफू स्थायी सरकार भएको भन्दै नटेरिदिने परिपाटी हाबी भएको छ। हामी लोक सेवाबाट आएका हौं, मन्त्रीभन्दा बढी जान्ने छौं भन्ने घमण्ड पनि कतिपय सचिवमा हुने गरेको छ। हदै भए सरुवा त हुइन्छ, भन्ने कारण पनि सचिवले मन्त्रीलाई गन्दैनन्। धेरैजसो सचिवहरू सम्बन्धित मन्त्रालयभन्दा प्रधानमन्त्री कार्यालयप्रति बढी उत्तरदायी हुने गरेका छन्। सचिवको सरुवा मन्त्रिपरिषद्मार्फत हुन्छ, किन मन्त्रीको मोलमोलाइ गर्ने ? गर्नुपरे त प्रधानमन्त्रीकै गर्ने नि, एक सचिवले भने। अनि, प्रधानमन्त्री केपी शर्मा ओली पनि मुख्यसचिवदेखि सचिवसम्मको कार्यशैलीबाट असन्तुष्ट छन्। ओलीले जुन सार्वजनिक तहमै प्रकट गरिरहेका छन्। पछिल्लो समयमा उनले आफूलाई सचिवहरूले झुक्याएको र ढाँटेको अभिव्यक्ति दिए। मेलम्ची अघिल्लो दसैंमा आउनेबारे गतल ब्रिफिङ भएको उनको धारणा सार्वजनिक भइरहेको छ। भारतबाट आउने तरकारी विनापरीक्षण ल्याउन दबाब दिँदै भारतीय दूतावासले सरकारलाई चिठी पठायो। त्यसबारे आफूलाई कुनै जानकारी नदिएको भन्दै उनले आत्मालोचना र क्षमायाचना गरेका छन्। उनले सबै मन्त्रालयका सचिवको बैठकमा मुख्यसचिव लोकदर्शन रेग्मीको कार्यशैलीमा प्रश्नचिह्न खडा गरेका थिए। खासमा प्रधानमन्त्री सचिवहरूसँग सन्तुष्ट छैनन्। उत्तरदायित्व अन्यत्रै पछिल्लो समय सम्बन्धित मन्त्रीभन्दा प्रधानमन्त्रीका राजनीतिक सल्लाहकार विष्णु रिमालप्रति सचिवहरू उत्तरदायी र जवाफदेही हुने गरेको देखिएको छ। सचिवले मन्त्रीलाई भन्दा शक्ति केन्द्रका रूपमा रहेका रिमाललाई बढीजसो ब्रिफिङ गर्ने गरेको एक सचिवले खुलाए। गैरकार्यकारीको हस्तक्षेपले मन्त्री र सचिव सम्बन्ध बिग्रिएको उनको ठम्याइ छ। मन्त्रालयमा स्वकीय सचिव र मन्त्रीका आफन्तले सचिवलाई निर्देशन गर्ने गरेका छन्। स्वकीयको हस्तक्षेपले पनि कर्मचारी संयन्त्र प्रभावित भएको छ। कतिपय अवस्थामा मन्त्रीले उठाएका विषयमा सचिव वाधक बनिदिने गरेका छन्। यसले गर्दा सम्बन्धमा दरार पैदा गर्छ। सचिवहरू नियम, कानुनलगायतका कागजी प्रक्रियामा बढी जोड दिने गर्छन् भने नीतिनियमभन्दा मन्त्री छिटो काम र स्वार्थअनुकूल पार लगाउन चाहन्छन्। मन्त्री र सचिवको मात्रै होइन, विभिन्न आयोगका प्रमुख र निकायमा समेत कर्मचारी र पदाधिकारीबीच चिसो सम्बन्ध छ। राष्ट्रिय पुनर्निर्माण प्राधिकरणका प्रमुख कार्यकारी अधिकृत सुशील ज्ञवाली र सचिव अर्जुन कार्कीको बोलचालसमेत खासै हुँदैन। आफूभन्दा कनिष्ठ व्यक्ति सिईओ भएको भन्दै कार्की वास्तै गर्दैनन्। कतिपय संवैधानिक निकाय र आयोगहरूमा त्यस्तो समस्या देखिएको छ। नीति निर्माणका जिम्मेवारी पाएका मन्त्री र प्रशासनिक दायित्व बोकेका सचिवबीचको खटपटले समयमा नीति निर्माण नहुने, बजेट खर्च नहुने, कामको नतिजा नदेखिने, ठूलाठूला विकास निर्माण तथा आयोजना सुस्त गतिमा सञ्चालन भएका छन्। मन्त्री र सचिवबीच समन्वय नहुँदा दुईतिहाइको सरकारबाट उपलब्धि हासिल हुन सकेको छैन। उल्टो भ्रष्टाचार मौलाएको छ। अराजकता, विकृति र विसंगति निम्तिएको छ। समग्रमा सरकारको गति नै सुस्त भएको छ। अघिल्लो वर्षको महालेखापरीक्षकको कार्यालयको प्रतिवेदनअनुसार सचिव फेरिरहने मन्त्रालयमा बढी बेथिति देखिएको छ। अघिल्लो वर्ष उद्योग, वाणिज्य तथा आपूर्ति मन्त्रालयमा ६ सचिव फेरबदल भए। खानेपानी मन्त्रालय, शिक्षा, विज्ञान तथा प्रविधि मन्त्रालय, कृषि तथा पशुपक्षी विकास मन्त्रालयमा ५ सचिव तथा भूमि व्यवस्था, सहकारी तथा गरिबी निवारण मन्त्रालयमा चार सचिव फेरिएका छन्। वर्षभरि एउटै मन्त्रालयमा टिकिरहने सचिव त अपवाद मात्रै छन्। सचिव फेरिरहने मन्त्रालयको बेरुजुको परिणाम धेरै छ। कार्यसम्पादन पनि कमजोर छ। छलफलको अभाव पूर्वमुख्यसचिव विमल कोइरालाले नीतिगत विषयमा मन्त्री र सचिवबीच खुला छलफल नहुँदा पछिल्लो समयमा समस्या आएको बताए। उनले निर्णयमा मन्त्रीले स्वामित्व ग्रहण गर्नुपर्ने बताए। मन्त्रीले मन्त्रालयमा भएका सम्पूर्ण काम जानकारी लिएर स्वामित्व लिन सक्नुपर्छ उनले भने, आफूलाई थाहै छैन भनेर मन्त्रीहरू पन्छिनेसमेत गरेका छन्। मुख्यसचिवले समन्वयको भूमिका निर्वाह गर्न नसक्दा समस्या आउने गरेको उनको ठम्याइ छ। मुख्यसचिवको काम नै समन्वय गर्ने हो, त्यो भूमिका दह्रो रूपमा निर्वाह गर्न सकेनन् भने समस्या हुन्छ उनले भने, पछिल्लो समय भइरहेको पनि त्यही हो। उनले राष्ट्रिय मुद्दामा अन्तरमन्त्रालय समन्वय हुनुपर्ने बताए। नेपालमा कर्मचारीतन्त्रको राजनीतीकरण समस्याको जड भएको निष्कर्ष उनको छ। नेपालको कर्मचारीतन्त्रमा राजनीतीकरण मौलाएको छ, सचिव पनि यसैबाट प्रभावित छन्, त्यसले समस्या आएको छ, उनले भने। अति विश्वास र अविश्वासले समस्या निम्त्याएको उनले बताए। मन्त्रीले सचिवलाई अति विश्वास गर्न पनि कतिपय विषयमा समस्या आएको उनको भनाइ छ। सुशासनमा प्रभाव पूर्वसचिव खेमराज रेग्मीले सचिव र मन्त्रीले आआफ्ना जिम्मेवारी पूरा नगर्दा सुशासनमा प्रभाव परेको बताउँछन्। उनी भन्छन्, मन्त्रीले नीतिगत काम गर्ने हो, सचिवले प्रशासनिक काम हेर्ने हो। यहाँ प्रशासनिक काममा मन्त्रीको हस्तक्षेप छ, सचिव पनि आफ्नो कामभन्दा नीतिगत सवालमा चासो दिन्छन्। उनले मन्त्रीलाई नीतिगत निर्णयमा सचिवले सघाउनुपर्ने बताए। जनतासँग मन्त्रीले धेरै वाचा गरेका हुन्छन्, कानुन र संविधान संशोधनसम्मका प्रतिबद्धता हुन्छन् उनले भने, त्यसमा सचिवले सल्लाह, राय र सहयोग जुटाइदिने हो, गर्न सक्नेसम्म गरिदिने हो। किनकि, मन्त्री जनताका प्रतिनिधि हुन्। अन्तर्राष्ट्रिय कानुन र राष्ट्रिय स्वार्थका विषयमा सचिवले अडान पनि लिन सक्नुपर्ने उनको भनाइ छ। उनका अनुसार शाखा अधिकृतले टिप्पणी उठाउने, उपसचिवले थपघट गर्ने र नीतिगतसहित सबै पुनरावलोकन गरेर पेस गर्ने काम सहसचिवले गर्छन्, सचिवले सदर गरेर मन्त्रीसँग पेस गर्ने हो। कतिपय विषय मन्त्रिपरिषद्मा पनि पेस हुन्छन्। यो प्रक्रिया पूरा नहुने गरेकाले धेरै निर्णय विवादमा परेको उनले बतए। यहाँ त टिप्पणीसमेत नायब सुब्बाले उठाउने गरेका छन्। सीधै सचिवकहाँ पुग्छ, अनि केके हुन्छ ? , उनले भने। उनका अनुसार मन्त्रालयको प्रशासनिक काम हेर्ने सचिवले नै हो। त्यो मन्त्रीलाई थाहा पनि हुँदैन। सरुवा, बढुवा, नियुक्ति, पदस्थापनका काम सचिवस्तरबाटै हुनुपर्छ। तर, मन्त्री, नेताहरू यसमा हाबी हुने गरेका छन्। आउरे, भाउरे र पीएको सिफारिसमा मन्त्री चल्छन्। कतिपय मन्त्रीलाई सचिवले महिनावारीसमेत बुझाउनुपर्ने हुन्छ। महिनावारी नबुझाएको निहुँमा समेत खटपट हुने गरेको छ। खरिदारदेखि सचिवसम्म र सईदेखि आईजीपीसम्मको सरुवामा मन्त्रीको दक्खल अन्दाजी हुँदै आएको छ। उनी सचिव हुँदा वर्तमान प्रधानमन्त्री केपी शर्मा ओली र विपक्षी दलका नेता शेरबहादुर देउवाबाहेक अधिकांश मन्त्रीले ससाना सरुवाबढुवामा हस्तक्षेप गरेको उनको अनुभव छ। मन्त्रीले सरुवाबढुवामा चासै दिनु हुँदैन, त्यो त सचिवको काम हो उनले भने, तर मन्त्रीसँग समन्वय नै गरी सचिवले चल्नुपर्छ। जथाभावी गर्नुचाहिँ भएन। देशको विकास र समृद्धिभन्दा आफ्नो व्यक्तिगत स्वार्थमा मन्त्री र सचिवहरू केन्द्रित छन्। यसले दुईतिहाईको सरकार आलोचित भएको छ। सरकार बनेको १७ महिना भइसक्दा पनि उपलब्धि शून्यसरह नै छ। ट्रान्सपरेन्सी इन्टरनेसनल नेपालका अध्यक्षसमेत रहेको रेग्मी मन्त्रीले प्रशासन चलाउन खोज्नु र सचिवले राजनीति गर्नु नीतिगत भ्रष्टाचार भएको बताउँछन्। कर्मचारीलाई जिम्मेवारी दिएपछि विश्वास गर्नुपर्ने उनको भनाइ छ। विश्वासघात गर्नेलाई कारबाही गर्नुपर्छ, तर त्यो कारबाही मन्त्रीले होइन, सचिवले गर्नुपर्छ। कतिपय विषय सचिवले अडान लिनुपर्ने हुन्छ, तर त्यो उनीहरूले गरिरहेका हुँदैनन्। मन्त्रीसँग सम्बन्ध बिग्रने भयले उनीहरू अडानमा डराउने गरेका छन्। मन्त्री र सचिवको सही दृष्टिकोण अभावले देशको अवस्था डामाडोल भएको विज्ञको बुझाइ छ। मन्त्री र सचिवको सम्बन्ध चिसिएका कारण विकास निर्माणमा गतिरोध छ। भ्रष्टाचार मौलाएको छ। प्रशासनिक तथा राजनीतिक संयन्त्र राज्यको नियन्त्रणमा छैन। पूर्वसचिव कृष्ण ज्ञवालीको एउटै सूत्र छ : मन्त्री र सचिवको सम्बन्धबारे। उनीहरूबीच पारस्परिक सहयोग र विश्वास हुन जरुरी छ। मन्त्रीले सचिवलाई विश्वास गर्नुपर्यो। सचिवले मन्त्रीलाई सहयोग गर्नुपर्यो। उनका अनुसार मन्त्रीले सचिवबाट सहयोग लिने वातावरण बनाउनुपर्छ। सचिवले पनि मन्त्रीलाई विश्वस्त पार्न सक्नुपर्छ। बेला न कुबेला सचिवलगायत कर्मचारी सरुवाले राज्य सञ्चालनमै असर गरेको उनको ठम्याइ छ। एउटा सचिव वर्षमा तीनवटा मन्त्रालयसम्म सरुवा हुन्छ त कसरी उसले काम गर्न सकोस्, एउटाको प्रकृति र विषयवस्तु थाहै नहुँदै सचिवको सरुवा हुन्छ अनि कहाँबाट उपलब्ध हासिल हुन्छ, उनले भने। पूर्वमन्त्री सञ्जय गौतम यो सबै राजनीतिक नेतृत्वमा भर पर्ने कुरा भएको बताउँछन्। नेतृत्वको क्षमता, दक्षता, सोच र दृष्टिकोणले नै सम्बन्ध निर्धारण गर्ने उनको भनाइ छ। छोटो समय सिँचाइमन्त्री भएका गौतमले सचिव नफेरेको बताए। म छोटो समय मन्त्री भएँ, मैले सचिव र डीजी फेरिनँ उनले भने, मलाई सहयोग नै गरेका थिए। सचिव र डीजीहरूलाई राखेर मैले त भनेको थिएँ, निश्चित समयका लागि सेता लुगा लगाएर आएको छु, दाग नलगाई फर्कनुपर्छ उनले भने। उनले अपरदार्शिता र नीतिगत भ्रष्टाचारका कारण समस्या आएको बताए। जबसम्म हामीले नीतिगत भ्रष्टाचारबाट उन्मुक्ति दिन सक्दैनौं उनले भने, कुनै परिणाम आउँदैन। पूर्वमन्त्री गौतम सचिव र कर्मचारीको सहयोग नभएका मन्त्रालयको काम नअघि बढ्न नसक्ने बताउँछन्। मन्त्री नयाँ हुन्छ, उसलाई प्रशासनिक र नीतिगत कुरा थाहा हुँदैन उनले भने, राजनीतिक इच्छाशक्ति हुन्छ अनि निश्चित समयका लागि आएको हुन्छ। त्यसकारण सचिवको सहयोग भएन भने त उसले केही गर्न सक्दैन। उनले मन्त्री र सचिवको सम्बन्ध प्रगाढ र पारदर्शी हुनुपर्ने बताए। सबभन्दा ठूलो तालाचाबी भएकाले अधिकार दुरुपयोग गरेकै कारण देशका अवस्था नाजुक भएको उनको ठहर छ। कार्य सम्पादन सम्झौता बाध्यता मन्त्री र सचिवको जिम्मेवारी संविधान र ऐनकानुनले नै तोकिदिएको छ। उनीहरूले जिम्मेवारीअनुसार काम गरेमा सुशासन कायम हुन्छ। राज्य सञ्चालनले गति लिन सक्छ। यहाँ देशको विकास र समृद्धिभन्दा आफ्नो व्यक्तिगत स्वार्थमा मन्त्री र सचिवहरू केन्द्रित छन्। यसले दुईतिहाईको सरकार आलोचित भएको छ। सरकार बनेको १७ महिना भइसक्दा पनि उपलब्धि शून्यसरह नै छ। सरकारको परिणाम नआएपछि प्रधानमन्त्री ओलीको अग्रसरतामा मन्त्रीदेखि सचिवसम्मसँग कार्य सम्पादन सम्झौता गर्न थालिएको छ। प्रधानमन्त्रीले मन्त्रीहरूसँग एक वर्षको कार्य सम्पादन करार गरिसकेका छन्। अब मन्त्रीको सचिवसँग हुन्छन्। पूर्वप्रशासक रेग्मी मन्त्री र सचिवको अकमण्र्यताका कारणले कार्य सम्पादन सम्झौता गर्नुपर्ने अवस्था सृजना भएको बताउँछन्। उनका अनुसार संविधान, कानुन र ऐनले मन्त्री र सचिवको जिम्मेवारी स्पष्ट रूपमा छुट्ट्याएको छ। मन्त्री र सचिवले जिम्मेवारी निर्वाह गरिदिएको भए कार्य सम्पादन सम्झौता गर्न आवश्यक नरहेको पूर्वसचिव रेग्मी बताउँछन्। कार्य सम्पादन गर्नुपर्ने होइन उनले भने, मन्त्री र सचिवको जिम्मेवारी कानुनले तोकिदिएको छ, बजेट भाषणमा भनिएको छ। तर, उनले कार्यसम्पादनलाई मन्त्री र सचिवलाई कस्ने संयन्त्रका रूपमा प्रधानमन्त्रीले सुरु गरेकाले सकारात्मक रूपमा आफूले लिएको बताए। पूर्वसचिव कृष्ण ज्ञवालीको कार्य सम्पादन सम्झौता जरुरी रहेको जिकिर छ। उनले कार्यसम्पादनको ड्राफ बनाएर दिएको समेत बताए। उनले भने, यो राम्रो हो, पहिल्यै गर्नुपथ्र्यो। अब कार्यान्वयनमा ध्यान दिनुपर्छ उनले भने, गर्न सकेमा यसले परिणाम दिन्छ। उनका अनुसार कार्य सम्पादन सम्झौताअनुसार काम नगर्नेमाथि कारबाही र गर्नेलाई पुरस्कृत गर्न हिच्किचाउनु हुँदैन। सरुवा कारबाही होइन, यो त नियमित प्रक्रिया हो, उनीहरूको क्षमतामाथि सामाजिक रूपमै प्रश्न खडा गर्न सक्नुपर्छ, उनले भने। सही रूपमा कार्यान्वयन भएका कार्य सम्पादन सम्झौता राज्य सञ्चालनमा भइरहेको कुप्रथा रोक्ने आधार बन्न सक्ने पूर्वसचिव ज्ञवालीको विश्वास छ। तर, सचिव फेरबदलले सुशासनमा प्रभाव परेको निष्कर्ष निकालिएको छ। कम्तीमा दुई वर्षसम्म सचिवको सरुवा गर्नु हँुदैन। परिणाम दिन नसक्ने सचिवलाई बरु कारबाही गर्नुपर्छ। समन्वय गरेर काम गरेनन् भने दुवैलाई कारबाही गर्नुपर्छ। पूर्वसचिव ज्ञवाली कुनै कामको दुई वर्ष नभई नतिजा नआउने भएकाले दुई वर्षसम्म सचिवको सरुवा गर्न नहुने बताउँछन्। टिप्पणी दुवैमा व्यावसायिकता छैन पूर्वमुख्यसचिव डा सोमलाल सुवेदी सम्बन्ध कस्तो छ भन्नु र, मन्त्रीले जे भन्छन् त्यही सचिवले मान्नुपर्छ। नमान्ने सरुवा हुन्छन्। मन्त्री र सचिवका आआफ्ना उत्तरदायी र जिम्मेवारी छन्, तर त्यो दुवैले जिम्मेवारी पूरा गरेका छैनन्। यहाँ तोकिएको जिम्मेवारी कसले गर्छ र ? नबुझेको पनि कसले छ र ? सुशासन ऐनले सचिवको जिम्मेवारी तोकिदिएको छ भने मन्त्रीको काम छुट्ट्याइदिएको छ। पोलिसी बनाउने काम राजनीतिज्ञ (मन्त्री) को हो। मन्त्रीलाई सहयोग गर्ने र कार्यान्वयन गर्ने काम सचिव अर्थात् सिंगो ब्युरोक्रेसीको हो। पोलिसी बनाउन तथ्यांक उपलब्ध गराउने, राष्ट्रियअन्तर्राष्ट्रिय अभ्यास र त्यसबाट आउने परिणामबारेमा जानकारी दिने काम सचिवकै हो। तर, यहाँ सचिवलाई अटोनोमी छैन। सचिवलाई व्यावसायिक स्वायत्तता दिनुपर्छ। सचिव पनि स्वायत्त हुन सक्नुपर्छ। यहाँ टिमवर्कमा काम हुनुपर्छ। यहाँ मन्त्री मात्र होइन, सचिवसमेत राजनीतिक पार्टीका हुन्छन्। अनि फरकफरक पार्टी भएपछि उनीहरूबीच द्वन्द्व हुन्छ। दुवै शुद्ध हुन्जेल ठिकै हुन्छ। एउटा मात्रै अशुद्ध भएपछि विवाद सुरु हुन्छ तर दुवै अशुद्ध भए भने त झगडा नै हुन्छ। मन्त्री र सचिवको स्वार्थ मिलेमा फरक पर्दैन। अब उनीहरूको स्वार्थ बाझ्छ अनि समस्या हुन्छ। यहाँ राजनीतिज्ञमा पनि व्यावसायिकता छैन। प्रशासनिक काम हस्तक्षेप गर्छन्। सचिवमा पनि व्यावसायिकताको अभाव छ। सचिव सरुवाको विषयलाई लिएर जानीजानी अस्थिरता ल्याउन खोजिँदै छ। प्रस्तावित संघीय निजामती ऐनले कर्मचारीको स्थिरता नचाहेको स्पष्ट हुन्छ। सचिवको सरुवा जहिल्यै हुन सक्ने व्यवस्था गरेको छ। निजी स्वार्थबाहेकका कुरामा सचिवले बुझाउन खोजेमा मन्त्री बुझ्छन्। सचिवले मन्त्रीलाई बुझाउने संस्कार नै छैन। यहाँ मुलुकको स्वार्थ कसैमा छैन। सबै आफ्नै स्वार्थमा केन्द्रित छन्। क्लस्टरअनुसार सचिव राख्नुपर्छ पूर्वमन्त्री रमेश लेखक मन्त्री र सचिवको सम्बन्ध सुमधुर हुनुपर्छ। मन्त्रीले जे भन्छ, त्यो सचिवले गरिदिन्छ भन्ने भावना पाल्नु हुँदैन। फाइल मिलाएर ल्याउनू भन्नु हुन्न। समस्या यहीं हुन्छ। मन्त्रीले फाइल मिलाएर ल्याउनू भनेपछि विवादको बीउ उम्रिन थाल्छ। सचिवलाई नियमकानुन थाहा हुन्छ। मन्त्रीलाई पोलिटिकल भिजन थाहा हुन्छ। नियमकानुनबारेमा सचिवले मन्त्रीलाई भनिदिनुपर्छ। मन्त्रीको भिजनमा सचिवले सहयोग गरिदिनुपर्छ। सरुवाबढुवामा अलिअलि चासो मन्त्रीले राख्नुपर्छ नि। प्रथम श्रेणीसम्मको सरुवा गर्ने अधिकार मन्त्री अथवा मन्त्रिपरिषद्को हो। अधिकारको बाँडफाँट अनुकूल भएमा समस्या हुँदैन। सचिवको सरुवा भइरहनु राम्रो होइन। यसले ब्युरोक्रेसीमा अस्थिरता सृजना गर्छ। सचिवलाई एक वर्ष परिस्थिति बुझ्नै लाग्छ। सचिवको कार्यकाल अनिवार्य रूपमा तोकिनुपर्छ। त्यो अवधिभर सरुवा गर्न रोक लगाउनुपर्छ। क्लस्टरअनुसार सचिव राख्नुपर्छ। राज्य व्यवस्था तथा सुशासन समितिमा हुँदा मैले क्लस्टर राख्नुपर्ने प्रस्ताव गरेको थिएँ, पछि हटाइएछ। डाक्टर सचिवलाई स्वास्थ्य मन्त्रालयमै राख्नुपर्छ। प्रशासनिक मन्त्रालयमा प्रशासन जानेकै सचिव हुनुपर्छ। इन्जिनियर र डाक्टरलाई प्रशासनिक मन्त्रालयमा लगेर राख्नु हुँदैन।"
सिद्धि गणेश र नेपालय सेमिफाइनल नजिक,भक्तपुर : सिद्धि गण्ेश खेलकुद समिति र नेपालय फुटबल क्लव भक्तपुरमा जारी जिल्ला लिग फुटबल प्रतियोगिताको सेमिफाइनलमा नजिक पुगेका छन्। भक्तपुर जिल्ला फुटबल संघद्वारा आयोजित प्रतियोगिताअन्तर्गत शनिबार भएको समूह क को लिगमा बराबरी खेल्दै सिद्धि गणेश र नेपालय अन्तिम चार नजिक पुगेका हुन्। यसअघि दुवै टीमले एकएक खेल जितिसकेका छन्। उक्त स्पर्धामा नेपालयका गोल रक्षक अनिश थापा म्यान अफ द म्याच घोषित भए। त्यस्तै समूह क कै वासुकी युवा क्लव र ख्वप युनाइटेड फुटबल क्लवबीचको खेलमा वासुकी ३० गोलले जित्यो। उसको लागि समीर श्रेष्ठले दुई र शेरबहादुर घर्तीमगरले एक गोल गरे। उक्त स्पर्धामा वासुकीका समीर श्रेष्ठ म्यान अफ द म्याच घोषित भए। यसअघि सिद्धि गणेशसँग पराजित वासुकीले शनिबारको खेलमा जीत निकाल्दै सेमिफाइनल पुग्ने सम्भावनालाई जिवित राखेको छ। सोमबार नेपालयसँग अन्तिम खेल खेल्नेछ। उक्त खेलमा जीत दर्ता गर्ने क्लवले सेमिफाइनलको यात्रा तय गर्नेछ। जसअनुसार नेपाललाई बराबरीमात्रै गरे पुग्छ भने वासुकीलाई जित्नैपर्ने दबाब छ। ख्वप युनाइटेडले भने सिद्धि गणेशको सामना गर्न बाँकी छ। शनिबारसम्मको स्पर्धाअनुसार उक्त समूहमा सिद्धि गणेश बलियो र ख्वप युनाइटेड कमजोर टीम देखिएको छ। भक्तपुर नपा ७ स्थित माहेश्वरी खेलमैदानमा जारी प्रतियोगिताअन्तर्गत आइतबार समूह ख भक्तपुर डिलाइट र भक्तपुर युवा टीम तथा समूह ग का रियल फुटबल क्लव र स्वीट सर्कल आमनेसामने हुनेछन्। समूह ख को भक्तपुर डिलाइटले शुक्रबार भक्तपुर नपा प्रशिक्षण केन्द्रसँग बराबरी खेलेको थियो। जसअनुसार आइतबार हुने खेलमा बराबरीमात्रै गरे पनि भक्तपुर डिलाइट सेमिफाइनल पुग्न सफल हुनेछ। भक्तपुर युवा टीमको लागि भने सेमिफाइनलमा पुग्न आइतबार जीत नै निकाल्नुपर्नेछ। त्यस्तै समूह ग को रियल पहिलो खेलमा भक्तपुर युथ फुटबल क्लवसँग पराजित भएको थियो। स्वीट क्लवको भने यो पहिलो खेल हो। जिल्ला लिगको विजेता प्रदेशस्तरमा हुने लिग प्रतियोगिताको लागि सीधै छनोट हुनेछ।
खेलकुद प्रतिष्ठान निर्माणको काम तीब्र,"हेटौंडा : महत्वाकांक्षी योजनासहित एक दशकअघि हेटौंडामा निर्माण सुरु भएको केन्द्रीय खेलकुद प्रतिष्ठानको निर्माणले गति लिएको छ। बजेट अभावमा अलपत्र रहेको प्रतिष्ठान निर्माणमा प्रदेश ३ सरकारले अग्रसरता देखाएपछि काम अघि बढेको हो। लामो समय केन्द्र सरकार मातहत रहे पनि पर्याप्त बजेट विनियोजन हुन नसक्दा प्रतिष्ठानको कामले गति लिन सकेको थिएन। विगतको दुई आर्थिक वर्षमा केन्द्रीय सरकारले प्रतिष्ठानलाई बजेट नै विनियोजन गरेको थिएन। प्रदेश सरकारले खेलकुद प्रतिष्ठानभित्र फुटबल मैदान बनाउन गत आर्थिक वर्षमा पाँच करोड रुपैयाँ विनियोजन गरेको थियो। उक्त रकमले फुटबल मैदान बनाउने काम भइरहेको छ, जिल्ला खेलकुद विकास समिति मकवानपुरका सचिव राजन दाहालले भने, प्रदेश सरकारले चासो दिएपछि निर्माण कार्यले गति लिएको छ। प्रदेश सरकारले चालू आर्थिक वर्षमा प्रतिष्ठान परिसरमा विभिन्न खेलको पूर्वाधार निर्माण गर्न १३ करोड रुपैयाँ बजेट विनियोजन गरेको छ। प्रदेश सरकारले प्रतिष्ठानलाई आफ्नो गौरवको योजनाअन्तर्गत राखेको छ। यो हाम्रो प्रदेशको गौरवको योजना भएकाले बजेटको कमीले अब काम रोकिँदैन, प्रदेश ३ को खेलकुद परिषद्का सदस्य माधव तिमल्सिनाले भने, प्रदेशस्तरीय मात्र होइन, अन्तर्राष्ट्रिय प्रतियोगिता सञ्चालन हुने संरचनाहरू पनि यहाँ निर्माण हुनेछन्। २३ बिघा जमिनमा फैलिएको उक्त प्रतिष्ठानमा खेलाडी बसोबास गर्ने सुविधायुक्त छात्रावासको निर्माण पनि भइसकेको छ। राष्ट्रिय खेलकुद परिषद् (राखेप)ले पनि चालू आर्थिक वर्षमा निर्माणाधीन दुईवटा कभर्डहलको काम सम्पन्न गर्न तीन करोड रुपैयाँ बजेट विनियोजन गरेको छ। प्रदेश सरकार र स्थानीय सरकारसँग समन्वय गरेर छिटो प्रतिष्ठानको काम सक्न पहल गरिने राष्ट्रिय खेलकुद परिषद् (राखेप)का सदस्यसचिव रमेशकुमार सिलवालले बताए। प्रतिष्ठानको जिम्मेवारी प्रदेश सरकारलाई जाँदैछ, अब प्रदेश सरकार र स्थानीय सरकारसँग समन्वय गरेर छिटो काम सक्न पहल गछौं, उनले भने। प्रतिष्ठानको निर्माणमा हालसम्म आठ करोड रुपैयाँ खर्च भइसकेको छ। करिब पाँच अर्ब रुपैयाँको लगानीमा निर्माण सम्पन्न गर्ने लक्ष्यसाथ २०६६ जेठ २८ गते तत्कालीन प्रधानमन्त्री माधवकुमार नेपालले प्रतिष्ठानको शिलान्यास गरेका थिए। प्रतिष्ठानको गुरुयोजनाअनुसार फुटबल मैदान, बहुउद्देश्यीय कभर्डहल, पौडीपोखरी, महिला तथा पुरुष खेलाडीको छुट्टाछुट्टै आवास कक्ष, रिक्रिएसन कक्ष, औषधोपचार कक्ष र प्रशासनिक भवन निर्माण हुनेछ।"
खेलकुदमा उधारो पुरस्कार,"काठमाडौं : गत चैत ४ गते हङकङमा भएको तेस्रो एसियाली युथ एथलेटिक्स च्याम्पियनसिपमा नेपाली धावक अजितकुमार यादवले स्वर्ण पदक जिते। विभागीय टोली एपीएफ क्लबबाट खेल्दै आएका अजितले पुरुष तीन हजार मिटर दौड आठ मिनेट ३०३२ सेकेन्डमा पूरा गरेका थिए। आफ्नै नाममा रहेको जुनियर राष्ट्रिय कीर्तिमानमा पनि सुधार गरेका उनले भारत र यमनका खेलाडीलाई पछि पारेका थिए। अन्तर्राष्ट्रिय एथलेटिक्स महासंघ (आईएएएफ) द्वारा मान्यता प्राप्त र एसियाली एथलेटिक्स महासंघले आयोजना गरेको प्रतियोगितामा नेपाली खेलाडीले जितेको त्यो पहिलो स्वर्ण पदक थियो। ४५ वर्षअघि सन् १९७३ मा फिलिपिन्सको मनिलामा भएको एसियाली ट्र्याक एन्ड फिल्ड च्याम्पियनसिपमा जितबहादुर केसीले म्याराथनमा कांस्य जितेका थिए। अन्तर्राष्ट्रिय प्रतियोगितामा नेपालले जितेको पहिलो पदक थियो त्यो। नेपाललाई ऐतिहासिक पदक दिलाएका अजितलाई गत चैत १२ गते पाँचतारे होटलमा कार्यक्रम आयोजना गरी नेपाल एथलेटिक्स संघले एक थान मोटरसाइकल र मासिक ६० हजार रुपैयाँ प्रदान गर्ने घोषणा गर्यो। यो घोषणा भएको चार महिना बितिसक्दा पनि अजितले न मोटरसाइकल पाउन सकेका छन् न त मासिक रूपमा दिने भनिएको रकम हात पारेका छन्। सुदूरपश्चिम प्रदेशमा २०७५ चैत ३ गते सम्पन्न मुख्यमन्त्री कप अन्तरप्रदेश खेलकुद प्रतियोगिताको विजेता खेलाडीले पनि पुरस्कारबापतको रकम पाउन ठुलै सकस भोग्नुपर्यो। त्यहाँको सामाजिक विकास मन्त्रालयको आयोजनामा भएको प्रतियोगितामा सुदूरपश्चिम प्रदेश पहिलो र प्रदेश नम्बर १ दोस्रो भएका थिए। त्यतिबेला खेलाडीलाई पुरस्कार रकम बराबरको डमी चेक हस्तान्तर गरिए पनि वास्तविक पुरस्कार दिइएन। खेलाडीले लामो समय पुरस्कार नपाएको गुनासो गरे। त्यो विषय विभिन्न सञ्चारमाध्यममा आयो। अन्ततः डमी चेक पाएको चार महिनापछि मात्र विजेता खेलाडीको हातमा पुरस्कार रकम पर्यो। पुरस्कार रकम वितरण कार्यक्रममा पदक विजेता कतिपय खेलाडी उपस्थित भएनन्। गत वर्ष काठमाडौंमा एक भारतीयले आधिआवादी भलिबल लिग आयोजना गरे। प्रतियोगिता उद्घाटन तामझामसाथ गरिएको थियो। प्रतियोगिताका लागि चितवन टाइग्रेसले तीन अमेरिकी खेलाडी झिकाएको थियो। तर, प्रतियोगिताको फाइनलमा सबैलाई डमी चेक थमाएर ती भारतीय बेपत्ता भए। प्रतियोगितामा नेपाल भलिबल संघ पनि संलग्न भएकाले लामो समयको आरोप प्रत्यारोपछि विजेता खेलाडीलाई संघले नै पुरस्कार दिनुपरेको थियो। यसैगरी यस वर्षको प्रधानमन्त्री कप एकदिवसीय क्रिकेट प्रतियोगिता गत जेठमा आयोजना भयो। राष्ट्रिय खेलकुद परिषद्को आयोजना र नेपालयको व्यवस्थापनमा भएको प्रतियोगिताका विजेताले तत्काल पुरस्कार पाउन सकेनन्। प्रतियोगिताको करिब एक करोड ८० लाख बजेटमध्ये परिषद्ले ८० लाख रुपैयाँ उपलब्ध गराउने र बाँकी रकम व्यवस्थापकले खोज्नुपर्ने सहमति भएको थियो। तर, प्रतियोगिताको व्यवस्थापकको जिम्मेवारी लिएको नेपालयले आफ्नो भागको रकम उठाउन नसकेपछि विजेतालाई पुरस्कार दिन ढिलाइ गरेको थियो। यसै वर्ष आयोजना भएको मनकामना केबलकार पोखरा कप फुटबल प्रतियोगिताको उपाधि क्यामरुनको दाउफिन्स फुटबल क्लबले जित्यो। गत सिजनमा आफूले जितेका अन्य गोल्डकपको पुरस्कार रकम पाए पनि मनकामना केबलकार पोखरा कपको पुरस्कार भने अहिलेसम्म पाउन नसकेको खेलाडीले गुनासो गर्दै आएका छन्। यसरी पछिल्लो समय नेपाली खेलकुदमा प्रतियोगिता सम्पन्न हुनासाथ डमी चेक थमाउने र लामो समयसम्म विजेता टोली र खेलाडीलाई पुरस्कार नदिने प्रचलन बढ्न थालेको छ। आफूले जितेको पुरस्कार समयमै पाउन नसक्दा खेलाडीमा निराशा छाउँछ। यस्तो विषयमा न खेलाडी खुलेर बोल्न सक्छन् न त सम्बन्धित निकायले यसतर्फ ध्यान पुर्याएको पाइन्छ। यस्तो कार्यको विरोध गर्दा भविष्यमा आफ्नो खेलजीवन संकटमा पर्न सक्ने डर बोकेर बस्न बाध्य हुन्छन् खेलाडी। मुख्यमन्त्री कपमा प्रदेश १ को फुटबल टोलीको व्यवस्थापन सम्हालेका सुजय गौतम लामो समयसम्म पुरस्कारको रकम पाउन नसक्दा खेलाडीमा निराशा छाउने बताउँछन्। खेलाडीको हौसला बढाउन पनि पुरस्कार राशि तत्काल दिनुपर्ने हो, उनी भन्छन्। मुलुकका लागि ऐतिहासिक पदक जितेका अजितले चार महिना बितिसक्दासम्म पनि आफूले घोषित पुरस्कार पाउन नसकेको बताए। चार महिना बितिसक्दा पनि पूर्वघोषित पुरस्कार पाउन सकेको छैन, अजितले भने, पुरस्कार घोषणापछि न संघका पदाधिकारीले सम्पर्क गरेका छन् न त कर्पोरेट हाउसले नै। नेपाल एथलेटिक्स संघका सदस्य तेजेन्द्र थापा अध्यक्षले नै सबै कुरा हेरिरहेकाले आफूलाई यस विषयमा कुनै जानकारी नभएको बताउँछन्। अजितलाई पुरस्कार दिने प्रक्रिया कहाँ पुगेको छ भन्ने कुरा मलाई थाहा भएन, उनले भने, सबै कुरा अध्यक्षले नै हेरिराख्नुभएकाले उहाँ आएपछि मात्र थाहा हुन्छ। उनले अध्यक्ष राजीवविक्रम शाह अहिले थाइल्यान्डमा रहेकाले आएलगत्तै संघको बैठक बसेर निर्णय गरिने बताए। सम्मान कार्यक्रममा अजितलाई मोटरसाइकल र उनका प्रशिक्षक धनीराम चौधरीलाई एक लाख रुपैयाँ दिने घोषणा गरिएको थियो। प्रशिक्षक चौधरीले पनि अहिलेसम्म आफूले कुनै पुरस्कार नपाएको बताए। मैले पुरस्कार दिने घोषणा भएको मिडियाबाट मात्रै थाहा पाएको हुँ। अहिलेसम्म पुरस्कार पाइसकेको छैन, वरिष्ठ प्रशिक्षक चौधरीले भने, संघले पनि पूर्णता नपाइसकेको र अध्यक्ष विदेश भ्रमणमा व्यस्त रहेकाले पनि नपाएको हुन सक्छ। उनले आगामी बैठकमा संघलाई पनि पूर्णता दिने र घोषणा गरिएको पुरस्कार पनि प्रदान गरिने जानकारी आफूले पाएको बताए। अजितलाई एक वर्षका लागि मासिक १२ हजार रुपैयाँ प्रदान गर्ने घोषणा गरेका नबिल बैंकका प्रमुख कार्यकारी अधिकृत (सीईओ) अनिलकेशरी शाहले संघका पदाधिकारी र खेलाडी बैंकको सम्पर्कमा नआएकाले पूर्वघोषित पुरस्कार दिन नपाएको बताए। अहिलेसम्म न संघका पदाधिकारी आउनुभएको छ न त खेलाडी नै, शाहले भने, हामीले उहाँहरूलाई खोज्दै जाने कुरा भएन। उहाँहरू सम्पर्कमा आएपछि नबिल बैंकले प्रतिबद्धता गरेअनुसारको पुरस्कार दिन हामी तयार छौं। हङकङ जानुअघि अजित र प्रशिक्षक चौधरीलाई बिदाइ गर्ने राष्ट्रिय खेलकुद परिषद्की बोर्ड सदस्य इन्दिरा निरौलाले पूर्वघोषणा गरिएको पुरस्कार दिलाउन पहल गर्न आफू तयार रहेको बताइन्। संघले विभिन्न कर्पोरेट हाउससँग सहकार्य गरेर पुरस्कार घोषणा गरेको हो। कर्पोरेट हाउसले प्रतिबद्धता जनाएका रकम दिन्छन्। यसका लागि पहल गर्न म तयार छु, उनले भनिन्।"
आहा रारा फुटबलको बचत १७ वर्षकै कम,"पोखरा : चर्चित आहा रारा गोल्डकपको १७ औं शृंखलामा डेढ लाख रुपैयाँ बचत भएको आयोजक सहारा क्लब पोखराले जनाएको छ। यो त्यसअघिका शृंखलाको दाँजोमा निकै कम बचत हो। क्लबका अध्यक्ष केशवबहादर थापाका अनुसार निर्माणाधीन पोखरा रंगशालामा प्रतियोगिता गर्नुपर्दा आम्दानी घटेको सुनाए। उनकै भनाइमा १६ औं शृंखलाको आहा रारा गोल्डकपबाट २३ लाख ५० हजार रुपैयाँ बचत भएको थियो। गएको फागुनमा भएको प्रतियोगिताको आयव्यय क्लबले शनिबार पोखरामा सार्वजनिक गरेको थियो। देशकै चर्चित फुटबल प्रतियोगिताका आजसम्मकै शृंखलामा गएको वर्ष सबैभन्दा कम आम्दानी र बचत भएको क्लब अध्यक्ष थापा सुनाउँछन्। एक त रंगशाला निर्माणाधीन थियो भने अर्कोतर्फ अखिल नेपाल फुटबल संघ (एन्फा)ले सहारालाई समय बेलामा उपलब्ध गराएको थिएन। प्रतियोगिता गर्ने नगर्ने धरमरका बीच आयोजना भएको थियो। पहिलापहिला पोखरामा आहा रारा गोल्डकपमात्रै अन्तर्राष्ट्रिय स्तरको फुटबल हुन्थ्यो भने गतवर्ष एन्फा कास्कीले समेत अर्काे प्रतियोगिता गर्दा दर्शक बाँडिएका थिए। फुटबल प्रतियोगिताको आम्दानीबाट सहारा क्लबले कठिन र विपन्न परिस्थितिको परिवारका बालकहरुलाई पढाउँदै र फुटबल सिकाउँदै आएको छ। क्लबले फुटबल एकेडेमीका लागि १ करोड २० लाख रुपैयाँको अक्षयकोशसमेत निर्माण गरेको छ। त्यसलाई बढाएर २ करोड रुपैयाँ पुर्याउने क्लबको लक्ष्य हो। एकेडेमीमा २८ बालक छन्। क्लबका कोषाध्यक्ष एवं अर्थ संकलन उपसमितिका सहसंयोजक राजु लालचनले १७ औं शृंखलाको आहा रारा गोल्डकपमा ७० लाख ७८ हजार रुपैयाँ आम्दानी भएको जानकारी दिए। खर्च भने ६९ लाख २९ हजार रुपैयाँ भएको थियो। १५ लाख ५० हजार रुपैयाँ आम्दानी थियो भने ब्यानर तथा आर्थिक सहयोगबाट १८ लाख ५५ हजनार रुपैयाँ संकलन भएको तुलाचनले बताए। मुख्य प्रायोजक आहा रारा तयारी चाउचाउको उत्पादक हिमश्री फुड्स प्रालिले १३ लाख ५१ हजार रुपैयाँ उपलब्ध गराएको थियो। राखेप र गोर्खा ब्रुअरीले ४४ लाख, हिमाअस एजुकेसन कन्सल्टेन्सील ४ लाख रुपैयाँ दिएका थिए।"
स्वर्णको लक्ष्यसहित सागको तयारी,"काठमाडौं : आगामी मंसिर १५ देखि २४ सम्म काठमाडौंमा दक्षिण एसियाली खेलकुद (साग) को १३औं संस्करण आयोजना हुँदैछ। आफ्नै भूमिमा आयोजना हुने दक्षिण एसियाकै बृहत् प्रतियोगिताका लागि अधिकांश खेलका खेलाडीको प्रशिक्षण सुरु भइसकेको छ। केही खेलका खेलाडीको प्रशिक्षण विदेशमा भइरहेको छ भने प्राय : खेलको प्रशिक्षण नेपालमै भइरहेको छ। १३औं सागमा समावेश २७ खेलमध्येको एक हो, भलिबल। पुरुष भलिबल टोली साउन अन्तिममा सुरु हुने एभीसी सेन्ट्रल जोन भलिबल प्रतियोगिताको तयारीमा व्यस्त छ भने महिला खेलाडी १३औं सागको तयारीमा जुटेका छन्। प्रारम्भिक चरणमा छनोट भएका २५ खेलाडीको प्रशिक्षण त्रिपुरेश्वरस्थित राष्ट्रिय खेलकुद परिषद्को कभर्डहलमा भइरहेको छ। खेलाडीलाई जगदीशप्रसाद भट्टले प्रशिक्षण दिइरहेका छन्। उनलाई सलिना श्रेष्ठ र महेश महर्जनले सघाउँदै छन्। नयाँ तर प्रतिभावान् खेलाडी नेपाल भलिबल संघले गठन गरेको खेलाडी छनोट समिति र प्रशिक्षकले खेलाडीको दक्षता र क्षमताअनुसार छनोट गरिएकाले सबै खेलाडी प्रतिभावान् रहेको प्रमुख प्रशिक्षक भट्ट बताउँछन्। सबै खेलाडी प्रतिभावान् छन्। उनीहरूमा राष्ट्रका लागि केही गर्नुपर्छ भन्ने भावना छ, प्रशिक्षक भट्ट भन्छन्, नयाँ खेलाडीले एकपटक हार्लान् तर उनीहरूले दसौं वर्ष जितिरहन्छन्। त्यही भएर यस पटक नयाँ खेलाडीलाई बढीभन्दा बढी अवसर दिएका छौं। प्रशिक्षक भट्टले हरेक वर्ष खेलाडी परिवर्तन भइरहने भएकाले अहिले भइरहेको विवादमा कुनै तुक नरहेको बताए। कुनै पनि टोलीमा एउटै खेलाडी बसिरहँदैन। हरेक वर्ष खेलाडी परिवर्तन भइरहेका हुन्छन्, उनी भन्छन्, त्यसैले अहिले जुन विवाद भइरहेको छ, त्यसमा कुनै तुक छजस्तो मलाई लाग्दैन। लगातार चार महिना प्रशिक्षण महिला खेलाडीको पहिलो चरणमा आठ साता लामो प्रशिक्षण हुनेछ। जसमा ७० प्रतिशत फिजिकल, २० प्रतिशत टेक्निक र १० प्रतिशत ट्याक्टिसको प्रशिक्षण हुनेछ। सातामा १० सेसनको प्रशिक्षण हुने जानकारी प्रमुख प्रशिक्षक भट्टले दिए। उनका अनुसार चार सेसन ट्रेनिङ, दुई सेसन गेम, दुई सेसन फिटनेस र दुई सेसन वेट ट्रेनिङ सञ्चालन भइरहेको छ। खेलाडीले फिटनेस वेट ट्रेनिङ प्रदर्शनीमार्गस्थित पुलिस क्लबमा गरिरहेको प्रशिक्षक भट्टले जानकारी दिए। अहिले खेलाडीलाई दुई समूहमा विभाजन गरी दिनमा दुई पटक प्रशिक्षण सञ्चालन भइरहेको छ। टोलीकी साइड स्पाइकर रेश्मा भण्डारी सबै कुरामा राम्रो ट्रेनिङ भइरहेको बताउँछिन्। डाइट, पानी र औषधिलगायत सबै सुविधा पाएका छौं, उनी भन्छिन्, म्याटमा प्रशिक्षण गर्न पाएको भए अझ राम्रो हुन्थ्यो। एउटा मात्र म्याट भएकाले पुरुष टोलीले त्यसमा प्रशिक्षण गरिरहेको उनले बताइन्। मंसिर १५ बाट सुरु हुने १३औं सागका लागि चार चरणमा खेलाडी छनोट गरिन लागेको छ। छनोट समिति र प्रशिक्षकले पहिलो चरणमा २५ जना खेलाडी छनोट गरिसकेका छन्। उनीहरूमध्येबाट दोस्रो चरणमा १८, तेस्रो चरणमा १४ र चौथो तथा अन्तिम चरणमा अन्तिम १२ जना खेलाडी छनोट गरिने छ। नेपाली टोलीको बलियो र कमजोर पक्ष पहिलो चरणको करिब दुई साताको प्रशिक्षण सम्पन्न भइसक्दा प्रमुख प्रशिक्षक भट्टले खेलाडीको बलियो र कमजोर पक्ष आकलन गरिसकेका छन्। नेपाली खेलाडीको बलियो पक्ष स्पाइक र ब्लक रहेको छ भने सर्भिस र डिफेन्समा अलि कमजोर पाइएको प्रशिक्षक भट्टले बताए। चार महिनाको समय रहेकाले यो समयभित्र सबै पक्षमा टिम तयार हुने विश्वास उनले व्यक्त गरे। हामीसँग चार महिनाको समय छ। यस समयभित्र टिम पूर्ण रूपमा फिट भइसक्छ, प्रशिक्षक भट्टले भने। रेश्मा भण्डारी १२औं सागमा जम्मा एक महिनाको तयारीमै पनि कांस्य पदक जितेकाले यस पटक राम्रो तयारी भएमा स्वर्णकै दाबेदार रहने बताउँछिन्। तयारीका लागि लामो समय हामीसँग छ। नयाँ टिम र नयाँ जोश भएकाले हामी स्वर्णकै दाबेदार हौं, उनी भन्छिन्। लक्ष्य स्वर्ण पदक दक्षिण एसियामा नेपालको महिला भलिबलले सदैव उत्कृष्ट प्रदर्शन गर्दै आएको छ। सन् २०१६ मा भारतमा आयोजना भएको १२औं सागमा नेपालले कांस्य पदक जितेको थियो। सेमिफाइनलमा श्रीलंकासँग टेक्निकल फलका कारण पराजित हुनु परेकाले यस पटक नेपाली टोलीको लक्ष्य मुलुकमा ऐतिहासिक स्वर्ण पदक भित्र्याउने छ। यसका लागि नेपालको मुख्य प्रतिस्पर्धी भारत र श्रीलंकालाई कसरी हराउने भन्ने रणनीति पनि बनाउनुपर्ने आवश्यक रहेको प्रशिक्षक भट्ट बताउँछन्। हाम्रो मुख्य प्रतिस्पर्धी भारत र श्रीलंका हो। १२औं सागमा टेक्निकल आधारमा श्रीलंकासँग हारेकाले फाइनल खेल्न पाएनौं, उनी भन्छन्, यस पटक भारतसँग फाइनल खेल्ने मात्र होइन, उनीहरूलाई पराजित गर्ने अभियानमा छौं। वैदेशिक एक्सपोजरको आवश्यकता अहिले प्रशिक्षणमा रहेका ३४ जना खेलाडीबाहेक अरूसँग अन्तर्राष्ट्रिय अनुभव छैन। अधिकांश घरेलु प्रतियोगिता खेलेका खेलाडी मात्र रहेकाले धेरैभन्दा धेरै वैदेशिक एक्सपोजरको आवश्यकता देखिएको छ। यसका लागि कम्तीमा ८१० वटा मैत्रीपूर्ण खेल खेल्नुपर्ने प्रशिक्षक भट्ट औंल्याउँछन्। आन्तरिक प्रतियोगिता धेरै खेलेका खेलाडी छन्, उनी भन्छन्, यसका लागि कम्तीमा ८१० वटा मैत्रीपूर्ण खेल हुनुपर्छ। साइड स्पाइकर रेश्मा भण्डारी पनि धेरैभन्दा धेरै एक्सपोजर हुनुपर्ने बताउँछिन्। हामीबीच मात्र प्रशिक्षण गरेर हुँदैन, उनी भन्छिन् धेरै खेलाडी नयाँ भएकाले बैदेशिक एक्सपोजर पनि चाहिन्छ। नेपाली टोली सेटर : कमला पुन, सरस्वती कट्टेल, जानकी भण्डारी र अरुणा शाही ओपन स्पाइकर : प्रतिभा माली, सरस्वती चौधरी, निरुता ठगुन्ना, शान्ति थारू, आरती साउद, पुष्पा शाही, लक्ष्मी कुमाल र उषा भण्डारी क्विक स्पाइकर : सुनिता खड्का, सोफिया पुन, उषा विष्ट, हीरा केसी, कविता भट्ट र चन्द्रकला खरेल साइड स्पाइकर : रेश्मा भण्डारी, पुनम चन्द, संगम महतो र ममता डगौरा लिबेरो : सलिना श्रेष्ठ, यमकली कुँवर, शान्ति तामाङ प्रशिक्षक : मुख्य प्रशिक्षक जगदीशप्रसाद भट्ट, सलिना श्रेष्ठ, महेश महर्जन"
"मेसीमाथि ३ महिनाको प्रतिबन्ध, ५० हजार डलर जरिवाना","एजेन्सी : अर्जेन्टिनी फुटबल स्टार लियोनल मेसीलाई तीन महिनाको प्रतिबन्ध लगाइएको छ। अन्तराष्ट्रिय सञ्चार माध्यमहरुमा आएका खबरअनुसार गत महिना सम्पन्न कोपा अमेरिका प्रतियोगितापछि विवादास्पद अभिव्यक्ति दिएका कारण उनीमाथि प्रतिबन्ध लागेको हो। दक्षिण अकेरिकी फुटबल फेडेरेशनले मेसीमाथि प्रतिबन्धसँगै ५० हजार अमेरिकी डरल जरीवानासमेत तोकेको छ। मेसीले सेमिफाइनल खेलमा अर्जेन्टिना ब्राजिलसँग २० ले पराजित भएपछि रेफ्रीले भ्रष्टाचार गरी ब्राजिललाई जिताउन भूमिका खेलेको आरोप लगाएका थिए। आफ्नो टोलीले पेनाल्टीको दुई अवसर पाउँदा पनि रेफ्रीले नदिएपछि पराजित हुनु परेको दाबी गरेका थिए। तेस्रो स्थानका लागि चिलीविरुद्धको खेलपछि पनि मेसीले यही अभिव्यक्ति दोहोयाएका थिए। रेफ्रीहरुले प्रतियोगिता ब्राजिललाई जिताउने गरी भूमिका खेलेको आरोप मेसीले लगाएका थिए। चिलीलाई २१ ले हराउँदै अर्जेन्टिना तेस्रो भएका थियो। त्यसै खेलमा चिलीका कप्तान र मेसीको विवाद पर्दा उनले रातो कार्ड पाएका थिए। आफूलाई रेफ्री पूर्वाग्रह राखी रातोकार्ड दिएको मेसीले बताएका थिए। प्रतिबन्धका कारण मेसीले आगामी सेप्टेम्बर, अक्टोबर मा हुने चिली, मेक्सिको र जर्मनीसँगको मैत्रीपूर्ण खेल गुमाउने भएका छन्।"
आहा रारा फुटबलको बचत १७ वर्षकै कम,"पोखरा : चर्चित आहा रारा गोल्डकपको १७ औं शृंखलामा डेढ लाख रुपैयाँ बचत भएको आयोजक सहारा क्लब पोखराले जनाएको छ। यो त्यसअघिका शृंखलाको दाँजोमा निकै कम बचत हो। क्लबका अध्यक्ष केशवबहादर थापाका अनुसार निर्माणाधीन पोखरा रंगशालामा प्रतियोगिता गर्नुपर्दा आम्दानी घटेको सुनाए। उनकै भनाइमा १६ औं शृंखलाको आहा रारा गोल्डकपबाट २३ लाख ५० हजार रुपैयाँ बचत भएको थियो। गएको फागुनमा भएको प्रतियोगिताको आयव्यय क्लबले शनिबार पोखरामा सार्वजनिक गरेको थियो। देशकै चर्चित फुटबल प्रतियोगिताका आजसम्मकै शृंखलामा गएको वर्ष सबैभन्दा कम आम्दानी र बचत भएको क्लब अध्यक्ष थापा सुनाउँछन्। एक त रंगशाला निर्माणाधीन थियो भने अर्कोतर्फ अखिल नेपाल फुटबल संघ (एन्फा)ले सहारालाई समय बेलामा उपलब्ध गराएको थिएन। प्रतियोगिता गर्ने नगर्ने धरमरका बीच आयोजना भएको थियो। पहिलापहिला पोखरामा आहा रारा गोल्डकपमात्रै अन्तर्राष्ट्रिय स्तरको फुटबल हुन्थ्यो भने गतवर्ष एन्फा कास्कीले समेत अर्काे प्रतियोगिता गर्दा दर्शक बाँडिएका थिए। फुटबल प्रतियोगिताको आम्दानीबाट सहारा क्लबले कठिन र विपन्न परिस्थितिको परिवारका बालकहरुलाई पढाउँदै र फुटबल सिकाउँदै आएको छ। क्लबले फुटबल एकेडेमीका लागि १ करोड २० लाख रुपैयाँको अक्षयकोशसमेत निर्माण गरेको छ। त्यसलाई बढाएर २ करोड रुपैयाँ पुर्याउने क्लबको लक्ष्य हो। एकेडेमीमा २८ बालक छन्। क्लबका कोषाध्यक्ष एवं अर्थ संकलन उपसमितिका सहसंयोजक राजु लालचनले १७ औं शृंखलाको आहा रारा गोल्डकपमा ७० लाख ७८ हजार रुपैयाँ आम्दानी भएको जानकारी दिए। खर्च भने ६९ लाख २९ हजार रुपैयाँ भएको थियो। १५ लाख ५० हजार रुपैयाँ आम्दानी थियो भने ब्यानर तथा आर्थिक सहयोगबाट १८ लाख ५५ हजनार रुपैयाँ संकलन भएको तुलाचनले बताए। मुख्य प्रायोजक आहा रारा तयारी चाउचाउको उत्पादक हिमश्री फुड्स प्रालिले १३ लाख ५१ हजार रुपैयाँ उपलब्ध गराएको थियो। राखेप र गोर्खा ब्रुअरीले ४४ लाख, हिमाअस एजुकेसन कन्सल्टेन्सील ४ लाख रुपैयाँ दिएका थिए।"
स्वर्णको लक्ष्यसहित सागको तयारी,"काठमाडौं : आगामी मंसिर १५ देखि २४ सम्म काठमाडौंमा दक्षिण एसियाली खेलकुद (साग) को १३औं संस्करण आयोजना हुँदैछ। आफ्नै भूमिमा आयोजना हुने दक्षिण एसियाकै बृहत् प्रतियोगिताका लागि अधिकांश खेलका खेलाडीको प्रशिक्षण सुरु भइसकेको छ। केही खेलका खेलाडीको प्रशिक्षण विदेशमा भइरहेको छ भने प्राय : खेलको प्रशिक्षण नेपालमै भइरहेको छ। १३औं सागमा समावेश २७ खेलमध्येको एक हो, भलिबल। पुरुष भलिबल टोली साउन अन्तिममा सुरु हुने एभीसी सेन्ट्रल जोन भलिबल प्रतियोगिताको तयारीमा व्यस्त छ भने महिला खेलाडी १३औं सागको तयारीमा जुटेका छन्। प्रारम्भिक चरणमा छनोट भएका २५ खेलाडीको प्रशिक्षण त्रिपुरेश्वरस्थित राष्ट्रिय खेलकुद परिषद्को कभर्डहलमा भइरहेको छ। खेलाडीलाई जगदीशप्रसाद भट्टले प्रशिक्षण दिइरहेका छन्। उनलाई सलिना श्रेष्ठ र महेश महर्जनले सघाउँदै छन्। नयाँ तर प्रतिभावान् खेलाडी नेपाल भलिबल संघले गठन गरेको खेलाडी छनोट समिति र प्रशिक्षकले खेलाडीको दक्षता र क्षमताअनुसार छनोट गरिएकाले सबै खेलाडी प्रतिभावान् रहेको प्रमुख प्रशिक्षक भट्ट बताउँछन्। सबै खेलाडी प्रतिभावान् छन्। उनीहरूमा राष्ट्रका लागि केही गर्नुपर्छ भन्ने भावना छ, प्रशिक्षक भट्ट भन्छन्, नयाँ खेलाडीले एकपटक हार्लान् तर उनीहरूले दसौं वर्ष जितिरहन्छन्। त्यही भएर यस पटक नयाँ खेलाडीलाई बढीभन्दा बढी अवसर दिएका छौं। प्रशिक्षक भट्टले हरेक वर्ष खेलाडी परिवर्तन भइरहने भएकाले अहिले भइरहेको विवादमा कुनै तुक नरहेको बताए। कुनै पनि टोलीमा एउटै खेलाडी बसिरहँदैन। हरेक वर्ष खेलाडी परिवर्तन भइरहेका हुन्छन्, उनी भन्छन्, त्यसैले अहिले जुन विवाद भइरहेको छ, त्यसमा कुनै तुक छजस्तो मलाई लाग्दैन। लगातार चार महिना प्रशिक्षण महिला खेलाडीको पहिलो चरणमा आठ साता लामो प्रशिक्षण हुनेछ। जसमा ७० प्रतिशत फिजिकल, २० प्रतिशत टेक्निक र १० प्रतिशत ट्याक्टिसको प्रशिक्षण हुनेछ। सातामा १० सेसनको प्रशिक्षण हुने जानकारी प्रमुख प्रशिक्षक भट्टले दिए। उनका अनुसार चार सेसन ट्रेनिङ, दुई सेसन गेम, दुई सेसन फिटनेस र दुई सेसन वेट ट्रेनिङ सञ्चालन भइरहेको छ। खेलाडीले फिटनेस वेट ट्रेनिङ प्रदर्शनीमार्गस्थित पुलिस क्लबमा गरिरहेको प्रशिक्षक भट्टले जानकारी दिए। अहिले खेलाडीलाई दुई समूहमा विभाजन गरी दिनमा दुई पटक प्रशिक्षण सञ्चालन भइरहेको छ। टोलीकी साइड स्पाइकर रेश्मा भण्डारी सबै कुरामा राम्रो ट्रेनिङ भइरहेको बताउँछिन्। डाइट, पानी र औषधिलगायत सबै सुविधा पाएका छौं, उनी भन्छिन्, म्याटमा प्रशिक्षण गर्न पाएको भए अझ राम्रो हुन्थ्यो। एउटा मात्र म्याट भएकाले पुरुष टोलीले त्यसमा प्रशिक्षण गरिरहेको उनले बताइन्। मंसिर १५ बाट सुरु हुने १३औं सागका लागि चार चरणमा खेलाडी छनोट गरिन लागेको छ। छनोट समिति र प्रशिक्षकले पहिलो चरणमा २५ जना खेलाडी छनोट गरिसकेका छन्। उनीहरूमध्येबाट दोस्रो चरणमा १८, तेस्रो चरणमा १४ र चौथो तथा अन्तिम चरणमा अन्तिम १२ जना खेलाडी छनोट गरिने छ। नेपाली टोलीको बलियो र कमजोर पक्ष पहिलो चरणको करिब दुई साताको प्रशिक्षण सम्पन्न भइसक्दा प्रमुख प्रशिक्षक भट्टले खेलाडीको बलियो र कमजोर पक्ष आकलन गरिसकेका छन्। नेपाली खेलाडीको बलियो पक्ष स्पाइक र ब्लक रहेको छ भने सर्भिस र डिफेन्समा अलि कमजोर पाइएको प्रशिक्षक भट्टले बताए। चार महिनाको समय रहेकाले यो समयभित्र सबै पक्षमा टिम तयार हुने विश्वास उनले व्यक्त गरे। हामीसँग चार महिनाको समय छ। यस समयभित्र टिम पूर्ण रूपमा फिट भइसक्छ, प्रशिक्षक भट्टले भने। रेश्मा भण्डारी १२औं सागमा जम्मा एक महिनाको तयारीमै पनि कांस्य पदक जितेकाले यस पटक राम्रो तयारी भएमा स्वर्णकै दाबेदार रहने बताउँछिन्। तयारीका लागि लामो समय हामीसँग छ। नयाँ टिम र नयाँ जोश भएकाले हामी स्वर्णकै दाबेदार हौं, उनी भन्छिन्। लक्ष्य स्वर्ण पदक दक्षिण एसियामा नेपालको महिला भलिबलले सदैव उत्कृष्ट प्रदर्शन गर्दै आएको छ। सन् २०१६ मा भारतमा आयोजना भएको १२औं सागमा नेपालले कांस्य पदक जितेको थियो। सेमिफाइनलमा श्रीलंकासँग टेक्निकल फलका कारण पराजित हुनु परेकाले यस पटक नेपाली टोलीको लक्ष्य मुलुकमा ऐतिहासिक स्वर्ण पदक भित्र्याउने छ। यसका लागि नेपालको मुख्य प्रतिस्पर्धी भारत र श्रीलंकालाई कसरी हराउने भन्ने रणनीति पनि बनाउनुपर्ने आवश्यक रहेको प्रशिक्षक भट्ट बताउँछन्। हाम्रो मुख्य प्रतिस्पर्धी भारत र श्रीलंका हो। १२औं सागमा टेक्निकल आधारमा श्रीलंकासँग हारेकाले फाइनल खेल्न पाएनौं, उनी भन्छन्, यस पटक भारतसँग फाइनल खेल्ने मात्र होइन, उनीहरूलाई पराजित गर्ने अभियानमा छौं। वैदेशिक एक्सपोजरको आवश्यकता अहिले प्रशिक्षणमा रहेका ३४ जना खेलाडीबाहेक अरूसँग अन्तर्राष्ट्रिय अनुभव छैन। अधिकांश घरेलु प्रतियोगिता खेलेका खेलाडी मात्र रहेकाले धेरैभन्दा धेरै वैदेशिक एक्सपोजरको आवश्यकता देखिएको छ। यसका लागि कम्तीमा ८१० वटा मैत्रीपूर्ण खेल खेल्नुपर्ने प्रशिक्षक भट्ट औंल्याउँछन्। आन्तरिक प्रतियोगिता धेरै खेलेका खेलाडी छन्, उनी भन्छन्, यसका लागि कम्तीमा ८१० वटा मैत्रीपूर्ण खेल हुनुपर्छ। साइड स्पाइकर रेश्मा भण्डारी पनि धेरैभन्दा धेरै एक्सपोजर हुनुपर्ने बताउँछिन्। हामीबीच मात्र प्रशिक्षण गरेर हुँदैन, उनी भन्छिन् धेरै खेलाडी नयाँ भएकाले बैदेशिक एक्सपोजर पनि चाहिन्छ। नेपाली टोली सेटर : कमला पुन, सरस्वती कट्टेल, जानकी भण्डारी र अरुणा शाही ओपन स्पाइकर : प्रतिभा माली, सरस्वती चौधरी, निरुता ठगुन्ना, शान्ति थारू, आरती साउद, पुष्पा शाही, लक्ष्मी कुमाल र उषा भण्डारी क्विक स्पाइकर : सुनिता खड्का, सोफिया पुन, उषा विष्ट, हीरा केसी, कविता भट्ट र चन्द्रकला खरेल साइड स्पाइकर : रेश्मा भण्डारी, पुनम चन्द, संगम महतो र ममता डगौरा लिबेरो : सलिना श्रेष्ठ, यमकली कुँवर, शान्ति तामाङ प्रशिक्षक : मुख्य प्रशिक्षक जगदीशप्रसाद भट्ट, सलिना श्रेष्ठ, महेश महर्जन"
"मेसीमाथि ३ महिनाको प्रतिबन्ध, ५० हजार डलर जरिवाना","एजेन्सी : अर्जेन्टिनी फुटबल स्टार लियोनल मेसीलाई तीन महिनाको प्रतिबन्ध लगाइएको छ। अन्तराष्ट्रिय सञ्चार माध्यमहरुमा आएका खबरअनुसार गत महिना सम्पन्न कोपा अमेरिका प्रतियोगितापछि विवादास्पद अभिव्यक्ति दिएका कारण उनीमाथि प्रतिबन्ध लागेको हो। दक्षिण अकेरिकी फुटबल फेडेरेशनले मेसीमाथि प्रतिबन्धसँगै ५० हजार अमेरिकी डरल जरीवानासमेत तोकेको छ। मेसीले सेमिफाइनल खेलमा अर्जेन्टिना ब्राजिलसँग २० ले पराजित भएपछि रेफ्रीले भ्रष्टाचार गरी ब्राजिललाई जिताउन भूमिका खेलेको आरोप लगाएका थिए। आफ्नो टोलीले पेनाल्टीको दुई अवसर पाउँदा पनि रेफ्रीले नदिएपछि पराजित हुनु परेको दाबी गरेका थिए। तेस्रो स्थानका लागि चिलीविरुद्धको खेलपछि पनि मेसीले यही अभिव्यक्ति दोहोयाएका थिए। रेफ्रीहरुले प्रतियोगिता ब्राजिललाई जिताउने गरी भूमिका खेलेको आरोप मेसीले लगाएका थिए। चिलीलाई २१ ले हराउँदै अर्जेन्टिना तेस्रो भएका थियो। त्यसै खेलमा चिलीका कप्तान र मेसीको विवाद पर्दा उनले रातो कार्ड पाएका थिए। आफूलाई रेफ्री पूर्वाग्रह राखी रातोकार्ड दिएको मेसीले बताएका थिए। प्रतिबन्धका कारण मेसीले आगामी सेप्टेम्बर, अक्टोबर मा हुने चिली, मेक्सिको र जर्मनीसँगको मैत्रीपूर्ण खेल गुमाउने भएका छन्।"
खेलकुद प्रतिष्ठान निर्माणको काम तीब्र,"हेटौंडा : महत्वाकांक्षी योजनासहित एक दशकअघि हेटौंडामा निर्माण सुरु भएको केन्द्रीय खेलकुद प्रतिष्ठानको निर्माणले गति लिएको छ। बजेट अभावमा अलपत्र रहेको प्रतिष्ठान निर्माणमा प्रदेश ३ सरकारले अग्रसरता देखाएपछि काम अघि बढेको हो। लामो समय केन्द्र सरकार मातहत रहे पनि पर्याप्त बजेट विनियोजन हुन नसक्दा प्रतिष्ठानको कामले गति लिन सकेको थिएन। विगतको दुई आर्थिक वर्षमा केन्द्रीय सरकारले प्रतिष्ठानलाई बजेट नै विनियोजन गरेको थिएन। प्रदेश सरकारले खेलकुद प्रतिष्ठानभित्र फुटबल मैदान बनाउन गत आर्थिक वर्षमा पाँच करोड रुपैयाँ विनियोजन गरेको थियो। उक्त रकमले फुटबल मैदान बनाउने काम भइरहेको छ, जिल्ला खेलकुद विकास समिति मकवानपुरका सचिव राजन दाहालले भने, प्रदेश सरकारले चासो दिएपछि निर्माण कार्यले गति लिएको छ। प्रदेश सरकारले चालू आर्थिक वर्षमा प्रतिष्ठान परिसरमा विभिन्न खेलको पूर्वाधार निर्माण गर्न १३ करोड रुपैयाँ बजेट विनियोजन गरेको छ। प्रदेश सरकारले प्रतिष्ठानलाई आफ्नो गौरवको योजनाअन्तर्गत राखेको छ। यो हाम्रो प्रदेशको गौरवको योजना भएकाले बजेटको कमीले अब काम रोकिँदैन, प्रदेश ३ को खेलकुद परिषद्का सदस्य माधव तिमल्सिनाले भने, प्रदेशस्तरीय मात्र होइन, अन्तर्राष्ट्रिय प्रतियोगिता सञ्चालन हुने संरचनाहरू पनि यहाँ निर्माण हुनेछन्। २३ बिघा जमिनमा फैलिएको उक्त प्रतिष्ठानमा खेलाडी बसोबास गर्ने सुविधायुक्त छात्रावासको निर्माण पनि भइसकेको छ। राष्ट्रिय खेलकुद परिषद् (राखेप)ले पनि चालू आर्थिक वर्षमा निर्माणाधीन दुईवटा कभर्डहलको काम सम्पन्न गर्न तीन करोड रुपैयाँ बजेट विनियोजन गरेको छ। प्रदेश सरकार र स्थानीय सरकारसँग समन्वय गरेर छिटो प्रतिष्ठानको काम सक्न पहल गरिने राष्ट्रिय खेलकुद परिषद् (राखेप)का सदस्यसचिव रमेशकुमार सिलवालले बताए। प्रतिष्ठानको जिम्मेवारी प्रदेश सरकारलाई जाँदैछ, अब प्रदेश सरकार र स्थानीय सरकारसँग समन्वय गरेर छिटो काम सक्न पहल गछौं, उनले भने। प्रतिष्ठानको निर्माणमा हालसम्म आठ करोड रुपैयाँ खर्च भइसकेको छ। करिब पाँच अर्ब रुपैयाँको लगानीमा निर्माण सम्पन्न गर्ने लक्ष्यसाथ २०६६ जेठ २८ गते तत्कालीन प्रधानमन्त्री माधवकुमार नेपालले प्रतिष्ठानको शिलान्यास गरेका थिए। प्रतिष्ठानको गुरुयोजनाअनुसार फुटबल मैदान, बहुउद्देश्यीय कभर्डहल, पौडीपोखरी, महिला तथा पुरुष खेलाडीको छुट्टाछुट्टै आवास कक्ष, रिक्रिएसन कक्ष, औषधोपचार कक्ष र प्रशासनिक भवन निर्माण हुनेछ।"
सिद्धि गणेश र नेपालय सेमिफाइनल नजिक,भक्तपुर : सिद्धि गण्ेश खेलकुद समिति र नेपालय फुटबल क्लव भक्तपुरमा जारी जिल्ला लिग फुटबल प्रतियोगिताको सेमिफाइनलमा नजिक पुगेका छन्। भक्तपुर जिल्ला फुटबल संघद्वारा आयोजित प्रतियोगिताअन्तर्गत शनिबार भएको समूह क को लिगमा बराबरी खेल्दै सिद्धि गणेश र नेपालय अन्तिम चार नजिक पुगेका हुन्। यसअघि दुवै टीमले एकएक खेल जितिसकेका छन्। उक्त स्पर्धामा नेपालयका गोल रक्षक अनिश थापा म्यान अफ द म्याच घोषित भए। त्यस्तै समूह क कै वासुकी युवा क्लव र ख्वप युनाइटेड फुटबल क्लवबीचको खेलमा वासुकी ३० गोलले जित्यो। उसको लागि समीर श्रेष्ठले दुई र शेरबहादुर घर्तीमगरले एक गोल गरे। उक्त स्पर्धामा वासुकीका समीर श्रेष्ठ म्यान अफ द म्याच घोषित भए। यसअघि सिद्धि गणेशसँग पराजित वासुकीले शनिबारको खेलमा जीत निकाल्दै सेमिफाइनल पुग्ने सम्भावनालाई जिवित राखेको छ। सोमबार नेपालयसँग अन्तिम खेल खेल्नेछ। उक्त खेलमा जीत दर्ता गर्ने क्लवले सेमिफाइनलको यात्रा तय गर्नेछ। जसअनुसार नेपाललाई बराबरीमात्रै गरे पुग्छ भने वासुकीलाई जित्नैपर्ने दबाब छ। ख्वप युनाइटेडले भने सिद्धि गणेशको सामना गर्न बाँकी छ। शनिबारसम्मको स्पर्धाअनुसार उक्त समूहमा सिद्धि गणेश बलियो र ख्वप युनाइटेड कमजोर टीम देखिएको छ। भक्तपुर नपा ७ स्थित माहेश्वरी खेलमैदानमा जारी प्रतियोगिताअन्तर्गत आइतबार समूह ख भक्तपुर डिलाइट र भक्तपुर युवा टीम तथा समूह ग का रियल फुटबल क्लव र स्वीट सर्कल आमनेसामने हुनेछन्। समूह ख को भक्तपुर डिलाइटले शुक्रबार भक्तपुर नपा प्रशिक्षण केन्द्रसँग बराबरी खेलेको थियो। जसअनुसार आइतबार हुने खेलमा बराबरीमात्रै गरे पनि भक्तपुर डिलाइट सेमिफाइनल पुग्न सफल हुनेछ। भक्तपुर युवा टीमको लागि भने सेमिफाइनलमा पुग्न आइतबार जीत नै निकाल्नुपर्नेछ। त्यस्तै समूह ग को रियल पहिलो खेलमा भक्तपुर युथ फुटबल क्लवसँग पराजित भएको थियो। स्वीट क्लवको भने यो पहिलो खेल हो। जिल्ला लिगको विजेता प्रदेशस्तरमा हुने लिग प्रतियोगिताको लागि सीधै छनोट हुनेछ।
खेलकुदमा उधारो पुरस्कार,"काठमाडौं : गत चैत ४ गते हङकङमा भएको तेस्रो एसियाली युथ एथलेटिक्स च्याम्पियनसिपमा नेपाली धावक अजितकुमार यादवले स्वर्ण पदक जिते। विभागीय टोली एपीएफ क्लबबाट खेल्दै आएका अजितले पुरुष तीन हजार मिटर दौड आठ मिनेट ३०३२ सेकेन्डमा पूरा गरेका थिए। आफ्नै नाममा रहेको जुनियर राष्ट्रिय कीर्तिमानमा पनि सुधार गरेका उनले भारत र यमनका खेलाडीलाई पछि पारेका थिए। अन्तर्राष्ट्रिय एथलेटिक्स महासंघ (आईएएएफ) द्वारा मान्यता प्राप्त र एसियाली एथलेटिक्स महासंघले आयोजना गरेको प्रतियोगितामा नेपाली खेलाडीले जितेको त्यो पहिलो स्वर्ण पदक थियो। ४५ वर्षअघि सन् १९७३ मा फिलिपिन्सको मनिलामा भएको एसियाली ट्र्याक एन्ड फिल्ड च्याम्पियनसिपमा जितबहादुर केसीले म्याराथनमा कांस्य जितेका थिए। अन्तर्राष्ट्रिय प्रतियोगितामा नेपालले जितेको पहिलो पदक थियो त्यो। नेपाललाई ऐतिहासिक पदक दिलाएका अजितलाई गत चैत १२ गते पाँचतारे होटलमा कार्यक्रम आयोजना गरी नेपाल एथलेटिक्स संघले एक थान मोटरसाइकल र मासिक ६० हजार रुपैयाँ प्रदान गर्ने घोषणा गर्यो। यो घोषणा भएको चार महिना बितिसक्दा पनि अजितले न मोटरसाइकल पाउन सकेका छन् न त मासिक रूपमा दिने भनिएको रकम हात पारेका छन्। सुदूरपश्चिम प्रदेशमा २०७५ चैत ३ गते सम्पन्न मुख्यमन्त्री कप अन्तरप्रदेश खेलकुद प्रतियोगिताको विजेता खेलाडीले पनि पुरस्कारबापतको रकम पाउन ठुलै सकस भोग्नुपर्यो। त्यहाँको सामाजिक विकास मन्त्रालयको आयोजनामा भएको प्रतियोगितामा सुदूरपश्चिम प्रदेश पहिलो र प्रदेश नम्बर १ दोस्रो भएका थिए। त्यतिबेला खेलाडीलाई पुरस्कार रकम बराबरको डमी चेक हस्तान्तर गरिए पनि वास्तविक पुरस्कार दिइएन। खेलाडीले लामो समय पुरस्कार नपाएको गुनासो गरे। त्यो विषय विभिन्न सञ्चारमाध्यममा आयो। अन्ततः डमी चेक पाएको चार महिनापछि मात्र विजेता खेलाडीको हातमा पुरस्कार रकम पर्यो। पुरस्कार रकम वितरण कार्यक्रममा पदक विजेता कतिपय खेलाडी उपस्थित भएनन्। गत वर्ष काठमाडौंमा एक भारतीयले आधिआवादी भलिबल लिग आयोजना गरे। प्रतियोगिता उद्घाटन तामझामसाथ गरिएको थियो। प्रतियोगिताका लागि चितवन टाइग्रेसले तीन अमेरिकी खेलाडी झिकाएको थियो। तर, प्रतियोगिताको फाइनलमा सबैलाई डमी चेक थमाएर ती भारतीय बेपत्ता भए। प्रतियोगितामा नेपाल भलिबल संघ पनि संलग्न भएकाले लामो समयको आरोप प्रत्यारोपछि विजेता खेलाडीलाई संघले नै पुरस्कार दिनुपरेको थियो। यसैगरी यस वर्षको प्रधानमन्त्री कप एकदिवसीय क्रिकेट प्रतियोगिता गत जेठमा आयोजना भयो। राष्ट्रिय खेलकुद परिषद्को आयोजना र नेपालयको व्यवस्थापनमा भएको प्रतियोगिताका विजेताले तत्काल पुरस्कार पाउन सकेनन्। प्रतियोगिताको करिब एक करोड ८० लाख बजेटमध्ये परिषद्ले ८० लाख रुपैयाँ उपलब्ध गराउने र बाँकी रकम व्यवस्थापकले खोज्नुपर्ने सहमति भएको थियो। तर, प्रतियोगिताको व्यवस्थापकको जिम्मेवारी लिएको नेपालयले आफ्नो भागको रकम उठाउन नसकेपछि विजेतालाई पुरस्कार दिन ढिलाइ गरेको थियो। यसै वर्ष आयोजना भएको मनकामना केबलकार पोखरा कप फुटबल प्रतियोगिताको उपाधि क्यामरुनको दाउफिन्स फुटबल क्लबले जित्यो। गत सिजनमा आफूले जितेका अन्य गोल्डकपको पुरस्कार रकम पाए पनि मनकामना केबलकार पोखरा कपको पुरस्कार भने अहिलेसम्म पाउन नसकेको खेलाडीले गुनासो गर्दै आएका छन्। यसरी पछिल्लो समय नेपाली खेलकुदमा प्रतियोगिता सम्पन्न हुनासाथ डमी चेक थमाउने र लामो समयसम्म विजेता टोली र खेलाडीलाई पुरस्कार नदिने प्रचलन बढ्न थालेको छ। आफूले जितेको पुरस्कार समयमै पाउन नसक्दा खेलाडीमा निराशा छाउँछ। यस्तो विषयमा न खेलाडी खुलेर बोल्न सक्छन् न त सम्बन्धित निकायले यसतर्फ ध्यान पुर्याएको पाइन्छ। यस्तो कार्यको विरोध गर्दा भविष्यमा आफ्नो खेलजीवन संकटमा पर्न सक्ने डर बोकेर बस्न बाध्य हुन्छन् खेलाडी। मुख्यमन्त्री कपमा प्रदेश १ को फुटबल टोलीको व्यवस्थापन सम्हालेका सुजय गौतम लामो समयसम्म पुरस्कारको रकम पाउन नसक्दा खेलाडीमा निराशा छाउने बताउँछन्। खेलाडीको हौसला बढाउन पनि पुरस्कार राशि तत्काल दिनुपर्ने हो, उनी भन्छन्। मुलुकका लागि ऐतिहासिक पदक जितेका अजितले चार महिना बितिसक्दासम्म पनि आफूले घोषित पुरस्कार पाउन नसकेको बताए। चार महिना बितिसक्दा पनि पूर्वघोषित पुरस्कार पाउन सकेको छैन, अजितले भने, पुरस्कार घोषणापछि न संघका पदाधिकारीले सम्पर्क गरेका छन् न त कर्पोरेट हाउसले नै। नेपाल एथलेटिक्स संघका सदस्य तेजेन्द्र थापा अध्यक्षले नै सबै कुरा हेरिरहेकाले आफूलाई यस विषयमा कुनै जानकारी नभएको बताउँछन्। अजितलाई पुरस्कार दिने प्रक्रिया कहाँ पुगेको छ भन्ने कुरा मलाई थाहा भएन, उनले भने, सबै कुरा अध्यक्षले नै हेरिराख्नुभएकाले उहाँ आएपछि मात्र थाहा हुन्छ। उनले अध्यक्ष राजीवविक्रम शाह अहिले थाइल्यान्डमा रहेकाले आएलगत्तै संघको बैठक बसेर निर्णय गरिने बताए। सम्मान कार्यक्रममा अजितलाई मोटरसाइकल र उनका प्रशिक्षक धनीराम चौधरीलाई एक लाख रुपैयाँ दिने घोषणा गरिएको थियो। प्रशिक्षक चौधरीले पनि अहिलेसम्म आफूले कुनै पुरस्कार नपाएको बताए। मैले पुरस्कार दिने घोषणा भएको मिडियाबाट मात्रै थाहा पाएको हुँ। अहिलेसम्म पुरस्कार पाइसकेको छैन, वरिष्ठ प्रशिक्षक चौधरीले भने, संघले पनि पूर्णता नपाइसकेको र अध्यक्ष विदेश भ्रमणमा व्यस्त रहेकाले पनि नपाएको हुन सक्छ। उनले आगामी बैठकमा संघलाई पनि पूर्णता दिने र घोषणा गरिएको पुरस्कार पनि प्रदान गरिने जानकारी आफूले पाएको बताए। अजितलाई एक वर्षका लागि मासिक १२ हजार रुपैयाँ प्रदान गर्ने घोषणा गरेका नबिल बैंकका प्रमुख कार्यकारी अधिकृत (सीईओ) अनिलकेशरी शाहले संघका पदाधिकारी र खेलाडी बैंकको सम्पर्कमा नआएकाले पूर्वघोषित पुरस्कार दिन नपाएको बताए। अहिलेसम्म न संघका पदाधिकारी आउनुभएको छ न त खेलाडी नै, शाहले भने, हामीले उहाँहरूलाई खोज्दै जाने कुरा भएन। उहाँहरू सम्पर्कमा आएपछि नबिल बैंकले प्रतिबद्धता गरेअनुसारको पुरस्कार दिन हामी तयार छौं। हङकङ जानुअघि अजित र प्रशिक्षक चौधरीलाई बिदाइ गर्ने राष्ट्रिय खेलकुद परिषद्की बोर्ड सदस्य इन्दिरा निरौलाले पूर्वघोषणा गरिएको पुरस्कार दिलाउन पहल गर्न आफू तयार रहेको बताइन्। संघले विभिन्न कर्पोरेट हाउससँग सहकार्य गरेर पुरस्कार घोषणा गरेको हो। कर्पोरेट हाउसले प्रतिबद्धता जनाएका रकम दिन्छन्। यसका लागि पहल गर्न म तयार छु, उनले भनिन्।"

शीर्षक,विवरण
कता हराए लोकतन्त्रका प्राण र प्रतिष्ठा ?,"जति आन्दोलन गरे पनि पार्टी वा सत्ता चरित्रमा परिवर्तन नहुने, लोकतन्त्रमा लोक केन्द्रमा होइन पाखामा पर्ने प्रवृत्तिले लोकलाई मर्कामा पारेको छ। कुनै विषयमा अभाव वा असहज महसुस हुँदा आन्दोलन (क्रान्ति) गरिन्छ। तर, जति आन्दोलन गरे पनि अन्ततः यसलाई कहाँ पुर्याउने ? के हुने हो ? भन्ने प्रश्न आइरहँदो रहेछ। पहिले प्रजातन्त्र भनिन्थ्यो, अचेल लोकतन्त्र। पछि त्यसैमा थपियो, संघीयता। लामो समयको संघर्ष र त्यसको उपलब्धि देखेपछि यो लोकतन्त्र के हो ? यसको अवधारणा के हो ? लोक कहाँ छ ? लोक कहाँ पर्छ ? लोक पर्छ कि पर्दैन ? सत्ताधारीले लोकलाई कसरी राखेका छन् ? यिनै प्रश्नमा उत्तरको खोजीमा पहिले नेपालले र पछि विश्वले अत्याउन थाल्यो मलाई। लोकतन्त्रमा कताकता केके हराए ? जानीनजानी म पनि लोकतान्त्रिक आन्दोलनमा होमिएँ। पश्चिमा मुलुकका सभ्यता, ज्ञानगुनका कुरा, त्यसैगरी बेलायत, अमेरिकाजस्तो मुलुकमा कसरी अभ्यास भएको छ भन्ने सिकेर सबैलाई स्वतन्त्रता चाहिन्छ भन्ने अनुभूति भयो। त्यसले एक प्रकार (न्याय र समानता) को आकांक्षा जन्मायो। अनि लडें। नेपालले पनि यो अभ्यासमा उत्रियो। बेलाबेलामा भएका नेपालका आन्दोलनले केही उपलब्धि गर्यो भने गुमायो पनि। लोकतन्त्र नवीकरण हुनुपर्छ जटिल मानव समाजमा आदर्श लोकतन्त्र सम्भव छ भन्न खोजेको छैन। लोकहितकारी व्यावहारिक अरू कुनै विकल्प नदेखेकाले पनि आदर्शलाई पछ्याइरहने र सकभर व्यवहारमा उतारिरहने प्रयास भइरहनुपर्छ। मुलुकमा राजनीतिक दल, निर्वाचन वा शासन व्यवस्थाका समेत ऐनकानुनका पालनामा देखिने कमीकमजोरी नजानेर, नबुझेर बसेका कारणले सम्भव भएको होइन, लोकतन्त्रको आदर्श आत्मासात गर्न नसकेर या नचाहेर निष्ठा नभएर हो। लोकतन्त्र राज्य र राजनीतिका सन्दर्भमा मात्र होइन, यो आदर्शले समाजमा पनि प्रभाव नपारेसम्म राज्य र राजनीतिमा लोकतान्त्रिक पद्धति विकास हुन सक्दैन। लोकतन्त्र जीवन पद्धति हो। जोन डुबी अमेरिकी दार्शनिक हुन्। उनी आदर्शवादी देखिन्छन्। तर, उनलाई व्यवहारवादी दार्शनिक पनि भन्ने गरिन्छ। उनी भन्छन्, लोकतन्त्र हाम्रो दैनिक जीवनमा गरिने र देखिने व्यवहारमा स्वस्फूर्त झल्किनुपर्छ। हाम्रा आनीबानी नै लोकतान्त्रिक हुनुपर्छ। पूरै सम्भव छैन भने जति सकिन्छ प्रयत्नशील रहनुपर्छ, दृष्टान्टका निम्ति। समाजमा सबैभन्दा बढी हामी घुलमिल हुने कहाँ हो परिवार ? परिवारभित्र लोकतन्त्र चाहिन्छ कि चाहिँदैन ? हरेक परिवारका आफ्नै इतिहास हुन्छन् र सायद केही मूल्यमान्यता पनि। आमाबाबु, दाजुभाइ, दिदीबहिनी सबैका आआफ्ना स्थान हुन्छन् होला। तर, लोकतान्त्रिक समाजको परिवारभित्र पित्तृसत्तात्मक व्यवहार असंगत हुन्छ। घरेलु हिंसा अक्षम्य हुन्छ। आफ्ना आधारभूत समानता र न्यायका सिद्धान्तबाट निर्देशित हुन्छ। परिवारजस्तैमहत्त्वपूर्ण हो सैनिक क्षेत्र। सेनाको पनि आफ्नै संस्कार, मूल्यमान्यता र आन्तरिक कानुनसमेत हुने गर्छ। त्यहाँ अनुशासनको ठूलोमहत्त्व हुन्छ र हुनुपर्छ। तर, अनुशासन भनेर साना दर्जाका जवान वा राष्ट्रसेवकलाई घरेलु कामदारजस्तो व्यवहार गर्ने, आफ्नो घरबारीमा काम लगाउनेजस्ता अमानवीय व्यवहार गर्न पाइँदैन। आमजनताका निम्ति बाँच्न उपयोग हुने साधन स्रोतमा आफू मात्र निर्भर हुने होइन, नागरिकको पनि पहुँच पुगोस् भन्ने धारणा राखिने गर्छ लोकतान्त्रिक सेनामा। यी अन्य निकाय पेसा, सुरक्षा निकायमा लागू हुन्छ। अन्य क्षेत्रमा जस्तै शिक्षा, प्रशासन, शिक्षण विधि लोकतान्त्रिक हुनुपर्ने मान्यताबाहेक यो क्षेत्र लोकतान्त्रिक विकासका लागि पनिमहत्त्वपूर्ण छन्। यसो भनिरहँदा म दार्शनिक जोन डुबीतिरै फर्किनुपर्छ। उनी लोकतन्त्र र शिक्षाका बीचमा घनिष्ट सम्बन्ध देख्थे। उचित शिक्षाबाट लोकतान्त्रिक पद्धति र संस्कृति सँगसँगै विकसित हुँदै जान्छ भन्नेमा विश्वास गर्थे। उनले भनेका तीन कुरा विश्वास लाग्छ। पहिलो, लोकतन्त्रको प्रत्येक नयाँ पिँढीमा नवीकरण गर्दै जानुपर्छ। यसनिम्ति घरपरिवारदेखि विद्यालयसम्म दिइने शिक्षा, शिक्षण विधि के छ ? भन्नेमा अध्ययन र समयअुनसार परिवर्तन गरिनुपर्छ। दोस्रो, शिक्षालाई व्यक्तिगत, पेसागत सन्तोष, सुविधा वा जीवनयापनको माध्यमका रूपमा मात्र लिइनु हुँदैन। शिक्षा सार्वजनिकमहत्त्वको विषय हो। सार्वजनिकमहत्त्व राख्ने स्थितिमा शिक्षाले लोकतन्त्रलाई र लोकतन्त्रले शिक्षालाई भरथेग दिन्छ। तेस्रो, शिक्षले हामीलाई लोकतान्त्रिक वृत्ति (नागरिक सिर्जनशील) निर्देशित गर्न मद्दत गर्छ। नागरिक मानसिकता, आत्मबल र नैतिक चरित्रको लोकतन्त्र विकसित हुँदै, नवीकरण हुँदै समबद्ध रूपमा श्रेष्ठतातर्फ उन्मुख हुन्छ। दलीय व्यवस्था र लोकतान्त्रिक व्यवस्थालाई पर्याय मानेकाले दलहरूले शिक्षाको क्षेत्रमा पनि प्रभाव पारे। प्राज्ञिक, ज्ञानगुन, अध्ययनअनुसन्धानका आधारमा आफ्नो उत्कृष्टता र क्षमता देखाउने वा खोज्ने होइन कि पार्टीहरूको सम्पर्कका आधारमा उत्कृष्टता खोज्ने चलन बसेको छ। यस्तो अवस्था रहेसम्म लोकतान्त्रिक व्यवस्थालाई सबलीकरण गर्न सक्दैनौं। लोकतन्त्रको पर्याय मान्नु गलत विश्व परिवेश हेर्दा धेरै टाढा जानै पर्दैन। भारतले पनि लोकतन्त्रको अभ्यास गर्न लागेको सात दशक भयो। सात दशकसम्म एउटा अभ्यासमा छ। मुलुकको अवस्था विगत केही वर्षयता र आजभोलिका दिनमा त लोकका दृष्टिबाट हेरिनसक्नु भएको छ। लोकका अधिकार, समानताका आकांक्षा, धर्मनिरपेक्ष मुलुकबाट विभिन्न जातजातिका मान्छेले गर्ने अपेक्षाका कुरा राज्यले कसरी हेरेको छ ? कसरी दमन गर्न खोजिराखेको छ ? नेपालमा पनि कसरी लागू भएको छ जस्ता प्रश्न मनमा खेलिरहेका छन्। अरू मुलुकमा जे भए पनि निरन्तर अभ्यास गर्ने मौका पाए। तर, हामीले निरन्तर अभ्यास गर्न पाएनौं। २००७ मा राजा त्रिभुवन स्वयंले के गरे ? उनको प्रयासमा प्रजातन्त्र ल्याइयो त भनियो तर धेरै दिन लागेन। २०१० सालमै एउटा ऐन ल्याएर सबै अधिकार आफैंले लिए। २०१७ सालपछि पञ्चायत भन्दै जनतालाई भुलाउने काम भइरह्यो। २०४६ सालको आन्दोलन किन भयो ? कस्तो संविधान बनायौं ? त्यसलाई हामीले के गरी बेहोर्यौं भन्ने सम्झिन मन लाग्छ। २०४६ सालको आन्दोलन पञ्चायत व्यवस्थाको अन्त्य बहुदलीय व्यवस्थाको स्थापना त्यति हो। त्यसपछि मैले नागरिकका हिसाबले विचार गरेर हेरें। पञ्चायत व्यवस्थाको अन्त्य बहुदलीय व्यवस्थाको स्थापना त भनियो। तर, त्यसपछि के भन्नेबारेमा धेरै विचार गरिएको रहेनछ। बहुदलीय व्यवस्थाको स्थापना भयो। अब यसले जनताको कल्याण गर्छ, मुलुकको भलो हुन्छ। यो बाटोबाट अब हामी गन्तव्यमा पुग्छौं भन्ने मात्र भयो। यसका धेरै मूल्यमान्यता, सिद्धान्त विधिविधान हुन्छन् भन्नेबारे सोचिएको थिएन कि कुन्नि ! उनीहरू नै जानून्। २०४७ सालमा संविधान बन्यो। त्यतिबेला सारा मुद्दा उठेका थिए। नेपालको विविधताको मुद्दा जुन पञ्चायतले अंकुश लगाएर राखेको थियो, त्यसमा अब लोकतन्त्र भनेपछि जस्तो राष्ट्र छ, त्यस्तो राज्य बन्नुपर्छ। सबैको सहभागिता हुनुपर्छ। सबैको अधिकार हुनुपर्छ। अस्मिताको रक्षा हुनुपर्छ भन्ने जस्ता माग त्यतिबेला थुप्रै आएका थिए। केही वर्ष र महिनामा सम्बोधन गर्न मिल्ने कुरा थिएन। केही मुद्दा मिलाउन समय लाग्थ्यो नै। केही त गर्न सकिन्थ्यो होला। तर, गर्न सकिएन। संविधानलाई केही संशोधन गर्न सकिन्थ्यो। प्रयाससम्म गरिएन। एउटा अर्धविराम र पूर्णविराम चिह्न पनि परिवर्तन गर्दैनौं भन्ने थेगो थियो नेताहरूको। एकातिर यस्तो थियो भने अर्कातिर ०४६ सालको आन्दोलन कुन विन्दुमा टाँसिन पुग्यो भनौं न। त्यही बेला लोकतान्त्रिक आन्दोलनहरू उठे। सोभियत युनियन विखण्डन प्रक्रिया सुरु भयो। पश्चिमा मुलुकहरूलाई त संसारभरि एउटा राज्य बन्ने भयो भन्ने हिसाबले लोकतन्त्र दिने भनेपछि हामी पनि त्यसमा पर्यौं। हाम्रा देशका पार्टीका विशेषता रह्यो पार्टीभित्र लोकतान्त्रिक संस्कृति नबस्ने तर अन्तरपार्टी कलह भइरहने। जनताले भोट दिएर जिताउँदै अब हाम्रा लागि काम गर भन्दा पनि गर्न सकेनन्। त्यसपछि माओवादीको सशस्त्र संघर्ष सुरु भयो। त्यसको सेरोफेरोमा हत्याहिंसा भयो। पीडितले अझै न्याय पाएका छैनन्। त्यही बेला एकातिर नेपालका विविधताबारे सम्बोधन चाहे लिंग, चाहे जात, धर्म, क्षेत्र, भाषाका हिसाबले उपेक्षित समुदायलाई हामीलाई के हुन्छ ? भन्ने थियो। अर्कातिर अर्थतन्त्रबाट हामीलाई कुनै राहत पाउने अवस्था थिएन। त्यसपछि माओवादी यही विषय लिएर मैदानमा उत्रिए। उनीहरू सत्तामा पनि आए। त्यसपछिका दिनहरू आज हामी भोगिरहेका छौं। मत हाल्ने हामी नागरिकका आफ्नै केही दायित्व छन् कि छैनन् ? हामी नागरिकले आफ्नो कर्तव्य निर्वाह गरिरहेका छौं कि छैनौं। भोट हाल्यो काम सकियो ? हामीले लोकतन्त्रमा सहभागिता खोजेका छौं कि छैनौं ? संविधानसभाबाट संविधान बनाउन ७८ वर्ष लाग्छ ? लाग्दैन। ती सबै कुरा जनताले सहे। संक्रमणकाल भन्दै भागबण्डाका लागि चलिरहे। संविधानपछि चुनाव भयो। दुईतिहाइको सरकार बन्यो। मुलुकले स्थिरता खोजेको हो, सही दिशा पाओस्। विकास होस्। विकासका काममा जनताले सघाउन पाउन भन्ने हो। अवस्था के छ ? हामीले भोगिरहेको छौं। हाम्रो लोकतन्त्रका अंग हेर्ने हो भने पूर्ण छ। संविधानसभामार्फत संविधान जनताले बनाएकै हुन्। निर्वाचित संसद् छ। निर्वाचित दुईतिहाइको सरकार छ, स्वतन्त्र न्यायपालिका छ। अरू अंगहरू छन्। संविधान वा ऐन कानुन पढ्ने हो भने त्यहाँ प्रत्याभूत नहुने कुनै अधिकारै छैन। पूर्ण छ। सबैथोक छ। यस्तो ऋष्टपुष्ट शरीर भएको संविधानमा आत्मा भने छैन। आत्मा कहाँ हराएको छ कुन्नि। हाम्रो लोकतन्त्रको प्राण कहाँ छ ? प्रतिष्ठा कहाँ हरायो ? खोजी वा विश्लेषण नै मेरो चासोको विषय हो। हामीकहाँ राजनीतिशास्त्रमा पीएचडी गर्ने विद्वान्हरू निकै छन्। उनीहरूले अब नेपाल र विश्वलाई हेरेर अध्ययन अनुसन्धान गर्ने बेला आयो कि ? जनतालाई केही दमन भयो वा उनीहरूले असहज महसुस गरे भने आन्दोलनमा उत्रिन्छन् यो स्वाभाविक प्रक्रिया हो। तर, मुख्य कुरा जति आन्दोलन गरे पनि पार्टी वा सत्ता चरित्रमा परिवर्तन नहुने, लोकतन्त्रमा लोक केन्द्रमा होइन पाखामा पर्ने प्रवृत्तिले लोकलाई मर्कामा पारेको छ। तिनै जनताका असन्तुष्टि जुन हुन्छन्, फेरि तिनैका कमजोरी र तिनीहरूलाई उपयोग गरी दक्षिणपन्थीहरू फेरि सत्तामा आउने प्रवृत्ति लोकतन्त्रका नाममा देखिन्छ। विश्वका कुनै पनि मुलुक लोकतान्त्रिक छैन भन्दिनँ। पञ्चायतमा ३० वर्षसम्म पनि लोकतन्त्र नै थियो ? भनेपछि के चीज हो यो लोकतन्त्र भन्ने ? तर, यहाँ विकास जसरी भइराखेको छ नि, त्यो सन्दर्भमा हामीले यस्तै हो यसैगरी चल्छ भन्ने हो कि ? त्यसलाई अलि अवधारणात्मक, सैद्धान्तिक रूपमा पनि हेर्ने हो ? मैले बुझेको लोकतान्त्रिक व्यवस्था भनेको निर्वाचित उम्मेदवार जनताप्रति जिम्मेवार भएर जनहितका लागि काम गर्ने हो। जनताले निर्वाचित गर्ने अवस्था आउँछ वा सक्छ कि सक्दैन भन्नेबारेमा अमेरिकाका संविधान बन्ने बेलाबाटै ठूलो विवाद रहेछ। यो जनप्रतिनिधिमूलक शासन व्यवस्थामा जनताले प्रतिनिधि छानेर आफ्नो हितमा लगाउन सक्छन् त ? अनि प्रतिनिधि छान्ने कुरा कसरी गर्न सक्छ ? जनताले सक्दैन भन्ने थियो। अबको नयाँ पुस्ताले अध्ययन गर्ने बेला आइसकेको छ। विश्व परिवेशलाई यसरी हेर्दा एकातिर जनता आन्दोलित भएका देखिन्छन् भने अर्कातिर लोकतन्त्रलाई पुँजीवादको पर्याय मान्ने परिपाटी त छँदै थियो। अनि पछि आएर यो बजारवादमा आयो। यसले के गरिदियो भने प्रत्येक कुरालाई बिक्री गर्ने भनिदियो पर्यावरण, पृथ्वी, राजनीति, खेलाडी, कलाकार, सबै। अनि मूल्यमान्यता भन्ने के हुन्छ, संस्कृति के हुन्छ ? सबैथोक आउँछन्। त्यही कारणले पश्चिमा मुलुकमा लोकतन्त्रमाथि संकट आएको हो। अमेरिकामा १९७० को दशकको अन्त्यतिरदेखि त्यहाँ अर्थतन्त्र र समाज, राज्य र बजारबारेमा परिवर्तन भयो। उनीहरूका ग्लोबलाइजेसन सिद्धान्तका आधारमा हामीलाई पनि ग्रहण गर्नुपर्ने वातावरण बनायो। त्यसले एकातिर उद्योगशीलता देखाउने र जागिर सिर्जना गर्नेका लागि कर लिनुपर्छ भनेर धनाढ्यहरूको अनुकूल बनाइयो। अर्कातिर त्यही सिद्धान्तअनुसार उनीहरूलाई सकेसम्म राज्यबाट कम नियन्त्रण हुनुपर्छ भनेर छुटकारा दियो। यसले गर्दा आर्थिक रूपमा असमानता यसरी बढ्यो कि अमेरिकी नागरिकको सम्पत्ति कसको कति भनेर। यसले गर्दा सर्वसाधारण जनताले आफ्नो मर्का हेर्न छाडेर अध्ययनअनुसन्धान गरेर बस्छ र ? त्यसका लागि राहत कहाँबाट आउँछ भन्नेबारे हेर्छ बरु। यस्तो आर्थिक अवस्थाले उसको मनोदशामा असर पर्यो। हामीले त्यसबाट छुटकारा पाउने बेला आयो कि ? यो अवसर हो कि ? लोकतन्त्रको इतिहास लामो पनि छैन। उत्तरआधुनिक समयपछिको कुरा हो। तर, धेरै पहिलेदेखि मानव इतिहास त चलिरहेको थियो नि त। लोकतन्त्रको इतिहास हेर्ने हो भने सुरुमा अमेरिकालाई नै हुने पर्छ। त्यहाँ पनि २४० वर्षअघि तीनचार महिनामै संविधान बनाइएको हो। त्यो संविधान पनि लोकतान्त्रिक पनि थिएन। अहिलेको परिप्रेक्ष्यमा हेर्ने हो भने त त्यो झुर थियो। श्वेत जातिका पुरुषले बनाएको संविधान न थियो त्यो। त्यो बेलादेखि संशोधन गर्दै, आउँदै, संशोधन गर्दै आउँदै, विमर्श गर्दा लगभाग ६० वर्षको अन्तरालपछि अश्वेत जातिको अधिकार पूर्णरूपमा स्थापित भइसकेको थियो। यो क्रमलाई पनि हामीले हेर्यौं भने लोकतन्त्रलाई रिभिजिट गर्ने, अध्ययन गर्ने संशोधन गर्ने अवसर छन्। अध्ययन गर्ने मौका हो यो। जनताले राज्यमा आफ्नो अपनत्व अनुभूति गर्न पाउने अवस्था खोजेको हो। राज्य र समाजका सम्बन्धमा स्वतन्त्रता खोजेको हो। सामाजिक न्याय र समानता खोजेको हो। यसैको पूर्ति गर्न २०४६ मा र २०६२६३ मा आन्दोलन भएको हो। समाज विज्ञानतिरका सबैभन्दा ठूला वैज्ञानिक कार्लमाक्र्स थिए। उनी हुन् पनि। उनको नाम उपयोग गरेर विश्वमा निकै शासन चलेका छन्। आदर्शले मात्र काम चल्दैन। तर, आदर्शविना पनि काम छैन। यससँगै संरचना पनि हेर्नुपर्छ। लोकतन्त्रलाई नै फोकस गरेर जनप्रतिनिधि छान्दा तीन कुरा हुन्छन्। एउटा मत लिने, अर्को मत दिने र अर्को प्रक्रिया। मत दिनेले यतिकै मत दिने, मत लिनेले आफूले गरेका वाचा र उसको चरित्र के छ (नेता र पार्टीको) भन्ने बुझ्नुपर्छ। हाम्रा नेताका लागि दलीय व्यवस्था नै लोकतन्त्र हो भन्ने छ। २०४६ तिर दलीय व्यवस्था लोकतन्त्रको पर्याय मानिए भने अर्कातिर दल कसका लागि, नेताका लागि। दलका लागि नेता छैन यहाँ। नेताका लागि दल छ। शीर्षस्थ नेता ५६ जना बस्छन्। विडम्बना के भने यहाँ दलीय व्यस्था चलिरहेको छ, लोकतन्त्र स्थापित छ। अब नेताहरूले के व्यवहार गर्ने त ? जनतासँग सम्बन्ध के हुने हो ? लोकतन्त्रका मूल्यमान्यता के हुन् ? आदर्श के हुन् ? आदर्श नै बढी भएजस्तो देखिन्छ। मत हाल्ने हामी नागरिकका आफ्नै केही दायित्व छन् कि छैनन् ? हामी नागरिकले आफ्नो कर्तव्य निर्वाह गरिरहेका छौं कि छैनौं। भोट हाल्यो काम सकियो ? हामीले लोकतन्त्रमा सहभागिता खोजेका छौं कि छैनौं ? त्यहाँ हामीले कर्तव्य निर्वाह गरेका छौ कि छैनौं भन्नेमहत्त्वपूर्ण छ। मलाई नागरिक समाज भन्न मन लाग्दैन हिजोआज। नागरिक गण (दल) भन्न मन लाग्छ। लोकतन्त्रलाई संस्थागत गर्नेमा त्यसका मूल्यमान्यता ग्रहण गर्न सकेका छैनौं। किनभने हामीमा पनि जुन मात्रमा स्वतन्त्रता आभास हुनुपर्ने हो, त्यो देखिएको छैन। (मार्टिन चौतारीले शुक्रबार राजधानीमा आयोजना गरेको नेपालमा लोकतन्त्रको प्राण प्रतिष्ठा विषयक कार्यक्रममा डा पाण्डेले व्यक्त गरेका विचारको सम्पादित अंश ) प्रस्तुति : इन्द्र चौधरी"
अनुसन्धानका प्रकृति,"भ्रष्टाचार नियन्त्रणको पहिलो जिम्मेवारी सुशासन स्थापना हो। जसको पूर्ण जिम्मेवारी सरकारको हो, किनकि कार्यपालिका नियामक निकाय हो केही दिनअघि एक सञ्चारकर्मी भाइले फोन गरेर तपाईं अख्तियारमा हुँदा गुप्तचर विभागसित अनुसन्धानमा कस्तो सहयोग हुन्थ्यो ? कसरी उनीहरूले अख्तियारलाई सूचना दिन्थे भनेर सोध्नुभयो। त्यहीताका संसद्को सम्बन्धित समितिमा गुप्तचर विभागसित सम्बन्धित ऐनको मस्यौदामा छलफल भइरहेको थियो र त्यसै छलफलका क्रममा उक्त विभागमा कति दरबन्दी हुनेछन् र तीमध्ये कति लोकसेवाबाट लिने र कति मन्त्रीका तजविजीमा हुने भन्ने छलफल थियो। म भाइको प्रश्न सुनेर अचम्मित भएँ। गुप्तचर भनेको गुप्तचर नै हो, उसले कसरी काम गर्छ, कोसित किन सहकार्य गर्छ र त्यसलाई कसले कसरी प्रयोग गर्छ भन्ने कुरा आमसञ्चारको विषय हुन सक्छ र ? तपार्इं के सोध्नुहुन्छ र मबाट के अपेक्षा गर्नु हुन्छ ? ती भाइ मसित रिसाए र सञ्चारकर्मीलाई सहयोग नगरेको वा ठाडो व्यवहार गरेको रूपमा लिए वा उनलाई अचम्म लाग्यो मेरो व्यवहारबाट किनभने अचेल हामीले आफूलाई यति पारदर्शी बनायौं कि अब हामीले हाम्रो गुप्तचरबारे पनि सूचना दिनुपर्ने भयो। अनुसन्धान गर्ने निकायकै कुरा गरौं। अख्तियारले आज कसलाई बयानका लागि बोलायो। बयानमा उसले के बोल्यो, के प्रमाण पेस गर्यो, भोलि अख्तियारले कसलाई बोलाएको रहेछ यी विषय पनि सार्वजनिक उपयोगका विषय भए। म आपूलाई प्रश्न गर्छु के अनुसन्धान टुँडिखेलमा सबैका नजरमा राखेर गरिने विषय हो ? यसले अनुसन्धानमा के प्रभाव पर्ला, जसलाई बयानमा बोलाएको छ, उसको मानमर्यादा, आफ्नो घरपरिवारसितको सम्बन्धमा के प्रभाव पर्ला ? के यी विषय अहिलेको पारदर्शिताको युगमा ओझेलमा परे ? फेरि केही समयपछि एउटा नाम चलेको पत्रिकामा ललितानिवासको जग्गाप्रकरणमा पूर्वमुख्यसचिव हाल चीनका लागि नेपालको राजदूत ललिामणि पौडेललाई सोधियो र पत्र स्क्यान गरेर पठाइयो। सूचनाको स्रोत उच्च रहेको भनियो। म छक्क पर्छु हाम्रो देशमा विदेशी गुप्तचरले मात्र थाहा पाएकापाउन सक्ने खालका सूचनालाई संकलन गरेर पुस्तकै निस्कन्छ। अहिलेसम्म विदेशी गुप्तचरसित सम्पर्क गरेकोमा कसैमाथि कारबाही भएको छैन। तर विदेशी गुप्तचरको सहयोगमा मानिस ठूलो पदमा आसीन हुन्छ। त्यति मात्र हैन, कसले कहाँ कुन होटलमा विदेशी गुप्तचरलाई भेट्यो भन्ने खबर पनि आउँछ। कारबाही त के उः पुरस्कृत हुन्छ। सरकारले अहिले संसद्मा पेस गरेको सूचना संकलन र प्रतिरक्षात्मक गुप्तचरीबारेको विधेयक छलफलमा छ र विपक्षी राजनीतिक दल र केही सञ्चारमाध्यमदेखि लिएर मानव अधिकार र त्यसमा पनि व्यक्तिगत गोप्यताको हकसम्बन्धी अधिकारकर्मीहरूको विरोध रहेको छ। यसबारेमा केहीमहत्त्वपूर्ण छलफल हुनुपर्छ। पहिलो कुरा गुप्तचरीलाई हामीले कसरी बुझ्ने र त्यसलाई कसरी प्रयोग गर्ने, दोस्रो गुप्तचरी र अन्य अनुसन्धानमा फरक हुन्छ कि हुँदैन ? तेस्रो अपराधको अनुसन्धान र त्यसको प्रयोग कसरी हुन्छ। जहाँसम्म पहिलो विषय छ, गुप्तचरी भनेपछि त्यो गुप्त नै हुन्छ र त्यसको सञ्चालन, संस्थाको प्रशासन, त्यसमा नियुक्ति र नियन्त्रण, त्यसका कामकारबाहीका प्रकार यी सबै गुप्त नै हुन्छन्। त्यसबाट प्राप्त सूचनाहरूको प्रयोग पनि गुप्त नै हुनुपर्छ। अहिले पनि नेपालमा विदेशी देशका यस्ता संस्था कार्यरत छन्। यस्ताका काम र प्रभाव निस्तेज पार्न र देशको स्वार्थरक्षाका लागि प्रतिगुप्तचरी र त्यसको सञ्चालनको आवश्यकता रहन्छ। यस विषयमा मानव अधिकारका कुरा वा व्यक्तिगत गोप्यताको अधिकारको प्रश्न आउँदैन। यो कुरा सबै दलहरूले बुझ्न आवश्यक छ। केही समययता क्षतविक्षत् अवस्थामा रहेको यो व्यवस्था सार्वजनिक छलफलको विषय बनाएर मानव अधिकारको चस्माले यसलाई हेर्न मिल्दैन। यसलाई सरकार अहंकारीवादी, अनुदारवादी वा हैकमवादी भयो भनेर परिभाषा गर्ने सञ्चारकर्मी वा दलहरूका तर्क फितला हुन्। वास्तवमा सरकारले पनि यस विषयको ऐनको मोटामोटी खाका मात्र पेस गर्नुपर्छ। त्यस्तो निकायको संगठन र व्यवस्थापनको अध्ययन गर्नेगराउने दरबन्दी गर्ने, प्रकार र संख्या निश्चित गर्ने यसकै नाममा लोकसेवाको प्रक्रियाबाट सार्वजनिक प्रतिस्पर्धाबाट छनोट गर्ने र यसकै नामबाट भर्ना गर्ने गर्नु हुँदैन। अहिलेको सार्वजनिक बहसको तरिका देख्दा त यस्ता निकायका कर्मचारीले पनि भोलिका दिनमा ट्रेड युनियन नै खेल्न बेर नमाल्नान् भन्न सकिँदैन। साथै यसबाट प्राप्त सूचनाहरूको प्रयोग कहाँ कसरी भयो भन्ने प्रकाशमा आउने विषय हैन। त्यो राज्य सञ्चालनको उपल्लो तहको निर्णय, सञ्चालन र नियन्त्रणको विषय हो। दोस्रो विषय अख्तियार दुरुपयोग अनुसन्धान आयोगजस्तो भ्रष्टाचार नियन्त्रण गर्ने निकायको अनुसन्धानको विषयलाई लियौं। यो निकायले गर्ने अनुसन्धान वैधानिक र स्पष्ट हुनुपर्छ। यसमा शंका छैन किनभने यसले गर्ने अनुसन्धान अन्ततोगत्वा अदालतमा सार्वजनिक रूपमा पुग्छ। तर यसले अपनाउने तरिकामा भने केही गम्भीरता र संवेदनशीलता हुन आवश्यक छ। यसका प्रवक्ताले सार्वजनिक रूपमा यतिजना ठेकदारका ठेक्काको, यतिजना सचिवको, यति मन्त्रीको वा योयो विषयको अनुसन्धान भइरहेको छ, छिट्टै मुद्दा दर्ता भइरहेको छ। अख्तियारले गर्ने अनुसन्धान वैधानिक र स्पष्ट हुनुपर्छ, यसमा शंका छैन किनभने यसले गर्ने अनुसन्धान अन्ततोगत्वा अदालतमा सार्वजनिक रूपमा पुग्छ, तर यसले अपनाउने तरिकामा भने गम्भीरता र संवेदनशीलता हुन आवश्यक छ। फलानाफलाना अड्डाबाट कागज झिकाइँदै छ, फलानाफलानाको बयान सकियो, उनीहरूले यसो भो भनेर यस्ता कुरा बाहिर ल्याउनु आपत्तिजनक हो। यसले दुइटा नराम्रा काम गर्छन्। एक त जसको अनुसन्धान भइरहेको छ, उसको सार्वजनिक छवि बिगार्छ र दोषी ठहरिनुभन्दा पहिल्यै समाजबाट अवहेलित हुन्छ, जो उसप्रति अन्याय हो। दोस्रो यसले अनुसन्धानलाई नै कमजोर बनाउँछ। त्यसैले अख्तियारले यस विषयमा संयम अपनाउन आवश्यक छ। त्यसैगरी अख्तियारले गर्ने कुनै पनि अनुसन्धान अदालतमा मुद्दाका रूपमा पेस नभइञ्जेल गोप्य रहनु बेस हुन्छ। अन्यथा अख्तियार स्वयंको इज्जत खल्बलिन्छ। यसै सिलसिलामा अख्तियारले राज्य सञ्चालनको नीतिसित सम्बन्धित कुनै पनि विषयमा अध्ययनअनुसन्धान गर्नु हुन्छ कि हुँदैन भन्ने प्रश्न उत्पन्न हुन्छ। जस्तै देशमा कतिपय निर्माणका ठेक्का भए, त्यसमा केके समस्या आए, किन समयमा काम भएन वा राजस्व छली कसले किन गर्छ यस्तो ठाउँमा यो हुन्छ, यसको प्रकृति के छ, त्यसमा के आधारमा के गर्न आवश्यक छ इत्यादि। यी सबै विषय कतै न कतै भ्रष्टाचारमा गएर सम्बन्धित हुन पुग्छन्। तर वास्तवमा यस्तो अध्ययन अख्तियारले गर्ने हो हैन र कति हदसम्म कस्ता विषयमा गर्नेमा ध्यान पुर्याउनुपर्छ। सबै कुरा अख्तियारले गरेर साध्य छैन। यो काम तत्तत् विषयको नियामक निकायको हो। यो देशको भ्रष्टाचार नियन्त्रणको पहिलो जिम्मेवारी र तरिका सुशासन स्थापना हो। जसको पूर्ण जिम्मेवारी सरकारको कार्यपालिकामा छ र कार्यपालिका भन्नाले नियामक निकायलाई बुझ्नुपर्छ। नियामक निकायको प्रभावकारिताका हकमा सरकारले अग्रसरता देखाउन र अख्तियारले त्यस विषयमा सरकारका सम्बन्धित निकायको ध्यानाकर्षण गर्न वा लेखी पठाउन सक्छ। यसो गर्दा अख्तियारलाई काम गर्न सजिलो पनि हुन्छ। त्यस्ता अध्ययनबाट आएका जानकारी अख्तियारको अनुसन्धानकर्तालाई सहयोग नै पुग्ने हुन्छ। जहाँसम्म कुनै सार्वजनिक अपराधजस्तै हत्या, ठगी, मानव तस्करी, लागूपदार्थ तस्करी इत्यादि छन्। तिनका लागि प्रहरी छ, जसका आफ्नै तरिका छन् र राजनीतिक हस्तक्षेप नहुने हो भने त्यसले प्राप्त गर्ने सूचना र अनुसन्धान धेरै हदसम्म प्रभावकारी छन्। फेरि ती सञ्चारकर्मी भाइले मलाई सोधेको प्रश्नतिर फर्कौं। माथि उल्लिखित निकायहरूबीचको सम्बन्ध र सूचनाको प्रयोगका आआफ्नै सीमा छन् र त्यसलाई एकै ठाउँमा राखेर एकमुष्ट रूपमा विश्लेषण गर्न मिल्दैन। ती सबैका तरिका, सीमा र उद्देश्य फरकफरक छन्। यो कुरा राजनीतिक दल, सम्बन्धित निकाय र सञ्चारकर्मी एवं अधिकारवादीले बुझ्न आवश्यक छ। हैन पहिलो पुस्ताको मानव अधिकार लागू गर्न नसकेको देशमा चौथो पुस्ताको मानव अधिकारलाई संविधानमा नागरिकका आधारभूत अधिकारका रूपमा राख्ने, पारदर्शिताका नाममा सबै कुरा झल्लरी पारेपछि मात्र पारदर्शी हुन्छ भन्ने मनस्थिति राख्न र अनुसन्धान, आमसञ्चार र मानवअधिकारका कुरालाई एकमुष्ट विश्लेषण गर्न मिल्दैन। त्यति भए मात्र देशमा सुशासन स्थापनामा सहयोग पुग्छ। अन्यथा देश बलियो हुँदैन, जो हाम्रो उद्देश्य हैन।"
के हुन्छ निजगढ विमानस्थल बन्दा ?,"आनन्द भण्डारीबाबुराम यादव । हालैका हप्ताहरूमा प्रस्तावित निजगढ अन्तर्राष्ट्रिय विमानस्थल बारा जिल्लाको घना वन क्षेत्र फाँडेर बनाउन लागिएको विषयले सञ्चारमाध्यम एवम् सामाजिक सञ्जालमा व्यापकता पाएको छ। २०५२ सालमै पहिलोपटक प्रस्ताव गरिएको भए पनि विगतमा यति धेरै चर्चा र बहस भएको थिएन तर अहिले भने यो विषय र प्रसंगले विभिन्न तह र तप्काका व्यक्तिलाई आआफ्नै किसिमले तरंगित बनाएको छ। किन यो विषय यति धेरै चर्चामा आयो र वातावरण संरक्षण खासगरी दिगो विकास र सार्वजनिक हित सरोकारका क्षेत्रमा समर्पित अभियन्ताहरू रन्जुहजुर पाँडे क्षेत्री, विजयकुमार सिंह दनुवार, कृष्णप्रसाद भण्डारी, डा द्वारिकानाथ ढुंगेल, डा चिरञ्जीवी भट्टराई, भरतकुमार बस्नेत, पंकजकुमार कर्ण, शुकदेव खत्री र केशरमणि अर्यालसमेतले किन सर्वोच्च अदालतमा मुद्दा हाले र अदालतले सो विमानस्थल निर्माणसम्बन्धी काम स्थगित गर्नू भन्ने अन्तरिम आदेश किन दियो होला भन्ने विषयमा अध्ययन गर्दा पाइएका केही तथ्य सबैको जानकारीका लागि सार्वजनिक गर्ने उद्देश्य लेखको छ। वनजंगल उक्त विमानस्थलका लागि घेरा लगाइएका ८०४५७८ हेक्टर क्षेत्रफलमध्ये ७,००२६७ हेक्टर क्षेत्र घना जंगलभित्र पर्छ। रूखबिरुवा नकाटीकन विमानस्थलको निर्माण सम्भव छैन। यसका लागि करिब २५ लाख रूख काट्नुपर्ने तथ्य सरकारले स्वीकृत गरेको वातावरणीय प्रभाव मूल्यांकन अध्ययन प्रतिवेदनमा उल्लेख छ। प्रस्तावित वन क्षेत्रभित्र पर्ने तामागढी र सहजनाथ साझेदारी वनको व्यवस्थापन योजनाका लागि २०७४ सालमा डा नागेन्द्र यादव र रामआ श्रे यादवले गरेको रूख बिरुवाको गणनालाई आधार मानी विश्लेषण गर्दा करिब नौ करोड रूख, पोल, सेमीपोल, लाथ्रा, र बिरुवा सरपट कटानबाट नोक्सान हुने देखिन्छ। यस वनमा भीम सालसखुवालगायतका अधिकांश रूख दुई सयदेखि ६ सय वर्षभन्दा पुराना रहेका छन्। सालसखुवा प्रजातिका वनस्पति नेपालमा बढी तुषारो पर्ने कारणले रोपेर हुर्काउन सकिन्न, प्रकृतिमा आफैं उम्रिने र हुर्किने प्रजातिका हुन्। यो खालको वन हुर्काउन अन्यत्र सम्भव छैन र भयो भने पनि कम्तीमा हजारौं वर्ष लाग्न सक्छ। प्रदेश २ मा वनको अवस्था नेपालमा रहेका वन क्षेत्रमध्ये मध्यतराई अर्थात् प्रदेश २ मा सबैभन्दा न्यून वन क्षेत्र रहेको छ। यो प्रदेशमा जम्मा ३९९ प्रतिशत मात्रै वन छ भने जबकि प्रदेश १, ३, ४, ५, ६ र ७ मा क्रमशः १७१६, १६५, १२३६, १४७४, १७९० र १७३४ प्रतिशत वन क्षेत्र रहेको छ (एफआरए २०१५)। उक्त तथ्यांकले के भन्छ भने यो प्रदेशमा पूर्वाधार विकास गर्दा निजी जग्गा खरिद गरी मात्र गर्नुपर्छ, वन क्षेत्र फडानी गर्नु स्थानीय वातावरणसमेतमा घातक हुन्छ। राष्ट्रिय निकुञ्ज तथा जंगली जनावर विमानस्थल निर्माण गर्न लागिएको क्षेत्र बारा जिल्लामा अवस्थित पर्सा राष्ट्रिय निकुञ्जसँग जोडिएको अभिन्न अंश हो। करिब दुई सयको संख्यामा नेपालमा रहेको अनुमान गरिएका एसियाली जंगली हात्तीमध्ये ५०६० को झुण्डमा रहेका हात्ती चितवनदेखि धनुषासम्मको करिब दुई सय किमि क्षेत्रको जंगलमा आवतजावत गर्ने गर्छन्। तिनीहरू नेपालमा मात्रै पाइने रैथाने प्रजातिका हात्ती हुन्। यी जंगली हात्ती आवतजावत गर्ने र बस्ने क्षेत्रफलमध्येको ५० प्रतिशत हिस्सा निजगढदेखि धनुषासम्मको जंगलको भागमा पर्छ। प्रस्तावित विमानस्थलले सो क्षेत्रलाई करिब सय किमिको दायरामा मात्रै सीमित गर्ने देखिन्छ। हात्तीको संख्या बढाउने वा कम्तीमा पनि अहिलेको जतिमा कायम राख्ने हो भने विमानस्थलका लागि हाल प्रस्तावित क्षेत्रको जंगल कुनै पनि परिस्थितिमा चलाउनु हुन्न। जलस्रोत र कृषिको सम्बन्ध प्रस्तावित विमानस्थल निर्माण क्षेत्र भावर र तराई क्षेत्रभित्र रहेको छ। करिब ११७,९५६ बिघा चुरे जलाधार क्षेत्रको वर्षाको पानी पसाहा, लालबकैया नदीसहित आठवटा नदीनाला भएर बग्छन्। तियर नदी (भारतसम्म), काँटघाट नदी, जोकाहा खोला, बडकी पैनी (थलही), अडुवा नदी (भारतसम्म), पसाह नदी (भारतसम्म) बकैया नदीको स्रोत पनि यही हो। विमानस्थल हालको स्थलमा बन्यो भने उक्त जंगलभन्दा तल्लो तट दक्षिण भेगका बारा जिल्लाको कलैया उपमहानगरपालिका, माहागढीमाई, सिम्रौनगढ, कोल्वी तथा पचरौता नगरपालिका र सुर्वण, आदर्श कोतवाल, करैयामाई, देवताल र बारागढी गाउँपालिकासमेत जम्मा १० वटा नगरपालिकागाउँपालिकाको अधिकांश भाग नदीहरू सुकेर र बकैया तथा पसाहमा बाढी आई किनारमा बसेका कृषकहरूको धनजनको क्षति भई आंशिक तथा पूर्णरूपले प्रभावित हुने देखिन्छ। उक्त पानीको स्रोतमाथि तल भेगसमेतका करिब दुई लाखभन्दा जनसंख्याभन्दा बढी जनताको जीवन र जीविकोपार्जन गाँसिएको छ। उक्त विमानस्थल निर्माण भयो भने सो भेगका जनता खासगरी कृषकहरू पानीको अभाव भएर सो क्षेत्रबाट विस्थापित हुनुपर्ने देखिन्छ र तल्लो तटीय क्षेत्रमा मरुभूमीकरण हुने निश्चितप्रायः छ। हालका कतिपय अध्ययनले नेपालको तराई क्षेत्रमा भूमिगत जलस्तर तलतल भासिँदै गएको र छिट्टै मरुभूमीकरण हुन सक्ने औंल्याएका छन्। माछापालन बारा जिल्लाको उक्त क्षेत्रलाई माछापालनका लागिमहत्त्वपूर्ण क्षेत्रको मान्यता दिएर प्रधानमन्त्री कृषि तथा माछापालन विशेष कार्यक्रम सञ्चालनमा छ। हाल करिब चार सयवटा ठूला माछा पोखरीहरू उक्त क्षेत्रमा सञ्चालनमा छन् र तिनका लागि पानी, विमानस्थल बनाउन प्रस्ताव गरिएको क्षेत्रबाट आइरहेको छ। ती पोखरीबाट ठूलो मात्रामा माछा उत्पादन भइरहेको छ र देशभरको माछाको मागमध्ये अधिकांश हिस्सालाई पूर्ति गर्न र भारतबाट आउने माछाको आयतनलाई घटाउन र करोडौं रुपैयाँ भारत जानबाट रोक्न मद्दत गरेको छ। राष्ट्रिय गौरवका आयोजनाको विरोधाभास नेपाल सरकारले निजगढ विमानस्थललाई राष्ट्रिय गौरवका आयोजना भनेको छ। सोभन्दा पहिल्यै राष्ट्रपति चुरे संरक्षण कार्यक्रमलाई राष्ट्रिय गौरवको आयोजना घोषणा गरी चुरे क्षेत्र (चुरेभावर) लाई संवेदनशील क्षेत्रसमेत घोषणा गरेको छ। त्यस्तै बारा जिल्लालाई प्रधानमन्त्री कृषि प्राथमिक विशेष क्षेत्र घोषणा गरिएको छ र अर्बौं रुपैयाँको बजेट विनियोजन गरी बृहत् कार्यक्रम सञ्चालन गरिएको छ। यी तीन कार्यक्रममध्ये राष्ट्रपति चुरे संरक्षण र प्रधानमन्त्री कृषि प्राथमिक विशेष क्षेत्र कार्यक्रम आपसमा परिपूरक छन् भने विमानस्थल निर्माण कार्यक्रम दुवैका लागि प्रत्युत्पादक छ। साथै प्रस्तावित विमानस्थलभित्र सहजनाथ साझेदारी वन र तामागढी साझेदारी वन कार्यक्रम सञ्चालित छन्। तिनलाई समेत राष्ट्रियमहत्त्वको आयोजना मानिएको छ र यो कार्यक्रमको माध्यमबाट वन व्यवस्थापनलाई वैज्ञानिक बनाउने र वनलाई गरिबी न्यूनीकरणसँग जोडेर संरक्षण क्षेत्रमा एउटा फट्को मार्ने लक्ष्य लिइएको छ। विमानस्थल बनाउँदा उक्त दुवै साझेदारी वनको क्षेत्र काट्नुपर्छ। यसबाट ३७ हजार घरधुरी वञ्चित हुनेछन्। परिणामतः गरिबी निवारण र वन संरक्षणमा एकसाथ लागिरहेको ठूलो समुदाय अलपत्र पर्ने पक्का छ। वन्यजन्तु तथा वनस्पति पर्सा राष्ट्रिय निकुञ्जको व्यवस्थापन योजना सन् २०१८ का अनुसार प्रस्तावित विमानस्थलभित्रका टाँगिया बस्ती, सहजनाथ र तामागढी साझेदारी वनसमेतमा २३ प्रजातिका स्तनधारी, ४९० प्रजातिका पक्षी, १५ प्रकारका उभयचर तथा घस्रने प्रजाति, आठ प्रजातिका माछा , ३१ प्रजातिका पुतलीहरू र २२ वटा संकटापन बिरुवाहरू पाइन्छन्। यसैगरी ३३६ प्रकारका वनस्पतिहरू पर्सा निकुञ्ज तथा वरिपरिको वनमा पाइन्छ। त्यस्तै हात्ती, बाघ र गैंडालगायत सात प्रजातिका संरक्षित स्तनधारी, एक प्रजातिका संरक्षित पक्षी र दुई प्रजातिका संरक्षित सरिसृप (यादव र रूपाखेती, सन् २०१९) समेत पाउने हुनाले यसले बारा र पर्साको पर्यापर्यटनमामहत्त्वपूर्ण भूमिका खेल्छ। वातावरणीय सेवा यो जंगलबाट करिब ९९५,१६२, टन आक्सिजन प्रतिदिन उत्पादन हुने र त्यसबाट ५ करोड ६५ लाख ४३ हजार ३११ मानिसहरूलाई दैनिक अक्सिजनको आपूर्ति हुन्छ। एक व्यक्तिलाई प्रतिदिन ५५० लिटर (१७६ किग्रा) अक्सिजन ग्यास चाहिन्छ। एफआरए २०१५ का अनुसार यो वनमा कार्बन प्रतिहेक्टर १७७ टन रहेको छ। यस हिसाबले प्रस्तावित विमानस्थलको जंगलले करिब रु ३ अर्ब ५० करोड १५ लाख प्रतिवर्ष (बढीमा २५ अमेरिकी डलर प्रतिटन) बराबरको वातावरणीय सेवा दिइरहेको छ र उक्त रकम अन्तर्राष्ट्रिय बजारबाट प्रतिवर्ष आर्जन गर्न सकिने सम्भावना छ। क्षतिपूर्तिस्वरूप वृक्षरोपणको लागत डा श्रीगोविन्द शाहका अनुसार यो आयोजना कार्यान्वयन गर्दा ३८,२९४ हेक्टर क्षेत्रफलमा सट्टाभर्ना वृक्षरोपण गर्नुपर्ने हुन्छ। वन ऐनअनुसार सट्टाभर्ना वृक्षरोपण हालको जंगलसँगै जोडिएको र समान प्रकृतिको जग्गामा गर्नुपर्ने हुन्छ तर बारा जिल्लावरिपरि त्यस्तो क्षेत्र पाउने सम्भावनै छैन। नेपाल सरकारले हालै गरेको अध्ययन प्रतिवेदनअनुसार विभिन्न आयोजनाका लागि फाँडेको वन र काटिएका रूखको नियमानुसार क्षतिपूर्ति स्वरूप वृक्षरोपणका लागि गर्नुुपर्ने एक लाख १४ हजार हेक्टर सट्टाभर्ना क्षेत्रफलमध्ये एक हजार हेक्टरमा पनि भएको छैन। उपर्युक्त बमोजिम वातावरणीय दृष्टिकोणका यथार्थपरक तथ्य, आधार र कारण हुँदाहँदै र मध्यतराईका बारा र त्यस जिल्लासँग जोडिएका स्थानमा वनजंगल कम र पानीका स्रोतमा त्यत्ति धेरै अवरोध नआउने खालका उपयुक्त विकल्प छँदाछँदै प्राकृतिक वरदानका रूपमा रहेको घना जंगल एवम् विभिन्न दृष्टिकोणबाट अति संवेदनशील निजगढ क्षेत्रमा अन्तर्राष्ट्रिय विमानस्थल बनाउने प्रस्ताव गरियो र बनाइछाड्ने ढिपी किन गरिँदै छ भन्ने रहस्यमय छ, त्यसको यथार्थ ढिलोचाँडो सार्वजनिक होला नै, तर सोभन्दा पहिल्यै कहिल्यै पूरा गर्न नसकिने खालको अपूरणीय क्षति हुने हो कि भन्ने डर छ। निजगढ विमानस्थलमा लगानी गर्न ७ कम्पनी इच्छुक निजगढ एयरपोर्टका लागि ज्यूरिच एजीसँग प्रस्ताव मागिने विकास धकेल्न खोज्नेसँग सावधान !"
माइत जानै मन लाग्दैन,"प्रिय प्रदीप ! दैव लागेपछि केही लाग्दो रहेनछ। तिमी क्षणभरको कष्ट भोगेर नदुख्ने गरी अस्तायौ। तिम्रो देहसँगै तिम्रा खुसी र रहर अस्ताए। सपना निमोठियो। तर, तिमीलार्ई अब कुनै कष्ट हुनेछैन। रोगव्याधी र अनिष्टले छुनेछैन। सांसारिक बन्धनबाट मुक्त भयौ। सबैको सुखदुःखको सारथि बन्दाबन्दै निमेषमै हरायौ। साँच्चै ! भगवान्ले तिमीलाई रंगमञ्चरूपी यस धर्तीमा नाटक खेल्न पठाएका रहेछन्। छोटो भूमिकामा प्रस्तुत भयौ। तिम्रो अभिनयकलाबाट सबैसबै प्रभावित भए। चातुर्य, बौद्धिकता, क्षमाशील, धैर्य, क्षमता, सभ्यता, भव्यता र ऐश्वर्य देखेर सबैसबै मग्न भए। तिमी सबैका लागि असाधारण बन्यौ। तिम्रो महाप्रस्थानले कति रोएरोए, कति छटपटाए। अचेल सबै सामान्य भएका छन्। समयले घाउ पुर्छ भन्छन्। तर, मेरो घाउको खाटा झन्झन् उप्काइरहेछ। तिमी भाग्यमानी रहेछौ। दुःखी र अभागी त तिम्री दिदी रहिछे सानु, जसले तिमीजस्तो भाइ गुमाई। आमाबुवाको विलाप हेरिरहिछे टुलुटुलु। तिमी मेरो भाइ मात्र लाग्थ्यौ। परिवारको कान्छो, सानो र फुच्चे केटो लाग्थ्यौ। तिमीलाई भोकतिर्खा लाग्ला, रोग लाग्ला, चोट लाग्ला, तिम्रो चित्त फाट्ला भन्ने जगजगी भइरहन्थ्यो। तिमीलाई सधैं तातेतातेका रूपमा देख्थें म। आँगनमा छुनुमुन गर्दै खेलेको सानो बाबु देख्थें। म आफूलाई भाग्यमानी ठान्थें। तिमी भए मलाई अरू कोही चाहिँदैनथ्यो। म हाँस्दा हाँस्थ्यौ। म रुँदा दुख्थ्यौ। मेरा समस्या फुकाउँथ्यौ। म दोधारमा पर्दा तिमी निर्णय गरिदिन्थ्यौ। म लालमोहर लगाइदिन्थें। आहा ! क्या थिए ती दिन। हुँदाहुँदा मेरो जीवनको महत्त्वपूर्ण निर्णय तिमीले नै गरिदियौ। मलाई पटकपटक भनिरहन्थ्यौ, दिदी तँ भाग्यमानी छेस्, रोजेको मान्छे पाइस्, माया गर्ने मान्छे पाइस्। पछि फेरि भन्न थाल्यो, दिदी तँ बेकार चिन्ता गर्छेस््। भान्जी छ, भान्जा छ। जागिर पनि सरकारी भइहाल्यो। तँ पो होस् भाग्यमानी। मलाई तिम्रा हरेक कुराले पछ्याइरहन्छन्। हिँड्दाहिँड्दै, खाँदाखाँदै, बस्दाबस्दै सम्झनास्वरूप आँखाबाट खस्ने खहरेसँगै म आफूलाई बिर्सिन पुग्छु। मैले जागिरका क्रममा काठमाडौं छाडें। मेरो चिन्ता हुन्थ्यो तिम्री भान्जीको। तिमी सम्झाउँथ्यो भान्जीको चिन्ता नगर् दिदी, म छु। भान्जाभान्जी पनि तिमी भनेपछि हुरुक्कै हुन्थे। अचेल मौनजस्ता छन्। मात्र तिनका आँखा बोल्छन्। तिमी मलाई शुक्रबारपिच्छे दाङ आइज दिदी, नियास्रो लाग्या छ भन्थ्यौ। म प्रायः गइरहन्थें। कहिले त म झर्किन्थें। काम हुनुपर्यो नि आउन। कामको मेसो मिला भन्थें। कामको अर्थ तिम्रो विवाह थियो। तिम्रो विवाहका लागि हामी चिन्तित थियौं। २५ कटेपछि विवाहको कुरा चल्न थाल्यो। तर, तिमीले पटक्कै मानेनौ। छोरी दिनको लर्को लाग्दा तिमी राजी भएनौ। हाम्रो रहर कहिल्यै पूरा भएन। तिमीलाई विवाहको रहर लाग्दैलागेन सायद ! म सम्झिन्छु, अघिल्लो वर्षको भाइटीका तिम्रो र मेरा लागि अन्तिम बन्यो। ज्योतिषी मामासँग बसेर हामीले भविष्यका कुरा गर्यौं। हाम्रो चासो थियो तिम्रो विवाह। मामाले ३० पुगेपछि भान्जा आफैं मेरो विवाह गरिदेओ भन्न आउँछ भनेको सम्झिँदा मुटु भक्कानिन्छ। तिमी त्यही मंसिरमा मामाको भविष्यवाणीबाट उकालो लाग्दै थियौ। पुस फासफुस भन्ने सम्झिएर हामी माघको प्रतीक्षामा थियौं। आमाबुवाका लागि भने पुस विशेष छ। अभाव चिर्दै जन्मिएकी बालिकाले बाजेबज्यैको मुहारमा पनि उत्तिकै चमक भरेकी थिई भन्नुहुन्थ्यो आमा। पहिलो सन्तान छोरी हुँदा लच्छिन मानेको परिवारले छोरीको छैटी गरेर परम्परालाई चुनौती दिएको बुवाको डायरीबाट थाहा पाएकी थिएँ। त्यो डायरी सुटुक्क पढ्दा म खुसीले उफ्रिएकी थिएँ। मेरो जन्मोत्सवकै दिन पर्यो वज्रपात। तिमीले बिहानै मलाई शुभेच्छाका शब्दसुमन टक्र्यायौ। साथीभाइलाई भरे दिदीको जन्मदिनको उपलक्ष्यमा पार्टी खुवाउँछु भन्दै हिँडेको कसरी बिर्सूं ? हिजोको उत्सव आज शोक बनेको छ। म विवश छु भाइ त्यो कालो दिन बोकेर हिँड्न। आमाबुवाको काँध थाप्न उदाएका तिमी कति छिट्टै अस्तायौ ! हाम्रो खुसीमा पूर्णविराम लागेको छ। पलपल दुखिरहेछौंदुखिरहनेछौं जन्मभर। मलाई माइतीघर जानै मन लाग्दैन। तर, वृद्ध आमाबुवाका लागि झन् गइरहनुपर्छ। बाटोमा टोलाइरहन्छु। बाटोघाटोमोटर सबै चलअचल वस्तुले मलाई गिज्याइरहेझैं लाग्छ। माइतीघर शून्य लाग्छ। ठिंग उभिएको घरको रंगरोगन सबै उडेजस्तो लाग्छ। आमाबुवाको धैर्य र संयम नटुटाउन म भरमग्दुर प्रयास गर्छु। तिम्रै कोठामा गएर झटपट चुकुल लगाउँछु। तिमीले प्रयोग गरेको ऐना हेरेर तिम्रै सम्झनामा अविरल बगिरहन्छु। बुवाआमाले बोलाएको मन्द आवाज सुन्छु। तिमै्र तौलियाले आँसु पुछ्दै आफूलाई ठीकठाक पारेर बाहिर निस्किन्छु। प्रिय भाइ, तिमी त अर्कै लोकको भयौ। खुसी छौ होला ! त्यहाँ हजुरबुवा, हजुरआमा, सानो काका र सानिमासमेत हुनुहुन्छ होइन र ? कान्छु, हामीलाई हेरिरहनू है ! मैले काका र सानिमालाई असाध्यै मिस गरेकी छु। सुनाइदेऊ है ! उही तिम्री प्यारी दिदी (लेखिका सहिद कृष्ण सेन बहुप्राविधिक शिक्षालयका अध्यापक प्रदीप घिमिरेकी दिदी हुन्। गत वर्ष पुस ६ गते दाङको राम्रीमा बस दुर्घटना हुँदा प्रदीपसहित दुई अध्यापक र १९ विद्यार्थीको मृत्यु भएको थियो।)"
नरेन्द्र र कान्छीमाया च्याम्पियन,"काठमाडौं : १३औं काठमाडौं म्याराथनको उपाधि त्रिभुवन आर्मी क्लबका नरेन्द्रसिंह रावत र एपीएफकी कान्छीमाया कोजूले जितेका छन्। नरेन्द्रले निर्धारित दूरी दुई घण्टा ३३ मिनेट १० सेकेन्डमा पूरा गरे। दोस्रो भएका आर्मीकै वेदबहादुर सुनुवारले दुई घण्टा ३४ मिनेट २० सेकेन्डको समय निकाले। आर्मीकै ज्ञानप्रसाद भट्टराईले दुई घण्टा ३४ मिनेट ४५ सेकेन्डमा दूरी पूरा गर्दै तेस्रो स्थान हात पारे। महिलातर्फ कोजूले दुई घण्टा ५७ मिनेट २७ सेकेन्डमा दूरी पार गरिन्। कोजूको यो लगातार तेस्रो उपाधि हो। दोस्रो स्थानमा रहेकी आर्मीकी सरिता बासीले तीन घण्टा १९ मिनेट ०७ सेकेन्ड र तेस्रो भएकी निर्जला ताम्राकारले तीन घण्टा ४७ मिनेट ४५ सेकेन्डमा दूरी पार गरिन्। शीर्ष तीन स्थान हात पार्नेले जनही ५० हजार, २० हजार र १५ हजार नगद पुरस्कार प्राप्त गरे। प्रतियोगिताको हाफ म्याराथनमा आर्मीका राजन रोकाया पहिलो भए। उनले एक घण्टा १० मिनेट २६ सेकेन्डमा दौड पूरा गर्दा हरिकुमार रिमालले एक घण्टा ११ मिनेट १३ सेकेन्ड र तेस्रो स्थानमा रहेका आर्मीकै रामजी बस्नेतले एक घण्टा ११ मिनेट २१ सेकेन्डमा दूरी पार गरे। महिलातर्फ आर्मीकी पूर्णलक्ष्मी न्यौपाने पहिलो भइन्। उनले निर्धारित दूरी एक घण्टा २८ मिनेट ०३ सेकेन्डमा पूरा गरिन्। आर्मीकै सानुमाया कार्कीले एक घण्टा ३० मिनेट ०१ सेकेन्डका साथ दोस्रो र नेपाल पुलिस क्लबकी रेखा विष्टले एक घण्टा ३१ मिनेट ३४ सेकेन्डमा दौड पूरा गर्दै तेस्रो स्थान हात पारिन्। विजेताले २० हजार, १३ हजार र सात हजार पुरस्कार प्राप्त गरे। पाँच किलोमिटरमा एपीएफका अजितकुमार यादवले निर्धारित दूरी १७ मिनेट १९७१ सेकेन्डमा पूरा गर्दै पहिलो स्थान हात पारे। आर्मीका गजेन्द्र राईले १७ मिनेट ३०६३ सेकेन्डका साथ दोस्रो र शिव रायले १७ मिनेट ५३२२ सेकेन्डका साथ तेस्रो स्थान हात पारे।। महिलामा आर्मीकी सरस्वती भट्टराई पहिलो भइन्। उनले २२ मिनेट ०३४१ सेकेन्डमा दौड पूरा गरिन्। दोस्रो स्थानमा रहेकी पुलिसकी बिर्सना कुमालले २३ मिनेट ०९३० सेकेन्ड र तेस्रो स्थानमा रहेकी पुलिसकै काजल विष्टले २३ मिनेट ३११० सेकेन्डको समय निकालिन्। विजेताले १० हजार ६ हजार र चार हजार रुपैयाँ पुरस्कार प्राप्त गरे। पाँच किलोमिटर मास्टरमा धर्म महर्जनले स्वर्ण हात पार्दा भीमबहादुर गुरुङले रजत र कपिल भट्टराईले कांस्य पाए। महिलातर्फ अनु चित्रकारले स्वर्ण पाइन्। विजयी खेलाडीले १० हजार, ६ हजार र चार हजारसहित मेडल तथा प्रमाणपत्र प्राप्त गरे। विजेतालाई प्रदेश ३ का उद्योग, पर्यटन, वन तथा वातावरण मन्त्रालयका सचिव शिवकुमार वाग्लेलगायतले पुरस्कार प्रदान गरे।"
बिग बास लिग : सन्दीपको टोली मेलवर्नको दोस्रो जित,अस्ट्रेलिया : अस्ट्रेलियन टी२० लिग बिग बासमा नेपालका युवा क्रिकेटर सन्दीप लामिछानेको टोली मेलवर्न स्टार्सले दोस्रो जित हात पारेको छ। आइतबार बिहान भएको खेलमा मेलवर्नले होबर्ट हुरिक्यान्सलाई ५२ रनले हराएको हो। मेलवर्नले टस जितेर पहिले ब्याटिङ गरी २० ओभर ४ विकेट गुमाएर १६३ रन बनाएको थियो। १६४ रनको लक्ष्य पछ्याएको होबर्ट हुरिक्यान्सले १६ ओभरमा ११ रन बनाउँदा सबै विकेट गुमायो। मेलवर्नको जितका लागि पाकिस्तानी खेलाडी हरिस राउफले उत्कृष्ट प्रदर्शन गरे। उनले ४ ओभर बलिङ गर्दा २७ रन दिएर ५ विकेट लिए। सन्दीप लामिछानेले ३ ओभर बलिङ गर्ने अवसर पाए। सन्दीपले ३ ओभरमा १८ रन दिएर १ विकेट लिए। २ ओभरमा १ विकेट लिएर ५ रन मात्रै दिएका सन्दीपले तेस्रो ओभरमा १३ रन दिएका थिए। होबर्ट हुरिक्यान्सका लागि १०औं नम्बरमा ब्याटिङमा आएका क्लिभ रोजले सर्वाधिक ३२ रन बनाए। पहिले ब्याटिङ गरेको मेलवर्नका लागि ओपनर मार्कुस स्टोनसिले ५४ बलमा ८१ रन बनाई उत्कृष्ट इनिङ खेले। ७ चौका र ४ छक्का प्रहार गरेका उनी नटआउट रहे। मेलबर्नले पहिलो खेलमा ब्रिसबान हिटलाई २२ रनले पराजित गरी जित हात पारेको थियो। पहिलो खेलमा पनि सन्दीपले एक विकेट लिल सफल भएका थिए। गतसाल पनि सन्दीप यसै टोलीबाट बिगवासमा प्रतिस्पर्धा गरेका थिए। मेलवर्न गतसिजनको उपविजेता हो। गत सिजन पहिलो पटक बिगवासमा सहभागी भएका सन्दीपले ८ खेल खेल्दा ११ विकेट लिन पनि सफल भएका थिए।
बिग बास लिग : सन्दीपको टोली मेलवर्न दोस्रो खेल खेल्दै,अस्ट्रेलिया : अस्ट्रेलियन टी२० लिग विगबासमा नेपालका युवा क्रिकेटर सन्दीप लामिछानेको टोली मेलवर्न स्टार्सले दोस्रो खेल खेल्दैछ। मेलवर्न होबर्ट हुरिक्यान्ससँग भिड्न लागेको हो पहिलो खेलमा खेलेका सन्दीप दोस्रो खेलमा पनि अन्तिम ११ मा समेटिएका छन्। मेलवर्नल् टस जितेर पहिले ब्याटिङ गरिरहेको छ। सन्दीपको टोलीको कप्तानी अस्ट्रेलियन अलराउण्डर ग्लेन म्याक्सवेलको कप्तानीमा रहेको मेलबर्नले पहिलो खेलमा ब्रिसबान हिटलाई २२ रनले पराजित गरी जित हात पारेको थियो। पहिलो खेलमा ४ ओभर बलिङ गरेका सन्दीपले ३८ रन दिएर १ विकेट लिएका थिए। गतसाल पनि सन्दीप यसै टोलीबाट बिगवासमा प्रतिस्पर्धा गरेका थिए । मेलवर्न गतसिजनको उपविजेता हो । गत सिजन पहिलो पटक बिगवासमा सहभागी भएका सन्दीपले ८ खेल खेल्दा ११ विकेट लिन पनि सफल भएका थिए।
४ स्टार खेलाडीको गोलमा बार्सिलोनाको सहज जित,"स्पेन : स्पेनिस ला लिगामा शनिबार राति भएको खेलमा बार्सिलानाले सहज जित निकालेको छ। आलाभेजमाथि ४१ को जित निकाल्दै शीर्ष स्थान सुरक्षित गरेको हो। घरेलु मैदानमा भएको खेलमा आलाभेजमाथि फराकिलो अन्तरको जित निकाल्ने क्रममा बार्सिलोनाका लागि चार स्टार खेलाडीले चार गोल गरे । ग्रिजम्यानले १४औं मिनेटमा, भिडालले ४५औं मिनेटमा, मेसीले ६९औं मिनेटमा र स्वारेजले पेनाल्टीमार्फत ७५औं मिनेटमा गोल गरेका हुन् । आलाभेजका लागि एकमात्र गोल रिएरा पेरे पोन्सले ५६औं मिनेटमा गरे। जितपछि १८ खेलबाट ३९ अंक बनाएको बार्सिलोना अंक तालिकाको शीर्ष स्थानमा कायम छ । एक खेल कम खेलेको रियल मड्रिड ३६ अंकसहित दोस्रो स्थानमा छ। आइतबार रियल मड्रिड आफ्नै एथ्लेटिक बिल्बाओको सामना गर्दैछ। ५ गोलअन्तरले पछि परेको रियलले ६ गोलअन्तरले खेल जितेमा भने शीर्ष स्थानमा उक्लिन सक्नेछ। यसअघिको एस क्लासिकोमा बार्सिलोना र रियल मड्रिड गोलरसिहत बराबरीमा रोकिएका थिए । सो खेलमा जित निकाल्दै एक टोली अंक अग्रतासँगै शीर्ष स्थानमा उक्लने मौका गुमाएका थिए । शनिबार भएका ला लिगाका अन्य खेलमा सेभिल्लाले रियल माल्लोर्सालाई २०, भिल्लारियलले गेटाफेलाई १० ले हराउँदा भ्यालेन्सिया र रियल भाल्लाडोलिडले ११ को बराबरी खेले।"
"क्लब विश्वकपको उपाधि लिभरपुललाई, फिर्मिनो बने नायक",कतार : क्लब विश्वकप फुटबलको उपाधि इङ्लिस क्लब लिभरपुलले जितेको छ। शनिबार राति कतारको काफिला अन्तराट्रिय रंगशालामा भएको खेलमा ब्राजिलयन क्लब फ्लामेन्गोलाई १० ले हराउँदै लिभरपुलले जित हात पारेका हो। निर्धारित ९० मिनेटको खेलमा कुनै टोलीबाट गोल नभएपछि खेल अतिरिक्त समयमा धकेलिएको थियो। ९९औं मिनेटमा ब्राजिलियन फर्वाड रोवेर्टाे फिर्मिनोले गोल गरी लिभरपुललाई जित दिलाएका हुन्। सेमिफाइनलमा पनि मेक्सिकन क्लब मोन्तेरीविरुद्ध जितका लागि फिर्मिनोले नै खेलको अन्तिम समयमा निर्णायक गोल गरेका थिए। ११ को बराबरीमा चलिरहेको खेलमा ९० मिनेटपछिको अतिरिक्त समयमा फिर्मिनोले गोल गरी लिभरपुललाई फाइनलमा पुर्याएका थिए। लिभरपुलले पहिलो पटक फिफा क्लब विश्वकपको उपाधि जितेको हो। सन २००० बाट सुरु भएको क्लब विश्वकपको यो १६औं संस्करण हो। फिफाद्वारा आयोजित यस प्रतियोगितामा महादेशका च्याम्पियन क्लबहरुबीच प्रतिरस्पर्धा हुनेगर्छ । स्पेनिस क्लब रियल मड्रिडले सबैभन्दा धेरै ४ पटक उपाधि जितेको छ। स्पेनिस क्लब बार्सिलोनाले ३ पटक र ब्राजिलियन क्लब कोरिन्थियन्सले २ पटक उपाधि जितेका छन्। इङ्लिस क्लबले क्लब विश्वकपको उपाधि जितेको यो दोस्रो पटक हो। यसअघि २००८ मा म्याम्चेस्टर युनाइटेडले उपाधि जितेको थियो।
"चितवनको अपराजित यात्रा कायमै, विराटनगर १८ रनले पराजित","पोखरा : जारी दोस्रो संस्करणको पोखरा प्रिमियर लिग (पीपीएल) मा चितवन राइनोजले लगातार चौँथो जित निकालेको छ । आइतबार बिहान भएको खेलमा चितवनले विराटनगरलाई १८ रनले पराजित गर्दै अपराजित यात्रा कायम राखेको छ। टस हारेर पहिले ब्याटिङ गरेको चितवनले विराटनगरलाई १४७ रनको विजय लक्ष्य प्रस्तुत गरेको थियो। उसले निर्धारित २० ओभरमा ४ विकेट गुमाएर १४६ रन जोडेको थियो। १४७ रनको लक्ष्य पछ्याउने क्रममा विराटनगर १९ ओभरमा सबै विकेट गुमाउँदै १२८ रनमै समेटियो। विराटनगरका लागि लोकेश बमले विस्फोटक ब्याटिङ गर्दै अर्धशतक बनाए पनि जितका लागि पर्याप्त भएन। आठौँ क्रममा आएका उनले ३६ बलको सामना गर्दै सर्वाधिक ६२ रन बनाए । उनले ५ छक्का र ५ चौका हिर्काएका थिए। त्यस्तै पुनित मेह्राले २४ र नोमान खानले १८ रन बनाउन बाहेक अन्य ब्याट्स्म्यानले दोहोरो अंकाको रन जोड्न सकेन्। चितवनलाई जित दिलाउन भुवन कार्कीले ३ विकेट लिए। म्यान अफ दी म्याच घोषित भएका उनले ४ ओभर बलिङ गर्दा १४ रनमात्र खर्चिए। त्यस्तै करण केसीले ३ र रोहन मुस्तफाले २ विकेट लिए भने सन्नी पटेलको नाममा १ विकेट रह्यो। यसअघि ब्याटिङ गरेको चितवनका लागि आरिफ शेखले नटआउट ३९ रनको योगदान गरे। कप्तान पारस खड्काले ३५ र सन्नी पटेलले २७ रन जाडे। सन्नीले विस्फोटक ब्याटिङ गर्दै ८ बलको सामना गर्दा ३ छक्का र ३ चौकासहित २७ रन बनाए । त्यस्तै बाबर हायातले २५ रनको योगदान गरे। विराटनगरका लागि जितेन्द्र मुखिया र किशोर महतोले ११ विकेट लिए। त्यस्तै पुनित मेह्रा र महम्मद जैद आलमको नाममा पनि समान ११ विकेट रह्यो। पारस खड्काको कप्तानीमा रहेको चितवनले लगातार चौँथो खेलमा जित निकाल्दै ८ अंक जोडेको छ। त्यस्तै चार खेल खेले खेलेको काठमाडौँ गोल्डेन वारियर्सको ४, विराटनगर र पोखरा पल्टनको समान २ अंक रहेको छ। एक खेल कम खेलेका बुटवल ब्लास्टर्सको ४ र धनगढी ब्लुजको २ अंक रहेको छ।"
जाउलाखेल र संकटाको लय,"काठमाडौं : सहिद स्मारक ए डिभिजन लिगमा शनिबार जाउलाखेल युथ क्लब र संकटा क्लब विजयी भएका छन्। सातदोबाटोस्थित एन्फा कम्प्लेक्स मैदानमा भएको पहिलो खेलमा जाउलाखेलले सरस्वती युवा क्लबलाई १० गोलले हरायो। दशरथ रंगशालामा भएको अर्को खेलमा संकटाले एनआरटी क्लबलाई १० गोलले स्तब्ध बनायो। जाउलाखेलको जितमा विदेशी खेलाडी ड्याडी जुनियर बाम्बाले १०औं मिनेटमा गोल गरे। ड्याडीले फोडे फोफानाको पासमा गोल गरेका थिए। जाउलाखेलले त्यसपछि पनि लगातार गोल गर्ने अवसर बनाएको थियो। जाउलाखेलको तुलनामा कमजोर देखिएको सरस्वतीले गोल गर्न लायक अवसर बनाउन सकेन। जितसँगै जाउलाखेलले चार अंक बनाएको छ। लिगको पहिलो खेलमा जाउलाखेलले उपाधि दाबेदार टोली थ्रीस्टारलाई बराबरीमा रोकेको थियो। सरस्वतीले लगातार दोस्रो हार खेपेको छ। यसैगरी दशरथ रंगशालामा भएको प्रतिस्पर्धात्मक खेलमा संकटाले पहिलो हाफमा उत्कृष्ट प्रदर्शन गरेको थियो। संकटाको जितमा दिपेश आलेमगर नायक बने। दिपेशले नवौं मिनेटमा गरेको गोल नै संकटाका लागि पर्याप्त बन्यो। दिपेशले अमित तामाङको पासमा गोल गरेका थिए। पहिलो हाफमा संकटाले चारवटा थप मौका गुमाएको थियो। दोस्रो हाफमा खेलमा फर्किएको एनआरटीले लगातार गोल गर्ने अवसर बनाए पनि गोल गर्न सकेन। एनआरटीको लगातार प्रयासलाई संकटाका गोलरक्षक विनय श्रेष्ठले विफल पारेका थिए। संकटाले शनिबार झापाली स्ट्राइकर कर्ण लिम्बूलाई टोलीमा समावेश गरेको थियो। पहिलो हाफमा कर्णले राम्रो मौका गुमाएका थिए। दोस्रो हाफमा उत्कृष्ट खेल खेलेको एनआरटीले गोल गर्न भने सकेन। ६८औं मिनेटमा दर्शन गुरुङको सशक्त प्रहारलाई संकटाका गोलरक्षक विनयले मुस्किलले बचाए। लगत्तै दर्शन वान भर्सेस वानमा चुकेका थिए। जितसँगै संकटाले तीन अंक बनाएको छ। साविक उपविजेता संकटा लिगको पहिलो खेलमा च्यासलसँग २० गोलले पराजित भएको थियो। एनआरटीको भने एक अंक छ। एनआरटीले पहिलो खेलमा सरस्वती क्लबलाई ४० गोलले हराएको थियो। गत वर्षको लिगमा अन्तिममा परेका कारण एनआरटीको दुई अंक घटेको हो। खेलपछि संकटाका प्रशिक्षक विजय महर्जनले तीन अंकले टोलीको उत्साह बढेको बताए। हामी स्पष्ट जित्ने हिसाबले आएका थियौं। समयमै गोल पनि भयो। पहिलो हाफमा राम्रो खेले पनि दोस्रो हाफमा केही दबाब झेल्यौं, विजयले भने। आगामी खेलमा सुधार गर्दै संकटाले साविक उपविजेताको छवि सुधार गर्ने बताए। यसैगरी एनआरटीका प्रशिक्षक राजुकाजी शाक्यले खेलाडीले राम्रो खेले पनि गोल नहुँदा तल परेको बताए। पहिलो हाफमा केही कमजोरी थियो। दोस्रो हाफमा लगातार पोस्ट् प्रहार भयो। तर पनि संकटाका गोलरक्षकले राम्रो बचाए। राम्रो खेल्दा आगामी खेलका नतिजा निस्कनेमा विश्वस्त छौं, राजुकाजीले भने।"
"बुटवलको तेस्रो जित, धनगढी ७ विकेटले पराजित",पोखरा : पोखरा प्रिमियर लिग (पीपीएल) मा बुटवल ब्लास्टर्सले तेस्रो जित निकालेको छ। आइतबार भएको खेलमा धनगढी ब्लुजलाई ७ विकेटले पराजित गर्दै बुटवलले तेस्रो जित दर्ता गरेको हो। बुटवलले टस जितेर फिल्डिङ रोजेपछि धनगढीले पहिलो ब्याटिङ गरेको थियो। धनगढीले १९५ ओभरमा सबै विकेट गुमाउँदै १४० रन बनाएको थियो। १४१ रनको लक्ष्य पछ्याएको बुटवलले १६४ ओभरमै ३ विकेटको क्षतिमा लक्ष्य भेट्टायो। बुटवललाई जित दिलाउन ओपनर अफ्तबुदिन अहमदले अर्धशतकीय पारी खेले। उनले २३ बलको सामना गर्दै ७ छक्का र १ चौकाको मद्दतमा ५२ रन जोडे। हर्ष टंकले ४० रनको योगदान गरे भने शंकर रानाले २५ रन बनाए। त्यस्तै शिवम सिंहले १५ र भिम सार्कीले ७ रनको योगदान जोडे। धनगढीका लागि अनिल खरेलले २ विकेट लिए भने दीपक पुनियाले १ विकेट हात पारे। यसअघि ब्याटिङ गरेको धनगढीका लागि कप्तान दीपेन्द्रसिंह ऐरीले अर्धशतक बनाएका थिए। उनले २ छक्का र ६ चौका हिर्काउँदै ६१ रन जोडेका थिए। त्यस्तै सन्दीप जोराले ३९ रन बनाएका थिए भने सौरभ खनालले १० रन जोडेका थिए। तर अन्य ब्याट्स्म्यान भने दोहोरो अंकको रन जोड्नबाट बञ्चित भए। मध्यम योगफलमै समेट्न बुटवलका लागि अबिनाश बोहराले ४ विकेट लिए। ३५ ओभर बलिङ गरेका उनले २६ रन खर्चिए। त्यस्तै ललित भण्डारीले ३ विकेट हात पारे भने सोमपाल कामीले १ विकेट हात पारे। जितसँगै चार खेलबाट बुटवल ६ अंकसहित तालिकाको दोस्रो स्थानमा उक्लिएको छ। योसँगै बुटवलले प्लेअफमा स्थान सुरक्षित गरेको छ। सबै टिमले समान चारचार खेल खेलिसकेका छन्। शीर्षस्थानमा रहेको चितवन राइनोजले शतप्रतिशत नतिजा ल्याउँदै ८ अंक जोडेको छ भने काठमाडौँ गोल्डेन वारियर्स ४ अंकसहित तेस्रो स्थानमा रहेको छ। अन्य टिमले भने एकएक खेलमा मात्र जित हात पार्दै समान २२ अंक जोडेका छन्।

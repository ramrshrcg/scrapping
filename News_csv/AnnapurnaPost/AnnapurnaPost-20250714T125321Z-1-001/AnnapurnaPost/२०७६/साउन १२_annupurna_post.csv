शीर्षक,विवरण
लोकतन्त्रको दुर्दशा !,"ठूला दलका शीर्ष नेताहरू राजनीतिक सिद्धान्त र आदर्श त्यागेर जसरी भए पनि सरकार वा पार्टी सत्ता कब्जा गरी राज गरिरहन चाहन्छन् लोकतन्त्रका सारथि हुन् राजनीतिक दलहरू। जुन देशामा दलहरू जनतालाई केन्द्रविन्दुमा राखेर मुलुकको चौतर्फी विकासका लागि परिचालित हुन्छन्, ती देश सभ्य, सुंस्कृत एवं समृद्धिको बाटोतर्फ अगाडि बढेका छन्। वैयक्तिक स्वतन्त्रताको प्रत्याभूतिलाई ती दलहरूले सर्वोपरि महत्त्वका साथ आत्मसात गरेका हुन्छन्। सरकारले जनताका दैनिकीलाई सर्वाधिक महत्त्व दिएर निर्णयहरू लिने गर्छ। जनताका मानसिक एवं आर्थिक विकासलाई मुख्य धेय बनाएर राष्ट्रिय स्वार्थप्रति सजग हुँदै आआफ्नो कर्तव्य पथमा समर्पित भएर अग्रसर हुन्छन्। आमनिर्वाचनबाट गठित सरकार जनतालाई आफ्ना र अरूको भनेर विभेद नगरीकन मुलुकको सेवामा लाग्छ। मुलुकका सबै संस्थाहरू आआफ्नो अधिकार क्षेत्रभित्र रहेर लोककल्याणकारी राज्यको सुदृढीकरणका लागि योगदान दिने काममा सधैं निरन्तर सक्रिय रहन्छन्। लोकतान्त्रिक अभ्यास गरेका कारण ती देशहरूको राज्य व्यवस्था सधैं सुदृढ एवं परिपक्व हुँदै गएका छन्। स्क्यान्डिनेभियन मुलुक, स्विट्जरल्यान्ड र न्युजिल्यान्डजस्ता देशहरू छन्, जहाँ लोकतन्त्रले सही अर्थमा काम गरेको छ। राजतन्त्र, गणतन्त्र जे भए पनि जनताको भलाइका लागि निरपेक्ष भावसहित जहाँ राज्य व्यवस्था सञ्चालितपरिचालित हुन्छ त्यहाँ लोकतन्त्रले काम गरेको हुन्छ। जहाँ लोकतन्त्रले अर्थपूर्ण रूपमा काम गरेको हुन्छ, त्यहाँ सुशासन नहुने कुरै हुँदैन। जनताको मत हत्याउनका लागि हावादारी नारा दिने गुन्जायस त्यहाँ रहँदैन। त्यस्ता मुलुकमा जनतालाई ढाँटेरछलेर, आफ्नो धर्मसंस्कृतिको विरद्ध गएर शासनमा टिकिरहन पाइँदैन। प्रत्यक्ष वा परोक्षरूपमा दल तथा तिनका नेताहरूले जनताका नजरमा भ्रष्ट र आपराधिक पृष्ठभूमिका मानिसलाई आफ्नो दलमा प्रवेश दिने अवस्था हुँदैन। राजनीतिमा लाग्नेको चारित्रिक शुद्धतालाई प्राथमिक आवश्यकताका रूपमा लिइन्छ। राजनीतिलाई पेसा वा रोजगारका रूपमा ग्रहण नगरी शुद्ध सेवाभावका साथ मुलुकप्रति समर्पित भएर दलहरूले आआफ्नो धर्म निर्वाह गर्दै आएकाले नै ती देशहरू सभ्य र समृद्ध भएका हुन्। यस्ता मुलुक एकैपटक सभ्य र विकसित भएका भने पक्कै होइनन्। इतिहासबाट पाठ सिक्दै ती मुलुक वर्तमान विश्वमा प्रतिष्ठित बन्न सफल भएका हुन्। त्यसैले त्यस्ता मुलुकमा दिगो दरिलो र जनताका लागि भरपर्दो वास्तविक अर्थको लोकतान्त्रिक अभ्यास हुँदै आएकाले ती देशहरू धेरै कारणबाट समृद्ध हुन पुगेका हुन्। विकसित मुलुकमा हाम्रा नेताहरू पटकपटक नपुगेका छैनन्। त्यहाँको राज्यव्यवस्थासँग जानिफकार पनि छन्। विश्व परिवेश र विशेषगरी लोकतान्त्रिक मुलुकहरूको अनुभव समेटिसकेका दलहरूमा थुप्रै संख्यामा अनुभवी, देखेजानेका नेता तथा कार्यकर्ता हुँदाहुँदै पनि किन हामीले अझै सारभूत रूपमा लोकतान्त्रिक अभ्यास गर्न र जनतालाई लोकतन्त्रको मर्म र महत्त्वका विषयमा अभ्यस्त बनाउन चुकिरहेका छौं ? यो हाम्रो सन्दर्भमा गम्भीर रूपमा उठ्नुपर्ने प्रश्न हो। यो र यसैवरिपरिका सहायक प्रश्नहरूको समुचित जवाफ फेला नपार्दासम्म हाम्रो लोकतन्त्र सधैं यसैगरी लड्खडाइरहनेछ। दलहरूले जसरी भए पनि आवधिक रूपमा हुने निर्वाचनबाट सत्ता हत्याउनेसम्मका लागि चुनावमा सहभागिता जनाउने र सक्नेले निर्वाचनका माध्यमबाट सत्ता प्राप्त गर्ने प्रक्रियालाई लोकतन्त्र मान्ने हो भने त्यस्तो लोकतन्त्रले मुलुक र जनताको भलो गर्न किमार्थ नसक्ने हुन्छ। गोलचक्करमा राजनीति : राज्य व्यवस्था परिवर्तनको गोलचक्करमा हाम्रो राजनीति सधैं रुमलिइरहेको छ। विकसित लोकतान्त्रिक मुलुकमा राज्यव्यवस्था फेरबदल केन्द्रित राजनीति नभएर आर्थिक एवं विदेश मामलालगायतसँग सम्बन्धित राजनीतिलाई मूल विषय बनाएर दलहरू परिचालित हुने गर्छन्। त्यसैले ती देशहरूको आर्थिक हैसियत उठेको, अन्तर्राष्ट्रिय जगत्मा प्रतिष्ठा बढेको र जनताले सुशासनको प्रत्याभूति पाउने गरेको कुरा हाम्रा नेताहरूले नबुझेका छैनन्। यति बुझ्दाबुझ्दै पनि धेरैपटक राजनीतिक व्यवस्था परिवर्तन भइसक्दासमेत हाम्रो गति त्यस दिशातर्फ किन उन्मुख हुन नसकेको हो ? हाम्रा लागि यो चिन्ताको विषय बनेको छ। विसं २००७ सालयताको लोकतान्त्रिक अभ्यासको मूल्यांकन गर्ने हो भने दलहरू प्रजातन्त्रको पुनस्र्थापना वा लोकतान्त्रिक आन्दोलन वा मधेस आन्दोलनका नाममा आकर्षक एवं उत्तेजित नाराका साथ जनतालाई सडकमा उफार्ने काममा सफलता प्राप्त गर्दै आएका छन्। २०६२६३ को आन्दोलनको झन्डै १० वर्षपछि अनेक तानाबाना बुनेर उनीहरूले बल्लतल्ल दोस्रो संविधानसभाबाट संविधान जारी गराए। तर पनि जनतालाई लोकतान्त्रिक संस्कृतिमा अभ्यस्त गराउने, जनताको जीवनस्तर उकास्ने, सुशासन कायम गर्नेजस्ता काममा कुनै पनि दल सफल हुन सकेनन्। नेपालमा हुँदै आएका निर्वाचनहरू सही अर्थको निर्वाचन नभएर संसद् हुँदै जसरी भए पनि सत्ता कब्जा गर्ने उद्देश्यका साथ भइआएको मतदान मात्र हो। २०४७ सालपछि हुँदै आएको निर्वाचन सम्बन्धमा गम्भीर भएर अध्ययनअनुसन्धान गरे यो प्रमाणित हुनेछ। मारकाट गरेर सत्ता हत्याउने सत्ताकेन्द्रित क्रियाभन्दा यस्तो अभ्यास अपेक्षाकृत रूपमा नराम्रो होइन। तर यत्तिकै भरमा लोकतन्त्रमाथि जनताको विश्वास जगाउन र जनताले गरेको अपेक्षा क्रमिक रूपमा पूरा गर्दै जान भने सकिँदैन। माथि चर्चा गरिएजस्ता विषयलाई केन्द्रविन्दुमा राखेर मुलुकको राजनीतिमा आमूल परिवर्तनका लागि दलहरूले खेल्ने भूमिका सर्वाधिक महत्त्वको हुने हो, तापनि त्यसतर्फ अहिलेको सरकारले ध्यान पुराउने सम्भावना छँदै छैन भन्दा अन्यथा हुने छैन। अहिलेको सरकार सरकारनिकटस्थ पार्टी कार्यकर्ता, ठेकेदार, व्यापारीलाई मात्र जनता ठानेर अगाडि बढिरहेको र सर्वसाधारणको पहुँचबाट टाढा रहेकाले नेपालमा पुनः राज्य व्यवस्था परिवर्तन गर्न आवाज उठाउनेलाई प्रकारान्तरले बल पुर्याउने दिशातर्फ यो सरकार अग्रसर भइरहेको देखिन्छ। व्यक्तिगत समस्याले घेरिएका, पुरिएका र थाकिसकेका, सिर्जनशीलता शून्य एवं अस्वस्थ भएका, पारिवारिक पीडा र दुःख झेलिआएका नेताहरूले मुलुकलाई सुशासन दिने सम्भावना छैन। अवसर चुक्दै छ : २०७२ को संविधानपछि भएको आमनिर्वाचनका माध्यमबाट निश्चित अवधिका लागि गठन भएको पहिलो सरकार हो यो। एउटा प्रदेशबाहेक मुलुकका सबै प्रदेशमा नेकपा नेतृत्वको प्रान्तीय सरकारहरू छन्। पालिका तहसमेतमा यसै पार्टीको वर्चस्व रहेका स्थानीय सरकार कार्यरत छन्। सत्तारढ पार्टीको एउटै आदेशका भरमा मुलुकका प्रायः सरकार चलायमान एवं गतिशील हुने अवस्था छ। नेपाल कम्युनिस्ट पार्टी र केन्द्रीय सरकारले चाहेमा कडाइका साथ मुलुकलाई सुशासनले डोर्याउन नसक्ने होइन। यति भएर पनि मुलुक कुशासन र भ्रष्टाचारको दलदलमा झन्झन् फस्दै गएको प्रस्ट भइरहेको छ। नेपाल कम्युनिस्ट पार्टीले मतदाताबाट दुईतिहाइको बहुमत पाए पनि बाटो बिच्किएको पथिकजस्तो जनताका मनबाट सरकार धेरै टाढा पुगेको अनुभूति भइरहेको छ। यो सरकार छिटै अलोकप्रिय हुन पुगेको छ। विद्यमान अवस्थामा वैकल्पिक पार्टीको सरकार बन्ने कल्पनासम्म पनि गर्न नसकिने र नेकपाको सरकार अरू अलोकप्रिय हुँदै गए त्यस्तो अवस्थामा मुलुकको अवस्था कस्तो होला ? प्रशासनिक रूपमा छिन्नभिन्न भएको मुलुकमा सुशासनको प्रत्याभूति दिने गरी कामको प्रारम्भ गर्ने ऐतिहासिक अवसर पाएको यो सरकारले लगभग त्यो मौका गुमाइसकेको छ। बल्लतल्ल जोगिएको नाक : पञ्चायतकालीन राज्यव्यवस्था फाल्न ३० वर्षसम्म दलहरूको अगुवाइमा कठिन एवं पट्यारलाग्दो संघर्षहरू भए। २०४६ सालमा प्रजातन्त्र पुनस्र्थापना भएपछि बनेको संविधानप्रति दलहरू आफैं प्रतिबद्ध नहुँदा पहिलो प्रतिनिधिसभा विघटन गरेर देशमा प्रजातान्त्रिक पद्धतिलाई नै तहसनहस पारियो। प्रजातन्त्रको फल जनताको घरदैलोसम्म पुर्याउने मुख्य कामबाट विमुख भएर संसद्मा प्रतिनिधित्व गर्ने ठूला दलहरूले मुलुकमा अस्थिरता, अराजकता बढाए। हिंसाको राजनीतिबाट सत्ता कब्जा गर्ने घोषित नीतिका साथ राज्यविरुद्ध हतियार उठाउने हिंस्रक जत्थालाई मुलुकमा जनयुद्धका नाममा हिंसात्मक द्वन्द्व मच्चाउने परिस्थिति निर्माण गरियो। ३० वर्षसम्म जनताले प्रजातन्त्रको उपभोग गर्न नपाएको पीडालाई एकाएक बिर्सिएर फगत सत्ताको छिनाझपटीमा उनीहरू अल्झिए। दलहरूबीचको सत्ता लुछाचुँडीका बीचमा राजाले असंवैधानिक रूपमा राज्यसत्ता खोसे र आफूले आफैंलाई मुलुकको कार्यकारी प्रमुख घोषित गरे। त्यसबेलासम्म नेपालमा पाकिरहेको राजनीतिक खिचडीको डाडुपन्यौं भारत र पश्चिमा मुलुकका हातमा पुगिसकेको थियो। विदेशीहरूले प्रजातन्त्र मास्ने नियतका साथ हजारौं जनता मास्दै आइरहेका माओवादी र संसद्वादी दलहरूलाई आफ्नो दबाब र प्रभावमा पारी ३० वर्षसम्म जनताले कठिन संघर्षका साथ पुनस्र्थापित प्रजातन्त्रलाई डाँडो कटाए। २०६२६३ को जनआन्दोलन बाहिर देखिँदा नेपाली कांग्रेसका नेता गिरिजाप्रसाद कोइरालाले नेतृत्व गरेको भनिए पनि यथार्थमा माओवादीको नेतृत्वमा भएको थियो र आन्दोलनले सफलता पाएपछि नेपालको राजनीतिमा प्रजातन्त्रवादीहरूको हैसियत ह्वात्तै खस्केको घामजत्तिकै छर्लंग छ। आन्दोलनको परिणामस्वरूप राजा ज्ञानेन्द्रलाई शक्तिहीन बनाइएको र पछि राजाले शान्तिपूर्ण ढंगले राजगद्दी परित्याग गरेसम्म नेपाली कांग्रेस र नेकपा एमालेले आफ्नो नाक केही मात्रामा भए पनि जोगाउन सफल भए। यस विषयलाई विनासंकोच मानेमा केही फरक पर्ने छैन। राजा ज्ञानेन्द्रले २०४७ सालको संविधानमाथि गम्भीर प्रहार गरेका कारण त्यसपछिका दिनमा कांग्रेस र त्यसबेलाका एमालेको अस्तित्व जेनतेन जोगिएको हो। त्यसैकारणले आफ्नो अस्तित्वरक्षाका लागि अन्य दलहरूलाई माओवादीको शरणमा जान बाध्यसमेत बनाइएको थियो। आआफ्नो अस्तित्व नै संकटमा परेको अवस्थामा ती दलका नेताहरूले आआफ्नो राजनीतिक अस्तित्व जोगाउन दलीय सिद्धान्त मूल्यलाई तिलाञ्जली दिएर माओवादीलाई शान्ति प्रक्रियामा ल्याउने नाममा माओवादीसँग हात मिलाउन पुगे। दल र सिद्धान्त : माओवादीको राजनीतिक सिद्धान्तको कुरा गर्दा उसको पार्टीले अवलम्बन गरेको माओवाद, प्रचण्डपथदेखि एक्काइसौं शताब्दीको जनवाद हुँदै नेपाल कम्युनिस्ट पाटी (नेकपा) बनेपछि मदन भण्डारीले प्रतिपादन गरेको भनिएको जनताको जनवादसम्म आइपुगेको छ। साविक माओवादीमा गनिने कतिपय प्रमुख नेताहरू अहिले नेकपामा छैनन्। बाबुराम भट्टराई, मोहन वैद्य किरण, विप्लवलगायतका तत्कालीन हर्ताकर्ताहरू आफूलाई दसबर्से जनयुद्ध लड्ने माओवादीको सर्वोच्च नेतालाई छाडेर आआफ्नो बाटो लागिसकेका छन्। त्यसबेलाका प्रचण्ड पुष्पकमल दाहालमा रूपान्तरण भएपछि माओवाद त्याग गरेर साविक नेकपा एमालेको वर्चश्व कायम हुने गरी गठन भएको नेपाल कम्युनिस्ट पार्टीको सहअध्यक्ष बन्न पुगेका छन्। आफू नेतृत्वमा पुगेपछि वर्षौंवर्षदेखि कहिल्यै दोस्रो मर्यादाक्रममा नरहेका, सधैं पार्टीको सुप्रिमो भइआएका पुष्पकमल आफूलाई प्रचण्ड नामबाट चिनाउने राजनीतिक सिद्धान्त र आदर्शबाट किन विमुख भए ? राजनीतिको उत्तरार्धमा आएर आफैं किन सहभूमिकामा खुम्चिएर बस्नुपर्यो ? नेमकिपाको सैद्धान्तिक अडानलाई कायम राख्दै नारायणमान बिजुक्छेले जसरी आफूलाई जोगाइराखेका छन्, त्यसैगरी सिद्धान्तनिष्ठ भएर राजनीति गर्न उनलाई कुन कुराले बाध्य पार्यो ? यो खोजको विषय हुन सक्ला। तर यति भने सजिलैसँग भन्न सकिन्छ ठूला दलका शीर्ष नेताहरू राजनीतिक सिद्धान्त र आदर्श त्यागेर जसरी भए पनि सरकार वा पार्टी सत्ता कब्जा गरी राज गरिरहन चाहन्छन्। मत र मनको सत्ता : विशेष गरेर ग्रामीण युवाहरूलाई प्रभावमा पारी तिनको आडमा माओवादलाई आदर्श र सिद्धान्त मानेर आफ्नो ऊर्जाशील जवान मानिस मार्नका लागि खर्चेका नेताको हैसियतलाई के भन्ने ? सिद्धान्त भन्ने विषय मात्र होइन, निष्ठासँग जोडिएको विषय हो। निष्ठामा विचलन आएपछि प्राविधिक रूपमा नेता त भनिएला तर आम मानिसका दृष्टिमा भने त्यस्तो व्यक्तिले नेताको मान्यता पाउन सक्दैन। हाम्रोजस्तो निर्वाचन पद्धति भएको देशमा अनेक हत्कण्डा अपनाएर सत्ता हत्याउन त सकिएला, तर त्यस्ता नेता आम जनताका मनमनमा आसीन हुन सक्दैन। व्यक्तिगत समस्याले घेरिएका, पुरिएका र थाकिसकेका, सिर्जनशीलता शून्य एवं अस्वस्थ भएका, पारिवारिक पीडा र दुःख झेलिआएका नेताहरूले मुलुकलाई सुशासन दिने सम्भावना छैन। मुलुकलाई लोकतान्त्रिक संस्कृतितर्फ डोर्याउलान् भन्ने आशा गर्नु पनि सोम शर्माको कथाजस्तै हो।"
विराट र रोहितबीच खटपट : श्रीमती पनि उत्रिए विवादमा,एजेन्सी : भारतीय क्रिकेट टिमका कप्तान विराट कोहली र उपकप्तान रोहित शर्माबीच दरार उत्पन्न भएको खबर बाहिर आएको छ । उपकप्तान रोहितले कप्तान कोहलीकी श्रीमती तथा नायिका अनुष्का शर्मालाई इन्स्टाग्राममा अनफलो गरेपछि दुई खेलाडीबीच चलिरहेको द्वन्द्वको खबर बाहिर आएको हो । रोहितले धेरै पहिले नै विराट कोहलीलाई समेत अनफलो गरिसकेका थिए । यसले पनि यी दुई खेलाडीबीच द्वन्द्व रहेको खबरलाई बल पुयाएको छ । अनुष्काले पनि शर्मा र उनकी पत्नी रीतिकालाई इन्स्टाग्राममा फलो गरेकी छैनन् । विराट र रोहितबीच विश्वकपको सेमिफाइनलमा न्यूजिल्यान्डसँगको हारपछि दरार उत्पन्न भएको खबर बाहिर आएको हो । यससँगै जानकारहरू भारतीय क्रिकेट जगतमा दुई खेमा बनेको बताउन थालेका छन् ।
रंगशाला निर्माणको काम रोकियो,"कपिलवस्तु : सदरमुकाम तौलिहवामा निर्माण गर्न सुरु गरिएको रंगशालाको निर्माण कार्य रोकिएको छ। कपिलवस्तु नगरपालिका र रंगशाला निर्माण हुने जग्गा धनी बुद्ध पद्म माध्यमिक विद्यालयबीच आपसी सहमति हुन नसक्दा रंगशाला निर्माण कार्य रोकिएको हो। ४८ करोडको लागतमा सुविधा सम्पन्न रंगशाला निर्माण गर्न डीपीआर तयार गरी वहुवर्षे योजनाअन्र्तगत रंगशाला निर्माण कार्य सुरु भएको थियो। विद्यालयको रोकावटका कारण अहिले काम रोक्नु परेको कपिलवस्तु नगरपालिकाका इन्जिनियर सुनील केसीले बताए। आर्थिक वर्ष २०७५०७६ मा प्रदेश सरकारले विनियोजन गरेको ७५ लाख रुपैयाँमध्येबाट पहिलो वर्ष रंगशाला निर्माण कार्य सुरु गर्न डीपीआर खर्च र कन्टिन्जेन्सी रकमबाहेक नगरपालिकाले ६० लाख रुपैयाँको टेण्डर आह्वान गरेको थियो। टेण्डर प्रतिस्पर्धा गरी १६ दशमलव ५ प्रतिशत घटी दर रेटमा कपिलवस्तु२ स्थित सप्तऋषि निर्माण सेवाले रंगशाला निर्माण कार्यको टेण्डर पाएको निर्माण कम्पनीका साझेदार प्रदीप बर्माले बताए। खेल मैदानमा माटो पटान काम सुरु गरे लगत्तै काम रोक्नु परेको उनले बताए। नगर प्रमुख किरण सिंह र प्राविधिकहरुको मौखिक आदेशमा काम सुरु गर्यौँ, कामको सम्झौता पनि भएको थिएन, बर्माले भने, नगरपालिका र विद्यालयको के कुरा हो हामीले बुझेनौँ, काम सुरु गरेपछि बीचमै रोक्नु पर्यो। सम्झौताबिना नै सुरु गरेको माटो पटान कामको बल्लतल्ल प्रक्रिया मिलाएर भुक्तानी पायौं, बर्माले बताए। रंगशाला निर्माण गर्न लागिएको खेल मैदान विद्यालयको स्वामित्वको जग्गा हो। रंगशाला निर्माणबाट हुने फाइदामा विद्यालयललाई पनि हिस्सा चाहिने विद्यालय व्यवस्थापन समितिका अध्यक्ष आजाद अहमद दर्जीले बताए। रंगशालाको नाम बुद्ध पद्म रंगशाला हुनुपर्छ, अध्यक्ष दर्जीले भने, रंगशाला बाहिर निर्माण हुने सटर कोठाको भाडा विद्यालयले पाउनुपर्छ र रंगशालाबाट हुने आम्दानीको ६० प्रतिशत हिस्सा विद्यालयको हुनुपर्छ। विद्यालयले राखेको माग पूरा गर्न नसक्ने भन्दै कपिलवस्तु नगरपालिकाले रंगशाला निर्माण कार्य रोकेको छ। करिब ८ हजार दर्शक अटाउने रंगशाला निर्माण कार्य सुरु गरिएको थियो। रंगशाला निर्माण कार्यका लागि टेण्डर आह्वान गरिएको ६० लाख रुपैयाँमध्ये निर्माण कम्पनीलाई ४ लाख रुपैयाँ माटो पटान कार्यको भुक्तानी भएको छ। बाँकी रकम ५६ लाख रुपैयाँ फ्रिज भएको इन्जिनियर केसीले बताए।"
"नेपालको लज्जास्पद हार, विश्वकप सपनामा ब्रेक","काठमाडौं : लिग चरणको अन्तिम खेलमा कमजोर ब्याटिङ र बलिङमा समेत लय गुमाएपछि नेपालको आईसीसी टीट्वेन्टी विश्वकप छनोट यात्रा अधुरो बनेको छ। सिंगापुरमा आइतबार भएको आईसीसी टीट्वेन्टी विश्वकप क्रिकेटअन्तर्गत एसियाली छनोट प्रतियोगिताको अन्तिम खेलमा नेपाल आयोजक सिंगापुरसँग ८२ रनको फराकिलो अन्तरले पराजित भयो। यस हारसँगै नेपालको छनोट यात्रा सकिएको हो। पहिलो खेलमा तुलनात्मक रूपमा कमजोर प्रतिद्वन्द्वी कतारसँग पराजित हुनु नेपालका लागि अर्को दुर्भाग्य बन्यो। नेपाललाई हराएको सिंगापुर ग्लोबल छनोटमा पुगेको छ। प्रतियोगितामा अपराजित रहेको सिंगापुरले सात अंक जोड्दा शीर्ष स्थानमा आसीन रह्यो। दोस्रो स्थानमा रहेको कतारले चार अंक बनायो। समान चार अंक बनाएको नेपाल तेस्रो स्थानमा रह्यो। तीन अंक बनाएको कुवेत चौथो र दुई अंक बनाएको मलेसिया अन्तिममा रह्यो। ग्लोबल छनोट आगामी असोजमा यूएईमा हुनेछ। ग्लोबल क्वालिफायरमा १४ टोलीको सहभागिता रहनेछ। त्यसमा शीर्ष ६ मा रहने टोलीले सन् २०२० मा अस्ट्रेलियामा आयोजना हुने टीट्वेन्टी विश्वकप क्रिकेट खेल्न पाउनेछन्। नेपालले मुख्य आश गरेको बलरहरूले राम्रो प्रदर्शन गर्न नसक्दा सिंगापुरले ठूलो योगफल खडा गरेको थियो। सिंगापुरले दिएको एक सय ९२ रनको विजय लक्ष्य पछ्याएको नेपाल १५ ओभरमा सबै विकेटको क्षतिमा एक सय नौ रनमा समेटिएको थियो। नेपालका सात जना ब्याट्सम्यानले दोहोरो अंकको रन जोड्न सकेनन्। ओपनरको रूपमा खेलेका कप्तान पारस खड्का १२ रनमा पेभेलिएन फर्किएका थिए। १० बलको सामना गरेका उनले एक छक्का र एक चौका हानेका थिए। त्यसपछि नेपालको पालि केहीबेर उपकप्तान ज्ञानेन्द्र मल्लले सम्हाले। ज्ञानेन्द्रले सर्वाधिक ३९ रन बनाए। २१ बलमा उक्त रन बनाएका ज्ञानेन्द्रले तीन छक्का र चार चौका हानेका थिए। तेस्रो नम्बरमा ब्याटिङ गर्न आएका शरद भेषावकर सात रनमा आउट भए। त्यसपछि दीपेन्द्रसिंह ऐरीले २३ रन बनाए। ऐरीले २२ बलमा एक छक्का र एक चौकाको सहयोगमा उक्त रन बनाएका थिए। सोमपाल कामीले ११ रन बनाए भने अन्य ब्याट्सम्यानले दोहोरो अंकमा रन बनाउन सकेनन्। नेपाललाई सस्तोमा समेट्न सिंगापुरका सिलाडोरे विजयकुमारले चार विकेट लिए। भिनोद भास्करणले दुई विकेट लिए। जनक प्रकाश, अम्जाद महबुब र अनन्थ कृष्णले एकएक विकेट लिए। यसअघि टस जितेर पहिले ब्याटिङ गरेको सिंगापुरले निर्धारित २० ओभरमा ६ विकेट गुमाएर एक ९१ रन बनाएको थियो। सिंगापुरका लागि रोहन रंगराजन र टिम डेभिडले ८९ रनको उत्कृष्ट साझेदारी गरे। ओपनर रोहनले ४९ रन बनाए। रोहनले ३३ बलमा चार छक्का र तीन चौकाको सहयोगमा उक्त रन बनाएका थिए। टिमले सर्वाधिक ७७ रनको अर्धशतकीय पाली खेले। ४३ बलमा उक्त रन बनाएका टिमले तीन छक्का आठ चौका हानेका थिए। मनप्रित सिंहले ४२ रन बनाए। २७ बलको सामना गरेका मनप्रितले दुई छक्का तीन चौका हानेका थिए। नेपालका लागि अविनाश बोहोराले चार विकेट लिए। करण केसीले दुई विकेट झारेका थिए। बलिङमा मुख्य आशा गरिएका वसन्त रेग्मी र सन्दीप लामिछाने महँगो सावित भए। चार ओभर बलिङ गरेका वसन्तले ५४ रन खर्चिए पनि विकेट लिन सकेनन्। तीन ओभर बलिङ गरेका सन्दीपले पनि ३४ रन खर्चिए। सिंगापुरका टिम डेभिड प्लेयर अफ दी म्याच घोषित भए। पाँच टोली सम्मिलित प्रतियोगिताको पहिलो खेलमा नेपाल कतारसँग चार विकेटले पराजित भएको थियो। नेपाली टोली दोस्रो खेलमा भने मलेसियालाई सात विकेटले हराएर खेलमा फर्किएको थियो। तेस्रो खेलमा कुवेतलाई हराएपछि नेपाल छनोटको मुखमा पुगेको थियो। जित्नै पर्ने खेल गुमाएपछि अन्नतः नेपाल विश्वकपबाट टाढियो। यसअघि नेपालले २०१४ मा बंगलादेशमा भएको टीट्वेन्टी विश्वकप खेलेको थियो।"
नेपाल हार नजिक,काठमाडौं : सिंगापुरमा जारी आईसीसी टीट्वेन्टी विश्वकप छनोट एसिया अन्तर्गतको खेलमा नेपाल अहिले सिंगापुरको सामना गरिरहेको छ। सिंगापुरले नेपाललाई जितका लागि १९२ रनको लक्ष्य दिएको छ। सिंगापुरले टस जितेर पहिले ब्याटिङ रोजेपछि नेपालले सिंगापुरविरुद्ध बलिङ गरेको थियो। सिंगापुरले २० ओभरमा ६ विकेटको क्षतिमा १९१ रन जोड्यो। सिंगापुरले दिएको १९२ रनको लक्ष्य पछ्याएको नेपाल हारको नजिक पुगेको छ । नेपालले ६ विकेट गुमाइसको छ । नेपालका ब्याट्सम्यानहरु क्रिजमा आउने र पेभिलियन फर्कने क्रम जारी छ । पारस खड्का १२ रन बनाए आउट भए । ज्ञानेन्द्र मल्लले २१ बलमा ३९ रन बनाउन सके । शरद भेषवाकर ७ रोकितकुमार पौडेल ५ विनोद भण्डारी ९ रन बनाएर आउट हुँदा करण केसी शुन्य रनमै पेभिलियन फर्किए । १२ ओभरमा नेपालको स्कोर ९१ रन छ । दीप्रेन्द्र ऐरी र सोमपाल कामी ब्याटिङमा छन् ।
रियल म्याड्रिडविरुद्ध कोस्टाको चार गोल,"न्यु जर्सी : डिएगो कोस्टा एक्लैले चार गोल गरेपछि एट्लेटिको म्याड्रिडले इन्टरनेसनल च्याम्पियन्स कप फुटबलमा रियल म्याड्रिडलाई ७३ गोलको फराकिलो अन्तरले पराजित गरेको छ। अमेरिकाको न्यु जर्सीमा भएको खेलमा कोस्टाले ह्याट्रिकसहित चार गोल गरे। स्पेनका दुई छिमेकी क्लबबीचको भिडन्त निकै रोचक बनेको थियो। लगातार गोलको वर्षा, ह्याट्रिक र दुई रातो कार्डले खेललाई निकै रोचक बनाएको थियो। एट्लेटिकोको जितमा कोस्टाले पहिलो हाफमै ह्याट्रिक पूरा गरेका थिए। पहिलो मिनेटमै गोल गरेका कोस्टाले त्यसपछि खेलको २८ र ४५औं मिनेटमा गोल गर्दै ह्याट्रिक पूरा गरेका थिए। उनले दोस्रो हाफको ५१औं मिनेटमा चौथो गोल गरेका थिए। कोस्टा दोस्रो हाफमा भने रातो कार्ड पाएपछि मैदानबाट बाहिरिएका थिए। खेलको ६४औं मिनेटमा कोस्टा र रियलका डानिएल कार्भाजललाई रेफ्रीले रातो कार्ड दिएका थिए। यी दुई खेलाडी मैदानमै विवादमा उत्रिएपछि रेफ्रीले रातो कार्ड देखाएका थिए। एट्लेटिकोका लागि जोओ फेलिक्सले आठौं, एन्जल कोरेराले १९औं र भिटोलोले ७०औं मिनेटमा गोल गरेका थिए। रियल म्याड्रिडका नाचो फर्नान्डेजले ५९, करिम बेन्जामाले ८५ र ज्याभिएर हर्नान्डेजले ८९औं मिनेटमा गोल गरेका थिए। एट्लेटिकोले यसअघि मेक्सिकन क्लब गाडालाबाजारालाई पराजित गरेको थियो। नयाँ खेलाडी अनुबन्धनमा ठूलो धनराशि खर्च गरेको रियलले लगातार खराब नतिजा बेहोर्दै आएको छ। च्याम्पियनसिपमा रियलको भने दोस्रो हार हो। पहिलो खेलमा वायर्न म्युनिखसँग ३१ गोलले पराजित भएकोे रियलले इङ्लिस क्लब आर्सनललाई टाइब्रेकरमा पराजित गरेको थियो।"
पारस खड्का १२ रन बनाएर आउट,काठमाडौं : सिंगापुरमा जारी आईसीसी टीट्वेन्टी विश्वकप छनोट एसिया अन्तर्गतको खेलमा नेपाल अहिले सिंगापुरको सामना गरिरहेको छ। सिंगापुरले नेपाललाई जितका लागि १९२ रनको लक्ष्य दिएको छ। सिंगापुरले टस जितेर पहिले ब्याटिङ रोजेपछि नेपालले सिंगापुरविरुद्ध बलिङ गरेको थियो। सिंगापुरले २० ओभरमा ६ विकेटको क्षतिमा १९१ रन जोड्यो। १९२ रनको लक्ष्य पछ्याउँदै नेपाली टोलीले ब्याटिङ गरिरहेको छ । नेपालको १ विकेट गुमेको छ पारस खड्का १० बलमा १२ रन बनाएर आउट भए । अहिले ६ ओभर सकिँदा ५१ रन बनाएको छ । ज्ञानेन्द् मल्ल र शरद भेषवार ब्याटिङ गरिरहेका छन् ।
नेपालसामु १९२ रनको विशाल लक्ष्य,काठमाडौं : सिंगापुरमा जारी आईसीसी टीट्वेन्टी विश्वकप छनोट एसिया अन्तर्गतको खेलमा नेपाल अहिले सिंगापुरको सामना गरिरहेको छ। सिंगापुरले नेपाललाई जितका लागि १९२ रनको लक्ष्य दिएको छ। सिंगापुरले टस जितेर पहिले ब्याटिङ रोजेपछि नेपालले सिंगापुरविरुद्ध बलिङ गरेको थियो। सिंगापुरले २० ओभरमा ६ विकेटको क्षतिमा १९१ रन जोड्यो। सिंगापुरका ब्याट्सम्यानले नेपाली बलरलाई निरन्तर डोमिनेट गरे। नेपालका लागि अभिनाश बोहराले ४ विकेट लिए भने करण केसीले २ विकेट लिए। नेपालविरुद्ध उच्च स्कोर बनाउने क्रममा टिम डेभिडले ४३ बलमा ७७ रन बनाए। त्यसैगरी रोहन रंगरजनले ३३ बलमा ४९ रन र मनप्रिट सिंहले २७ बलमा ४२ रन बनाए। अभिनाश बोहराले १८औंर २०औं ओभरमा ३ विकेट र लिएपनि सिंगापुरको स्कोर रोक्न त्यो ढिला भइसकेको थियो। सिंगापुर र नेपालबीचको यस खेलको विजेता नै शीर्ष स्थानमा रहँदै टीट्वेन्टी विश्वकपको ग्लोबल क्वालिफायर छनोट हुनेछन्। पहिलो खेलमा कतारसँग ४ विकेट पराजित भएको नेपालले दोस्रो खेलमा मलेसियालाई र तेस्रो खेलमा कुवेतलाई ७ विकेटले हराएको थियो। यस प्रतियोगितामा सिंगापुर अपराजित छ। यस खेलको विजेता टीट्वेन्टी विश्वकपको आगामी अक्टोबरमा संयुक्त अरब इमिरेट्स (यूएई) मा हुने विश्वस्तरीय छनोट प्रतियोगिता खेल्नेछ। १४ टोलीको सहभागिता रहने विश्वस्तरीय छनोट प्रतियोगिताको शीर्ष स्थानमा आउने ६ टोलीले भने सन् २०२० मा अस्ट्रेलियामा आयोजना हुने टीट्वेन्टी विश्वकप खेल्ने अवसर पाउनेछन्।
नेपालका लागि खतरनाक बनेका रोहन आउट,काठमाडौं : सिंगापुरमा जारी आईसीसी टीट्वेन्टी विश्वकप छनोट एसिया अन्तर्गतको खेलमा नेपाल अहिले सिंगापुरको सामना गरिरहेको छ । सिंगापुरले टस जितेर पहिले ब्याटिङ रोजेको छ । नेपाल सिंगापुरविरुद्ध बलिङ गरिरहेको छ । नेपालका लागि अभिनाश बोहराले सिंगापुरको दोस्रो विकेट लिएका छन् । बोहराले नेपालका लागि खतरनाक सावित भइरहेका रोहन रंगरजनलाई क्याच आउट गराएका छन् । रोहन ३३ बलमा ४९ रन बनाएर आउट भएका छन् । नेपालविरुद्ध सिंगापुरको ८९ रनको साझेदारी तोडिएको छ । नेपालले सिंगापुरको एक विकेट लिएको छ । दोस्रो ओभरमा १० रन हुँदा करण केसीले सिंगापुरको विकेट लिएका थिए । त्यसपछि सिंगापुरका ब्याट्सम्यानले नेपालमाथि दबाब बानइरहेका थिए । १२ ओभरको समाप्तिमा सिंगापुरले १०९ रन बनाएको छ । २ विकेट को क्षतिमा ।
निर्णायक खेल : टस हारेर फिल्डिङ गर्दै नेपाल,काठमाडौं : सिंगापुरमा जारी आईसीसी टीट्वेन्टी विश्वकप छनोट एसिया अन्तर्गतको खेलमा नेपाल अहिले निर्णयक खेलमा सिंगापुरको सामना गरिरहेको छ । सिंगापुरले टस जितेर पहिले ब्याटिङ रोजेको छ । सिंगापुर र नेपालबीचको यस खेलको विजेता नै शीर्ष स्थानमा रहँदै टीट्वेन्टी विश्वकपको ग्लोबल क्वालिफायर छनोट हुनेछन् । पहिलो खेलमा कतारसँग ४ विकेट पराजित भएको नेपालले दोस्रो खेलमा मलेसियालाई र तेस्रो खेलमा कुवेतलाई ७ विकेटले हराएको थियो । यस प्रतियोगितामा सिंगापुर अपराजित छ। यस खेलको विजेता टीट्वेन्टी विश्वकपको आगामी अक्टोबरमा संयुक्त अरब इमिरेट्स (यूएई) मा हुने विश्वस्तरीय छनोट प्रतियोगिता खेल्नेछ । १४ टोलीको सहभागिता रहने विश्वस्तरीय छनोट प्रतियोगिताको शीर्ष स्थानमा आउने ६ टोलीले भने सन् २०२० मा अस्ट्रेलियामा आयोजना हुने टीट्वेन्टी विश्वकप खेल्ने अवसर पाउनेछन् ।
नेपाललाई दोस्रो झट्का,काठमाडौं : सिंगापुरमा जारी आईसीसी टीट्वेन्टी विश्वकप छनोट एसिया अन्तर्गतको खेलमा नेपाल अहिले सिंगापुरको सामना गरिरहेको छ। सिंगापुरले नेपाललाई जितका लागि १९२ रनको लक्ष्य दिएको छ। सिंगापुरले टस जितेर पहिले ब्याटिङ रोजेपछि नेपालले सिंगापुरविरुद्ध बलिङ गरेको थियो। सिंगापुरले २० ओभरमा ६ विकेटको क्षतिमा १९१ रन जोड्यो। १९२ रनको लक्ष्य पछ्याउँदै नेपाली टोलीले ब्याटिङ गरिरहेको छ । नेपाललाई दोस्रो झट्का लागेको छ ज्ञानेन्द्र मल्ल २१ बलमा ३९ रन बनाएर आउट भएका छन् । पारस खड्का १० बलमा १२ रन बनाएर आउट भएका थिए । अहिले७ ओभर सकिँदा ५९ रन बनाएको छ ।
नेपालमाथि दबाब बढाउँदै सिंगापुर,काठमाडौं : सिंगापुरमा जारी आईसीसी टीट्वेन्टी विश्वकप छनोट एसिया अन्तर्गतको खेलमा नेपाल अहिले सिंगापुरको सामना गरिरहेको छ । सिंगापुरले टस जितेर पहिले ब्याटिङ रोजेको छ । नेपाल सिंगापुरविरुद्ध बलिङ गरिरहेको छ । नेपालले सिंगापुरको एक विकेट लिएको छ । दोस्रो ओभरमा १० रन हुँदा करण केसीले सिंगापुरको विकेट लिएका थिए । त्यसपछि सिंगापुरका ब्याट्सम्यानले नेपालमाथि दबाब बानइरहेका छन् । ७३ ओभरको समाप्तिमा सिंगापुरले ६८ रन बनाएको छ ।
अभिनाश बोहराले लिए लगातार २ विकेट,काठमाडौं : सिंगापुरमा जारी आईसीसी टीट्वेन्टी विश्वकप छनोट एसिया अन्तर्गतको खेलमा नेपाल अहिले सिंगापुरको सामना गरिरहेको छ । सिंगापुरले टस जितेर पहिले ब्याटिङ रोजेको छ । नेपाल सिंगापुरविरुद्ध बलिङ गरिरहेको छ । अभिनाश बोहराले लगातार सिंगापुरको २ विकेट लिएका छन् । १८ औं ओभरमा बोहराले २ विकेट लिएका हुन् । ४३ बलमा ७७ रन बनाइरहेका टिप हुड आउट भएका छन् । चेतन सूर्यवंशी शून्य रनमा आउट भएका छन् । बोहराले नेपालका लागि खतरनाक सावित भइरहेका रोहन रंगरजनलाई क्याच आउट गराएका थिए । रोहन ३३ बलमा ४९ रन बनाएर आउट भएका छन् । १९ ओभर सकिँदा ओभरमा सिंगापुरको स्कोर १८५ रन छ ५ विकेटको क्षतिमा

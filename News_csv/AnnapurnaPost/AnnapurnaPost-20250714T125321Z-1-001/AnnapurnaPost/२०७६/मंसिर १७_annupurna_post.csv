शीर्षक,विवरण
फेरि कठपुतली आयोग !,"सत्य निरूपण तथा बेपत्ता आयोग गठन गर्नुका प्रमुख चार उद्देश्य थिए, दसबर्से सशस्त्र द्वन्द्वलाई विधिवत् अन्त्य गरी देशमा दिगो शान्ति कायम गर्ने, द्वन्द्वका आधारभूत कारण पहिचान गरी तिनलाई स्थायी रूपले सम्बोधन गर्ने, गम्भीर मानवअधिकार उल्लंघनबाट पीडित नागरिकलाई सत्य, न्याय र परिपुरण प्रदान गर्ने र फेरि त्यस्ता ज्यादती दोहोरिन नदिने। तेह्र वर्षअघि नेपाल सरकार र तत्कालीन माओवादीबीच विस्तृत शान्ति सम्झौता हुँदा भएका मुद्दा हुन् यी। विस्तृत शान्ति सम्झौताबाट तय भएका तीन प्रमुख लक्ष्यमध्ये संविधानसभाद्वारा नयाँ संविधान लेखिएको छ। हतियार तथा लडाकु व्यवस्थापन गर्ने कार्य एक हदसम्म पूरा भएको छ। तर द्वन्द्वकालीन गम्भीर मानवअधिकार उल्लंघनबाट पीडितलाई सत्य, न्याय र परिपूरणका विषय राजनीतिक स्वार्थमा अल्झेको छ। शान्ति र न्यायको प्रतिबद्धता कागजको खोस्टोसरह बनेको छ। पवित्र उद्देश्यमाथि बेइमानी हुन त प्रारम्भदेखि नै संक्रमणकालीन न्याय प्रक्रियाको विषय केवल मुद्दाको अभियोजन र आममाफीको बहसमा मात्र सीमित गरियो। ऐनमा आधारित दुइटा आयोग गठन पनि भए। दोषीलाई दण्ड र पीडितलाई न्याय को सपना देखाउँदै २०७१ माघ २७ मा सरकारबाट सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन आयोग गठन पनि भयो। द्वन्द्वकालीन अपराधमा न्यायको मागसहित ६३ हजारभन्दा बढी उजुरी सत्य निरूपण आयोगमा दर्ता भए। उता बेपत्ता आयोगमा पनि न्यायको याचना गर्दै पीडितबाट तीन हजारभन्दा बढी उजुरी दर्ता भयो। यतिका वर्षसम्म न द्वन्द्वपीडितका सत्य खोज भयो, न न्याय न त क्षतिपूर्ति नै। आयोगको म्याद दुईपल्ट थपिँदा पनि विनाकुनै उपलब्धि दुवै आयोगका पदाधिकारीबाट चारबर्से कार्यकाल गुजार्ने काम भयो। २०७५ चैत मसान्तपछि दुवै आयोग सुनसान छन्। यसको परिणाम आज हत्या, बलात्कार, यातना, बेपत्ता, अपहरण, सम्पत्ति कब्जा, आन्तरिक विस्थापन, कुटपिट, गोली लागेर तथा बम विस्फोटनमा परी भएका अंगभंगजस्ता गम्भीर मानव अधिकार उल्लंघनका घटनामा छानबिन र कारबाहीका विषय बेवारिसे बनेका छन्। यसअघिका आयोगबाट अपेक्षित कार्य हुन नसकेकाले पदाधिकारी सिफारिस पूर्व ऐन संशोधन गरी पीडितलाई शीघ्र न्याय प्रदान गर्ने माग पीडितबाट आइरह्यो। दुवै आयोगलाई प्रारम्भबाटै राजनीतिक भुमरीमा पारेर अकर्मण्यताको सिकार बनाइयो। प्रमुख तीन दलको भागबण्डाअनुरूप आयोग पदाधिकारी चयन भएपछि पीडितले सुखद परिणामको आशा गर्ने ठाउँ थिएन। अपराधको स्वतन्त्र र निष्पक्ष छानबिन हुनेमा उतिबेलै सन्देह थियो। त्यसैमा पनि बृहत् शान्ति सम्झौताको आठ वर्षपछि आएर बल्ल आयोग गठन गरिएको थियो। दलको सिन्डिकेटमा आयोग गठन गरिएकाले कोही दोषी ठहर नहुनेमा पीडित पक्षबाट उतिबेलै चिन्ता र चासो व्यक्त नभएको होइन। न्याय खोजीका आवाजलाई हावामा उडाउने काम भयो। फेरि मञ्चन हुँदै नाटक दुइटा आयोगका पदाधिकारीबाट चारचार वर्षसम्म केवल जागिर, झगडा र घुमघाममै दिन कटनी भयो। फेरि नेताको अनुकम्पामा बफादार कार्यकर्ता भर्तीको रिहर्सल चलेको छ। दलका चम्चा, हुक्के, बैठके, तामेल्दार र अर्दली भर्ती गरेर आयोगलाई कठपुतली बनाउने दौडधुप चलेको देखिन्छ। कहिले एउटा, कहिले अर्को पात्रलाई आयोगका पदाधिकारी बनाउने नेताबीचको सहमतिका नाटक मञ्चन भइरहेको छ। चार वर्षसम्म सक्षम नदेखिएका व्यक्तिलाई फेरि पनि आयोगमा भर्ती गर्ने कसरत चलेको छ। संक्रमणकालीन न्यायको विषयको सम्बोधन भएन भने शान्ति प्रक्रिया पूरा हुन सक्दैन। चार वर्षसम्म काम गर्न नसकेकालाई फेरि उही पदमा जान खोज्नुले आयोग भविष्य फेरि उस्तै बन्ने निश्चित छ। विगतको आत्मबोधले प्रायश्चित गर्नुको सट्टा फेरि पनि त्यही पदनिम्ति मरिहत्ते गर्ने कार्यले सामान्य नैतिकताको खडेरी दर्शाउँछ। पीडितका उजुरी छानबिन गर्ने महत्वपूर्ण अभिभारालाई आँखा चिम्लिएर गठनकै बेलादेखि भएको साँढेजुधाइबाट आयोग बेकम्मा बनेको इतिहास यति चाँडै नबिर्सनुपर्ने हो। आयोग पदाधिकारीलाई राज्यबाट भरपूर सुविधा नदिइएको होइन, आयोग अध्यक्ष तथा सदस्यहरूलाई सर्वोच्च अदालतका न्यायाधीशलाई प्राप्त हुने बराबर मासिक पारि श्रमिकले सुसज्जित गरिएको तथ्य बिर्सन मिल्दैन। त्यसमाथि पनि सुविधासम्पन्न सवारी साधन र चालक, पर्याप्त इन्धनलगायत सरकारले उपलब्ध गराएको थियो। आयोग थला पर्नुमा नेता र सरकारको जति हात छ, त्यसभन्दा बढी आयोगका पदाधिकारीको अकर्मण्यता जिम्मेवार छ। छानबिन ढिलाइले पीडकबाट तथ्यप्रमाणसमेत लोप हुने अवस्था सिर्जना हुन पुगेको छ। ती आयोगले सबै छानबिन सकेर सरकारलाई प्रतिवेदन बुझाइसक्नुपर्ने हो। अझै पनि दुवै आयोग पदाधिकारीनिम्ति प्रमुख राजनीतिक दलका प्रमुख नेताहरूबीच सहमतिमा चयनको चाँजोपाँजो मिलाइँदै छ। राजनीतिक कोटाबाट नियुक्ति हुने भनिएका व्यक्तिहरूका नाम थपेर समितिले प्रतिक्रियाका लागि सूचना निकालेको छ। यो तथ्यले आयोग पदाधिकारीहरूका छनोट प्रक्रिया स्वतन्त्र एवं निष्पक्ष नहुने छर्लंग हुन्छ। नियुक्ति प्रक्रियामा क्षमता, निष्पक्षता, तटस्थता र पारदर्शिताभन्दा पनि बफादार कार्यकर्ता हुनुलाई ठूलो योग्यता मानिएको छ। राजनीतिक हस्तक्षेपयुक्त सिफारिस हुने अवस्था दर्शाउँदै समितिबाट प्रकाशित नामावलीबाट नाम फिर्ता लिन निवेदनसमेत दिनुपर्ने विडम्बनापूर्ण अवस्था आयो। यसरी दुई आयोगमा नयाँ पदाधिकारी सिफारिसका लागि पूर्वप्रधानन्यायाधीश ओमप्रकाश मि श्रको संयोजकत्वमा गठित नयाँ समिति पनि राजनीतिक दलहरूको लाचार रबर स्ट्याम्प बन्दै छ। यस्तो समितिले गरेको सिफारिसले संक्रमणकालीन आयोग दलका भ्रातृ संगठनभन्दा भिन्न नहुने निश्चित छ। अब औचित्य के ? चारचार वर्षसम्म वरको सिन्को पर नसरेको अवस्थामा बारम्बार आयोग गठनको औचित्य कसरी स्थापित हुन्छ ? गम्भीर र जघन्य अपराधको परिभाषासहितको कानुन बनाउन सर्वोच्च अदालतले दिएको परमादेशअनुरूपको कानुन आजसम्म बनेको छैन। सर्वोच्चको फैसला कार्यान्वयन गरी कानुन तय नगरेसम्म पदाधिकारी नियुक्ति गरेर के परिणाम आउँछ ? घटनाक्रमले आयोगलाई निकम्मा पारेर दोषीलाई फौजदारी कारबाहीको दायराबाट उन्मुक्ति दिने सौदाबाजीमा रूपान्तरण गराउँछ। सरकार दोषीलाई कारबाहीको सट्टा अपराधीसँगै सम्झौता गर्नुपर्ने अवस्थामा त पुग्दै छैन भन्ने प्रश्न उठ्दै छ ? संक्रमणकालीन न्यायसम्बन्धी समग्र प्रक्रियामा पीडितको सहभागिता सुनिश्चित गरी संक्रमणकालीन न्यायको विश्वसनीय आधार तय हुनुपर्ने द्वन्द्वपीडितका आवाज मलिन हुँदै गइरहेका छन्। युद्ध र मानवताविरुद्धका अपराध तथा अन्य गम्भीर अपराधमा संलग्न व्यक्तिलाई उन्मुक्ति दिन नमिल्ने गरी सर्वाेच्च अदालतले गरेका फैसला र नेपाल पक्षराष्ट्र भएका अन्तर्राष्ट्रिय सन्धिसम्झौतालाई नजरअन्दाज गरेर कुनै हालतमा दण्डहीनताको अन्त्य सम्भव छैन। सर्वोच्चले युद्ध अपराध र मानवताविरुद्धको अपराधमा क्षमादान र उन्मुक्ति नहुने भन्दै सरकारलाई परमादेश दिएको इतिहासलाई लोकतन्त्र भएको मुलुकमा नजरअन्दाज गर्न मिल्दैन। सत्य के हो भने संक्रमणकालीन न्यायको विषय सही तरिकाले सम्बोधन भएन भने शान्ति प्रक्रिया पनि पूरा हुन सक्दैन। चित्तबुझ्दो ढंगले पीडितको न्याय सम्बोधन हुन सकेन भने भोलि कुनै न कुनै रूपमा घाउ फेरि बल्झिने ठाउँ रहन्छ। पीडितलाई थकाएर, गलाएर र अलमल्याएर अलिकति क्षतिपूर्तिको प्रलोभनमा मेलमिलापतर्फ उद्यत् गराउने ध्याउन्नमा सरकार र दलका नेताहरू देखिएका छन्। यस्तो राजनीतिबाट न दण्डहीनताको अन्त्य हुन्छ, न दिगो शान्ति। यसर्थ मुलुकको छवि गिर्न नदिन क्षति हुनुपूर्व संक्रमणकालीन दुवै आयोग र सिफारिस समिति भंग गर्नु उपयुक्त निकास हो। अब यी आयोगले द्वन्द्वका घाउमा पीडितलाई थप पीडाबाहेक केही दिनेवाला छैनन्। सत्य निरूपण र बेपत्ता आयोगमा परेका उजुरी सुरक्षित छानबिनका लागि बरु स्वतन्त्र राष्ट्रिय मानवअधिकार आयोगको जिम्मा लगाउनु संवैधानिक मात्र होइन, व्यावहारिक पनि हुन्छ। सिफारिस समितिको वैधता र निष्पक्षतामाथि प्रश्न उठिसकेको छ। यस्तो राजनीतिक दलदलमा फसेको समितिले कुनै गतिलो परिणाम नदिने भएकाले राष्ट्रिय मानवअधिकार आयोगबाट प्रतिनिधित्व गर्ने सदस्यले पनि निसंोच हट्ने हिम्मत देखाउलान्। पीडितले न्याय प्राप्तिको अनुभूति गर्न नसकेको अवस्थामा त्यहाँ बस्नुको अब कुनै अर्थ छैन।"
सीमामा सेना परिचालन !,"नेपाली मूलका गोर्खाली सेनाबाट समेत नेपाली पहिचान, अस्तित्व तथा राष्ट्रियताका खातिर अनायास र नसोचेको प्रतिकारविद्रोह नहोला भन्न सकिँदैन सीमा अतिक्रमण हुनु भनेको नेपालको राष्ट्रिय सुरक्षाको अहम् चासोको विषय हो। भारतसँग सीमा जोडिएका नेपालका १८ जिल्लाहरूका १३४ ठाउँमा नेपालभारतबीच सीमा विवाद छ। दार्चुला जिल्लाको लिम्पियाधुरा, लिपुलेक र कालापानीमा भारतीय अतिक्रमण भएको दशकौं भइसक्यो। तर भारतले नेपालका यी क्षेत्रलाई समेत समावेश गरेर आफ्नो राजनीतिक नक्सा प्रकाशन गरेपछि मात्र यो मुद्दाबारे ध्यानाकर्षण भएको हो, नेपालमा। भारतले सीमा मिचेको र उक्त क्षेत्रमा भारतीय सेनाको उपस्थितिबारे विगतका कैयन् प्रतिवेदनमाथि सबै सरकारले देखाएको उदासीनताको प्रतिफल हो यो, आज। सन् १९६२ को भारतचीन युद्धपश्चात् सामरिक महत्वका कारण भारतले सीमा प्रहरी पोस्ट् राख्न थालेको थियो, कालापानीमा। २०२६ सालमा नेपालको उत्तरी सिमानाको १७ स्थानमा बसेको भारतीय सैनिक चेकपोस्ट् हटाउँदा टिंकर भञ्ज्याङमा रहेको सैनिक चेकपोस्ट्लाई कालापानीमा स्थानान्तरण गर्यो, भारतले। अहिले, कालापानीमा भारतीय इन्डो टिबेतन बोर्डर फोर्स (आटीबीएफ) ले स्थायी क्याम्प खडा गरेर स्थानीय नेपालीको अवागमनमा समेत रोक लगाएर बसेको छ। नेपालभारतबीच केही स्थानमा बाहेक अन्य ठाउँमा सीमा विवाद होइन, सीमा अतिक्रमण भएको छ र सबैभन्दा संवेदनशील स्थानमध्ये सुस्ता क्षेत्र र कालापानी क्षेत्र अग्रस्थानमा छन्। यी अतिक्रमित भूभागलाई इन्डियन अकुपाइड नेपाल भन्दा उपयुक्त हुन्छ। अहिले मूल मुद्दा भनेको भारतद्वारा अतिक्रमित नेपालको कालापानी क्षेत्रबाट भारतीय सेनालाई कसरी फिर्ता पठाउने र नेपालको जमिनलाई नेपालको अधीनमा ल्याउने नै हो। यसका लागि मूलतः दुइवटा उपाय हुन सक्छन्। पहिलो उपाय हो गहन कूटनीतिक पहलसहित माथिल्लो तहको राजनीतिक संलग्नतामा वार्ता गरी सल्ट्याउने। दोस्रो उपाय हो नेपालमा विद्यमान शक्तिहरूको प्रदर्शन र अन्तिम राष्ट्रिय शक्तिको प्रयोग। अर्थात् सेनाको परिचालन। कूटनीतिक र राजनीतिक पहल नेपालले भारतसँग कूटनीतिक र राजनीतिक पहल गर्दा यस मुद्दामा नेपालसँग भएको यथेष्ट प्रमाण नै वार्ताका लागि मुख्य र बलिष्ठ औजार हुन्। यसमा पहिलो र अकाट्य प्रमाण भनेको सन् २०१६ को सुगौली सन्धि नै हो भन्ने तथ्यलाई पुष्टि गर्ने नक्साहरू, अकाट्य प्रमाण र अरू दस्ताबेजहरू प्रशस्तै छन्। यसमा उपल्लो राजनीतिक तहमा वार्ता गर्दा नेपाल सरकार दह्रोसँग उभिन सक्नैपर्छ र पहिले कब्जा गर, अनि वार्ता गर्दै गर भन्ने भारतीय आलटाले रणनीतिमा फस्नु हुँदैन। यदि, कूटनीतिक र राजनीतिक प्रयासबाट पार नलागे वा नलाग्ने भएमा यसलाई अन्तर्राष्ट्रियकरण गर्दै अरू राष्ट्रिय शक्तिहरूको प्रयोग र आवश्यक नै परे, सेना परिचालनसम्मको विकल्पसमेत खुला राख्नुपर्छ। यो मुद्दालाई विषयान्तर गर्न अनेक प्रयास भइरहेको पनि हुन सक्छ। चीनसँग पनि सीमा विवाद भएको भन्नेजस्ता हलुका मुद्दा उठाई तराईमधेसमा चिनियाँ राष्ट्रप्रमुख सी चिनफिङ र प्रधानमन्त्री ओलीको पुतलादहन, अकुपाइ टुडिखेल, अफताब आलमको चुनौती र मन्त्रिपरिषद् हेरफेरका विषयहरूले पनि कालापानीको मुद्दालाई ओझेलमा पार्न सक्छ। कूटनीतिक र राजनीतिक प्रयासबाट पार नलागे वा नलाग्ने भएमा यसलाई अन्तर्राष्ट्रियकरण गर्दै अरू राष्ट्रिय शक्तिहरूको प्रयोग र आवश्यक नै परे, सेना परिचालनसम्मको विकल्पसमेत खुला राख्नुपर्छ। यति ठूलो मुद्दा सतहमा आइसक्दा पनि नेपालको परराष्ट्र मन्त्रालयले भारतीय राजदूतलाई मन्त्रालयमा बोलाएर स्पष्टीकरणसम्म पनि माग्न नसक्नुलाई लिन सकिन्छ। हाम्रो परराष्ट्र मन्त्रालयको हलुका विज्ञप्ति र कमजोर अडान, भारतीय विदेश मन्त्रालयको प्रतिकारात्मक दाबी, उत्तराखण्डको मुख्यमन्त्रीको कालापानी भारतकै भएको भनाइ र नेपालमा राजदूत रहिसकेका भारतीय पूर्व विदेश सचिव श्याम शरणको नेपालको मूर्खता महँगो पर्न सक्छ भन्ने धम्कीपूर्ण लेखले यो मुद्दा झन् पेचिलो बन्ने देखिन्छ। प्रधानमन्त्रीले देखाउनुभएको अठोट सकारात्मक देखिए पनि भारतको उपल्लो राजनीतिक तहसँग केकस्तो कूटनीतिकराजनीतिक पहल भइरहेको केही जान्न पाइएको छैन। शक्ति प्रदर्शन र प्रयोग जनस्तरबाट : अहिलेको अद्भुत राष्ट्रिय सहमति ठूलो शक्ति हो, नेपालको हौसलाका लागि। विभिन्न क्षेत्रबाट देशभर भइरहेको विरोध, प्रदर्शन, नारा जुलुस, धर्ना आदि सबै शक्ति प्रदर्शनहरू हुन् जनस्तरबाट। यस्तो दबाब कायम रहनुपर्छ र सरकारको समेत समर्थन रहनुपर्छ अन्य राष्ट्रिय शक्तिहरूको हौसलाका लागि पनि। सुरक्षा क्षेत्रबाट : अहिले सञ्चारमाध्यममा कालापानी क्षेत्रमा सैनिक परिचालन किन नगरेको, सेनाको के काम जस्ता अभिव्यक्ति, टीकाटिप्पणी, सर्वत्र सुन्न र देख्न पाइन्छ। श्रव्यदृश्य र छापाहरूमा आउने गरेका यस्ता अभिव्यक्ति कतिपयतः राष्ट्रवादी भावनामा बहेर धेरै उत्तेजित, आवेगात्मक र भावनात्मक भएको पाइन्छ भने केही त अति भद्दा देखिन्छ। के यस्ता अभिव्यक्तिहरूले समग्र नेपालीको भावना समेट्छ ? र यसले देशमा केकस्तो असर पार्छ सोचनीय भएको छ, अहिले। अर्कोतर्फ देशका वरिष्ठ विश्लेषक, अध्ययनकर्ता, अध्ययन कार्यदलको सिफारिस, राज्यको उच्च जिम्मेवार ओहोदामा बसिसकेका र भविष्यमा समेत गहन जिम्मेवारी धारण गर्ने प्रबल सम्भावना भएका नेता, तथा राष्ट्रवादी चिन्तकबाट समेत सिमानामा सेना परिचालन गर्नुपर्ने वा सेनाले उपस्थिति देखाउनुपर्ने जस्ता धारणा आइरहेको बेला सरकार र सेनाले गम्भीरतापूर्वक लिनुपर्ने पनि उत्तिकै जरुरी छ। अहिले सीमा सुरक्षाको जिम्मा सशस्त्र प्रहरी बललाई दिइएको छ, तापनि सिमानामा सशस्त्र बलको उपस्थिति अति नै पातलो र कालापानी क्षेत्रमा त हुँदै नभएको अवस्थामा छ। अहिलेको प्राथमिकता भनेको कम प्राथमिक क्षेत्रबाट खिचेर कालापानीमा सशस्त्र बलको संख्या बढाउने नै हुन आउँछ। विस्तारै सशस्त्र बलको संख्या बढाउँदै सशक्त बनाई सीमामा सशस्त्र बलको बाक्लो उपस्थितिको विकल्प छैन, दिगो सीमा सुरक्षाका लागि। नेपाल र भारतको अगाडि सानो र कमजोर देश पक्कै हो तर, एक स्वतन्त्र र सार्वभौम मुलुकको हैसियतले यसमा हीनताबोधको मनोविज्ञान पाल्नु जरुरी छैन। भारत र बंगलादेशबीच कनल्केभका सीमा विवादमा जमिन साटासाट गरेर समाधान गरिएको थियो, यो एउटा विकल्प हामीसँग पनि छ। बंगलादेश पनि हामीजस्तै सानो र कमजोर मुलुक हो। तर विवादित सीमा रहेको बेला बंगलादेशी सीमा सुरक्षा बलले सीमा थिचोमिचो गर्ने भारतीय सीमा सुरक्षाका सिपाहीमाथि गोली प्रहार गरी मारेका घटनाहरू पनि छन्। तर त्यहाँ सैनिक परिचालन भई लडाइँ त भएको थिएन। गृहयुद्धको बेला शान्ति कायम गर्ने नाममा श्रीलंका पुगेका भारतीय सेनालाई श्रीलंकाली सेना र विद्रोहीहरूले टिक्नै नसक्ने बनाइ फिर्ता जान बाध्य बनाएको पनि भर्खरकै कुरा हो। त्यसैले सानो र कमजोर मुलुक हँुदैमा हच्किहाल्नुपर्ने अवस्था पनि रहँदैन। सानो माउरीले समेत आत्मरक्षाका लागि प्रतिकारका रूपमा चिल्न सक्ने भएकाले नै यसलाई थ्याच्च थिचेर मार्न हिच्किचाउँछन् मान्छेहरू। त्यस्तै नेपाली सेनामा पनि जाइ कटक नगर्ने तर आइ कटक गर्ने अर्थात् डस्न सक्ने प्रतिकारात्मक क्षमता डेटेरेन्स छ। त्यसैले भारतले पनि सितिमिति मिचिहाल्ने आँट गर्न सजिलो छैन। सैनिक कदम र अन्तिम विकल्प  परिचालन नेपालको संविधान र राष्ट्रिय सुरक्षा नीतिले नेपाली सेनाको दायित्वमा नेपालको स्वतन्त्रता, सार्वभौमसत्ता, भौगोलिक अखण्डता, स्वाधीनता र राष्ट्रिय एकताको रक्षा गर्ने भन्ने उल्लेख छ। अहिलेको मुद्दा सार्वभौमसत्ता र भौगोलिक अखण्डतासँग जोडिएको छ। भारतले वार्ताबाट समस्या सल्टाउनुपर्ने कुरालाई अस्वीकार नगरिसकेको अवस्थामा कूटनीतिक र राजनीतिक पहल नै प्राथमिकतामा हुनुपर्छ अहिले, सैनिक उपाय होइन। सिमानामा सेना नै परिचालन गर्ने वा खटाउने विषयमा केही अन्तर्राष्ट्रिय मान्यता छन्। पहिलो कुरा, शान्तिका बेला कुनै पनि देशको राष्ट्रिय सेना अन्तर्राष्ट्रिय सिमानाबाट निश्चित दूरीमा मात्र बस्न पाउने मान्यता छ र त्यसैले भारत र नेपालका सेनाहरू पनि अन्तर्राष्ट्रिय सिमानामा नभई त्यहाँंबाट निश्चित दूरीमा बसेका छन्। युद्धको बेलामा मात्र सेनाले अन्तर्राष्ट्रिय सिमानालाई मान्दैन र सीमा पार गरी लड्नु पनि पर्छ। अहिले त्यो अवस्था आइसकेको छैन। अर्को कुरा, नेपाल र भारतीय सेनाबीचको अति राम्रो सम्बन्धको लाभ लिँदै सैनिक कूटनीतिमार्फत समस्या समाधानका उपाय खोज्नु पनि त्यत्तिकै जरुरी छ। यदि सरकारको कूटनीतिक पहल र दुई देशका सरकार प्रमुखहरूबीचको संवाद तथा सैनिक कूटनीतिबाट पनि समस्या सुल्झिएन र नेपाली भूमि अतिक्रमित अवस्थामै रहिरहने हो भने यस्तो अवस्थामा नेपाल सरकार र सेनाले निम्न कदम चाल्न सक्छन् (१) नेपाली सेना र भारतीय सेनाबीचको सम्बन्धमा पुनर्विचार गर्नुपर्ने हुन सक्छ। (२) दुई सेनाबीचका सेना प्रमुखलाई एकअर्काको सेनाको मानार्थ प्रधानसेनापति दर्जा प्रदान गर्ने प्रचलनलाई रोक्नुपर्ने हुन सक्छ, विरोधस्वरूप। (३) नेपाली सेना र भारतीय सेनाबीच गरिँदै आएको वार्षिक संयुक्त सैनिक अभ्यास रोक्नुपर्ने हुन सक्छ। (४) अहिले नेपालको बैंकिङ सञ्जाल देशका सबै ठाउँमा पुगिसकेको अवस्थामा नेपालको पूर्वदेखि पश्चिमसम्म मूलतः पेन्सन वितरणका लागि राखिएको २३ वटा भारतीय डिस्ट्रिक्ट सोल्जर बोर्डलाई हटाउनुपर्ने हुन्छ। यसैगरी बुटवल र धरानको भारतीय पेन्सन क्याम्प पनि हटाउनुपर्ने हुन्छ। अहिल्यै सिमानामा सेना खटाउने कुरा अपरिपक्व कदम हुन्छ। लडाइँको अवस्था नआई सेना परिचालन गर्नेजस्तो संवेदनशील विषयलाई राष्ट्रियताको भावनामा बढी नै बहेर आवेगमा गरिने निर्णय हुन सक्तैन र हुँदैन। सेना भनेको अनिकाल पर्दाको बेलाका लागि सञ्चित गरेर राखेको अन्नजस्तै हो, जथाभावी भोक लाग्नासाथ झिकेर खाइहाल्ने वस्तु होइन। यसैकारण सेनालाई राष्ट्रको अन्तिम शक्तिका रूपमा लिइन्छ। राष्ट्रको अस्तित्वमै संकट पर्न थाल्यो र युद्धकै स्थिति सिर्जना भएमा परिचालन गर्न नै भनेर राखिएको होे सेना र यस्तो अवस्थामा नेपाली सेना परिचालन हुनुपर्छ र हुन्छ। तर युद्धको अवस्था नआई समयभन्दा पहिले सेना परिचालन गर्दा नतिजा प्रत्युत्पादक पनि हुन सक्छ। विभिन्न प्रयास सुरु हुँदैछन्, सबै विकल्प बाँकी नै छन् र सकिएका छैनन्। त्यसैले, उत्तेजित भएर निर्णय गर्ने बेला पनि होइन, यो र सेनालाई चनाखो र तयारी अवस्थामा राख्ने मात्र हो, अहिले। फेरि, सेना परिचालन आफैंमा सम्पूर्ण समस्याको समाधान पनि होइन र हुन सक्तैन। यसले सार्थकता तब मात्र पाउन सक्छ, जब सरकार र आम जनताको पूर्ण साथ र सहयोग मिल्छ। युद्धकै अवस्था आइपर्यो भने सेनाले आम जनतालाई परिचालन गर्ने जिम्मा पनि लिन सक्छ। लडाइँ नै गर्नुपर्ने अवस्था आएमा देश र सेनाले जहाँसुकै र जोसुकैबाट पनि सहयोग र समर्थन लिन सक्छ राष्ट्रिय स्वार्थ, हित र अस्तित्वका लागि। सबै कूटनीतिक र राजनीतिक प्रयासपश्चात् पनि यो मुद्दा सल्टिएन, कसै गरे पनि भारतले नेपाली भूमि कब्जामै राख्यो र सरकारले पनि कुनै कदम चालेन भने, सेनाले विशेष पहल गर्न सक्छ। सरकारलाई राष्ट्रिय दायित्वबारे सम्झाउने, दबाब दिने र विकल्प खोज्ने जिम्मा पनि सेनाकै हुन आउँछ, यस्तो बेलामा। जोखिम १ सबै विकल्प सिक्यो, समस्या समाधान भएन र बाध्यतावश नेपालले कठोर अडान लियो र सेना परिचालन गर्नेसम्मको निर्णयमा पुग्यो भने भारतले फेरि पनि नेपालमाथि कडा नाकाबन्दी लगाउने प्रायः निश्चित छ। के यसका लागि नेपाल सरकार, सबै पार्टीहरू र आम जनता तयार हुन्छन् त ? सञ्चारमाध्यमबाट केहीले खोजेको कडा अडान के सबै नेपालीको अडान हुन सक्छ त ? जे जस्तै परे पनि जुधेर, सहेर टिक्न सक्ने समर्थन के सबैमा कायम रहन्छ त ? यी र यस्ता आउन सक्ने राजनीतिक, आर्थिक, सामाजिक र अन्य गम्भीर चुनौतीबारे गहन मूल्यांकन जरुरी छ, अहिले र आवश्यक तयारी पनि। २ जोखिम भारतलाई पनि छ, नेपालमाथि नै आक्रमण गर्न। भारतमा भएका ७०८० लाख नेपालीको भविष्यको दुहाइ दिएर भारतले नेपाललाई सधैं बन्धक बनाउन पनि सक्तैन। भारतीय सेनामा कार्यरत लाखौं नेपाली नागरिक र नेपाली मूलका गोर्खाली सेनाबाट समेत नेपाली पहिचान, अस्तित्व तथा राष्ट्रियताका खातिर अनायास र नसोचेको प्रतिकारविद्रोह नहोला भन्न सकिँदैन। भारतीय सरकारले शिख समुदायको स्वर्णमन्दिरमा सैनिक आक्रमण गर्दाको परिणाम बिर्सने कुरा पनि भएन। यसैले वार्ताबाटै समस्या समाधान हुन्छ भन्नेमा आशा गरौं।  भण्डारी नेपाली सेनाका पूर्व सहायक रथि तथा नेपाल स्ट्राटेजिक स्टडिजका सचिव हुन्।"
"संविधानमा ग्यारेन्टी, व्यवहारमा अलमल","मेरो बच्चाले स्कुल भर्ना हुने समय कटाइसकेको छ। तर उसलाई स्कुलसम्म पुर्याउनु मेरा लागि चुनौतीपूर्ण छ। ऊ आफैं हिँड्न सक्दैन। शौचालय जान पनि समस्या छ। आफैं टिफिन बट्टा खोलेर खाजा खान सक्दैन। झोला बोक्न समस्या छ। बेन्चमा बस्न सक्दैन। यस्तो बच्चालाई कसरी स्कुल पठाउने ? कस्तो स्कुलमा भर्ना गर्ने भनेर सोच्दासोच्दै कैयौं दिन बिते, रात अनिँदो कटे। छिमेकीले सोधखोज गर्दा दिने जवाफ हुँदैन। बालबालिका फरकफरक हुन्छन्। फरकपन शारीरिक, मानसिक, सामाजिक, आर्थिक, सांस्कृतिक आदि रूपमा देखिन्छ। सरकारले सबै बालबालिकालाई शिक्षाको पहुँच सुनिश्चित हुने घोषणा गरेको छ। सबै बालबालिकाका पंक्तिमा केटाकेटी, सबलांगअपांग, धनीगरिब, छिटो सिक्नेढिलो सिक्नेलगायत सबै पर्छन्। अपांगता भएका बालबालिकाका आफ्नै किसिमका क्षमता र सीमितता हुन्छन्। नेपालको संविधान २०७२ लगायत राष्ट्रिय एवं अन्तर्राष्ट्रिय स्तरमा भएका घोषणाबाट शिक्षालाई बालबालिकाको मौलिक हकका रूपमा स्थापित गरिएको छ। हाम्रो देश बहुसांस्कृतिक, बहुभाषिक, बहुजातीय, भौगोलिक विविधतायुक्त छ। सबै किसिमको फरकपनलाई सम्बोधन, सम्मान एवं आत्मबोध गरी सोहीअनुसार कार्यक्रम छनोट एवं कार्यान्वयनको व्यवस्था मिलाउन नसकेसम्म शिक्षामा सबैको पहुँच सुनिश्चित गर्न सकिँदैन। त्यसैले प्रत्येक विद्यालय र समुदायलाई सबै किसिमका बालबालिकाका आवश्यकतालाई स्वीकार एवं सम्मान गर्ने कार्यमा जिम्मेवार बनाउन समावेशी शिक्षा पद्धतिलाई प्रमुख मार्गदर्शन एवं रणनीतिका रूपमा लिइएको छ। समावेशी शिक्षा पद्धतिमा सबैखाले बालबालिकाले आफ्नै परिवेशमा बसेर अध्ययन गर्न पाउँछन् भनिएको छ। हाम्रो संविधानले पनि यसै भन्छ। पहिलो शिक्षा, स्वास्थ्य जीवनोपयोगी कुरा एकै ठाउँबाट हुनुपर्ने। तर फरकफरक मन्त्रालयबाट फरकफरक तरिकाले भइरहेको छ। दोस्रो, विद्यार्थी भन्नासाथ हाम्रो शिक्षा प्रणालीले इशारा गर्नासाथ आउने, ल बस भनेर बेन्चमा बसाउने, जा भन्नासाथ जाने, पढाएको कुरा मान्नेलाई स्वीकार गर्यो। बेन्चमा बस्न नसक्ने विद्यार्थी हो कि होइन ? यो प्रश्न आज गम्भीर रूपमा उठेको छ। तिनका लागि ३५ हजार ६ सय १ विद्यालयमा एउटा पनि बेड नहुनुको कारण के हो ? के सुतेर पढ्ने विद्यार्थी हुँदैनन् ? अथवा छँदै छैनन् ? के शिक्षकले भनेको नबुझ्ने विद्यार्थी छँदै छैनन् ? निर्देशन नबुझ्ने विद्यार्थी छैनन् ? बौद्धिक विकासमा ढिलाइ भएका विद्यार्थी हुँदैनन् ? तर यी सबैलाई सम्बोधन गर्ने शैक्षिक प्रणालीको विकास हुन सकेन। हामी कस्ता छौं र के कुरा दिन सक्छौं भन्ने भन्दा पनि एकतर्फ मात्र प्रवाह हुने शैक्षिक प्रणाली भयो। तर हामीसँग कस्ता बालबालिका छन्, उनीहरूलाई कस्तो शिक्षा दिने, कस्तो खालबाट उनीहरूलाई तयार गर्ने भन्नेचाहिँ शून्य नै भयो। यसको उदाहरणका रूपमा अहिलेका ३५ हजार ६ सय १ विद्यालयका शिक्षकलाई हेर्दा हुन्छ। उहाँहरूले सबैखाले बालबालिकालाई विद्यालयमा स्वीकार गर्नुपर्ने थियो। सबलांग, अपांगता भएका सबैलाई स्वीकार गनुपर्नेमा उहाँहरूले अहिले एकथरी मात्र विद्यार्थीलाई स्वीकार गर्नुभएको छ, त्यो पनि उनीहरूको प्रकृति हेरेर मात्र। अहिलेसम्म विद्यालय भनेपछि केमा बस्ने ? बेन्चमा ? विद्यालयले बेन्च मात्र बनाउने। शैक्षिक सामग्रीबारे चर्चा नै नगर्ने, वैकल्पिक शिक्षाबारे चर्चा नै नगर्ने। अहिलेको शिक्षा प्रणाली सिकारु को हो भन्नेमा पनि अलमलमा छ। ठ्याक्कै सिकारु को हो, शिक्षा प्रणालीले चिन्न सकिरहेको छैन। शिक्षक कस्तो बन्ने भन्नेमा पनि बहस छ। अहिलेसम्म हामीले शिक्षकको काम निर्देशन दिने मात्र हो भन्ने सोचिरहेका छौं। शिक्षक त बालबालिकाअनुसार हुनुपर्ने हो नि ! फरक खाले बालबालिकालाई कसरी पढाउने ? कसरी लिने ? उनीहरूका चाहना के हुन् ? उनीहरूको विश्लेषण कसरी गर्ने भन्ने विषय शून्यप्रायः छ। विश्व स्वास्थ् संगठनको तथ्यांकले १५ प्रतिशत बालबालिकामा कुनै न कुनै किसिमको अपांगता रहेको देखाउँछ। नेपालमा तथ्यांककै समस्या छ, तैपनि करिब दुई प्रतिशत अपांगता भएका बालबालिका छन् भनिएको छ। यिनीहरूको शैक्षिक व्यवस्थापनको जिम्मा अब स्थानीय तहको काँधमा पुगेको छ। जसलाई जिम्मा दिइएको छ, उसले विषय पहिचान गर्नु त परको कुरा, अपांगता भएका बालबालिकाको शैक्षिक प्रणलीबारे सामान्य जानकारी पनि छैन। यसमा सबै ७५३ स्थानीय तहलाई काम र जिम्मेवारीका हिसाबले विशेष आवश्यकता पहिचान गरेर सहयोग गर्नुपर्ने देखिन्छ। विशेष आवश्यकता भएका बालबालिकालाई व्यक्तिगत आवश्यकताका आधारमा सहयोग गर्नुपर्ने संवैधानिक व्यवस्था छ। तर समस्या उनीहरूसँग सामान्य जानकारी पनि छैन। विशेष आवश्यकता भएका बालबालिकाको लागि के चाहिन्छ भन्नेमा स्थानीय सरकारसँग कुरा गर्यो भने संघीय सरकार देखाउँछ। त्यसकारण पनि अपांगता भएका बालबालिकाको शैक्षिक मुद्दा पूरै ओझेलमा छ। फरकफरक खाले अपांगता भएका बालबालिकालाई शैक्षिक प्रणालीमा ल्याउनेबारे दृष्टिकोण नै बन्न सकेको छैन। ७५३ स्थानीय तहले ७५३ किसिमको सांकेतिक भाषा बनाउने भन्ने होइन। शैक्षिक प्रणाली विकास गर्दा एकरूपता चाहिन्छ। तर विशिष्टीकृत सेवा प्रवाहका विषयमा संघीय दृष्टिकोण के हो ? त्यो पनि स्पष्ट छैन। हामीले खोजेको ७५३ वटा फरक किसिमको सांकेतिक भाषा होइन। ७५३ किसिमको सेवा प्रवाह गर्न खोजेको पनि होइन। यस्ता बालबालिकाको आवश्यकताअनुसार सेवा प्रवाह गर्ने हो भने सबै संरचनालाई जानकारीमूलक र जिम्मेवार बनाउनुपर्छ। तर यही विषय एकदमै अल्मलिएको छ। नीतिगत रूपमा पनि यो विषय अलमलमै छ। कार्यक्रमगत रूपमा कार्यक्रम बन्नै सकेका छैनन्। निश्चित बालबालिकाका लागि मात्र कार्यक्रम बन्ने गरेको छ। उदाहरणका लागि अटिजन, डाउनसिन्ड्रम, बहुअपांगता, श्रवणदृष्टिविहीन जस्ता पहिचान नभएका धेरै बालबालिकाका लागि कार्यक्रम बनाउन नसकिएको वस्तुस्थितिले कार्यक्रम बनाउने ठाउँमै अलमल भएको प्रस्ट हुन्छ। कार्यक्रम बनाउनेलाई देशमा यस्ता धेरै अपांगता भएका बालबालिका छन् भन्ने ज्ञान नै छैन। हुँदो हो त पक्कै पनि केही काम सुरु हुने थियो। हामी जस्ता अभिभावकले खुसीसाथ बालबालिका विद्यालय पठाउन पाउने वातावरण बन्थ्यो। नीतिगत, कार्यक्रम निर्माण र संरचना बनाउने कुरामा पनि स्थानीय तहमा उनीहरूको स्थान कहाँ हो र कसरी हो भन्नेमा न स्थानीय तहलाई स्पष्ट जानकारी छ न विद्यालय आफैंमा स्पष्ट छन्। भएका केही विद्यालय पनि एक अपांगतामा मात्र सीमित देखिन्छ। त्यसले थोरै मात्रामै सही, पक्कै सघाएको छ तर बहुसमस्या र बहुआवश्यकता भएकालाई केही सहयोग गरेको देखिँदैन। विशेषगरी हाम्रो अध्ययनको गन्तव्य के हो ? केका लागि हामीले पढाइरहेका छौं भन्नेमै अलमल देखिन्छ। यो पढाएपछि के हुन्छ ? कति पढाउने ? कतिसम्म बनाउने भन्नेमा ठूलो अलमल छ। तथ्यांकले पनि यी कुरा देखाइरहेको छ। विशेष आवश्यकता भएका बालबालिका तथा व्यक्तिको संवैधानिक हकको सुनिश्चितता कसले गरिदिन्छ ? हाम्रो संविधानको धारा ३१ ले दिएको अधिकारअनुसार उसले शिक्षा त पाएकै छैन, अरू सेवा सुविधा पनि पाएको छैन। विशेष आवश्यकता भएका विद्यार्थीका लागि के गर्ने ? कस्तो शैक्षिक प्रणालीको विकास गर्ने भन्नेमा शिक्षा एकाइ आफैं अलमलमा छ। विद्यालय के गर्ने ? सोच्नै सकेका छैनन्। कार्यक्रममा के राख्ने ? कसरी राख्ने ? थाहा छैन। भौतिक संरचना कसरी निमार्ण गर्ने ? त्यो पनि थाहा छैन। अहिले अपांगता विशेषका कार्यक्रम सञ्चालन भएका विद्यालयका स्रोत शिक्षक आफैं अलमलमा छन्। अन्तर्राष्ट्रिय अपांगता दिवस मनाइरहँदा हाम्रो मुलुकमा हरेक किसिमका अपांगता भएका बालबालिकाको शिक्षाका विषयमा गम्भीर बहस सुरु गर्न जरुरी छ। अपांगता भएका बालबालिकाको क्षेत्रमा कार्यरत शर्मा अपांगता भएको बच्चाकी आमा पनि हुन्।"
गरिबबारेका गरिब विचार,"गरिबी घटाउने कार्यक्रम टाठाबाठाको चर्ने ठाउँ भए, दाता र कर्मचारीले गरिबी बेचेर आफ्नो पेसाव्यवसाय चलाए गरिबी जीवनयापनका लागि साधनस्रोतको न्यूनता वा अभावको अवस्था हो सेवा र वस्तु उपभोग स्तर कम हुनु। गरिबी एक पिँढीबाट अर्को पिँढीमा हस्तान्तरण हँुदै वा अपवादका रूपमा कारणवश अहिलेको पिँढीमा नै सिर्जना भएको हुन्छ। मानव शरीरको जटिल संयन्त्र वस्तु र सेवाको उपभोगबाट प्राप्त हुने ऊर्जाबाट सञ्चालित हुन्छ। ऊर्जाको उपलब्धताले शरीरको अवस्था निर्धारण गर्छ। पर्याप्त छ, शरीर ठीक छ, न्यून छ, कमजोर छ। सेवा र वस्तुको उपभोग स्तर कम हुँदा शरीर सञ्चालनका लागि ऊर्जाको मात्रा घट्छ परिणाम शारीरिक, मानसिक मात्र होइन, सामाजिक हैसियतमा समेत ह्रास आउँछ। विश्व बैंकले दैनिक एक अमेरिकी डलरभन्दा कम आम्दानी भएकाले जीवनयापनका लागि आवश्यक न्यूनतम वस्तु र सेवा प्राप्त गर्न नसक्ने भनी गरिबको वर्गमा राख्छ। संसारभर यस्ता मानिसको संख्या ७३४५ लाख (२०१९) रहेको अनुमान छ। फेरि, गरिबको वितरण पनि एकैनासको छैन। अफ्रिका र एसिया महादेशमा गरिबको संख्या अन्यत्रभन्दा निकै छ। अमेरिका, जापान तथा युरोपियन मुलुकमा त गरिबी नभएजस्तै छ। समाजको गरिबलाई हेर्ने दृष्टिकोणमा समानता पाइँदैन। फलस्वरूप, घटाउने प्रयासमा विविधता छ। कुनै प्रयास कारगर छन्, कुनै छैनन्। गरिबीको गतिशीलतासँग सम्बन्धित यस्ता केही विचार यस प्रकार छन् १ गरिबी उन्मूलन गर्न सकिँदैन, घटाउने मात्र हो। सबै समाजमा केही मानिस सदावहार बेकामे हुन्छन्। यिनीहरू जन्मिँदै वा हुर्कंदैमा काम नलाग्ने हुन्छन्। यिनीहरूलाई कुनै हालतमा सुधार्न सकिँदैन। यिनीहरू गरिबीको दुश्चकमा रहन्छन्। गरिब भएकैले गरिब रहिरहन्छन्। फेरि, यस्ता मान्छेको उपस्थिति ज्याला स्थिर राख्न र हाते श्रमिकको उपलब्धताका लागि अपरिहार्य पनि हुन्छ। त्यसकारण राज्य सम्पूर्ण गरिबी निवारणमा लाग्नु उचित र ठीक होइन। सम्पनताको मानक अमेरिकामा ०१७ प्रतिशत मानिसको घर छैन। तर अमेरिकी सरकार यसप्रति बेपर्वाह छ। २ राज्यको सहयोग माग गर्नेलाई मात्र दिनुपर्छ। दरकार नहुनेलाई थोपर्नु हुँदैन। गरिबले जबसम्मलाई यस्तो चिज चाहिन्छ भन्दैन तबसम्म राज्य आफंै जान्ने हुँदाका प्रयास कामयावी हँुदैनन्। बलजफ्ती दिएको सहायताको मूल्य हँुदैन र यसले सहायताग्राहीलाई सहयोग पुर्याउन पनि सक्दैन। विद्यालयमा नपठाउने र स्वास्थ्य संस्थामा उपचार नगर्ने आदि कारण आपूर्तिमा असन्तुलन हो। आकलन गर्ने र उपभोग गर्नेबीचको असन्तुलन हो। ३ गरिबसँग साधन र स्रोत मात्र कम हुन्छ। उद्यमशीलता बढी हुन्छ। त्यसकारण घटाउने भनेको उद्यमशीलता प्रस्फुटनमा मद्दत गर्ने हो, अरू चिज होइन। पेटेन्ट अधिकारले बुद्धि पनि पुँजीमा हस्तान्तरण हुन्छ। जन्मँदैको साधन र स्रोतले मात्र मानिसको हैसियत निर्धारण गर्न सक्दैन। गरिबलाई हात समाएर हिँडाइरहनु आवश्यक छैन। अवसर र पे्ररकको उपयोग गरेर उद्यमी बनाउन सकिन्छ। ४ सम्पन्नताको सिँढी चढ्न गाह्रो छैन। खालि सिँढीको पहिलो खुट्किलोमा पाइला राख्न मात्र गाह्रो हो। पहिलो खुट्किलोमा कदम राखेपछि खुरुखुरु माथि चढ्न सकिन्छ। सहयोग गर्ने भनेको खालि पहिलो खुट्किलोमा पाइला राख्न सक्षम बनाउने मात्र हो। ५ गरिबी घटाउने, सार्वजनिक नीति बनाउने र कार्यान्वयसम्मका सबै काम टाठाबाठाले गर्छन्। गरिबी रोग हो र यसको उपचार हामीले मात्र गर्न सक्छौं भन्ने मान्यता यी राख्छन्। अनुभव नभएकाले म जान्ने हुँ भन्दा काम प्रभावकारी हुँदैन। अझ विदेशी दातालाई त निर्देशित एजेन्डाका कारण गरिबको अवस्था र चरित्रका बारेमा थाहै हँुदैन। गरिबीको अनुभव नभएको यो वर्ग कारणभन्दा पनि लक्षणको उपचारमा लागेका हुन्छन्। त्यसैले गरिबी घटाउने कुरा सिर्फ बुद्धिविलास र अधिकारीको प्रचलित वाक्य मात्र बन्दछ। ६ गरिबको प्रत्येक पल र पूरा जीवन नै जोखिमयुक्त हुन्छ। जोखिमको मात्राले कामप्रतिको लगाव नियन्त्रण गरेको हुन्छ। जति धेरै जोखिम बढ्छ उत्ति नै कम गर्ने जाँगर हराउँछ। एउटा गरिबले सबै बेला र अवस्थामा धेरै किसिमका जोखिमको सामना गर्नुपर्ने हुन्छ। प्रत्येक जोखिमले माथि उठ्ने गरिबको प्रयासलाई क्षत्विक्षत् बनाइदिन्छ। लक्ष्यमा लाग्न दिँदैन, बाटो परिवर्तन गर्न बाध्य बनाउँछ। ७ हैसियत कमजोर भएका कारण गरिबलाई कसैले पत्याउँदैन। मद्दत गर्नेहरू पनि हच्किन्छन्। जोखिम धेरै र मद्दत कमले गरिबको क्षमता संकुचन हुन्छ। अभावका प्वाल टाल्दाटाल्दै ऊ फेरि गरिब नै बन्न पुग्छ। उत्थान केही समय बढ्दै गए पनि जोखिमले फेरि यथास्थितिमा ल्याउन केही बेर लाग्दैन। ८ गरिबी बाध्यता मात्र होइन, मानसिकता पनि हो। गरिबले क्षमता बढ्दा पनि कमजोरी हटाउने उपाय अवलम्बन गर्दैनन्, देखासिखी गरेर अनावश्यक सेवा र वस्तुमा प्राप्त साधनस्रोत खर्चिन्छन्। बारीको पौष्टिक मकै छाडेर चाउचाउ किनेर खान्छ। आय बढाउने एकांकी गतिविधिले गरिबीको कारण उत्पन्न हुने समस्या हट्दैन। गरिबी उत्पादनका साधन र स्रोतको स्वामित्व र त्यसबाट प्राप्त हुने आय वितरणमा आधारित सामाजिक विभाजन हो। साधनस्रोत प्रशस्त भएकालाई धनी र न्यून वा नभएकालाई गरिब भनिन्छ। यो विभाजन जति बढी असमान हुन्छ सामाजिक तनाव पनि उत्तिकै मात्रामा बढ्छ। दार्शनिक जोन राउल संसारका सबै युद्ध, क्रान्ति वा आन्दोलन समानताका लागि भएको भन्दै प्रत्येक पटकका यस्ता घटना पछि समाज बढी समातामूलक भएको उनको दाबी छ। गरिबको हिस्सा धेरै भयो भने शासकीय व्यवस्थाले स्थिरता मात्र प्राप्त गर्न सक्दैन। सामाजिक नैतिकतामा पनि स्खलन आउँछ। हालैका दिनमा दक्षिण अमेरिका र पश्चिम एसियामा देखा परेको तनावलाई सामाजिक असमानतासँग जोडिन्छ। आर्थिक वृद्धिले सबैको सम्पन्नता बढाउँछ भन्ने भ्रममा पर्नु हुँदैन। नत्र हामीले अठोट गरेको समृद्धि धनीलाई थप धनी बनाउने र सामाजिक असन्तोष बढाउने दिशातिर उन्मुख हुनेछ। सन् २०१९ मा २९८ लाख जनसंख्याको अनुमान गर्दा नेपालमा हाल ६२५ लाख गरिब छन्। नीतिनिर्मातालाई २१ प्रतिशत कम हो भन्ने लागे पनि एक गरिबका लागि सम्पूर्ण जीवन कष्टकर हुनु अभिशाप हो। नेपालका ६२ लाखको जीवन अभिशप्त रहनु नेपाली समाजका लागि पनि सुहाउने कुरा होइन। करिब ६२ लाख जनसंख्यालाई गरिब राखेर नेपाली समाज शिष्ट र स्थिर रहन सक्दैन। देशको दिगो विकास र सामाजिक शान्ति र सद्भाव बनाइराख्न यीमध्येको धेरैभन्दा धेरैलाई थोरैभन्दा थोरै समयमा गरिबीबाट बाहिर ल्याउनुपर्छ। यसअगाडि गरिबी घटाउन अवलम्बन गरिएका कदमको कारणभन्दा पनि वैदेशिक रोजगार र त्यसबाट प्राप्त विप्रेषणको योगदान महत्वपूर्ण रहेको थियो भनिन्छ। यो क्षेत्र अरूको अवस्थामा भर पर्ने भएको र केही वर्षदेखिको स्थिति हेर्दा उल्लेख्य रूपमा वृद्धि हुन नसकेको यथार्थले सार्वजनिक क्षेत्रको बलियो प्रयास नभई नेपालको गरिबी घट्ने देखिँदैन। उल्लिखित विचारमा सत्यता भए पनि यही यथार्थमा टेकेर काम गर्नुपर्ने हुन्छ। नेपालमा गरिबलाई सार्वजनिक निकायले पनि अविश्वास गर्ने र गरिबीबाट निकाल्ने उपाय हामीले मात्र जान्दछौं, उनीहरूको सहभागिता आवश्यक छैन भन्ने मान्यता हाबी रह्यो। गरिबी घटाउने कार्यक्रम टाठाबाठाको चर्ने ठाउँ भए। दाता र कर्मचारीले गरिबी बेचेर आफ्नो पेसाव्यवसाय चलाए। एकाध गरिब अगाडि बढेको घटनालाई आफ्नो सफलता जोडेर सबै गरिबलाई अर्ती उपदेश दिइयो। उनीहरूको जोखिम, बाध्यता र क्षमता केलाउने काम भएन। उनीहरूको सहभागितामा जोखिम घटाउन भौतिक र मानसिक रूपमा तयार गर्ने, अवसर र उत्प्रेरक सघन बनाउँदै उद्यमशीलता जगाउने वातावरण बनाइएन। उद्यमशीलता जोखिमविनाको हँुदैन भन्नेमा ध्यान दिइएन, असफल हुनेबित्तिकै सुधार गर्नेभन्दा जति गरे पनि हँुदैन भन्दै कार्यक्रम नै नियोजन गरियो। गरिबको कमजोरी र तागतको विश्लेषणमा उनीहरूको सहभागितामा बढाउँदै सार्वजनिक सेवा र वस्तुमा पहुँच अभिवृद्धि गरेर आउन सक्ने जोखिम कमजोर पार्दै उद्यमशीलताको विकास र संरक्षण गर्दै अगाडि बढनुपर्छ। असमानता वृद्धि हुन नदिन नगद वा कार्यक्रममार्फत साधन र स्रोतको पुनर्वितरणलाई अझ सघन बनाउनुपर्छ। आर्थिक वृद्धिले सबैको सम्पन्नता बढाउँछ भन्ने भ्रममा पर्नु हुँदैन। नत्र हामीले अठोट गरेको समृद्धि धनीलाई थप धनी बनाउने र सामाजिक असन्तोष बढाउने दिशातिर उन्मुख हुनेछ। समतामूलक बन्न नेपालीले सदावहार आन्दोलन गरिरहनुपर्ने अवस्था आउँछ।"
साग महिला भलिबल फाइनल : दोस्रो सेटमा भारतविरुद्ध नेपालको जित,काठमाडौं : १३ औं दक्षिण एसियाली खेलकुद (साग) अन्तर्गत महिला भलिबल फाइनलमा भारतमाथि नेपालले दोस्रो सेटमा जित निकालेको छ। पहिलो सेटमा भारतसँग १७२५ ले पराजित भएको नेपालले दोस्रो सेटमा जित दर्ता गरेको हो। नेपालको यो जितसँगै दुई सेटमा नेपाल र भारतले अंग बाँडेका छन्। दोस्रो सेटमा नेपालले भारतमाथि २५२३ ले जित निकालेको हो। राष्ट्रिय खेलकुद परिषद् (राखेप)को कभर्ड हल त्रिपुरेश्वरमा भएको फाइनलमा नेपालले प्रतिस्पर्धात्मक सेटमा जित निकालेको हो। नेपाल श्रीलंकाविरुद्ध शानदार जित निकाल्दै फाइनल पुगेको हो। शनिबार दोस्रो सेमिफाइनलमा नेपालले श्रीलंकाविरुद्ध ३० को सोझो सेटको जित निकालेको थियो। यो नै अहिलेसम्म महिला भलिबलमा नेपालको ऐतिहासिक जित हो। यसअघि भएका सागमा नेपालले कास्य पदक मात्र हात पार्न सकेको थियो। भारत सेमिफाइनलमा माल्दिभ्सविरुद्ध ३० को सेटमा विजयी हुँदै फाइनल प्रवेश गरेको हो। समूह चरणको खेलमा भने नेपाल भारतसँग पराजित भएको थियो। भारतसँग पराजित भए पनि समूह उपविजेता बन्दै नेपाल सेमिफाइनलमा प्रवेश गरेको थियो। फाइनलको पहिलो सेट भारतले जितेको छ।
नेपाललाई मंगलबार आठ स्वर्ण : कुन खेलमा कति ? (फोटो फिचर),"काठमाडौं : साग खेलकुदमा सोमबार १५ स्वर्ण जितेको नेपालले मंगलबार आठ जनाले स्वर्ण जितेका छन्। कसले कुन खेलमा स्वर्ण जिते ? तस्बिर : विकास कार्की, सुनिता डंगोल र दिपेन श्रेष्ठ दौडमा सन्तोषीलाई स्वर्ण सन्तोषी श्रेष्ठ। महिलातर्फ नेपाललाई दश हजार मिटर दौडमा एक मिलिसेकेन्डले पछि पार्दै उनले स्वर्ण जितेकी हुन्। महिला १० हजार मिटर दौडमा सन्तोषीले स्वर्ण जित्दा रंगशाला क्षणभरका लागि स्तब्ध बन्यो। सन्तोषीले उक्त स्पर्धामा स्वर्ण जित्ने कल्पना न उनका प्रशिक्षकले गरेका थिए न त अन्य खेल पदाधिकारीले नै। सन्तोषीले जितेको त्यो स्वर्णले सिंगो नेपाली एथलेटिक्सको इतिहासमा नयाँ गोरेटो पहिल्याएको थियो। खेल सुरु भयो। सहभागी धावक आआफ्नो ट्र्याकबाट दौडन सुरु गरे। दौडको सुरुदेखि नै सन्तोषीले आफ्ना प्रतिद्वन्द्वीहरुलाई पछाडि पारिन्। १० हजार मिटर दूरी पूरा गर्न दौडका सहभागीले रंगशालामा बिछ्याइएको ट्र्याकलाई पछ्याउँदै २५ चक्कर लगाउनु पर्ने थियो। आफ्नै गतिमा दौडिएकी सन्तोषीले अन्तिम समयसम्म आफ्ना प्रतिद्वन्द्वीहरुलाई उछिन्ने अवसर दिइनन्। दक्षिण एसियाली एथलेटिक्समा दबदबा कायम गरेका भारत र श्रीलंकाका धावकले उनलाई निरन्तर पछ्याइरहेका थिए। तर, अन्तिम ५० मिटरको दौड बाँकी रहँदा भारतीय धाविका कविता यादबले आफ्नो गति बढाएर सन्तोषीलाई उछिन्ने प्रयास गरिन्। तर, आफ्ना प्रतिद्वन्द्वीको चलाखी बुझेकी सन्तोषीले अन्तिम समयमा जम्प गर्दै कविताभन्दा पहिले लक्ष्य पूरा गरिन्। बाहिरबाट दर्शकले हेर्दा दुबै सन्तोषी र कविता दुबैले एकै समयमा दौड पूरा गरेजस्तो देखिए पनि रंगशालामा जडान गरिएको फोटो फिनिसिङ क्यामरा मा कैद भएको दृश्यले सन्तोषीले बाजी मारेको स्पष्ट संकेत गयो। त्यसपछि नतिजामा कुनै बिवाद रहेन। सन्तोषीले नेपालका लागि ऐतिहासिक पदक जितिन्। तेक्वान्दो काजल र वीरबहादुर ४६ केजी तौल समूहमा तेक्वान्दोमा काजल श्रेष्ठले स्वर्ण जितिन्। काजलले फाइनलमा पाकिस्तानी खेलाडीलाई हराएकी हुन्। यो सँगै तेक्वान्दोमा नेपालले जितेको स्वर्ण पदक संख्या नौ पुगेको छ। पहिलो दिन सात स्वर्ण जितेको नेपालले दोस्रो दिन मंगलबार दुई स्वर्ण थप्यो। तेक्वान्दोको दोस्रो दिन नेपालका लागि काजल श्रेष्ठ वीरबहादुर महराले स्वर्ण हात पारे। महिला ४६ केजी तौलसमूहको फाइनलमा काजलले पाकिस्तानी खेलाडी सैयदजादी सिद्रा बातुललाई पराजित गर्दै स्वर्ण चुमेकी हुन्। उक्त स्पर्धामा भारतकी राधा भाटी र श्रीलंकाकी इशरा पुमालिसामराकुनले कांस्य पदक हात पारे। पुरुष ६८ केजी तौलसमूहको फाइनलमा नेपालका वीरबहादुरले पाकिस्तानका मुहम्मद फाहिमलाई पराजित गरे। उक्त स्पर्धामा श्रीलंकाका थारंगा लकमल र भारतका पृथ्वीराज चौहानले कांस्य पदक प्राप्त गरे। मंगलबार नेपालले एक रजत र एक कांस्य पदक पनि हात पार्यो। महिलातर्फको ५७ केजी तौलसमूहमा नेपालकी निमा गुरुङ रजत पदकमा सीमित भइन्। खेलको अन्तिम समयमा अंक गुमाएपछि उनी स्वर्णबाट चुकेकी थिइन्। निमालाई फाइनलमा भारतीय खेलाडी कसिस मलिकले ८७ अंकले हराइन्। उक्त स्पर्धामा भुटानकी छिरिङ याङ्चेन र पाकिस्तानकी नक्स हमदानीले कांस्य पदक हात पारे। पुरुष ५४ केजी तौलसमूहमा भने नेपाली खेलाडी मनोज मल्ल कांस्य पदकमा समेटिए। उक्त स्पर्धामा पाकिस्तानी खेलाडी शाह जाइबले स्वर्ण पदक जिते। उनले फाइनलमा श्रीलंकाका रेहना अनुरा बन्डरालाई हराए। भारतका कान्हा मैनालीले कांस्य पाए। यसअघि सोमबार कराँतेमा नेपालका मन्डेकाजी श्रेष्ठले दुई स्वर्ण जितेका थिए। उनले सिनियर पुरुष एकल काता र पुरुष टिम कातामा स्वर्ण पदक हात पारेका थिए। टिम कातामा मन्डेकाजीसँगै महसुस मोक्तान र प्रवीण मानन्धर पनि सहभागी थिए। नेपालले महिला टिम कातामा पनि स्वर्ण जितेको थियो। महिला टिम कातामा निर्मला तामाङ, संगीता मगर र सरु कार्की सहभागी थिए। यसैगरी पुरुष कुमुतेको ५५ केजी तौलसमूहमा नेपालका लक्ष्मण तामाङ, ८५ केजीमा विप्लवलाल श्रेष्ठ, महिला ४५ केजीभन्दा मुनि कुसुम खड्का र महिला ५० केजीभन्दा मुनि अनु अधिकारीले नेपालका लागि स्वर्ण पदक जितेका थिए। पुरुष कुमुतेमा नेपालका दिवस श्रेष्ठ र महिला कातामा नेपालकी चञ्चला दनुवार भने फाइनलमा पराजित भएका थिए। कराँतेमा नविन र सुनितालाई स्वर्ण नेपालले कराँतेमा मंगलबार थप दुई स्वर्ण पदक जितेको छ। पुरुष ६७ किलो तौलसमूहमा पाकिस्तानका अहमद नासेरलाई ८६ ले हराउँदै नेपालका नवीन रसाइलीले स्वर्ण जिते। यस स्पर्धामा पाकिस्तानका मोहम्मद फरदुस र श्रीलंकाका फ्रान्सेस्को हटेगुले कांस्य पदक जिते। यसैगरी नेपालकी सुनिता महर्जनले ६८ किलो तौलसमूहमा स्वर्ण चुमिन्। फाइनलमा उनले पाकिस्तानकी कुलसुमलाई ८२ ले पन्छाएकी थिइन्। कराँतेमा मंगलबार ६ स्वर्णका लागि भएको स्पर्धामा बंगलादेशले तीन स्वर्ण र पाकिस्तानले एक स्वर्ण पदक जितेको छ। पुरुष ६० किलो तौलसमूहको फाइनलमा पाकिस्तानका इक्वाल जाफरलाई ७ ३ ले हराउदै बंगलादेशका मोहम्मद अलामिन अस्मिनले स्वर्ण पदक जिते। सो स्पर्धामा नेपालका राजीव पुडासैनी र श्रीलंकाका विक्रम मुणाले कांस्य पदक जिते। महिलाको ५५ किलो तौलसमूहमा पाकिस्तानकी कुसुम सानालाई ५ ४ ले हराउँदै बंगलादेशकी मोहम्मद अख्तर प्रियाले स्वर्ण पदक जितिन्। सोही स्पर्धामा नेपालकी मनिषा चौधरी र श्रीलंकाकी मुकादम बसमले कांस्य पदक जिते। महिलाको ६१ किलो तौलसमूहमा नेपालकी अनु गुरुङलाई ५२ ले हराउँदै बंगलादेशकी हुमारा अख्तरले स्वर्ण पदक जितिन्। सो स्पर्धामा पाकिस्तानकी गुल नाज र श्रीलंकाकी जयकोडे अर्चांगेले कांस्य पदक जिते। ७५ किलो तौलसमूहको फाइनलमा नेपालका गंगाराम कसहवारलाई ८० ले हराउँदै पाकिस्तानका गुलाम अब्बास सादिलले स्वर्ण जिते। गंगाराम रजतमा समेटिए। श्रीलंकाका बन्डारिग्डे कसुन र भुटानका सेराब वान्चुकले कांस्य पदक जिते। उसुमा विजय र सुस्मितालाई स्वर्ण साग अन्तर्गत उसुमा नेपालले मंगलबार दुई स्वर्ण जितेको छ। लगनखेलस्थित सैनिक तालिम तथा शारीरिक केन्द्रमा भएको प्रतिस्पर्धामा नेपालका विजय सिञ्जाली र सुस्मिता तामाङले स्वर्ण जितेका हुन्। थाउलोको चवाङक्वाङमा विजयले ९४८ अंक हासिल गर्दै स्वर्ण जिते। बंगलादेशका मोहमद उमरले ९३४ अंकका साथ रजत र भारतका अञ्जुलले ९१६ अंक बटुल्दै कांस्यमा सीमित भए। महिला थाउलोको चवाङक्वाङमा सुस्मिताले श्रीलंका र बंगलादेशका खेलाडीलाई पछि पारिन्। सुस्मिताले ९४४ अंक जोड्दै स्वर्ण जितिन्। रजत जितेका श्रीलंकाका पीएचजी वत्सलाले ८८५ अंक जोडिन् भने कांस्य पदकमा सीमित भएकी बंगलादेशकी नुरबेहर बेगमले ७५९ अंक मात्रै जोड्न सकिन्। दुवाथलनमा हिमाललाई स्वर्ण मंगलबार पोखराको फेवाताल किनारमा भएको दुवाथलनमा नेपालका हिमाल टमटाले स्वर्ण पदक जितेका छन्। उनले निर्धारित दूरी ५७ मिनेट ३३ सेकेन्डमा पूरा गर्दै स्वर्ण जितेका हुन्। नेपालकै लक्ष्मण मल्ल टमटाभन्दा दुई मिनेट २० सेकेन्डले पछि पर्दै रजतमा चित्त बुझाए। नेपालसहित भारत र श्रीलंका सहभागी प्रतिस्पर्धामा श्रीलंकाका आसिथ परेराले निर्धारित दूरी ५९ मिनेट ३२ सेकेन्डमा पार गर्दै कांस्य पदक जिते। पाँच किलोमिटर दौड, २० किलोमिटर साइक्लिङ र साढे दुई किलोमिटर दौडमा नेपालले एक स्वर्णसहित तीन पदक हात पायो। अर्को रजत भने महिलातर्फ नेपालकी हुमी बुढामगरले जितिन्। श्रीलंकाकी एरेङ्गा दुलाक्सिले निर्धारित दूरी एक घन्टा पाँच मिनेट ५८ सेकेन्डमा पूरा गर्दै स्वर्ण जित्दा हुमी बुढामगर दुलाक्सिभन्दा तीन मिनेट चार सेकेन्डले पछि परिन्। श्रीलंकाकै उदय कुमारीले एक घन्टा नौ मिनेट नौ सेकेन्डका साथ कांस्य जितिन्। तस्बिर : कृष्णमणि बराल"
साग महिला भलिबल : नेपाल उपविजेतामा समेटियो,काठमाडौं : दक्षिण एसियाली खेलकुद (साग) को १३ औं संस्करणको महिला भलिबलमा नेपाल उपविजेतामा समेटिएको छ। महिला भलिबलको उपाधि भारतले उचालेको छ। मंगलबार राष्ट्रिय खेलकुद परिषद् (राखेप) को कभर्ड हल त्रिपुरेश्वरमा भएको प्रतिस्पर्धात्मक फाइनलमा दुई सेट जितेको नेपाललाई पछि पार्दै भारतले उपाधि उचालेको हो। पहिलो सेटमा भारतसँग १९२५ ले पराजित भएको नेपाल दोस्रो र तेस्रो सेटमा विजयी भएको थियो। यद्यपी चौथो र पाँचौ सेटमा लगातार भारतले जित दर्ता गरेको हो। दोस्रो सेटमा भारतमाथि २५२३ ले विजयी भएको नेपालले तेस्रो सेटमा २५२१ को जित दर्ता गरेको थियो। चौथो सेटमा भारतले २५२० ले जित दर्ता गर्यो भने पाँचौ सेटमा १५६ ले जित निकाल्दै उपाधि उचालेको हो। नेपाल श्रीलंकाविरुद्ध शानदार जित निकाल्दै फाइनल पुगेको थियो। शनिबार दोस्रो सेमिफाइनलमा नेपालले श्रीलंकाविरुद्ध ३० को सोझो सेटको जित निकालेको थियो। भारत सेमिफाइनलमा माल्दिभ्सविरुद्ध ३० को सेटमा विजयी हुँदै फाइनल प्रवेश गरेको हो। समूह चरणको खेलमासमेत नेपाल भारतसँग पराजित भएको थियो। भारतसँग पराजित भए पनि समूह उपविजेता बन्दै नेपाल सेमिफाइनलमा प्रवेश गरेको थियो।
साग महिला भलिबल फाइनल : दुई सेटमा भारतविरुद्ध नेपालको जित,काठमाडौं : १३ औं दक्षिण एसियाली खेलकुद (साग) अन्तर्गत महिला भलिबल फाइनलमा भारतविरुद्ध नेपालले लगातार दुई सेट जितेको छ। पहिलो सेटमा भारतसँग १७२५ ले पराजित भएको नेपाल दोस्रो र तेस्रो सेटमा विजयी भएको हो। दोस्रो सेटमा भारतमाथि २५२३ ले विजयी भएको नेपालले तेस्रो सेटमा २५२१ को जित दर्ता गरेको हो। राष्ट्रिय खेलकुद परिषद् (राखेप)को कभर्ड हल त्रिपुरेश्वरमा भएको फाइनलमा नेपालले प्रतिस्पर्धात्मक दुई सेटमा जित निकालेको हो। नेपाल श्रीलंकाविरुद्ध शानदार जित निकाल्दै फाइनल पुगेको हो। शनिबार दोस्रो सेमिफाइनलमा नेपालले श्रीलंकाविरुद्ध ३० को सोझो सेटको जित निकालेको थियो। यो नै अहिलेसम्म महिला भलिबलमा नेपालको ऐतिहासिक जित हो। यसअघि भएका सागमा नेपालले कास्य पदक मात्र हात पार्न सकेको थियो। भारत सेमिफाइनलमा माल्दिभ्सविरुद्ध ३० को सेटमा विजयी हुँदै फाइनल प्रवेश गरेको हो। समूह चरणको खेलमा भने नेपाल भारतसँग पराजित भएको थियो। भारतसँग पराजित भए पनि समूह उपविजेता बन्दै नेपाल सेमिफाइनलमा प्रवेश गरेको थियो। फाइनलको पहिलो सेट भारतले जितेको छ। साग महिला भलिबल फाइनल : नेपाल र भारतको प्रतिस्पर्धा जारी साग महिला भलिबल फाइनल : दोस्रो सेटमा भारतविरुद्ध नेपालको जित नेपाल र भारतको भलिबल फाइनलमा फोटो पत्रकारलाई प्रवेश दिइएन
उपाधि गुमेपछि आँसु,काठमाडौं : दक्षिण एसियाली खेलकुद (साग) को १३ औं संस्करणको महिला भलिबलमा नेपाल उपविजेतामा समेटिएपछि नेपाली खेलाडीका आँसु थामिएनन् । महिला भलिबलको उपाधि भारतले उचाल्दा नेपाली खेलाडी कभर्ड हलमै रोएका हुन् । । मंगलबार राष्ट्रिय खेलकुद परिषद् (राखेप) को कभर्ड हल त्रिपुरेश्वरमा भएको प्रतिस्पर्धात्मक फाइनलमा दुई सेट जितेको नेपाललाई पछि पार्दै भारतले उपाधि उचालेको हो। पहिलो सेटमा भारतसँग १९२५ ले पराजित भएको नेपाल दोस्रो र तेस्रो सेटमा विजयी भएको थियो। यद्यपी चौथो र पाँचौ सेटमा लगातार भारतले जित दर्ता गर्दा नेपाल ऐतिहासिक सफलताबाट चुकेको हो । दोस्रो सेटमा भारतमाथि २५२३ ले विजयी भएको नेपालले तेस्रो सेटमा २५२१ को जित दर्ता निकाल्दै उपाधि नजिक पुगेको थियो । तर चौथो सेटमा भारतले २५२० ले जित दर्ता गर्यो भने पाँचौ सेटमा १५६ ले जित निकाल्दै उपाधि उचाल्यो । डुवाथोलनमा नेपाललाई स्वर्ण चारशून्यको जितपछि नेपाली खेलाडीको खुसी (फोटो फिचर) सुनिताले स्वर्ण जित्दा बुवाका आँखामा आँसु (फाेटोफिचर) साग महिला भलिबल : नेपाल उपविजेतामा समेटियो नेपाल श्रीलंकाविरुद्ध शानदार जित निकाल्दै फाइनल पुगेको थियो। शनिबार दोस्रो सेमिफाइनलमा नेपालले श्रीलंकाविरुद्ध ३० को सोझो सेटको जित निकालेको थियो। भारत सेमिफाइनलमा माल्दिभ्सविरुद्ध ३० को सेटमा विजयी हुँदै फाइनल प्रवेश गरेको हो। समूह चरणको खेलमासमेत नेपाल भारतसँग पराजित भएको थियो। भारतसँग पराजित भए पनि समूह उपविजेता बन्दै नेपाल सेमिफाइनलमा प्रवेश गरेको थियो।
साग महिला भलिबल फाइनल : नेपाल र भारतको प्रतिस्पर्धा जारी,काठमाडौं : १३औँ दक्षिण एसियाली खेलकुद (साग) अन्तर्गत महिला भलिबलमा अहिले नेपाल र भारतबीच प्रतिस्पर्धा भइरहेको छ । त्रिपुरेश्वरस्थित कर्भड हलमा नेपाल र भारतको फाइनल प्रतिस्पर्धा सुरु भएको हो । नेपाल श्रीलंकाविरुद्ध शानदार जित निकाल्दै फाइनल पुगेको हो । शनिबार राष्ट्रिय खेलकुद परिषद् (राखेप)को कभर्ड हल त्रिपुरेश्वरमा भएको दोस्रो सेमिफाइनलमा नेपालले श्रीलंकाविरुद्ध ३० को सोझो सेटको जित निकालेको थियो । यो नै अहिलेसम्म महिला भलिबलमा नेपालको ऐतिहासिक जित हो । यसअघि भएका सागमा नेपालले कास्य पदक मात्र हात पार्न सकेको थियो । भारत सेमिफाइनलमा माल्दिभ्सविरुद्ध ३० को सेटमा विजयी हुँदै फाइनल प्रवेश गरेको हो । समूह चरणको खेलमा भने नेपाल भारतसँग पराजित भएको थियो । भारतसँग पराजित भए पनि समूह उपविजेता बन्दै नेपाल सेमिफाइनलमा प्रवेश गरेको थियो ।
माल्दिभ्सको टोलीमा नेपाली प्रशिक्षक,"काठमाडौं : अहिले नेपाल १३औं दक्षिण एसियाली खेलकुद (साग) मा झुमेको छ। आइतबार भव्य उद्घाटनबाट सुरु भएको सागको रौनकता अझै एक सातासम्म चल्नेछ। २० वर्षपछि आफ्नै भूमिमा फर्किएको सागमा आफ्ना खेलाडीको उत्कृष्ट प्रदर्शनका लागि सारा नेपालीले प्रार्थना गरिरहँदा कास्कीका कुमार अधिकारीलाई भने नेपालको भन्दा माल्दिभ्सको चिन्ता छ। दक्षिण एसियाको मिनी ओलम्पिक मानिने सागमा कुमार माल्दिभ्सको लनटेनिस टोली लिएर नेपाल आएका छन्। त्यसैले आफ्नो टोलीले बढीभन्दा बढी पदक जितोस् भन्ने चाहँदाचाहँदै पनि मातृभूमि पछि परोस् भन्ने चाहिँ उनी सोच्नसम्म पनि सक्तैनन्। आफ्नो टोलीले उत्कृष्ट प्रदर्शन गरोस् भन्ने चाहना त सबैको हुन्छ, कुमारले भने, यस्तोमा कर्मभूमिभन्दा जन्मभूमिको माया र महत्व विशेष हुँदो रहेछ। विगत दुई वर्षदेखि माल्दिभ्सको लनटेनिस टोली सम्हाल्दै आएका कुमार चार पुरुष र चार महिला टोली लिएर नेपाल आएका छन्। प्रतियोगितामा उत्कृष्ट प्रदर्शन गर्ने योजना बनाए पनि सोमबार खेलाडीले उनलाई खुसी दिलाउन भने सकेनन्। महिला तथा पुरुष टिम इभेन्टमा माल्दिभ्सको टोली पराजित भयो। महिला टोलीलाई नेपालले हरायो भने पुरुष टोली भुटानसँग स्तब्ध बन्यो। कुमार सन् २०१७ मा माल्दिभ्स पुगेका थिए। त्यहाँ बस्दै आएका हरि हायुको सम्पर्कका आधारमा कुमार माल्दिभ्स पुगेका थिए। माल्दिभ्सको लनटेनिसको राष्ट्रिय टोली सम्हाल्दै आएका फिलिपिन्सका प्रशिक्षकको सम्झौता सकिएपछि सुरुमा दुई वर्षका लागि माल्दिभ्सको उमेरसमूह र राष्ट्रिय टोली सम्हालेका कुमारको कार्यकाल अहिले थप एक वर्ष थपिएको छ। कुमारले विभिन्न उमेरसमूहका साथै गत वर्ष इन्डोनेसियामा आयोजना भएको १८औं एसियाली खेलकुदमा पनि प्रशिक्षकको जिम्मेवारी सम्हालेका थिए। सानो राष्ट्र भएकाले माल्दिभ्समा धेरै खेलाडी नभए पनि संघले लनटेनिसको विकासमा विशेष कार्यक्रम सञ्चालन गर्दै आएको उनले बताए। माल्दिभ्समा जम्मा एक सय ५० जना खेलाडी छन्। तर, उनीहरूको प्रोत्साहनका लागि संघले विभिन्न कार्यक्रम सञ्चालन गर्दै आएको छ उनले भने, उमेरसमूहदेखि सिनियरस्तरसम्मका कार्यक्रम ल्याइएको छ। कुमार माल्दिभ्स जानुअघि काठमाडौंको अमेरिकी क्लबमा टेनिस सिकाउँथे। सुरुको एक वर्ष मार्करका रूपमा काम गरेका उनले त्यसपछि १३ वर्ष टेनिस प्रशिक्षकको जिम्मेवारी सम्हालेका थिए। नेपालमा पनि राम्रै आम्दानी गर्दै आएका उनी यहाँको भन्दा राम्रो सुविधा पाएपछि माल्दिभ्स गएको बताए। कुमार बुवाको प्रेरणाले लनटेनिसमा लागेका हुन्। उनका बुवा दुर्गाप्रसाद पोखराको टेनिस कोर्टमा काम गर्थें। अरूले टेनिस खेलेको देखेर उनले छोरालाई पनि त्यही खेलमा लगाए। कुमारले काठमाडौंमा बसेर लामो समय लनटेनिस खेले। उनी सन् २००७ देखि २०१२ सम्म राष्ट्रिय च्याम्पियन बने। त्यही क्रममा २०६८ सालमा धनगढीमा भएको छैटौं राष्ट्रिय खेलकुदमा स्वर्ण पदक जिते। कुमार पछिल्लो समय नेपालमा लनटेनिसले निकै फड्को मारेको बताउँछन्। हाम्रो समयमा प्रशिक्षण गर्ने मुस्किल पथ्र्यो। अहिले खेलाडीले नियमित प्रशिक्षणका साथै एक्सपोजर पनि पाएका छन्, कुमार भन्छन्, तर धनीको खेलका रूपमा विकास हुँदा मध्यमवर्गीय भने वञ्चित हुन थालेका छन्।"
"७७ औं मिनेटमा नेपालको अर्को गोल : नेपाल४, भुटान शून्य",काठमाडौँ : साग पुरुष फुटबलमा भुटानमाथि नेपालले चौथो गोल गरेको छ। नेपालले खेलको ७७ औं मिनेटमा भुटानविरुद्ध चौथो गोल गरेको हो। दोस्रो हाफको पाँचौ मिनेटमा अग्रता दोब्बर बनाएको नेपालले ६६ औं मिनेटमा तेस्रो गोल गरेको थियो। खेल सुरु भएको पाँचौ मिनेटमा कप्तान सुजल श्रेष्ठको गोलबाट अग्रता लिएको नेपालले दोस्रो हाफको पाँचौ मिनेटमा उनकै गोलको मद्दतमा अग्रता दोब्बर बनाएको थियो। ६६ औं मिनेटमा अभिषेक रिजालले हेडमार्फत् सुन्दर गोल गरेका हुन्। रिजाल गोल लगत्तै मैदानबाट बाहिरिएका छन्। उनको ठाउँमा रेजिन सुब्बा मैदान प्रवेश गरेका छन्। साग पुरुष फुटबल अन्तर्गत सोमबार भएको खेलमा भुटानले बंगलादेशलाई १० ले हराएको थियो। यसअघि नै तीन अंक जोडिसकेको भुटानसँग नेपालले पहिलो खेल खेल्दै छ। नेपालले पहिलो खेलको ७७ मिनेट पूरा हुँदा ३ गोलको अग्रता लिएको हो।
करातेमा नेपाललाई थप स्वर्ण,काठमाडौँ : जारी १३औँ दक्षिण एसियाली खेलकुद (साग) अन्तर्गत करातेमा नेपालका नवीन रसाइलीले स्वर्ण पदक जितेका छन्। उनले ६७ किलोमुनिको प्रतिस्पर्धामा पाकिस्तानका खेलाडी अहमद नासिरलाई पराजित गरेका हुन्। उनले नासिरलाई ८६ अंकले पछि पार्दै नेपाललाई स्वर्ण दिलाएका हुन्।
६६ औं मिनेटमा नेपालको तेस्रो गोल : भुटान शून्य,"काठमाडौँ : साग पुरुष फुटबलमा भुटानमाथि नेपालले तेस्रो गोल गरेको छ । दोस्रो हाफको पाँचौ मिनेटमा अग्रता दोब्बर बनाएको नेपालले ६६ औं मिनेटमा तेस्रो गोल गरेको हो । खेल सुरु भएको पाँचौ मिनेटमा कप्तान सुजल श्रेष्ठको गोलबाट अग्रता लिएको नेपालले दोस्रो हाफको पाँचौ मिनेटमा उनकै गोलको मद्दतमा अग्रता दोब्बर बनाएको थियो । ६६ औं मिनेटमा अभिषेक रिजालले हेडमार्फत् सुन्दर गोल गरेका हुन् । रिजाल गोल गरेसँगै मैदानबाट बाहिरिएका छन् । उनको ठाउँमा रेजिन सुब्बा मैदान प्रवेश गरेका छन् । साग पुरुष फुटबल अन्तर्गत सोमबार भएको खेलमा भुटानले बंगलादेशलाई १० ले हराएको थियो । यसअघि नै तीन अंक जोडिसकेको भुटानसँग नेपालले पहिलो खेल खेल्दै छ । नेपालले पहिलो खेलको ६६ मिनेट पूरा हुँदा ३ गोलको अग्रता लिएको हो । भुटानविरुद्ध नेपाल १० ले अघि दोस्रो हाफको पाँचौ मिनेटमा सुजलको दोस्रो गोल, नेपाल२, भुटान शून्य"
"नेपालले श्रीलंकालाई दियो १७३ रनको लक्ष्य, दीपेन्द्रको शानदार ब्याटिङ","काठमाडौं : १३औं दक्षिण एशियाली खेलकूद अन्तर्गत पुरुष क्रिकेटमा नेपाल अहिले श्रीलंकासँग प्रतिस्पर्धा गरिरहेको छ । कीर्तिपुर मैदानमा जारी खेलमा नेपालले श्रीलंकालाई जितका लागि १७३ रनको लक्ष्य दिएको छ । श्रीलंका यू२३ ले टस जितेर फिल्डिङ रोजेपछि पहिले ब्याटिङ गरेको नेपालले २० ओभरमा ५ विकेट गुमाएर १७२ रन बनाएको छ । नेपालका लागि दीपेन्द्रसिंह ऐरी शानदार व्याटिङ गरेपछि नेपालले राम्रो स्कोर बनाएको हो ऐरीले ४४ बलमा ४ चौका र ३ छक्कासहित ७२रन बनाएर अविजित रहे । ओपनिङमा आएका पारस खड्का ५ बल खेल्दा १ रनमा आउट हुँदा कप्तान ज्ञानेन्द्र मल्लले २० बलमा २१ रन बनाए। विनोद भण्डारीले २१, आरिफ शेखले १९, पवन सर्राफले पनि १३ बलमा २२ रन बनाएर । महत्वपूर्ण योगदान गरे। श्रीलंकाका लागि किमिन्दु मेन्डिसले नेपालको २ विकेट लिए ।"
चारशून्यको जितपछि नेपाली खेलाडीको खुसी (फोटो फिचर),काठमाडौं : नेपालले १३औं दक्षिण एसियाली खेलकुद (साग) को पुरुष फुटबलमा विजयी सुरुआत गरेको छ । दशरथ रंगशालामा मंगलबार भएको खेलमा नेपालले भुटानलाई ४० गोलले हरायो । एकपक्षीय प्रदर्शन गरेको नेपालको जितमा कप्तान सुजल श्रेष्ठले दुई तथा अभिषेक रिजाल र मिक्छेन तामाङले एक एक गोल गरे । सुजलले पाँचौं र ५१औं मिनेटमा गोल गरेका थिए । अभिषेक रिजालले ६७औं मिनेटमा गोल गरे । ७७औं मिनेटमा मिक्छेन तामाङले गोलगर्दै नेपाललाई सहज जित दिलाए । यस जितसँगै तीन अंक बनाएको नेपाल शीर्ष स्थानमा छ । दुई खेल सकेको भुटानको पनि तीन अंक छ । श्रीलंका र माल्दिभ्सले एक एक अंक बनाएका छन् । यसैगरी मंगलबार नै भएको अर्को खेलमा बंगलादेश र माल्दिभ्सले ११ गोलको बराबरी खेल्दै अंक बाँडेका छन् । बंगलादेशले ३०औं मिनेटमा माल्दिभ्सको कप्तान अक्रम अब्दुल घानीले आत्मघाती गोलबाट अग्रता लिएको थियो । ७०औं मिनेटमा माल्दिभ्सका इब्राहिम महोदीले गोल गर्दै खेललाई बराबरीमा ल्याएका थिए। तस्बिर : विकास कार्की।
सुनिताले स्वर्ण जित्दा बुवाका आँखामा आँसु (फाेटोफिचर),"काठमाडौँ : १३औँ दक्षिण एसियाली खेलकुद (साग) मा सुनिता महर्जनले मंगलबार करातेमा स्वर्ण पदक जितेकी छन्। नेपाल पुलिस क्लबमा आवद्ध सुनिताले ६५ केजी मुनिको तौल समूहको प्रतिस्पर्धामा स्वर्ण पदक जितेकी हुन्। उनले पाकिस्तानकी कुल्सुमलाई पराजित गर्दै स्वर्ण हात पारेकी हुन्। राजधानीको मनमैजु माइती घएकी सुनिताको घर सीतापाइलामा हो। २७ वर्षीया सुनिता विगत ७ वर्षदेखि पुलिस क्लबमा आवद्ध भएर करातेमा संलग्न छन्। नेपाल पुलिस क्लबका हेड कोच राजेश श्रेष्ठले सुनिताले आफ्नो सपना पूरा गरेर सबैलाई खुसी बनाएको प्रतिक्रिया दिए। स्वर्ण जितेपछि सुनिता खुसी छन्। उनले आफ्नो सपना पूरा गरेकी छन्, उनका प्रशिक्षक श्रेष्ठले भने, हामीलाई पनि खुसी बनाएर उनले देशको नाम राखेकी छन्। सुनिता सात वर्षअघि ९ महिने तालिम पूरा गरेर नेपाल प्रहरीमा प्रवेश गरेकी हुन्। एकै दिन नेपाललाई १५ स्वर्ण कराँतेको उत्कृष्ट पुनरागमन १० हजार मिटर दौडमा सन्तोषीले जितिन् स्वर्ण डुवाथोलनमा नेपाललाई स्वर्ण सुनिताले स्वर्ण जिते लगत्तै उनका बुबा नाती महर्जनका आँखामा आँसु रोकिएनन्। स्वर्ण जितेपछि सुनिताले आफ्नो बुवालाई अँगालोमा बाँधेकी थिइन्। छोरीको अँगालोमा बाँधिएका नातीका आँखामा आँसु थामिएनन्। उनी खुसीका आँसु पुछिरहेका थिए। बुवाको आँखामा आँसु देखेपछि सुनिता बुवाको अँगालोमै रोएकी थिइन्। नेपालका लागि पहिलो स्वर्ण करातेमै मन्डेकाजी श्रेष्ठले दिलाएका थिए। उनले सोमबार पाकिस्तानकै खेलाडी नाइमातुल्लाहलाई हराएर स्वर्ण जितेका थिए। नेपालले सोमबार मात्र १५ स्वर्ण जितेको थियो।"
महिला फुटबल : शरु लिम्बूको गोलले नेपालको विजयी सुरुवात,पोखरा : १३ औं दक्षिण एसियाली खेलकुद अन्तरगतको महिला फुटबल प्रतियोगितामा नेपालले विजयी सुरुवात गरेको छ। पोखरा रंगशालमा मंगलबार भएको पहिलो खेलमा नेपालकी शरु लिम्बूले ८८ औं मिनेटमा गरेको एक मात्र गोलको मद्दतले नेपाल विजयी भएको हो। नेपालले प्रतिद्वन्द्वी श्रीलंकामाथि १० गोल अन्तरले जित निकालेको हो। नेपालले खेल अवधिभर श्रीलंकालाई दबाबमा राखेको थियो। खेलको १५ औ मिनेटमा सवित्रा भण्डारी (साम्भा)ले डिबक्स भित्र पाएको अवसरलाई सदुपयोग गर्न सकिनन्। खेल अवधिभर पुरा दबाब राखेको नेपालले दोस्रो हाफको १३ औँ मिनेटमा साम्भाले प्रहार गरेको बल क्रस बारबाट बाहिरिएको हो। नेपाली टिमका जर्सी नम्बर ९ लगाएर मैदानमा उत्रिएका सवित्रा भण्डारी खेल अवधिभर दर्शकको नजरमा रहिन्। उनी प्रतिद्धन्द्वी श्रीलंकाका खेलाडीको नजरबन्दका बाबजुद पनि राम्रो प्रदर्शन गर्दै प्रशंसा बटुल्न सफल भइन्। श्रीलंकाले खेल अवधिभर रक्षात्मक खेल खेलेका थिए। सो को अवसरमा नेपाली खेलाडीले पटकपटक डिबक्स भित्र पाएको राम्रो अवसरलाई सदुपयोग गर्न सकेको थिएन्। टीमका क्यापटेन निरु थापाले खेलको ३८ औं मिनेटमा हानेको प्रहारलाई श्रीलंकाका गोलकिपर अयोमी विजेराथनाले बचाउँ गरेकी थिइन्। खेल अवधिभर नेपालले दबाब राखेको भए पनि नतिजा निकाल्न नसकेपछि नेपाली महिला टिमका प्रशिक्षक हरि खड्काले खेलको ३२ औँ मिनेटमा दिपा राईलाई मैदानबाट निकालेर लिम्बूलाई मैदान पठाएका थिए।
साग पुरुष क्रिकेट : पहिलो खेलमा नेपालको हार,"काठमाडौँ : १३औँ दक्षिण एसियाली खेलकुद अन्तर्गत पुरुष क्रिकेटको पहिलो खेलमा नेपाल श्रीलंकासँग पराजित भएको छ । त्रिवि क्रिकेट मैदान कीर्तिपुरमा मंगलबार भएको खेलमा नेपाल ६ विकेटले पराजित भएको हो । टस हारेर पहिलो ब्याटिङको निम्तो पाएको नेपालले निर्धारित २० ओभर ५ विकेट गुमाउँदै १७२ रन बनाएको थियो । १७३ रनको लक्ष्य श्रीलंका यू२३ टोलीले १९१ ओभरमा ४ विकेट गुमाएर पूरा गर्यो । नेपालका लागि सुशन भारी, करण केसी र सोमपाल कामी र पवन सर्राफले ११ विकेट लिए । यसअघि नेपालका लागि दीपेन्द्रसिंह ऐरी शानदार व्याटिङ गरेपछि नेपालले राम्रो स्कोर बनाएको हो ऐरीले ४४ बलमा ४ चौका र ३ छक्कासहित ७२रन बनाएर अविजित रहे । ओपनिङमा आएका पारस खड्का ५ बल खेल्दा १ रनमा आउट हुँदा कप्तान ज्ञानेन्द्र मल्लले २० बलमा २१ रन बनाए। विनोद भण्डारीले २१, आरिफ शेखले १९, पवन सर्राफले पनि १३ बलमा २२ रन बनाएर । महत्वपूर्ण योगदान गरे। श्रीलंकाका लागि किमिन्दु मेन्डिसले नेपालको २ विकेट लिए । सुरुदेखि नै आक्रामक ब्याटिङ गरेको श्रीलंकाको पहिलो विकेट गुमेपछि नेपाल खेलमा फर्किएको थियो । सस्तैमा ३ विकेट लिए पनि चौँथो विकेटका लागि सम्मु असन र निशान मुदुस्काले ठूलो साझेदारी गरेपछि नेपाल पहिलो जितबाट चुकेको हो ।"
डुवाथोलनमा नेपाललाई स्वर्ण,"पोखरा : १३ औं दक्षिण एसियाली खेलकुद प्रतियोगिताअन्तर्गत पोखराको फेवाताल किनारमा मंगलबार भएको डुवाथोलन खेलमा नेपालले एक स्वर्ण पदकसहित तीन पदक हात पार्न सफल भएको छ। ५ किलोमिटर दौड, २० किलोमिटर साइक्लिङ र साँढे दुई किलोमिटर दौडमा नेपालले एक स्वर्णसहित तीनवटा पदक हात पार्न सफल भएको हो। भारत, श्रीलंका र नेपालकै लक्ष्मण मल्ललाई पछि पार्दै पुरुषतर्फको डुवाथोलनमा नेपालका हिमाल टमटाले निर्धारित दुरी ५७ मिनेट ३३ सेकेण्डमा पार गरी नेपाललाई स्वर्ण पदक दिलाएका हुन्। यस प्रतियोगितामा नेपालका लक्ष्मण मल्ल नेपालकै टमटा भन्दा २ मिनेट २० सेकेण्डले पछि पर्दै रजत पदकमा चित्ता बुझाए । उनले निर्धारित दुरी ५९ मिनेट १३ सेकेण्डमा पार गरेका थिए । श्रीलंकाका आशिथ पेरेराले निर्धारित दुरी ५९ मिनेट ३२ सेकेण्डमा पार गरी तेश्रो भए । त्यसै गरी महिला तर्फको डुवाथलनमा श्रीलंकाले स्वर्ण र कास्य पदक जित्यो । श्रीलंकाकी एरेङगा दुलाक्सिले निर्धारित दुरी १ घण्टा ५ मिनेट ५८ सेकेण्डमा पार गरी स्वर्ण पदक हात पारित भने नेपालकी हुमी बुढामगरले रजत पदक जितिन्। दुलाक्सिभन्दा ३ मिनेट ४ सकेण्ड ढिला हुँदा नेपालकी बुढामगर दोश्रो हुँदै रजत पदक प्राप्त गरेकी हुन्। श्रीलंकाकी खेलाडी उदय कुमारीले कास्य पदक जितेकी छन् । उनले निर्धारित दुरी १ घण्टा ९ मिनेट ९ सेकेण्डमा पार गरेकी हुन्। प्रतियोगितामा नेपाल सहित श्रीलङका र भारत सहभागी भएका छन्। नेपाल ट्राय्थलन संघका अध्यक्ष निलेन्द्रराज श्रेष्ठले नेपाललाई नेपाल ट्रायथलन र डुवाथलनबाट स्वर्ण पदक दिलाउने खेलाडीलाई जनही एक लाख रुपैयाँ दिने घोषणा गरेका छ्न्। त्यसैगरी रजत हुने खेलाडीलाई ५० हजार र कास्य पदक विजेता खेलाडीलाई २५ हजार पुरस्कार प्रदान गर्ने घोषणा समेत गरेका छन ।संघका उपाध्यक्ष एवं गण्डकी प्रदेश सांसद समेत रहेका दीपक कोइराला (रुपक) र बाबा फाउण्डेसनले स्वर्ण पदक विजेता खेलाडीलाई जनही २५ हजार, रजत पदक विजेतालाई १५ हजार र कास्य पदक विजेतालाई जनही १० हजार रुपैया दिने घोषणा गरेका छन्। पोखराको फेवाताल किनारमा सोमवार भएको ट्रायथलन प्रतियोगितामा नेपालकी सोनी गुरुङले पहिलो पटक स्वर्ण पदक जितेकी थिइन्। पोखराको फेवाताल किनारमा बुधबार मिक्स रिले ट्रायथलन हुनेछ । पोखरामा डुवाथोलन प्रतियोगितामा स्वर्ण पदक विजेता नेपालका हिमाल टमटा र रजत पदक विजेता नेपालका लक्ष्मण मल्ल ।"
फुटबलमा कांस्यका लागि छुट्टै प्रतिस्पर्धा नहुने,"काठमाडौं : १३औं दक्षिण एसियाली खेलकुदअन्तर्गत कांस्य पदकका लागि छुट्टै प्रतिस्पर्धा नहुने भएको छ। राउन्ड रोविन लिगका आधारमा खेलाइने खेलमा पाँच टोली सहभागी छन्। लिग चरणमा तेस्रो हुने टोलीले सोझै कांस्य पदक प्राप्त गर्नेछ। स्वर्ण र रजतका लागि भने शीर्ष र दोस्रो टोलीबीच प्रतिस्पर्धा हुनेछ। अखिल नेपाल फुटबल संघ (एन्फा) ले आइतबार फेरि नयाँ खेल तालिका निकालेको छ। यसअघि माल्दिभ्सको लगातार खेल परेकाका कारण खेल तालिकाको विषयमा विवाद भएको थियो। नयाँ तालिकामा सबै टोलीलाई एक दिन आराम हुनेगरी मिलाइएको छ। पुरुष फुटबलमा नेपाल, बंगलादेश, माल्दिभ्स, श्रीलंका र भुटानले भाग लिएका छन्। पाकिस्तानले अन्तिममा नखेल्ने निर्णय गरेपछि दुई पटक फुटबलको खेल तालिका परिवर्तन गरिएको हो। दैनिक खेल्न परेका कारण खेलअघि नेपालबाहेक सहभागी अन्य देशका प्रशिक्षकले खेल तालिकाप्रति असन्तुष्टि जनाएको थिए। सोमबारदेखि दशरथ रंगशालामा सुरु भएको फुटबलको पहिलो खेलमा भुटानले बंगलादेशलाई १० गोलले हराएको छ। भुटानको जितमा चेन्चोले ६५ औं मिनेटमा निर्णायक गोल गरेका थिए। जितसँगै भुटानने तीन अंक बनाएको छ। यसैगरी अर्को खेलमा माल्दिभ्स र श्रीलंकाले गोलरहित बराबरी खेलेका छन्।"
अञ्जलीको विश्व कीर्तिमान,"पोखरा : १३औं दक्षिण एसियाली खेलकुद (साग) अन्तर्गत महिला क्रिकेटमा नेपालकी अञ्जली चन्दले विश्व कीर्तिमान बनाएकी छन्। पोखरा क्रिकेट मैदानमा सोमबार माल्दिभ्सविरुद्धको खेलमा उनले विश्व कीर्तिमान बनाएकी हुन्। अञ्जलीको कीर्तिमानसँगै नेपालले माल्दिभ्सलाई १० विकेटले पराजित गर्यो। अञ्जलीले दुई ओभर बलिङ गर्दै एक रन पनि नदिई ६ विकेट लिँदै विश्व कीर्तिमान बनाएकी हुन्। कुनै पनि क्रिकेटरले अहिलेसम्म रन नखर्चिकन ६ विकेट लिन सकेका छैनन्। अञ्जलीले चार ब्याट्सवुमनलाई क्याच गराएकी थिइन्। यस्तै दुई खेलाडीलाई बोल्ड गरिन्। अञ्जलीले नवौं ओभरको पाँचौ र छैटौं तथा ११औं ओभरको पहिलो बलमा विकेट लिँदै ह्याट्रिक पूरा गरेकी थिइन्। टिट्वेन्टीमा अञ्जलीको प्रदर्शन विश्व कीर्तिमान भएको नेपाली टोलीका प्रशिक्षक जगत टमटाले जानकारी दिए। उनले माल्दिभ्सका नौ खेलाडी शून्य रनमै आउट हुनु पनि अर्को कीर्तिमान भएको बताए। यसैगरी कुनै पनि टोली १६ रनमा अलआउट हुनु पनि अर्को कीर्तिमान हो भने मात्रै पाँच बलमा जित हासिल गर्नु पनि अर्को कीर्तिमान भएको टमटाले दाबी गरे। सोमबारको खेल रोचक पनि रह्यो। जसमा चार नयाँ कीर्तिमान पनि बने। टस जितेर ब्याटिङ रोजेको माल्दिभ्स १०१ ओभरमा १६ रनमै समेटिएको थियो। सात रनमा पहिलो विकेट गुमाएको माल्दिभ्सले ११ रनमा दोस्रो र तेस्रो, १५ रनमा चौंथो, पाँचौं, छैटौं र सातौं तथा १६ रनमा बाँकी विकेट गुमाएको थियो। माल्दिभ्सको पालीमा हम्जा नियाजले नौ तथा हफ्सा अब्दुल्लाले चार रन जोडिन्। बाँकी खेलाडी शून्यमै पेभेलियन फर्किए। नेपालले अतिरिक्त तीन रन दिएको थियो। १७ रनको लक्ष्यसहित मैदान छिरेको नेपालले पहिलो ओभरमै जित निकाल्यो। मात्रै पाँच बलको सामना गरेकी काजल श्रेष्ठले तीन चौका प्रहार गर्दै अविजित १३ रन जोडिन्। पाँच बल फालेकी माल्दिभ्सका बलर समा अलिले अतिरिक्त चार रन दिएकी थिइन्। अर्की प्रारम्भिक ब्याट्सम्यान सीता मगरले एक बल पनि खेल्न पाइनन्। २१ ओभरमा दुई मेडनसहित ६ विकेट लिएकी अञ्जली चन्द बुमन अफ दी म्याच घोषित भइन्। करुणा भण्डारीले दुई ओभरमा दुई विकेट लिइन्। जितपछि नेपाली टोलीकी कप्तान रुविना क्षत्रीले पहिलो खेलमै उत्कृष्ट प्रदर्शन गर्न सकेकोमा खुसी भएको बताइन्। नेपालले बुधबार बंगलादेश र शुक्रबार ६ मा श्रीलंकाको सामना गर्नेछ। माल्दिभ्सकी कप्तान जुना मारियाले पहिलो अन्तर्राष्ट्रिय खेल भएका कारण उत्कृष्ट प्रदर्शन गर्न नसके पनि अनुभव बटुल्ने अवसर पाएको बताइन्। मंगलबार श्रीलंका र बंगलादेशबीच खेल हुनेछ।"
"दोस्रो हाफको पाँचौ मिनेटमा सुजलको दोस्रो गोल, नेपाल२, भुटान शून्य",काठमाडौँ : साग पुरुष फुटबलमा नेपालले दोस्रो हाफमा अग्रता दोब्बर बनाएको छ । भुटानसँगको खेलमा नेपालले दोस्रो हाफको पाँचौ मिनेटमा अग्रता दोब्बर बनाएको हो । दोस्रो हाफको पाँचौँ मिनेटमा कप्तान सुजल श्रेष्ठले गोल गर्दै नेपालको अग्रता दोब्बर बनाएका हुन् । पहिलो हाफको पाँचौँ मिनेटमा सुजलले नै गोल गर्दै नेपाललाई अग्रता दिलाएका थिए । खेल त्रिपुरेश्वरस्थित दशरथ रंगशालामा जारी छ । साग पुरुष फुटबल अन्तर्गत सोमबार भएको खेलमा भुटानले बंगलादेशलाई १० ले हराएको थियो । यसअघि नै तीन अंक जोडिसकेको भुटानसँग नेपालले पहिलो खेल खेल्दै छ । नेपालले पहिलो खेलको ६० मिनेट पूरा हुँदा २ गोलको अग्रता लिएको हो ।
उसुमा नेपाललाई २ स्वर्ण,काठमाडौं : १३औं दक्षिण एसियाली खेलकुद अन्तर्गत उसुमा नेपालाई दुई स्वर्ण प्राप्त भएको छ । मगलबार बिहान भएको मंगलबार बिहान ललितपुरको लगनखेलमा भएको प्रतियोगितामा उसुको पुरुष थाउलोतर्फ विजय सिञ्चालीले स्वर्ण जितेका हुन भने महिला थाउलोतर्फ सुस्मिता तामाङले स्वर्ण जितेकी हुन् । विजयले बंगलादेशी र सुस्मिताले श्रीलंकन प्रतिस्पर्धीलाई पछि पार्दै स्वर्ण हात पारेका छन् । १३औं सागको उसुमा सुरुकै खेलमा नेपालले स्वर्ण जितेको हो ।
छैटौँ पटक मेसीले जिते बोलोन डीओर,"एजेन्सी : बार्सिलोनाका कप्तान अस्र्जेन्टिनी फुटबल स्टार तथा बार्सिलोनाका कप्तान लियोनल मेसीले छैटौँ पटक बोलोन डीओर अवार्ड जितेका छन् । लिभरपुलका भर्जिल भान डिजेक पोर्चुगिज स्टार क्रिस्टियानो रोनाल्डोलाई पछि पार्दै मेसीले उपाधि जितेका छन् । यसअघि मेसीले पछिल्लो पटक २०१५ मा यो अवार्ड जितेका थिए । छैटौं पटक यो उपाधि जितेर सबैभन्दा धेरै उपाधि जित्ने कीर्तिमान मेसीले बनाएका छन्। फ्रान्स फुटबल म्यागजिनले वर्षको उत्कृष्ट फुटबलरलाई प्रदान गर्ने अवार्ड मेसीले पहिलो पटक २००९ मा पहिलो पटक जितेका थिए । त्यसपछि २०१०, २०११, २०१२ मा गरी लगातार चार पटक मेसीले यो उपाधि जिते । २०१५ मा मेसीले पाचौं पटक बोलोन डीओर जितेका थिए। खेलाडी, प्रशिक्षक तथा खेल पत्रकारको मतका आधारमा प्रदान गरिने अवार्डमा लिभरपुलका भर्जिल भान डिजेक दोस्रो, र युभेन्टसका क्रिस्टियानो रोनाल्डो तेस्रो स्थानमा रहे। रोनाल्डोले पाँच पटक यो उपाधि जितेका छन् । चौथो स्थानमा लिभरपुलका साडिओ माने, पाँचौँ स्थानमा लिभरपुलकै मोहम्मद सालह, छैटौँ स्थानमा पिएसजीका केलियन एमबाप्पे, सातौँ स्थानमा लिभरपुलका एलिसन, आठौँ स्थानमा बार्यन म्युनिखका रोबर्ट लेवान्डोस्की, नवौँ स्थानमा बर्नार्डो सिल्भा र दशौँ स्थानमा म्यानचेस्टर सिटीका रियाद महरेज रहेका छन् । गत सिजन एन्टोनी ग्रिजम्यान र रोनाल्डोलाई पछि पार्दै रियल मड्रिडका लुका मोड्रिकले यो उपाधि जितेका थिए।"
ट्रायथलनमा टमाटालाई स्वर्ण,"पोखरा : १३औं दक्षिण एसियाली खेलकुदको ट्रायथलनमा नेपालका हिमाल टमाटाले स्वर्ण जितेका छन् । मंगलबार बिहान पोखराको फेवाताल किनारमा भएको प्रतियोगितामा नेपालकै नेपालकै लक्षमण मल्ललाई पराजित गर्दै टमाटाले स्वर्ण जितेका हुन्। प्रतियोगितामा नेपाल , भारत र श्रीलंका तीन देशका खेलाडी सहभागी थिए । महिलातर्फ सोमबार भएको ट्रायथलन प्रतियोगितामा नेपालकै सोनी गुरूङले स्वर्ण जितेकी थिइन् ।"
१० हजार मिटर दौडमा सन्तोषीले जितिन् स्वर्ण,काठमाडौं : जारी १३औं सागमा एथ्लेटिक्स अन्तर्गत महिलातर्फ १० हजार मिटर दौडमा नेपालकी सन्तोषी श्रेष्ठले स्वर्ण पदक जितेकी छिन् । सन्तोषीले ३५ मिनेट ७९४ सेकेण्डमा निर्धारित दूरी पार गरी स्वर्ण जितेकी हुन्। सन्तोषीले भारतकी कविता यादवलाई पछि पारी स्वर्ण जित्न सफल भएकी हुन् । एथ्लेटिक्सतर्फ नेपालको यो पहिलो स्वर्ण हो ।
भुटानविरुद्ध नेपाल १० ले अघि,काठमाडौँ : १३औँ दक्षिण एसियाली खेलकुद (साग) अन्तर्गत पुरुष फुटबलमा नेपाल र भुटानबीच खेल भइरहेको छ । दशरथ रंगशालमा जारी खेलमा नेपालले भुटानविरुद्ध १० गोल अन्तरको अग्रता लिएको छ । नेपालका लागि ५औँ मिनेटमा सुजल श्रेष्ठले गोल गर्दै अग्रता दिलाएका हुन् ।
कराँतेको उत्कृष्ट पुनरागमन,"काठमाडौं : १३औं दक्षिण एसियाली खेलकुद (साग) मा नेपालले सोमबार कराँतेमा सात स्वर्ण र दुई रजत पदक जितेको छ। कराँतेको स्पर्धा सोमबार नै सुरु भएको हो। पहिलो दिन नौ स्वर्णका लागि प्रतिस्पर्धा भएकोमा अधिकांश पदक नेपालकै पोल्टामा पर्यो। यसअघि सन् २०१६ मा भारतको गुवाहाटी र सिलोङमा सम्पन्न १२औं सागमा कराँते खेल समावेश गरिएको थिएन। जारी सागमा नेपाललाई पहिलो स्वर्ण पदक दिलाउने खेल पनि बनेको छ, कराँते। नेपालका लागि मन्डेकाजी श्रेष्ठले नेपालका लागि पहिलो स्वर्ण पदक जितेका हुन्। प्रतियोगितामा उनले दोहोरो स्वर्ण पदक हात पारे। ३५ वर्षीय मन्डेकाजीले पहिले सिनियर पुरुष एकल कातामा स्वर्ण जिते। उनले फाइनलमा पाकिस्तानका खेलाडीलाई हराए। १३औं सागमा नेपालले जितेको यो पहिलो स्वर्ण पदक हो। त्यसपछि उनले पुरुष टिम कातामा पनि स्वर्ण पदक हात पारे। टिम कातामा मन्डेकाजीसँगै महसुस मोक्तान र प्रविण मानन्धर सहभागी थिए। पुरुष टिम काताको फाइनलमा नेपालले श्रीलंकालाई हराएको थियो। सातदोबाटोस्थित कराँते हलमा भएको खेलमा नेपालले महिला टिम कातामा पनि स्वर्ण पदक जित्यो। महिला टिम कातामा निर्मला तामाङ, संगिता मगर र सुरु कार्की सहभागी थिए। महिला टिम काताको फाइनलमा नेपालले पाकिस्तानलाई हराएको थियो। यसैगरी पुरुष कुमुतेको ५५ केजी तौलसमूहमा नेपालका लक्ष्मण तामाङले स्वर्ण पदक जिते। उनले फाइनलमा बंगलादेशका खेलाडीलाई हराए। ८५ केजी तौलसमूहमा नेपालका लागि विप्लबलाल श्रेष्ठले स्वर्ण पदक हात पारे। महिलातर्फको ४५ केजीभन्दा मुनिको तौलसमूहमा नेपालकी कुशुम खड्काले स्वर्ण पदक जितिन्। उनले फाइनलमा बंगलादेशकी प्रतिद्वन्द्वीलाई पाखा लगाइन्। यसैगरी महिलातर्फको ५० केजीभन्दा मुनिको तौलसमूहमा नेपालकी अनु अधिकारीले स्वर्ण पदक चुमिन्। उनले फाइनलमा श्रीलंकाकी खेलाडीलाई ८० ले पराजित गरिन्। त्यसअघि उनी बंगलादेशकी खेलाडीलाई ८० ले नै हराउँदै फाइनलमा पुगेकी थिइन्। पुरुष कुमुतेमा नेपालका दिवश श्रेष्ठ र महिल कातामा नेपालकी चञ्चला दनुवार भने फाइनलमा पराजित भए। फाइनलमा नेपालका यी दुबै खेलाडीलाई पाकिस्तानी खेलाडीले हराएका थिए।"
एकै दिन नेपाललाई १५ स्वर्ण,"काठमाडौं : १३औं सागको दोस्रो दिन सोमबार नेपालले १५ स्वर्ण पदक जितेको छ । नेपालले कराँतेमा सात र तेक्वान्दोमा सात स्वर्ण पदक हात पारेको हो । सोमबार नै सुरु भएका यी दुवै खेलबाट नेपालले बढी पदकको आशा गरेको छ ।अर्को एक पदक पोखरामा सम्पन्न ट्रायथलनमा सोनु गुरुङले जितिन् । कराँतेका मन्डेकाजी श्रेष्ठ र तेक्वान्दोकी आयषा शाक्यले दुईदुई स्वर्ण पदक हात पारे । मन्डेकाजीले पुरुष एकल काता र टिम कातामा स्वर्ण जितेका हुन् । टिम कातामा उनलाई महसुस मोक्तान र प्रवीण मानन्धरले साथ दिएका थिए । तेक्वान्दोमा आयषाले महिला एकल पुम्से २९ वर्षभन्दा माथि र पेयर पुम्सेमा स्वर्ण पदक जितिन् । पेयर पुम्सेमा उनलाई सञ्जीवकुमार ओझाले साथ दिएका थिए । मन्डेकाजी र आयषा दुवै फरक परिस्थितिबीच प्रतियोगितामा सहभागी भएका खेलाडी हुन् । ३५ वर्षीय मन्डेकाजी कराँतेको कातामा विशेष दख्खल राख्छन् । उनले सागमा पदक जित्न १० वर्ष निरन्तर संघर्ष गर्नुपयो । यसअघिका दुई साग उनका लागि सुखद रहेन । सन् २०१० मा बंगलादेशमा ११औं साग हुँदा उनी २६ वर्ष पुगिसकेका थिए । त्यतिबेला उनी सागका लागि छनोट पनि भए । बंगलादेश सागका लागि उनले स्वर्णको लक्ष्यसहित तयारी पनि गरेका थिए । तर, उनले प्रतिस्पर्धा गर्ने भनेको स्पर्धालाई आयोजकले ११औं सागमा समावेश गरेन । त्यसैले उनले त्यो साग खेल्ने अवसर पाएनन् । उनले हिम्मत हारेनन् । १२औं सागमा आफ्नो सपना साकार पार्ने योजना बोकेर उनी निरन्तर तयारीमा लागिरहे । सन् २०१६ मा भारतमा सम्पन्न १२औं सागमा पनि कराँते खेल समावेश गरिएन । फेरि एकपटक सागमा स्वर्ण जित्ने उनको सपना अधुरै रह्यो । आफूले १० वर्षअघि देखेको सपना मन्डेकाजीले घरेलु मैदानमा पूरा गरे । सोमबार उनका लागि अर्को संयोग पनि जुयो । घरेलु मैदानमा सम्पन्न सागमा देशका लागि स्वर्ण पदक जित्ने उनी पहिलो खेलाडी बने । मेरो वर्षौंदेखिको सपना साकार भएको छ । यो मेरो जीवनको सबैभन्दा सुखद क्षण हो, दोस्रो स्वर्ण जितेपछि उनले अन्नपूर्णसँग भने । उनले आफूले जितेको स्वर्ण देश र सम्पूर्ण नेपालीप्रति समर्पित गरे । यो स्वर्ण म देश र सम्पूर्ण नेपालीप्रति समर्पित गर्न चाहन्छु । मलाई निरन्तर साथ र सहयोग गर्नु हुने सबैप्रति आभारी छु, मन्डेकाजीले भने, पछिल्लो समय हिमानी मेरा लागि लक्की बनेर आएकी छन् । हिमानी उनकी कान्छी छोरी हुन् । उनी भर्खर ६ महिनाकी भइन् । मन्डेकाजी भन्छन्, हिमानी मेरा लागि लक्की छिन् । उनको आगमनपछि नै मेरो सपना पूरा भएको छ । यसैगरी तेक्वान्दोमा दोहोरो स्वर्ण जित्ने आयषा दुई सन्तानकी आमा हुन् । आयषा कीर्तिमानी तेक्वान्दो खेलाडी दीपक बिष्टकी पत्नी हुन् । आयषा प्रतिद्वन्द्वीसँग भिडन्त गरिरहँदा दीपक अधैर्य देखिन्थे । स्वर्ण पदक जितेपछि खुसीको आँसु थाम्न नसकेकी आयषा खुसीयाली मनाएपछि दौडँदै दीपकको अँगालोमा बाँधिन पुगेकी थिइन् । आयषाले सागमा जितेको यो तेस्रो स्वर्ण पदक हो । सन् २०१० मा बंगलादेशमा भएको ११औं सागमा दीपक र आयषा दुवैले देशका लागि स्वर्ण पदक जितेका थिए । दीपकले भने हाल सक्रिय खेलजीवनबाट सन्न्यास लिइसकेका छन् । १३औं सागको आइतबार भएको उद्घाटन समारोहमा दीपकले नै ओलम्पिक ज्योति प्रज्ज्वलन गरेका थिए । सोमबारको खेल सकिँदासम्म नेपाल पदक तालिकाको पहिलो स्थानमा छ ।"

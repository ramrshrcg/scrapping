शीर्षक,विवरण
मोदी पुनरागमन,"नेता प्रजातन्त्रप्रति इमानदार भए गरिबी र अशिक्षामा पनि प्रजातन्त्र जीवित र क्रियाशील रहन सक्छ भन्ने सन्देश भारतले दिएको छ। सन् २०१९ मा विश्वमा भएका समसामयिक घटनामध्ये भारतमा हालै सम्पन्न चुनाव एउटा आश्चर्यजनक घटना हो। आश्चर्य यस मानेमा कि सम्पूर्ण युरोपको जनसंख्या बराबर भारतीय मतदाता रहेको (९० करोड) यो संख्या अमेरिकी जनसंख्याको तीन दोब्बर बराबर हो। ९० करोड मतदाताले ५४२ सांसदका लागि मतदान गरे। सातपटकको मतदानमा सातजनाको पनि निधन भएन। प्रजातान्त्रिक अभ्यासमा रहेका हाम्रोजस्तो राष्ट्रका लागि यो चुनौतीपूर्ण शिक्षा पनि हो। धेरै मुलुकमा चुनावका बेला हिंसा हुने गरेको छ। भारतमा सन् १९४८ मा बेलायतबाट स्वतन्त्र भएदेखि निरन्तर निर्वाचन भएको छ। यति धेरै गरिबी र विषमता भएर पनि निर्वाचन कहिल्यै रोकिएन। इन्दिरा गान्धीले एकपटक संकटकाल लागू गरेबाहेक भारतमा प्रजातान्त्रिक अभ्यासमा कुनै कलंक लागेन। भारतीय प्रजातन्त्रमाथि ग्रहण लगाउने इन्दिरा गान्धीको दललाई संकटकाल हटाएर भएको चुनावमा उनको दल कांग्रेस आईलाई जनताले दण्डित गरे। स्वयं इन्दिरा गान्धी हारिन् र उनको दल पनि नराम्रोसँग पराजित भयो। नेता प्रजातन्त्रप्रति इमानदार भए जस्तोसुकै गरिबी र अशिक्षामा पनि प्रजातन्त्र जीवित र क्रियाशील रहन सक्छ भन्ने शिक्षा भारतले विश्वलाई दिएको छ। महाभारत युद्धमा कृष्णले हाँकेको रथमा बसेर कौरवहरूविरुद्ध अर्जुनले वाण हानेजस्तै पार्टीका अध्यक्ष अमित शाहले हाँकेको चुनावी रथमा मोदीले वाण हाने। भारतीय जनता पार्टी (बीजेपी) को प्रतिद्वन्द्वी रहेको कांग्रेसले २०१४ को तुलनामा मत संख्या बढाए पनि संसद्मा गर्विलो उपस्थिति देखाउन सकेन। बीजेपीविरुद्ध गठबन्धन गरेका साना क्षेत्रीय र जातीय दल निस्तानाबुद भए। ५४२ सांसद रहेको तल्लो सदनमा बीजेपी एक्लैको ३०३ पुग्नु आफैंमा ठूलो उपलब्धि हो। चुनाव अघिदेखि उससँग गठबन्धनमा रहेका दलहरूको संख्या छँदै छ, बीजेपीको एक्लैको यत्रो बहुमत आउँछ भन्ने विश्वास मोदीमा पनि थिएन। चुनावमा अमित शाहले यस्तो रणनीतिक चक्रव्युह बनाए क्षेत्रीय र जातीय गठबन्धनमा रहेका दल छिन्नभिन्न भए। त्यसैको परिणाम थियो बीजेपीको सम्मानजनक बहुमत। चुनावमा प्रतिपक्षविरुद्ध रणनीति बनाउन सफल अमित शाह, राजनाथ सिंह, एस जयशंकरसम्मिलित चुस्त मन्त्रिमण्डल बनाएर मोदीले आफ्नो दोस्रो कार्यकाल सुरु गरेका छन्। चुनावमा आश्चर्यजनक सफलता पाए पनि उनका अगाडि केही आन्तरिक र बाह्य चुनौती रहेका छन्। विश्वको छैटौं अर्थतन्त्र भए पनि मोदीको अगाडि प्रतिव्यक्ति राष्ट्रिय आय (जीडीपी) ६ प्रतिशतभन्दा तल झरेको छ। बेरोजगार बढेको छ र किसानका समस्या चुनौतीपूर्ण छन्। बैंकको ऋण लिएर तिर्न नसक्दा ठूलो संख्यामा किसानले आत्महत्या गरेका छन्। ठूलोे होहल्लाबीच घोषणा गरेको नोटबन्दीको अर्थतन्त्रमा प्रभावकारी असर परेको देखिएन। यी नकारात्मक असर भए पनि मोदीको पाँचबर्से कालमा उनी स्वयं र उनका सहयोगी कसैमाथि पनि भ्रष्टाचारको दाग लागेन। तेस्रो विश्वका लागि मात्र होइन, विश्वकै लागि यो चुनौतीपूर्ण उपलब्धि हो। उनको सफेद कुर्थामा भ्रष्टाचारको दाग लाग्न पाएन। उनी शुभ र सफल कार्यकाल पूरा गर्ने विश्व नेतामा अग्रणी रहे। विश्वका धेरै नेतामा स्वयं भ्रष्टाचारको दाग नलागे पनि कुनै न कुनै सहयोगी भ्रष्टाचारमा मुछिए तर मोदीमा त्यस्तो कलंक लाग्न पाएन। मोदीले आफ्नो पहिलो कार्यकालको शपथमा छिमेकी प्राथमिकता भन्दै सार्क राष्ट्रका नेताहरूलाई बोलाएका थिए। तर, दोस्रो कालको शपथ ग्रहणमा सार्क होइन, बिम्स्टेकमा आबद्ध सरकार तथा राष्ट्र प्रमुखलाई साक्षी राखेर शपथ लिए। यसको उद्देश्य पाकिस्तानलाई पन्छाउनु थियो। पाकिस्तान आफ्नै गलत काम आतंकवादलाई प्र श्रय र संरक्षण दिएकोमा विश्वबाटै अलगथलग भएको छ। पाकिस्तानको जन्मकालदेखि रक्षा र विकासमा काँध थापेको अमेरिकाले आतंकवादलाई प्र श्रय दिएको आरोप लगाउँदै आएको अर्बौं डलरको सहायता कटौती गरेको छ। अहिले पाकिस्तानलाई चीनले मात्र काँध थापेको छ। व्यापारिक स्वार्थपूर्तिमा खप्पिस चीनले कतिबेला छोडिदिन्छ कुनै ठेगान छैन। यहीबेला पाकिस्तानलाई कसरी ठेगाना लगाउने भन्नेमा भारतीय सञ्चारमाध्यम र स्वयं मोदी सरकार रहेका छन्। छिमेकी सबै राष्ट्रलाई शपथ ग्रहण समारोहमा बोलाउनु र पाकिस्तानलाई नबोलाउनुको अर्थ स्पष्ट छ। बीजेपीको राष्ट्रवादी छविमा पाकिस्तानप्रति अख्तियार गरेको कठोर रणनीतिका कारणले पनि मोदीको राष्ट्रवादी धारणामा सम्पूर्ण भारतीय जनता एक देखिएका छन्। भारतका पहिलो प्रधानमन्त्री जवाहरलाल नेहरूमा पनि नदेखिएको छवि अहिले मोदीमा देखिएको छ। अहिले विश्वमा आएको परिवर्तनले पनि मोदीको राष्ट्रवादी छविलाई मद्दत गरेको छ अमेरिका फस्ट नारा दिएर राष्ट्रपतिमा डोनाल्ड ट्रम्प विजय भएपछि विश्वमै दक्षिणपन्थी अझ उग्रपन्थी लहर चलेको छ। जर्मनीमा मध्यमार्गी एंगेला मर्केलले उग्र दक्षिणपन्थीको दबाब थेग्न नसकेर आगामी निर्वाचन नलड्ने घोषणा गरेकी छन्। फ्रान्सको राजनीतिमा राम्रो सम्भावना बनाएका वर्तमान राष्ट्रपति इम्यानुयल माक्राेंले एलो ज्याकेटधारीको लगातारको विरोधको सामना गर्नुपरेको छ भने संसदीय प्रजातन्त्रको जननी बेलायतले ब्रेक्जिटमा स्पष्ट धारणा बनाउन नसक्दा उसको अन्तर्राष्ट्रिय उदार छवि र प्रभाव धर्मराएको छ। हंगेरी, पोल्यान्ड आदि राष्ट्रमा जहाँजहाँ यसबीचमा चुनाव भयो उदार लोकतन्त्रमा विश्वास गर्ने समाजवादी मात्र होइन उदार दक्षिणपन्थी नीति अवलम्बन गर्ने मध्यमार्गी पनि ध्वस्त भएर उग्रराष्ट्रवादी दक्षिणपन्थी निर्वाचित भएका छन्। हालै सम्पन्न युरोपेली संसद्को निर्वाचनमा उग्र दक्षिणपन्थी राष्ट्रवादीले बहुमत ल्याए मध्यपन्थी पराजित भए। उग्र राष्ट्रवादीलाई प्रोत्साहन दिँदा नै अमेरिका र चीनबीच व्यापार युद्ध चलेको छ। अन्तर्राष्ट्रिय परिस्थितिले पनि बीजेपीलाई आफ्नो नीति र कार्यक्रम अघि बढाउन मद्दत मिलेको छ। नेपालमा दुईतिहाइको सरकार र भारतमा चुस्त सरकार बनेको हुँदा अब दुवै मुलुकले परस्पर विश्वास र विकासको युग सुरु गर्नुपर्छ। मोदीले आफ्नो मन्त्रिमण्डलमा अमीत शाह गृह, राजनाथ सिंहलाई रक्षा र अन्तर्राष्ट्रिय कूटनीतिका ज्ञाता डा एस जयशंकरलाई विदेशमन्त्री बनाएका छन्। जयशंकर परराष्ट्रमन्त्री बनेकोमा भारतका छिमेकीमा एक प्रकारको तरंग ल्याएको छ। उनी अमेरिका, चीनलगायतका राष्ट्रहरूमा भारतको राजदूत भएर काम गरिसकेका व्यक्ति हुन्। भारत र चीनबीचको विवादास्पद क्षेत्र डोक्लाममा भारत र चिनी सेना आमनेसामने हुँदा सन् १९६२ को युद्ध दोहोरिन सक्ने आशंका गरिएको थियो। तर, चीनको सम्पूर्ण नीति र भारतीय कूटनीतिज्ञ जयशंकरको बुद्धिमत्तापूर्ण कूटनीतिले सिमानामा कुनै किसिमको सैनिक भिडन्त हुन पाएन। त्यसपछि नै भारतीय प्रधानमन्त्री मोदी र चीनका राष्ट्रपति सी जिनपिङबीचको भेटघाटपछिको नयाँ समझदारीले अब भारत र चीनबीच युद्ध होइन, व्यापार प्रोत्साहन र आपसी सहयोगको अध्याय नै सुरु भएको कतिपय भारतीय विशेषज्ञले मत जाहेर गरेका छन्। जयशंकरकै सुझबुझपूर्ण कूटनीतिको परिणाम थियो निर्वाचनको मुखमा अजहरलाई संयुक्त राष्ट्रसंघले अन्तर्राष्ट्रिय आतंककारी घोषणा गर्नु। अजहरलाई आतंककारी घोषणा नगर्न चीनले राष्ट्रसंघमा विशेषाधिकार प्रयोग गरेको थियो। यसले चुनावको मोदीलाई ठूलो मद्दत पुर्यायो। यसैगरी अमेरिका र भारतबीचको कूटनीतिमा पनि जयशंकरले विशेष भूमिका निर्वाह गरेका थिए। जयशंकर भारतको परराष्ट्रमन्त्री भएकोमा नेपालमा भने तरंग नै ल्याएको छ। तरंग ल्याउनुमा वर्तमान संविधान घोषणा गर्न तयार भएको समयमा उनले अनधिकृत र गैरकूटनीतिक तरिकाले हस्तक्षेप गर्न खोजे। त्यसलाई स्वीकार नगरेको बदलामा भारतले नाकाबन्दी लगायो। योभन्दा पहिले २०२७ साल र ०४५ सालमा पनि भारतले नाकाबन्दी लगाएको थियो। त्यसलाई नेपाली जनताले बिर्सिएका थिए तर यसपटकको चोट भने यो पिँढीले मात्र होइन, भावी पिँढीले पनि नबिर्सने गरी लागेको छ। जबसम्म यो संविधान रहनेछ नेपाली जनताले भारतीय नाकाबन्दी सम्झिरहने छन्। नेपाली जनतामा जतिसुकै ठूलो आघात पुर्याए पनि छिमेकी बदल्न सकिँदैन। भारतसँग हाम्रो औपचारिक मात्र होइन, जनस्तरको सम्बन्ध छ। यसलाई रोटीबेटीको सम्बन्ध पनि भनिन्छ। हामीले राम्रो सम्बन्ध राख्नैपर्छ। केही वर्षयताको भारतीय व्यवहार हेर्दा नाकाबन्दी गलत थियो भन्ने भारतले पनि महसुस गरेको देखिन्छ। ऊ एउटा उदीयमान शक्तिराष्ट्र भएको मुखले नभने पनि व्यवहारबाट देखा पर्न थालेको छ। कैयन् वर्षदेखि कुरामा मात्र सीमित भएको रक्सौल अमलेखगञ्ज पाइपलाइन बिछ्याउने काम अघि बढेको छ। काठमाडौंसम्म रेल ल्याउन भारत सकारात्मक छ भने कनेक्टिभिटीमा पनि तीव्ररूपमा काम भएको छ। यही नयाँ समझदारीको कारण प्रधानमन्त्री ओली र भारतीय प्रधानमन्त्रीले संयुक्तरूपमा शिलान्यास गरेको ९ सय मेगावाटको अरुण तेस्रोको कामले तीव्रता पाएको छ। नेपालको विद्युत् विकासमा तगारो रहेको ५१ प्रतिशत भारत सरकार वा भारतीय कम्पनीको लगानी भएको नेपालको विद्युत् मात्र भारतमा ल्याउन पाउने नीतिमा खुकुलोपन ल्याए र नेपालको जलविद्युत्मा भारत वाधक होइन, सहयोगी बन्छ भन्ने जुन सन्देश दिएको छ त्यो नै नेपालभारतका द्विपक्षीय सहयोगको क्षेत्रमा कोसेढुंगा हुनेछ। नेपालको आर्थिक विकास र व्यापार तथा पारवहन क्षेत्रमा भारत सकारात्मक भइरहेको अवस्थामा भारतलाई आन्तरिक रूपमा मन नपर्ने र चीनको घोर आपत्ति रहने तथाकथित इन्डोप्यासिफिक रणनीतिमा नेपाल साझेदार बनेको विषय नेपाल सरकारले गोप्य राखेकोमा अमेरिकाको रक्षा मन्त्रालय पेन्टागनले सार्वजनिक गरेको छ। पेन्टागनको प्रतिवेदनअनुसार नेपाल अमेरिका पिस किपिङ अपरेसन, रक्षा व्यवसायीकरण, स्थल फोर्सको क्षमता अभिवृद्धि, प्रकोप व्यवस्थापन र प्रति आतंकवादका सन्दर्भमा रक्षा सम्बन्ध विस्तार गर्न चाहन्छ। राष्ट्रको सार्वभौमसत्ता र भूराजनीतिक संवेदनशीलतामा असर गर्ने यो राष्ट्रघाती काम आफूलाई कम्युनिस्ट भन्ने सरकारले गोप्यरूपमा गरेको छ। गोप्य यस मानेमा कि परराष्ट्रमन्त्री प्रदीप ज्ञवाली अमेरिका जाँदा नेपालमा संसद् चलिरहेको थियो र अहिले पनि चालु छ। सार्वभौमसत्तासम्पन्न जनताका प्रतिनिधिलाई समेत जानकारी नदिएर गरेको यो समझदारी वा सम्झौता राष्ट्रघाती छ। भनिरहनु पर्दैन चीनलाई घेर्ने रणनीतिअन्तर्गत इन्डोप्यासिफिक रणनीति अमेरिकाले बनाएको हो। नेपालको हरेक संकटमा साथ दिएको र नेपालको विकासमा सधैं सहयोगी रहेको चीनका विरुद्धमा नेपाल कसरी सहकार्य गर्न सक्छ। सार्वभौम जनताको प्रतिनिधिस्थल संसद्को अधिवेशन अहिले चलिरहेकाले सरकारले जनतालाई जानकारी दिनुपर्छ। सरकार जानकारी दिन चाहँदैन, गोप्यरूपमा यसलाई राख्न चाहन्छ भने सांसदहरूले जानकारी माग्नुपर्छ। नेपालमा दुईतिहाइको सरकार र भारतमा चुस्त सरकार बनेको हुँदा अब दुवै मुलुकले परस्पर विश्वास र विकासको युग सुरु गर्नु आजको आवश्यकता हो।"
सरकारी जग्गा किन मिचिन्छ ?,"चार निकायको चारतिर फर्किएको निचोड निक्लियो भने भूमाफिया र बिचौलियाको घाँटी निमोठ्न सकिँदैन। व्यक्तिविशेषले दर्ता तिरो गरी भोगी खाई चलनचल्ती गरिरहेको जग्गाबाहेक अन्य बाँकी सरकारी जग्गा हुन्छ। जग्गा (नाप जाँच) ऐन, २०१९ को दफा २(ङ) को परिभाषामा सडक, बाटो, सरकारी घर कार्यालयको जग्गा वनजंगल, नदीनाला, नदी उकास, ऐलानी पर्ती वा अन्य जग्गासमेतलाई सरकारी जग्गा सम्झनुपर्छ भनिएको छ। दफा २(च) ले सार्वजनिक रूपमा प्रयोग गर्न पाउने कुवा, पोखरी, गौचर, मसानघाट, पाटीपौवा, चोक डबली, चौतारी, पार्क, हाटमेला लाग्नेलाई सार्वजनिक जग्गा भन्ने जनाउँछ। २०२१ सालमा देशमा भूमि सुधार कार्यक्रम लागू भएपछि जग्गाको नापी गरी कित्ता नक्सा तयार पार्न सुरु गरियो। यस प्रक्रियामा खासगरी जग्गाधनी मोहीले चलनचल्ती जोतभोग गरी चर्चिआएको जग्गाको मात्र कित्ताकाट नक्सा बनाइयो। यस्ता जग्गाको लगत स्रेस्ता कायम गरी जग्गाधनी दर्ता प्रमाण पुर्जा (लालपुर्जा) दिइयो। तर सरकारी सार्वजनिक जग्गाको अधिकांशत: कित्ता नक्सा बनाइएन। व्यक्तिगत जग्गाको बीचबीचमा रहेका सरकारी जग्गाको लगत कसिएन, दर्ता गरिएन। त्यसैले लालपुर्जा बनाउने काम भएन। सरकारी सार्वजनिक जग्गालाई बेवारिस रूपमा छाडियो। समयकालमा समाजमा लोभीपापी कृकुत्यकारीको संख्या बढ्दै गयो। अनियमित गर्ने व्यक्तिलाई दण्डित गर्ने व्यवस्था खुकुलो रह्यो। अनि सरकारी जग्गा मिचियो। चार कोष टाढाको जमिनको परालको त्यान्द्रोजस्तो प्रमाण भिडाइ सरकारी जग्गा हड्पियो, मिचियो। सरकारी जग्गा बेवारिस रूपमा रहेकाले कसैले उजुरबाजुर गर्ने कुरै भएन, वास्ता नै रहेन अनि मिचिन पुग्यो। तत्कालीन भूमि सुधार कार्यक्रमको प्रयोजन भूमिसम्बन्धी ऐन, २०२१ ले तोकेको हकबन्दीभन्दा बढी भई जफत हुने भएका ठूलाठूला जिमिदार, पटवारी, मुखिया, बिर्तावाला, किपटिया, राणा खान्दानका जग्गाको क्षेत्रफल कति रहेछ भन्ने थियो। यसै अभिप्रायका लागि कित्ता नक्सा बनाइयो। सरकारी जग्गा मिचिनुमा चारवटा तत्वको खेल रहेको पाइन्छ (१) सरकारी जग्गा हडप्ने तथाकथित (नक्कली) जग्गावाला, (२) सस्तो जग्गा किनुवा, ३) बिचौलिया (भूमाफिया) दलाल, (४) स्थानीय निकायका केही व्यक्ति र (५) सम्बन्धित कर्मचारी। यिनै तत्वले सरकारी जग्गा मिच्नेमिचाउने खेल खेल्छन् भन्ने कुराको सेरोफेरोमा रहेर यो आलेख तयार पार्न लागिएको छ। सरकारी जग्गा मिच्न नदिन अब केकस्तो संयन्त्र बन्नुपर्छ र मिचिइसकेका जग्गा सरकारका नाममा फिर्ता ल्याउन केकसो गर्नुपर्छ भन्ने कुरा संक्षेपमा उल्लेख गर्ने प्रयत्न गरिएको छ। ललिता निवास प्रकरण सर्वप्रथमत: सरकारी जग्गा मिच्ने खेलको कुरा गरौं। उदाहरणार्थ, बालुवाटारमा साबिक ललिता निवासको जग्गाको उपमा उल्लेख गरौं। तत्कालीन सरकारले अराष्ट्रिय तत्व मानेको नेपाली कांग्रेसका संस्थापक नेता तथा तत्कालीन प्रधानमन्त्री सुवर्णशमशेर राणाका नाममा ललिता निवासको २ सय ९९ रोपनी जग्गा रहेको थियो। यसमध्ये २ सय ८४ रोपनी कानुनी प्रक्रिया पुर्याई जग्गा प्राप्ति ऐनअनुसार मुआब्जा दिएर २०२१ मंसिरमा सरकारले अधिग्रहण गरेको थियो। १५ रोपनी जमिन भने भूमिसम्बन्धी ऐन २०२१ अनुसार जफत गरिएको थियो। यी जग्गामध्ये प्रधानमन्त्री, प्रधानन्यायाधीश तथा सभामुख निवास, राष्ट्रबैंक एवं सरकारले अन्य केहीलाई दिएको र टिकिन्छा गुठी अनि सडकमा परेको जग्गा कटाई ११३ रोपनी बाँकी रहेको थियो। यो जग्गाको लगत कट्टा नगरिएकाले यसमा भूमाफिया, बिचौलिया, जग्गा दलालको आँखा पर्यो। यी बिचौलियाले सुवर्णशमशेरका हकदारलाई जानकारी गराउँदै दर्ता गर्न उकासे। जग्गा पाइन्छ भने किन अगाडि नबढ्ने भनी उनीहरू उक्सिए। यसैबीच सबै काम हामी गर्छाैं र जग्गा बिक्री पनि गरिदिन्छौं भनी दुई मुख्य बिचौलियाले उनीहरूलाई तथाकथित जग्गाधनी बनाए। ती दुई बिचौलियाको चलखेल सुरु भयो। जग्गाको किर्ते रसिद प्रमाण बनाउन लगाई प्रतिलिपि लिन सके। सरकारको नाममा दर्ता स्रेस्ता पुर्जा नबनेकाले साबिकवालाकै हकमा कागज जिउँदै रहेको पाए। दौडधूप बढाइयो। राजनीतिक नेता पहुँचवाला तथा सुकिलामुकिलासँग पनि सम्पर्क बढाए। जग्गा प्रशासनज्ञाता अधिवक्ता अभिकर्तासँग सल्लाहपरामर्श लिइयो। सबैलाई मुख मिठ्याउने वातावरण सिर्जना गरियो। अनि भाटभटेनी सुपरमार्केटजस्ता सस्तो जग्गा किनुवासँग पनि सम्पर्क गरियो। तथाकथित जग्गाधनी र सस्तो जग्गा किनुवाबीच जोड्न (पुल) को काम गरियो। यद्यपि किनुवा र बेचुवालाई आमनेसामनेचाहिँ गराइएन। तर बेचुवाबाट सस्तो मोलमा कुरा छिनाएर किनुवालाई महँगो मोलमा (बजार मूल्यभन्दा कममा) किन्ने कारोबार गर्न वाचाबन्धन पनि गराए। किनबेचको कानुनी प्रक्रिया त पुर्याउनै पर्यो। सिफारिसका रूपमा स्थानीय निकायको वडाबाट कागजको सानो लिप्टो पनि चाहियो। दुई बिचौलियामध्ये एकले विद्यावारिधि पनि गरिसकेकाले छट्टुपनाका साथ जग्गा दलाललाई अंकमाल गरी चाहिने प्रमाणको खोस्टो सिफारिस चलाखीसाथ बनाइयो। जग्गाको किनबेच कारोबार गरिदिने सरकारी निकाय त सम्बन्धित मालपोत कार्यालय नै हो। अन्तिम रणनीतिक चलखेलअनुरूप ती शिक्षित बिचौलिया (भूमाफिया) ले अनेक दाउपेच लगाएर सामदानदण्डभेद, लोभानीपापानी नीति अपनाउँदै सम्बन्धित कार्यालयबाट टिप्पणी उठाउन लगाए। माथिल्लो तह अर्थात् सम्बन्धित सचिव, मन्त्री तथा मन्त्रिपरिषद्बाट रीत पुर्याउनका निम्ति कागजात सदर गराउन सफल भए। कर्मचारी पदाधिकारीले परालको त्यान्द्रोको प्रमाणमा टेकी कानुनको छिद्रभित्र टाउको घुसारी माथिल्लो तहबाट समेत अनुमोदन गराई सरकारले मुआब्जा दिइसकेको ललिता निवास क्याम्पको ११३ रोपनी जग्गा २०४९ सालदेखि २०६१ तथा २०६७ सम्ममा पटकपटक गरी तथाकथित जग्गावालाका नाममा लालपुर्जा बनाइयो। यस्तो जग्गा हतारहतार सस्तो जग्गा किनुवा भाटभटेनीलाई बेचियो। भाटभटेनीले पनि आफूले सस्तोमा लिएको अधिकांश जग्गा करिब ६५ कित्ता टुक्रा पारी महँगो मूल्यमा एनआरएन, केडिया, शारदा, गोयल समूहजस्ता व्यापारिक घराना र नेकपा महासचिव विष्णु पौडेलका छोरा नवीनहरूलाई बेचियो। ललिता निवासको जग्गा प्राप्त गर्नेमा तत्कालीन भूमि सुधार अधिकारी (हाल निर्वाचन आयुक्त) सुधीरकुमार शाह, अख्तियार दुरुपयोग अनुसन्धान आयोगका तत्कालीन प्रमुख आयुक्त दीप बस्नेतजस्ता पदाधिकारीको नाम पनि जोडिएको कुरा सञ्चारमाध्यमले उजागर गरेको छ। अहिले यी जग्गा किनबेच गर्न सरकारले रोक लगाएको छ। तथापि कुरा आउँछ सरकारी जग्गा किन मिचिन पुग्छ ? यसको एकमुष्ठ जवाफ हो सरकारी जग्गाको धनी सरकारका नाममा लालपुर्जा नबन्नु नै हो। साबिक ललिता निवासको नामको लगतकट्टा नगरी से्रस्ता जिउँदै राख्नाले नै बदनियतवाला भूमाफियाले चलखेल गर्न सक्नु कारकतत्व हो। यी जग्गा एक दर्जनभन्दा बढी बैंक तथा वित्तीय संस्थामा धितो बन्धक राखेर सवा २ अर्ब रुपैयाँ कर्जा लिएका छन्। यसैबीच तथाकथित जग्गावाला सुवर्णशमशेरका हकवाला तथा नातेदारले पत्रपत्रिकाद्वारा खण्डन गरी आफ्नै स्वामित्वको जग्गा बिक्री वितरण गरिएकाले भ्रममा नपर्न भनी सार्वजनिक जानकारी गराएका छन्। अर्काेतर्फ पञ्चायतकालीन मन्त्री नवराज सुवेदीले बालुवाटारस्थित ललिता निवास र त्यसले चर्चेको जग्गाको भोगाधिकारीलाई २०२६ चैत ३१ देखि २०२८ वैशाख १ बीचको अवधिमा चलनचल्तीभन्दा २० देखि २५ प्रतिशत बढी नै मुआब्जा दिएको कुरा यही जेठ ८ गते सञ्चारमाध्यमद्वारा खुलासा गरेका छन्। ८१ वर्षीय सुवेदीले भनेका छन्, म आफैंले ललिता निवास जग्गाको मुआब्जा दिने निर्णय मन्त्रिपरिषद्बाट गराएको हुँ। त्यही निर्णयका आधारमा तत्कालीन अञ्चलाधीश कार्यालयले राजपत्रमा सार्वजनिक सूचना गरेर सम्बन्धित भोगाधिकारीलाई मुआब्जा वितरण गरेको थियो। यी कुराबाट ललितानिवास क्याम्पको जग्गा सरकारी सम्पत्ति भएको जिउँदोजाग्दो प्रमाण रहेको बुझिन आउँछ। फेरि कुरा आउँछ सरकारका नाममा लालपुर्जा बनाउनचाहिँ होस पुगेन। अन्य जग्गा मिचान प्रकरण ललिता निवासको सरकारी जग्गा मिचान सञ्चारमाध्यमले उजागर गरेपछि अन्य ठाउँको पनि जग्गा अतिक्रमण भएको कुरा स्यालको हुँइया जस्तै गरी पैलियो। काठमाडौंकै लक्ष्मी निवास (महाराजगञ्ज), सीता भवन (बालमन्दिर), महावीर भवन (प्रहरी प्रधान कार्यालय), बबरमहल (सहरी विकास विभाग), हरिहर भवन (पुलचोक) को मुआब्जा दिएर सरकारका नाममा ल्याइएको केही जमिन मिचिएको कुरा प्रकाशमा आएको छ। यसैगरी तारागाउँ विकास समितिको जग्गा रिजेन्सी हायात होटेलले मिचेको, पुलचोक भूतपूर्व सैनिक संस्थाको जग्गा व्यक्तिद्वारा मिचिएको, नक्साल कमलपोखरीको केही जग्गा व्यक्तिविशेष र नेपाल प्रहरीले भवन बनाई ओगटेको, ठमेल कमलपोखरी छाया सेन्टरले अतिक्रमण गरेको विवरण आएको छ। बागमती, मनोहरा, धोबीखोलाजस्ता नदीकिनाराका सरकारी जग्गा भुसुक्कै मिचिएको छ। नदीको बहाबलाई दुवै किनारमा रिटेनिङ पर्खाल लगाउनाले पानी निश्चित घारमा मात्रै बग्ने भयो। अनि साविक खोलामा वर्षायाममा बाढी आउँदा पैलिने दायाबायाको सरकारी जमिन मिचिन पुगेको छ। सरकारी सार्वजनिक जग्गा मिचिन नदिन मिच्ने व्यक्तिलाई हदैसम्म दण्डजरिवाना र कैद सजाय हुने कठोर प्रावधान भूमिसम्बन्धी ऐनकानुनमा प्रबन्ध गरिनुपर्छ। काठमाडौं उपत्यका बाहिर पनि निकै ठाउँमा प्रशस्त मात्रामा सरकारी, सार्वजनिक, गुठी जग्गा मिचिएकोे छ। यस्ता स्थानमध्ये नेपालगञ्ज सिक्टा सिँचाइ आयोजनाको जग्गा, डडेलधुरा उग्रतारा मन्दिर, जुम्ला गुठीचौर, जनकपुर गुठी संस्थानको जमिन, सिरहा नगरपालिका हकपाडा र गोलबजार नगरपालिका, बुटवल उच्च अदालत, दाङ संस्कृत विश्वविद्यालय, दैलेख राकम कर्णालीकोे सार्वजनिक जग्गा मिचिएका छन्। महालेखा परीक्षकको ५६ औं प्रतिवेदनमा ६६ हजार वर्गमिटर (१३ हजार रोपनी) सरकारी जग्गा र वन क्षेत्रकोे मात्रै ९४७ वर्ग किलोमिटर (१८ लाख रोपनी) जग्गा अतिक्रमित भएको विवरण उल्लेख गरिएको छ। मिचिएको जग्गाको आधारभूत कागजात कुनै पनि जग्गाजमिनको आधारभूत, आधिकारिक र प्रामाणिक कागजातहरू हुन् (१) कित्तानक्सा, (२) फिल्ड बुक, (३) मोठ स्रेस्ता, (४) जग्गाधनी प्रमाणपत्र (लालपुर्जा)। जग्गाको लम्बाइ, चौडाइ तथा कोण नापेर त्यसै आकारको कित्ता नक्सा तयार पारिन्छ। यो नक्सा नै आधारभूत कागजात हो। कित्ता नक्साले फिल्ड बुक जन्माउँछ। यसमा कित्ताअनुसारको जग्गाधनी, मोही, क्षेत्रफल, जग्गाको किसिमउपयोग तथा किचोला परेकानपरेको विवरण एवम् तथ्यांक हुन्छ। फिल्ड बुकको विवरणले देखाएअनुसार स्रेस्ता तयार पारिन्छ। यसमा एउटा जग्गाधनीको धेरैतिर छरिएर रहेका धेरै कित्ता संख्या एउटै कागजातमा समेटिएको हुन्छ। स्रेस्ताको छायाप्रति सरकारको निशाना छाप अंकित कागजातमा उतारिन्छ। निशाना छाप रातो रङको हुनाले चलनचल्तीमा लालपुर्जा भन्ने गरिन्छ। यो कागजात नै आधिकारिक जग्गाधनी प्रमाणपुर्जा हो। मिचिएको जग्गा पत्ता लाग्न सक्छ मिचिएको सरकारी सार्वजनिक जग्गा साविक कित्तानापी नक्सालाई जग्गामा भिडाइ यकिन गर्न सकिन्छ। उदाहरणार्थ, ललिता निवास क्षेत्रको २०२१२२ सालमा देखिने अवस्थितिको कित्ता नक्सा जमिनसँग भिडाइ रेखांकन गरिए कसले कति जग्गा मिचे र कति बाँकी छ भन्ने पत्ता लाग्न सक्छ। त्यस समयको सपाट जग्गामा अहिले कतिपय स्थानमा भवन बनिसकेको तथा भूमाफियाले डोजर चलाएर सम्याइसकेको भए तापनि नापीको नियन्त्रण विन्दु, छेउछाउको ढुंगे धारा, इनार, कुवा, पुराना घर, ठूला रूखका आधारमा मापन गरी त्यस समयको अवस्थिति रेखांकन गर्न सकिन्छ। छानबिन पूर्वसचिव शारदाप्रसाद त्रितालको समितिले साविक ललिता निवास क्याम्पको सरकारी भइसकेको जग्गा मिचिएको तथ्यताले तहल्का मच्चाएपछि अख्तियार दुरुपयोग अनुसन्धान आयोग, केन्द्रीय प्रहरी अनुसन्धान ब्युरो (सीआईबी) तथा भूमि व्यवस्थापन मन्त्रालय आपैंले छानबिन गरिरहेका छन्। सरकारी, सार्वजनिक र गुठी जग्गा संरक्षण जाँचबुझ आयोग जेठ ६ गते सरकारले गठन गरेको छ। यी निकायले आधारभूत सामग्रीका साथै सद्दे, मौलिक तथा प्रारम्भिक कागजातलाई आधार बनाउनुपर्छ। जग्गा कित्ता नक्सांकन तथा रेखांकन कार्य प्राविधिक भएकाले यससम्बन्धी प्रविधि अंगीकार गरी छानबिन गरिनुपर्छ। यी निकायले आआफ्नै ढर्राले सीमित प्रयोजनका लागि मात्रै नभएर हिनामिना भएको सरकारी जग्गालाई ठीक ठाउँमा ल्याउने अभिप्राय बोकेको हुनुपर्छ। चार निकायको चारतिर फर्किएको निचोड निक्लियो भने भूमाफिया र बिचौलियाको घाँटी निमोठ्न सकिँदैन। मिचिएको जग्गा फिर्ता ल्याउने प्रक्रिया मिचिएका सरकारी, सार्वजनिक, गुठी जग्गा फिर्ता ल्याउने कामकारबाही भइरहेकाले टुंगोमा पुग्न केही समय लाग्न सक्छ। त्यसअघि विद्यमान सरकारी सार्वजनिक जग्गाको लालपुर्जा नेपाल सरकारका नाममा बनाउन सुरु गरिहाल्नु सान्दर्भिक हुन्छ। जग्गा (नाप जाँच) नियमावली, २०५८ दफा १५ अनुसार सरकारी जग्गा नेपाल सरकारका नाममा दर्ता गरी पुर्जा बनाउने प्रावधान रहेको छ। मिचिएको जगा सरकारकै नाममा फिर्ता ल्याउन सकिने प्रावधान भूमि व्यवस्थापन नियमावलीमा रहेको छ। यसअनुसार सरकारी कार्यालयको भवनजग्गा तथा सार्वजनिक, शैक्षिक संस्था आदिको जग्गा नेपाल सरकार फलानो पार्क, संस्था, कार्यालय भन्ने उल्लेख गरी लालपुर्जा तिनै स्थानीय निकाय, संस्था तथा कार्यालयलाई दिइनुपर्छ। यस कार्यका लागि मौजुदा सरकारी कर्मचारीले नभ्याए आउट सोर्सिङ गर्ने प्रथा अवलम्बन गरिनुपर्छ। अब जग्गाजमिनको अभिलेख डिजिटल प्रणालीमा राखिनुपर्छ। छानबिन गरिरहेका निकाय तथा आयोगले सरकारी जग्गा हो भनी ठहर्याएको भोलिपल्टै त्यसको लालपुर्जा सरकारको नाममा बनाइहाल्ने संयन्त्र तयार पार्नुपर्छ। चित्त नबुझ्ने व्यक्ति अदालत जाँदै गर्छन्। यस कार्यलाई अभियानकै रूपमा अगाडि बढाइनुपर्छ। मिच्न नदिने संयन्त्र सरकारी सार्वजनिक, ऐलानी पर्ती, डगरबगर, खोलानालाको जग्गाको लालपुर्जा सम्बन्धित निकाय, कार्यालय, शिक्षण तथा स्वास्थ्यजस्ता संस्थालाई र स्थानीय निकायलाई दिएपछि संरक्षण गर्ने र मिचान हुन नदिने जिम्मा तिनै संस्थाको रहने परिपाटी अपनाइनु पर्छ। राष्ट्रिय निकुञ्ज तथा वनजंगलबुटेन जग्गाको धनीपुर्जा वन कार्यालय र सार्वजनिक वनको जग्गा उपभोक्ता समूहलाई उपलब्ध गराइनुपर्छ। यस्ता जग्गाको रेखदेख गर्ने जिम्मेवारी तिनै निकायलाई दिनुपर्छ। धनीपुर्जाका साथमा सम्बन्धित कित्ता नक्साको प्रति पनि अनिवार्य रूपमा दिइने प्रचलन अपनाउनु प्रभावकारी हुन्छ। सरकारी सार्वजनिक जग्गा मिचिन नदिन मिच्ने व्यक्तिलाई हदैसम्म दण्डजरिवाना र कैद सजाय हुने कठोर प्रावधान भूमिसम्बन्धी ऐनकानुनमा प्रबन्ध गरिनुपर्छ।"
बजेटअर्थतन्त्रबीचका अन्तर्य,"सिंगो अर्थतन्त्रको समृद्धिका लागि बजेट एउटा बलियो स्तम्भ हो। बजेट आर्थिक मात्र नभएर राजनीतिक दस्ताबेज पनि हो। त्यसैले बजेटमा उल्लेख गरिएका सबै कार्यक्रम पूर्ण हुँदैनन् भन्ने व्यावहारिक तथ्य सर्वविदित नै पनि छ। त्यसो भए पनि बजेटको मर्म र चूुरो मानिएका आम्दानी, खर्च, बचत, पुँजी निर्माण, मुद्रास्फीति, वैदेशिक व्यापार, भुक्तान सन्तुलनजस्ता विषयलाई सन्तुलित बनाएर जनताको जीवनस्तर बढाउँदै लैजानुपर्ने मूलभूत मान्यता बजेटले राखेको हुन्छ। नेपालमा हालै संघीय सरकारले ल्याएको बजेट हेर्दा र अर्थतन्त्रको समृद्धिको चर्चा गर्दा केही प्रश्न, जिज्ञासा र अस्पष्टता भने अनुत्तरित देखिन्छन्। नेपालमा विकास, समृद्धि र जनचासोको सम्बोधनभन्दा बढी अंकमा बजेटको आकार देखा पर्ने गरेको छ। भनेअनुसार नभए संशोधित अनुमान ल्याइहालिन्छ भन्ने अदूरदर्शी र विनाअध्ययनको बजेट ल्याउने प्रवृत्तिको विकास भएको छ। त्यसैको फलस्वरूप राजस्व वृद्धिका आँकडा, वैदेशिक सहायताका आयोजनाहरूको नाम लेखिन्छन् र बजेटको अंक बढाइन्छ। अहिलेसम्मका तीनवटा लगानी सम्मेलनका वाचा पनि बजेट तथा कार्यक्रम वृद्धिका कारण बन्ने गरेका छन्। प्रतिबद्धता गरेका अंकलाई बजेटमा विचरा अर्थमन्त्रीले कसरी नराखून् ! बजेट बनाइदिनेदेखि लिएर खर्च गर्नेसम्मका कुनै पनि जिम्मेवार व्यक्तिले उत्तरदायित्व र जिम्मेवारी लिनुपर्ने बाध्यकारी व्यवस्था नभएकाले ठेकेदार, जनप्रतिनिधि, कर्मचारीसमेतलाई खुसी पार्ने गरी बजेट बनाउने प्रचलन छ। बजेटमा उल्लेख भएका प्रावधानकै कारणले मूल्य बढेमा, ठेकेदारले काम नगरेमा, किसानले न्यूनतम सुविधा नपाएमा अथवा यस्तै कुनै पनि आर्थिक वा मौद्रिक अवाञ्छित अवस्था आइपर्दा पनि कसैमाथि स्पष्टीकरण सोध्ने, वैदेशिक सहयोग र लगानीका प्रतिबद्धता हुँदा पनि रकम लिन नसक्ने अर्थ प्रशासनलाई कारबाही गर्ने प्रणाली बसेको छैन। कारबाही हुने कुरा त परै जाओस्। महालेखाका बेरुजुहरू काग कराउँदै छ पिना सुक्तै छ जस्तै भइरहेका छन्। जनप्रतिनिधि र कर्मचारीका मूलभूत मान्यता र सिद्धान्त फरक छन्। आधुनिक कर्मचारीतन्त्रका जनक म्याक्स वेभर तलब खानेलाई कर्मचारी भन्छन्। सायद अहिलेको नेपालको गणतान्त्रिक व्यवस्था उनको अध्ययनभन्दा बाहिर पर्दो रहेछ। नेपालमा प्रादेशिक तहअन्तर्गतका जनप्रतिनिधिको तलब मात्र साढे तीन अर्बभन्दा बढी हुने देखिन्छ। प्रधानमन्त्री, सभामुख, मन्त्री, सांसदहरूको त कत्ति हो कत्ति ! कहिलेकाहीं मन्त्री र कर्मचारीबीचको मनमुटावमा मन्त्रीहरू चुनाव जितेर आउने हवाला दिन्छन् र पे रोलमा आफ्ने नाम भएको ठान्दैनन्। जनप्रतिनिधिले पे रोलमै बस्ने भए लोकसेवा पास गरेको भए बेस हुन्थ्यो। कहीं नभएको जात्रा हाँडीगाउँमा भन्ने उखान नेपालका जनप्रतिनिधिले सार्थक बनाएका छन्। यसले बजेटको आकार मात्र बढाएको छैन जनप्रतिनिधिहरूको नैतिक धृष्टतालाई पनि उजागर गरिदिएको छ। जनप्रतिनिधि भएर पनि तलब खाने नैतिकता भएकाहरूले विकासका नाममा सांसद कोषमा रकम बढाउन खोज्नु आश्चर्य हुने भएन। बजेटले किसान, विद्यार्थी, उत्पादक, व्यापारी सबैको चाहनामा सम्बोधन गर्नुपर्ने भएकाले बजेट सन्तुलनको दस्ताबेज पनि हो। यति हुँदाहुँदै पनि हरेक वर्षको बजेटले कुनै एउटा सेक्टरलाई आत्मनिर्भर बनाउँदै लैजानुपर्ने थियो। सडक विकास, पर्यटन पूर्वाधार, कृषि उत्पादन, रोजगार प्रवर्धनजस्ता सबै विषय देशका आवश्यकता हुन्, तापनि सबैको विकास एकै वर्षको बजेटबाट सम्भव हुँदैन। तुलनात्मक लाभ र प्रतिस्पर्धात्मक क्षमता हेरेर बजेटमार्फत एउटा क्षेत्रलाई क्रमश: आत्मनिर्भर बनाउनेतर्फ दृष्टि पुर्याउनुपर्छ। तर विडम्बनाको कुरा, नेपालका कुनै पनि सम्भाव्य क्षेत्र पहुँचभन्दा बाहिर गइरहेका छन्। उदाहरणका लागि कूल गार्हस्थ उत्पादनमा अझै पनि ३० प्रतिशत योगदान भएको र ६० प्रतिशतभन्दा बढी जनशक्ति खपत भएको कृषि क्षेत्रको उत्थानका लागि छुट्टै र विशेष कार्यक्रम बजेटमा छैन। मल कारखाना खोल्ने, शीत भण्डार बनाउने, खास बालीको अनुसन्धान गर्नेजस्ता कुनै एउटा मात्र भए पनि पर्याप्त बजेट विनियोजन नगर्नु नै कुनै कुरामा आत्मनिर्भर हुनेतर्फ जान नचाहनु हो। त्यो गर्न नसकेकै कारणले चामल, दालजस्ता खाद्यान्न आयात दिनानुदिन बढिरहेको छ भने मल हाल्ने सिजनमा किसानले कुनै वर्ष पनि समयमा मल, बीउ पाउन सकेका छैनन्। मल, शीत भण्डार, खास बाली अनुसन्धानमध्ये कुनै एउटामा पर्याप्त बजेट विनियोजन नगर्नु आत्मनिर्भर हुनेतर्फ जान नचाहनु हो। हरेक सानाठूला व्यापारी, उद्योगपति मात्र होइन, सामान्य किसिमले आयआर्जन गर्नेहरू पनि चन्दा आतंकबाट ताडित छन्। राजनीतिक दलहरू नै उन्मुक्त ढंगले परोक्ष व्यापारिक क्रियाकलापमा निर्भीक भएर लागेका छन्। अस्पताल, बैंक, विद्यालय, व्यापारिक कारोबार यसका सबुत प्रमाण छन्। भ्रष्टाचारको जञ्जालमा यिनीहरू नै अग्रपंक्तिमा छन्। भ्रष्टाचार विकासको क्यान्सर हो भने क्यान्सर फैलाउने ब्याक्टेयिा राजनीतिक छत्रछायामा चलेका व्यापारिक घराना नै हुन् भन्ने जान्दाजान्दै पनि त्यसलाई रोक्ने, कारबाही गर्ने कुरा त परै जाओस्, सतहमा ल्याएर नैतिक डर देखाउनेसम्म पनि बजेटले गरेको पाइन्न। राज्यले भ्रष्टाचार निर्मूल गर्न खोजेको कसरी भन्ने ! कसरी मान्ने ! बरु वार्षिक बजेटबाटै राजनीतिक दलहरूलाई रकम विनियोजन गर्ने प्रणाली बसालेको भए दलीय भ्रष्टाचारमा कमी आउन सक्ने थियो। अन्तरआधारित (इन्टरडिपेन्डेन्ट) अर्थतन्त्रको युगमा निजी क्षेत्रलाई नसमेटेर विकास अगाडि बढाउन सम्भव छैन। तर, नेपालमा निजी क्षेत्र र सरकारबीच सहयोगात्मक सम्बन्ध बन्न नसकेको कुरा उद्योग वाणिज्य क्षेत्रका हस्तीहरूका अभिव्यक्तिले पुष्टि गर्छ। यद्यपि निजी क्षेत्रका केही छुट्टै उद्देश्य हुने भएकाले निजी क्षेत्रको नाफा र सरकारी क्षेत्रको समाजकल्याणको ध्रुवीकरणलाई बजेटले समेट्न गाह्रो हुन्छ। तर समृद्ध देश र सुखी नेपालीको नारा सार्थक बनाउने हो भने निजी क्षेत्रलाई विश्वासमा नलिई हुँदैन। सिद्धान्तमा अर्थतन्त्रलाई तीनखम्बे भने पनि एउटा खम्बा (सहकारी) संगठित र सबल बन्न सकेको छैन। दुईतिहाइको दुहाइ दिने कम्युनिस्ट सरकार यसमा चुकेको स्पष्ट देखिन्छ। एकातिर निजी क्षेत्रलाई विश्वासमा लिन नसक्नु, अर्कोतिर तीनमध्येको एउटा खम्बा राष्ट्रिय विकासको मूल प्रवाहमा आउन नसक्नु सिंगो अर्थतन्त्रको कमजोरी नै हो। ढिलोचाँडो जनतालाई सर्वोच्च स्थानमा राखेर समृद्ध नेपाल र सुखी नेपाली बनाउने अभियानलाई मूर्तरूप दिनुपर्ने हुन्छ। अप्रिय भए पनि यो दशकमा नभए अर्को दशकमा र यो सरकारले नभए अर्को सरकारले दीर्घकालमा राष्ट्रहित हुने निर्णय लिनैपर्ने हुन्छ। राजनीतिक दलहरू सरकारका वाचडगसम्म बन्न सक्छन्। काममा होमिने र जनचाहनाअनुसार काम गर्ने तत्कालीन सरकार नै हुन्छ। त्यसका लागि निम्न कुरालाई ध्यानमा राखेर तुरुन्त काममा लागिहाल्नुपर्छ। समयबद्ध लक्ष्य निर्धारण सरकारको पहिलो काम हो। जिम्मेवारी र उत्तरदायित्वको स्पष्ट खाकासहित स्पष्ट, कडा र पारदर्शी रूपमा प्रस्तुत भएर तीनबर्से, पाँचबर्से, दसबर्से लक्ष्य निर्धारण गरी त्यसअनुसारका कार्यक्रम बनाएर निजी क्षेत्रको सहभागितामा कार्यान्वयन गर्न थालिहाल्नुपर्छ। कार्यान्वयन गर्दा योजना तर्जुमा गर्दादेखि संलग्न हुने सबै पात्रलाई निष्पक्ष रूपमा पुरस्कार र दण्डको रणनीतिभित्र पार्नुपर्छ। अहिलेजस्तै हाम्रा मात्र राम्रा को व्यवहार गरिनु हुँदैन। आफैंले नगरीकन विकास गर्न सकेको देश संसारमा कुनै पनि छैन। यो मूलमन्त्रलाई ध्यानमा राखेर अधिकांश कामको खोजीमा र पढाइको बहानामा विदेश जानेहरूलाई कमसेकम न्यूनतम जीवन निर्वाहको सुनिश्चितताका साथ स्वदेशमै व्यवस्थापन गर्नैपर्छ। त्यसो गर्न नसकेकैले प्रविधि हस्तान्तरण र विप्रेषण आर्जनको दाउमा गाउँ मात्र रित्ता भएका छैनन्, संस्कार र संस्कृतिमाथि प्रहार, परावलम्बन, देखासिकी प्रभाव, सामाजिक विकृति पनि भित्रिएका छन्। यसले आर्थिक मात्र होइन, सामाजिक घाटा पनि उत्तिकै चुलिएको छ।उत्पादन नगरी उपभोग वा निर्यात वा पुँजी निर्माण गर्न सकिँदैन। त्यसैले हरेक वर्ष एउटा उत्पादनमूलक कमसेकम पाँच सयजनाले रोजगार पाउने उद्योग स्थापना अर्थतन्त्रको माग हुने गर्छ। यसले स्वावलम्बन मात्र होइन, रोजगारअवसर, आयात प्रतिस्थापन, पुँजी बचतसमेतलाई बलियो बनाउँछ। अन्त्यमा, विकासका लागि दृढ इच्छाशक्ति र दीर्घकालीन सोच भएका नेता र नेतृत्वको खाँचो टड्कारो देखिन्छ। नेपालमा राज्यशक्तिले दुईतिहाइको दुहाइ दिन थालेको वर्षदिन नाघिसकेको छ। तर यो अवधिमा राष्ट्रिय सम्पत्ति र पुँजी निर्माणमा वृद्धि भएको छैन। इमानदारी र भ्रष्टाचारमा शून्य सहनशीलताको आदर्शलाई आत्मसात गर्न सके मात्र लक्ष्यमा पुग्ने बाटो समातिएला, नभए भिसा लगाउन खोज्नेहरूको भीड, बजेट घाटाको उचाइ र मेलम्चीमा जस्तै उद्घाटन गर्ने वर्ष अनिश्चित बन्दै जानेछन्।"
प्रथम मेयर कप भलिबलको उपाधी पञ्चकन्या र धादिङ बोर्डिङलाई,"धादिङ : जिल्ला सदरमुकाम धादिङवेशीमा जारी प्रथम मेयर कप छात्रछात्रा भलिबलको उपाधि क्रमशः धादिङ बोर्डिङ उच्च मावि र पञ्चकन्या माविले हात पारेको छ। नीलकण्ठ नगरपालिकाको आयोजनामा तथा न्यु किवो बोर्डिङ स्कुलको व्यवस्थापनमा पहिलो पटक आयोजना गरिएको भलिबलमा छात्रतर्फ धादिङ बोर्डिङ प्रथम भएको हो भने छात्रातर्फ पञ्चकन्या प्रथम भएको हो। पञ्चकन्याले एड्भान्स एकेडेमीलाई फाइनलमा हराएर उपाधीमाथि कब्जा जमाएको हो। २५२१ र २५१५ ले लगातार दुई सेट जितेको पञ्चकन्या माविले तेस्रो सेट २३२५ ले गुमाएको थियो। चौथो सेटमा उत्कृष्ट प्रदर्शन गर्दै पञ्चकन्या माविले नगद ४० हजार राशीको प्रथम पुरस्कारमा कब्जा जमाएको हो। पञ्चकन्या ३ साताअघि सम्पन्न भएको प्रथम नगरस्तरीय राष्ट्रपति रनिङ शिल्डमा पनि प्रथम भएको थियो। त्यस्तै छात्रतर्फ धादिङ बोर्डिङ स्कुलले पशुपति मावि विद्यालयलाई पराजित गर्दै प्रथम भएको हो। २५२०, २५१५ र २५१४ को सोझो सेटमा पराजित गर्दै धादिङ बोर्डिङ ४० हजार राशीको प्रथम पुरस्कार हात पार्न सफल भएको हो। केही साताअघि भएको नगरस्तरीय राष्ट्रपति रनिङ शिल्डमा प्रथम भएको एड्भान्स एकेडेमी भने सेमिफाइनलबाटै बाहिरिएको थियो। नगरपालिका क्षेत्रभित्रका १८ वर्षमुनिका विद्यार्थी सहभागी हुन पाउने गरी आयोजना गरिएको प्रतियोगीतामा छात्रातर्फ ७ विद्यालय र छात्रतर्फ १५ विद्यालय सहभागी भएका थिए। त्यसैगरी मेयर कपअन्तरगत नै खुल्ला फुटबल प्रतियोगीता भने जारी रहेको छ। देशभरका जुनसुकै फुटबल क्लब सहभागी हुन पाउने गरी आयोजना गरिएको प्रतियोगीतामा २० टिम सहभागी भएको र आइतबारसम्म सेमिफाइन समिकरण पुरा भएको प्रतियोगीताका संयोजक विकास कोइरालाले जानकारी दिए।"
विश्वकप क्रिकेट : बलिया दुई राष्ट्र भारत र अष्ट्रेलियाको भिडन्त सुरु,"लन्डन : आईसीसी एकदिवसीय विश्वकप क्रिकेटमा आइतबार दुई प्रभावशाली टोली साविक विजेता अस्ट्रेलिया र भारत आपसमा भिड्दै छन्। उक्त खेल दी ओभल स्टेडियममा नेपाली समयअनुसार दिउँसो ३:१५ सुरु भएको छ। भारतले टस जितेर ब्याटिङ सुरु गरेको छ । विश्वभरिका क्रिकेट पारखीलाई यो खेलले भरपूर मनोरञ्जन दिने विश्वास गरिएको छ। यी दुवै टोली विश्वकप उपाधि दाबेदार हुन्। दुवै टोली पहिलो संस्करणदेखि नै विश्वकपमा सहभागी हुँदै आएका छन्। यसअघि नै विश्वकपको उपाधि जितिसकेका दुई टोली यसपटक पनि उपाधि हत्याउने अभियानमा छन्। साविक विजेता अस्ट्रेलिया सबै खेलमा जित निकाल्दै फाइनल यात्रा तय गर्ने दाउमा छ। भारतको योजना पनि उस्तै छ। विश्वकपमा अस्ट्रेलियाले दुई खेल खेलिसकेको छ। अस्ट्रेलियाले पहिलो खेलमा अफगानिस्तानलाई सात विकेटले हराएको थियो। दोस्रो खेलमा भने अस्ट्रेलियाले वेस्ट इन्डिजलाई १५ रनले पराजित गरेको थियो। भारतले भने एक खेल खेलेको छ। भारतले पहिलो खेलमा दक्षिण अफ्रिकालाई ६ विकेटले पराजित गरेको थियो। साबिक विजेता अस्ट्रेलियाले हालसम्म पाँच पटक विश्वकपको उपाधि जितिसकेको छ। अस्ट्रेलियाले सन् १९८७ मा पहिलो पटक विश्वकप जितेको थियो। त्यसपछि अस्ट्रेलियाले सन् १९९९, सन् २००३ र सन् २००७ मा लगातार तीन पटक विश्वकपको उपाधि उचाल्यो। सन् २०१५ मा आफ्नै देशमा आयोजना भएको विश्वकपको फाइनलमा सहआयोजक न्युजिल्यान्डलाई सात विकेटले हराउँदै अस्ट्रेलियाले पाँचौं पटक उपाधि कुम्ल्याएको थियो। त्यसैले विश्वकपमा अस्ट्रेलिया सबैभन्दा बलियो टोलीको रूपमा देखिएको छ। एरोन फिन्चको कप्तानीमा रहेको अस्ट्रेलिया हरेक क्षेत्रमा अब्बल देखिएको छ। पहिलो खेलमा अस्ट्रेलियन बलरले तुलनात्मक रूपमा कमजोर अफगानिस्तानलाई दुई सय सात रनमा समेटेका थिए। उक्त खेलमा अस्ट्रेलियाका लागि तीव्र गतिका बलर प्याट कुमिन्स र स्पिनर एडम जाम्पाले तीनतीन विकेट लिएका थिए। ब्याटिङमा दुवै ओपनर डेभिड वार्नर (अविजित ८९ रन) र एरोन फिन्च (६६ रन) ले अर्धशतक बनाएका थिए। दोस्रो खेलमा वेस्ट इन्डिजविरुद्ध पनि अस्ट्रेलियाले सानदार प्रदर्शन गरेको थियो। अस्ट्रेलियाको पालिलाई स्टेभन स्मिथ, नाथन कल्टर नाइल र विकेटकिपर ब्याट्सम्यान एलेक्स केरीले सम्हालेका थिए। कल्टर नाइलले ९२ रन बनाएका थिए। स्मिथले ७३ र केरीले ४५ रन बनाएका थिए। उक्त खेलमा बलिङमा अस्ट्रेलियाका मिचेल स्टार्कले पाँच विकेट लिए। यस्तै प्याट कुमिन्सले दुई र एडम जाम्पाले एक विकेट लिएका थिए। यसैगरी दुई पटक विश्वकपको उपाधि चुमेको भारत विश्व क्रिकेटको बलियो टोली हो। भारतले सन् १९८३ र सन् २०११ को विश्वकप उपाधि जितेको थियो। सन् २००३ को विश्वकपको फाइनलमा भने भारतीय टोली अस्ट्रेलियासँग पराजित भएको थियो। जारी विश्वकपमा सहभागी अधिकांश टोलीले दुईदुई खेल खेलिसकेपछि बल्ल भारतले दोस्रो खेल खेल्न लागेको हो। विराट कोहलीको कप्तानीमा रहेको भारतीय टोलीमा स्टार र अनुभवी खेलाडीको जमघट छ। सन् २०११ मा भारतले विश्वकप जित्दाका कप्तान महेन्द्रसिंह धोनी अहिले पनि टोलीका प्रभावशाली खेलाडीका रूपमा छन्। दक्षिण अफ्रिकासँगको पहिलो खेलमा भारतका लागि प्रारम्भिक ब्याट्सम्यान रोहित शर्माले एक सय २२ रनको शतकीय पालि खेलेका थिए। टोलीलाई जिताउन महेन्द्रसिंह धोनीले पनि ३४ रनको योगदान गरेका थिए। बलिङमा भारतका युजभेन्द्र चाहलले चार तथा भुवनेश्वर कुमार र जसप्रीत बुमराहले दुईदुई विकेट लिएका थिए। भारत र अस्ट्रेलियाबीच यसअघि भएको भिडन्तमा अस्ट्रेलिया बलियो देखिएको छ। यसअघिका विश्वकपमा दुई टोली ११ पटक भिडेका छन्। त्यसमा अस्ट्रेलियाले आठ र भारतले तीन खेल जितेको छ। दुई टोलीबीच भएको अन्य एकदिवसीय खेलमा पनि अस्ट्रेलिया नै बलियो देखिएको छ। दुई टोलीबीच भएको एक सय ३६ एकदिवसीय खेलमा अस्ट्रेलिया ७७ खेलमा विजयी भएको छ भने भारतले ४९ खेल जितेको छ। १० खेल अनिर्णित भएको थियो। त्यसैले आइतबार हुने खेलमा अस्ट्रेलिया र भारत दुवैका लागि निकै महŒवपूर्ण छ। दुवै टोली आफ्नो अपराजित यात्रा कायम राख्ने धुनमा छन्। विश्वकपमा दुई टोली कुल : ११ खेल अस्ट्रेलिया विजयी : ८ खेल भारत विजयी : ३ खेल एकदिवसीयमा दुई टोली कुल : १३६ खेल अस्ट्रेलिया विजयी : ७७ खेल भारत विजयी : ४९ खेल अनिर्णित : १० खेल"
ट्रफीको नाम नै फरक,"आईसीसी एकदिवसीय विश्वकपको चर्चासँगै विश्वकप ट्रफीको इतिहास पनि रमाइलो छ । सन् १९७५ देखि १९९६ सम्म खेलिएका सुरुका ६ संस्करणलाई आईसीसी ट्रफीलाई विश्वकप ट्रफी भनिएन । त्यति बेला जुन कम्पनीले प्रायोजन गर्थे, उसैको नाम ट्रफीमा लेखिन्थ्यो । इङ्ल्यान्डले सन् १९९९ मा आयोजना गरेको विश्वकपपछि विश्वकप ट्रफीको पनि नाम र स्वरूप फेरिएको हो । इङ्ल्यान्ड विश्वकपपछि आईसीसी ट्रफीको नामकरण गरियो । सन् १९७५, १९७९ र १९८३ को विश्वकप ट्रफीलाई प्रुडेन्सियल कप भनिन्थ्यो । त्यसपछि सन् १९८७ को ट्रफीलाई रिलायन्स कप ट्रफी भनियो । सन् १९९२ को ट्रफीलाई वेसन हेसेज कप भनियो । सन् १९९६ को विश्वकप ट्रफीले विल्स ट्रफीको नाम पायो । सन् १९९९ देखि हालसम्म विश्वकप ट्रफीको नाम आईसीसी विश्वकप ट्रफीको नामले प्रचलित छ । आईसीसी विश्वकप ट्रफीको निर्माण सुन र चाँदीबाट गरिएको छ । ट्रफीको माथिल्लो भागमा पृथ्वीको आकारमा सुनको ग्लोब बनाइएको छ । त्यसलाई दुईतिर चाँदीले बनेका तीनवटा स्तम्भले अड्याइएको छ । चाँदीले बनेको स्तम्भ विकेट र बलको आकारको छ । यसले ब्याटिङ, बलिङ र फिल्डिङ बुझाउँछ । ट्रफीलाई अड्याउने मुख्य बेस भने काठबाट बनाइएको छ । यस ट्रफीको उचाइ ६० सेन्टिमिटर र तौल ११ केजी छ । विश्वकप विजेताले असली ट्रफी भने पाउँदैनन् । विजेतालाई ट्रफीको रिप्लिका (प्रतिलिपि) मात्र दिने गरिएको छ ।"
आईसीसी विश्वकप : आजको खेलमा प्रभाव पार्न सक्ने खेलाडी,"रोहित शर्मा (भारत) विश्वकपमा भारत सशक्त टोली हो । एक सय एक स्टार खेलाडीको साथ पाएको भारतको ब्याटिङ उत्कृष्ट छ । भारतीय टोलीका प्रभावशाली ब्याट्सम्यान हुन्, रोहित शर्मा । भारतले यस विश्वकपमा प्रारम्भिक ब्याट्सम्यान रोहितबाट ठूलो आशा गरेको छ । दक्षिण अफ्रिकाविरुद्धको पहिलो खेलमा पनि रोहितले उत्कृष्ट प्रदर्शन गर्दै आफूलाई प्रमाणित गरिसकेका छन् । दक्षिण अफ्रिकाविरुद्धको खेलमा रोहितले शतकीय पालि खेलेका थिए । उनले एक सय ४४ बलमा दुई छक्का र १३ चौकाको मद्दतमा एक सय २२ रन बनाएका थिए । ३२ वर्षीय रोहितको ब्याटिङ क्षमता बेजोडको छ । उनी स्पिनर र फास्ट दुवै बलरका लागि टाउको दुखाइ बन्ने गर्छन् । उनले एकदिवसीयमा दुई सय सात खेल खेल्दै आठ हजार एक सय ३२ रन बनाएका छन् । उनको औसत रन ४८११ हो । एकदिवसीय क्रिकेटमा उनको सर्वाधिक रन दुई सय २४ हो । एकदिवसीयको बलिङमा उनले दुई सय सात खेल खेल्दै आठ विकेट लिएका छन् । बलियो अस्ट्रेलियासँगको खेलमा पनि रोहित चम्कने विश्वास भारतको छ । मिचेल स्टार्क (अस्ट्रेलिया) अस्ट्रेलियाली टोलीका प्रभावशाली बलर हुन्, मिचेल स्टाक । उनले अन्तर्राष्ट्रिय क्रिकेटमा अस्ट्रेलियालाई थुप्रै महŒवपूर्ण सफलता दिलाएका छन् । उनी टोलीका अहिले पिलर नै हुन् । जारी विश्वकपमा राम्रो लयमा देखिएका मिचेलले वेस्ट इन्डिजविरुद्धको खेलमा एक्लै पाँच विकेट लिएर सनसनी मच्चाएका थिए । वेस्ट इन्डिजलाई हराउन मिचेलले ४६ रन खर्चिएर पाँच विकेट लिएका थिए । लेफ्ट आर्म फास्टबलर मिचेलको बलिङले धेरै बलिया ब्याट्सम्यानलाई अत्याउने गर्छ । १९७ मिटर उचाइका मिचेलले देशका लागि खेलेको ७७ एकदिवसीय खेलमा एक सय ५१ विकेट लिइसकेका छन् । उनले उक्त विकेट लिने क्रममा तीन हजार आठ सय ६३ बलमा तीन हजार एक सय ८६ रन खर्चिएका छन् । २९ वर्षीय मिचेलको किफायती बलिङ क्षमता बेजोडको छ । उनले एकै खेलमा २८ रन खर्चिएर ६ विकेट लिएका छन् । ब्याटिङमा भने उनले एकदिवसीयमा ७७ खेल खेल्दै दुई सय ८८ रन बनाएका छन् । उनीबाट भारतविरुद्घको खेलमा पनि उत्कृष्ट प्रदर्शनको आशा गरिएको छ ।"
प्रधानमन्त्री कपको उपाधि पुलिसलाई,काठमाडौं : तेस्रो संस्करणको प्रधानमन्त्री कप एकदिवसीय राष्ट्रिय क्रिकेट प्रतियोगिताको उपाधि नेपाल पुलिस क्लबले जितेको छ । पुलिसले त्रिभुवन आर्मी क्लबलाई चार विकेटले पराजित गर्दै उपाधि जितेको हो । आर्मीले दिएको १२६ रनको लक्ष्य पुलिसले ४०३ ओभरमा ६ विकेट गुमाएर पूरा गर्यो । पुलिसको जितमा प्रारम्भिक ब्याट्सम्यान सुनिल धमलाले ४२ रनको अविजित पालि खेले । निकै सुस्त गतिमा रन बनाएका उनले १३१ बलमा दुई चौका हिर्काए । यस्तै अमित श्रेष्ठले ४४ रन बनाउँदा कप्तान मञ्जित श्रेष्ठले ११ रन बनाए । आर्मीका करन केसीले तीन विकेट लिए । यस्तै सहाब आलमले दुई तथा सुशन भारीले एक विकेट हात पारे । यसअघि टस जितेर पहिले ब्याटिङ गरेको आर्मीले ३३३ ओभरमा अलआउट हुँदै १२५ रन मात्र बनाउन सक्यो । पुलिसका पवन सर्राफ र ललितनारायण राजवंशीले धारिलो बलिङ गर्दै आर्मीलाई दबाबमा राखेका थिए । पवन र ललितले चारचार विकेट लिए । यस्तै सागर ढकालले पनि एक विकेट हात पारे । राजु रिजाल र सोमपाल कामीले आर्मीलाई उत्कृष्ट सुरुआत दिलाएका थिए । दुवैले पहिलो विकेटका लागि ७२ रनको साझेदारी गरेका थिए । ७२ रनमा सोमपाल कामी व्यक्तिगत ३५ रनमा पेभेलियन फर्किएपछि आर्मीको विकेट पतन सुरु भएको थियो । राजुले ३२ रन बनाउँदा अन्य ब्याट्सम्यानले गतिलो प्रदर्शन गर्न सकेनन् । आर्मीका भीम सार्की २० र रोहित पौडेल १८ रन बनाएर आउट भए । उनीहरूबाहेक अन्यले दोहोरो अंकमा रन बनाउन सकेनन् । फाइनल खेलको म्यान अफ दी म्याच पुलिसका ललित राजवंशी घोषित भए । राष्ट्रिय खेलकुद परिषद्को आयोजना र नेपालयको व्यवस्थापनको भएको प्रतियोगिताको उपाधि विजेता पुलिसले २० लाख रुपैयाँ प्राप्त गर्यो । उपविजेता आर्मीले भने १० लाख रुपैयाँमा चित्त बुझायो ।
बलिया टोलीको भिडन्त,"लन्डन : आईसीसी एकदिवसीय विश्वकप क्रिकेटमा आइतबार दुई प्रभावशाली टोली साविक विजेता अस्ट्रेलिया र भारत आपसमा भिड्दै छन् । उक्त खेल दी ओभल स्टेडियममा नेपाली समयअनुसार दिउँसो ३ः१५ बजे सुरु हुने छ । विश्वभरिका क्रिकेट पारखीलाई यो खेलले भरपूर मनोरञ्जन दिने विश्वास गरिएको छ । यी दुवै टोली विश्वकप उपाधि दाबेदार हुन् । दुवै टोली पहिलो संस्करणदेखि नै विश्वकपमा सहभागी हुँदै आएका छन् । यसअघि नै विश्वकपको उपाधि जितिसकेका दुई टोली यसपटक पनि उपाधि हत्याउने अभियानमा छन् । साविक विजेता अस्ट्रेलिया सबै खेलमा जित निकाल्दै फाइनल यात्रा तय गर्ने दाउमा छ । भारतको योजना पनि उस्तै छ । विश्वकपमा अस्ट्रेलियाले दुई खेल खेलिसकेको छ । अस्ट्रेलियाले पहिलो खेलमा अफगानिस्तानलाई सात विकेटले हराएको थियो । दोस्रो खेलमा भने अस्ट्रेलियाले वेस्ट इन्डिजलाई १५ रनले पराजित गरेको थियो । भारतले भने एक खेल खेलेको छ । भारतले पहिलो खेलमा दक्षिण अफ्रिकालाई ६ विकेटले पराजित गरेको थियो । साबिक विजेता अस्ट्रेलियाले हालसम्म पाँच पटक विश्वकपको उपाधि जितिसकेको छ । अस्ट्रेलियाले सन् १९८७ मा पहिलो पटक विश्वकप जितेको थियो । त्यसपछि अस्ट्रेलियाले सन् १९९९, सन् २००३ र सन् २००७ मा लगातार तीन पटक विश्वकपको उपाधि उचाल्यो । सन् २०१५ मा आफ्नै देशमा आयोजना भएको विश्वकपको फाइनलमा सहआयोजक न्युजिल्यान्डलाई सात विकेटले हराउँदै अस्ट्रेलियाले पाँचौं पटक उपाधि कुम्ल्याएको थियो । त्यसैले विश्वकपमा अस्ट्रेलिया सबैभन्दा बलियो टोलीको रूपमा देखिएको छ । एरोन फिन्चको कप्तानीमा रहेको अस्ट्रेलिया हरेक क्षेत्रमा अब्बल देखिएको छ । पहिलो खेलमा अस्ट्रेलियन बलरले तुलनात्मक रूपमा कमजोर अफगानिस्तानलाई दुई सय सात रनमा समेटेका थिए । उक्त खेलमा अस्ट्रेलियाका लागि तीव्र गतिका बलर प्याट कुमिन्स र स्पिनर एडम जाम्पाले तीनतीन विकेट लिएका थिए । ब्याटिङमा दुवै ओपनर डेभिड वार्नर (अविजित ८९ रन) र एरोन फिन्च (६६ रन) ले अर्धशतक बनाएका थिए । दोस्रो खेलमा वेस्ट इन्डिजविरुद्ध पनि अस्ट्रेलियाले सानदार प्रदर्शन गरेको थियो । अस्ट्रेलियाको पालिलाई स्टेभन स्मिथ, नाथन कल्टर नाइल र विकेटकिपर ब्याट्सम्यान एलेक्स केरीले सम्हालेका थिए । कल्टर नाइलले ९२ रन बनाएका थिए । स्मिथले ७३ र केरीले ४५ रन बनाएका थिए । उक्त खेलमा बलिङमा अस्ट्रेलियाका मिचेल स्टार्कले पाँच विकेट लिए । यस्तै प्याट कुमिन्सले दुई र एडम जाम्पाले एक विकेट लिएका थिए । यसैगरी दुई पटक विश्वकपको उपाधि चुमेको भारत विश्व क्रिकेटको बलियो टोली हो । भारतले सन् १९८३ र सन् २०११ को विश्वकप उपाधि जितेको थियो । सन् २००३ को विश्वकपको फाइनलमा भने भारतीय टोली अस्ट्रेलियासँग पराजित भएको थियो । जारी विश्वकपमा सहभागी अधिकांश टोलीले दुईदुई खेल खेलिसकेपछि बल्ल भारतले दोस्रो खेल खेल्न लागेको हो । विराट कोहलीको कप्तानीमा रहेको भारतीय टोलीमा स्टार र अनुभवी खेलाडीको जमघट छ । सन् २०११ मा भारतले विश्वकप जित्दाका कप्तान महेन्द्रसिंह धोनी अहिले पनि टोलीका प्रभावशाली खेलाडीका रूपमा छन् । दक्षिण अफ्रिकासँगको पहिलो खेलमा भारतका लागि प्रारम्भिक ब्याट्सम्यान रोहित शर्माले एक सय २२ रनको शतकीय पालि खेलेका थिए । टोलीलाई जिताउन महेन्द्रसिंह धोनीले पनि ३४ रनको योगदान गरेका थिए । बलिङमा भारतका युजभेन्द्र चाहलले चार तथा भुवनेश्वर कुमार र जसप्रीत बुमराहले दुईदुई विकेट लिएका थिए । भारत र अस्ट्रेलियाबीच यसअघि भएको भिडन्तमा अस्ट्रेलिया बलियो देखिएको छ । यसअघिका विश्वकपमा दुई टोली ११ पटक भिडेका छन् । त्यसमा अस्ट्रेलियाले आठ र भारतले तीन खेल जितेको छ । दुई टोलीबीच भएको अन्य एकदिवसीय खेलमा पनि अस्ट्रेलिया नै बलियो देखिएको छ । दुई टोलीबीच भएको एक सय ३६ एकदिवसीय खेलमा अस्ट्रेलिया ७७ खेलमा विजयी भएको छ भने भारतले ४९ खेल जितेको छ । १० खेल अनिर्णित भएको थियो । त्यसैले आइतबार हुने खेलमा अस्ट्रेलिया र भारत दुवैका लागि निकै महŒवपूर्ण छ । दुवै टोली आफ्नो अपराजित यात्रा कायम राख्ने धुनमा छन् । आजको खेल अस्ट्रेलियाविरुद्ध भारत दी ओभल (दिउँसो ३ः१५ बजे) विश्वकपमा दुई टोली कुल : ११ खेल अस्ट्रेलिया विजयी : ८ खेल भारत विजयी : ३ खेल एकदिवसीयमा दुई टोली कुल : १३६ खेल अस्ट्रेलिया विजयी : ७७ खेल भारत विजयी : ४९ खेल अनिर्णित : १० खेल"
न्युजिल्याण्डलाई लगातार तेस्रो सफलता,इङ्ल्याण्ड : जारी आईसीसी एकदिवसीय विश्वकप क्रिकेटमा न्युजिल्याण्डले लगातार तेस्रो जित हात पारेको छ । शनिबारको खेलमा अफगानिस्तानलाई ७ विकेटले पराजित गरी तेस्रो जित निकालेको हो। इङ्ल्याण्डको टाउनटनस्थित रंगशालामा भएको खेलमा न्युजिल्याण्डले टस जितेर पहिले बलिङ रोजेको थियो । अफगानिस्तानले पहिले ब्याटिङ गर्दै ४११ ओभरमा सबै विकेट गुमाई १७२ रन बनायो । १७३ रनको लक्ष्य न्युजिल्याण्डले ३२१ ओभरमा ३ विकेग गुमाएर पूरा गर्यो । न्युजिल्याण्डको सहज जितका लागि कप्तानसमेत रहेका केन विलियमसनले ७९ रनको योगदान गरे । रोस टेलरले ४८ र कोलिन मुन्रोले २२ रन बनाए । अफगानिस्तानले पहिलो बलमा नै न्युजिल्याण्डका आक्रामक ब्याट्सम्यान मार्टिन गुप्टीललाई आउट गरी दबाब बनाउने कोसिस गरेको थियो । न्युजिल्याण्डको तीनै विकेट अफगानिस्तानका अफताब आलमले लिए । चोटका कारण आफ्ना महत्वपूर्ण ओपनर ब्याट्सम्यान मोहमद सहजादलाई गुमाएको अफगानिस्तानले बलियो न्युजिल्याण्डविरुद्ध उत्कृष्ट सुरुवात गरेको थियो । हजरातौल्लाह जाजई र नुर अली जाड्रनले पहिलो ओभरदेखि नै आक्रमण सुरु गरेका थिए । ११औं ओभरको पाचौं बलमा आक्रामक ब्याटिङ गर्न सक्षम युवा खेलाडी हजरातौल्लाह जाजई आउट भएपछि अफगानिस्तानको पारीमा ब्रेक लाग्यो । जाजई २८ बलमा ५ चौका र १ छक्कासहित ३४ रन बनाएर आउट भए । १२ औं ओभरको पहिलो बलमा अर्का ओपनर नुर अली जाड्रन पनि ३८ बलमा ३१ रन बनाएको अवस्थामा आउट भएपछि अफगानिस्तान खेलमा फर्कन सकेन । लगातार विकेट गुम्नेक्रम जारी रह्यो । ४११ ओभरमा अलआउट हुँदै अफगानिस्तानले १७२ रन मात्रै बनाउन सक्यो । चौथो नम्बरमा ब्याटिङमा आएका हसमातुल्लाह शाहिदीले सम्मालिएर ब्याटिङ गर्दै अफगानिस्तानको स्कोर उकास्ने कोसिस गरे पनि अन्यले उनलाई साथ दिन सकेनन् । शाहिदीले ९९ बलमा ५९ रन बनाएर १० औं विकेटकोरुपमा आउट भएका थिए । अफगानिस्तानकालाई धरासायी बनाउने क्रममा न्युजिल्याण्डका मध्यम तीब्र गतिका बलर जेम्स निसमले मात्रै ५ विकेट लिए । तीब्र गतिका बलर लोकीज र्फगुसनले ४ विकेट लिए । न्युजिल्याण्डले विश्वकपमा तीनै खेलमा जित निकाली तालिकाको शीर्ष स्थानमा रहन सफल भएको छ । अफगानिस्तानले लगातार ३ खेलमा हार व्यहोरेको छ ।
इङ्ल्यान्डको फराकिलो जित,"लन्डन : जासन रोयले १५३ रनको शतकीय पाली खेलेपछि घरेलु टोली इङ्ल्यान्डले आईसीसी एकदिवसीय विश्वकप क्रिकेटअन्तर्गत शनिबार भएको खेलमा बंगलादेशविरुद्ध १०६ रनको जित निकालेको छ । इङ्ल्यान्डले दिएको ३८७ रनको विशाल लक्ष्य पछ्याएको बंगलादेश ४८५ ओभरमा सबै विकेट गुमाउँदै २८० रनमा समेटिएपछि इङ्ल्यान्डले जारी विश्वकपमा दोस्रो जित हात पारेको हो । बंगलादेशका अलराउन्डर सकिब अल हसनले प्रभावशाली प्रदर्शन गरे पनि टोलीलाई जित दिलाउन सकेनन् । टोलीले आठ रन मात्र जोडेको अवस्थामा प्रारम्भिक ब्याट्सम्यान सौम्य सरकार दुई रन बनाउँदै पेभेलियन फर्किएपछि ब्याटिङ गर्न आएका सकिबले सानदार पाली खेल्दै १२१ रन बनाए । बेन स्टोक्सको बलमा बोल्ड हुनुअघि उनले ११९ बलमा एक छक्का र १२ चौका प्रहार गरे । सकिब र विकेटकिपर ब्याट्सम्यान मुसफिकर रहिमले १०६ रनको साझेदारी गर्दै बंगलादेशलाई खेलमा फर्काएका थिए । मुसफिकरले ४४ रन बनाए । यस्तै महमोदुल्लाले २८, मोसादेक हुसेनले २६ र प्रारम्भिक ब्याट्सम्यान तमिम इक्वालले १९ रन बनाए । इङ्ल्यान्डका बेन स्टोक्स र जोफरा आर्चरले ३३ विकेट लिए ।यस्तै मार्क उड दुई विकेट लिँदा लियाम प्लुनकेट र अडिल रसिदले एकएक विकेट हात पारे । जारी विश्वकपमा इङ्ल्यान्डको दोस्रो जित हो । इङ्ल्यान्डले विश्वकपको उद्घाटन खेलमा बलियो प्रतिद्वन्द्वी दक्षिण अफ्रिकालाई १०४ रनले पराजित गरेको थियो । पहिले ब्याटिङ गर्दै आठ विकेट गुमाएर ३११ रन बनाएको इङ्ल्यान्डले दक्षिण अफ्रिकालाई ३९५ ओभरमा २०७ रनमा समेट्दै विजयी सुरुवात गरेको थियो । दोस्रो खेलमा भने घरेलु टोली इङ्ल्यान्ड पाकिस्तानसँग १४ रनले पराजित भएको थियो । पाकिस्तानले दिएको ३४९ रनको विशाल लक्ष्य पछ्याएको इङ्ल्यान्डले ५० ओभर नै खेलेर नौ विकेट गुमाएर ३३४ रन मात्र बनाउन सकेको थियो । यसैगरी बंगलादेशको भने तेस्रो खेलमा दोस्रो हार हो । पहिलो खेलमा दक्षिण अफ्रिकालाई २१ रनले पराजित गरेको बंगलादेश दोस्रो खेलमा न्युजिल्यान्डसँग दुई विकेटले पराजित भएको थियो । विश्वकपमा अब इङ्ल्यान्डले जुन १४ मा वेस्ट इन्डिजसँग प्रतिस्पर्धा गर्नेछ । बंगलादेशले भने जुन ११ मा अर्को दक्षिण एसियाली टोली श्रीलंकाको सामना गर्नेछ । यसअघि बंगलादेशले टस जितेर पहिले फिल्डिङ रोजेपछि ब्याटिङमा उत्रिएको घरेलु टोली इङ्ल्यान्डले निर्धारित ५० ओभरमा ६ विकेट गुमाएर ३८६ रनको विशाल योगफल खडा गरेको थियो । इङ्ल्यान्डको जितमा प्रारम्भिक ब्याट्सम्यान जासन रोयले शतकीय पाली खेले । आक्रामक ब्याटिङ गरेका रोयले १५३ रन बनाए । ३४४ ओभरसम्म क्रिजमा डटेका रोयले १२१ बलमा पाँच छक्का र १४ चौका हिर्काए। यसैगरी अर्का प्रारम्भिक ब्याट्सम्यान जोनी बेयरस्ट र जस बट्लरले पनि अर्धशतकीय पाली खेले । रोय र बेयरस्टले पहिलो विकेटका लागि १२८ रनको साझेदारी गरेका थिए । रोयले ५१ र जस बट्लरले ६४ रन बनाए । यस्तै कप्तान इयोन मोर्गनले ३५, लियाम प्लुनकेटले २७, जोए रुटले २१ र क्रिस वाक्सले १८ रन बनाए । बंगलादेशका मोहमद सैफुद्दिन र मेहदी हसनले दुईदुई विकेट लिए । यस्तै कप्तान मसरफे मोर्तजा र मस्ताफिजुर रहमानले एकएक विकेट हात पारे ।"
प्रथम मेयर कप भलिबलको उपाधी पञ्चकन्या र धादिङ बोर्डिङलाई,"धादिङ : जिल्ला सदरमुकाम धादिङवेशीमा जारी प्रथम मेयर कप छात्रछात्रा भलिबलको उपाधि क्रमशः धादिङ बोर्डिङ उच्च मावि र पञ्चकन्या माविले हात पारेको छ। नीलकण्ठ नगरपालिकाको आयोजनामा तथा न्यु किवो बोर्डिङ स्कुलको व्यवस्थापनमा पहिलो पटक आयोजना गरिएको भलिबलमा छात्रतर्फ धादिङ बोर्डिङ प्रथम भएको हो भने छात्रातर्फ पञ्चकन्या प्रथम भएको हो। पञ्चकन्याले एड्भान्स एकेडेमीलाई फाइनलमा हराएर उपाधीमाथि कब्जा जमाएको हो। २५२१ र २५१५ ले लगातार दुई सेट जितेको पञ्चकन्या माविले तेस्रो सेट २३२५ ले गुमाएको थियो। चौथो सेटमा उत्कृष्ट प्रदर्शन गर्दै पञ्चकन्या माविले नगद ४० हजार राशीको प्रथम पुरस्कारमा कब्जा जमाएको हो। पञ्चकन्या ३ साताअघि सम्पन्न भएको प्रथम नगरस्तरीय राष्ट्रपति रनिङ शिल्डमा पनि प्रथम भएको थियो। त्यस्तै छात्रतर्फ धादिङ बोर्डिङ स्कुलले पशुपति मावि विद्यालयलाई पराजित गर्दै प्रथम भएको हो। २५२०, २५१५ र २५१४ को सोझो सेटमा पराजित गर्दै धादिङ बोर्डिङ ४० हजार राशीको प्रथम पुरस्कार हात पार्न सफल भएको हो। केही साताअघि भएको नगरस्तरीय राष्ट्रपति रनिङ शिल्डमा प्रथम भएको एड्भान्स एकेडेमी भने सेमिफाइनलबाटै बाहिरिएको थियो। नगरपालिका क्षेत्रभित्रका १८ वर्षमुनिका विद्यार्थी सहभागी हुन पाउने गरी आयोजना गरिएको प्रतियोगीतामा छात्रातर्फ ७ विद्यालय र छात्रतर्फ १५ विद्यालय सहभागी भएका थिए। त्यसैगरी मेयर कपअन्तरगत नै खुल्ला फुटबल प्रतियोगीता भने जारी रहेको छ। देशभरका जुनसुकै फुटबल क्लब सहभागी हुन पाउने गरी आयोजना गरिएको प्रतियोगीतामा २० टिम सहभागी भएको र आइतबारसम्म सेमिफाइन समिकरण पुरा भएको प्रतियोगीताका संयोजक विकास कोइरालाले जानकारी दिए।"
विश्वकप क्रिकेट : बलिया दुई राष्ट्र भारत र अष्ट्रेलियाको भिडन्त सुरु,"लन्डन : आईसीसी एकदिवसीय विश्वकप क्रिकेटमा आइतबार दुई प्रभावशाली टोली साविक विजेता अस्ट्रेलिया र भारत आपसमा भिड्दै छन्। उक्त खेल दी ओभल स्टेडियममा नेपाली समयअनुसार दिउँसो ३:१५ सुरु भएको छ। भारतले टस जितेर ब्याटिङ सुरु गरेको छ । विश्वभरिका क्रिकेट पारखीलाई यो खेलले भरपूर मनोरञ्जन दिने विश्वास गरिएको छ। यी दुवै टोली विश्वकप उपाधि दाबेदार हुन्। दुवै टोली पहिलो संस्करणदेखि नै विश्वकपमा सहभागी हुँदै आएका छन्। यसअघि नै विश्वकपको उपाधि जितिसकेका दुई टोली यसपटक पनि उपाधि हत्याउने अभियानमा छन्। साविक विजेता अस्ट्रेलिया सबै खेलमा जित निकाल्दै फाइनल यात्रा तय गर्ने दाउमा छ। भारतको योजना पनि उस्तै छ। विश्वकपमा अस्ट्रेलियाले दुई खेल खेलिसकेको छ। अस्ट्रेलियाले पहिलो खेलमा अफगानिस्तानलाई सात विकेटले हराएको थियो। दोस्रो खेलमा भने अस्ट्रेलियाले वेस्ट इन्डिजलाई १५ रनले पराजित गरेको थियो। भारतले भने एक खेल खेलेको छ। भारतले पहिलो खेलमा दक्षिण अफ्रिकालाई ६ विकेटले पराजित गरेको थियो। साबिक विजेता अस्ट्रेलियाले हालसम्म पाँच पटक विश्वकपको उपाधि जितिसकेको छ। अस्ट्रेलियाले सन् १९८७ मा पहिलो पटक विश्वकप जितेको थियो। त्यसपछि अस्ट्रेलियाले सन् १९९९, सन् २००३ र सन् २००७ मा लगातार तीन पटक विश्वकपको उपाधि उचाल्यो। सन् २०१५ मा आफ्नै देशमा आयोजना भएको विश्वकपको फाइनलमा सहआयोजक न्युजिल्यान्डलाई सात विकेटले हराउँदै अस्ट्रेलियाले पाँचौं पटक उपाधि कुम्ल्याएको थियो। त्यसैले विश्वकपमा अस्ट्रेलिया सबैभन्दा बलियो टोलीको रूपमा देखिएको छ। एरोन फिन्चको कप्तानीमा रहेको अस्ट्रेलिया हरेक क्षेत्रमा अब्बल देखिएको छ। पहिलो खेलमा अस्ट्रेलियन बलरले तुलनात्मक रूपमा कमजोर अफगानिस्तानलाई दुई सय सात रनमा समेटेका थिए। उक्त खेलमा अस्ट्रेलियाका लागि तीव्र गतिका बलर प्याट कुमिन्स र स्पिनर एडम जाम्पाले तीनतीन विकेट लिएका थिए। ब्याटिङमा दुवै ओपनर डेभिड वार्नर (अविजित ८९ रन) र एरोन फिन्च (६६ रन) ले अर्धशतक बनाएका थिए। दोस्रो खेलमा वेस्ट इन्डिजविरुद्ध पनि अस्ट्रेलियाले सानदार प्रदर्शन गरेको थियो। अस्ट्रेलियाको पालिलाई स्टेभन स्मिथ, नाथन कल्टर नाइल र विकेटकिपर ब्याट्सम्यान एलेक्स केरीले सम्हालेका थिए। कल्टर नाइलले ९२ रन बनाएका थिए। स्मिथले ७३ र केरीले ४५ रन बनाएका थिए। उक्त खेलमा बलिङमा अस्ट्रेलियाका मिचेल स्टार्कले पाँच विकेट लिए। यस्तै प्याट कुमिन्सले दुई र एडम जाम्पाले एक विकेट लिएका थिए। यसैगरी दुई पटक विश्वकपको उपाधि चुमेको भारत विश्व क्रिकेटको बलियो टोली हो। भारतले सन् १९८३ र सन् २०११ को विश्वकप उपाधि जितेको थियो। सन् २००३ को विश्वकपको फाइनलमा भने भारतीय टोली अस्ट्रेलियासँग पराजित भएको थियो। जारी विश्वकपमा सहभागी अधिकांश टोलीले दुईदुई खेल खेलिसकेपछि बल्ल भारतले दोस्रो खेल खेल्न लागेको हो। विराट कोहलीको कप्तानीमा रहेको भारतीय टोलीमा स्टार र अनुभवी खेलाडीको जमघट छ। सन् २०११ मा भारतले विश्वकप जित्दाका कप्तान महेन्द्रसिंह धोनी अहिले पनि टोलीका प्रभावशाली खेलाडीका रूपमा छन्। दक्षिण अफ्रिकासँगको पहिलो खेलमा भारतका लागि प्रारम्भिक ब्याट्सम्यान रोहित शर्माले एक सय २२ रनको शतकीय पालि खेलेका थिए। टोलीलाई जिताउन महेन्द्रसिंह धोनीले पनि ३४ रनको योगदान गरेका थिए। बलिङमा भारतका युजभेन्द्र चाहलले चार तथा भुवनेश्वर कुमार र जसप्रीत बुमराहले दुईदुई विकेट लिएका थिए। भारत र अस्ट्रेलियाबीच यसअघि भएको भिडन्तमा अस्ट्रेलिया बलियो देखिएको छ। यसअघिका विश्वकपमा दुई टोली ११ पटक भिडेका छन्। त्यसमा अस्ट्रेलियाले आठ र भारतले तीन खेल जितेको छ। दुई टोलीबीच भएको अन्य एकदिवसीय खेलमा पनि अस्ट्रेलिया नै बलियो देखिएको छ। दुई टोलीबीच भएको एक सय ३६ एकदिवसीय खेलमा अस्ट्रेलिया ७७ खेलमा विजयी भएको छ भने भारतले ४९ खेल जितेको छ। १० खेल अनिर्णित भएको थियो। त्यसैले आइतबार हुने खेलमा अस्ट्रेलिया र भारत दुवैका लागि निकै महŒवपूर्ण छ। दुवै टोली आफ्नो अपराजित यात्रा कायम राख्ने धुनमा छन्। विश्वकपमा दुई टोली कुल : ११ खेल अस्ट्रेलिया विजयी : ८ खेल भारत विजयी : ३ खेल एकदिवसीयमा दुई टोली कुल : १३६ खेल अस्ट्रेलिया विजयी : ७७ खेल भारत विजयी : ४९ खेल अनिर्णित : १० खेल"
ट्रफीको नाम नै फरक,"आईसीसी एकदिवसीय विश्वकपको चर्चासँगै विश्वकप ट्रफीको इतिहास पनि रमाइलो छ । सन् १९७५ देखि १९९६ सम्म खेलिएका सुरुका ६ संस्करणलाई आईसीसी ट्रफीलाई विश्वकप ट्रफी भनिएन । त्यति बेला जुन कम्पनीले प्रायोजन गर्थे, उसैको नाम ट्रफीमा लेखिन्थ्यो । इङ्ल्यान्डले सन् १९९९ मा आयोजना गरेको विश्वकपपछि विश्वकप ट्रफीको पनि नाम र स्वरूप फेरिएको हो । इङ्ल्यान्ड विश्वकपपछि आईसीसी ट्रफीको नामकरण गरियो । सन् १९७५, १९७९ र १९८३ को विश्वकप ट्रफीलाई प्रुडेन्सियल कप भनिन्थ्यो । त्यसपछि सन् १९८७ को ट्रफीलाई रिलायन्स कप ट्रफी भनियो । सन् १९९२ को ट्रफीलाई वेसन हेसेज कप भनियो । सन् १९९६ को विश्वकप ट्रफीले विल्स ट्रफीको नाम पायो । सन् १९९९ देखि हालसम्म विश्वकप ट्रफीको नाम आईसीसी विश्वकप ट्रफीको नामले प्रचलित छ । आईसीसी विश्वकप ट्रफीको निर्माण सुन र चाँदीबाट गरिएको छ । ट्रफीको माथिल्लो भागमा पृथ्वीको आकारमा सुनको ग्लोब बनाइएको छ । त्यसलाई दुईतिर चाँदीले बनेका तीनवटा स्तम्भले अड्याइएको छ । चाँदीले बनेको स्तम्भ विकेट र बलको आकारको छ । यसले ब्याटिङ, बलिङ र फिल्डिङ बुझाउँछ । ट्रफीलाई अड्याउने मुख्य बेस भने काठबाट बनाइएको छ । यस ट्रफीको उचाइ ६० सेन्टिमिटर र तौल ११ केजी छ । विश्वकप विजेताले असली ट्रफी भने पाउँदैनन् । विजेतालाई ट्रफीको रिप्लिका (प्रतिलिपि) मात्र दिने गरिएको छ ।"
प्रधानमन्त्री कपको उपाधि पुलिसलाई,काठमाडौं : तेस्रो संस्करणको प्रधानमन्त्री कप एकदिवसीय राष्ट्रिय क्रिकेट प्रतियोगिताको उपाधि नेपाल पुलिस क्लबले जितेको छ । पुलिसले त्रिभुवन आर्मी क्लबलाई चार विकेटले पराजित गर्दै उपाधि जितेको हो । आर्मीले दिएको १२६ रनको लक्ष्य पुलिसले ४०३ ओभरमा ६ विकेट गुमाएर पूरा गर्यो । पुलिसको जितमा प्रारम्भिक ब्याट्सम्यान सुनिल धमलाले ४२ रनको अविजित पालि खेले । निकै सुस्त गतिमा रन बनाएका उनले १३१ बलमा दुई चौका हिर्काए । यस्तै अमित श्रेष्ठले ४४ रन बनाउँदा कप्तान मञ्जित श्रेष्ठले ११ रन बनाए । आर्मीका करन केसीले तीन विकेट लिए । यस्तै सहाब आलमले दुई तथा सुशन भारीले एक विकेट हात पारे । यसअघि टस जितेर पहिले ब्याटिङ गरेको आर्मीले ३३३ ओभरमा अलआउट हुँदै १२५ रन मात्र बनाउन सक्यो । पुलिसका पवन सर्राफ र ललितनारायण राजवंशीले धारिलो बलिङ गर्दै आर्मीलाई दबाबमा राखेका थिए । पवन र ललितले चारचार विकेट लिए । यस्तै सागर ढकालले पनि एक विकेट हात पारे । राजु रिजाल र सोमपाल कामीले आर्मीलाई उत्कृष्ट सुरुआत दिलाएका थिए । दुवैले पहिलो विकेटका लागि ७२ रनको साझेदारी गरेका थिए । ७२ रनमा सोमपाल कामी व्यक्तिगत ३५ रनमा पेभेलियन फर्किएपछि आर्मीको विकेट पतन सुरु भएको थियो । राजुले ३२ रन बनाउँदा अन्य ब्याट्सम्यानले गतिलो प्रदर्शन गर्न सकेनन् । आर्मीका भीम सार्की २० र रोहित पौडेल १८ रन बनाएर आउट भए । उनीहरूबाहेक अन्यले दोहोरो अंकमा रन बनाउन सकेनन् । फाइनल खेलको म्यान अफ दी म्याच पुलिसका ललित राजवंशी घोषित भए । राष्ट्रिय खेलकुद परिषद्को आयोजना र नेपालयको व्यवस्थापनको भएको प्रतियोगिताको उपाधि विजेता पुलिसले २० लाख रुपैयाँ प्राप्त गर्यो । उपविजेता आर्मीले भने १० लाख रुपैयाँमा चित्त बुझायो ।
आईसीसी विश्वकप : आजको खेलमा प्रभाव पार्न सक्ने खेलाडी,"रोहित शर्मा (भारत) विश्वकपमा भारत सशक्त टोली हो । एक सय एक स्टार खेलाडीको साथ पाएको भारतको ब्याटिङ उत्कृष्ट छ । भारतीय टोलीका प्रभावशाली ब्याट्सम्यान हुन्, रोहित शर्मा । भारतले यस विश्वकपमा प्रारम्भिक ब्याट्सम्यान रोहितबाट ठूलो आशा गरेको छ । दक्षिण अफ्रिकाविरुद्धको पहिलो खेलमा पनि रोहितले उत्कृष्ट प्रदर्शन गर्दै आफूलाई प्रमाणित गरिसकेका छन् । दक्षिण अफ्रिकाविरुद्धको खेलमा रोहितले शतकीय पालि खेलेका थिए । उनले एक सय ४४ बलमा दुई छक्का र १३ चौकाको मद्दतमा एक सय २२ रन बनाएका थिए । ३२ वर्षीय रोहितको ब्याटिङ क्षमता बेजोडको छ । उनी स्पिनर र फास्ट दुवै बलरका लागि टाउको दुखाइ बन्ने गर्छन् । उनले एकदिवसीयमा दुई सय सात खेल खेल्दै आठ हजार एक सय ३२ रन बनाएका छन् । उनको औसत रन ४८११ हो । एकदिवसीय क्रिकेटमा उनको सर्वाधिक रन दुई सय २४ हो । एकदिवसीयको बलिङमा उनले दुई सय सात खेल खेल्दै आठ विकेट लिएका छन् । बलियो अस्ट्रेलियासँगको खेलमा पनि रोहित चम्कने विश्वास भारतको छ । मिचेल स्टार्क (अस्ट्रेलिया) अस्ट्रेलियाली टोलीका प्रभावशाली बलर हुन्, मिचेल स्टाक । उनले अन्तर्राष्ट्रिय क्रिकेटमा अस्ट्रेलियालाई थुप्रै महŒवपूर्ण सफलता दिलाएका छन् । उनी टोलीका अहिले पिलर नै हुन् । जारी विश्वकपमा राम्रो लयमा देखिएका मिचेलले वेस्ट इन्डिजविरुद्धको खेलमा एक्लै पाँच विकेट लिएर सनसनी मच्चाएका थिए । वेस्ट इन्डिजलाई हराउन मिचेलले ४६ रन खर्चिएर पाँच विकेट लिएका थिए । लेफ्ट आर्म फास्टबलर मिचेलको बलिङले धेरै बलिया ब्याट्सम्यानलाई अत्याउने गर्छ । १९७ मिटर उचाइका मिचेलले देशका लागि खेलेको ७७ एकदिवसीय खेलमा एक सय ५१ विकेट लिइसकेका छन् । उनले उक्त विकेट लिने क्रममा तीन हजार आठ सय ६३ बलमा तीन हजार एक सय ८६ रन खर्चिएका छन् । २९ वर्षीय मिचेलको किफायती बलिङ क्षमता बेजोडको छ । उनले एकै खेलमा २८ रन खर्चिएर ६ विकेट लिएका छन् । ब्याटिङमा भने उनले एकदिवसीयमा ७७ खेल खेल्दै दुई सय ८८ रन बनाएका छन् । उनीबाट भारतविरुद्घको खेलमा पनि उत्कृष्ट प्रदर्शनको आशा गरिएको छ ।"
बलिया टोलीको भिडन्त,"लन्डन : आईसीसी एकदिवसीय विश्वकप क्रिकेटमा आइतबार दुई प्रभावशाली टोली साविक विजेता अस्ट्रेलिया र भारत आपसमा भिड्दै छन् । उक्त खेल दी ओभल स्टेडियममा नेपाली समयअनुसार दिउँसो ३ः१५ बजे सुरु हुने छ । विश्वभरिका क्रिकेट पारखीलाई यो खेलले भरपूर मनोरञ्जन दिने विश्वास गरिएको छ । यी दुवै टोली विश्वकप उपाधि दाबेदार हुन् । दुवै टोली पहिलो संस्करणदेखि नै विश्वकपमा सहभागी हुँदै आएका छन् । यसअघि नै विश्वकपको उपाधि जितिसकेका दुई टोली यसपटक पनि उपाधि हत्याउने अभियानमा छन् । साविक विजेता अस्ट्रेलिया सबै खेलमा जित निकाल्दै फाइनल यात्रा तय गर्ने दाउमा छ । भारतको योजना पनि उस्तै छ । विश्वकपमा अस्ट्रेलियाले दुई खेल खेलिसकेको छ । अस्ट्रेलियाले पहिलो खेलमा अफगानिस्तानलाई सात विकेटले हराएको थियो । दोस्रो खेलमा भने अस्ट्रेलियाले वेस्ट इन्डिजलाई १५ रनले पराजित गरेको थियो । भारतले भने एक खेल खेलेको छ । भारतले पहिलो खेलमा दक्षिण अफ्रिकालाई ६ विकेटले पराजित गरेको थियो । साबिक विजेता अस्ट्रेलियाले हालसम्म पाँच पटक विश्वकपको उपाधि जितिसकेको छ । अस्ट्रेलियाले सन् १९८७ मा पहिलो पटक विश्वकप जितेको थियो । त्यसपछि अस्ट्रेलियाले सन् १९९९, सन् २००३ र सन् २००७ मा लगातार तीन पटक विश्वकपको उपाधि उचाल्यो । सन् २०१५ मा आफ्नै देशमा आयोजना भएको विश्वकपको फाइनलमा सहआयोजक न्युजिल्यान्डलाई सात विकेटले हराउँदै अस्ट्रेलियाले पाँचौं पटक उपाधि कुम्ल्याएको थियो । त्यसैले विश्वकपमा अस्ट्रेलिया सबैभन्दा बलियो टोलीको रूपमा देखिएको छ । एरोन फिन्चको कप्तानीमा रहेको अस्ट्रेलिया हरेक क्षेत्रमा अब्बल देखिएको छ । पहिलो खेलमा अस्ट्रेलियन बलरले तुलनात्मक रूपमा कमजोर अफगानिस्तानलाई दुई सय सात रनमा समेटेका थिए । उक्त खेलमा अस्ट्रेलियाका लागि तीव्र गतिका बलर प्याट कुमिन्स र स्पिनर एडम जाम्पाले तीनतीन विकेट लिएका थिए । ब्याटिङमा दुवै ओपनर डेभिड वार्नर (अविजित ८९ रन) र एरोन फिन्च (६६ रन) ले अर्धशतक बनाएका थिए । दोस्रो खेलमा वेस्ट इन्डिजविरुद्ध पनि अस्ट्रेलियाले सानदार प्रदर्शन गरेको थियो । अस्ट्रेलियाको पालिलाई स्टेभन स्मिथ, नाथन कल्टर नाइल र विकेटकिपर ब्याट्सम्यान एलेक्स केरीले सम्हालेका थिए । कल्टर नाइलले ९२ रन बनाएका थिए । स्मिथले ७३ र केरीले ४५ रन बनाएका थिए । उक्त खेलमा बलिङमा अस्ट्रेलियाका मिचेल स्टार्कले पाँच विकेट लिए । यस्तै प्याट कुमिन्सले दुई र एडम जाम्पाले एक विकेट लिएका थिए । यसैगरी दुई पटक विश्वकपको उपाधि चुमेको भारत विश्व क्रिकेटको बलियो टोली हो । भारतले सन् १९८३ र सन् २०११ को विश्वकप उपाधि जितेको थियो । सन् २००३ को विश्वकपको फाइनलमा भने भारतीय टोली अस्ट्रेलियासँग पराजित भएको थियो । जारी विश्वकपमा सहभागी अधिकांश टोलीले दुईदुई खेल खेलिसकेपछि बल्ल भारतले दोस्रो खेल खेल्न लागेको हो । विराट कोहलीको कप्तानीमा रहेको भारतीय टोलीमा स्टार र अनुभवी खेलाडीको जमघट छ । सन् २०११ मा भारतले विश्वकप जित्दाका कप्तान महेन्द्रसिंह धोनी अहिले पनि टोलीका प्रभावशाली खेलाडीका रूपमा छन् । दक्षिण अफ्रिकासँगको पहिलो खेलमा भारतका लागि प्रारम्भिक ब्याट्सम्यान रोहित शर्माले एक सय २२ रनको शतकीय पालि खेलेका थिए । टोलीलाई जिताउन महेन्द्रसिंह धोनीले पनि ३४ रनको योगदान गरेका थिए । बलिङमा भारतका युजभेन्द्र चाहलले चार तथा भुवनेश्वर कुमार र जसप्रीत बुमराहले दुईदुई विकेट लिएका थिए । भारत र अस्ट्रेलियाबीच यसअघि भएको भिडन्तमा अस्ट्रेलिया बलियो देखिएको छ । यसअघिका विश्वकपमा दुई टोली ११ पटक भिडेका छन् । त्यसमा अस्ट्रेलियाले आठ र भारतले तीन खेल जितेको छ । दुई टोलीबीच भएको अन्य एकदिवसीय खेलमा पनि अस्ट्रेलिया नै बलियो देखिएको छ । दुई टोलीबीच भएको एक सय ३६ एकदिवसीय खेलमा अस्ट्रेलिया ७७ खेलमा विजयी भएको छ भने भारतले ४९ खेल जितेको छ । १० खेल अनिर्णित भएको थियो । त्यसैले आइतबार हुने खेलमा अस्ट्रेलिया र भारत दुवैका लागि निकै महŒवपूर्ण छ । दुवै टोली आफ्नो अपराजित यात्रा कायम राख्ने धुनमा छन् । आजको खेल अस्ट्रेलियाविरुद्ध भारत दी ओभल (दिउँसो ३ः१५ बजे) विश्वकपमा दुई टोली कुल : ११ खेल अस्ट्रेलिया विजयी : ८ खेल भारत विजयी : ३ खेल एकदिवसीयमा दुई टोली कुल : १३६ खेल अस्ट्रेलिया विजयी : ७७ खेल भारत विजयी : ४९ खेल अनिर्णित : १० खेल"
इङ्ल्यान्डको फराकिलो जित,"लन्डन : जासन रोयले १५३ रनको शतकीय पाली खेलेपछि घरेलु टोली इङ्ल्यान्डले आईसीसी एकदिवसीय विश्वकप क्रिकेटअन्तर्गत शनिबार भएको खेलमा बंगलादेशविरुद्ध १०६ रनको जित निकालेको छ । इङ्ल्यान्डले दिएको ३८७ रनको विशाल लक्ष्य पछ्याएको बंगलादेश ४८५ ओभरमा सबै विकेट गुमाउँदै २८० रनमा समेटिएपछि इङ्ल्यान्डले जारी विश्वकपमा दोस्रो जित हात पारेको हो । बंगलादेशका अलराउन्डर सकिब अल हसनले प्रभावशाली प्रदर्शन गरे पनि टोलीलाई जित दिलाउन सकेनन् । टोलीले आठ रन मात्र जोडेको अवस्थामा प्रारम्भिक ब्याट्सम्यान सौम्य सरकार दुई रन बनाउँदै पेभेलियन फर्किएपछि ब्याटिङ गर्न आएका सकिबले सानदार पाली खेल्दै १२१ रन बनाए । बेन स्टोक्सको बलमा बोल्ड हुनुअघि उनले ११९ बलमा एक छक्का र १२ चौका प्रहार गरे । सकिब र विकेटकिपर ब्याट्सम्यान मुसफिकर रहिमले १०६ रनको साझेदारी गर्दै बंगलादेशलाई खेलमा फर्काएका थिए । मुसफिकरले ४४ रन बनाए । यस्तै महमोदुल्लाले २८, मोसादेक हुसेनले २६ र प्रारम्भिक ब्याट्सम्यान तमिम इक्वालले १९ रन बनाए । इङ्ल्यान्डका बेन स्टोक्स र जोफरा आर्चरले ३३ विकेट लिए ।यस्तै मार्क उड दुई विकेट लिँदा लियाम प्लुनकेट र अडिल रसिदले एकएक विकेट हात पारे । जारी विश्वकपमा इङ्ल्यान्डको दोस्रो जित हो । इङ्ल्यान्डले विश्वकपको उद्घाटन खेलमा बलियो प्रतिद्वन्द्वी दक्षिण अफ्रिकालाई १०४ रनले पराजित गरेको थियो । पहिले ब्याटिङ गर्दै आठ विकेट गुमाएर ३११ रन बनाएको इङ्ल्यान्डले दक्षिण अफ्रिकालाई ३९५ ओभरमा २०७ रनमा समेट्दै विजयी सुरुवात गरेको थियो । दोस्रो खेलमा भने घरेलु टोली इङ्ल्यान्ड पाकिस्तानसँग १४ रनले पराजित भएको थियो । पाकिस्तानले दिएको ३४९ रनको विशाल लक्ष्य पछ्याएको इङ्ल्यान्डले ५० ओभर नै खेलेर नौ विकेट गुमाएर ३३४ रन मात्र बनाउन सकेको थियो । यसैगरी बंगलादेशको भने तेस्रो खेलमा दोस्रो हार हो । पहिलो खेलमा दक्षिण अफ्रिकालाई २१ रनले पराजित गरेको बंगलादेश दोस्रो खेलमा न्युजिल्यान्डसँग दुई विकेटले पराजित भएको थियो । विश्वकपमा अब इङ्ल्यान्डले जुन १४ मा वेस्ट इन्डिजसँग प्रतिस्पर्धा गर्नेछ । बंगलादेशले भने जुन ११ मा अर्को दक्षिण एसियाली टोली श्रीलंकाको सामना गर्नेछ । यसअघि बंगलादेशले टस जितेर पहिले फिल्डिङ रोजेपछि ब्याटिङमा उत्रिएको घरेलु टोली इङ्ल्यान्डले निर्धारित ५० ओभरमा ६ विकेट गुमाएर ३८६ रनको विशाल योगफल खडा गरेको थियो । इङ्ल्यान्डको जितमा प्रारम्भिक ब्याट्सम्यान जासन रोयले शतकीय पाली खेले । आक्रामक ब्याटिङ गरेका रोयले १५३ रन बनाए । ३४४ ओभरसम्म क्रिजमा डटेका रोयले १२१ बलमा पाँच छक्का र १४ चौका हिर्काए। यसैगरी अर्का प्रारम्भिक ब्याट्सम्यान जोनी बेयरस्ट र जस बट्लरले पनि अर्धशतकीय पाली खेले । रोय र बेयरस्टले पहिलो विकेटका लागि १२८ रनको साझेदारी गरेका थिए । रोयले ५१ र जस बट्लरले ६४ रन बनाए । यस्तै कप्तान इयोन मोर्गनले ३५, लियाम प्लुनकेटले २७, जोए रुटले २१ र क्रिस वाक्सले १८ रन बनाए । बंगलादेशका मोहमद सैफुद्दिन र मेहदी हसनले दुईदुई विकेट लिए । यस्तै कप्तान मसरफे मोर्तजा र मस्ताफिजुर रहमानले एकएक विकेट हात पारे ।"
न्युजिल्याण्डलाई लगातार तेस्रो सफलता,इङ्ल्याण्ड : जारी आईसीसी एकदिवसीय विश्वकप क्रिकेटमा न्युजिल्याण्डले लगातार तेस्रो जित हात पारेको छ । शनिबारको खेलमा अफगानिस्तानलाई ७ विकेटले पराजित गरी तेस्रो जित निकालेको हो। इङ्ल्याण्डको टाउनटनस्थित रंगशालामा भएको खेलमा न्युजिल्याण्डले टस जितेर पहिले बलिङ रोजेको थियो । अफगानिस्तानले पहिले ब्याटिङ गर्दै ४११ ओभरमा सबै विकेट गुमाई १७२ रन बनायो । १७३ रनको लक्ष्य न्युजिल्याण्डले ३२१ ओभरमा ३ विकेग गुमाएर पूरा गर्यो । न्युजिल्याण्डको सहज जितका लागि कप्तानसमेत रहेका केन विलियमसनले ७९ रनको योगदान गरे । रोस टेलरले ४८ र कोलिन मुन्रोले २२ रन बनाए । अफगानिस्तानले पहिलो बलमा नै न्युजिल्याण्डका आक्रामक ब्याट्सम्यान मार्टिन गुप्टीललाई आउट गरी दबाब बनाउने कोसिस गरेको थियो । न्युजिल्याण्डको तीनै विकेट अफगानिस्तानका अफताब आलमले लिए । चोटका कारण आफ्ना महत्वपूर्ण ओपनर ब्याट्सम्यान मोहमद सहजादलाई गुमाएको अफगानिस्तानले बलियो न्युजिल्याण्डविरुद्ध उत्कृष्ट सुरुवात गरेको थियो । हजरातौल्लाह जाजई र नुर अली जाड्रनले पहिलो ओभरदेखि नै आक्रमण सुरु गरेका थिए । ११औं ओभरको पाचौं बलमा आक्रामक ब्याटिङ गर्न सक्षम युवा खेलाडी हजरातौल्लाह जाजई आउट भएपछि अफगानिस्तानको पारीमा ब्रेक लाग्यो । जाजई २८ बलमा ५ चौका र १ छक्कासहित ३४ रन बनाएर आउट भए । १२ औं ओभरको पहिलो बलमा अर्का ओपनर नुर अली जाड्रन पनि ३८ बलमा ३१ रन बनाएको अवस्थामा आउट भएपछि अफगानिस्तान खेलमा फर्कन सकेन । लगातार विकेट गुम्नेक्रम जारी रह्यो । ४११ ओभरमा अलआउट हुँदै अफगानिस्तानले १७२ रन मात्रै बनाउन सक्यो । चौथो नम्बरमा ब्याटिङमा आएका हसमातुल्लाह शाहिदीले सम्मालिएर ब्याटिङ गर्दै अफगानिस्तानको स्कोर उकास्ने कोसिस गरे पनि अन्यले उनलाई साथ दिन सकेनन् । शाहिदीले ९९ बलमा ५९ रन बनाएर १० औं विकेटकोरुपमा आउट भएका थिए । अफगानिस्तानकालाई धरासायी बनाउने क्रममा न्युजिल्याण्डका मध्यम तीब्र गतिका बलर जेम्स निसमले मात्रै ५ विकेट लिए । तीब्र गतिका बलर लोकीज र्फगुसनले ४ विकेट लिए । न्युजिल्याण्डले विश्वकपमा तीनै खेलमा जित निकाली तालिकाको शीर्ष स्थानमा रहन सफल भएको छ । अफगानिस्तानले लगातार ३ खेलमा हार व्यहोरेको छ ।

शीर्षक,विवरण
कर्मचारीतन्त्रका विकृति,"कर्मचारी स्थायी सरकार हो। सरकार जहिल्यै जनताकै हुन्छ। जनताले आफ्ना प्रतिनिधिका रूपमा चुनेका व्यक्ति सरकारमा हुन्छन्। परिवर्तनका वाहक जनता नै हुन्। नेताले त पथ प्रदर्शकको काम मात्र गर्ने हो। जुन राष्ट्रमा परिवर्तनले स्थायित्व प्राप्त गरेको हुन्छ, जुन राष्ट्रमा आम जनता शिक्षित हुन्छन्, जुन राष्ट्रमा जनता सक्षम हुन्छन,् त्यस राष्ट्रमा नेता र कर्मचारीका बीचमा कहिल्यै द्वन्द्व हँुदैन र विश्वमा भएका यस्ता उदाहरण कमै छन्। कर्मचारी कुनै दलका हुनु हुँदैन र नेताले पनि दलको पगरी भिराइदिनु हुन्न। तर हाम्रो देशमा त्यसो हुन सकेन। हाम्रोे प्रमुख समस्या भनेको कर्मचारी संगठनलाई दुरुपयोगका कारण कर्मचारीमा अहम् भावना जागृत हुनु हो अनि आफ्नो कर्तव्य र जिम्मेवारी बिर्सेर उनीहरू अधिकार मात्र खोज्न थाल्नु हो। हाम्रो कर्मचारीतन्त्रभित्र राजनीतिक यति धेरै हावी भइसक्यो कि कार्यालय सहायकले सचिव फेर्ने र सचिवले मन्त्री फेर्नेसम्मका कुरा गर्न थालिसकेका छन्। हाम्रो सन्दर्भमा कर्मचारीलाई तीन तहमा विभाजन गर्न सकिन्छ निम्न, मध्यम र उच्चस्तरीय। निम्नस्तरीय कर्मचारी, मध्यम र उच्चस्तरका कर्मचारीकै सेवामै तल्लीन हुन्छन्। यिनीहरूको जनता वा सेवाग्राहीसँग वा नेताहरूसँग खासै सरोकार हुँदैन। सेवाग्राहीसँग प्रत्यक्ष सम्पर्कमा रहने भनेका मध्यमस्तरका कर्मचारी हुन्। यिनको सम्बन्ध उच्चस्तरका कर्मचारी, मन्त्री एवं नेतासँग हुने गर्छ। अझ स्पष्ट भन्नुपर्दा मालपोत, कर, यातायात कार्यालय, भन्सारजस्ता जनताका दैनिक जीवन निर्वाह गर्नुपर्ने ठाउँमा आफूलाई मालिक वा उच्च दर्जाका व्यक्तिका रूपमा स्थापित गरेर यिनीहरू बसेका हुन्छन्। यिनीहरूले सेवाग्राहीका गुनासोको राम्रो सुनवाइ गरेनन् वा झण्झट थपिदिए वा सेवाग्राहीलाई हतोत्साही गर्ने वा ढिला हुने पद्धति लागू गरे भने सेवाग्राही उक्त कार्यालयबाट निस्कनेबित्तिकै उसले सरकारलाई मात्र होइन, व्यवस्थालाई गाली गर्न थाल्छ। नीति निर्माण तहमा बसेका उच्च तहका कर्मचारीमा पनि गज्जबको संस्कृति विकास भइरहेको छ। आफूअनुकूल काम हुँदासम्म सब ठीक, आफू प्रतिकूल हुन थालेपछि सरकार एवं तिनका मातहतलाई पूर्णतया असहयोग गर्न थाल्छन्। त्यसमाथि राजनीतिक पूर्वाग्रहबाट पीडित कर्मचारी भए त भाँडभैलोको स्थिति नै आउँछ। वर्तमान विश्वमा दक्षताका आधारमा सुरक्षा क्षेत्रमा बाहेक निजी कम्पनीलाई प्रतिस्पर्धाका आधारमा दक्ष कर्मचारी नियुक्ति गरी सेवाग्राही क्षेत्रमा पठाउने गरेको छ। संघीयता कार्यान्वयनको चरणमा हँुदा प्रदेशहरूमा खटाइएका कर्मचारी सरकारले गरेको निर्णयको ठाडै चुनौती दिन सक्ने कसरी भए, यो अहं प्रश्न हो। मुलुकले लोकतान्त्रिक गणतन्त्रको संविधान पाएको चार वर्ष भयो। जनता मालिक भए, सिंहदरबार गाउँमा पुगेको अनुभूति जनताले गर्न पाएका छैनन्। संघले प्रदेशलाई सही मार्गदर्शन गर्न सकेको छैन। जनताले आफ्ना प्रतिनिधि चुनेर संघीय लोकतान्त्रिक गणतन्त्र स्विकार गरिसके। गत मंसिर १४ गतेको उपनिर्वाचनले त व्यवस्थाप्रति स्पष्ट पारिरहँदा संघीय लोकतान्त्रिक गणतन्त्र आत्मसात गर्न नसक्नेलाई त शून्य मतदेखि १०१२ मतमा सीमित पारी वर्तमानलाई आत्मसात गरौं भनी मतद्वारा नै सन्देश दिइसकेका छन् जनताले। जनता कुनै पार्टीका पक्षमा सदा नरहलान् तर वंशवादका पक्षमा लाग्ने छैनन्, जुन कुरा विभिन्न चरणका निर्वाचनले प्रस्ट पारिसकेको छ। अब कुरा आयो कर्मचारी व्यवस्थापन एवं सरकारको सहयोगी एवं सहकार्य गर्ने रणनीतिको, जुन असम्भव हँुदै होइन। सदा एउटै कुरा सुन्ने गरिएको छ, कर्मचारीले पैसा नखाई कुनै काम नै गर्दैन, हुन पनि यसमा प्रशस्त सत्यता छ। यो कर्मचारीमा एक प्रकारको प्रवृत्ति नै हावी भइसक्यो। तल्लो स्तरका कर्मचारी भेट्दा तल्लो स्तरको पीडा माथिल्लो स्तरको कर्मचारी भेट्दा माथिल्लो स्तरको नै पीडा। अझै कुनै विदेशीले राष्ट्रका लागि कुनै विकासको योजना ल्याउँदा देशका लागि त भयो हाम्रा लागि के भनेर कानुनी अड्चन देखाउने गरेका यदाकदा सुनिराखिएकै हो। शिक्षा, स्वास्थ्य र गैरसरकारी क्षेत्रलाई त आफ्नै सम्झने कर्मचारी नभएका होइनन्। जहाँ रबानादेखि विदेशी सयरसम्मको कार्यतालिकामा नपारी ती संस्थालाई सुखै छैन। नत्र दाताहरूबाट आएको रकम फिर्ता पठाइदिन पछि हट्दैनन् एकथरी कर्मचारी। विगतमा हेर्ने हो भने देशमा पटकपटक राजनीतिक परिवर्तन भयो। अझ भन्नुपर्दा जुन युद्धले लोकतान्त्रिक व्यवस्थाको स्थापना भयो, तीनै तहको निर्वाचन भयो तर कर्मचारी संयन्त्र वा व्यवस्था गर्ने नीतिनियम र कानुन त्यही रह्यो, जसका कारण तिनै कर्मचारीले निरन्तरता पाए र जनताले कर्मचारीबाट परिवर्तनको अनुभूति प्राप्त गर्न सकेनन्। यसको मतलब हरेक परिवर्तनपश्चात् कर्मचारी फेरिनुपर्छ भन्ने होइन, उनीहरूको मानसिकता परिवर्तन हुनुपयो भन्ने हो। त्यस्तो हुन सकेन भने सरकारले परिवर्तनको अनुभूति दिलाउन कम्मर कस्नुपर्ने हुन्छ। भारतमा जब अंग्रेज हट्यो तब जवाहरलाल नेहरूले अंग्रेजको प्रमुख सचिवलाई नै आफ्नो मुख्य सचिवमा निरन्तरता दिए, फलस्वरूप उक्त सचिवले परिवर्तन आत्मसात गयो। उक्त सचिवबाट अन्य सचिवले पनि धेरै पाठ सिके। कर्मचारीमा नकारात्मक सोच एवं उदास मनोभावनाको विकास समानता नभएर हो वा कानुनी अवस्था नै सही नभएको वा दह्रो कानुन नभएको वा कानुनी राज्यको अवधारणा लागू नभएको वा कर्मचारी संगठनको कारणले वा राजनीतिक नेतृत्वका कारण वा निजामती नियमावलीका कारण। हाल प्रमुख समस्याका रूपमा रहेको स्थायी कर्मचारी, सेवाग्राही क्षेत्रमा व्यापक भ्रष्टाचार। ती स्थायी कर्मचारीमा के दम्भ छ भने मैले जे गरे पनि जागिर जाने होइन, केही समयका लागि सरुवा मात्र त हुने हो भन्ने मानसिकताले राम्ररी जरा गाडेको छ। वर्तमान विश्वमा दक्षताका आधारमा सुरक्षा क्षेत्रमा बाहेक निजी कम्पनीलाई प्रतिस्पर्धाका आधारमा दक्ष कर्मचारी नियुक्ति गरी सेवाग्राही क्षेत्रमा पठाउने गरेको छ। यसका कारण न भ्रष्टाचारको डर न ढिलासुस्ती न त जागिरपश्चात् राज्यलाई आर्थिक भार। ती कर्मचारीबाट बदमासी भएको खण्डमा उक्त कर्मचारी पठाउने संस्थालाई कारबाही एवं उनै पूर्ण जिम्मेवार हुन्छन्। जस्तै सुरक्षा गार्ड नियुक्ति गर्ने कम्पनी। यसरी राष्ट्रिय सुरक्षा, नीति निर्माण एवं राष्ट्रिय महत्वका क्षेत्रबाहेक अन्यमा नयाँ सुरुवात गर्ने पो हो कि ? वर्तमानमा हेर्ने हो भन्ने कर्मचारी खटाएको ठाउँमा नजाने तर कर्मचारी दरबन्दीभन्दा हजारौं बढी छन्। यो पनि त राष्ट्रलाई आर्थिक बोझ पुग्ने भ्रष्टाचार नै होइन र ? सशस्त्र संघर्षका बेला नेपाली सेनाले राजाले भनेको मात्र मान्छ भनेर गिरिजाप्रसाद कोइरालाले अर्धसैनिक बल, सशस्त्र प्रहरी गठन गरे। जसको हाल नेताहरूको सुरक्षाका नाममा घरमा कारिन्दाबाहेक अरू केही भएन। हो, एकदुईलाई छाडेर ९८ प्रतिशत नेतालाई सुरक्षाको कुनै आवश्यकता छैन। संघर्ष समाप्त भएपश्चात् अब त्यसलाई यति ठूलो खर्च गरेर राख्नुभन्दा नेपाल प्रहरीकै एउटा अंगका रूपमा राख्न सक्यो भने आर्थिक भार कम हुन्थ्यो। नेपाली सेनालाई व्यापार, ठेक्कापट्टाभन्दा चुस्त र फूर्तिलो बनाउन संरचना नै बदल्नुपर्ने हो कि ? उक्त संस्थालाई भ्रष्टाचार निर्मूल गर्न हाल मात्र प्रधासेनापतिले सम्पत्ति सार्वजनिक गरेबाट भ्रष्टाचारविरुद्ध एक कदम अघि बढेको हो कि ? भ्रष्टाचार निर्मूल गर्ने निकाय अख्तियारका पूर्वप्रमुख नै भ्रष्टाचारमा मुछिनु, बालुवाटार जग्गा प्रकरणमा मन्त्री, सचिव र नेताहरूकै नाम जोडिनु अर्काे दुर्भाग्य हो। नेपाल प्रहरीका प्रायः आईजीपी फ्यालखाना पर्नुबाट पनि के प्रस्ट हुन्छ भने नेपालको कर्मचारीतन्त्रमा नीतिगत कमजोरी रहेको प्रस्ट हुन्छ। त्यसैले सुधार आवश्यक छ। नेपालको राजनीतिक परिवर्तनमा कर्मचारी र पेसागत संगठनले महत्वपूर्ण भूमिका खेलका छन् तर अब त उनीहरू राजनीति पूर्वाग्रह छाडेर राजनीतिक नेतृत्वले निर्माण गरेको नीतिको कार्यान्वयनमा लाग्नुपर्छ।"
नसिकेको पाठ,"कुनै पनि दलले निष्कलंक नेतालाई अघि सार्ने हो भने हाम्रो राष्ट्रमा पनि सक्षम नेतृत्व चयनका लागि त्यति कठिनाइ सामना गर्नुपर्दैन अधिकांश विद्रोह सुशासनको अभावमा जन्मिन्छ। विना सुशासन उन्नति पथमा लम्केको मुलुक उदाहरणका रूपमा भेटिँदैन। सुशासन कायम गर्न सफल तानाशाहीको कार्यकालमा प्रगति गर्ने राष्ट्रहरूको उदाहरण प्रशस्त भेटिन्छन्। जस्तै दक्षिण कोरिया, सिंगापुर, मलेसिया तथा चिली आदि। सुशासनको अभावमा लोकतान्त्रिक सरकारहरूले उन्नति गरिसकेका मुलुकहरू जस्तै फिलिपिन्स, अर्जेन्टिना र टर्की आदिलाई तहसनहस तुल्याएको उदाहरण पनि थुप्रै भेटिन्छन्। समकालीन नेपालमा धेरै सरकार गठन तथा विघटन भए, तर नागरिकका निमित्त सुशासनको परिकल्पना मृगतृष्णा समान हुँदै गरेको छ। त्यही कारणले नागरिकमध्ये कतिपय प्रौढहरू प्रजातन्त्र प्राप्तिको प्रथम १० वर्षभन्दा राणाकालीन नेपालकै अवस्था ठीक थियो भन्ने गर्छन्। पञ्चायतको पतन भएको तीन दशक बितिसक्दा पञ्चायत नै ठीक थियो। अनि आजका दिनसम्म आइपुग्दा राजतन्त्र नै ठीक थियो भन्ने मत राख्ने नागरिकको संख्या कम छैन। प्रत्येक दिनजसो मञ्चन हुने नयाँनयाँ अनियमितता तथा भ्रष्टाचारका काण्डबाट अधिकांश नागरिक आजित भइसकेका छन्। विगततर्फ फर्केर हेर्ने हो भने मुलुकले उन्नति गर्न नसक्नुका अनेक कारणमध्ये प्रमुखचाहिँ सुशासनको चरम अभाव हो। सुशासनको खोजीमा ३० वर्ष लामो पञ्चायत राजलाई नागरिक विद्रोहले अन्त्य गर्यो भने राजतन्त्रलाई गणतन्त्रले विस्थापित गर्यो। विगत तीन दशकको कालखण्डमा हामीले दुई जनआन्दोलन बेहोरिसकेका छौं। पुनः मुलुकमा व्याप्त भ्रष्टाचार तथा अनियमितताविरुद्ध तेस्रो जनआन्दोलनको परिकल्पना गर्न थालिएको छ। एक तप्काका नागरिक मुलुक पुनः आन्दोलित हुने भविष्यवाणी गर्न थालेका छन्। प्रश्न उठ्छ पुनः आन्दोलन गरेर राष्ट्रलाई अर्को अनिश्चितता तथा संक्रमणतर्फ धकेल्दा मुलुकले केकस्ता मूल्य चुकाउने ? दोस्रो प्रश्न के वर्तमान राजनीतिक प्रणालीलाई विस्थापित गरेर अर्को प्रणाली अपनाउँदा मुलुकले सुशासन पाउँछ ? हाम्रो शासकीय स्वरूप राजनीतिक दलमा आधारित छ। तर विडम्बना छ, स्थापित दलहरू अनेक गुट तथा उपगुटमा विभाजित छन्। आन्तरिक कलह र कचिंगलमा रुमलिएका दलहरू आफ्नै कार्यकर्तालाई परिचालन गर्न नसकेको अवस्थाबाट गुज्रँदै छन्। यिनै दलहरूले नागरिकलाई परिचालन गरेर मुलुकलाई समृद्धिको गन्तव्यतर्फ उन्मुख तुल्याउलान् भनी कसरी कल्पना गर्ने ? स्थापित दलहरूको विकल्पमा सामुन्ने आउन थालेका क्षेत्रीय तथा पहिचानका मुद्दा अघि सार्ने अथवा नयाँ वैकल्पिक राजनीतिक दलका रूपमा प्रस्तुत हुन प्रयत्नशील दलहरूको अवस्था पनि उत्साहजनक छैन। उनीहरूले हुने बिरुवाको चिल्लो पात प्रदर्शन गर्न सकेका छैनन्। राजनीतिक दलहरू जुन अवस्थाबाट गुज्रँदैछन्, त्यसको एक प्रमुख कारण नेतृत्व पंक्तिको ध्यान पद्धति बसालेर नीति तथा कार्यक्रमका आधारमा दललाई संगठित गर्ने उद्देश्य परित्याग गर्नु हो। पार्टी नेतृत्व कार्यकर्तालाई जनचासो तथा आवश्यकताको सम्बोधनतर्फ परिचालन गर्नुको साटो व्यक्तिगत स्वार्थहित संरक्षणतर्फ केन्द्रित छ। यसले संगठनभित्रका नेता तथा कार्यकर्ताका हैसियत, उनीहरूका दक्षता तथा क्षमताअनुरूप नभएर उसका पछाडि लाग्ने सम्भावित समर्थक संख्या, नेतृत्वको आर्थिक आवश्यकता पूर्ति गर्ने क्षमता, आर्थिक हैसियत तथा शक्ति केन्द्रको आशीर्वाद प्राप्त गर्न सक्ने खुबी आदि मापनका आधारमा कार्यकर्तालाई पदीय उपहार प्रदान गरेर व्यवस्थापन गर्ने परिपाटीले बलियोसँंग जरो गाडिसकेको अवस्था छ। राम्राभन्दा हाम्राहरू हाबी भइदिएकाले प्रायः दलहरूले वर्तमानको नियति भोग्दैछन्। जुन अवस्थाबाट मुलुक गुज्रिँदै छ, त्यो अवस्थाबाट निकास दिनका निमित्त राजनीतिक दलहरूभित्र रहेका सक्षम नेता तथा कार्यकर्ताले आफ्नो दक्षता प्रदर्शन गर्दै नेतृत्व सम्हाल्न तत्पर हुने बेला आइसकेको छ। दलको नेतृत्व लिनेले मरिहत्ते गरेरे कुर्सी ओगट्ने प्रणाली हाबी भइदिएकाले नेतृत्व परिवर्तन सतहबाट हेर्दा असम्भवप्रायः प्रतीत हुन्छ। जतिसुकै अक्षम भए पनि वर्तमान नेतृत्व अपरिवर्तनशील छ भन्ने धारणा धेरैको छ। कतिपयको मत छ दलहरू सुध्रनेवाला छैनन् किनकि सक्षम व्यक्ति नेतृत्वमा चयन हुनै सक्दैनन्। हाम्रोजस्तो राजनीतिक नेता तथा कार्यकर्ताको उपस्थिति अत्यन्त बाक्लो भएको राष्ट्रमा सक्षम व्यक्तिगत स्वार्थ र महत्वाकांक्षाभन्दा राष्ट्रिय स्वार्थलाई माथि राख्ने नेता तथा कार्यकर्ताको किमार्थ अभाव भने छैन, हुनै सक्दैन। कुनै पनि दलमा सक्षम, दूरदर्शी नेता तथा कार्यकर्ता हँुदै नहोलान् भनेर विश्वास गर्न सकिँदैन। यथार्थ भनेको केवल त्यस्ता नेता तथा कार्यकर्ताले आफ्नो क्षमता र दक्षता प्रदर्शन गर्ने अवसर पाउँदैनन् अनि नेतृत्वले वञ्चित वा निषेध नै गर्छन् र योग्य व्यक्तिलाई अवसर पाउनका निमित्त भन्ने हो। जुन अवस्थाबाट मुलुक गुज्रिँदै छ, त्यो अवस्थाबाट निकास दिनका निमित्त दलहरूभित्र रहेका सक्षम नेता तथा कार्यकर्ताले आफ्नो दक्षता प्रदर्शन गर्दै नेतृत्व सम्हाल्न तत्पर हुनु नितान्त आवश्यक भइसकेको छ। यस आलेखमा दुई पञ्चायतकालीन र एक बहुदलीय प्रणाली प्राप्तिका तीन उदाहरण प्रस्तुत गरेको छु। सक्षम व्यक्तिले नेतृत्वको दाबेदारी गर्न जतिसुकै वातावरण कठिन भए पनि हिम्मत गरेर सही दिशाउन्मुख हुने हो भने नेपालमा पनि टोनी ब्लेयर, बाराक ओबामा तथा इमानुयल म्याक्रोन जन्मिन सोचेजस्तो कठिनाइ छैन। २०१९ सालको पञ्चायती संविधानले शैक्षिक योग्यता भएका नागरिकको राष्ट्रिय पञ्चायतमा प्रतिनिधित्व गर्न स्नातक तह उत्तीर्ण भएका नागरिकका निम्ति चार स्थानको प्रावधान गरेको थियो। २०२८ सालको स्नातक चुनावका उम्मेदवारमध्ये रामराजाप्रसाद सिंह एक उम्मेदवार थिए। अधिकांश स्नातक मतदाताबीच रामराजा परिचित थिएनन्। कुपण्डोलको एक घरमा डेरा लिएर वकालत गर्ने कार्य सुरु गरेका रामराजाप्रसादको दाँजोमा अन्य अग्रिम पंक्तिका उम्मेदवारहरू राजनीतिक पहिचानको कारणले परिचित थिए। रामराजाप्रसाद एकैचोटि सबैभन्दा चर्चित उम्मेदवार भए, तिनको चुनावी पर्चा वितरणपछि। चुनाव पर्चाले रातारात रामराजालाई लोकप्रिय उम्मेदवारका रूपमा स्थापित गरिदियो। जोसिला तिनका पर्चामा रामराजाप्रसादले आफू निर्वाचित भएको खण्डमा राष्ट्रिय पञ्चायतमा पञ्चायत व्यवस्था खारेजीको प्रस्ताव पेस गर्ने उल्लेख गरेका थिए। रामराजाप्रसादलाई चुनावमा हराउन सरकारले अनेक हत्कण्डा प्रयोग गर्यो तर उनी बहुमत प्राप्त गरी विजयी भए। २०३५ सालमा पाकिस्तानका सैनिक शासक जनरल ज्याउल हकले अदालतीय फैसलाका आधारमा त्यहाँका पूर्वराष्ट्रपति एवं प्रधानमन्त्री जुल्फिकर अली भुट्टोलाई फाँसी दिए। उक्त फाँसीको विरोध प्रदर्शनमा नेपाली विद्यार्थीहरू आन्दोलित भए। केही दिनमै उक्त आन्दोलनले बृहत् रूप लिन थाल्यो। राजा वीरेन्द्रले आन्दोलनलाई साम्य तुल्याउने हेतुले जनमतसंग्रहको घोषणा गरे। राजाले बालिक जनतालाई सुधारिएको पञ्चायत अथवा बहुदलीय व्यवस्था मध्ये एकलाई रोज्नका निमित्त आह्वान गरे। २०३७ साल जेठ १ मा उक्त जनमत संग्रहको परिणाम पञ्चायतका पक्षमा २४ लाख तथा बहुदलका पक्षमा २० लाख मत खसेको घोषणा भयो। पञ्चायत विजय हुन अथवा बहुदलीय व्यवस्थाको पराजयका निमित्त धेरै कारण थिए। तीमध्ये प्रथम राजाले आमनागरिकलाई सहज भाषामा आश्वासन दिएका थिए पञ्चायत सुधारिएको हुनेछ। अर्कोतर्फ राजाको घोषणाले बहुदलीय पक्षधरहरू विजयी हुनेमा विश्वस्त भए। बहुदलीय प्रणालीअन्तर्गतको सरकारको भावी प्रधानमन्त्री घोषणासमेत गरियो। तर बहुदल पक्षले मतदातालाई किन बहुदलीय प्रणाली पञ्चायतभन्दा मुलुकवासीका निमित्त लाभप्रद हुनेछ भन्ने विषयमा जानकारी गराउनसमेत जरुरी सम्झेनन्। मतदाताका निमित्त विकल्प भनेको राजाको आश्वासन अर्थात् सुधारसहितको पञ्चायतका निमित्त पहेँलो मतपेटिकामा मत खसाल्ने अथवा २० वर्ष पूर्वराजाले खोसेको तर बहुसंख्यक मतदाताका निमित्त अपरिचित बहुदलीय प्रणालीका निमित्त नीलो मतपेटिकामा मत खसाल्ने। पञ्चायतलाई मत दिनेहरूले दुई दशकसम्म पञ्चायत भोगिसकेका थिए तथा राजाले आश्वासनसमेत दिएका थिए पञ्चायत सुधारिनेछ। बहुदलीय व्यवस्थाका कट्टर पक्षधरबाहेकका अन्य मतदाताका निमित्त आफूलाई थाहा नभएको व्यवस्थालाई मत दिएर जोखिम उठाउनुभन्दा सुधार हुने व्यवस्थाका पक्षमा मत जाहेर गर्नु स्वाभाविक थियो। बहुदलीय प्रणालीअन्तर्गतको तेस्रो संसदीय निर्वाचनपूर्व नेपाली कांग्रेस दलको साख गिरिसकेको थियो। चुनावअगावै कांग्रेसले कृष्णप्रसाद भट्टराई आफ्नो दलको प्रधानमन्त्रीको उम्मेदवार घोषित गर्यो। २०५१ सालको चुनावमा नेपाली कांग्रेसको कूल ८३ जना सांसद् निर्वाचित भएर दोस्रो स्थानमा झरेको थियो। २०५६ सालको आमचुनावमा १११ सांसद् निर्वाचित भएर कांग्रेस पुनः बहुमत प्राप्त गर्न सफल भयो। उक्त निर्वाचनमा कांग्रेसले बहुमत प्राप्त गर्नमा मतदाताका त्यागी नेता कृष्णप्रसाद प्रधानमन्त्री हुनेछन् तथा देशमा सुशासन कायम हुन्छ भन्ने विश्वासले अत्यन्त ठूलो भूमिका खेलेको थियो। माथि उल्लेख गरिएका तीन उदाहरणले पुष्टि गर्छ कि मतदाताले बुझ्ने गरेर आफ्नो नीति तथा कार्यक्रम प्रस्तुत गर्न कुनै पनि सक्षम नेताले आफूलाई लोकप्रिय तुल्याउन धेरै समय खर्चिनु पर्दैन। दोस्रो मतदाताहरू नयाँलाई भन्दा पुराना वा स्थापितले विश्वासिलो आश्वासन दिएको खण्डमा त्यसलाई नै प्राथमिकता दिने गर्छन्। अनि कुनै पनि दलले निष्कलंक नेतालाई अघि सार्यो भने मतदाताहरूका रोजाइमा उक्त दल पर्ने प्रबल सम्भावना हुन्छ। माथि उल्लेख गरिएका तीन उदाहरणलाई आत्मसात गर्ने हो भने अन्य मुलुकमा जस्तै हाम्रो राष्ट्रमा पनि सक्षम नेतृत्व चयन हुन त्यति कठिनाइ सामना गर्नुपर्ने छैन, जति कल्पना गरेर सक्षम नेता तथा कार्यकर्ताहरू कुण्ठित भएर बसेका छन्।"
खुम्चिँदै दलीय सहकार्य,"प्रधानमन्त्रीसँगको छलफलविना नै एकजना मन्त्रीले संविधान संशोधन प्रस्ताव मन्त्रिपरिषद् बैठकमा लगेका थिए। त्यो प्रस्तावलाई प्रधानमन्त्रीले ठाडै अस्वीकार गरिदिएपछि ती मन्त्रीले अपमानको बोध गर्दै पदबाट राजीनामा दिए, साथसाथै सरकारलाई दिँदै आएको समर्थनसमेत फिर्ता गरे। ती मन्त्रीले सरकारमा सहभागी हुने बेलामा संविधान संशोधनकै लागि सरकारमा सहभागी भएको भनेका थिए, तर उनले झण्डै दुई वर्षपछि संविधान संशोधनविना नै सरकारबाट बाहिरिनुपयो। मुख्य दलले पनि संविधान संशोधनको सन्दर्भलाई सकारात्मक रूपमा लिएको देखिएन। यसबाट ती नेतालाई सरकारमा लानु र बाहिरिनुको पछाडि संविधान संशोधनको प्रतिबद्धता एउटा देखावटी मात्र थियो भने बुझ्न गाह्रो हुँदैन। सिद्धान्ततः र संविधानतः नेपालमा प्रजातन्त्र लागू भए पनि यसलाई पूर्णरूपले व्यवहारमा ल्याउन जरूरी छ। संविधानले लोकतन्त्र, गणतन्त्र तथा संघीयताको व्यवस्था गरी तीन तहको सरकारको तीन तहको व्यवस्थापिकाको व्यवस्था गरी समृद्धिको मार्ग फराकिलो गर्नुका साथै आर्थिक भार पनि बढाएको छ। जुन मुलुकले एउटा सरकारको खर्च धान्थ्यो त्यो मुलुकले सात सय ६१ सरकारको र त्यत्तिकै व्यवस्थापिकासंसदको भार बोकेको छ। जुन क्षमताभन्दा निकै बढी हो। यही अनुपातमा खर्च पनि बढेको छ तर स्रोतमा खासै वृद्धि छैन करबाहेक। जनतामाथि करको अनुपात निकै बढेको छ। यसलाई जनताले सहज रूपमा नलिए पनि कार्यान्वयनमा पनि आनाकानी गरेको देखिन्न। स्थानीय प्रदेश तथा संघीय सरकारले बढाएको करको दर तिर्नु भनेको संघीयतालाई कार्यान्वयनमा जनताको सकारात्मक सहयोग हो। संघीयताले खर्च बढाए पनि देखिने गरी विकासको अनुपात पनि बढाएको छ। त्यस्तै संविधानले संघीय सरकारको आदेश निर्देश पालना गर्ने संविधानिक कर्तव्यका रूपमा किटान गरेको छ। तर अहिलेसम्म अधिकारको बाँडफाँट सम्बन्धमा केन्द्र र प्रदेशका बीचमा सहकार्य भएको पाइन्न। प्रदेश प्रहरी, प्रदेश लोकसेवा आयोगलगायतका विषयमा अद्यापि कानुनसम्म नबन्नु एकखाले चुनौती नै हो। विकासको वृद्धिले आमजनता व्यवस्थाप्रति खुसी छन्। तर पनि जुन अनुपातमा सफलता देखिनुपर्ने हो, त्यो देखिएको छैन। अन्तर्राष्ट्रिय शक्तिसँगको मुलुकको सकारात्मक सम्बन्ध तथा छिमेकीहरूसँगको पनि राम्रो सम्बन्धले नयाँ व्यवस्थालाई सघाउ पुयाएको छ। तर उत्तर छिमेकीबाट बढ्दो अपेक्षा एवम् दक्षिण छिमेकमा चर्केको विवादलगायतले असर नगर्ने होइन। नयाँ व्यवस्था लागू भएको केही वर्षसम्म ठूला तथा साना राजनीतिक दलहरूमा एकता र सहकार्य हुन नसक्दा संविधान कार्यान्वयन जटिलता थपिने देखिन्छ। तीन तहको सरकारको अनुभूति गर्न सयकडौं कानुन निर्माण हुन आवश्यक भए पनि हालसम्म पूरा कानुन पनि निर्माण भएको छैन। स्थानीय सरकार विवादबाट मुक्त छैन भने प्रदेश सरकार सानातिना कार्यक्रमको उद्घाटन एवम् बिदाको निर्णयमै बढी व्यस्त दखिन्छ। अर्थात् केन्द्र प्रदेश तथा स्थानीयमा एकदमै समन्वयको अभाव छ। जुन चुनौती हो। यो चुनौती यसकारण बढेको छ कि नयाँ व्यवस्था लागू भएको केही वर्षसम्म दलहरूमा एकता र सहकार्य हुनुपथ्र्यो, जुन हुन सकेन। निर्वाचनसँगै दलीयवादका आधारमा धु्रवीकरण भयो। जुन शक्तिहरू मिलेर व्यवस्था ल्याए ती शक्तिहरू व्यवस्था लागू हुनेबित्तिकै विपरीत धु्रवमा उभिए। केही अवधिसम्म विपक्षी दलको आवश्यक नभए पनि लगत्तै विपक्षी दल बन्यो र प्रतिपक्ष लोकतन्त्रको गहनाका रूपमा चिनिए पनि प्रतिपक्ष सशक्त हुनुपर्छ। यतिखेरको चुनौती भनेको प्रतिपक्ष कमजोर भएर पनि भएको हो। संघमा सरकारसँग दुईतिहाइ थियो, तर प्रतिपक्ष आफ्नै दलमा तीन खेमामा विभाजित छ। केन्द्रीय बैठकसम्म सहमतिमा बस्न नसकेको प्रतिपक्षले दुईतिहाइ बहुमतको सरकारको गतिविधिलाई कसरी आलोचना गर्न सक्छ विचारणीय छ। अहिले हिउँदे अधिवेशन सुरु भएको छ। हिउँदे अधिवेशनबाट आमजनताले सकारात्मक सन्देशको अपेक्षा राखेका छन्। जुन तब मात्र हुन्छ जब सहमतिमा मुलुकले चाहेका कानुनहरूको निर्माण एवम् कार्यान्वयन हुन्छ। संविधानले अत्यधिक अधिकार मौलिक हकभित्र राखेको छ, जुन सकारात्मक हो। तर मौलिक हकमा राखेको अधिकार सरकारले स्वस्फूर्तरूपमा लागू गर्न सक्नुपर्छ। मौलिक हकमा सर्त हुनु हुँदैन तर संघीय कानुनमा भएबमोजिम लेखिएको छ जसको अर्थ छैन। पोखरा र लुम्बिनी रेल सेवाजस्तो अति महत्वपूर्ण विकास कार्य अगाडि बढ्दैछ। जुन सकारात्मक हो। तर यसमा सबै शक्तिको समर्थन सकारात्मक विश्लेषण हुन जरुरी छ।"
जहिल्यै हतारको काम,"काठमाडौं : राष्ट्रिय खेलकुदको सातौं संस्करण २०७३ पुस ८ देखि १५ गतेसम्म पूर्वाञ्चलका विभिन्न जिल्लामा आयोजना भयो । त्यसका लागि भौतिक पूर्वाधार निर्माण गर्न राष्ट्रिय खेलकुद परिषद् (राखेप)सँग पाँच वर्षको समय थियो । तर, प्रतियोगिता सुरु हुँदासम्म पनि वैजनाथपुरको खेलस्थल तयार भएको थिएन । इटहरी रंगशाला अधुरै थियो । त्यसको आठौं संस्करण २०७६ वैशाख ५ देखि ११ गतेसम्म प्रदेश ५ का विभिन्न जिल्लामा आयोजना गरियो । बृहत् राष्ट्रिय खेलकुदको दुई संस्करणको बीचमा कम्तीमा दुई वर्षको समय रहन्छ । सातौं र आठौं संस्करणको बीचमा पनि नयाँ पूर्वाधार निर्माण गर्न दुई वर्ष समय थियो । आठौं संस्करणमा पनि भौतिक पूर्वाधारको अवस्था विगतभन्दा फरक थिएन । उद्घाटन समारोहभन्दा दुई दिनअघिसम्म नेपालगन्जस्थित मुख्य रंगशालामा भीआईपी प्यारापिट तयार थिएन । दाङको बेलझुन्डीमा एथलेटिक्स ट्र्याक र दुबो बिछ्याउने कामको चटारो थियो । नेपालगन्जमै पौडी पोखरीको अवस्था दयनीय थियो । पौडी पोखरीमा खेलै हुन पनि सकेन । हतारमा कामका कारण कभर्डहलमा जुडोको खेल भइरहँदा छतको जस्ता खसेर दुर्घटना निम्तियो । त्यस्तै अवस्था देखियो, मंसिर १५ देखि २४ गतेसम्म काठमाडौं, पोखरा र जनकपुरमा आयोजित १३ औं दक्षिण एसियाली खेलकुद (साग)मा । नेपालले सन् २०१६ मै १३औं साग आयोजनाको जिम्मेवारी पाएको थियो । त्यसका लागि सरकारसँग तीन वर्षको समय थियो । तर, भौतिक पूर्वाधार निर्माण गर्न सरोकारवालाले समयमा चासो देखाएनन् । समय घर्किंदै गएपछि मात्र पूर्वाधारको काम अगाडि बढाइयो । यसमा सरोकारवाला निकाय आरोपप्रत्यारोपमा व्यस्त रहे । त्यसकै प्रतिफल हो, १३औं साग सुरु हुनुभन्दा दुई दिनअघि पनि दशरथ रंगशालाको भीआईपी प्यारापिट तयार नहुनु । राष्ट्रपतिबाट प्रतियोगिता उद्घाटन भइसक्दा पनि हिटिङ पौडी पोखरीको काम सकिएको थिएन । पोखरामा महिला फुटबलको खेलस्थल तयार पार्न उत्तिकै चटारो थियो । कीर्तिपुरमा निर्मित सेमी कभर्डहलको अवस्था पनि दयनीय थियो । खेलकुद अनुत्पादक क्षेत्र हो ? यी केही यस्ता उदाहरण हुन्, जसले नेपाली खेलकुदको वास्तविक अवस्थाको चित्रण गर्छन् । ठूला प्रतियोगिताका लागि पूर्वाधारको काम अन्तिम समयमा आएर मात्र किन सुरु गरिन्छ ? खेलकुदको पूर्वाधार निर्माण राज्यको नियमित प्रक्रिया होइन र ? प्रतिभा उत्पादन गर्न र खेलाडीलाई नियमित अभ्यास गराउन पूर्वाधार के आवश्यक पर्दैन ? हरेक वर्ष सुविधासम्पन्न पूर्वाधार निर्माण गर्नु के राज्यको दायित्व होइन ? खेलकुद कहिल्यै राज्यको प्राथमिकतामा परेन । जुनसुकै सरकार आए पनि खेलकुदलाई अनुत्पादक क्षेत्रका रूपमा लिने परम्परा अन्त्य हुन सकेको छैन, राखेपका एक पदाधिकारी भन्छन्, खेलकुद भनेको बहुआयामिक क्षेत्र हो । देशको पर्यटन प्रवद्र्धनदेखि स्वस्थ र अनुशासित नागरिक उत्पादनसम्ममा खेलकुदको महŒवपूर्ण भूमिका हुन्छ । राज्यले बुझ्नुपर्छ, खेलकुद अनुत्पादक क्षेत्र होइन । पूर्वाधार निर्माण नियमित प्रक्रिया होइन र ? नेपाली खेलकुदले नयाँ पूर्वाधार पाउन त बृहत् प्रतियोगिता आयोजना गर्नुपर्ने हुन्छ । सन् १९९९ मा काठमाडौंमा आठौं दक्षिण एसियाली खेलकुद (साफ) आयोजना हुँदा चीनले ललितपुर सातदोबाटोमा अन्तर्राष्ट्रिय खेलकुद परिसर निर्माण गरिदिएको थियो । चीनले त्यहाँ सुविधासम्पन्न सुटिङ रेन्ज र पौडी पोखरी बनाइदिएको थियो । दशरथ रंगशालामा पनि एथलेटिक्सको ट्र््याक बिछ्याउनेदेखि राति खेल खेलाउन मिल्ने फ्लड लाइटसम्म व्यवस्था गरिदिएको थियो । दशरथ रंगशालाको विकल्पसम्म छैन । त्यहीताका बनेको कीर्तिपुरस्थित अन्तर्राष्ट्रिय क्रिकेट मैदानमै नेपाली खेलकुदप्रेमीले गौरव गरेर बस्नुपर्ने अवस्था छ । २० वर्षपछि दक्षिण एसियाली खेलकुदकै १३औं संस्करण आयोजना गर्न सरकार जुर्मुरायो । यसपटक पनि नयाँ पूर्वाधार बनाउने काम भएन, सातदोबाटोमा एउटा हिटिङ पौडी पोखरीबाहेक । त्यसमाथि सन् १९९९ मै बनेका पूर्वाधारलाई पुनः चीनकै सहयोगमा नयाँपन दिने काम मात्र भयो । यो अवधिमा सरकारले चाहेको भए अन्तर्राष्ट्रिय प्रतियोगिता खेलाउन मिल्ने थुप्रै पूर्वाधार तयार भइसक्थ्यो । २०७२ को विनाशकारी भूकम्पले क्षति पुयाएका कारण खेलाडीले गतिलो पूर्वाधारमा अन्तर्राष्ट्रिय प्रतियोगिताको तयारी गर्न पाएनन् । पूर्वाधार अभावले गर्दा विश्वकप छनोट फुटबलको घरेलु मैदानमा हुनुपर्ने खेल खेल्न भुटानको रंगशालामा शरण लिनुपर्ने लज्जास्पद अवस्था बन्यो । गुणस्तर र अतिरिक्त व्ययभार हतारमा पूर्वाधार निर्माण गर्दा गुणस्तरमा प्रश्न उठाउने ठाउँ रहन्छ । खासगरी रंगशाला बनाउँदा गुणस्तरमा ध्यान दिनुपर्ने हुन्छ । रंगशालामा हुने दुर्घटनाले ठूलो संख्यामा जनधनको क्षति गराउँछ । २०४४ सालमै नेपाली खेलकुदले यस्तो दुःखद् अनुभव बटुलिसकेको छ । १३औं सागकै लागि भीआईपी प्यारापिट बनाउँदा पोल ठड्याउनुपरेको थियो । रंगशालाको छतको भार थेग्ने त्यही पोलले हो । विशाल रंगशालाको भार थेग्न ती पोललाई सिमेन्टमा सेट हुन केही समय लाग्छ । तर, भीआईपी प्यारापिटमा पोल ठड्याउनेदेखि छानो हाल्ने कामसम्म १० दिनभित्र टुंग्याइएको थियो । हतारको कामको गुणस्तरमा प्रश्न उठ्नु अस्वाभाविक होइन । दशरथ रंगशालामा दर्शकका लागि कुर्सी जडान गर्ने काम पनि हतारमा भएको थियो । त्यसैको परिणाम हो, उद्घाटन समारोहमै रंगशालाका कतिपय कुर्सी भत्किनु । एउटै काम दोहोयाएर गर्नुपरेका उदाहरण थुप्रै छन् । जसले गर्दा सरकारले दोहोरो व्ययभार व्यहोर्नुपरिरहेको छ । आठौं राष्ट्रिय खेलकुदका क्रममा नेपालगन्ज रंगशाला र दाङको बेलझुन्डी रंगशालामा हतारमा रोपिएको दुबो मरेर पुनः रोप्नुपरेको थियो । नेपालगन्जमा निर्मित पौडी पोखरीमा पानी चुहिएपछि प्रतियोगिता नै सञ्चालन भएन । १३औं सागकै क्रममा दशरथ रंगशालामा पोल ठड्याउन सिमेन्टको पिलर उठाएका कारण पुनः ती पिलर काट्नुपरेको थियो । रंगशालाका लागि आवश्यक सामग्री समयमै विदेशबाट नआएपछि हतारमा हवाई कार्गो गरेर ल्याउनुपरेको थियो । जसले गर्दा बढी पैसा खर्च भएको थियो । राखेपअन्तर्गत तालिम तथा प्रशिक्षण विभागका पूर्वनिर्देशक पार्थ सारथि सेन गुप्त सरकारले पूर्वाधार निर्माणका लागि समयमा बजेट उपलब्ध नगराउँदा समस्या हुने बताउँछन् । ठूला प्रतियोगिता आएपछि मात्र पूर्वाधार बनाउन तात्ने हाम्रो पुरानै परम्परा हो । अन्न पूर्वाधारभन्दा खेलकुदको निर्माण गर्नु फरक हुन्छ, स्पष्ट योजना र पर्याप्त समय चाहिन्छ, उनी भन्छन्, त्यसैले खेलकुदका पूर्वाधार हतारमा तयार पार्नुभन्दा सरकारले समयमै बजेट उपलब्ध गराउनुपर्छ । राखेपको निर्माण शाखाका प्रमुख इन्जिनियर अरुण उपाध्याय सरकारले समयमै बजेट उपलब्ध नगराउँदा हतारमा काम गर्नुपरेको स्वीकार गर्छन् । समयमा बजेट प्राप्त हुँदैन । अन्तिम समयमा बजेट निकासा भएपछि हतारमा काम गर्नुको विकल्प रहँदैन, उनी भन्छन्, हामीसँग योजना र क्षमता दुवै छ । तर, अन्तिम समयमा बजेट आएपछि हतारमा काम गर्नुपर्छ । समयमै बजेट प्राप्त भए अझ राम्रो गर्न सकिन्थ्यो । राष्ट्रिय तथा अन्तर्राष्ट्रिय खेलाडी संघका अध्यक्ष दीपक श्रेष्ठ खेलकुद पूर्वाधारको विषयमा नेपाली खेलकुदले २० वर्षपछि पनि उस्तै नियति भोग्नुपरेको बताउँछन् । खेलकुद खासै नबुझ्ने खेल पदाधिकारी र सरकारी बेवास्ता यसका मुख्य कारण हुन्, उनी भन्छन्, प्रतियोगिता आयोजना गर्न मात्र नभई खेलाडीलाई नियमित अभ्यास गर्न पनि सुविधासम्पन्न पूर्वाधार चाहिन्छ भन्ने कुरा हाम्रा खेल पदाधिकारीले या आफैं बुझ्न सकेका छैनन् या त सरकारलाई बुझाउन सकेका छैनन् ।"
अस्ट्रेलियामा सन्दीपलाई जुत्ताको चिन्ता !,"काठमाडौं : नेपालका युवा क्रिकेटर सन्दीप लामिछाने अहिले अस्ट्रेलियाको टी२० लिग बिग बास खेल्न व्यस्त छन् । गतसाल पहिलो पटक बिग बासमा स्थान पाएका सन्दीपले सोही टोली मेलवर्न स्टार्सबाट यसपाली पनि खेलिरहेका छन् । टोलीले हालसम्म ३ खेल खेल्दा ३ नै खेलमा बलिङ गरेका सन्दीपले प्रत्येक खेलमा ११ विकेट लिएर मध्यम प्रदर्शन गरिरहेका छन् । सोमबार सन्दीप आवद्ध मेलवर्न स्टार्सले चौथो खेल खेल्दैछ। अस्ट्रेलियामा रहेका सन्दीपले आफूलाई जुत्ताको स्पोन्सर चाहिएको भनी आइतबार दिउँसो एक ट्विट गरे । म अहिले मेलवर्न स्टार्सका लागि खेलिरहेको छु । सन्दीपले ट्विटरमा लेखेका छन् म एक जुत्ता प्रयोजकको खोजीमा छु , कोही मलाई मद्दत गर्न उत्सुक छ ? ट्विटरमा सक्रिय भइरहने सन्दीपले एक्कासी किन यस्तो ट्विट गरे के उनलाई साच्चिकै जुत्ता चाहिएको होर ? ट्विटको अन्तिममा उनले जिस्कँदा प्रयोग गर्ने इमोजी प्रयोग गरेका छन् । यो हेर्दा उनले जिस्किएर वा कसैलाई व्यंग्य गर्नका लागि नै त्यसो भनेको जस्तो देखिन्छ । के उनलाई उनको टिम मेलवर्नले जुत्ता दिएन वा जुत्ताको विषयमा किचकिच गर्यो ? यस ट्विटमा उनलाई १०० भन्दा धेरै प्रतिक्रिया आएका छन् । कसैले जुत्ताका विभिन्न ब्रान्ड अफर गरेका छन् । कसैले अस्ट्रेलिया जाने र खेल हेर्ने टिकट मिलाई दिए आफूले जुत्ता ल्याइदिने भन्दै जिस्क्याएका छन् । जुत्ता किन्न नी नपुग्ने पैसा दिए कि क्या हो ? भन्दै व्यंग्य गरेका छन् । धेरै लोभी नबन घर बेचेर किन भन्ने खालका प्रतिक्रिया पनि दिएका छन्। यसरी जिस्किएर कहिल्यै ट्विट नगर्ने सन्दीपले एक्कासी चुत्ताको प्रशंग जोडेर ट्विट गर्दा उनका फ्पान फलोअरमा भने कौतुहलता उब्जिएको छ । उनलाई जुत्ता सम्बन्धी कुनै समस्याले पो पिरोल्यो की ?"
करोडौंको लगानीमा खेलाँची : भर्खर बनेको रंगशालामा १० लाख मानिस उतारिँदै,"काठमाडौं : २०७२ सालको भूकम्पले क्षतिग्रस्त बनेको दशरथ रंगशाला गत मंसिरमा आयोजना भएको १३औं दक्षिण एसियाली खेलकुद (साग)बाट मात्र सञ्चालन आयो। मुलुकको एक मात्र अन्तर्राष्ट्रियस्तरको रंगशाला क्षतिग्रस्त हुँदा नेपाली खेलकुद नै लामो समयसम्म प्रभावित बन्यो। दशरथ रंगशालामा प्यारापिट, सेन्थेटिक ट्र्याकलगायतका संरचना राष्ट्रिय खेलकुद परिषद् (राखेप) र फुटबल मैदान अखिल नेपाल फुटबल संघ (एन्फा) ले निर्माण गरेको थियो। यही मैदानमा १३औं सागअन्तर्गत पुरुष फुटबलका खेल सञ्चालन भएको थियो। दशरथ रंगशालाको पुनर्निर्माण समयमा नहुँदा विश्वकप छनोट फुटबलअन्तर्गत गत मंसिर ३ गते पूर्वनिर्धारित कुवेतविरुद्धको खेल भुटानमा सार्नु परेको थियो। विश्व फुटबल महासंघ (फिफा) र एसियाली फुटबल महासंघ (एएफसी) का प्रतिनिधिले दशरथ रंगशालाको अवस्था खेल्नलायक नभएको भन्दै अनुमति नदिएपछि भुटानमा खेल सारिएको थियो। लाखौं रुपैयाँको लगानीमा तयार पारिएको फुटबल मैदानमा पछिल्लो समय सहिद स्मारक ए डिभिजन लिग सञ्चालन हुँदै आएको थियो। सागका लागि रातारात गरेर पुनर्निर्माण गरिएको दशरथ रंगशालाको फुटबल मैदान र सिन्थेटिक ट्र्याक फेरि खेलकुद बाहिरको कार्यक्रम गरेर भत्काउने क्रम सुरु भएको छ। बुधबार नेपाल भ्रमण वर्ष २०२०को शुभारम्भ गर्न दशरथ रंगशालाको खेलमैदानमै मञ्चलगायतका विभिन्न संरचना निर्माण थालिएको छ। सरकारले १० लाख मानिस उतारेर रंगशालाबाट नेपाल भ्रमण वर्ष सुरु गर्ने घोषणा गरेको छ। जसले गर्दा लाखौं खर्चिएर लामो समयपछि बनेको मैदान बिग्रिने चिन्ताले धेरैलाई सताएको छ। राज्यकै कार्यक्रमका लागि दशरथ रंगशाला दिए पनि फुटबल मैदान र सिन्थेटिक ट्र्याक बिग्रिने हो कि भन्ने चिन्ता लागेको राखेपका प्रशासन विभाग प्रमुख कुलबहादुर थापाले बताए। युवा तथा खेलकुद मन्त्रालयको निर्देशनअनुसार रंगशाला दिएका हौं, उनले भने, भर्खरै बनेका संरचना बिग्रिने हो कि भन्ने चिन्ता लागेको छ। उनले एन्फासँग समन्वय गरेर रंगशाला दिइएको बताए। राखेपकै सामान्य प्रशासन विभाग प्रमुख लवभक्त श्रेष्ठले मैदान नबिगार्ने सर्तमा एक दिनलाई नेपाल भ्रमण वर्ष उद्घाटनका लागि दिइएको बताए। रंगशालाका कुनै पनि संरचना नबिगार्ने सर्तमा दिएका हौं, श्रेष्ठले भने, सामान ल्याएर फिट गर्ने काम मात्र हुन्छ। खन्ने र भत्काउने काम हुँदैन। राखेपका उपाध्यक्ष पीताम्बर तिम्सिनाले भने रंगशाला कसलाई कुन प्रयोजनका लागि दिइएको हो भन्ने बारेमा आफूलाई कुनै जानकारी नभएको बताए। रंगशाला कुन प्रयोजनका लागि कसलाई दिइएको भन्ने कुरा मलाई जानकारी छैन, उनले भने। सहिद स्मारक ए डिभिजन लिग सञ्चालन समितिका संयोजक सञ्जीव मि श्रले वर्षौं लगाएर बनाइएको रंगशाला र मैदान फरक कार्यका लागि प्रयोग गर्दा बिग्रिने चिन्ता लागेको बताए। भिजिट नेपाल कार्यक्रममा लागि राखेप, नेपाल पर्यटन बोर्ड, अखिल नेपाल फुटबल संघ (एन्फा) र कार्यक्रम व्यवस्थापकसँग छलफल गरी मैदान नबिगार्ने सर्तमा दिइएको छ। सोही कारण लिगका खेलहरू एन्फा मैदान सातदोबाटोमा सारिएको हो। मैदान खन्ने र त्यहाँ पोल गाड्ने काम गरियो भने त्यसको असर विश्वकप छनोटका आगामी खेललाई पर्नेछ। खर्चका हिसाबले पनि मैदान तयार गर्न आर्थिक लगानी र दैनिक २५ जना कामदार चाहिन्छ। एक दिनको रमाइलोले दीर्घकालीन असर पर्ने काम गरिनुहुन्न भन्ने हाम्रो चाहना हो, मि श्रले अन्नपूर्ण पोस्टसँग भने। विश्वकप छनोटअन्तर्गत नेपालले दशरथ रंगशालामा अझै तीनवटा खेल खेल्नु पर्नेछ। नेपालले चाइनिज ताइपेईसँग सन् २०२० को मार्च २६, जोर्डनसँग सन् २०२० को जुन ४ र अस्ट्रेलियासँग दोस्रो खेल सन् २०२० को मार्च ३१ तारिखमा खेल्नेछ। दुई करोड रुपैयाँभन्दा बढी खर्च गरेर आयोजना हुने नेपाल भ्रमण वर्षको उद्घाटन राष्ट्रपति विद्यादेवी भण्डारीले गर्नेछिन्। उद्घाटन कार्यक्रममा विभिन्न सांगीतिक तथा सांस्कृतिक कार्यक्रमसँगै परेड पनि सञ्चालन हुनेछ। फुटबल मैदानमा हुने यस्ता कार्यक्रमले भर्खरै लगाएको दुबो नष्ट हुनुका साथै सिन्थेटिक ट्र्याक पनि बिग्रिन सक्छ। ००० भ्रमण वर्षको उद्घाटनका लागि दशरथ रंगशालामा स्टेजलगायतका संरचना निर्माण गरिँदै। उमा विष्ट"
बीबीएल : डर्क वर्थ लुइस मेथडमा मेल्बर्नको तेस्रो जित,लउन्सेस्टोन : अस्ट्रेलियन बिग बास लिग (बीबीएल) मा नेपाली क्रिकेटर सन्दीप लामिछाने आवद्ध टोली मेल्बर्न स्टार्सले तेस्रो जित निकालेको छ। सोमबार भएको खेलमा होबर्ट हुरिकेन्सलाई डक वर्थ लुइस मेथडमा ४ रनले पराजित गर्दै स्टार्सले बीबीएलको जारी संस्करणमा तेस्रो जित दर्ता गरेको हो। वर्षाले प्रभावित गरेपछि ११ ओभरमा छोट्याइएको खेलमा हुरिकेन्सले ५ विकेट गुमाएर ६९ रन बनाएको थियो। ७० रनको लक्ष्य पछ्याएको स्टार्सले ७३ ओभरमा ३ विकेट गुमाउँदै ५५ रन बनाएको बेला पुनः पानी परेपछि खेलको निर्णय डक वर्थ लुइस मेथडबाट गरिएको थियो। स्टार्सका लागि ओपनर मार्कस स्टोनिसले २५ रन जोडे भने पीटर ह्यान्डस्कम्बले २२ रन जोडे। स्टार्सका ओपनर निक म्याडिसन २ तथा तेस्रो क्रममा आएका निक लार्किन शून्य रनमै आउट भएपछि सुरुवाती ब्याटिङ धर्मराएको थियो। सुरुवाती २ विकेट हुरिकेन्सका लागि जेम्स फल्कनरले पहिलो ओभरमै लिएका थिए। त्यस्तै रिले मेरिडिथले १ विकेट लिए। यसअघि टस हारेर पहिलो ब्याटिङ गरेको हुरिकेन्सका लागि क्यालेब जीवेलले २६ रन जोडे। त्यस्तै कप्तान बेन म्याकडेमोर्टले १७ तथा सिमेन मिलोन्कोले १२ रन बनाए। स्टार्सका लागि नथन कटलर र डेल स्टेयनले २२ विकेट लिए भने ड्यानिएल वारलले १ विकेट हात पारे। नेपाली क्रिकेटर सन्दीप लामिछानेले किफायती बलिङ गरे पनि विकेट भने लिन सकेनन्। उनले २ ओभरमा ११ रन खर्चिए। जितसँगै चार खेलबाट स्टार्सले ६ अंक जोड्दै दोस्रो स्थानमा पुगेको छ।

शीर्षक,विवरण
चिनियाँ चिन्ता र चाहना,"नेपालबाट चीनविरोधी गतिविधि नहोस् भन्ने चिनियाँ चाहना पूरा भए नेपालचीन सम्बन्ध सुमधुर भइरहन्छ किनकि त्यो त्रास चीनमा देखिन्छ। चिनियाँ राष्ट्रपति सी चिनफिङले दुईदिने नेपाल भ्रमण गरेर स्वदेश फर्केको झण्डै एक महिना हुँदैछ। भ्रमणको चर्चा र बहस अझै सकिएको छैन। कूटनीतिमा सफलता चुमेको भन्दै नेपाल सुनिन र देखिन थालेको प्रचार भइरहेका छन्। कूटनीतिज्ञ र अन्य संलग्न व्यक्तिलाई धन्यवाद दिने काम पनि जारी छ। सी फर्केपछि यताबाट छसात टोली बेइजिङ पुगिसकेका छन्। नेपाली सेनाका लागि चाहिने सैन्यसामग्री र बन्दोबस्तीसम्बन्धी सहायतामा उपप्रधान तथा रक्षामन्त्री ईश्वर पोखरेलले बेइजिङ पुगेर हस्ताक्षर गरिसकेका छन्। सम्बन्धको वेगमा चीन प्रखर छ नै तर हामी कति तयारीका साथ छौं ? यो विषयमा अडेर अघि बढ्न आवश्यक छ। तर, दीर्घकालका लागि व्यापक सहकार्यको खाका तय भएको भनिए पनि त्यसको आधार भने प्रस्तुत भएको अनुभव सर्वसाधारणले गर्न पाएका छैनन्। अतिथि आउँदा जसरी काठमाडौं रंगिन्छ, सडक चिल्लाइन्छ। अनि फर्केपछि त्यो सबै फुस्रो हुँदै जान्छ। सम्बन्धमा पनि यस्तै भइरहेको छ। भ्रमण हुँदा निकै उत्साहित र उमंग ल्याउने तर भएका सहमति कार्यान्वयन हाम्रै कतिपय कारणले नहुँदा जनतामा उदासीनता छाउँदै आएको छ। यो एउटा छिमेकसँग मात्र नभई अर्कोमा पनि उत्तिकै लागू हुन्छ। २३ वर्षपछि भएको चिनियाँ राष्ट्रपतिको नेपाल भ्रमणले सम्बन्धमा नयाँ चमक त ल्यायो तर त्यो चमक हिमाल झैं टलक्क हुन पाएको छैन। त्यसका लागि हामीले हिमालपारीको छिमेकको चासो, शैली र मर्म बुझ्न सक्नुपर्छ। जसरी उसले हाम्रो बुझेको होला। देखिएको र नदेखिएको चीन बाहिर हामीले जे देख्छौं र भन्छौं त्यतिमात्र चिनियाँ शैली होइन। चीन आफ्नो कुरा शालीन ढंगले राख्छ। केही पनि विषय पहिला हुँदैन भन्दैन तर पछि विस्तारै त्यसमा खोट देखाउँदै जाने गर्छ। ठूलो समूहको प्रतिनिधिमण्डल राखेर वार्ता गर्ने गर्छ। ऊ आफ्नो स्वार्थ हेरेर मात्र अघि बढ्छ। हुन पनि सबै मुलुकले हेर्ने आफ्नै स्वार्थ हो तर चीनको मामलामा त्यो केही बढी छ। मित्र वा छिमेकलाई समस्या पर्छ भन्ने बुझेर फरक ढंगले चल्दैन। उसले आफ्नै शैलीमा अरूलाई ढाल्ने प्रयत्न गर्छ। उसको त्यो चाहना के हो ? त्यो हामीले कति बुझेका छौं ? यो गहन विषय छ। चीनबारेमा हामीले कति अध्ययन गरेका छौं र हाम्रा वार्ताकारले चीनबारे कस्ता विषय नियालेर कुन ढंगले प्रस्तुत भए यो विषय गहन हुन्। हिमालपारिसँगको सम्बन्धमा जतिसुकै सहजता आएको भनिए पनि सगरमाथा चढ्ने विषय बाटो पहिल्याइएको तर जोखिम उत्तिकै भएजस्तो हो। चीन कुनै पनि विषयमा बिनाअध्ययन बोल्दैन। भ्रमणमा आउने सबैजना विभिन्न क्षेत्रका विज्ञ नै हुन्छन्। नातागोता वा निकटस्थ भएर मात्र आउँदैनन्। कुनै नयाँ कुरा आए सबैले अध्ययन गरेर निष्कर्ष निकालेपछि मात्र बोल्छन्। अन्यथा हेर्छन् र बुझ्छौं मात्र भन्छन्। चिनियाँहरूको पुरानो शैलीबारे लेखिएका पुस्तकमा यस्तै कुरा पढ्न पाइन्छ। ठूलो प्रतिनिधिमण्डल चीनको विशेषता नै हो। यसरी ठूलो प्रतिनिधिमण्डल हुँदा अर्को पक्ष स्वतः ओझेलमा पर्ने बुझाइ पनि चीनको घतलाग्दै छ। अनि फरक, हामी माथिबाट निर्णय गरेर तल मिलाउँछौं तर चिनियाँहरू तलबाट निर्णय गराउँदै माथि पुग्छन्। यो शैली बुझ्न जरुरी छ। हामी एक्लाएक्लै खोज्छौं तर उनीहरू समूहमा कुरा राखेको सुन्न चाहन्छन्। अन्य मुलुकहरू झंै चीन पनि बदलिएको देखिन्छ। तर, विगतका क्यारेक्टर मा अझै निरन्तरता देखाएको छ। शासन व्यवस्थाको रूपमा कम्युनिस्ट शासन नै भए पनि त्यसमा केही परिवर्तन भने आएको छ। गत असोज २५ गते साँझ राष्ट्रपति सी नेपाली पक्षसँग वार्तामा रहँदा चिनियाँ उपस्थिति बाक्लो नै थियो। त्यसपछिको रात्रिभोजमा चिनियाँहरू बाक्लै देखिन्थे। सम्बन्ध राख्ने मुलुकको स्थायित्व आफूले सम्बन्ध राख्ने मुलुकमा राजनीतिक स्थायित्व चिनियाँहरूको प्रमुख चाहना हुन्छ। ठूला भ्रमण याद गर्दा पनि त्यो विश्लेषण पूरा हुन्छ। तर, चिनियाँहरूको गज्जवको नीति भनेको इन्गेज हो। आफू अनुकूलको वातावरण छैन भने पनि लगातार इन्गेज गराइरहने, बेवास्ता नगर्ने। कुनै न कुनै रूपमा जोडिने उनीहरूको चलन छ। विगत निकै सम्झाउने पनि गर्छन्। त्यही त्यान्द्रोलाई पनि सम्बन्धको उचाइ छुने आधार बनाउँछन्। यही भएर होला सीले बीपी कोइरालालसँगको सम्बन्धको कुरा प्रतिपक्षी दल कांग्रेस सभापति शेरबहादुर देउवासँगको भेटवार्तामा गरे। उसले आफू जाने मुलुकमा राजनीति उथलपुथल नहोस् भनेर प्रायः सबैलाई सन्तुलनमा राख्न चासो देखाउँछ। नेपालको परिवर्तनलाई चीनले स्वीकार गरे पनि राजधानीमा आएर त्यसलाई अर्थपूर्ण समर्थन गरेको थिएन। तीन साताअघि त्यो काम गरेर चीनले नेपाल स्थायित्वतर्फ उन्मुख रहेको सन्देश दिएको छ। यो हाम्रा लागि मात्र होइन चीनका लागि पनि आवश्यक थियो। सायद, त्यही बुझेर चीन अघि बढेको हो। आफ्नो पहिलो र पछिल्लो कार्यकाल गरी ८० बढी मुलुक घुमिसकेका सी हिमालवारपार गर्न नभ्याएका पक्कै थिएनन्। दुई राजधानीको दूरी उडानमा पाँच घण्टा मात्रै हो, अझ ल्हासा त प्लेनमा एक घण्टाको उडानमा पुग्न सकिन्छ। चिनियाँ नेतृत्वले नेपाललाई चासोमा राख्नु हामी सँगसँगै छौं भन्ने सन्देश मात्र नभई नजिकबाट नेपाल नियालिरहेका छौं भन्ने पनि हो। हो, अहिलेको भ्रमण भारत पुगेर नेपाल भन्ने देखियो। त्यो परिस्थिति हो। भारत गएर यहाँ आए भन्ने विषयलाई अनौठो मान्नु पर्दैन। उहान वार्तापछि हाम्रा पनि चीनतिर कैयन् भ्रमण भए। यसमा नेपालले झन् फाइदा लिन र आफूलाई स्पष्ट राख्ने स्थान चीनले दिए झैं लाग्थ्यो। किनकि, एउटा छिमेक अर्को छिमेक भएर आउनु परिस्थितिसँगै अर्थपूर्ण रहन्छ नै। हामी त्रिदेशीय सहकार्यको हिस्सामात्र कि समान हैसियत राख्ने सदस्य (? ) स्पष्ट हुनुपर्छ। भारत टु प्लस वान को पक्षमा देखिँदैन। बाहिर हामीले जे देख्छौं र भन्छौं त्यतिमात्र चिनियाँ शैली होइन। चीन आफ्नो कुरा शालीन ढंगले राख्छ। केही पनि विषय पहिला हुँदैन भन्दैन तर पछि विस्तारै त्यसमा खोट देखाउँदै जाने गर्छ। भारतीय प्रधानमन्त्री नरेन्द्र मोदी प्रचारमुखी व्यक्ति हुन्। अनि सी कुनै अंकुश नभएको विश्वकै बलियो नेतृत्व हुन्। यो दुईको कुराकानीको यथार्थ बाहिर आउन सहज छैन। तर, स्पष्ट के हो भने चिनियाँ पक्ष नेपालमा स्थायित्व चाहन्छ। नेपालबाट आफूलाई कुनै खतरा नहोस् भन्ने चाहना पनि उत्तिकै छ। दुई प्रमुख कम्युनिस्ट पार्टी एक भएर दुईतिहाइ बहुमतप्राप्त सरकारसमेत बनेको अवस्थामा यहाँ स्थायित्व खोज्नु स्वाभाविक पनि हो। चीन सन्तुष्ट देखिँदैन सीको भ्रमण राम्रो हो तर चिनियाँ पक्ष भ्रमणबाट सन्तुष्ट भए झैं देखिँदैन। सरकारको लामो कसरतपछि सी नेपाल आए। उनी जुन उमंग लिएर आए तर त्यही उमंगका साथ फर्केजस्तो लागेन। नेपालको परिवर्तनलाई चीनले संस्थागत रूपमा स्वीकारे पनि यहाँको नेतृत्वको भर परेर फर्केको छैन। यहाँको रणनीतिक चाल र काठमाडौंलाई कसरी अन्य शक्तिले उपयोग गरेका छन् त्यो नियाले झैं लाग्छ। किनकि चीन यस क्षेत्रमा आफ्नो वर्चश्व राख्न चाहन्छ। उसलाई पहिले झैं राष्ट्रसंघमा नेपालको भोट आवश्यक छैन। यसबाट पनि बुझ्नपर्छ भारत र चीन जति नै मिले झैं देखिए पनि हाम्रो मामिलामा थप बढी प्रतिस्पर्धी बन्नेछन्। किनकि नेपाललाई शक्ति मुलुकले अझै पनि भारतमार्फत नै डिल गर्छन्। चिनियाँ राष्ट्रपतिले होस् या यहाँ रहेका अधिकारीले नेपालमा जुन दलको सरकार बने पनि हामी स्थिरता चाहन्छौं भने पनि पछिल्लो समय उनीहरू नेपालसँग त्यति खुसी देखिएका छैनन्। दुईतिहाइकै सरकार भए पनि प्रतिपक्षीलाई पाखा लगाएर अघि बढ्दा चीन खुसी वा विश्वस्त झनै हुँदैन। किनकि, चीन छिमेकमा स्थायित्व चाहन्छ। यहाँ अस्थिर हुनेबित्तिकै चीनको तिब्बत, हङकङ, ताइवानको विषय उठ्छ। छिमेकबाट आफ्नो छवि नबिगार्ने दाउ चीनको हो। किनकि चीन आफूलाई नेपालको परम्परागत जमिनदार भएजस्तो हिसाबले डिल गर्छ। सानालाई फकाएर काममा लगाउने। अलिकति तलमाथि गर्न थाले सामान्य रिस देखाउने तर आफंै सानो भएर अधिक फकाउने र उसको अनुरूप काम गरे स्यावासी दिने। समस्या पर्दा सामान्य अप्रोच मा नै काम गर्ने। चीन यहाँबाट आफ्नो मुलकुमा कुनै असर नहोस् भन्ने चाहन्छ। बीआरआई र आईपीएस चीनले अहिले आफूले गर्ने सहयोग सबैजसो बेल्ट एण्ड रोड इनिसियटिभ (बीआरआई) को पाटोबाट भन्छ। चीन संसारकै ठूलो आर्थिक शक्ति हुने लय समाएर अघि बढेको छ। अमेरिकासँग पनि आर्थिक कारोबारमा जोरी खोजिरहेको हुन्छ। बढेको त्यो शक्ति क्षय नहोस् भन्ने चिनियाँ चाहना देखिन्छ। उसको पिरलो भनेको तिब्बत अनि ताइवान र अहिले आएर हङकङ बनेको छ। नेपालसँग सीमा जोडिएको तिब्बतमा खाटा लागेको भए पनि दुखिरहने कोमल घाउ हो। नेपालले जति वक्तव्य दिए पनि यसबाट कुनै किसिमको अप्ठ्यारो हुँदैन भनेर ऊ आश्वस्त हुन सकेको छैन। चीनले अप्ठेरो परिस्थितिमा पनि नेपाललाई सहयोग गरिरहेको थियो तर अहिले ऊ दिनसक्ने हैसियतमा छ। हामीले बिर्सन हुँदैन सिल्क रोडबाट समेत व्यापार गरिहिँडेका चिनियाँ अहिले पनि संसारका सबभन्दा ठूला व्यापारीमा गनिन्छन्। चीन व्यापारिक भएकाले फाइदा खोज्नु स्वाभाविक हो। यो विषय बुझेर बीआरआईअन्तर्गतको परियोजनामा अघि बढ्नुपर्छ। चीनबाट जेजस्ता विकास निर्माण र आर्थिक सहायताको अपेक्षा गरेका छौं, त्यो गाह्रो कुरा होइन तर यसलाई पूरा गर्न हामी कसरी प्रस्तुत हुने भन्ने विषय महत्त्वपूर्ण हुन्छ। चीनको बीआरआईमा अमेरिकी इन्डो प्यासिफिक स्ट्राटेजी (आईपीएस) जोड्न हुँदैन। दुवैले आफ्नो विकास र सहकार्यका लागि लिएको योजना रणनीति हो। अमेरिकाले यो क्षेत्रमा चीनसँग कन्फर्ट गर्छ जस्तो लाग्दैन। उनीहरूको बीचबाट कसरी हामीले फाइदा लिने त्यो हेर्न जरुरी छ। जुधाएर काम लिने होइन। वास्तविकतामा अडेर व्यक्ति वा दल नहेरी मुलुकको हित हेरेर फाइदा लिनुपर्छ। बाहिरको मानिसले उछालेर छिमेकको घरमा आगो फाल्दा के हुन्छ भन्ने बुझ्नुपर्छ। केही नेतालाई अमेरिकाले जति उकासेर पंखा लगाए पनि खरानी हामीकोमा नै आउने हो भन्नेतर्फ पनि सचेतता अपनाउनुपर्छ। निष्कर्ष हाम्रो नेतृत्वले बुझ्न आवश्यक छ, सी बिचारधारा चीनलाई गर्भन गर्ने विचार हो, नेपाललाई होइन। त्यस्ता विषयमा अलमलिने र जनतामा भ्रम फैलाउने काम गर्न हुँदैन। अलिक बढी रेटोरिक भएर हामी मालिकभन्दा बढी वफादार हुन खोज्नु हुँदैन। सम्बन्ध निरन्तर र स्थिर रहनुपर्छ। चीन ठूलो इख पालेर बसेको राष्ट्र हो। उसमा छिट्टै विश्वको नेतृत्व आफूले गरेको हेर्ने चाहना छ। तर, चीनले मुखबाट त्यो बडप्पन देखाएको छैन। तर, विस्तारै त्यसमा अग्रसर भने छ। चीनलाई यतिबेला पनि कसैको डर छ भने चिनियाँ जनताकै छ। किनकि तिब्बतमा गएर अन्य मुलुकले केही गर्न सक्दैन। अहिले हङकङमा भएको घटनामा पनि बाह्य शक्ति छ भन्नु हल्लामात्र हो। त्यहाँका जनतालाई मुख्य चीन को जनताको पनि साथ हुनसक्छ। लाखौं मानिस भोकमरीले मर्दा पनि समृद्ध सभ्यतामा चीन गर्व गर्छ। त्यसैले चीनसँग सम्बन्ध कसिलो पारेर उसको बदलिँदो नीति र कूटनीतिक शैलीको निरन्तरता हामीले बुझेर अघि बढ्नुपर्छ। चीनलाई नेपालभित्रबाट चीनविरोधी गतिविधि नहोस् भन्ने चाहना छ। यो चाहना पूरा भए नेपालचीन सम्बन्ध सुमधुर भइरहन्छ। नेपालभित्र विरोधको त्रास चीनमा देखिन्छ। यसका लागि उसले यहाँ गुप्तचरी कार्यमा निकै धेरै लगानी गरेका समाचार आइरहेका छन्। चीनलाई आश्वस्त पार्न सके नेपालामा लगानी बढ्न सक्ने देखिन्छ। चिनियाँ सरकारी समाचार संस्था सिन्ह्वाले सी चिनफिङलाई उद्धृत गर्दै कसैले चीनलाई फुटाउने सपना देखेको छ भने हामी कडा मुकाबिला गर्नेछौं भन्ने शब्द आउनुको कारण पनि त्यही हो। यदि कसैको सपना छ भने त्यो चकनाचुर पारिदिन्छौं। चीनको यो धारणा सुन्दा सामान्य लाग्ला तर त्यो ऊभित्र देखिएको त्रासको आवाज हो। त्यसैले चीनले नेपालसँग सुपुर्दगी सन्धिमा जोड दियो। भएन, त्यसको आधार मानिने पारस्परिक कानुनी सहायतासम्बन्धी सम्झौता भयो। चीन उत्ताउलो र ओठे सम्बन्धमा खासै चासो राख्दैन।  कुराकानीमा आधारित"
भारतको नयाँ नक्सा चुनौती कि अवसर,"लिपुलेक त्रिदेशीय सीमाबिन्दुमा नेपाललाई अलग राखी सहमति गर्नु के अन्तर्राष्ट्रिय कानुनअनुसार वैध थियो त ? भौगोलिक रूपमा पृथ्वीका ठूलठूला प्लेटहरूको घर्षणले भूकम्प, परकम्प, भूचालन ल्याउँछ र जनजीवन अस्तव्यस्त पार्छ। १९९० र २०७२ सालका भूकम्पहरू नेपालका दर्दनाक बिम्ब बनेर तर्साइरहनेछन्। इन्डियन प्लेट र तिब्बतियन प्लेटको घर्षणले जनजीवन मात्र होइन घरबस्ती नै उजाड बनाउँछन्। यिनै ठूला प्लेटमा अवस्थित दुई ठूला देशका स्वार्थ र प्रभाव विस्तार प्रतिस्पर्धा, कहिले टकराव र कहिले मिलनले नेपालजस्तो सानो देशको स्वाधीन अस्तित्व र अखण्डतामा पनि परकम्प सिर्जना गर्छन्। अहिले त्यस्तै भएको छ नेपालको भूभाग लिम्पियाधुरादेखि लिपुलेकसम्मको ३७२ किमि भूमि औपचारिक रूपमै भारतको नयाँ नक्सामा समावेश गरिएको विषयले नेपालमा परकम्प सिर्जना गरेको छ। लिम्पियाधुरा, लिपुलेक र ऐतिहासिक पृष्ठभूमि २०७२ वैशाखमा नेपाल भूकम्पले थिलोथिलो परेको बेला ०७२ जेठ १ गते अर्थात १५ मे २०१५ मा भारत र चीनबीच बेइजिङ्मा द्विपक्षीय वार्ता भयो। वार्तापछि चीन र भारतले ४१ बुँदे संयुक्त वक्तव्य निकाले। सो वक्तव्यको २८ नं बुँदामा नाथुला, क्विङ्ला, लिपुलेकमा सीमा व्यापार विस्तारको सहमति गरियो। त्रिदेशीय सीमा लिपुलेकका बारेमा नेपाललाई सोधिएन। दुई देश मिलेर चीनभारत सीमा व्यापार बिन्दु लिपुलेक बनाइयो र नेपालबाट लिपुलेक गायव गराउने विषयमा सहमति भयो भन्ने प्रस्टै देखिन्छ। त्यो बेलाको सरकार र त्यसपछि बनेका सरकारहरू पनि लिपुलेक हाम्रो हो भनेर दाबी गर्न डराए। नेपालको पश्चिमी सिमाना दार्चुला जिल्लाको व्यास गाउँको महाकाली नदीको मुहान लिम्पियाधुरा हो जहाँ कालीदेवीको मन्दिर पनि छ। काली मन्दिर मुहान बनाइ बग्ने हँुदा यसलाई काली खोला भनिए पनि पश्चिमतिर बग्दै जाँदा अन्य धेरै खोला मिसिएर महाकाली भनिएको हो। लिपुलेक त लिम्पियाधुराबाट पूर्वमा पर्छ र स्वाभाविक रूपमा नेपालको भूभाग हो भन्नेमा विवाद नै नहुनुपर्ने हो। तर, पछि भारतीय सेनाले लिम्पियाधुराभन्दा पूर्वको लिपुलेकबाट झर्ने सानो खोलाको शिरमा नक्कली मन्दिर बनाएर त्यही खोलालाई नै काली नदी नाम दिएर लिम्पियाधुरा क्षेत्र भारतमा पर्छ भन्ने भ्रम सिर्जना गरे। भारतको सहयोगमा २००७ सालको प्रजातन्त्र आगमनसँगै भारतीय सैनिक प्रशिक्षणका नाममा नेपाल प्रवेश गराइयो। भुटानमा जस्तै नेपालको उत्तरी सिमानामा भारतीय सेनाका १८ वटा चेकपोस्ट राख्ने काम भारतले गर्यो। नेपालका राजाका सचिव नै भारतीय हुने त्योबेला कसैले पनि भारतको सैनिक अतिक्रमणको विरोध गर्ने हैसियत राख्न सकेनन्। त्यहीबेला सामरिक महत्त्वको नेपाली भूभाग कालापानीमा भारतले आँखा लगायो। लिम्पियाधुराको सट्टा लिपुलेकलाई नेपालभारत सीमाको रूपमा स्थापित गर्न षडयन्त्र सुरु भयो। २ भारतीय षडयन्त्र र नेपालको उदासीनता २०२७ सालमा राजा महेन्द्रले नेपालको उत्तरी सीमामा भएका भारतीय चेकपोस्टहरू हटाउने हिम्मत गरे। तर, दार्चुलाको टिंकर पोस्टबाट पश्चिम कालापानीमा रहेको भारतीय सैनिक शिविर भारतले हटाएन। राजा महेन्द्रले पनि भारतलाई धेरै नचिढाउने उद्देश्यले थाहा पाएर पनि थाहा नपाएजस्तो गरे। कालापानीका सैन्यशिविरहरू लिपुलेक भन्ज्याङबाट दस किमि पश्चिममा छन्। त्योबेला कालापानी अति नै दुर्गम क्षेत्र भएकाले पनि जनता अनभिज्ञ रहे भने तत्कालीन सरकारले कम चासो दिएको वा थाहा नपाएको पनि हुन सक्छ। नेपालको भूभाग कालापानीमाथिको भारतको अतिक्रमण लामो समयसम्म बेवास्ताले ओझेलमा पर्यो। यसरी नेपालको ३७२ किमि भूमि भारतले अतिक्रमण गरी कालापानीमा आफ्नो स्थायी सैन्यशिविर राख्दै आएको छ। अहिले त्यहाँ सातवटा ब्यारेक हाउस, प्रशासकीय भवन र अत्याधुनिक हतियार भण्डार गर्न भूमिगत बंकरसमेत निर्माण गरिएका छन्। लामो समयपछि २०५३ सालमा कालापानी अतिक्रमणबारे संसद्मा आवाज उठ्न थाल्यो र यो राजनीतिक मुद्दाको रूपमा स्थापित भयो। स्थलगत रिपोर्ट पनि सार्वजनिक गरियो। २०५४ सालमा भारतीय प्रधानमन्त्री आईके गुजराल नेपाल भ्रमणमा आउँदा कालापानीलाई द्विदेशीय वार्ताको कार्यसूचीमा राखियो तर वार्ता अगाडि बढाइएन, राष्ट्रिय मुद्दाका रूपमा गम्भीर भएर लिइएन। यस विषयमा नेपाल सरकार उदासीन रह्यो। परिणामस्वरूप लिम्पियाधुरा, कालापानी मात्र नभएर सामरिक र व्यापारिक हिसाबले अति महत्त्वपूर्ण ५०२९ मिटर अग्लो लिपुलेक भन्ज्याङसमेत भारतको नयाँ नक्सामा राखिएको अर्थात औपचारिक रूपमा नै भारतको भूभाग भएको दाबी गरिएको पाइयो। चीनभारतको मधुमास, नेपाललाई त्रास चीन र भारतको सम्बन्ध गुलियो र अमिलो स्वादमा चल्दा नेपालको राष्ट्रिय अखण्डतासँग जोडिएका मामिला उनका स्वार्थमा बोलिन्छ, हेरिन्छ भन्ने विगतले देखाएकै छ। २०५६ सालको भदौ १७ मा चीनका राजदूत जङ् सुयाङ्ले काठमाडौंमा पत्रकार सम्मेलन नै गरी कालापानी नेपाली भूभाग भएको र त्यहींनजिक चीन, नेपाल र भारतको सीमा बिन्दु खोज्नुपर्ने बताएका थिए। त्यतिबेला भारतचीन सम्बन्ध अमिलो थियो। तर, २०६१ चैतमा भारत भ्रमणका बेला तत्कालीन चिनियाँ प्रधानमन्त्री वेन जियावाओले सीमासम्बन्धी एक प्रोटोकलमा कालापानीमाथिको भारतीय दाबीलाई मान्यता दिएका थिए। त्यो कुरा नेपाल सरकारलाई थाहा थियो तर देशको सीमा जोगाउनुभन्दा कुर्ची जोगाउन र दिल्ली रिझाउन तत्कालीन अस्थिर सरकारहरू व्यस्त रहे। ०७२ वैशाख १२ मा नेपालमा भूकम्प गयो र धन, जन र ठूलो भौतिक संरचना ध्वस्त बनायो। जनतालाई त्रसित, आतांकित बनायो। त्यसको ठीक १७ दिनपछि अर्थात वैशाख २९ गतेको परकम्पले पहिलाको भन्दा बढी धन, जन र भौतिक संरचना ध्वस्त बनायो। सरकार र जनताको मनोविज्ञानलाई झन् बढी आतंकित बनायो। नेपाली जनता ज्यान जोगाउन खुल्ला आकासमुनी पाल टाँगेर बसेको र सरकारको पूरै ध्यान विपद् व्यवस्थापनमा लागेको बेला जेठ १ गते परकम्पको दुई दिनपछि नै नेपालको भूभाग लिपुलेकलाई द्विदेशीय व्यापार नाका बनाउने सहमति गरे चीन र भारतले। भारतीय प्रधानमन्त्री नरेन्द्र मोदीको चीन भ्रमणका बेला चीनले नेपाललाई एकपटक पनि नसोधी लिपुलेकसमेत नै भारतको भएको मान्यता दिँदै द्विदेशीय सीमा व्यापार लिपुलेकबाट विस्तार गर्ने सहमतिसहितको संयुक्त वक्तव्य निकाली कालापानी लिपुलेकमाथिको भारतीय अतिक्रमणलाई वैधता दिएको पाइयो। चीनले आफ्नो पूर्व धारणाविपरीत लिपुलेकप्रतिको नेपाली संवेदनशीलतालाई बेवास्ता गर्दै भारतसँग सीमा व्यापार विस्तार सहमति पत्र जारी गर्यो। लिपुलेक त्रिदेशीय सीमाबिन्दुमा नेपाललाई अलग राखी सहमति गर्नु के अन्तर्राष्ट्रिय कानुनअनुसार वैध थियो त ? आफैंले पटकपटक लिपुलेक नेपालको भूभाग हो भन्दै आएको त्यो सामरिक महत्त्वको संवेदनशील क्षेत्रमा भारतसँग सहमति गर्दा छिमेकी मित्रराष्ट्र चीनले नेपाललाई एकपटक सोध्नुपथ्र्यो कि पर्दैनथ्यो ? यस्ता गम्भीर प्रश्नहरू चीनसँगको हाम्रो मित्रताको गहिराइ नाप्ने विषय हुन्। त्यसैले हामी के कुरामा प्रस्ट हुनुपर्छ भने जब भारत र चीनबीच हिमचिम र मधुमास चल्छ, त्यो बेला पनि नेपालको अस्मिता खतरामा पर्छ। दिल्ली रिझाउनु र बेइजिङ धाउनु प्लेजर भिजिट बन्लान् तर ट्रेजर भिजिट बन्दैनन् र बन्न पनि सकेनन्। २०६१ मा नै भारतले कालापानीमाथिको वैधता लिन खोजेको नेपाललाई थाहा भएपछि नेपाल सरकारले चिनियाँ सरकारसँग आफ्नो संवेदनशील भूमि क्षेत्रका बारेमा भारतसँग कुनै सहमति नगर्न आग्रह गर्दै कूटनीतिक प्रयास गर्नुपथ्र्यो तर नेपाल सरकारलाई सत्ता जोगाउनु महत्त्वपूर्ण लाग्यो। यी र यस्तै कारणले आज लिम्पियाधुराको त के कुरा कालापानी र लिपुलेक नै भारतले आफ्नो नयाँ नक्सामा समावेश गर्यो। सम्भावित समाधान भारतले आफ्नो नयाँ नक्सामा नेपाली भूभागसमेत समावेश गरी प्रकाशित गर्नु नेपाललाई दिएको चुनौती त हो नै, यो एक अवसर पनि हो। भारतले नेपालको उत्तरपश्चिमी सिमाना लिपुलेक मात्र होइन कालापानीदेखि लिम्पियाधुरासम्म र दक्षिण सिमाना सुस्ता मात्र होइन अन्य करिब पाँच दर्जनभन्दा बढी विवादित सीमाका बारेमा अब खुलेर छलफल गरौं र दीर्घकालीन समाधान खोजौं भन्ने सांकेतिक निमन्त्रणा दिएको पनि हो। यस अवसरमा नेपाल सरकार र सम्बन्धित निकायहरूले ऐतिहासिक दस्ताबेज, आदानप्रदान गरिएका सीमा नक्साहरू र अन्य प्रमाण खोजी जम्मा गरी पहिला भारतसँग डिप्लोम्याटिक डाइलग सुरु गर्नुपर्छ। आवश्यक परे चीनसँगसमेत कुरा गर्नु सरकारको दायित्व हो। सन् १८१६ मा ब्रिटिसइन्डिया र नेपालबीच भएको सुगौली सन्धि र त्यससँग सम्बन्धित विभिन्न कालखण्डमा गरिएका सन्धिसम्झौता र आदानप्रदान गरिएका नक्सा जम्मा गर्नुपर्छ। ब्रिटिस सर्भे अफ इन्डियाबाट प्रकाशित सन् १८२७ को आधिकारिक नक्सा, १८३७ मा भारतीय नदी प्रविधिज्ञ जेबी टासिनले बनाएको नक्सा र १८५५ मा भारतको नापी विभागले बनाएको नक्सामा पनि कालीको मुहान लिम्पियाधुरा नै नेपालभारत सिमाना भएको पाइन्छ। हुन त भारतको नापी विभागले सन् १८७७ र १९०५ मा सीमा नदी संशोधन गरी नक्सा बनायो र लिपुलेकबाट निस्कने खोलालाई काली नदी नाम दिएर सीमा नदी भनेको छ। नेपालचीन सीमासन्धि १९६१ र १९७९ मा पनि लिपुभन्ज्याङलाई सीमा बिन्दु भनिएको छ। विसं २०१५ सालमा लिपुलेक क्षेत्रका जनता मतदाता रहेको अभिलेख र २०१८ सालमा तत्कालीन जोनल अफिसर तथा पत्रकार भैरव रिसालले लिम्पियाधुरा, लिपुलेक क्षेत्रका गुन्जी गर्बयाङ्, कुटी नाभी आदि गाउँको जनगणनाको दस्ताबेज जस्ता प्रमाण पनि विवाद समाधानका प्रमाण हुन सक्छन्। लिम्पियाधुरा नै काली नदीको मुहान भनी उल्लेख गरेको सन् १९०३ मा बेइजिङबाट प्रकाशित किङ डाइनेस्टी पत्रिकामा छापिएको ओल्ड अट्लस अफ चाइना शीर्षकको लेख, लिपुलेक भारत र चीनको मात्र सीमा व्यापार विन्दुको रूपमा सहमति भएपछि भारतीय कम्युनिस्ट पार्टीका तत्कालीन महासचिव सीताराम येचुरीले उक्त निर्णय लिनुअघि नेपाललाई सोधिनु पथ्र्यो भनी भारतचीन सहमतिको विरोध गरेको भन्ने सन् २०१५ मे र जुनमा छापिएका समाचार, तत्कालीन प्रधानमन्त्री मनमोहन अधिकारीले २०५१ सालमा र गिरिजाप्रसाद कोइरालाले २०५५ मा कालापानी सम्बन्धमा भारतसँग गरेका कुराकानीका रेकर्ड, सन् २०१४ मा भारतीय प्रधानमन्त्री नरेन्द्र मोदी नेपाल भ्रमण आउँदा सुस्ता र कालापानीसहितको सीमा विवादको प्याकेजमा समाधान गर्ने भनी परराष्ट्रसचिवहरूलाई जिम्मा दिइएको र नापी विभागको महानिर्देशकको नेतृत्वमा बोर्डर वर्किङ ग्रुप गठन गरिएको आदि लिखित, रेकर्डेड मौखिक प्रमाण जुटाई नेपाल सरकारले भारत सरकार र आवश्यकताअनुसार चीनसँगसमेत कूटनीतिक वार्ता थालनी गरिहाल्नुपर्छ। नत्र नयनराज पाण्डेको उपन्यास लु मा जस्तै सुत्दा नेपाल र उठ्दा भारतको नागरिक बन्ने दिन आउन सक्छ। चापागाई त्रिविका सहप्राध्यापक हुन्।"
वैदेशिक लगानीको औचित्य,"कुन आयोजना कुन विदेशी कम्पनीलाई बेच्ने हो, त्यसका लागि फरमान जारी गर्ने नेताले अनिवार्य हस्ताक्षर गर्नैपर्ने प्रावधान नराखेसम्म खोलानाला बेचिइरहनेछन्। नेपालमा एउटा बहस जीवन्त छ, वषौंदेखि जलविद्युत्मा वैदेशिक लगानी आवश्यक छ र छैन। आवश्यक छ भने तर्क गर्नेहरूका लागि र छैन भन्नेहरूका लागि पनि निरपेक्ष जवाफ भने हुन सक्दैन। वैदेशिक लगानी भन्नेबित्तिकै नेपाल हातखुट्टा लत्र्याकलुत्रुक परेर प्रवद्र्धकले मागे जति दिनुपर्छ भन्ने सरकारी मानसिकता र मान्यता छ। त्यहीअनुरूप कर्म पनि हुँदै आएका छन्। जलविद्युत्मा विदेशी लगानीको पहिलो सुरुआत नेपालका लागि घातकसिद्ध भएको थियो। त्यसले गर्दा स्वदेशी नै ठीक, विदेशी ल्याउँदा महँगो पर्यो भन्ने अनुभूत नभएको होइन तर कमिसन आउने जो लालच छ, त्यसले त्यस्ता भोगाइ, राष्ट्रघात, प्राधिकरणघात सबैलाई भुलाइदियो। एकपछि अर्काे गर्दै क्रमशः वैदेशिक लगानीका नाममा खलिखुपर समर्पण गर्ने प्रवृत्तिले संस्थागत रूप लियो। जलविद्युत्मा निजी लगानी भन्ने एउटा कल्पनाको कुरा थियो। २०४६ पछि गठित लोकतान्त्रिक र वाम सरकारले सरकारी उद्यम बेचबिखन गर्दै गए। राज्यले धान चामल बेचेर बस्ने होइन भन्ने लबिङ हुन थाल्यो। राज्यले जुत्ता बनाउनु हुँदैन। राज्यले इटाटायल बनाउनु हुँदैन भन्दै राष्ट्रिय उद्यम कमिसनका लागि बेचिए। विश्व बैंक र एसियाली विकास बैंकको तथाकथित अर्थतन्त्रमा उदारीकरण प्रवेश गराइयो। जसोजसो उनीहरूले भन्छन् त्यसोत्यसो गर्न थालियो। यसले अन्ततः सरकारी उद्यम बुटवल पावर कम्पनी (बीपीसी) बेचियो। खिम्ती र भोटेकोसी भित्र्याइयो। यसैलाई विभिन्न रूप र संस्करणमा निरन्तरता दिने काम भयो जलविद्युत्मा कथित वैदेशिक लगानीका नाममा। हिजोको एमालेले बनिसकेको अरुण तेस्रो रद्द गरायो। फलस्वरूप आफ्नै देशको पानीबाट उत्पादित बिजुलीलाई राज्यले डलर तिर्नुपर्ने गरी खिम्ती र भोटेकोसी ल्याइयो। अभै एक दशकसम्म यिनलाई डलर तिर्दै जानुपर्ने सम्झौता छ। राष्ट्रलाई घात हुने यस्तो काममा तत्कालीन एमाले, कांग्रेस र राप्रपाको मिलिभगत थियो। यस्तो मिलिभगत अहिले पनि छ। जहाँ राष्ट्रघाती काम हुन्छ, त्यहाँ दलहरूको राष्ट्रिय सहमति हुन्छ। बूढीगण्डकी राष्ट्रिय पुँजीले बनाउने भनेर हल्लाखल्ला गरियो, पेट्रोलियममा कर पनि उठाइयो (अहिले ३७ अर्ब रुपैयाँ उठिसकेको)। अनि विदेशी कम्पनीका नाममा दलाललाई बेचियो। अरू मुद्दामा दलहरूबीच झगडा भए पनि बेचबिखन र कमिसन प्राप्त हुने मामिलामा एकमत हुन्छ। बूढीगण्डकीमा पनि त्यही भयो। वैदेशिक लगानीबाट बनेका र बन्ने क्रममा रहेका सबैजसो आयोजना महँगा पारिएका छन्। खिम्तीमा विश्व बंैकको आईएफसी छिर्यो, पीपीए भइसकेको दर पनि संशोधित भयो। आईएफसीले तर्क राख्यो (२०५२ मा) एमाले सरकारमा आएपछि राजनीतिक जोखिम बढ्यो। यस्ता तर्क राख्दै बिजुली महँगो पारिए। त्यसबाहेक प्रवद्र्धकले बढाउने आयोजनाको कुल लागत र लागतमा आधारित तथा समायोजित पीपीए उच्च हुने नै भए। यिनका बिजुलीले हिउँदयाममा एकतिहाइ मात्र उत्पादन गर्ने, भारतबाट आयात गर्नैपर्ने तर त्यसको मोल भने ३०, ३५ वर्षसम्म राज्यले चुकाइरहनुपर्ने। यो कसीमा गत साता माथिल्लो त्रिशूली१ को वित्तीय सम्झौता भयो। भनियो यो आयोजनाले हिउँदयाममा सय मेगावाट बिजुली उत्पादन गर्छ। वर्षायाममा दुई सय १६ मेगावाट नै। ३५ अर्ब रुपैयाँ लागत रहेको यो आयोजनाको लागत बढाइयो ६५ अर्ब रुपैयाँ। वैदेशिक लगानी त आउने भयो। तर भएका लगानीका ८० प्रतिशत उतै फर्कन्छ। गिटी, बालुवा, ढुंगा र अर्धदक्ष कामदारमा नेपाली हुने भयो। प्रणालीमा बिजुली त थपिन्छ। तर, विदेशीको २१६ मेगावाटले स्वदेशी लगानीकर्तालाई बाटो छेक्यो। यो बिजुलीको कनेक्सन एग्रिमेन्ट भइसकेपछि यसले स्वदेशका निजी क्षेत्रको पीपीए रोकिदियो। यसको बर्खायामको बिजुली कहाँ लगेर व्यवस्थापन गर्ने भन्ने अर्काे तनाव आइलाग्यो। यतिले मात्र पुगेन, यसको बिजुली पनि डलरमै तिर्नुपर्ने भयो। दीर्घकालीन पीपीए गरेपछि प्रतियुनिट उत्पादन लागत सस्तो हुनुपर्ने अर्थशास्त्रको सिद्धान्त यहाँ फेल खायो। जति बढी अवधि बिजुली बेच्छ, उत्ति नै महँगो। निश्चय पनि नाफा नहुने भए यहाँ लगानी आउँदैन। तर, हामीलाई यस्तो लगानी चाहिएको हो, जहाँ लगानीकर्ता र लगानी गर्न ठाउँ प्रदान गर्ने प्रदायक (राज्य) दुवैलाई फाइदा होस् तर यहाँ भइदिएको छ उल्टो। फाइदा उसलाई र घाटा हामीलाई। यति धेरै लगानी आउँदा राज्यले सार्वभौमिक ग्यारेन्टी (पीडीए) गरिदिनुपर्ने, सुविधाहरू उपलब्ध गराइदिनुपर्ने, राज्यले अरू छिसिक्क केही गर्न नपाउनेलगायतका अनगिन्ती सर्तमा दस्तखत गरिएको छ। तर, स्वदेशका निजी क्षेत्र बिजुली उत्पादन गरेर पनि ऋण तिर्न नसक्ने अवस्थामा पुगेका छन्। विदेशीलाई दिने सुविधाको दस प्रतिशत मात्र नेपालीलाई दिने हो भने लगानी यहीं थियो र छ। विदेशी भनेपछि जस्तोसुकै सम्झौता गर्न पनि तयार। स्वदेशीका लागि ऐन नियममा उल्लिखित सुविधा पाउन मुश्किल। स्वदेशी लगानीकर्तालाई छिटो लगानी गराई ऊर्जा संकटकाल घटाउन घोषित नीतिगत सुविधा, संसद्बाटसमेत पारित भइसक्दा पनि प्राप्त हुँदैन। यो विभेदकारी व्यवहार नै अहिलेको जलविद्युत्को वास्तविक समस्या हो। नाफा नहुने भए यहाँ लगानी आउँदैन। तर, हामीलाई यस्तो लगानी चाहिएको हो, जहाँ लगानीकर्ता र लगानी गर्न ठाउँ प्रदान गर्ने प्रदायक (राज्य) दुवैलाई फाइदा होस् तर यहाँ भइदिएको छ उल्टो। फाइदा उसलाई र घाटा हामीलाई। जब निजी क्षेत्र जलविद्युत्मा प्रवेश गर्छ, अनि सुरु हुन्छ सरकारी प्रक्रियाका ताण्डव नृत्य। एउटा रुख काट्ने अनुमति पाउन मन्त्रिपरिषद्सम्म पुग्नुपर्ने। प्रारम्भिक वातावरणीय परीक्षण (ईआईई) वा वातावरणीय प्रभाव मूल्यांकन (ईआईए) पारित गराउन वर्षाैं लगाउने। जग्गा प्राप्ति गर्नै मुश्किल हुने। विस्फोटक पदार्थ साइटसम्म ढुवानी गर्नै हम्मे हुने। भन्सारबाट सामान छुटाउन राजस्वपछि खाजस्व बुझाउनुपर्ने। लगानीकर्ता बैंक (कन्र्साेर्टियम) का फरमानलाई पालना गर्नुपर्ने, अनेक शुल्क बुझाउनुपर्नेलगायतका अनेकौं झन्झट बेहोर्नुपर्छ। विदेशी लगानीमा सामान्यतया यस्ता झन्झट आइलाग्दैनन्। आइलागे पनि फटाफट सल्टिन्छन्। यही फरक छ स्वदेशी र विदेशीमा। जलविद्युत्मा हामीले चाहेको विदेशी लगानी होजलाशययुक्त आयोजनामा। तर विश्वमा जलाशययुक्तमा निजी क्षेत्र आएका उदाहरण छैनन्। किनकि नाफा हुुँदैन। बूढीगण्डकी आयोजनामा गरिएको लगानी उठ्न सामान्यतया १८ वर्ष लाग्छ। पश्चिम सेतीमा निजी क्षेत्रले धान्न सक्दैन। त्यही भएर लाइसेन्स लिएर पनि आउन सकेनन्। प्रतिफलको लम्बेतान प्रतीक्षा र बजारको अनिश्चितता। यो अवस्थामा वैदेशिक लगानीका लागि भन्दै आउने कम्पनी किन आए भनी प्रश्न गर्नुपर्ने अवस्था छ। जसरी तमोर (६६७ मेगावाट) मा चिनियाँ कम्पनी आउन खोजेको छ, नेपालीहरू उत्साहित भइ नै हाले। अध्ययन गर्दै जाने क्रममा हिजो थ्री गर्जेजले पश्चिम सेतीमा जेजस्ता सर्त पूरा गरिदेऊ अनि मात्र आउँछु भनेको थियो त्यही हुनेवाला छ। किनभने यसको बजार निश्चित छैन। प्राधिकरणले भोलि गएर किन्ने हो वा होइन ? जबकी प्राधिकरण आपैं साझेदार रहने गरी भएको सम्झौता (पश्चिम सेती) मा त उसलाई थ्री गर्जेजले पत्याएन भने अन्य आयोजनामा कसरी सहज पत्याउला ? यसले लाइसेन्स होल्ड मात्र हुने खतरालाई जीवन्त राखेको छ। तमोर बनाउन यस्तै कोही आउलान् भनी बीपीसीले काबेली ए (३७ मेगावाट) नबनाई बसेको छ। नबनाई क्षतिपूर्ति पाइन्छ भन्ने आशमा। विदेशी लगानी आउने भने तामाकोसी तेस्रो (६५० मेगावाट) मा नर्वेको एसएन पावर आइहाल्थ्यो। एसएन पावरजस्तो विश्वकै चर्चित र प्रतिष्ठित ऊर्जा कम्पनीलाई लगानीका लागि पुँजी (इक्वीटी) को आवश्यकता थिएन। तर, किन आउन सकेन ? लगानी बोर्ड र राज्यको घैंटोमा कहिल्यै घाम लागेन। एसएन पावरजस्तो कम्पनी आउन नसकेको आयोजनामा एउटा हे नारानले दलाली गरेको कम्पनीले लगानी ल्याउला भन्ने कस्तो अदम्य साहस हो ? राज्यका यी निकाय हाँक्नेहरूलाई पनि राम्ररी थाहा छ कि नेपालको जलविद्युत्मा वैदेशिक लगानी आउँदैन भन्ने। खिम्ती, भोटेकोसी, माथिल्लो मस्र्याङ्दी, चिलिमेजस्ता मोडेलमा पीपीए खुला गर्ने हो भने ओइरो लाग्छ। राजनीतिक दलहरूबीच कमिसन भागबन्डानार्थ सहमत भएमा यस्ता मोडेल स्वीकृत भएका पनि हुन् र हुँदै जानेछन् नै। तर लगानी आयो भन्दै थुप्रिएका आयोजनाबाट उत्पादित बिजुलीचाहिँ कहाँ खपत गराउने ? जहाँसुकै खपत होस्। आपूलाई कमिसन आए पुगिहाल्यो। कमिसन यति सजिलो गरी आउँछ कि फरमान जारी गर्ने नेताहरूले कहीं कतै हस्ताक्षर गर्नु पर्दैन। लगानी बोर्ड वा ऊर्जा मन्त्रालयका पदाधिकारीलाई मौखिक निर्देशन दिए पुग्छ। कुन आयोजना कुन विदेशी कम्पनीलाई बेच्ने हो, त्यसका लागि फरमान जारी गर्ने नेताले अनिवार्य हस्ताक्षर गर्नैपर्ने प्रावधान नराखेसम्म हाम्रा नेताहरूले खोलानाला बेचिरहनेछन्। हामीलाई लगानी चाहिएको होजलाशययुक्त आयोजनामा। व्यापारिक हिसाबले जलाशययुक्तमा लगानी आउँदैन भन्ने सबैलाई थाहा छ। निजी नआएपछि सार्वजनिक क्षेत्रबाट लगानी हुनुपर्ने सामान्य सिद्धान्तप्रति पूर्णतः उपेक्षा गरियो। वर्षको २४ अर्ब रुपैयाँको बिजुली आयात, खर्बाैं रुपैयाँको पेट्रोलियम आयात गरी कुल राष्ट्रिय बजेटसरह व्यापारघाटा भएको मुलुकमा निर्यात बढाउने उत्पादन खासै छैन। आयात घटाउनु पनि निर्यात बढाउनुसरह हो। आयातित बिजुली र पेट्रोलियमलाई स्वदेशी बिजुली खपतले विस्थापित गराउने नीति छैन। नेताहरूलाई खोलानाला बेचबिखनबाहेक मुलुकको दीर्घकालीन, रणनीतिक र सामरिक हितप्रति सोच्ने फुर्सद हुँदैन। भइदिएको भए यत्रो दुईतिहाइको शक्तिशाली सरकार, जसको अर्थमन्त्री विश्वका विद्वान् अर्थशास्त्रीहरूमा पर्छन्, ले राज्यको लगानीमा जलाशययुक्त आयोजना निर्माण गर्ने घोषणा गर्थे होलान्। अरू देशबाट आयात गरिएको पाम आयल भारत निकासी गरेर व्यापारघाटा कम गरियो भन्ने अर्थमन्त्रीले मुलुकको अर्थतन्त्र सुधार गरी आम नेपालीको हित गर्लान् भनेर कम्तीमा यो वर्ष अपेक्षा गर्न सकिएन। सरकारले राज्यको प्रतिनिधित्व गरेको भए सुरक्षा र न्याय दिनुपथ्र्याे। न ऊर्जा सुरक्षा छ न त स्वदेशी लगानीकर्ताले न्याय पाएका छन्। स्वदेशका निजी क्षेत्रलाई अब सामान्य आयोजना (आरओआर) बनाउन एकप्रकारको प्रतिबन्ध छ। तर, यही प्रकृतिको आयोजनामा विदेशी लगानी आयो भने त्यसले ज्वाइँ वा सोसरहको मान्यता र खातिरदारी पाउँछ। स्वदेशीले नसकेको ठाउँमा राज्यले भरथेग गरेर पनि नपुगे मात्र विदेशी लगानी आवश्यक पर्छ। सरकारले स्वदेशका निजी क्षेत्रसित मिलेर जलाशययुक्त आयोजना बनाउने नीति र त्यसअनुसारको कर्म गर्यो भने विदेशीको मुख ताक्नुपर्दैन। अनि मात्र देश जलविद्युत्को ऊर्जामा आत्मनिर्भर हुन्छ। राज्यकै निकाय विद्युत् प्राधिकरणले माथिल्लो अरुण, सुनकोसी जस्ता आयोजना बनाउने कहिले, तिनले उत्पादन गर्ने कहिले। तिनले उत्पादन थालुञ्जेल विद्युत् माग कहाँबाट कहाँ पुग्ने। एकप्रकारको अनिश्चित मार्गचित्रमा मुलुकको ऊर्जा क्षेत्र धकेलिइरहेको छ। कुनै ठोस एवं निर्दिष्ट लक्ष्य छैन। यति वर्षमा राज्यले यस्तो गर्नेछ भन्ने पूर्वयोजना त परै जाओस् कल्पनासमेत गरिएको छैन। जलविद्युत् उत्पादनको अथाह सम्भावना भएर पनि आयात गर्नुपर्ने, उत्पादित बर्खे बिजुली खपत गराउन नसक्ने, विदेशी लगानी आयो भने दंग पर्नुपर्ने यो वृत्ति अभै कति वर्षसम्म जाने हो यसै भन्न सकिन्न। राज्यले जलाशययुक्तमा किन लगानी गर्न चाहँदैन भने उसका नेता र कार्यकर्तालाई भागशान्ति पुर्याउनुपर्छ। वडावडाका जननिर्वाचितहरूलाई गाडी र महल सुविधा दिनुपर्छ। राष्ट्रपति, उपराष्ट्रपतिलाई हेलिकप्टर, गाडी, आलिसान महल उपलब्ध गराउनुपर्छ। सी चिनफिङहरू आउँदा रातारात काठमाडौं सफा पारी एक करोड खर्च भएको ठाउँमा २० करोड खर्च भएको देखाउनुपर्छ। यो वृत्ति हत्पति जाँदैन। यसका लागि त्याग चाहिन्छ। त्याग्न सकेको भए २०४६ पछि देशको समृद्धिले सगरमाथा छोइसक्ने थियो।"
नेताको मालामोह,"प्रदेश २ का मुख्यमन्त्री लालबाबु राउतले रौतहट बौधीमाई नगरपालिकामा एक सय एकाउन्न केजीको सयपत्रीको माला धारण गरे। उनी माला लगाउँदा मक्ख परे। उनका छेउमा हुनेहरूले पनि तानतुन पारेर मालाभित्र अटाउने प्रयास गरे। उनले यो माला किन लाए ? किन लगाइयो ? यसको कुनै उत्तर नै छैन। यसको अर्थ मात्र चाकरी गराउने र चाकरी गर्ने हो। नेपाली कांग्रेसका सभापति शेरबहादुर देउवा, नेकपाका अध्यक्ष पुष्पकमल दाहाललगायतका नेताहरू पनि लालबाबु राउतभन्दा भिन्न छैनन्। यहाँका नेतालाई माला लाउन उत्सव, पर्व, चाडबाड केही चाहिँदैन। यतिसम्मकि जेल जाँदा होस् वा जेलबाट निस्कँदा सयपत्री फूलको माला लगाएर जगत् हँसाउन पछि पर्दैनन्। यस्तो आचरण र व्यवहारले फूलको बर्बादी, समयको बर्बादी मात्र हुन्छ। देश र जनताका लागि काम नगर्ने तर अनावश्यक रूपमा यस्ता कुरामा मात्र रमाउने यहाँका नेताको दिनचर्या भएको छ। जसले जनतामा निराशा छाएको छ। विश्वका शक्तिशाली नेताहरू डोनाल्ड ट्रम्प, नरेन्द्र मोदी, भ्याादिमिर पुटिन, सी चिनफिङ आदि जस्ता विश्वचर्चित र शक्तिशाली नेताको घाँटीमा कहिल्यै कुनै किसिमकोे माला देखिँदैन। नेपालमा नेताहरूलाई कार्यकर्ताले फूलको मालाले पुर्ने गरेको देखिन्छ। विकसित र गरिब देशको भिन्नता हो यो। विकसित देशमा काममा विश्वास गरिन्छ तर हाम्रो जस्तो देशमा यस्तै अनावश्यक काममा श्रम र शक्ति खर्च गरिन्छ। नेता त्यस्तो हुनुपर्र्छ जसलाई प्रेमले आदरपूर्वक सम्मानसाथ माला लगाउन पाइयोस्। घाँटीभरि माला लगाउन पाउँदा गर्वले छाती फुलोस्। तर दुर्भाग्य नेताहरू काममा केही लछारपाटो लाउँदैनन्। जनताको पिरमर्का बुझ्दैनन्। नेताले जनतालाई भजन गाउन मात्र सिकाएका छन्। नेता कस्ता छन् भने माला लाउन टाउको नै निहुर्याउँदै आउँछन्। आफ्ना हनुमानहरूले सयपत्री फूलको माला ल्याएर लगाई दिएन भने रिसाउनेसम्म गर्छन्। कार्यकर्तालाई फूलको माला लगाउन लगाएर जयजयकार गर्न मात्र सिकाएका छन्। जतिसुकै मिठो स्वरमा नेताको भजन गाए पनि जनतालाई केही गर्दैनन्। आफू, आफ्नो परिवार, भाइभतिजा, सालासाली, सासुससुरा र आसेपासेबाहेक कसैको काम गर्दैनन्। राज्यसत्तालाई आफ्नो मात्र हितमा प्रयोग गर्छन्। हिजो चप्पल लगाएर लुखुरलुखुर हिँड्नेहरू आज लाखौंको गाडीमा सयर गर्छन् र जताततै महल खडा गरेका छन्। वरपरका मान्छे हप्काउँदै हिँड्छन्। अधिकांश कमाउ घन्दामा मात्र लागेका छन्। जनताले रचनात्मक आलोचना गर्दासमेत आफ्नो विरोध गरेको ठान्छन्। कोहीसँग तर्कपूर्ण व्यवहार गर्दैनन्। यसम्यान मात्र उत्पादन होस् भन्ने चाहन्छन्। नेताहरू कहिल्यै उत्तरदायी, जिम्मेवार र विवेकी बन्न सकेनन्। तर, उनकै अपेक्षा हुन्छ, घाँटीले थाम्न नसक्ने माला। त्यसैमा खुसी, आनन्द र सफलताको अनुभूति गर्छन्। नेता नै गतिला नभएपछि कार्यकर्ता गलिता हुने कुरै भएन। नेताको अघिल्तिर एक शब्द बोल्दैनन्। कुनै पनि विषयवस्तुमा प्रतिवाद गर्दैनन्। तर्क र सत्य प्रस्तुत गर्दैनन्। आफ्नो बुद्धि विवेकको प्रयोग गर्दैनन्। नेताको अघि दिमागशून्य हुन्छ। सर्पले गरुड देखेजत्तिकै गर्छन्। कुनै कुरा जाने पनि नजाने जस्तो गर्छन्। नेतालाई भगवानकै अवतारको रूपमा पूजा गर्छन्। जनताले नै नेता बनाएको हो भन्नेसम्म हेक्का राख्दैनन्। बरु सयौं चोटी स्वर सुकुन्जेल घाँटी दुखुन्जेल जयजयकार मात्र गर्छन्। स्तुति गाउँछन्। त्यसपछि आफ्नो सानोतिनो केही स्वार्थ हुन्छ त्यो पूरा गर्छन् र त्यसमा नै खुसी हुन्छन्। त्यसपछि फूलको मालाले आफ्नो काम भयो भन्ने ठानेर साष्टांग गर्छन्। प्रभुको इच्छा ठान्छन्। कार्यकर्ताको त्यस्तो व्यवहार हेर्दा लाग्छ कि उनीहरूले चाकडीमा विद्यावारिधि गरेका छन्। अनि, त्यो उपाधि नेतामा समर्पण गर्छन्। यस्ता तमाम प्रवृत्ति समाज निर्माणका बाधक हुन्। सयपत्रीको माला मोहले राजनीति नै विकृत भएको छ। चाकरी गर्न सयौं शब्द खर्च गरेर घोक्रो सुकाउनुभन्दा फूलको माला ल्याएर लाइदियो भने सम्पूर्ण काम पूर्ण हुन्छ भन्ने गलत मानसिकता हावी छ। यो साह्रै सजिलो उपाय भएको छ। चाकरीको नाममा घाँटी भाँच्चिने गरी पच्चीस केजी, पचास केजी, एक सय केजीको माला लगाइदिने होडबाजीले यहाँको राजनीति कता जाँदैछ भन्ने छर्लङ पारेको छ। कुनै अदभुत् काम नगरी त्यत्रो माला लगाउनु चाकरीको अपेक्षाबाहेक अरू केही हुनै सक्दैन। यस्तो व्यवहार, आचरण र प्रवृत्तिले कहिलै देश विकास हुँदैन। आउँदो पुस्ताले धिक्कार्नेछ। यस्तो कार्य र प्रवृत्तिले समाजका अलिकति बचेखुचेका सभ्य र स्वावलम्बी नागरिकलाई मानसिक आघात पर्ने गर्छ। नेताका घाँटी भर्न मात्र करोडौं मूल्यबराबरको फूल खर्च भइरहेको छ। यसले देशलाई आर्थिक रूपमा फाइदा पुगेको छैन। व्यापारघाटा मात्र बढाएको छ। फूलमा राज्यको करोडांै रुपैयाँ त्यत्तिकै बिदेसिएर गएको छ। मालाद्वारा गरिने चाकरी प्रथालाई सदाको लागि बन्द गरिनुपर्छ। चाकरीमा रमाउने यस्तो प्रवृत्तिले गर्दा देश समृद्धशाली बन्दैन। कार्यकर्तालाई चाकरीमा लाउने काम तुरुन्तै बन्द गरेर उत्पादनशील कार्यमा लाग्न प्रोत्साहित गरौं। नेताले जनतालाई रैती र दास नठानी प्रजातान्त्रिक व्यवहार गरौं। कार्यकर्ताले पनि नेतालाई माला लगाएकै भरमा जीवन गुजारा गर्छु भनेर सोच्नु हँुदैन। काम गरेर देखाउन सिक्नुपर्छ। रचनात्मक र आयमूलक काममा लाग्नुपर्छ। योग्यता, क्षमता र दक्षताको विकास गरी जीवनमा गुणस्तरीयता खोज्नुपर्छ। जीवनमा चाकरी हैन श्रम गरेर जिउन सिक्नुपर्छ।"
एमसीसीसँग नेपालको फराकिलो हार,काठमाडौं : प्रथम श्रेणीको क्रिकेटमा नेपाल मेरिलेबोन क्रिकेट क्लब (एमसीसी) सँग २०८ रनले पराजित भएको छ। त्रिवि क्रिकेट मैदान कीर्तिपुरमा भएको खेलमा नेपालले कमजोर प्रदर्शन गर्यो। ३९३ रनको फराकिलो लक्ष्य पछ्याएको नेपाल ४०४ ओभरमा १८४ रनमै अलआउट हुन पुग्यो। नेपालका लागि सोमपाल कामीले अर्धशतक बनाए। उनले १ छक्का र ५ चौकाको मद्दतमा ५१ रन जोडे। त्यस्तै ओपनर राजु रिजालले ३१ रन जोडे। पहिलो इनिङमा फास्ट हिट गर्दै ३९ रन जोडेका सन्दीप लामिछानेले दोस्रो इनिङमा पनि २५ रन जोड। उनले २ छक्का र १ चौका हिर्काए। अन्य ब्याट्स्म्यानले भने उल्लेख्य रन जोड्न सकेनन्। नेपालले टस जितेर भ्रमण टोली एमसीसीलाई ब्याटिङको निम्तो दिएको थियो। उसले पहिलो इनिङमा अलआउट हुँदा ३६४ रन जोडेको थियो। जवाफमा नेपालले १५३ रनमात्र जोड्न सक्यो। २११ रनको अग्रता लिएको एमसीसीले दोस्रो इनिङमा १८१ रन बनाउँदै नेपालसामु बलियो लक्ष्य प्रस्तुत गर्यो। एमसीसीका लागि दोस्रो इनिङमा बिली गोडलम्यानले ३९ रन जोडे। त्यस्तै अर्का ओपनर वील रोड्सले ३० रनको योगदान गरे। ३६ ओभरको समाप्तीमा ६ विकेट गुमाउँदै १८१ रन बनाएको एमसीसीले पारी अन्त्यको घोषणा गरेको थियो। नेपालका लागि करण केसीले ३ विकेट लिए। १० ओभर बलिङ गरेका उनले ४५ रन खर्चिए। त्यस्तै सोमपाल कामी र पवन सर्राफले समान ११ विकेट लिए भने ललितनारायण राजवंशीको नाममा पनि १ विकेट रह्यो। तस्बिर : सुनिता डंगोल
नेपालको फितलो प्रदर्शन,काठमाडौं : मेरिलेबोन क्रिकेट क्लब (एमसीसी) ले नेपालविरुद्धको तीन दिवसीय प्रथम श्रेणीको क्रिकेट प्रतियोगिताको दोस्रो दिन बिहीबार तीन सय दुई रनको अग्रता हासिल गरेको छ। प्रतियोगिताको दोस्रो दिन नेपाली टोली आफ्नो पहिलो पालीमा एक सय ५३ रनमै अलआउट भएपछि एमसीसीले अग्रता फराकिलो बनाएको हो। अघिल्लो दिन ६ विकेटको नोक्सानीमा बनाएको तीन सय ११ रनको स्थितिबाट एमसीसीले बिहीबारको खेल अगाडि बढाएको थियो। खेलको दोस्रो दिन एमसीसी आफ्नो पहिलो पालीमा तीन सय ६४ रन बनाउँदै अलआउट भयो। कीर्तिपुरस्थित त्रिवि क्रिकेट मैदानमा टस हारेर ब्याटिङको निम्तो पाएको एमसीसीका लागि पहिलो पालीमा विल रोड्सले ७३ रनको योगदान गरे। यसैगरी विल भान्डेर्सपारले ५३ र मिल्स ह्यामोन्डले ५२ रन बनाए। यासिर अराफतले पनि टोलीको खातामा अविजित ६५ रन थपे। उनले ९८ बलको सामना गरी एक छक्का र १० चौका हिर्काए। उनी अघिल्लो दिन ३५ रनमा अविजित थिए। टम विस्लीले ३९ र एलेक्स थम्सनले ३० रन बनाए। थम्सन अघिल्लो दिन २२ रनमा अविजित थिए। एमसीसीले एक सय दुई ओभर ब्याटिङ गर्यो। पहिलो पालीमा नेपाली बलर सन्दीप लामिछाने र करण केसीले तीनतीन विकेट लिए। सोमपाल कामी र शरद भेषावकरले पनि दुईदुई विकेट हात पारे। जवाफी ब्याटिङमा ओर्लिएको नेपालले पहिलो पालीमा गतिलो ब्याटिङ गर्न सकेन। एक सय ५३ रनमै अलआउट भएपछि नेपाली टोली पहिलो पालीमा दुई सय ११ रनले पछाडि पर्यो। नेपालका लागि तल्लो क्रमका ब्याट्सम्यान सन्दीप लामिछानेले सर्वाधिक ३९ रनको योगदान गरे। अविजित रहेका सन्दीपले २१ बलको सामना गरी चार छक्का र दुई चौका हिर्काए। विनोद भण्डारीले ५१ बलमा पाँच चौकाको मद्दतले ३६ रन बनाए। सोमपाल कामीले २६ रन थपे। अन्य अनुभवी ब्याट्सम्यान लामो समय क्रिजमा टिक्न सकेनन्। नेपाली टोली ४५ ओभरमै अलआउट भयो। कप्तान ज्ञानेन्द्र मल्ल खाता खोल्नुअघि नै पेभेलियन फर्किए भने शरद भेषावकर पनि चार रनभन्दा अगाडि बढ्न सकेनन्। ओपनर राजु रिजाल आठ रनमै आउट भए। आरिफ शेखले १० रन बनाए भने दीपेन्द्रसिंह ऐरी एक रनमा पेभेलियन फर्किए। एमसीसीका बलर यासिर अराफत र एलेक्स थम्सनले तीनतीन विकेट लिए। ओलिभर ओल्बीले दुई तथा क्रिस रिघ र विल रोड्सले एकएक विकेट हात पारे। लगत्तै दोस्रो पाली ब्याटिङ गर्न आएको एमसीसीले दोस्रो दिनको खेल समाप्त हुँदासम्म दुई विकेट गुमाएर ९१ रन बनाइसकेको छ। एमसीसीका टम विस्ली १७ र मिल्स ह्यामोन्ड तीन रन बनाउँदै क्रिजमा छन्। ओपनर विली गुड्सम्यान ३९ र विल रोड्स ३० रनमा आउट भए। नेपालका पवन सर्राफ र ललित राजवंशीले एकएक विकेट लिए। नेपाली राष्ट्रिय टोलीले १४ वर्षपछि घरेलु मैदानमा प्रथम श्रेणीको क्रिकेट खेलेको हो। नेपालले पछिल्लो पटक सन् २००५ मा यूएईविरुद्ध आईसीसीले मान्यता दिएको पहिलो श्रेणीको क्रिकेट खेलेको थियो। एमसीसीविरुद्घको खेलसँगै कप्तान ज्ञानेन्द्र मल्लसहित नेपालका नौजना खेलाडीले पहिलो पटक प्रथम श्रेणीको क्रिकेट खेल्ने मौका पाएका छन्।
विश्वकप छनोट : नेपाल र कुवेतको खेल भुटानमा,"काठमाडौं : नेपालमा मंसिर ३ का लागि तय भएको नेपाल र कुवेतबीचको खेल दशरथ रंगशालामा नहुने भएको छ। सन् २०२२ को कतार विश्वकपको एसियाली राष्ट्रको दोस्रो चरणको छनोट खेलअन्तर्गत यसअघि नेपाल र कुवेतबीचको खेल दशरथ रंगशालामा गरिने तय भएको थियो। एसियाली फुटबल महासंघ (एएफसी)का प्रतिनिधिले कात्तिक १९ गते मात्र दशरथ रंगशाला निरीक्षण गरी एएफसीमा मैदानलगायत संरचनाको प्रतिवेदन पठाएको थियो। एएफसीले दशरथ रंगशालाको निर्माण नसकिएको र सुरक्षाको हिसाबले खतरा रहेको भन्दै नेपाल र कुवेतको खेल रंगशालामा खेलाउन नसक्ने प्रतिवेदन बुझाएको थियो। सोही आधारमा एएफसीले अखिल नेपाल फुटबल संघ (एन्फा)लाई अन्यत्र खेल खेलाउन निर्देशन गरेको हो। एन्फाले एएफसीको निर्देशनका आधारमा भुटानको चाङ्लिमिथाङ रंगशालामा खेल खेलाउन एएफसीलाई प्रस्ताव गरेको छ। उक्त खेल नेपालको होम खेल हुनेछ। एएफसीको निर्देशनअनुसार नेपाल र कुवेतको खेल दशरथ रंगशालामा खेलाउन नसकिएको पनि एन्फाले जनाएको छ। बिहीबार एन्फाका प्रवक्ता किरण राईले प्रेस विज्ञप्ति जारी गर्दै सबै प्रकारको अधिकतम प्रयत्न गरे पनि नेपाल र कुवेतको खेल रंगशालामा गराउन नसकेको उल्लेख गरेका छन्। एन्फाका महासचिव इन्द्रमान तुलाधरले विश्व फुटबल महासंघ (फिफा)को मापदण्डअनुसार दशरथ रंगशालाको निर्माण हुन नसकेकाले फिफा र एएफसीको निर्देशनकै आधारमा भुटानमा खेल खेलाउन प्रस्ताव गरिएको बताए। फिफा विश्वकपको एसियाली छनोटमा नेपाल समूह बीमा छ। समूहमा नेपालसहित कुवेत, जोर्डन, अस्ट्रेलिया र चाइनिज ताइपेई छन्। नेपालले यसअघि चारवटै खेल सम्बन्धित देशमा खेलिसकेको छ। चार खेलमा नेपालले तीनवटा हार खेपेको छ। नेपाल पहिलो खेलमा कुवेतसँग उसैको मैदानमा ७० गोलले पराजित भएको थियो। नेपालले दोस्रो खेलमा चाइनिज ताइपेईलाई २० गोलले हराएको थियो। तेस्रो खेलमा नेपाल अस्ट्रेलियासँग ५० गोलले पराजित भएको थियो। चौथो खेलमा नेपालले जोर्डनसँग ३० गोलको हार खेपेको थियो।"
पारस र सन्दीपबिनाको टोली,"काठमाडौं : बंगलादेशमा यही कात्तिक २८ देखि मंसिर ७ सम्म आयोजना हुने इमर्जिङ टिम्स एसिया कप क्रिकेटका लागि नेपाल क्रिकेट संघ (क्यान)ले १५ सदस्यीय खेलाडी टोली घोषणा गरेको छ। बुधबार राति घोषित टोलीमा पूर्वकप्तान पारस खड्का र लेग स्पिनर सन्दीप लामिछाने छैनन्। पारस र सन्दीप यूएईमा सोही समयमा टीटेन लिग खेल्न जान लागेकाले टोलीमा नराखिएको हो। ज्ञानेन्द्र मल्लको कप्तानीमा रहेको नेपाली टोलीको अन्य खेलाडीमा उपकप्तान दीपेन्द्रसिंह ऐरी, शरद भेषावकर, सोमपाल कामी, करण केसी, विनोद भण्डारी, रोहितकुमार पौडेल, ललितनारायण राजवंशी, पवन सरार्फ, सन्दीप जोरा, सुसन भारी, ईशान पाण्डे, मोहमद आरिफ सेख, अविनाश बोहोरा र कुशल भुर्तेल छन्। कुशलले पहिलो पटक राष्ट्रिय टोलीमा स्थान बनाएका हुन्। टोलीको प्रशिक्षकमा उमेश पटवाल, फिजियोमा विक्रम न्यौपाने, प्राविधिकमा रमन सिवाकोटी र व्यवस्थापकमा प्रशान्तविक्रम मल्ल छन्। यस प्रतियोगितामा नेपाल समूह बीमा छ। नेपालको समूहमा भारत, आयोजक बंगलादेश र हङकङ छन्। नेपालले कात्तिक २८ गते भारतसँग खेल्दै प्रतियोगिताको सुरुआत गर्नेछ। नेपालले दोस्रो खेल कात्तिक ३० गते हङकङ र तेस्रो खेल मंसिर २ गते आयोजक बंगलादेशसँग खेल्नेछ। समूह एमा श्रीलंका, पाकिस्तान, अफगानिस्तान र ओमान छन्। समूहको शीर्ष दुई टोली सेमिफाइनलमा पुग्नेछन्।"
एमसीसीसँग नेपालको फराकिलो हार,काठमाडौं : प्रथम श्रेणीको क्रिकेटमा नेपाल मेरिलेबोन क्रिकेट क्लब (एमसीसी) सँग २०८ रनले पराजित भएको छ। त्रिवि क्रिकेट मैदान कीर्तिपुरमा भएको खेलमा नेपालले कमजोर प्रदर्शन गर्यो। ३९३ रनको फराकिलो लक्ष्य पछ्याएको नेपाल ४०४ ओभरमा १८४ रनमै अलआउट हुन पुग्यो। नेपालका लागि सोमपाल कामीले अर्धशतक बनाए। उनले १ छक्का र ५ चौकाको मद्दतमा ५१ रन जोडे। त्यस्तै ओपनर राजु रिजालले ३१ रन जोडे। पहिलो इनिङमा फास्ट हिट गर्दै ३९ रन जोडेका सन्दीप लामिछानेले दोस्रो इनिङमा पनि २५ रन जोड। उनले २ छक्का र १ चौका हिर्काए। अन्य ब्याट्स्म्यानले भने उल्लेख्य रन जोड्न सकेनन्। नेपालले टस जितेर भ्रमण टोली एमसीसीलाई ब्याटिङको निम्तो दिएको थियो। उसले पहिलो इनिङमा अलआउट हुँदा ३६४ रन जोडेको थियो। जवाफमा नेपालले १५३ रनमात्र जोड्न सक्यो। २११ रनको अग्रता लिएको एमसीसीले दोस्रो इनिङमा १८१ रन बनाउँदै नेपालसामु बलियो लक्ष्य प्रस्तुत गर्यो। एमसीसीका लागि दोस्रो इनिङमा बिली गोडलम्यानले ३९ रन जोडे। त्यस्तै अर्का ओपनर वील रोड्सले ३० रनको योगदान गरे। ३६ ओभरको समाप्तीमा ६ विकेट गुमाउँदै १८१ रन बनाएको एमसीसीले पारी अन्त्यको घोषणा गरेको थियो। नेपालका लागि करण केसीले ३ विकेट लिए। १० ओभर बलिङ गरेका उनले ४५ रन खर्चिए। त्यस्तै सोमपाल कामी र पवन सर्राफले समान ११ विकेट लिए भने ललितनारायण राजवंशीको नाममा पनि १ विकेट रह्यो। तस्बिर : सुनिता डंगोल
नेपालको फितलो प्रदर्शन,काठमाडौं : मेरिलेबोन क्रिकेट क्लब (एमसीसी) ले नेपालविरुद्धको तीन दिवसीय प्रथम श्रेणीको क्रिकेट प्रतियोगिताको दोस्रो दिन बिहीबार तीन सय दुई रनको अग्रता हासिल गरेको छ। प्रतियोगिताको दोस्रो दिन नेपाली टोली आफ्नो पहिलो पालीमा एक सय ५३ रनमै अलआउट भएपछि एमसीसीले अग्रता फराकिलो बनाएको हो। अघिल्लो दिन ६ विकेटको नोक्सानीमा बनाएको तीन सय ११ रनको स्थितिबाट एमसीसीले बिहीबारको खेल अगाडि बढाएको थियो। खेलको दोस्रो दिन एमसीसी आफ्नो पहिलो पालीमा तीन सय ६४ रन बनाउँदै अलआउट भयो। कीर्तिपुरस्थित त्रिवि क्रिकेट मैदानमा टस हारेर ब्याटिङको निम्तो पाएको एमसीसीका लागि पहिलो पालीमा विल रोड्सले ७३ रनको योगदान गरे। यसैगरी विल भान्डेर्सपारले ५३ र मिल्स ह्यामोन्डले ५२ रन बनाए। यासिर अराफतले पनि टोलीको खातामा अविजित ६५ रन थपे। उनले ९८ बलको सामना गरी एक छक्का र १० चौका हिर्काए। उनी अघिल्लो दिन ३५ रनमा अविजित थिए। टम विस्लीले ३९ र एलेक्स थम्सनले ३० रन बनाए। थम्सन अघिल्लो दिन २२ रनमा अविजित थिए। एमसीसीले एक सय दुई ओभर ब्याटिङ गर्यो। पहिलो पालीमा नेपाली बलर सन्दीप लामिछाने र करण केसीले तीनतीन विकेट लिए। सोमपाल कामी र शरद भेषावकरले पनि दुईदुई विकेट हात पारे। जवाफी ब्याटिङमा ओर्लिएको नेपालले पहिलो पालीमा गतिलो ब्याटिङ गर्न सकेन। एक सय ५३ रनमै अलआउट भएपछि नेपाली टोली पहिलो पालीमा दुई सय ११ रनले पछाडि पर्यो। नेपालका लागि तल्लो क्रमका ब्याट्सम्यान सन्दीप लामिछानेले सर्वाधिक ३९ रनको योगदान गरे। अविजित रहेका सन्दीपले २१ बलको सामना गरी चार छक्का र दुई चौका हिर्काए। विनोद भण्डारीले ५१ बलमा पाँच चौकाको मद्दतले ३६ रन बनाए। सोमपाल कामीले २६ रन थपे। अन्य अनुभवी ब्याट्सम्यान लामो समय क्रिजमा टिक्न सकेनन्। नेपाली टोली ४५ ओभरमै अलआउट भयो। कप्तान ज्ञानेन्द्र मल्ल खाता खोल्नुअघि नै पेभेलियन फर्किए भने शरद भेषावकर पनि चार रनभन्दा अगाडि बढ्न सकेनन्। ओपनर राजु रिजाल आठ रनमै आउट भए। आरिफ शेखले १० रन बनाए भने दीपेन्द्रसिंह ऐरी एक रनमा पेभेलियन फर्किए। एमसीसीका बलर यासिर अराफत र एलेक्स थम्सनले तीनतीन विकेट लिए। ओलिभर ओल्बीले दुई तथा क्रिस रिघ र विल रोड्सले एकएक विकेट हात पारे। लगत्तै दोस्रो पाली ब्याटिङ गर्न आएको एमसीसीले दोस्रो दिनको खेल समाप्त हुँदासम्म दुई विकेट गुमाएर ९१ रन बनाइसकेको छ। एमसीसीका टम विस्ली १७ र मिल्स ह्यामोन्ड तीन रन बनाउँदै क्रिजमा छन्। ओपनर विली गुड्सम्यान ३९ र विल रोड्स ३० रनमा आउट भए। नेपालका पवन सर्राफ र ललित राजवंशीले एकएक विकेट लिए। नेपाली राष्ट्रिय टोलीले १४ वर्षपछि घरेलु मैदानमा प्रथम श्रेणीको क्रिकेट खेलेको हो। नेपालले पछिल्लो पटक सन् २००५ मा यूएईविरुद्ध आईसीसीले मान्यता दिएको पहिलो श्रेणीको क्रिकेट खेलेको थियो। एमसीसीविरुद्घको खेलसँगै कप्तान ज्ञानेन्द्र मल्लसहित नेपालका नौजना खेलाडीले पहिलो पटक प्रथम श्रेणीको क्रिकेट खेल्ने मौका पाएका छन्।
विश्वकप छनोट : नेपाल र कुवेतको खेल भुटानमा,"काठमाडौं : नेपालमा मंसिर ३ का लागि तय भएको नेपाल र कुवेतबीचको खेल दशरथ रंगशालामा नहुने भएको छ। सन् २०२२ को कतार विश्वकपको एसियाली राष्ट्रको दोस्रो चरणको छनोट खेलअन्तर्गत यसअघि नेपाल र कुवेतबीचको खेल दशरथ रंगशालामा गरिने तय भएको थियो। एसियाली फुटबल महासंघ (एएफसी)का प्रतिनिधिले कात्तिक १९ गते मात्र दशरथ रंगशाला निरीक्षण गरी एएफसीमा मैदानलगायत संरचनाको प्रतिवेदन पठाएको थियो। एएफसीले दशरथ रंगशालाको निर्माण नसकिएको र सुरक्षाको हिसाबले खतरा रहेको भन्दै नेपाल र कुवेतको खेल रंगशालामा खेलाउन नसक्ने प्रतिवेदन बुझाएको थियो। सोही आधारमा एएफसीले अखिल नेपाल फुटबल संघ (एन्फा)लाई अन्यत्र खेल खेलाउन निर्देशन गरेको हो। एन्फाले एएफसीको निर्देशनका आधारमा भुटानको चाङ्लिमिथाङ रंगशालामा खेल खेलाउन एएफसीलाई प्रस्ताव गरेको छ। उक्त खेल नेपालको होम खेल हुनेछ। एएफसीको निर्देशनअनुसार नेपाल र कुवेतको खेल दशरथ रंगशालामा खेलाउन नसकिएको पनि एन्फाले जनाएको छ। बिहीबार एन्फाका प्रवक्ता किरण राईले प्रेस विज्ञप्ति जारी गर्दै सबै प्रकारको अधिकतम प्रयत्न गरे पनि नेपाल र कुवेतको खेल रंगशालामा गराउन नसकेको उल्लेख गरेका छन्। एन्फाका महासचिव इन्द्रमान तुलाधरले विश्व फुटबल महासंघ (फिफा)को मापदण्डअनुसार दशरथ रंगशालाको निर्माण हुन नसकेकाले फिफा र एएफसीको निर्देशनकै आधारमा भुटानमा खेल खेलाउन प्रस्ताव गरिएको बताए। फिफा विश्वकपको एसियाली छनोटमा नेपाल समूह बीमा छ। समूहमा नेपालसहित कुवेत, जोर्डन, अस्ट्रेलिया र चाइनिज ताइपेई छन्। नेपालले यसअघि चारवटै खेल सम्बन्धित देशमा खेलिसकेको छ। चार खेलमा नेपालले तीनवटा हार खेपेको छ। नेपाल पहिलो खेलमा कुवेतसँग उसैको मैदानमा ७० गोलले पराजित भएको थियो। नेपालले दोस्रो खेलमा चाइनिज ताइपेईलाई २० गोलले हराएको थियो। तेस्रो खेलमा नेपाल अस्ट्रेलियासँग ५० गोलले पराजित भएको थियो। चौथो खेलमा नेपालले जोर्डनसँग ३० गोलको हार खेपेको थियो।"
पारस र सन्दीपबिनाको टोली,"काठमाडौं : बंगलादेशमा यही कात्तिक २८ देखि मंसिर ७ सम्म आयोजना हुने इमर्जिङ टिम्स एसिया कप क्रिकेटका लागि नेपाल क्रिकेट संघ (क्यान)ले १५ सदस्यीय खेलाडी टोली घोषणा गरेको छ। बुधबार राति घोषित टोलीमा पूर्वकप्तान पारस खड्का र लेग स्पिनर सन्दीप लामिछाने छैनन्। पारस र सन्दीप यूएईमा सोही समयमा टीटेन लिग खेल्न जान लागेकाले टोलीमा नराखिएको हो। ज्ञानेन्द्र मल्लको कप्तानीमा रहेको नेपाली टोलीको अन्य खेलाडीमा उपकप्तान दीपेन्द्रसिंह ऐरी, शरद भेषावकर, सोमपाल कामी, करण केसी, विनोद भण्डारी, रोहितकुमार पौडेल, ललितनारायण राजवंशी, पवन सरार्फ, सन्दीप जोरा, सुसन भारी, ईशान पाण्डे, मोहमद आरिफ सेख, अविनाश बोहोरा र कुशल भुर्तेल छन्। कुशलले पहिलो पटक राष्ट्रिय टोलीमा स्थान बनाएका हुन्। टोलीको प्रशिक्षकमा उमेश पटवाल, फिजियोमा विक्रम न्यौपाने, प्राविधिकमा रमन सिवाकोटी र व्यवस्थापकमा प्रशान्तविक्रम मल्ल छन्। यस प्रतियोगितामा नेपाल समूह बीमा छ। नेपालको समूहमा भारत, आयोजक बंगलादेश र हङकङ छन्। नेपालले कात्तिक २८ गते भारतसँग खेल्दै प्रतियोगिताको सुरुआत गर्नेछ। नेपालले दोस्रो खेल कात्तिक ३० गते हङकङ र तेस्रो खेल मंसिर २ गते आयोजक बंगलादेशसँग खेल्नेछ। समूह एमा श्रीलंका, पाकिस्तान, अफगानिस्तान र ओमान छन्। समूहको शीर्ष दुई टोली सेमिफाइनलमा पुग्नेछन्।"

शीर्षक,विवरण
अनुदार प्रजातन्त्रको अभ्यास,"नैतिकतामा पनि समानुपातिक विकास नहुँदा व्यक्तिव्यक्ति र पार्टीपार्टीबीचको दूरी फराकिलो भई बौद्धिकता र नैतिकताबीचको खाडल जडको रूपमा देखा पर्यो विचार, सिद्धान्त र प्रजातन्त्र आफैं लजाइरहेछन् सत्तापक्ष र प्रतिपक्षी दैनिकीले। निर्वस्त्र हुनेहरू लजाउँदैनन् किनकि उनीहरूले लाज पचाइसकेका हुन्छन्। विचार र सिद्धान्तले समाजलाई दिशानिर्देश गर्छ, त्यसैले त ऊ लजाइरहेछ। तर त्यसका पालनकर्ता सत्तासीनका घर र दिशाहीन दलका कार्यालयमा झुन्ड्याइएका मार्क्स, लेनिन, एंगेल्स, माओजस्ता विचारकका तस्बिरले धिक्कारिरहेका होलान् ती महान् राजनीतिज्ञ जसले उनीहरूका विचार र सिद्धान्तमा धावा बोलिरहेका छन्। यसको एकतारूपी घर भित्रभित्रै जलिरहेको छ भुसको आगो झैं। यसैमा कतिपय रमाइ पनि रहेका होलान्, तर थाहा छैन कालीदासरूपी तिनीहरूलाई, म पनि त्यही डुंगामा यात्रा गरिरहेको छु भन्ने। त्यही दलका केही युवा आदर्शका कुरा गर्छन् पनि, तर राजनीतिक कित्ताको गोटीबाहेक उनीहरूको देखिनलायक भूमिका छैन। बीपी कोइराला, गणेशमान सिंह, कृष्णप्रसाद भट्टराईलगायतको तस्बिर राखेर घर र कार्यालय सजाउनेहरू पनि यहाँ धेरै छन्, जो तिनले सुम्पिएको दायित्व बिर्सेर उनीहरूले प्रतिपादन गरेका विचार र सिद्धान्त बन्धकी राखेर वादविवादमा उत्रिइरहेका छन्। त्यो वादविवादमा पद प्राप्ति मात्र लुकेको छ, विचार र सिद्धान्त रक्षाको लडाइँ पटक्कै देखिँदैन। किनकि, पार्टी स्थापनाकालीन पुस्ताले भोगेको कष्टको अनुभव यो पुस्तालाई गर्नुपरेको भए सायद सिद्धान्तको माया हुन्थ्यो। केही युवा छन्, जो प्रतिवादमा खरो उत्रिइरहेका छन् तर मरणासन्न प्रजातन्त्र, विचार र सिद्धान्तलाई पुनर्जीवन दिई स्थापित हुन लजाइरहेका छन्। त्यो लज्जा किन र केका लागि हो ? कसैलाई बन्दुक पड्काउन काँध दिने होइन, बन्दुक पड्काउन आफैं तयार हुनुपर्छ। बीपीको सिद्धान्त र विचारमा नेपाली मौलिक चरित्र थियो। त्यसको संरक्षण र संवद्र्धन आवश्यक देख्दैनन्। अर्काको एजेन्डामा हिँड्ने, आयातीत विचार र सिद्धान्त बोक्नेहरू नेपाली समाजको चरित्रसँग मिल्न सक्दैनन् भन्ने युवाले बुझ्न आवश्यक छ। हैकमवादी नेता राजनीतिक दल प्रजातन्त्रका आधार स्तम्भ हुन्। तर, दलको नेतृत्वका क्रियाकलाप निरंकुश छन्। दलभित्र हैकमवादी नेताकै बोलवाला चल्छ। एकताको प्रश्न जटिल बन्दै गइरहेको छ। नेता मिलेर मात्र एकता हुँदैन त्यसको प्रभाव ग्रामीण कार्यकर्तासम्म पुग्नुपर्छ भन्ने पाठ ठूला भनिएका नेकपा र कांग्रेसले सिक्नै सकेनन्। सम्पत्तिको अंशबन्डा बेठीक नहोला त। व्यक्तिकै अंशबन्डा गर्न थालिएपछि एकता प्रक्रिया होइन प्रजातन्त्रकै भविष्यमाथि प्रश्न उठ्छ। किनभने, प्रजातन्त्रको विकल्प प्रजातन्त्र नै हो। नेकपाभित्र पनि महाधिवेशन चर्चालाई पन्छाउने गरिएको छ। कांग्रेस नेतृत्व पनि महाधिवेशन शब्द सुन्न चाहँदैन। संसदीय व्यवस्थाको वकालत गर्ने कांग्रेससमेत दलको महाधिवेशन टार्न अनेक बहाना झिक्दै हिँडिरहेको छ भने नेकपाका लागि महाधिवेशन चाहिएकै छैन। किनकि, दलीय व्यवस्थाको उन्नति उसको कार्यदिशाभित्र पर्दैन। प्रजातन्त्र र दलीय व्यवस्थाको सुदृढीकरण चाहेको भए दुई पार्टी एक हुने नै थिएनन् भन्ने कांग्रेसलाई कसले बुझाइदिने ? खालि एकीकरणले निर्वाचन हारिएको पीडाबाहेक उससँग नयाँ कार्यदिशा छैन। दल भनेको हिमालबाट हिउँ पग्लेर बगेको पानीजस्तो कञ्चन हुनुपर्छ। फोहोर हुन थालेपछि महाधिवेशन गरेर त्यसको सफाइ गर्ने हो। तर, यहाँ नेतृत्व नै पानी फोहोर बनाउन उद्यत् देखिन्छ भने प्रजातन्त्रको रक्षा कसरी सम्भव हुन्छ ? ठूला दलका शीर्ष नेताले जे बोल्यो त्यही प्रजातन्त्र भन्ने संस्कार मौलाएर गयो। गल्ती भए स्वीकार गर भन्छ प्रजातन्त्रले। गल्तीले मान्छेलाई अघि बढ्न सिकाउँछ। गल्ती नगर्ने माथि उठ्न सक्दैन। जे गरेबोले पनि ठिकै गरेको दाबी गर्ने संस्कार प्रजातन्त्र र समाजको शत्रु बनिरहेछ। दुईतिहाइको सत्ता हाँकेको दलभित्र भुसको आगो सल्किनुको पछाडिको कारक पनि यही नै हो। त्यसैले त विप्लव चुनौती बनिरहेछन् सत्ताका लागि। हिजो मान्छे मारेर क्रान्ति हुँदैन भन्नेहरू आज मान्छे मारेरै क्रान्ति गरेको दाबी गरिरहेछन्। यो शासक निरंकुश बन्न खोज्नुको परिणाम नभए के हो त ? दुईतिहाइ दम्भ र बौद्धिक बेरोजगार सरकारी नेकपासँग दुईतिहाइको सत्ता छ। प्रतिपक्षसँग सत्तापक्षलाई दम्भ र घमण्ड बढाइदिने चरित्र छ। सत्ता र प्रतिपक्ष दुवै कसैको सल्लाह र सुझाव मान्दैनन्। यो एकतिहाइको सत्ता हुँदा विकास भएको चरित्र हो। सबैथोक जान्नेसुन्ने आफैं भएपछि किन चाहियो सल्लाह ? प्रश्न उठ्छन् तर सुझाव दिन खोज्नेहरू आफैं लजाउँछन् र भित्रभित्रै हाँस्छन्। नेपाली बौद्धिकहरू बेरोजगार छन्। किनकि, उनीहरूले पाउने रोजगार रोजगारदाता नेता र उनैका आसेपासेले खाइरहेका छन्। सुझाव देश बनाउन, जनजनप्रति जवाफदेही, उत्तरदायी र जिम्मेवार बन्न लिने हो। भत्काउन सुझाव चाहिँदैन, नेतृत्व आफैं पर्याप्त छ। त्यसैले त बौद्धिक र विचार दिन सक्नेहरू बेरोजगार बन्न विवश छन्। बुद्धिजीवीको इन्पुट विना राज्य चल्दैन भन्ने मान्यता हुन्छ राजनीतिमा। दलीय राजनीतिमा पनि त्यो मान्यताले प्रश्रय पाउनुपर्ने हो। तर, यो मान्यता आजको राजनीतिसँग मेल खाँदैन। आज सल्लाह लिने चलन हराएको छ। नेपाली बौद्धिक मात्र होइनन्, ठूलो प्रजातन्त्र मानिने भारत र संसारकै नेतृत्व गरिरहेको दाबी गर्ने अमेरिकाका बौद्धिक पनि बेरोजगार बनाइएका छन्। अमेरिकामा नोम चोम्स्की रुचाइँदैनन्। विकासविद् एवं अर्थतन्त्रका नोबेल पुरस्कार विजेता अमत्र्य सेनलाई विश्वले मान्छ तर भारतमा नरेन्द्र मोदीलाई घाँडो भयो। नालन्दा विश्वविद्यालयमा उनको सम्मानका लागि एउटा कुर्सी राख्ने चलन थियो। तर, राजनीति लगाएर उनलाई राजीनामा दिन बाध्य पारियो। अर्का बुद्धिजीवी रघुराम राजनलाई रिजर्ब बैंक अफ इन्डियाबाट बर्खास्त गरियो। इटालीमा पनि ग्राम्सी ग्राह्य छैनन्। नेपालमा कुनै पनि बुद्धिजीवीलाई सत्ताले रुचाएको छैन प्रजातन्त्रपछिको ३० वर्षमा। पछिल्ला उदाहरण वामपन्थी रुझानकै चैतन्य मिश्रलाई पनि दुईतिहाइ सत्ताले पचाउन सकेन। त्यसो त बुद्धिजीवीमा पनि सबैथोकको ज्ञान हुन्छ भन्ने होइन। सबैजसो बुद्धिजीवीका आधारभूत कमजोरी भनेको आफ्नो विधामा पूर्वाग्रह हुन्छ। अर्थशास्त्री, समाजशास्त्री र राजनीतिशास्त्रीले आआफ्नो सिद्धान्तको चस्मा प्रयोग गर्छन्। बाँकी विषयमा सरोकार हुँदैन। सामाजिक न्यायसहितको विकासको परिकल्पना हुने सत्तासँग जनताका सबै समस्याको सम्बोधन गर्नुपर्ने दायित्व हुन्छ। सर्वांगीण विकासको चुनौती हुन्छ। सामाजिक समस्याको समाधान गरिबी र पछौटेपनको निरूपण सजिलो छैन। तर, बुद्धिजीवी चौतर्फी विकासका पक्षमा हुँदैनन्। त्यसैले त उनीहरू राजनीतिलाई फिट हुँदैनन्। यो राजनीतिको सिद्धान्त हो तर यहाँ राजनीतिज्ञमा जनताको सर्वांगीण विकास चेतको अभाव छ। आन्दोलन गर्नु र शासन गर्नु फरक विषय हुन्। परिवर्तन व्यवस्थापनका लागि आन्दोलनकारी प्रवृत्ति नभई तार्किक प्रवृत्ति आवश्यक पर्छ भन्ने शासकले बुझ्न नसक्दा आज चैतन्य मिश्रजस्ता व्यक्ति फाप्न सकेनन्। दार्शनिक प्लेटोको रिपब्लिकमा बुद्धिजीवीले मात्र राजा हुन पाउनुपर्छ भन्ने सिद्धान्त थियो। यो प्रजातन्त्रसँग मेल खाने विषय भएन। प्रजातन्त्रको स्थापनासँगसँगै यसको प्रयोग कम हुँदै गयो। राजनीतिमा एउटा भनाइ छ दुष्टहरूको अन्तिम सहारा नै राजनीति हो। उनीहरू अन्यत्र काम पाएनन् भने मात्र राजनीतिमा आउँछन्। नेपाली प्रचलनमा यो मान्यता थोरै मात्र लागू हुन्छ। हुन त अहिलेका राजनीतिज्ञमध्ये आधाभन्दा बढीले राजनीतिमा दुःख गरेकै हुन्। तर त्यो नागरिकको दुःखलाई सुखमा रूपान्तरण गर्ने भन्दा राजनीतिलाई पेसा र व्यवसाय बनाउन उद्यत् भए अधिकांश। राजनीतिमा सेवाभाव पटक्कै छैनदेखिएन। सेवा बन्नुपर्ने वस्तु आरोपप्रत्यारोपमा परिणत भयो। त्यसले समाजलाई न्याय गर्न सकेन। राजनीतिक सामन्तवाद समाप्त भयो भनिरहँदा सामाजिक सामन्तवाद मास्न सकिएन। यो समाज निर्माणको शत्रुका रूपमा स्थापित छ। यसको निर्मूलन बौद्धिक चेतबाटै हासिल गर्न सक्नुपर्छ, राजनीतिबाट मात्र सम्भव देखिन्न। सत्ता बढी आलोच्य भइरहेको छ हिजोको राजतन्त्रभन्दा पनि। हो, राजतन्त्रमा राजावादी कानुनभन्दा माथि भए भनेरै हामीले गणतन्त्र ल्याएका हौं, तर गणतन्त्रवादीहरूले आफूलाई कानुनभन्दा माथि राख्न थालेपछि कानुन त आम सर्वसाधारण नागरिकका लागि मात्र रहेछ भन्ने प्रमाणित भयो। संसद्लाई छायामा राख्ने धृष्टता अमेरिकी राष्ट्रपति डोनाल्ड ट्रम्प र भारतीय प्रधानमन्त्री नरेन्द्र मोदीले झैं केपी ओलीले पनि संसद्लाई आफ्नो छायामा राख्ने धृष्टता गरिरहेका छन्। आक्रोश, कुण्ठा र निम्छरा अभिव्यक्तिको वास्ता नगरी प्रश्नहरूको जवाफ दिन्छु, संसद्मा प्रतिपक्षीका प्रश्नका उत्तर दिन रोस्ट्रममा उभिएका प्रधानमन्त्रीले दिएको यो जवाफले त्यही संकेत गथ्र्यो। प्रतिशोध, आक्रोश र आवेगले भरिएका शब्दको पोको फुकाउने थलो संसद्लाई बनाइनु हुन्न। सरलताबाटै महानता प्राप्त हुन्छ, आक्रोशले होइन। तत्काल चर्चित हुन खोज्नेलाई लोकप्रियतासँग सरोकार हुन्न। लोकप्रिय हुन जनतामा छाप छोड्ने खालको काम हुनैपर्छ। त्यो खालको नेतृत्वको विकास हुन नसक्नु हाम्रो विडम्बना हो। नैतिकतामा पनि समानुपातिक विकास हुनुपर्छ। यही नहुँदा व्यक्तिव्यक्ति र पार्टीपार्टीबीचको दूरी फराकिलो हुँदै गयो। बौद्धिकता र नैतिकताबीचको खाडल जडको रूपमा देखा परेको छ। व्यक्तिले व्यक्तिगत हैकममा शासन गर्न थालेपछि संस्था बन्न सक्दैनन्। त्यसैले त कुनै पनि संस्था बन्नै नदिने पञ्चायतकालीन रोगले गणतन्त्रलाई पनि सताइरहेको छ। आन्दोलन गर्नु र शासन गर्नु फरक विषय हुन्। परिवर्तन व्यवस्थापनका लागि आन्दोलनकारी प्रवृत्ति नभई तार्किक प्रवृत्ति आवश्यक पर्छ भन्ने शासकले बुझ्न नसक्दा आज चैतन्य मिश्रजस्ता व्यक्ति फाप्न सकेनन्। अझै पनि तर्क र विवेकको प्रयोग गर्न सकिएन भने अंकगणितले केही गर्न सक्दैन भन्ने प्रधानमन्त्रीले बुझ्न आवश्यक छ। आलोचनाको संस्कृति त्याग्नैपर्छ। हामीले गरेको सबै सही हो भनेर बस्यौं भने सिक्ने कहिले ? दुईतिहाइको सत्ताले नबनाए देश कसले बनाउने ? राष्ट्रपति प्रणालीको अभ्यास दलीय विसंगतिभित्र अहिले सुन्न थालिएको छ राष्ट्रपति प्रणालीको अभ्यास। हिजो माओवादी कार्यकारी राष्ट्रपति भनिरहेको थियो। एमाले पनि प्रत्यक्ष निर्वाचित प्रधानमन्त्रीको पक्षमा उभिएकै हो। दुई पार्टी प्राविधिक रूपमा एक भएका छन्। दुईतिहाइ बहुमतको सुविधा छ। बाबुराम भट्टराई र उपेन्द्र यादवको एकतापछि अहिले मुलुकलाई ११ राज्यमा विभाजन गर्ने माग आइरहेको छ। कतै राष्ट्रपति प्रणालीको अभ्यासका लागि मार्गप्रशस्त गर्न यस्तो चर्चा चलाइएको त होइन ? प्रधानमन्त्रीले पनि संसदीय व्यवस्थाको सुदृढीकरण चाहेको भए उपप्रधानमन्त्रीजस्तो जिम्मेवार ओहोदामा बसेको व्यक्तिले सरकारका कार्यशैलीप्रति आक्रोश पोखिरहँदा पदमा बसिरहन ऊ कसरी लायक हुन्थ्यो ? हिन्दु राज्यको माग उठिरहेको बेला छिमेकीकै सहयोगमा राष्ट्रपति शासन प्रणालीको विकास त गरिँदै छैन ? दलीय व्यवस्थाका कारण धेरै शीर्ष नेता र दललाई विश्वासमा लिन कठिन भएकै कारण आफू सधैं आलोचित हुनुपरेको भन्दै एउटा राष्ट्रपतिलाई रिझाए आफूअनुकूलको शासन व्यवस्था स्थापित गर्न सजिलो हुन्छ भनेर छिमेकले यस्तो अभ्यास गर्न उक्साइरहेको त छैन ? नत्र आफूलाई मत दिने निमुखा गरिब जनताका पक्षमा काम नभएर माफियाका पक्षमा किन काम भइरहेको छ ? प्रसिद्ध बेलायती दार्शनिक जोन लोकले भनेका थिए, शासितहरूकै सहमतिमा शासन गर। तर आज पनि वालिग मताधिकारका आधारमा चुनिएर आएका सरकारहरू निरंकुश बाटोलाई नै अग्रगामी देखिरहेका छन्। प्रजातन्त्र छैन भनौं भने छ तर अनुदार। चुनाव हुनु मात्र प्रजातन्त्र होइन आउने सरकार निरंकुश भएपछि। संसारको ठूलो प्रजातन्त्र मानिने भारत र अमेरिका त ठूला देश भए, उनीहरूले जस्तो शासन व्यवस्था अँगाले पनि देश र जनतालाई फरक पर्दैन, तर मध्यपूर्वका इजिप्ट र टर्की तथा नेपालजस्ता मुलुकलाई निरंकुश सत्ता टिकाउन सहज छैन भन्ने अभ्यासहरूले देखाइरहेका छन्। यस्ता मुलुकका लागि उदार प्रजातन्त्रको विकल्प छैन। व्यवस्थाको अभ्यास अहिलेको आवश्यकता होइन। बरालिएको मुलुक एकताबाट मात्र अघि बढ्न सक्छ। दल, गुट र नेतामुखी राजनीतिलाई जनमुखी बनाउन नियत, सोच र संस्कारबाटै सच्चिनुपर्छ। सैद्धान्तिक रटानले मात्रै जनताले अनुभूत गर्ने खालको सुशासन सम्भव छैन।"
जम्न सकेन गाउँको सिंहदरबार,"संविधानले नागरिकको हैसियत दिइसकेको अवस्थामा छन्। त्यसैले पनि जनप्रतिनिधिले नागरिकलाई विगतजस्तो भ्रममा राख्न हुँदैन । स्थानीय सरकार र सभाकक्षमा नाटकबाजी नगरी तपाईं (जनप्रतिनिधि) ले काम गर्नुपर्छ, स्थानीय सरकारबारे जिम ग्रेले भनेको यो वाक्य नेपालका स्थानीय सरकारका हकमा सान्दर्भिक छ। मुलुकभरका ७५३ स्थानीय सरकार कार्यसम्पादनका हिसाबले कमजोर देखिएका छन्। आन्तरिक आयआर्जन र भएको अर्थतन्त्र व्यवस्थापन दुवैमा ह्रास आउनुमा अमर्यादित संगठनात्मक अवस्था र जनप्रतिनिधिसँग कर्मचारीको तालमेल नहुनु मूल कारण देखिएको छ। संघीयता लागू भएपछि नेपाल तीन तहको सरकारको अभ्यासमा छ। लर्निङ बाइ डुइङ बाट अघि बढिरहेका यी सरकार मानसिक र आर्थिक रूपमा सबल नहुञ्जेल संघीयताले पूर्णता पाउँदैन। यद्यपि दुईतिहाइको संघीय सरकार भएकाले र संविधानले तीनै तहका सरकारबीच सहकार्यको मोडेल अपनाएकाले संघीयताबाट देशमा समृद्धि आउनेमा भने दुईमत देखिँदैन। संघीयता आउनुअघि मुलुकमा एउटा सिंहदरबार थियो। अहिले त्यो सिंहदरबारको अधिकार गाउँघरमा पुगेको छ। यसरी भन्नु र गर्नुमा फरक देखिएको छ। किनकि, निर्वाचित स्थानीय सरकारले जसरी र जुन गतिमा काम गर्नुपथ्र्यो, त्यो नभएकै कारण सिंहदरबार गाउँमा होइन शब्दमा सीमित छ। दुईतिहाइको सरकारले यतिबेला बृहत् लक्ष्यका साथ समृद्ध नेपाल, सुखी नेपाली को नारा अघि सारेको छ, जसलाई साकार पार्ने मुख्य अभिभारा प्रत्यक्षपरोक्ष रूपमा स्थानीय सरकारमै छ। नारा सफल पार्न नेपाल सरकारले पच्चीसबर्से दीर्घकालीन सोच सार्वजनिक गरिसकेको छ भने पन्ध्रौं पञ्चवर्षीय योजनामार्फत प्रतिव्यक्ति आय, रोजगार, आर्थिक वृद्धिलगायत सामाजिक, आर्थिक र मानव विकासमा व्यापक फट्को मार्ने योजना ल्याएको छ। अन्ततः यी सबैको प्रतिफल स्थानीय सरकारबाटै नागरिकले पाउने हो। स्थानीय सरकार यसका लागि सुशासनमा अब्बल हुनुपर्ने देखिएको छ भने वित्तीय जवाफदेहिताका लागि व्यवस्थापकीय क्षमतामा शक्तिशाली बन्नुपर्ने आवश्यकता महसुस भएको छ। संघीयता भोगिसकेका एक विद्वान् जेन्निफर पह्ल्काले भनेको स्थानीय सरकारबारेको यो भनाइ पनि नेपालका सन्दर्भमा मिल्न गएको छ, स्थानीय सरकारमा रहने जुन कर्मचारीतन्त्रका बारेमा भन्छौं, त्यसप्रति हामी निराश छौं। यो तन्त्रले हामीले चाहेजस्तो काम गर्दैन। सिंहदरबारको अधिकार बोकेर घरआँगन आएको स्थानीय सरकारसँगको जनचाहना र अपेक्षासँग दुई वर्षको समग्र सम्पूर्ण उपलब्धि मापन गर्ने हो भने हामी खुसी हुने अवस्था देखिँदैन। तर, यहाँ जेन्निफरले भनेजस्तो कर्मचारीतन्त्र मात्र होइन, जनप्रतिनिधिसमेत दोषी देखिएका छन्। जनप्रतिनिधिसँग सरकारकै नेतृत्व पाएका हामीले जे र जसरी गरे पनि हुन्छ भन्ने दम्भले पनि यो अवस्था सृजना भएको छ भने कर्मचारीतन्त्रमा जनप्रतिनिधिलाई भन्दा आफैंलाई स्थानीय सरकार सञ्चालनको जानकारी बढी छ र जता जसरी घुमाए पनि हुन्छ भन्ने दम्भ हुनुले उनको भनाइ सार्थक देखिएको हो। राष्ट्रिय योजना आयोगका पूर्वनिर्देशक एवं स्थानीय सरकारबारे अध्ययनरत पूर्वसहसचिव वसन्तराज गौतमले जनप्रतिनिधिको पहिलो पाँच वर्ष कसरी बित्नेछ भने गरेको अनुमानले सोच्न बाध्य बनाएको छ। जसअनुरूप पहिलो वर्ष नयाँ छौं सिक्दै छौं (काम, कर्तव्य र अधिकार बुझ्ने), दोस्रो वर्ष केही पद्धति नै रहेनछ (नीति, कानुन, कार्यविधि र संरचना तयारी), तेस्रो वर्ष सहयोग नै भएन (विनायोजनाका पूर्वाधार, अनियन्त्रित खर्च र अनियमितता), चौथो वर्ष हामी लागिपरेका छौं (पूर्वाधार विकास तथा सेवा प्रवाहमा गति ल्याउने प्रयास) र पाँचौं वर्ष अर्को वर्ष त निर्वाचन भैगो नि (राजनीतिक आग्रह र पूर्वाग्रह) मा बित्नेछ। उनले समस्या मात्र तेस्र्याएका छैनन्, जनप्रतिनिधिलाई पाँच वर्ष क्रमशः के गर्ने भन्ने पनि सुझाएका छन्। पहिलो वर्ष जनचाहना पूरा गर्न आवश्यक नीति, कानुन, कार्यविधि निर्माण र योजना कार्ययोजना प्रस्तुत, दोस्रो वर्ष सेवा प्रवाह र योजना कार्यान्वयन गति, तेस्रो वर्ष सेवा प्रवाह र योजना कार्यान्वयन गतिका साथै मध्यावधि समीक्षा, चौथो वर्ष अझ रफ्तारमा सेवा प्रवाह र योजना कार्यान्वयनमा गति र पाँचौं वर्ष जनचाहना केही छुटे कि ? फेरि मत माग्न जानु छ। दुई वर्ष जसरी बिते पनि अबका दिनमा जनप्रतिनिधिले कम्तीमा यसरी सोच्ने कि ? पाइलैपिच्छे आर्थिक विसंगति महालेखा परीक्षकको छपन्नौं प्रतिवेदनलाई आधार मान्ने हो भने स्थानीय सरकारमा उत्तरदायित्व पूरा नभएको, वित्तीय जवाफदेहिता न्यून रहेको, बजेट सीमा र मार्गदर्शन बनाउने नगरेको पाइन्छ। अनुदान, राजस्व बाँडफाँट र आन्तरिक स्रोतबाट प्रशासनिक तथा अनावश्यक खर्च गरेको देखिन्छ। विधिको शासनलाई अझैसम्म आत्मसात गर्न नसकेको जनगुनासो अधिकांश स्थानीय सरकारमाथि लाग्ने गरेको छ भने सुशासनमा कुनै पनि स्थानीय सरकारले आफूलाई अब्बल साबित गर्न सकेका छैनन्। महालेखा परीक्षककै भनाइलाई आधार मान्ने हो भने मुलुकको ढुकुटी नियन्त्रण गर्ने पहिलो निकाय आर्थिक बद्मासी अर्थ मन्त्रालयबाटै सुरु हुन्छ। सम्भाव्य स्रोतको पहिचान र परिचालन नगर्ने, आयोजनाबाट लाभ प्राप्त गर्ने उपभोक्ताको उपस्थिति नरहने, आयोजना खाता नराख्ने, दोहोरो खर्च लेख्ने, पेस्की फछ्र्यौट नगर्ने, जिम्मेवारी कम सार्ने, घटी असुली गर्ने, नियमले लिनुपर्नेभन्दा घटी आय प्राप्त गर्ने, त्रुटिपूर्ण ढंगले योजना तथा कार्यक्रम तयार गर्ने, त्रुटिपूर्ण निर्णय गरी नोक्सानीको दायित्व भुक्तानी गर्ने, गर्नुपर्ने काम छुटाउने, नगर्नुपर्ने कामलाई प्राथमिकता दिने, समयमा सामानको प्रयोग नगर्ने, व्यक्तिविशेषलाई लाभ पुग्ने गरी निकासा तथा खर्च गर्ने, राजस्व माफी मिनाहा गर्ने, कर शुल्कको असुलीमा नियमितता नअपनाउने, कागज प्रमाण पेस नगरी भुक्तानी गर्ने, नगद जिम्मेवारी नसार्ने, अंकअक्षर केरमेट गरी बढी भुक्तानी गर्ने, कार्यक्रमको प्रक्रियागत ढिलाइ गर्नेजस्ता अनियमितता बढेको तथा आयोजनामा मूल्यांकन वा प्रभाव मूल्यांकन नगर्ने गरेको, वडा कार्यालयहरूका साथै सम्बन्धित कार्यालयले गर्नुपर्ने काममा विविधता भए पनि क्षमता विकास र गुणस्तरमा ध्यान नदिइएको, जिम्मेवारी तथा कर्तव्यमा दृष्टि नपुर्याइएको र कानुनले सुम्पेको जिम्मेवारी अरूलाई पन्छाउने प्रवृत्ति सर्वत्र देखिएको जस्ता विषयलाई प्रतिवेदनले उठाएको छ। स्थानीय सरकार आफैंमा स्वायत्त हुने भएकाले साथै अनुगमन र कारबाही नहुने परिपाटीले स्थानीय सरकारमा वित्तीय अनुशासन अत्यन्त कमजोर भएको हो। महालेखा परीक्षकको कार्यालयका साथै अख्तियार दुरुपयोग अनुसन्धान आयोग, राष्ट्रिय सतर्कता केन्द्रजस्ता निगरानी गर्ने संस्थाले खेल्ने भूमिकासमेत कमजोर हुनुले यो अवस्था आएको हो। प्रतिवेदन सार्वजनिक मात्र गर्ने र साना कर्मचारीलाई हतियार बनाएर तर्साउने मात्र गर्ने हो भने अबका कैयन् वर्ष यसरी नै चलिरहनेछन्। महालेखाको पछिल्लो प्रतिवेदनले देखाएको ५ खर्ब ८ अर्बको अत्यासलाग्दो बेरुजुले यसको पुष्टि गर्छ। भूतपूर्व महालेखापरीक्षक भानुप्रसाद आचार्यले भनेका थिए, महालेखाको प्रतिवेदनलाई बेवास्ता गरेका कारण भ्रष्टाचार र अनियमितता बढेर आएका हुन्। सरकारले गम्भीरतापूर्वक लिएको भए त प्रतिवेदनहरूमा सुधार देखिन्थ्यो। कानुनबमोजिम खर्च नगरेपछि महालेखा परीक्षकको कार्यालयले बेरुजु ठहर्याउँछ। नागरिकले तिर्ने करमाथि बर्सेनि यति ठूलो खेलबाड किन सधैं निरन्तरता पाउँछ ? यी प्रतिवेदनलाई कर्मकाण्डी ठानिनु महाभूल हो। यसको असर मुलुकलाई दीर्घकालीन ढंगले परिरहेको जनप्रतिनिधिले बुझ्नैपर्छ। खर्चको पुनरावलोकन र अबको दिशा दसकौंदेखिको राजनीतिक संक्रमणले आर्थिक सुधार र दिगो विकास अलपत्र अवस्थामा छन्। पुँजीगत खर्चले उत्पादनमा अहं भूमिका खेल्न सकेको छैन। निर्यातभन्दा आयातमै मुलुक रमाइरहेको थियो। सही योजना र दीर्घकालीन सोच हुने हो भने अबका दिनमा स्थानीय सरकारले आयातलाई क्रमशः घटाएर निर्यात बढाउन सक्नेछन्। तर आजसम्म न आन्तरिक आय वृद्धि गर्न सकेका छन् न संघीय सरकारले प्रदान गर्ने अनुदानको सही उपयोग नै। सार्वजनिक खर्चले सही ट्र्याक समात्न सकेको छैन। सार्वजनिक खर्च पुनरावलोकन आयोग २०७५ को प्रतिवेदनमा भनिएको छ, आयोजनाहरू पूर्वतयारीविनै बजेट राख्ने, स्रोत सुनिश्चितताका नाममा नयाँ परियोजनाहरू आर्थिक वर्षका बीचमा समावेश गर्ने, उच्च प्राथमिकतामा राखिएका राष्ट्रिय गौरवका आयोजनालगायत अन्य आयोजनाको कार्यान्वयनमा जटिलता, स्रोतान्तर र रकमान्तरको व्यापक दुरुपयोग, पुँजीगत बजेटको ठूलो हिस्सा आर्थिक वर्षको अन्त्यमा खर्च गर्नेजस्ता प्रवृत्ति सार्वजनिक खर्च प्रणालीका मूल समस्याका रूपमा रहेका छन्। कार्यान्वयन पक्ष कमजोर हुँदा कतिपय आयोजना अधुरा रहने र समय एवं लागत बढ्ने गरेको छ। प्रत्यक्ष र परोक्ष रूपमा यो अवस्थासँग ७५३ स्थानीय सरकारको भूमिका जोडिएको छ। मुलुकको कूल ग्रार्हस्थ उत्पादन एकातिर छ भने सरकारी खर्चको आकार अर्कोतिर छ, जुन तुलनात्मक रूपमा निकै बढी छ। पुँजीगत खर्च शतप्रतिशत पुर्याउन सके स्थानीय सरकार समग्र विकासमा अघि बढ्नेमा शंका छैन। संघीय, प्रदेश र स्थानीय सरकारहरूको समग्र अवस्था हेर्ने हो भने आर्थिक वर्षको अन्त्यसम्ममा ४० देखि ५० प्रतिशत मात्र पुँजीगत बजेट खर्च भएको सरकारी तथ्यांक छ। यो तथ्यांक विश्लेषण गर्ने हो भने पछिल्ला सात वर्षमा पुँजीगत बजेटको तुलनामा यथार्थ खर्चको वार्षिक औसत ७३३ प्रतिशत छ। बजेट विनियोजनमा प्रभावकारिता देखाउन सके र सोहीअनुरूप खर्च प्रणाली लागू गर्न सके स्थानीय सरकारको प्रभावकारिता अवश्य बढ्ने छ। प्रतिवेदनको निष्कर्ष छ, चालु खर्च नियन्त्रणमा उच्च प्राथमिकता, हालको संगठनात्मक ढाँचामा पुनर्संरचना गर्दै कर्मचारी व्यवस्थापनमा थप सुधार एवं परिमार्जन, संविधानमा भएको व्यवस्थाअनुरूप खर्च अधिकारमा टेकेर चालु आयोजना र कार्यक्रमहरूको नयाँ ढंगले बाँडफाँट, वित्तीय संघीयताअनुरूप संरचनागत, संस्थागत, व्यवस्थापकीय प्रबन्ध र प्रभावकारिता, सामाजिक सुरक्षा र अनुदान कार्यक्रमलाई एकीकृत र प्रभावकारी, सार्वजनिक सेवा सहज र मितव्ययी बनाएर तीनवटै सरकारबीच अन्तरसम्बन्धित हुने गरी प्रणालीगत रूपमै सुधार गर्नुपर्छ। अझैसम्म संघ, प्रदेश र स्थानीय सरकारको कार्यक्षेत्रबारे अस्पष्टता देखिएकै छन्। यसले सबै खालका आयोजना तीनवटै तहमा सञ्चालन हुँदा दोहोरोपनको ठूलो समस्या छ। स्थानीय सरकारले समग्र खर्चका लागि क्रियाकलापमा आधारित खातासूचीअनुसारको खर्च मापदण्ड तोकेका छैनन्। स्थानीय सरकारले आयव्ययको विवरण असार १० गतेभित्र पेस गरिसक्नुपर्ने कानुनी प्रावधान भए पनि दर्जनौंले त्यसलाई लत्याएका छन्। उनीहरूले अझैसम्म आवधिक योजना र मध्यकालीन खर्च बनाएका छैनन्। समग्रमा, संविधानतः स्थानीय सरकारलाई नागरिकसँग रहेर स्थानीय स्तरमा सेवासुविधा पुर्याउने र विकासका कार्यहरू सुलभ र गुणस्तरीय रूपमा प्रवाह गर्ने निकायका रूपमा जिम्मेवार बनाइए पनि त्यसो हुन सकेको छैन। प्रजातन्त्र, लोकतन्त्र हुँदै गणतन्त्र कार्यान्वयनमा रहे पनि नागरिकका लागि यो दुर्भाग्य भइरहेको छ। बेथितिको चरम स्वरूप स्थानीय सरकारमा कतिसम्म बेथिति छ भन्ने उदाहरण काठमाडौं उपत्यकाभित्रकै दुई नगर सरकारलाई हेरे पुग्छ। महानगरपालिका रहेको ललितपुर र मध्यपुर ठिमी नगरपालिका। क्रमशः यी दुई नगर सरकारको कांग्रेस र नेकपाले नेतृत्व गरेका छन् भने दुवैमा नेतृत्व गर्ने पार्टीभन्दा विपक्षीको बहुमत छ। ललितपुरका मेयर चिरिबाबु महर्जनले ल्याएको नीति तथा कार्यक्रमको प्रतिपक्षीले विरोध गरेपछि समस्या चरमोत्कर्षमा पुगेको थियो। महर्जनले बजेट पारित भएको जनाएका छन्। तर, सभाले पास नगरेको प्रतिपक्षीको भनाइ छ। यस्तै मध्यपुरमा विशेष नगर सभामा मेयर मदनसुन्दर श्रेष्ठ नै अनुपस्थित भएपछि विवादले चरमोत्कर्ष निम्त्याएको हो। उपमेयर अञ्जनादेवी मधिकर्मीले नगरसभा गरिन्। सभाले स्थानीय सरकार सञ्चालन ऐन २०७४ को परिच्छेद ३ को दफा १६ को उपदफा क मा भएको मेयरको काम, कर्तव्य र अधिकारभन्दा बाहिर गएर मेयर श्रेष्ठले आर्थिक कारोबार, तोक, आदेश र टिप्पणीका आधारमा फाइल उठाई योजना सञ्चालन गरेको ठहर गरेको छ। तर मेयर श्रेष्ठ भने नगरसभा अवैधानिक भएकाले प्रस्ताव र पास भएका कुनै विषयको अर्थ नरहने दाबी गर्दै आएका छन्। सभाले भने श्रेष्ठमाथि छानबिन गर्ने भएको छ। असार अन्तिमसम्म यी दुवै सरकार यही बेथितिमा गुज्रिएका छन्। जननिर्वाचित भएर आएको डेढ वर्ष बित्दासम्म करिब तीन दर्जन पालिका (गाउँनगर) ले अन्तिम लेखा परीक्षण नै गर्न सकेका छैनन्। असार १० सम्म बजेट ल्याइसक्नुपर्ने कानुनी प्रावधान भए पनि तेस्रो सातासम्म १२६ पालिका अलमलिएकै अवस्थामा छन्। यसवर्ष करिब ८५ प्रतिशत गाउँपालिकाले तोकिएको समयभित्रै बजेट ल्याएको गाउँपालिका राष्ट्रिय महासंघको भनाइ छ। समयमा बजेट नल्याउनुमा कमजोरीका साथै परिस्थितिजन्य बाध्यता पनि होलान्, तर समयमै सचेत भएर कामप्रतिको लगावमै समस्या भने पक्का हो। नगरपालिकाको हकमा भने ८५ देखि ९० प्रतिशत नगरपालिकाले बजेट ल्याएको नेपाल नगरपालिका संघको भनाइ छ। नागरिकले स्थानीय सरकार किन चाहिन्छ ? स्थानीय सरकारले मलाई के दियो भनेर प्रश्न गर्न थालेका छन्। नागरिकलाई अनुभूत गराउन सकेन भने त्यो स्थानीय सरकार निकम्मा ठहरिने सम्भावना हुन्छ। न्याय पाउनु नागरिकको मानवअधिकार र आधारभूत अधिकार हो। कानुनतः सबै स्थानीय सरकारमा न्यायपालिकाको व्यवस्था छ। उपमेयरको संयोजकत्वमा गठन हुने न्यायिक समितिले न्याय दिन सक्नुपर्छ नसके उपल्लो स्तरमा सिफारिस गर्नुपर्छ। नागरिकले असुरक्षित र अन्याय महसुस गर्छ भने त्यो सरकार सबल होइन, दुर्बल ठहरिनेछ। यस्ता गुनासा पनि बढिरहेका छन्। नगरसभा गर्ने व्यास नगरपालिका भने अर्को बेथितिले भाइरल बनेको छ। नगरपालिकाकै ब्यानर राखेर नगरसभा सकिएलगत्तै मेयरकै सभाकक्षमै सरकारी खर्चमा उनीलगायत केही जनप्रतिनिधि ह्विस्कीसहित नाचगान गरेको भिडियो भाइरल बनेको हो। यसले आमनागरिकको मनस्थितिमा कस्तो सन्देश देला ? कन्फ्लिक्ट अफ इन्ट्रेस्ट हुनु स्थानीय सरकारले सही गति नलिएको संकेत हो। स्वार्थ बाझिने खालका निर्णय भएको समाचार पटकपटक जनसमक्ष आएका छन्। नागरिकले दिएको विश्वासको मतबाट जनप्रतिनिधि शक्तिशाली पदमा पुगेका हुन्। स्वार्थअनुकूल निर्णय गर्नु भनेको भ्रष्टाचार हो। स्थानीय सरकारले गरेका केही गलत अभ्यास उदाहरण यस्ता छन्, कतै बहुमतको दुरुपयोग भएको छ भने कतै डोजर आतंक छ अनि कतै तीन दशकदेखि एउटैलाई निरन्तर ठेक्का। लहान नगरपालिकामा विपक्षी पार्टीले जितेका वडामा विभेदपूर्ण तरिकाले बजेट विनियोजन गरेको घटना सार्वजनिक भएको छ। बाजुरामा एकैपटक ५३ वटा डोजरले प्राविधिक अध्ययनविनै अन्धाधुन्ध एक सय ६५ किलोमिटर सडक खनेको विषयले पनि बजार तताएको छ। वडाध्यक्ष डोजाराध्यक्ष भएको आरोप जताततै लाग्न थालेको छ। आफैंले आफैंलाई ठेक्का दिने विकृति हावी भएको देखिन्छ। राजधानीबाहिर यस्ता घटना वा बेथिति स्वाभाविकै होलान् जब राजधानीभित्रै यस्ता चरम लापरबाही संघीय सरकारबाटै भएका छन्। चाबहिलबौद्धजोरपाटी खण्डको सडक ३० वर्षदेखि निरन्तर ठेक्का लिने र दिने काम भइरहेको छ। यस अवधिमा के कति बजेट दुरुपयोग भयो ? सडकको दुरवस्था किन जहिले पनि उस्तै ? अनौठो त यो छ कि कर्मचारीलाई ठेक्का दिन र ठेकेदारलाई लिन पाए पुग्यो ! कर्णाली त यसै विकट, विकासबाट वञ्चित नै छ। स्थानीय सरकार आएपछि पनि उस्तै हुनुमा टाठाबाठाकै राज प्रमुख कारण हो। कतिसम्म भने जता मालिक उतै भोटको अवस्था अझै कायमै छ। ऋण दिने मालिकले जता भोट हाल्छन् वा हाल्नु भन्छन्, निरीह बनेका ती नागरिकले उतै भोट हाल्नुपर्ने बाध्यताले कस्तो विकासको अपेक्षा गर्ने ? कर्मचारी र जनप्रतिनिधिबीच क्षेत्राधिकार मिच्ने होडबाजी नै चलेको छ। यो स्थानीय तहमा सीमित छैन। संघ र प्रदेश सरकारसमेतले स्थानीय सरकारको क्षेत्राधिकार मिच्ने काम थुप्रै देखिएका छन्। अख्तियार दुरुपयोग अनुसन्धान आयोगको एउटा प्रतिवेदनअनुसार मुलुकभर एक हजार ८ सयवटा विकास निर्माणका आयोजना भद्रगोल अवस्थामा छन्। यति धेरै आयोजना भद्रगोल हुनुमा संघ र प्रदेश मात्र होइन, स्थानीय सरकारसमेत जिम्मेवार छ। विकासमा समावेशी, समान सहभागिता र जवाफदेहिता पनि अर्थपूर्ण हुनुपर्छ। यो केही हदसम्म लागू भएको छ तर अल्पसंख्यक, बालबालिका, जनजाति, मधेसी र महिलाकै पनि प्रतिनिधित्वलाई अर्थपूर्ण बनाउन सकिएको छैन, यसमा स्थानीय सरकारको हस्तक्षेप जरुरी छ। स्थानीय सरकारमा निर्वाचित दलित महिलाको अवस्था प्रतिनिधित्वका हिसाबमै कमजोर छ। केही स्थानीय सरकार पनि विगतको केन्द्रीय सरकारकै सिकोमा देखिन्छन्। कागजी काममा बढी चासो देखिनुले जनताले दिएको विश्वासको मत दुरुपयोग हुने अवस्था आइसकेको छ। थुप्रै विषयमा कानुनी सीमा उल्लंघन गर्ने होडबाजी चल्नु स्थानीय सरकारको उँधो लाग्ने मती नै हो। स्थानीय तहको प्रमुख कार्य शासन र विकास हो। यसका लागि सरकारी रकम, आयव्यय, सम्पत्ति र दायित्वको संरक्षण एवं परिचालन गरी नागरिकमैत्री बन्न आवश्यक छ। त्यसैले आर्थिक सुशासन, पारदर्शिता, स्थायित्व र प्रतिबद्धताको सुनिश्चितताका लागि हरेक तह प्रभावकारी हुनुपर्छ। स्थानीय तहको ठूलो चुनौती आगामी दिनको व्यवस्थापन सुधार गरी नागरिकप्रतिको जिम्मेवारी पूरा गर्नु हो। क्षमता अभिवृद्धि गरी विगतमा सिकेका राम्रा अभ्यासहरूको अनुसरण र नराम्रा तथा अनियमितताको नियन्त्रण गर्नुपर्छ। स्थानीय विकासका लागि नीति निर्धारण गर्नेदेखि कार्यान्वयन गर्ने प्रक्रियासम्म पद्धतिसँग तालमेल गरी आफूलाई सक्षम बनाउने मार्गमा तत्काल सुधार गर्नुपर्छ। नागरिकप्रतिको जिम्मेवारी पूरा गर्न नीति, योजना, स्रोत बाँडफाँट, परिचालन, अनुदानको उपयोग, प्रविधि, विधिको पालना, गुणस्तरीय कार्य, पारदर्शी लेखा प्रणाली र नतिजाको लेखापरीक्षण गरी सुशासनको प्रत्याभूति दिलाउन सबैले जोड दिनुपरेको छ। अबको बाटो पछिल्ला वर्ष साधारण खर्चमा व्यापक वृद्धि भएको सरकारकै तथ्यांकले देखाएको छ। आमनागरिक र कानुनसमेतले सिंहदरबार मानिएको स्थानीय सरकार मितव्ययी, जवाफदेही र पारदर्शी हुनुपर्छ। आफ्ना लागि आफैं कानुन र योजनासँगै बजेट बनाउन र विनियोजन गर्ने अधिकारसम्पन्न स्थानीय सरकार बलियो पनि हो अनि नागरिककै हितमा काम गर्छ भन्ने बुझाइविपरीत कुनै हालतमा जानु हुँदैन। स्थानीय सरकार सञ्चालन ऐनमा उल्लेख भएको स्थानीय तहको अधिकार सुनिश्चित गर्दै कार्यान्वयन गर्न जनसहभागिता, उत्तरदायित्व र पारदर्शिता सुनिश्चित गरी सुलभ र गुणस्तरीय सेवा प्रवाह गर्नुपर्ने देखिन्छ। स्थानीय सरकारले सबै नराम्रो मात्र गरेका छन् भन्ने होइन। आधा संख्यामा पालिकाहरूले असल अभ्यासको थालनी गरेका छन् जुन मुलुकभरकै स्थानीय सरकारका लागि अनुकरणीय छन्। तर यतिले मात्र समग्र विकास सम्भव छैन। त्यसैले नागरिकका घरदैलोमा पुगेका सरकार अब नागरिककै हुनुपर्छ, उनीहरूकै आवश्यकता र चाहनामा चल्नुपर्छ। नाम मात्रको नागरिकको सरकार भएर समग्र विकास सम्भव छैन। जनता अब संविधानले नागरिकको हैसियत दिइसकेको अवस्थामा छन् त्यसैले पनि जनप्रतिनिधिले नागरिकलाई विगतजस्तो भ्रममा राख्न हुँदैन। नागरिक हरविषयमा सचेत छन्। उनीहरू सरकारका सूचना तत्क्षण चाहन्छन्। स्थानीय सरकारले पनि नागरिकका सूचनाका हक (जो संविधानमै व्यवस्था गरिएको छ) लाई बुझोस्। हरेक विषयलाई सञ्चारमाध्यममार्फत जनसमक्ष पुर्याओस्। किनकि, जब नागरिकले पर्याप्त सूचना पाउँछ तब उसले सरकारका खराब कामको निगरानी थाल्छ। राम्रा कामले मात्र समृद्ध नेपाल, सुखी नेपाली को नारा सम्भव छ। ५ स्थानीय सरकारका सबल पक्षहरू समावेशी प्रकृतिको संगठनात्मक स्वरूप भएकाले, पिछडिएका वर्ग र लक्ष्यित समुदायको आवाज निर्णायक तहसम्म पुग्ने व्यवस्था भएको छ। पहिल्यैदेखि नै संस्थागत संरचना भएकाले त्यसलाई सुधार र स्तर वृद्धि गर्दा नै पुग्ने थियो। प्रदेशको जस्तो नयाँ सिर्जना गर्नु परेन। भौगोलिक क्षेत्र बृहत् बनाएकाले प्राकृतिक स्रोतको जगेर्ना र उपयोग गर्ने अवसर भएको छ। संविधानले नै एकल अधिकार दिएका विषयमा आफ्नै विधानसभाबाट कानुन बनाई लागू गर्ने अधिकार भएकाले सहज छ। तोकिएका कर राजस्वका क्षेत्रहरूमा दर निर्धारण र संकलन गर्ने अधिकार निहित छ। स्थानीय तहबीच सम्बन्ध र समन्वय गर्न तहहरूको साझा विकास रणनीति र कार्यक्रम बनाउन स्वतन्त्रता पाएको छ। पिछडिएका र लक्ष्यित समुदाय, वर्गको उत्थान र विकासका लागि नीति कार्यक्रम बनाउन र लगानी गर्न कानुनले नै प्रोत्साहित गरेको छ। स्थानीय तहले आफ्ना प्रतिनिधिहरूबाटै छुट्टै राष्ट्रिय स्तरको संघ, महासंघ बनाउन पाउने र त्यसबाट विभिन्न सरकारसँग समन्वय गर्ने, सहयोग पुर्याउने र दबाबमूलक कार्यक्रम गर्न पाउनेछ। स्थानीय तहले संघ र प्रादेशिक सरकारहरूबाट विभिन्न आर्थिक स्रोतहरू पाउने व्यवस्था भएकाले आर्थिक स्थिति बलियो भएको छ।६ स्थानीय सरकारका दुर्बल पक्षहरू निर्वाचित पद र राजनीतिक दलको पद दुवै लिने व्यवस्था भएकाले निर्वाचित पदभन्दा दलको पद बलियो भएर निष्पक्ष कार्य गर्न सकेका छैनन्। महानगरपालिका र उपमहानगरपालिकालाई पनि गाउँपालिकासरहको अधिकार दिएकोमा सबै ग्रामीणमुखी अधिकार भएको तर नगरमुखी अधिकारहरू नभएकाले ठूला नगरहरूलाई काम गर्न कठिन भएको छ। संघ र प्रदेशले खटाएका कर्मचारीबाट काम लिनुपर्दा कर्मचारीको व्यवस्थापनको स्वायत्तता भएको देखिँदैन। जल, जमिन र जंगलमाथिको अधिकार सीमित भएकाले स्थानीय तहले पूर्णता नपाएको अवस्था छ। निर्वाचित पदाधिकारीहरूको आचारसंहिता बनाएर इमानदारी र निष्ठावान् बनाउन नसकेको देखिन्छ। आफैं ठेक्कापट्टा लिने, बढी सुविधा लिने, विपक्षीलाई पक्षपात गर्ने भएकाले बढी आलोचित हुनुपरेको साथै यसैकारण बेरुजु बढेको पाइएको छ। ऐनकानुन बनाएर लागू गर्नेतर्फ प्राथमिकता नदिएको, नजानेको र विधिको शासनको मर्म नबुझेको देखिन्छ। प्राकृतिक स्रोत र वित्त आयोगले पूर्णता नपाउँदा अनुदान र राजस्व बाँडफाँटमा साथै प्राकृतिक स्रोत व्यवस्थापनतर्फ समस्या भइरहेको छ। युवा रोजगारको अवसर बढाउन नसकेकाले वैदेशिक रोजगारको संख्या घट्न सकेको छैन। अन्तरपार्टी र आफ्नै भ्रातृ संगठनसँग समन्वय गर्न नसकेकाले विवाद र उजुरी बढिरहेको छ। सरल र सहज तरिकाले जनतालाई सेवा गर्न सकेका छैनन्। अर्थात् सिंहदरबारको अधिकार भने पनि जनताले त्यसरी सेवा पाएका छैनन्। टिप्पणी सबै सरकार सबल नभएसम्म समृद्ध सम्भव छैन  खेमराज नेपाल, स्थानीय शासनविज्ञ एवं पूर्वसचिव नेपाल सरकार सबै भ्रष्टाचार बेरुजु होइनन्। स्थानीय तहमा पहिलो वर्ष जनप्रतिनिधि आउँदा कानुन नै थिएन। कानुन कार्यविधि नहुँदै खर्च गरेपछि बेरुजु निस्किनु स्वाभाविक हो। दोस्रो वर्ष पनि आवश्यक सबै कानुन निर्माण गर्न भ्याएनन्। अर्को उठाउनैपर्ने विषय भनेको निर्वाचन क्षेत्र विकास कार्यक्रम हो। यो कार्यक्रमले संविधानको अनुसूची ८ को अधिकार खोसेको छ। यो कार्यक्रम बन्द गर्नुपर्छ। विधायकीले कार्यकारिणीको क्षेत्राधिकार मिच्न पाइँदैन। यसैगरी योजना निर्माण गर्दा क्लस्टरमा आधारित भएर जानुपर्छ। उपभोक्ता समितिहरू बनाउँदा सबैभन्दा अन्तिम ठाउँमा घर भएको मान्छेलाई अध्यक्ष बनाउने अभ्यास श्रीलंकामा रहेछ। त्यसले आफ्नो घरसम्म पुग्ने बाटो, नाला वा कुलो जे बनाए पनि इमानदार भएर बनाउँदा रहेछन्। हामीले रोल्पामा पनि त्यो मोडलको अभ्यास गर्यौं। सकारात्मक धारणा निर्माण गर्ने यस्ता कार्यक्रम विरलै आयोजना हुने गरेका छन्। त्यसैले यो कार्यक्रमको आयोजना आफैंमा राम्रो काम हो। हामी स्थानीय शासनको पृष्ठभूमिमा जाने हो भने १९७६ पुस २ गते भोटाहिटी म्युनिसिपलिटी गठन भएको हो। यसरी हेर्दा आधुनिक स्थानीय शासनको जग बसालेको सय वर्ष पुगेछ। त्यसैले यो वर्ष आफैंमा खुसीको वर्ष हो। यसलाई सिकाइका रूपमा हेर्नुपर्छ।"
साख गुमाउँदै राष्ट्रपति रनिङ सिल्ड,"हाल सम्पन्न केन्द्रीय स्तरको राष्ट्रपति रनिङ सिल्डमा महत्त्वपूर्ण प्रदेशहरू न सहभागी नहुनु र केन्द्रीय प्रतियोगिताक व्यवस्थापन लथालिंग हुनुले पनि राष्ट्रपति रनिङ सिल्डप्रतिको आकर्षण विस्तार घट्न थालेको आभास दिन्छ। काठमाडौं : खेलाडी उत्पादनको कोसेढुंगा मानिने राष्ट्रपति रनिङ सिल्ड प्रतियोगिताले पछिल्लो समय साख गुमाउन थालेको छ। कुनै समय निकै प्रतिष्ठित यो प्रतियोगिताप्रति खेलाडीको आकर्षण पनि विस्तारै कम हुँदै गएको पाइन्छ। हालै सम्पन्न केन्द्रीय स्तरको राष्ट्रपति रनिङ सिल्डमा महत्त्वपूर्ण प्रदेशहरू नै सहभागी नहुनु र केन्द्रीय प्रतियोगिताकै व्यवस्थापन लथालिंग हुनुले पनि राष्ट्रपति रनिङ सिल्डप्रतिको आकर्षण विस्तारै घट्न थालेको आभास दिन्छ। राष्ट्रप्रमुखसँग जोडिएको प्रतियोगिताको विषयमा राष्ट्रिय खेलकुद परिषद् (राखेप)ले खेलाँची गर्ने र प्रतियोगिताका नाममा झारा टार्ने काममात्र भएपछि यसको गरिमा घट्न थालेको काठमाडौं जिल्ला खेलकुद विकास समितिका अध्यक्ष धु्रवराज न्यौपाने बताउँछन्। राष्ट्रपति रनिङ सिल्डको महत्त्व र यसको गरिमाको बारेमा खेलाँची गर्ने काम भयो, अध्यक्ष न्यौपाने भन्छन्, पछिल्लो समय प्रतियोगिताका नाममा झारा टार्ने र बजेट सक्ने काम मात्र भइरहेको छ। भलिबल प्रशिक्षक तथा न्यु डायमन्ड एकेडेमीका प्रिन्सिपल कुमार राईले पनि कमजोर व्यवस्थापन र झारा टार्ने प्रवृत्तिले राष्ट्रपति रनिङ सिल्ड प्रभावकारी बन्न नसकेको बताए। राष्ट्रपति रनिङ सिल्डले वीरेन्द्र सिल्डलाई उछिन्न सकेन। अब परम्परागत ढाँचाबाट खेलाडी उत्पादन हुँदैन, प्रशिक्षक राई भन्छन्, कक्षा १० सम्मको प्रतियोगिता भनिए पनि स्नातक पढ्नेहरूसमेत प्रतियोगितामा सहभागी भइरहेका छन्। आयोजकको कमजोर व्यवस्थापनका कारण राष्ट्रपति रनिङ सिल्डको गरिमा विस्तारै घट्न थालेको छ। उनले प्रतियोगितालाई गरिमामय बनाउन चुस्त व्यवस्थापन, पुरस्कार राशिमा वृद्धि र स्कुल स्कुलबीच प्रतिस्पर्धा हुनुपर्ने बताउँछन्। हाम्रो पालामा वीरेन्द्र सिल्ड खेल्ने खेलाडीको छुट्टै शान हुन्थ्यो। विद्यालयले एकदुई महिनाअगाडि नै डाइट खुवाउँथे, उनी भन्छन्, अहिलेका खेलाडीले त दिनमा एक गिलास दूध पनि खान पाउँदैनन्। राष्ट्रिय खेलकुद परिषदअन्तर्गतको प्रतियोगिता विभागका प्रमुख मीन शर्मा भने विभिन्न कारणले प्रतियोगिता निर्धारित समयमा र सबै प्रदेशलाई समेटेर आयोजना गर्न नसकिएको स्वीकार्छन्। तर, उनी राष्ट्रपति रनिङ सिल्डको साखलाई भने आफूहरूले गिर्न नदिएको दाबी गर्छन्। राष्ट्रपति रनिङ सिल्डको साख अहिले पनि उँचो छ। हामीले त्यसको गरिमालाई मर्न दिएका छैनौं, शर्मा भन्छन्, केही व्यवस्थापकीय कमीकमजोरी भए पनि सिंगो प्रतियोगिताको साखलाई गिर्न दिएका छैनौं। आगामी दिनमा यस्तो गल्ती दोहोरिँदैन। उनले स्थानीय निकाय र युवा तथा खेलकुद मन्त्रालयबीच समन्वय हुन नसक्दा सबै जिल्ला र प्रदेशलाई प्रतियोगितामा समेट्न नसकिएको बताउँछन्। संघीय संरचनाअनुसार अहिले विद्यालयहरू स्थानीय तहमा परेका छन्। त्यही कारण मन्त्रालयले बजेट पनि स्थानीय तहमै पठायो तर स्थानीय तहले मन्त्रालयको निर्देशन नमान्दा खेलाडी छनोट हुन सकेन, शर्माले भने। कर्णाली खेलकुद प्रमुख तथा राखेप बोर्ड सदस्य शान्ति सिंहले समयमै बजेट नपाउनु र प्रतियोगिता कहिले हुन्छ भन्ने अनिश्चितताका कारण कर्णाली प्रदेश राष्ट्रपति रनिङ सिल्डमा सहभागी नभएको बताइन्। हामीलाई समयमै बजेट दिइएन। ढिला गरी दिइएको पैसा पनि प्रदेश सरकारको सामाजिक विकास मन्त्रालयमा पठाइयो, प्रदेश प्रमुख सिंहले भनिन्, खेलकुद परिषद् र मन्त्रालयबीच समन्वय हुन नसक्दा पनि जिल्ला छनोट हुन सकेन। उनले प्रदेश खेलकुद, प्रदेश सरकार र स्थानीय निकायबीचको समन्वय अभावका कारण स्थानीय तथा जिल्ला छनोट हुन नसकेपछि केन्द्रीय स्तरको प्रतियोगितामा कर्णाली प्रदेशले सहभागिता नजनाएको दाबी गरिन्। सिंहले स्थानीय निकायले बजेट दिएपछि कालीकोट र जुम्लाले जिल्ला छनोट गरेको बताइन्। उनले केन्द्रीय स्तरको प्रतियोगितामा सहभागी हुन कम्तीमा चार जिल्ला आवश्यक पर्ने भएकाले कर्णाली प्रदेश सहभागी नभएको पनि बताइन्। प्रशिक्षक राईले स्थानीय तहमा छनोट भएर पनि जिल्ला र राष्ट्रिय प्रतियोगिता खेल्न नपाउँदा खेलाडीमा निराशा छाएको बताए। अहिलेको ब्याचले एउटा अवसर पाउने थिए। राष्ट्रपति रनिङ सिल्ड खेलेको गर्व उनीहरूको हुने थियो तर आफ्नो पालामा प्रतियोगिता खेल्न पाएनौं भन्ने थकथकी खेलाडीलाई रहिरहने छ, राईले भने, यसले खेलाडीमा निराशा छाएको छ भने हामीलाई पनि खल्लो महसुस भएको छ। काठमाडौं जिल्ला अध्यक्ष न्यौपानेले भने विद्यार्थीको पढ्ने समयमा प्रतियोगिता गरेका कारण नयाँ थिति बसाल्न पनि प्रदेश नम्बर ३ का जिल्ला अध्यक्षहरूको बैठकले प्रतियोगितामा सहभागी नहुने निर्णय गरेको बताए। खेलाडी उत्पादनका लागि महत्त्वपूर्ण मानिने प्रतियोगिता बिरालो बाँधेर श्राद्ध गरेजस्तो मात्र नहोस् र आगामी दिनमा थिति बसोस् भनेर यस पटक प्रदेश ३ सहभागी नभएको हो, न्यौपानेले भने। उनले प्रतियोगितालाई साँच्चिकै मर्यादित र व्यवस्थित बनाउन निश्चित क्यालेन्डर बनाएर प्रतियोगिता आयोजना गर्नुपर्नेमा जोड दिए। प्रतियोगिताको गरिमा बढाउने हो भने परम्परागत ढाँचामा होइन, निश्चित क्यालेन्डर बनाएर प्रतियोगिता आयोजना गरिनुपर्छ, उनले भने। विभागीय प्रमुख शर्माले खेलाडी उत्पादनको मेरुदण्ड मानिने प्रतियोगितालाई आगामी दिनमा बृहत् तथा व्यवस्थित रूपमा सञ्चालन गरिने प्रतिबद्धता व्यक्त गरे। आगामी दिनमा विद्यालयलाई केन्द्रबिन्दुमा राखेर प्रतियोगिता सञ्चालन गरिने छ, शर्माले भने, अर्को संस्करणदेखि टेबुलटेनिस र ब्याडमिन्टनलाई पनि समावेश गर्न र खेलाडीको सेवासुविधा बढाउन पहल भइरहेको छ। आगामी वर्ष एसईईअगाडि नै प्रतियोगिता सम्पन्न हुने छ।"
जिम्बाबे आईसीसीको निलम्बनमा,"लन्डन : अन्तर्राष्ट्रिय क्रिकेट काउन्सिल (आईसीसी)ले जिम्बाबेलाई आफ्नो सदस्यताबाट निलम्बन गरेको छ। जिम्बाबे आईसीसीको निकै पुरानो सदस्य र टेस्ट मान्यताप्राप्त राष्ट्र हो। घरेलु क्रिकेटमा सरकारले अनावश्यक हस्तक्षेप गरेको कारण देखाउँदै आईसीसीले जिम्बाबेलाई आफ्नो सदस्यताबाट निलम्बन गर्ने निर्णय लिएको हो। निलम्बनमा परेपछि जिम्बाबेले आईसीसीबाट पाउँदै आएको आर्थिक सहयोग रोक्का गरिएको छ। जिम्बाबेलाई आईसीसीले आयोजना गर्ने कुनै पनि गतिविधिमा सहभागी हुन पनि रोक लगाइएको छ। आईसीसीले सञ्चालन गर्ने प्रतियोगिताहरूमा पनि जिम्बाबेले सहभागिता जनाउन पाउने छैन। निलम्बनका कारण आगामी अक्टोबरमा हुने टीट्वेन्टी विश्वकपको छनोट प्रतियोगिता जिम्बाबेको सहभागिता पनि अन्योलमा परेको छ। कुनै पनि देशको खेलकुद राजनीतिक हस्तक्षेपबाट मुक्त हुनुपर्छ भन्ने हाम्रो मान्यता हो। खेलकुदमा कुनै पनि प्रकारको राजनीतिक वा सरकारी हस्तक्षेप आईसीसीका लागि स्वीकार्य छैन, आईसीसीका अध्यक्ष शशांक मनोहरले भनेका छन्। जिम्बाबेले आईसीसीको विधान उल्लंघन गरेकाले यस्तो अप्रिय निर्णय लिन आफूहरू बाध्य भएको अध्यक्ष मनोहरले बताए। गत महिना जिम्बाबेको सरकारले त्यहाँको क्रिकेट संघलाई निलम्बन गरेको थियो। त्यसपछि जिम्बाबे सरकारले आफ्नै पहलमा आन्तरिक क्रिकेट संघ गठन गरेको थियो। आईसीसीले जिम्बाबे सरकारको त्यो कार्यप्रति असहमति जनाउँदै आएको थियो। आईसीसीले जिम्बाबेलाई सदस्यताबाट निलम्बन गर्ने निर्णयको आगामी अक्टोबरमा बस्ने बोर्ड बैठकमा पुनः छलफल गरिने पनि जनाएको छ। यसअघि सन् २००४ को जुनमा आईसीसीले जिम्बाबेको टेस्ट मान्यता खोस्ने निर्णय गरेको थियो। जिम्बाबे क्रिकेट बोर्ड र खेलाडीबीचको चर्को विवादका कारण आईसीसीले यस्तो निर्णय लिएको थियो। त्यसको केही समयपछि आईसीसीले जिम्बाबेको टेस्ट मान्यता पुनः फिर्ता गरेको थियो। सन् २००५ मा जिम्बाबेले आठवटा टेस्ट खेलेको थियो। त्यसपछि सन् २०११ सम्म जिम्बाबेले एउटा पनि टेस्ट खेलेन। जिम्बाबे हालै इङ्ल्यान्ड र वेल्समा सम्पन्न १२औं विश्वकप क्रिकेटमा पनि छनोट हुन सकेन। गत मार्चमा आर्थिक अनियमितता गरेको आरोपमा जिम्बाबे क्रिकेटका पूर्वनिर्देशक एनोक इकोपेमाथि १० वर्षको प्रतिबन्ध लगाउने निर्णय गरिएको थियो। यसैगरी सन् २०१८ को मार्चमा खेल मिलेमतो गरेको आरोपमा जिम्बाबेका पूर्वक्रिकेट अधिकारी राजन नायरमाथि पनि २० वर्षको प्रतिबन्ध लगाइएको थियो। पछिल्लो समय जिम्बाबेको क्रिकेट एकपछि अर्को संकटमा पर्दै आएको छ।"
"सचिन, डोनाल्ड, फिज प्याट्रिकलाई हल अफ फेम","लन्डन : भारतीय क्रिकेट टोलीका पूर्वकप्तान सचिन तेन्दुल्कर र दक्षिण अफ्रिकी टोलीका तीव्र गतिका पूर्वबलर एलन डोनाल्डलाई प्रतिष्ठित हल अफ फेम सूचीमा समावेश गरिएको छ। अस्ट्रेलियन महिला क्रिकेटर क्याथरिन फिजप्याट्रिक पनि उक्त सूचीमा परेकी छन्। फिजप्याट्रिक अस्ट्रेलियन महिला टोलीको तीव्र गतिकी पूर्वबलर हुन्। तीनैजना क्रिकेटरलाई बिहीबार लन्डनमा आयोजित एक विशेष कार्यक्रमबीच हल अफ फेममा समावेश गरिएको प्रमाणपत्र प्रदान गरियो। सचिन अन्तर्राष्ट्रिय क्रिकेटमा सर्वाधिक रन बनाउने खेलाडी हुन्। आईसीसीको नियममा कुनै पनि खेलाडीले आफ्नो अन्तिम अन्तर्राष्ट्रिय प्रतियोगिता खेलेको कम्तीमा पाँच वर्ष पुगेपछि मात्र हल अफ फेमका लागि योग्य हुने प्रावधान छ। सचिनले सन् २०१३ को नोभेम्बरमा सक्रिय खेलजीवनबाट सन्न्यास लिएका थिए। सचिन हल अफ फेम सम्मान पाउने छैटौं भारतीय क्रिकेटर हुन्। यसअघि भारतका सुनिल गावस्कर, विसनसिंह बेदी, कपिल देव, अनिल कुम्बले र राहुल द्रबिडले यो उपलब्धि हात पारेका थिए। दुई सय टेस्ट खेल्ने एकमात्र खेलाडी सचिनले टेस्ट क्रिकेटमा कुल १५ हजार नौ सय २१ रन बनाएका छन्। यसैगरी उनले एकदिवसीय क्रिकेटमा कुल १८ हजार चार सय २६ रन बनाएका छन्। उनी अन्तर्राष्ट्रिय क्रिकेटमा एक सयवटा शतक प्रहार गर्ने पनि विश्वकै एकमात्र खेलाडी हुन्। उनले टेस्टमा ५१ र एकदिवसीयमा ४९ वटा शतक बनाएका छन्। उनी भारतले सन् २०११ को विश्वकप जित्दा पनि टोलीको महत्त्वपूर्ण सदस्य थिए। एउटा क्रिकेटरका लागि यो निकै ठूलो उपलब्धि हो। आज म निकै खुसी छु, सचिनले भनेका छन्। डोनाल्डले भने सन् २००४ मा सबै ढाँचाको क्रिकेटबाट सन्न्यास लिएका थिए। उनी दक्षिण अफ्रिकाका महान् बलरहरूमध्ये एक हुन्। उनी दक्षिण अफ्रिकाका लागि तीन सय टेस्ट र दुई सय एकदिवसीय विकेट लिने पहिलो बलर पनि हुन्। मलाई एउटा मेल आएको थियो। त्यसमा हल अफ फेमको विषयमा जानकारी गराइएको थियो। त्यो पढ्दा मेरो खुसीको सीमा नै रहेन, डोनाल्डले भनेका छन्। फिजप्याट्रिक भने हाल अफ फेम सम्मान पाउने आठौं महिला क्रिकेटर हुन्। आफ्नो समयकी चर्चित बलर फिजप्याट्रिकले १६ वर्ष लामो खेलजीवनमा सर्वाधिक एक सय ८० विकेट लिएकी थिइन्। उनको त्यो कीर्तिमान सन् २०१७ मा तीव्र गतिकी भारतीय बलर जुलन गोस्वामीले तोडेकी थिइन्। फिजप्याट्रिकले सन् १९९७ र सन् २००५ मा अस्ट्रेलियालाई महिला विश्वकपको उपाधि जिताउन महत्त्वपूर्ण योगदान गरेकी थिइन्। उनले सन् २०१२ देखि सन् २०१५ को मेसम्म अस्ट्रेलियन महिला क्रिकेट टोलीको प्रशिक्षकको भूमिका पनि निर्वाह गरेकी थिइन्। प्रशिक्षकको भूमिकामा उनले अस्ट्रेलियालाई एउटा महिला विश्वकप र दुईवटा टीट्वेन्टी विश्वकपको उपाधि जिताएकी थिइन्। हल अफ फेम मेरा लागि निकै ठूलो सम्मान हो, उनले भनेकी छन्।"
क्रिकेट टोली सिंगापुर प्रस्थान,"काठमाडौं : सिंगापुरमा जुलाई २२ देखि २८ सम्म आयोजना हुने आईसीसी टीट्वेन्टी विश्वकप क्रिकेटअन्तर्गत एसियाली छनोट प्रतियोगितामा सहभागिता जनाउन नेपाली क्रिकेट टोली शनिबार सिंगापुर प्रस्थान गरेको छ। नेपाली टोली मलेसियामा एक साता तयारी गरी उतैबाट सिंगापुर प्रस्थान गरेको हो। नेपालले मलेसियासँग दुईवटा टीट्वेन्टी अन्तर्राष्ट्रिय क्रिकेट पनि खेलेको थियो। नेपालले मलेसियाविरुद्धको दुवै खेल जितेर सिरिजमा क्लिन स्विपको गरेको थियो। पहिलो खेलमा मलेसियालाई ७ विकेटले हराएको नेपालले दोस्रो खेलमा ६ रनको रोमाञ्चक जित निकालेको थियो। त्यसबाहेक नेपाल मलेसियामा अन्तिम तयारी गरेर छनोटको लक्ष्यसहित सिंगापुर गएको हो। छनोट प्रतियोगितामा नेपालसहित आयोजक सिंगापुर, कुवेत, मलेसिया र कतार गरी पाँच राष्ट्रले प्रतिस्पर्धा गर्दै छन्। नेपालले जुलाई २३ मा कतारसँग समूह चरणको पहिलो खेल खेल्नेछ। नेपालले दोस्रो खेल मलेसियासँग २४ तारिख, तेस्रो खेल कुवेतसँग २७ तारिख र आयोजक सिंगापुरसँग जुलाई २८ तारिखमा खेल्नेछ। राउन्ड रोविन लिगका आधारमा सञ्चालन हुने प्रतियोगिताको शीर्ष टोली अक्टोबरमा यूएईमा आयोजना हुने ग्लोबल क्वालिफायरमा छनोट हुनेछ। ग्लोबल क्वालिफायरमा १४ टोलीको सहभागिता रहनेछ। त्यसमा शीर्ष ६ मा रहने टोलीले सन् २०२० मा अस्ट्रेलियामा आयोजना हुने टीट्वेन्टी विश्वकप खेल्न पाउनेछन्।"
अल्जेरिया बन्यो अफ्रिकन च्याम्पियन,एजेन्सी : सेनेगलमाथि जित हात पार्दै अल्जेरियाले अफ्रिका कपको उपाधि जितेको छ । इजिप्टको कायरोमा शुक्रबार राति भएको खेलमा अल्जेरियाले सेनगललाई १० ले हराउँदै उपाधि जितेको हो । अल्जेरियाका लागि बग्दाद बोयनेजाहले खेलको दोस्रो मिनेटमा गरेको गोल नै उपाधिको निर्णायक बन्यो। सेनेगलले दोस्रो हाफमा पेनाल्टी पाएको थियो । तर भिएआरको प्रयोग गरी हेरेपछि पेनाल्टीको निर्णय फिर्ता लिइएको थियो। अल्जेरियाले दोस्रो पटक अफ्रिका कपको उपाधि जित्न सफल भएको हो । सन १९९० अल्जेरियाले पहिलो पटक अफ्रिका कपको उपाधि जितेको थियो । सन १९५७ देखि सुरु भएको यस प्रतियोगिताको टाइटलमा इजिप्टले सर्वाधिक ७ पटक उपाधि जितेको छ । क्यामरुनले ५ र घानाले ४ पटक उपाधि जितेको छ। फाइनलमा पराजित सेनेगलले भने हालसम्म उपाधि जितेको छैन। प्रतियोगितामा अफ्रिकी महादेशका २४ टोली सहभागी थिए ।

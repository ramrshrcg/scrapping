शीर्षक,विवरण
निजगढमै अन्तर्राष्ट्रिय विमानस्थल किन ?,"त्रिभुवन विमानस्थलको विकल्पका रूपमा दुई दशकअघि नै नयाँ अन्तर्राष्ट्रिय विमानस्थलको प्रारम्भिक अध्ययन भएको थियो। त्यतिबेला भौगोलिक रूपमा उपयुक्त विमास्थलको खोजी गर्नुपर्ने अवस्था थियो। यसका लागि सरकारी स्वामित्वमा रहेको नेपाल इन्जियिरिङ कन्सल्टेन्सी सर्भिसेस (नेपिकन) लाई परामर्शदाता तोकियो। यसले गरेको प्रारम्भिक अध्ययनबाट चितवन, दाङ, नेपालगन्ज, विराटनगर, पोखरा, भैरहवा तथा लुम्बिनीको रुद्रपुरसहित १० स्थानलाई सम्भावित औंल्यायो। यसको प्रतिवेदनमा प्रस्तावित १० वटै सम्भावित स्थानको प्रारम्भिक सर्वेक्षणपश्चात् बाराको निजगढ (जितपुर सिमरा उपमहानगर) क्षेत्रमा अन्तर्राष्ट्रिय विमानस्थलको उपयुक्त स्थान भएको निष्कर्ष निकाल्यो। नयाँ अन्तर्राष्ट्रिय विमानस्थलले नेपालको आर्थिक रूपान्तरणमा समेत सहयोग पुग्छ। विमानस्थल देशको प्रमुख सडक यातायातसँग जोडिनुका साथै राजधानी काठमाडौंसँग समेत यसको सहज पहुँच हुन आवश्यक हुन्छ। यही तथ्य मनन गरी राजधानीबाट तराई क्षेत्र जोड्ने द्रूतमार्गको अध्ययन त्यसैबेला सुरु भएको हो। राजनीतिक स्वार्थस्वरूप निजगढको सट्टा सिद्धार्थ गौतमबुद्धको जन्मथलो लुम्बिनी क्षेत्रमा अन्तर्राष्ट्रिय विमानस्थल निर्माण गर्न संसद्का दुईतिहाइ सदस्यहरूले सरकारसमक्ष लिखित मागपत्र प्रस्तुत गर्न भ्याएका थिए। यसपछि लुम्बिनीको रुद्रपुर क्षेत्रमा नयाँ अन्तर्राष्ट्रिय विमानस्थल निर्माण गर्न अध्ययन भएको थियो। भारतीय सीमाको अत्यधिक निकट रहेको लुम्बिनी क्षेत्र प्राविधिक, आर्थिक एवम् अन्य दृष्टिले समेत यहाँ विमानस्थल निर्माण गर्न उपयुक्त देखिएन। २०६२ सालको सफल जनआन्दोलनपछि सरकारले विस्तृत सम्भाव्यता अध्ययनले देखाएकोे निजगढमै विमानस्थल निर्माण गर्ने निर्णय गर्यो। उच्च राजनीतिक स्तरबाट गरिएको यो निर्णयपश्चात् अन्तर्राष्ट्रियस्तरमा समेत यसको सकारात्मक प्रभाव पर्न गयो। विमानस्थल बनाउन विभिन्न अन्तर्राष्ट्रिय कम्पनीहरूले चासो देखाउन सुरु गरे। यसै क्रममा कोरियाको ल्यान्डमार्क वल्र्डवाइड (एलएमडब्लू) ले बुट प्रणालीमार्फत काम गर्ने चासोसहितको प्रस्तावना पेस गर्यो। सरकारले यो कम्पनीलाई विस्तृत अध्ययन गर्न अनुमति त दियो तर विमानस्थलकै निर्माण गर्ने जिम्मा भने दिएन। यसले विस्तृत अध्ययन गर्दा ३६ मिलियन अमेरिकी डलर खर्चिएको थियो। बुट प्रणालीअन्तर्गत अध्ययनको खर्च अध्ययन गर्ने संस्थाले नै व्यहोरेको छ। विमानस्थलको निर्माण सम्भाव्यता अध्ययन गर्ने संस्थाले नै पाएको अवस्थामा अध्ययनको खर्च उसैले व्यहोर्ने छ, अन्यथा नेपाल सरकारले सोबराबरको रकम अध्ययन गर्ने संस्थालाई भुक्तानी गर्नुपर्ने हुन्छ। भौगोलिक बनावटका आधारमा र नेपालको पूर्वपश्चिम क्षेत्रको करिब बीच भागमा रहेकाले दोस्रो अन्तर्राष्ट्रिय विमानस्थल बाराको निजगढमा तयार गर्नु नै बुद्धिमानी हो। निजगढ विमानस्थल बनाउने क्रममा अब विलम्ब गरिनु हुँदैन। नयाँ निर्माण गरिने अन्तर्राष्ट्रिय विमानस्थल बारा जिल्लाको डुम्बरबानामै किन ? छिमेकी मुलुक भारतको उच्च प्रविधि एवम् औद्योगिक, व्यापारिक क्रियाकलापले विकसित बिहार राज्यको रक्सौलसँगै जोडिएको नेपालको भूमि वीरगन्ज छ। प्रमुख औद्योगिक तथा व्यापारिक यो सहर बारासँगै जोडिएको छ। यस्तोमा छिमेकी मुलुकको विकसित क्षेत्रसँग नजिकै रहेको बारा जिल्लामा नेपालको दोस्रो अन्तर्राष्ट्रिय विमानस्थल निर्माण हुन सकेमा अन्तर्राष्ट्रिय व्यापारिक दृष्टिकोणबाट नेपालले निकै लाभ लिन सक्छ। त्यसैले पनि यो विमानस्थल चाहिन्छ। निजगढमा विमास्थलसँगै विमानस्थल सहरसमेतको परिकल्पना भएको छ। यो र आसपासका क्षेत्रमा विकासका विभिन्न पूर्वाधारको विकास भइसकेको अवस्थाले थप लाभ लिन सकिने हुन्छ। पूर्वाधारहरूको विकासमा खासगरी सडक, रेल यातायातको सुविधाले विमानस्थलसँग जोड्ने विकासमा उल्लेख्यनीय भूमिका खेल्छ। भारतले आफ्नो मुलुकको प्रमुख सहरहरूसँग जोडी रक्सौलसम्मको रेल यातायात सेवाको विकास विस्तार गरिसकेको छ। यस्तो अवस्थामा बारा जिल्लामा अन्तर्राष्ट्रिय विमानस्थल निर्माणले विमानस्थल सहरका रूपमा विकास गर्न र त्यसको प्रत्यक्ष फाइदा नेपालले भारतका प्रमुख सहरहरूसम्म विभिन्न व्यापारिक पहुँच पुर्याउनेदेखि लिएर पर्यटन विकासमा समेत उल्लेख्यनीय सुधारमा टेवा पुग्न जाने निश्चित छ। अहिलेको अवस्थामा अन्तर्राष्ट्रिय विमानस्थल मात्रै आवश्यक भएको तथ्यलाई राष्ट्रले अंगीकार गरेको छ। आगामी दिनमा तयार हुने राष्ट्रको आर्थिक उन्नतिको दिशामा अहम् भूमिका निर्वाह हुन सक्ने पक्का छ। राष्ट्र उन्नति हुन सबै क्षेत्रको समुचित विकास हुनुपर्ने हुन्छ। समग्र राष्ट्रको विकासविना त्यहाँ बसोवास गर्ने आमनागरिकले त्यसको पूर्ण उपभोग गर्न असम्भव हुन्छ। यसलाई आधार मान्ने हो भने नेपालको भौगोलिक बनावटका आधारमा दोस्रो अन्तर्राष्ट्रिय विमानस्थल बाराको निजगढमा तयार गर्नु नै बुद्धिमानी हो। बारा जिल्ला नेपालको पूर्वपश्चिम क्षेत्रको करिब बीच भागमा अवस्थित छ। मध्य भागमा रहेको स्थानमा यस प्रकारको विविध विकाससँग जोडिएको दोस्रो अन्तर्राष्ट्रिय विमानस्थल तयार हुनाले यसबाट प्राप्त हुने लाभ छिटोछरिटो एवम् सन्तुलित ढंगले आमनागरिकसम्म प्रतिफल पुग्न जाने निश्चित छ। हवाई यातायातको दृष्टिले भारत नेपालको तुलनामा अत्यन्तै यात्रुको चाप बोकेको देशको रूपमा रहेको छ। भारतको हवाई यातायातलाई कुनै नोक्सानी नपुर्याई बढी भार अथवा व्यस्त हवाईको चापलाई मात्र नेपालमा प्रवेश गराउन सकिएमा छिमेकी मुलुक भारतलाई सहज हुने मात्रै हुँदैन, नेपाली भूमिमै बन्ने यस्तो विमानस्थलले उल्लेख्य आयआर्जन गर्न सक्नेछ। यस कार्यनिमित्त पनि भारतसँग नजिक रहेको बारामा दोस्रो अन्तर्राष्ट्रिय विमानस्थल निमार्ण गर्नु श्रेयष्कर हुनेछ। हुन त नेपालले क्षेत्रीय अन्तर्राष्ट्रिय विमानस्थलको रूपमा लुम्बिनीस्थित गौत्तमबुद्ध विमानस्थललाई तयार गर्ने अभिप्रायले यसको कार्यान्वयन भई अन्तिम चरणमा पुगिसकेको छ। गौत्तमबुद्ध विमानस्थल मात्र होइन, देशका नेपालगन्ज, विराटनगर, धनगढीसमेतलाई अन्तर्राष्ट्रियस्तरको विमानस्थलका रूपमा परिणत गर्न सके सुनमा सुगन्ध हुन्छ। तर, सीमित साधन र स्रोत मुलुकले अन्तर्राष्ट्रिय विमानस्थल निर्माणजस्ता ठूला योजनामा वस्तुगत ढंगले हेर्नुपर्ने र सोहीअनुरूपको प्राथमिकतासमेत निर्धारण गर्नुपर्ने हुन्छ। यस स्थितिमा नेपाली आकाशको अधिकतम सदुपयोग हुने क्षेत्रलाई केन्द्रविन्दु बनाई नेपाली भूभागलाई ध्यान राख्न चुक्नु हुँदैन। यस अवस्थामा भारतसँग करिब ३० किमिभित्र रहेको निजगढमा दोस्रो अन्तर्राष्ट्रिय विमानस्थल निर्माणले पर्याप्त भूमिका साथै पर्याप्त हवाई आकाश प्राप्त गर्न सक्ने हुन्छ। यसबाट नेपालको हवाई यातायात अन्तर्राष्ट्रिय क्षेत्रमा पहुँच पुग्न निकै सजिलो हुन जान्छ। निजगढ अन्तर्राष्ट्रिय विमानस्थल ८० वर्ग किमिको छ। यसमा पूर्वपश्चिम १० किमि र उत्तरदक्षिण आठ किमि हुने जनाइएको छ। यस क्षेत्रमा खासगरी राष्ट्रिय वन क्षेत्र छ भने मध्य भागमा टाँगिया बस्तीको रूपमा मानव बसोवास छ। मानव बस्तीको घरधुरी संख्या १३१६ छ। राष्ट्रिय वन क्षेत्रमा यसरी वर्षौंदेखि सुकुम्बासीका रूपमा रहँदै आएको मानव बस्तीलाई दोस्रो अन्तर्राष्ट्रिय विमानस्थल निर्माणसँगै स्थानान्तरण गर्नुपर्ने हुन्छ। नेपालले राष्ट्रिय वन क्षेत्र भनी तोकिए पनि विगत समयदेखि वनको चरम विनाश कार्यले गर्दा नाममात्रको वनका रूपमा अवस्थित छ। बाँकी वन विनाश नगरीकनै दोस्रो अन्तर्राष्ट्रिय विमानस्थल तयार गर्न सकिने प्रशस्त सम्भावना छ। अतः भावी सुनौलो नेपाल, सुखी समृद्ध नेपालको प्रवेश विन्दुका रूपमा रहेको प्रस्तावित निजगढ अन्तर्राष्ट्रिय विमानस्थल निर्माण कार्यमा अब कुनै पनि बहानामा विलम्ब गरिनु हुँदैन। मूल नेपाल नागरिक उड्डयन प्राधिकरणका प्रबन्धक हुन्।"
"एमसीसीको राप, ताप र प्रभाव","परियोजना कार्यान्वयन गर्न स्वीकृति जनाइसकेको अवस्थामा एमसीसीका बारेमा धेरै तर्क र वितर्क गर्नु दाता शक्ति राष्ट्रलाई चिढाउनु मात्र हो गरिब तथा विकासोन्मुख राष्ट्रको आर्थिक विकासका माध्यमबाट विश्वको गरिबी न्यून गर्दै जाने उद्देश्य राखेको संस्था मिलेनियम च्यालेन्ज कर्पोरेसन नामक अमेरिकी अन्तर्राष्ट्रिय संस्थाको वीजारोपण सन् २००२ मा भए पनि यसको जन्म सन् २००४ मा भएको थियो, जतिबेला जर्ज डब्लू बुस अमेरिकाको राष्ट्रपति थिए। एमसीसीले विश्वका ८७ मुलुकहरूमा सर्भे गरेको छ र हालसम्म विश्वका छयालीस मुलुकमा एमसीसी प्रोजेक्ट कार्यान्वयन भइसके र हुँदै छन्। एमसीसी प्रोजेक्ट अफ्रिकाका धेरै मुलुकमा र पूर्वीयुरोप, दक्षिण अमेरिका, एसियाका मुलुकमा कार्यान्वयन गरिएको छ। नेपाल दक्षिण एसियाको पहिलो मुलुक हो एमसीसी प्रोजेक्ट सञ्चालन, कार्यान्वयनका लागि सम्झौता गर्ने। हुन त श्रीलंकाले पनि एमसीसी प्रोजेक्टमार्फत ४८० मिलियन डलर भित्र्याउँदै छ। स्मरणीय र गम्भीर कुरा के छ भने नेपालसँग दौत्य सम्बन्ध स्थापना गर्ने संसारकै दोस्रो मुलुक भएर पनि अमेरिकाले नेपालको भौतिक पूर्वाधार विकासका लागि खासै लगानी गरेन। अमेरिकाको आर्थिक सहयोग निरन्तर रह्यो, तर भौतिक संरचना निर्माणका लागिभन्दा बढी मानव कल्याण कार्यक्रमका लागिरह्यो। नेपालमा नयाँ संविधान जारी भएपछि र सोही संविधानअनुसार दुई चरणको स्थानीय चुनाव भएर प्रादेशिक र संघीय निर्वाचनको मिति घोषणा र चुनावी तयारी भइरहेको बेला नेपालले लामोलामो राजनीतिक संक्रमणकाल पार गरी स्थिर राजनीतिको बाटो लिन लागेका बेला एमसीसी नेपालसँग सम्झौता गर्न तयार रह्यो र सोहीअनुसार सम्झौता पनि भयो। विश्वव्यापी रूपमा अनुदान घटाउँदै लागेको बेला अमेरिकाको नेपालका लागि आर्थिक सहयोग ह्वात्तै बढाएको पक्कै हो। एमसीसीको इतिहास हेर्ने हो एमसीसीको पहिलो अनुदान सहयोग पाउने देश म्याडागास्कर हो, जसले सन् २००४ मा नै ११० अमेरिकी डलर आर्थिक अनुदान सहयोग प्राप्त गरेको थियो तर विविध कारणले सन् २००८ मा परियोजना रद्द भएको थियो। कतिपय मुलुक त दुईदुईपटक एमसीसीको छनोटमा परेका छन् र लाभ लिइसकेका छन्। बेनिन (२००६१७), काबो भेर्डे (२००५१२), सल्भाडोर (२००७०१५), जर्जिया(२००६१५), घाना (२००७१६), मंगोलिया (२००८१८), मोरक्को (२००८१७), सेनेगल (२०१०२१८) ले त एमसीसीको पहिलो परियोजना सम्पन्न गरी दोस्रोपटक पनि छनोटमा परेका छन् र अनुदान प्राप्त गरेका छन्। सेनेगलले पहिलो परियोजना सन् २०१० अन्तर्गत ५४० मिलियन डलर प्राप्त गरेर परियोजना पनि सम्पन्न गरेपछि सन् २०१८ मा फेरि ५५० मिलियन डलरको परियोजनामा हस्ताक्षर गरिसकेको छ। अन्य केही मुलुकले एमसीसीको दोस्रो परियोजना पूरा गर्दैछन्। एमसीसीमा संलग्न देशहरूले प्राप्त गरेको अनुदान हेर्दा के देखिन्छ भने सबैभन्दा बढी अनुदान ६९८ मिलिनियम डलर तान्जानियाले र मोरक्कोले पनि ६९७५ मिलियन डलर सन् २००८ मा लिएको र मोरक्कोचाहिँ दोस्रोपटक सन् २०१७ मा फेरि छनोटमा परेको पाइन्छ। चीनसँग सहयोगअनुदान लिँदा अमेरिका र भारतलाई सोध्नुपर्ने र अमेरिकाबाट सहयोगअनुदान लिँदा चीनलाई सोध्नुपर्ने आवश्यकता छैन। तर सहयोग लिँदा चिनियाँ, भारती वा अमेरिकी कार्ड प्रयोग गरिनु हुँदैन। हुन त सियरालियोनले जामा ४४४ मिलियन डलर अनुदानका लागि सन् २०१५ मा हस्ताक्षर गरेको छ भने दक्षिण एसियामा पहिलो र एसियामा चौथो मुलुकका रूपमा नेपालले अधिकतम सहयोग लिने देशमध्येको एक पाँच सय मिलियन डलर अर्थात् ५४ अर्ब रुपैयाँ पूर्वाधार निर्माणका लागि पहिलोपटक अमेरिकाबाट नेपाल भित्र्याउन लागेको छ। अर्थात् सन् २०१७ सेप्टेम्बर १४ मा तत्कालीन अर्थमन्त्रीले हस्ताक्षर गरिसकेका छन् र नेपाल सरकारबाट पनि १३० मिलियन डलर सोही परियोजनामा थप गर्ने प्रतिबद्धतासमेत गरिएको छ। सोही हस्ताक्षर कार्यक्रमको प्रेस रिलिजका अनुसार एमसीसीका कार्यकारी प्रमुख जोनाथन नासले एमसीसीको इतिहासमा नै सबभन्दा बढी थप लगानी अर्थात् १३० मिलियन डलर लगानी गर्ने देश नेपाल नै पहिलो भएको घोषणासमेत गरेका थिए। सन् २०१८ मे २५ मा डीभीपी जोनाथनको नेतृत्वमा आएको एमसीसी अमेरिकी टिमसँग नेपालको वर्तमान नेतृत्व टिम अर्थात् प्रधानमन्त्री, अर्थमन्त्री, ऊर्जा तथा जलस्रोतमन्त्री, भौतिक पूर्वाधार तथा यातायातमन्त्रीले समेत औपचारिक भेटवार्ता गरी एमसीसी परियोजना कार्यान्वयन गर्न स्वीकृति जनाइसकेको अवस्थामा एमसीसीका बारेमा धेरै तर्क र वितर्क गर्नु दाता शक्ति राष्ट्रलाई चिढाउनु मात्र हो। नेपाल सरकारले हस्ताक्षर गरिसकेको यो अन्तर्राष्ट्रिय परियोजना त्यो पनि शीतयुद्धपछिको एकल विश्वशक्ति अमेरिकाको अनुदान परियोजना कार्यान्वयन गर्नुको विकल्प खोज्न धेरै ढिलाइ भइसकेको छ। यस्तो बहस र विकल्प एमसीसी परियोजनामा सरकारको तर्फबाट हस्ताक्षर गर्नुपहिल्यै सन् २०१४ मा नै हुनुपथ्र्यो। रूस र चीनको बढी प्रभावमा रहेको देश मंगोलियाले त दुईपटकसम्म एमसीसीको अनुदान लिइसकेको छ भने नेपालमा यस विषयमा तर्कवितर्क गर्नु बौद्धिक विलास मात्र हो। नेपालले एमसीसीको परियोजनामा संलग्न हुने प्रयास सन् २००८ बाटै गर्दै आए पनि सन् २०११ मा नेपाल पनि एमसीसीको छनोटमा परेको थियो। सन् २०१४ को डिसेम्बरमा सम्झौता कार्यविधि बनाइएको थियो। यो परियोजना हतारमा छानिएको नभएर, नेपालको जनस्वास्थ्य, शिक्षा, आर्थिक प्रगति, प्रेस स्वतन्त्रता, विधिको शासन आदिको अवस्था र प्रगति हेरेर नेपालका लागि तीव्र आर्थिक विकासका मुख्य वाधक केके हुन् भन्ने विषयमा गम्भीर अध्ययन र गृहकार्य गरेपछि मात्र स्वीकृत भएको हो। नेपालले आर्थिक विकासको गति अपेक्षित रूपमा बढाउन नसक्नुका मुख्य कारण के हुन सक्छन् भनेर अमेरिकी र नेपालीविज्ञहरूको गम्भीर खोज, अध्ययन, अनुसन्धानबाट भरपर्दो विद्युत् प्रसारण लाइन र सहज राजमार्गको अभाव नै द्रूत आर्थिक विकासका वाधक भएको र यी दुईको विस्तार स्तरोन्नति नै नेपालको आर्थिक विकासका लागि संयोजकक्याटलिस्ट बन्न सक्छन् भन्ने निष्कर्ष निकालियो। विद्युत् प्रसारणमा सहजता र यातायात पारवहन खर्च कम गराउँदा आर्थिक विकासले गति लिन सक्छ भन्ने मनन गरी हाइ भोल्टेज विद्युत् प्रसारण लाइन र सडकको स्तरोन्नति गर्न एमसीसी नेपाल सरकारलाई पाँच सय मिलियन डलर आर्थिक अनुदान दिन तयार भयो। नेपालले पनि अमेरिकाले दिएको अनुदानमा एक सय ३० मिलियन डलर लगानी थप्न तयार भएको छ। यसरी हेर्दा जम्मा ६३ करोड अमेरिकी डलर लगानी गरिने छ। यो नेपालजस्तो विकासोन्मुख देशका लागि पूर्वाधार निर्माणका लागि एक ठूलो परियोजना हो। एमसीसीले दिने जम्मा अनुदान लागानीमध्ये परियोजना प्रशासन शीर्षकमा चार करोड डलर, निरीक्षण र मूल्यांकन शीर्षकमा ९५ लाख डलर, सडक यातायात शीर्षकमा पाँच करोड २३ लाख र विद्युत् प्रसारण लाइन शीर्षकमा ३९ करोड ८२ लाख अमेरिकी डलर छुट्ट्याएको पाइन्छ। यो परियोजना नेपालको आर्थिक वृद्धिका ढोका खोल्न गेम च्यान्जर हुन पनि सक्छ। हो, एलिस वेल्स र डेभिड रान्चजस्ता अमेरिकी उपसाहयक मन्त्री स्तरका केही व्यक्तिले विदेश भ्रमण भाषणका क्रममा एमसीसी आईपीएसको अंग भने होलान् तर अन्तर्राष्ट्रिय सम्झौतामा लेखिएका शब्दको अर्थ हुन्छ भाषणमा बोलिएका शब्दको अर्थ रहँदैन। यद्यपि एमसीसी परियोजनामा इन्डोप्यासिफिकका केही बाछिटाहरू पार्लान् अनि हुन सक्छ यूएसाईडी जस्ता पुराना वित्तीय संरचनाले बदलिँदो समयमा अपेक्षित काम गर्न नसकेको ठम्याइ गरेर त्यसको दायरालाई खुम्च्याएर एमसीसीलाई नयाँ रणनीतिक वित्तीय संस्था बनाउन खोजिएको पनि हुन सक्छ। हेक्का राख्नुपर्ने के छ भने जब शक्तिशाली धनी राष्ट्रले गरिब राष्ट्रलाई कुनै पनि खालको अनुदान सहयोग दिन्छ भने उसका अर्थराजनीति, भूराजनीति, सामरिक राजनीति, कूटनीति रणनीतिक केही न केही हिडन इन्ट्रेस्ट पनि हुन्छन्। इन्डोप्यासिफिक आर्थिक रणनीति मात्र हो भने एमसीसीमा आईपीएको बाछिटा पर्दा पनि त्यति धेरै फरक पर्दैन भने नेपाल सरकार र एमसीसीबीच भएको सम्झौतामा कही कतै आईपीएस भन्ने शब्द नै छैन। एमसीसी, अमेरिकाको इन्डोप्यासिफिक रणनीति (आईपीएस) र चीनको बेल्ट एन्ड रोड इनिसिएटिभ (बीआरआई) भन्दा अगाडिको जेठो संस्था हो। नेपाल सरकार र एमसीसीबीच भएको सम्झौतामा कहींकतै आईपीएस भन्ने शब्द नै छैन भने यो आईपीएसको अंग हो भन्ने बलियो आधार छैन। हो, हामी सबैलाई थाहा छ, अमेरिका र चीनबीच अहिले एक नयाँ शीतयुद्ध चलिरहेछ। अमेरिका पहिलो शीतयुद्धपछि प्राप्त एकल विश्व शक्ति बनेको विरासत थाम्न चाहन्छ भने चीन अमेरिकाको एकल वर्चश्वलाई चुनौती दिँदै विश्वको वैकल्पिक शक्तिका रूपमा स्थापित हुने दौडमा छ। यी दुवै शक्तिहरू विश्वको आर्थिक, राजनीतिक र सामरिक शक्ति बन्ने प्रतिस्पर्धामा छन्। उनीहरूको यो प्रतिस्पर्धा चीन र भारतसँग स्थल सिमाना जोडिएको देश नेपालका लागि एक अवसर पनि हो। यी विश्व शक्ति बन्ने होडमा भएका देशहरूबाट जतिसक्दो बढी फाइदा लिने कूटनीतिक चलाखी नेपालका लागि आवश्यक छ। नेपालको पूर्वाधार विकासका लागि नेपालले बीआरआई र एमसीसी दुवैबाट सहयोग लिनुपर्छ, फाइदा लिनुपर्छ, पूर्वाधारको निर्माण गर्नुपर्छ। नेपालमा पूर्वाधार निर्माण गर्न अनुदान दिन चीन र अमेरिका मात्र नभई भारतसमेत प्रतिस्पर्धामा आओस्, नेपालले आफ्नो राष्ट्रिय हित र स्वार्थ हेरी आर्थिक, भौतिक अनुदान लिनुपर्छ। चीनसँग सहयोगअनुदान लिँदा अमेरिका र भारतलाई सोध्नुपर्ने र अमेरिकाबाट सहयोगअनुदान लिँदा चीनलाई सोध्नुपर्ने आवश्यकता छैन। तर सहयोग लिँदा चिनियाँ, भारती वा अमेरिकी कार्ड प्रयोग गरिनु हुँदैन। एमसीसीजस्ता ठूला अनुदान सहयोग लिँदा संसद्बाट अनुमोदन गराउँदा अनुदानदाता देश पनि परियोजना सफल हुनेमा ढुक्क हुने हुँदा राष्ट्रिय स्वार्थका लागि सर्वसम्मत अनुमोदन गरिदिनु सायद कसैका लागि घाटाको विषय बन्दैन होला। एमसीसी परियोजनाको कार्यविधि र सम्झौता पत्रमा आईपीएस र सैन्य गठबन्धनको कुनै लिखित शब्द नै नभएको, आईपीएस अवधारणा आउनुपहिल्यै सम्झौता भएको, कार्यविधि बनेको, पूर्वसरकार र वर्तमान सरकारले समेत स्वीकृति प्रदान गरिसकेको करिब ५५ अर्ब रुपैयाँ ऋण होइन अनुदान जसमा नेपालले जोड्ने रकमसमेत गरी लगभग ७० अर्ब वरिपरिको मेघा प्रोजेक्ट छोड्न हुँदैन र छोड्न दिइँदैन पनि। परियोजना सुरु भएको पाँच वर्षभित्र सम्पन्न गर्ने गरेको इतिहास, अनुदानदाता देशले तोकिएको समयमा परियोजना सम्पन्न गर्ने प्रतिबद्धता जाहेर गरेको अवस्थामा सोको लेखा परीक्षण एमसीसीले र नेपालले पनि गर्न पाउने भन्ने सम्झौताअनुसार यो परियोजनाले मेलम्चीको दुर्दशा, महाकालीको उपेक्षा र आर्थिक भ्रष्टाचारबाट मुक्त रहने कुरामा धेरै आशावादी बन्न सकिन्छ।"
दर्शक बिनाको फिका लिग,"काठमाडौं : मलाई प्रतिगामी वा एन्फाको विरोधी भन्लान्। तर केही छैन। राष्ट्रिय फुटबल टोली बलियो हुने आधार भनेको घरेलु लिग नै हो। लिग भए पनि यसको चाम र स्तरीयता घटेको पक्कै हो। दर्शकको शून्यताले पनि लिगलाई फिका बनाएको छ। यो भनाइ नेपालका लिजेन्ट फुटबलर एवं प्रशिक्षक राजुकाजी शाक्यको हो। लामो समय नेपाली फुटबलमा उल्लेख्य योगदान पुर्याएका शाक्यले राष्ट्रिय टोलीमा पनि लामो समय प्रशिक्षकको भूमिका निभाए। उनी अहिले काठमाडौंमा जारी सहिद स्मारक ए डिभिजन लिगमा एनआरटी क्लबको प्रशिक्षक छन्। अखिल नेपाल फुटबल संघ (एन्फा) ले राजधानीको चिसो मौसमसँगै लिग फुटबलको रौनकता चुलिने महत्वाकांक्षी सोच राखेको थियो। अहिले एन्फाको सोच ठीक विपरीत देखिएको छ। लिगमा दर्शक सिलो खोज्नुपर्ने अवस्था छ। १३औं दक्षिण एसियाली खेलकुद (साग) का लागि तयार भएको दशरथ रंगशाला र आकर्षक सिट राखिएको प्यारापिटले दर्शक तान्न सकिरहेको छैन। मंसिर २८ गतेदेखि सुरु भएको लिगमा सहभागी १४ क्लबले चार चरणको खेल सकेका छन्। पाँचौं चरणका खेल सोमबारदेखि सुरु हुनेछ। तर दशरथ रंगशालामा भएको मनाङ, थ्रीस्टार, आर्मी, मच्छिन्द्रजस्ता बलिया टोलीको खेलमा समेत दर्शकको उपस्थिति शून्य नै छ। अहिलेसम्म दर्शकसंख्या एक हजार काट्न सकेको छैन। दर्शक फिटिक्कै नआएपछि एन्फा लिग सञ्चालन समितिले तेस्रो चरणको खेलदेखि दर्शक तान्नका विभिन्न पुरस्कारसहित प्याकेजको घोषणा गरेको थियो। दशरथ रंगशाला र एन्फा कम्प्लेक्समा सञ्चालित लिगमा दर्शकका लागि साधारणतर्फ दुई सय र भीआईपी प्यारापिटमा पाँच सय रुपैयाँ शुल्क कायम गरिएको छ। दर्शकले ईसेवामार्फत टिकट लिन सक्ने व्यवस्था छ। एन्फाले शुल्क तिरेर आउने दर्शकलाई लक्की ड्रमार्फत पुरस्कार प्रदान गर्न लागेको हो। पुरस्कारमा राष्ट्रिय टोलीको जर्सी, दशरथ रंगशालामा सञ्चालन हुने विश्वकप छनोट खेल हेर्ने टिकट, दुई जना भाग्यमानी दर्शकलाई नेपालको राष्ट्रिय टोलीसँग विदेश भ्रमणको अवसरलगायत उपहार राखिएको लिग सञ्चालन समितिका संयोजक सञ्जीव मि श्रले बताए। पहिला लिगमा यस्तो हुन्नथ्यो। रंगशाला राम्रो बने पनि किन दर्शक आएनन्, भनेर अचम्म लागेको छ। हामीले दर्शक तान्नकै लागि नयाँ उपाय रचेका हौं, मि श्र भन्छन्। एन्फाले दर्शकका लागि उपहार प्याकेज ल्याएपछि पनि दर्शक आएका छैनन्। प्यारापिटमा आउने एक दुई सय संख्याका दर्शक पनि एन्फाका आसेपासे नै बढी देखिन्छन्। मि श्रले दशरथ रंगशालामा फर्ड लाइट को व्यवस्था भएकोले दर्शकको फुर्सदलाई मध्यनजर गरी विस्तारै साँझमा लिग सुरु गर्न सकिने पनि बताए। प्रशिक्षक शाक्य एन्फाले लिगका लागि पर्याप्त गृहकार्य नगरेकोले पनि समस्या भएको बताउँछन्। लिगका खेल सुरु भइसक्यो। क्लबहरूले खेलाडी अनुबन्ध गरेकै छैनन्। लिग हुन्छ वा हुन्न भन्ने थियो। कम्तीमा तीन महिना अघिदेखि तयारी गर्ने हो भने मैदानमा खेलाडीको प्रदर्शन राम्रो हुन्छ। राम्रो प्रदर्शनले दर्शकलाई समेत आकर्षित गर्छ, शाक्यले भने। लिगमा दर्शक ल्याउने काम एन्फाको नभएर क्लबहरू आफैं तात्नुपर्ने पनि शाक्यले बताए। दर्शकको गेट मनी क्लबहरूले पाउने हुँदा फ्यान आकर्षित गर्ने काम क्लबकै हो। तर हाम्रोमा को एन्फा र को क्लब छुट्ट्याउनै गाह्रो छ, शाक्यले भने। एन्फाका उपाध्यक्ष एवं लिगका सहजकर्ता वीरबहादुर खड्काले लिग र क्लब फुटबललाई विकेन्द्रीकरण गर्न नसक्दा दर्शकमा निराशा छाएको बताए। सधैं काठमाडौंका रैथाने क्लबको भरमा लिग हुने। क्लबहरूलाई एन्फाले भोट बैंकको रूपमा प्रयोग गर्दा अर्को निराशा छाएको छ। कतिपय अवस्थामा कम्परमाइज गर्नुको विकल्प छैन, खड्का भन्छन्। भूकम्पपछि सुविधायुक्त दशरथ रंगशालामा गरिएको लिगमा समेत दर्शक नआउनुलाई एन्फाले नौलो अनुभवको रूपमा लिएको पनि खड्काले बताए। उनले आगामी संस्करणबाट क्लब र लिग फुटबललाई विकेन्द्रीकरणको ढाँचामा लैजानु पर्ने पनि बताए। एन्फाले गत वर्ष चार वर्षपछि रेलिगेसन बिनाको लिग आयोजना गरेको थियो। यस पटक पनि एउटा मात्र क्लब रेलिगेसनमा झर्ने प्रावधानले लिगको चाम घटेको हो। एन्फाको आगामी चुनावलाई मध्यनजर गर्दै एन्फा पदाधिकारीले रेलिगेसनमा समेत झ्याल गरेको फुटबल जानकारहरूको बुझाइ छ। ६ करोड ३० लाख रुपैयाँ लगानीमा सञ्चालित लिगका लागि एन्फाले प्रत्येक क्लबलाई तयारी खर्चस्वरूप २० लाख रुपैयाँ प्रदान गरेको छ। लिगका लागि क्लहरूले ८० लाखदेखि डेढ करोड लगानी गरेका छन्। लिगको विजेताले ५० लाख र उपविजेताले ३५ लाख रुपैयाँ पुरस्कार पाउनेछन्।"
"रियलको फराकिलो जित, बार्सिलोना बराबरीमा","स्पेन : स्पेनिस ला लिगा अन्तर्गत शनिबार राति भएको खेलमा रियल मड्रिडले फराकिलो जित निकाल्यो । उता आइतबार बिहान भएको खेलमा शीर्ष स्थानमा रहेको बार्सिलोना बराबरीमा रोकियो । रियलले गेटाफेलाई ३० ले हराउँदा , बार्सिलोना स्पानियोलसँग २२ को बराबरीमा रोकियो । गेटाफेलाई उसकै मैदानमा हराउने क्रममा रियल मड्रिडका लागि राफेल भरानेले ५३औं मिनेटमा गोल गरे, लुका मोड्रिचले ९० मिनेटपछिको अतिरिक्त समयको अन्तिम मिनेटमा गोल गरे । ३४औं मिनेटमा गेटाफेका डेविड सोरियाले आत्मधाती गोल गरेपछि रियलले अग्रता बनाएको थियो । लिग लिडर बार्सिलोनाले अन्मित समयमा गोल खाँदा जितबाट बञ्चित बन्यो । स्पानियोलको घरेलु मैदानमा भएको खेलमा पहिलो हाफमा बार्सिलोना १० ले पछि पयो । स्पानियोलका डेभिड लोपेजले २३औं मिनेटमा गोल गरी बार्सिलोनालाई पछि पारेका थिए । दोस्रो हाफको ५०औं मिनेटमा स्वारेज र ५९औं मिनेटमा भिडालले गोल गरेपछि बार्सिलोना अग्रता बनाउन सफल भयो । ७५औं मिनेटमा मिडफिल्डर डे जोङ दोहोरो पँहेलो कार्ड पाउँदै बाहिरिएपछि बार्सिलोना १० खेलाडीमा सीमित भयो । स्पानियोलका लागि ली वुले ८८औं मिनेटमा गोल गर्दा बार्सिलोना निराश बन्यो । बराबरीपछि पनि बार्सिलोना २० खेलबाट ४० अंककासाथ शीर्ष स्थानमा कायम छ । समान खेलबाट समान अंक रहेको रियल मड्रिड गोलअन्तरमा पछि रही दोस्रो स्थानमा छ ।"

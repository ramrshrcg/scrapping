शीर्षक,विवरण
जयशंकर र ओली गतिशीलता,"नरेन्द्र मोदी फेरि भारतको प्रधानमन्त्री हुँदा नेपालीलाई बढी छक्क लागेन।तर २०७२ असोजमा नेपालको संविधान जारी हुनु केही दिनअघि संविधान जारी नगर भन्ने सन्देश लिएर नेपाल आएका तत्कालीन विदेश सचिव जयशंकरलाई विदेशमन्त्री बनाएको विषयमा नेपालमा केही चर्चापरिचर्चा भए।तर भारतीय प्रधानमन्त्री मोदीको हुकुम र तत्कालीन परराष्ट्र सचिव जयशंकर दुवैको कुरा त्यसबेला नेपालका प्रधानमन्त्री सुशील कोइराला, नेकपा एमालेका अध्यक्ष केपी शर्मा ओली माओवादीका सुप्रिमो पुष्पकमल दाहाल र आफूलाई त्यसबखतसम्म मधेसवादी भनिरहेका मधेस जनअधिकार फोरम (लोकतान्त्रिक) का अध्यक्ष विजय गच्छेदारले मानेनन् र २०७२ असोज ३ गते संविधान जारी भयो । यो संविधान एउटा विभिन्न स्वार्थ, सिद्धान्त र सोच राख्नेहरूले एउटा बाध्यकारी सम्झौता गर्दै जारी गरे।हामीमध्ये कैयौंले यसलाई पूर्ण संसदीय प्रजातन्त्रवादी मान्दैनौं।यो संविधान नेताहरूले लोकतन्त्रवादी, प्रजातन्त्रवादी वा संसदीय प्रजातन्त्रवादी भने पनि प्रजातन्त्रका अन्तर्राष्ट्रिय अध्ययनकर्ताहरूले यसलाई प्रजातान्त्रिक शासन व्यवस्था नभनेर वर्णसंकर शासन व्यवस्था (हाईब्रिड रिजिम) भनी वर्गीकरण गरेका छन् । भारतको प्रसिद्ध अंग्रेजी द हिन्दुस्तान टाइम्स २४ जुलाई २०१६ (२०७३ साउन ९ गते) त्यसका उपसम्पादक प्रशान्त झा पहिलोपल्ट प्रधानमन्त्री हुन सफल ओलीबारे ओली गतिशीलता शीर्षकअन्तर्गत (द ओली डाइनामिक) लेख्छन् जुन व्यक्तिले यस सम्पूर्ण प्रक्रियामा अहं भूमिका खेले, त्यो केपी ओली नै थिए । यो भारतका लागि ठूलो मानसिक चोट (सक टु इन्डिया) थियो।किनभने ओली दिल्लीका प्रिय पात्रमध्ये एक थिए। उनले सन् १९९० को मध्य दशकतिर (सायद महाकाली सन्धि प्रतिनिधि सभाद्वारा अनुमोदन गर्ने कामबारे प्रशान्त झाको संकेत होला) भारतसँग जलस्रोत सम्झौता ठेलेर पास गराएका थिए।चुनाव क्षेत्र उनका लागि झन् अनुकूल पार्न भारत सरकारको विदेश मन्त्रालय र गुप्तचर एजेन्सीहरूले प्रोजेक्टहरूमा पनि लगानी गरेका थिए।उनको स्वास्थ्य र उपचारको व्यवस्था पनि भारतले गरेको थियो।जुन व्यक्तिका लागि आन्तरिक पार्टी प्रतिस्पर्धामा समेत भारतले मद्दत गरेको थियो। त्यो व्यक्तिले नै यस्तो गतिशीलता (सायद चीनसँग व्यापार र पारवहन सम्झौता ओली प्रधानमन्त्री हुँदा भारतीय नाकाबन्दीविरुद्ध गरेका काम) देखाउँदा भारतलाई मानसिक आघात पुग्यो।(विस्तृत विवरण द हिन्दुस्तान टाइम्स २४ जुलाई २०७२ मा हेर्नुहोस्) त्यसपछि भारत सरकार र यसका गुप्तचर एजेन्सीहरूले केके गरे, नेपालमा त्यसको विस्तृत वर्णन त्यो हिन्दुस्तान टाइम्सको विश्लेषणमा छैन।तर हामी नेपालीले के देख्यौं भने ओलीलाई नेपालको प्रधानमन्त्री पदबाट झार्न नेपाली कांग्रेसका सभापति शेरबहादुर देउवा र माओवादीका अध्यक्ष पुष्पकमल दाहाललाई दिल्ली झिकाइयो।शेरबहादुर देउवा दौडिँदै दिल्ली गए।तर प्रचण्डले अलि शरम मान्दै आफ्ना विश्वासप्राप्त कृष्णबहादुर महरालाई नयाँदिल्ली पठाए। नयाँदिल्लीले ओलीलाई प्रधानमन्त्री पदबाट हटाउने र पालैपालो देउवा र दाहाल नेपालको प्रधानमन्त्री हुने गुप्त पजनी सम्पन्न गयो।हामी नेपालीले पुराना कुरा नहुँदा स्पष्ट देख्यौं।त्यसपछि केके भयो।तर भारतले ओलीलाई प्रधानमन्त्रीबाट हटाउँदा उनको छवि एउटा साँचो राष्ट्रवादीको थियो।जो ओलीको तात्कालिक भविष्यका लागि वरदान भयो।कुनै बेला देउवासँग भारतले मिलाइदिँदा मिलेका प्रचण्ड अब कसले भनेर हो (प्रशान्त झा त्यसै लेखमा भन्छन् चीनले भनेर) ओलीसँग मिलेर चुनावमा सिट बाँडफाँटमा लागे। ओलीले भारतले नचाहँदानचाहँदै चुनाव जितेर प्रधानमन्त्री बन्न सफल भए।तर ओलीको अरुण तीन बनेपछि (कहिले बन्ने हो ? ) त्यसपछि पनि २५ वर्ष भारतीय कम्पनीका अधीन रहने सम्झौताले २०७२ को गतिशीलता २०७५ मा भारत र मोदीलाई तुष्ट पार्न गतिछाडापनमा परिणत भयो।भारतलाई खुसी पारेर सत्ता जोगाउने यो लज्जास्पद र नेपाल राष्ट्रलाई नोक्सान पारी भारतको नवऔपनिवेशिक शोषणका पात्र बनाउने कामको रत्नसंसार श्रेष्ठ र हामी कैयन्ले भत्र्सना गरेर पनि सम्झौता भइसकेको छ । जयशंकर विदेशमन्त्री हुँदा केही व्यक्ति चिन्तित छन्, कहीं जयशंकरले फेरि ०७२ मा झंै नाकाबन्दी गर्ने त होइनन् अथवा अन्य कुनै दबाबको खेल त गर्ने होइनन् ? तर अंग्रेजीमा एक उखान छ, वन्स बिटेन ट्वाइस साइ अर्थात् एकपटक जुन कारणले नोक्सान उठाएको हुन्छ त्यही काम त्यही व्यक्तिले फेरि दोस्रोपटक गर्नुभन्दा पहिले कैयन्पटक सोच्छ।विफल भएको नाकाबन्दी गर्ने सम्भावना अब छैन पनि । डुब्न लागेकालाई त्यान्द्रोको सहारा भने झंै उत्तरमा सिमाना जोडिएको चीन गाह्रो भए पनि पुग्न टाढा छैन।राजा महेन्द्रले काठमाडौं कोदारी राजमार्ग र राजा वीरेन्द्र र गिरिजाप्रसाद कोइराला प्रधानमन्त्री रहँदा केरुङ र रसुवागढीधादिङ राजमार्ग सम्झौता भई अर्को बाटो पनि थपिइसकेको छ।अब भारतले दुईपटक होइन, सातपटक सोचेर मात्र मोदी हुन् वा जयशंकर नेपलाको नाकाबन्दी गर्ने आँट गर्नै सक्लान्।तर अझै सजिलो उपाय छ भारतका लागि पदलोलुप, द्रव्यलोलुप र सत्तालोलुप नेपालका उपराजनीतिज्ञलाई सत्ताको चास्नी चटाएर दास बनाएर काम लिने।भारतमा एउटा उखान छ, सक्खर चाट्न दिँदा नै दास बन्छ भने किन विष दिएर मार्नु ? तर भारतसँग मात्र द्रव्य छैन अब अरूसँग पनि द्रव्य छ।एउटै व्यक्तिलाई एउटै उपराजनीतिक व्यक्तिलाई पहिले भारतले ज्यालादारी बनाए, कहिले चीनले ज्यालादारी बनाएको नहेरौं भन्दाभन्दै पनि हामी नेपालीका समक्ष छ । भारतको आम चुनाव र राजनीतिक दलहरूको सत्ता हेरफेरले नेपालसम्बन्धी नीतिमा अपवादस्वरूप यदाकदा मात्र फरक परेको पाइन्छ।जस्तै एउटा सानो उदारहणका लागि इन्दिरा गान्धीले चुनाव हारेर प्रधानमन्त्री छाडेपछि जनता पार्टीका मोरारजी देसाई प्रधानमन्त्री हुँदा तीनदिने नेपाल भ्रमण (९ देखि ११ डिसेम्बर १९७७ ) मा काठमाडौं आएका बखत जारी संयुक्त विज्ञप्ति यसको साक्षी छ।जसमा उनले कर्णाली, राप्ती, देवीघाट हाइड्रो प्रोजेक्ट, पञ्चेश्वर जलविद्युत् योजना (अब नेपालले पछि गुमाएर भारतलाई महाकाली सन्धिभित्र पारिसकेको छ ) हरूको निर्माणमा नेपाललाई मद्दत गर्ने वचन दिएका थिए। त्यसपछि नयाँदिल्लीमा १७ मार्च १९७८ मा दुईवटा अलगअलग एउटा व्यापार सम्झौता र अर्को समुद्रसम्म विनारोकटोक निर्बाध पारवहनको नेपालको अधिकारलाई मान्यता दिइएको थियो।साथै बंगलादेशको राधिकापुर भएर सडकबाट समुद्रसम्म मालवाहक र यात्रुवाहक यातायात पुग्न दिने सम्झौता पनि भएको थियो।आफैंलाई गान्धीवादी ठान्ने मोरारजी देसाईले छिमेकी देशहरूमा रअले आवश्यक पर्दा मान्छे मार्ने कामको पनि विरोध गर्दै तत्कालीन रअका प्रमुखलाई भनेको कुरा पनि भारतमा प्रकाशित छ।तर सन् १९८० जनवरी १४ देखि फेरि इन्धिरा गान्धी भारतको प्रधानमन्त्री भइन्।त्यसबखत बंगलादेशका राष्ट्रपति रहेका भारतको अनुकूल नमान्ने जियाउर रहमानको सन् १९८१ मे ३० मा हत्या भयो।रहमानका पार्टी नेताहरूले आज पनि भनिराखेका छन् यो रअको काम हो ।"
बरु आर्थिक वर्ष चैतमा सारौं,"यस्तो प्रावधान ल्याइयो भने सर्वसाधारणले भोग्ने सास्ती निकै घट्नेछ, उपाय हो माघ १५ मा बजेट ल्याऔं कच्ची सडक अघिल्लो दिनसम्म सद्दे थियो। भोलिपल्ट जताततै चिथोरिएको। कतै ठूलाठूला खाल्डा खनिएका। ढलका लागि ह्युमपाइपहरू असरल्ल लडाइएका। मंगल बनाउने भ्वाँङ ठाउँठाउँ ह्वाङ्गै राखिएका। भक्तपुरको बालकोटछेउ हुँदै ठिमी, नयाँ बस्तीतिर जब हामी मोडियौं, हाम्रो मर्निङ वाक ढलपल भयो। आलो माटोमा जुत्ता भासिए। जोगिँदाजोगिँदै गोडा रड्किएर खोबिल्टातिर चिप्लिए। एकाबिहानै सडकमा देखिने साझा पाइला हुन् मर्निङ वाके, पढ्नपढाउन कलेज जान हतारिने र कुकुर हगाउन सिक्रीको फेद समाएर लर्खरिने। हाम्रो अघिअघि कुकुर डोर्याउँदै एकजना हिँडिरहेका थिए। भद्रगोल सडकको लेदोमा उही आकारप्रकारको आची गर्यो कुकुरले। माटोमै मिसियो त्यो। त्यसमै टेक्दै धेरै जोर जुत्ताचप्पल अघि बढे। हामीले केहीबेर उभिएरै रमिता हेर्यौं। सडकले भने रातारात समृद्धिको झल्को दिइरहेको थियो। हेर्दा विकासको मूल फुटेको यही हो कि जस्तो लाग्थ्यो। नजिकै चियापसलमा एक सर्वसाधारणको गुनासो प्याच्च सुनियो, बाटो बनाउने साइत बर्खामै जुरेछ। अरू बेला गर्दा हुने थिएन। जे भए पनि चुप लागेर बस्नुहोस्, दाह्री पालेका अर्का व्यक्तिले थुमथुमाए, यो विकास कसका लागि आएको हो ? हाम्रा लागि होइन र ? त्यो त हो, गुनासोकर्ताले प्रतिवाद गरे, तर, विकास गर्ने नाममा विजोग पार्नु त भएन नि ? बहस चल्दै थियो, हामी धर्मराउँदै अघि बढ्यौं। वैशाखजेठअसार तिनै थेत्तरा, अटेरी र ठगहरूका लागि ऊर्वर याम हो। पुसमाघफागुन भने विकासका लागि ऊर्वर। रोज्ने कुनलाई, सरकारकै मर्जी !  नेपाली शब्दकोशमा नलेखिएको तर लेख्न ढिला भइसकेको संयुक्त शब्द हो असारे विकास। नेपालमा जब आकाश गर्जिन्छ, तब सडकमा साबेल बर्सिन्छ। भएको सीमित बजेट वर्षभरि राज्यकोषमा गुडुल्किन्छ, असारमा ह्वारह्वार निस्किन्छ। डोजर, लोडर र स्काभेटर जताततै चलेको देखिन्छ। सबै पैसा खाने भुँडीहरू न हुन्। सकेसम्म बेलुकी अँध्यारोमा पिच दलदाल पारिन्छ, उज्यालो हुँदा जस्ताको तस्तै। तराईमा डुबाइदिन्छ। पहाडमा बगाइदिन्छ। ताल परे पहिरोले सोहोरिदिन्छ। संघीय राजधानी उपत्यकामा जे पनि हुन सक्छ। वैशाखदेखि असारसम्म हावा, हुरी, झरी, बाढी सबै थोक आउन सक्छ। किचकिचे मौसम छ यहाँको। चर्को घाम लागिरहेको हुन्छ, एक्कासि मुसलधारे पानी ओइरिन्छ। यो यामलाई त बरु विकासका लागि कालोसूचीमा राखे हुने हो। विकासे राज्यसंयन्त्रहरू वैशाखजेठअसारमा आराम गरेर बस्नुपर्ने हो। तर, दुर्भाग्य निसास्सिएर काम गर्छन् यतिबेलै। सडक हिलाम्य हुन्छ। स्कुले बालबालिका हिलोमा जुत्ता गाड्दै फड्किइरहेका हुन्छन्। तिनका स्कुलमा बुट टिलिक्क पारेर जानुपर्ने नियम हुन्छ। कतिले कतिपल्ट गाली खाए होलान्, विचरा ! घरआँगनमा आइपुग्ने स्कुलका बस पनि अचेल परपरै थुनिएका छन्। कारण सडक रोपाइँ गर्नेजस्तै छ। स्कुल जाने बेलामा कति अभिभावक मोटरसाइकल लर्खराउँदै बालबच्चा पार गराइरहेका हुन्छन्। सडकमा नेदेखिने खाल्डा हुन्छन्। त्यहीं परेर कति घाइते बन्छन्। त्यसमा जमेको आहालमा परेर कति डुब्छन्। राज्यलाई मतलबै हुँदैन। यो सबै दुर्गुणको एक्लो कारक हो असारे विकास। असारे विकासले हुने मुख्य बेफाइदा यस्ता छन् १ बर्खा भएकाले साराको विजोग हुन्छ। २ पैसा सबै भेलमा बग्छ। ३ नबगे पनि बग्यो भन्न पाइन्छ। तेस्रो कारणले सरकारी निकायको प्राथमिकता असारमै हुन्छ। कहाँ गयो पैसा ? भनेर नियमन निकायले सोध्दा मुन्टो सीधा बनाएर भन्न पाइन्छ, बर्खामा बग्यो। पिच बग्यो। ढल बग्यो। पाइप बग्यो। जस्ता उडायो। सिमेन्ट उडायो। पुल उडायो। जेजे गफ लगाए पनि भयो। बगाएरउडाएर नै भने पनि हुन्छ, बिटो गोजीमा राखेर भने पनि हुन्छ। विकृत ढाँचा त्यति मात्र छैन। जुन खण्ड बनाउनु छ, वल्लोदेखि पल्लो छेउसम्म एकैपटक भताभुंग पारिन्छ। अनि, थालिन्छ आरामले काम। ताल परे वर्षौं लगाइन्छ। धुलो, हिलो, सकस, पीडा सबैले अनिश्चित समय बेहोर्न बाध्य हुनुपर्छ। कुनै निश्चित दूरीसम्म एकपटक गरे पनि हुने हो। टुक्राटुक्रामा काम गरे भत्काइएको व्यथा भोगाइ छोटो हुन सक्थ्यो। यो असारमा लम्पसार पारेर भत्काइन्छ, अर्को असारमा पनि काम गरिँदैन।  यस वर्ष पनि पहिलाजस्तै जेठदेखि सरकारका निकाय भौतिक निर्माणका काममा जोडतोडले लागेका छन्। अर्थ मन्त्रालय, महालेखा नियन्त्रकको कार्यालयको हिजोसम्मको तथ्यांकअनुसार चालु आर्थिक वर्षको बजेटको ६०१८ प्रतिशत मात्र खर्च भएको छ। बाँकी खर्च असारमा गर्नुपर्छ। जसरी पनि जाने खेर नै हो। हाम्रो कार्यढाँचा असारे बन्दै गएको छ। पहिला काम गरे पनि भुक्तानी प्रायः असारमा गरिन्छ। कार्यालय प्रमुख, लेखा अधिकृतलगायतले अड्काउँछन्। आर्थिक वर्ष सकिने बेला बार्गेनिङ गर्छन्। खरिद योजना, कार्यक्रमको अध्ययनको कागजात बजेटमै तय हुन्छ। लगत्तै ठेक्कामा जानुपर्ने हो। तर, ठेक्का मंसिरपुसमा पुर्याइन्छ। ठेगदारले पनि असारमा काम गर्दा हुन्छ भने पहिला किन गर्ने भनेर आलटाल गर्छन्। सरकारदेखिठेकेदारसम्मको मिलिभगत चल्छ। असारमा सबै सामानको मूल्य बढ्छ। सरकार महँगोमा पर्छ। त्यसमाथि पूर्वाधार बन्दै गर्छ, बग्दै गर्छ।  म यो स्तम्भ सकेसम्म हरेक साता नछुटाउन चाहन्छु। व्यस्तताको बहाना ले बेलाबेला धोका दिन्छ। के गर्दा, के गर्दा छापिने अघिल्लो दिन अबेला मात्र लेखिन्छ। सोच्छु अर्को साता एकदुई दिन पहिल्यै लेखिसक्छु। अहँ, कहिल्यै त्यो दिन आएन। बरु कुनै साता लेख्न नभ्याएरै टर्यो। एकादुई छाडेर सबैजसो नेपालीको कार्यशैली यही हो। असारे विकास त्यसको अपवाद कसरी होस् ? निर्माण कार्य बेलैमा सकाउन बाध्य पार्न संविधानमै जेठ १५ मा बजेट ल्याउने व्यवस्था गरियो। काम भने असारमै पुग्न रोकिएन। थेगो बसे झैं असारको मेलो कहिल्यै हटेन। अन्तिम घडीमा काम गर्ने नेपाली आदत नै हो। हामी अव्यवस्थित छौं। बेला घर्किएपछि जुर्मुराउँछौं। यो परिपाटी त बदल्नैपर्छ। सँगसँगै आर्थिक वर्ष चैत १ बाट सुरु गर्ने प्रावधान ल्याइयो भने सर्वसाधारणले भोग्ने सास्ती निकै घट्नेछ। उपाय हो माघ १५ मा बजेट ल्याऔं। त्यसअघि योजना प्रस्ट तय गरिसकौं। बोलपत्र आह्वान गर्ने, ठेकेदार छान्नेजस्ता काम चैतवैशाखभित्र फत्ते गरौं। दसैंअघि पूर्वप्रक्रिया केही बाँकी नराखौं। ढल्किँदो बर्खाबाट हिउँदभरि काम गर्दा प्राकृतिक वाधा, व्यवधान वा विपद् केही बेहोर्नुपर्ने छैन। पुसमाघफागुनमा अहिलेजस्तो सडक खन्नु हो भने यात्रुलाई दुःख धेरै कम हुनेछ। सकेसम्म आर्थिक वर्षको टुप्पामा काम नपुर्याऔं। पुगिगए अहिलेजस्तो स्वाहा हुनबाट जोगाऔं। पुसमाघमा काम गर्दा बग्यो भनेर नक्कली बिल देखाउनेका ढोका बन्द हुनेछन्। त्यो पनि त बच्छ। हामीकहाँ विकास हुन नसकेका कारणको शृंखला नै छ। तीमध्ये पहिलो हो योजना नभएर। दोस्रो भएका योजना व्यावहारिक नभएर। तेस्रो सीमित व्यावहारिक योजना पनि कार्यान्वयन नभएर। चौथो कार्यान्वयन नभए पनि कसैलाई कुनै कारबाही नभएर। पाँचौं कसैलाई केही नभएको कसैलाई थाहै नभएर। र, छैटौं कसैलाई केही हुँदैन भन्दै सबै थेत्तरा भएर। वैशाखजेठअसार तिनै थेत्तरा, अटेरी र ठगहरूका लागि ऊर्वर याम हो। पुसमाघफागुन भने विकासका लागि ऊर्वर। रोज्ने कुनलाई, सरकारकै मर्जी ! मैले त सक्ने सुझाव दिन मात्र हो।"
किन फाटिन्छ माया ?,"गएको शनिबार छोरी सृजनासित सम्बन्धविच्छेदसम्बन्धी चर्चा भयो।उनी भन्छिन् आपसमा मिलेर बस्ने सम्भावना नभएपछि अलग्गिनु नै उत्तम हो।सन्तान हुर्केर आफ्नो बाटो लाग्ने र आपसी माया, सहारा र सहयोग आवश्यक पर्ने समयमा समयमा सम्बन्धविच्छेद गर्नु ठीक हो जस्तो मलाई लागेन।छोरी भन्छिन् सन्तान नहुँदै आपसको सामीप्य एकअर्कालाई बिझ्न थालेपछि त्यहीबखत सम्बन्धविच्छेद गर्नु सही हो। तर सबैलाई त्यस्तो साइत जुर्दैन।सन्तान भएपछि बालमस्तिष्कमा नराम्रो असर पर्न सक्छ, उनीहरूको भविष्य बिग्रने सम्भावना हुन्छ भन्ने चिन्ताले एकअर्काका लागि माया रित्तिए पनि सँगै बस्न बाध्य बनाइदिन्छ।तर सन्तान आफ्नै खुट्टामा उभिन योग्य भएपछि सँगै बस्नु अर्थहीन हुन्छ।यसैले जीवनको उत्तरार्धमा पनि मान्छेहरू सम्बन्धविच्छेद मागिन्छ र गरिन्छ । छोरीको भनाइ यथार्थ थियो।मेरो दिमागले पनि त्यही सत्य ठान्यो तथापि मन सहमत हुन सकिरहेको थिएन।हिजो अस्ट्रेलियाबाट छोराको फोन आयो।मैले मनको उकुसमुकुस छोरासँग पोखें।छोरो त सजिलै भन्छ मामु, चिन्ता नगर्नुस्।सम्बन्धविच्छेद माइनर कुरो हो।म अक्क न बक्क नाजवाफ भएँ।उसका कुराले मेरो मन झन् विचलित भयो।त्यसपछि आफ्नो मनलाई आफैंले सम्झाएँ यी दाजुबहिनी दुवै अविवाहित हुन्।यिनीहरूलाई बिहेपछिका जीवनबारे के थाहा ? आज बिहान शान्त मनले छोराछोरीको भावनाको सम्मान गर्दै नयाँ ढंगले सोचें।देशमा वर्षैपिच्छे सम्बन्धविच्छेदको घटना दिन दुई गुना रात चौगुना बढ्दै गइरहेको सम्झें।२०७५ सालको भदौमा नयाँ मुलुकी ऐन देवानी संहिता कार्यान्वयन भएपछि मुलुकमा अहिलेसम्मकै सबभन्दा उच्च सम्बन्धविच्छेदको घटणा दर्ता भएको पनि सम्झें।२०७५ भदौदेखि हालसम्म देशभरिमा ४५ हजार आठ सय ५० थान मुद्दा दर्ता भइसकेका छन्।यस्तो गम्भीर विषयलाई हल्का रूपमा लिन कसरी मिल्छ ? मैले आफैंसित प्रश्न गरें । झण्डै एक दशकदेखि देशबाट प्रत्येक दिन हजारौंको संख्यामा रोजगारका लागि अविवाहित मात्र नभई विवाहितसमेत वैदेशिक रोजगारका लागि पलायन भइरहेको स्थिति छ।यो उनीहरूको रहर नभई बाध्यता हो।बाहिर गएपछि वर्षौंसम्म परिवारसित भेट हुँदैन।विस्तारै शरीरको भोकले मान्छेको माया ओझेलमा पर्दै जान्छ र विवाहेत्तर सम्बन्ध हुन थाल्छ।त्यसपछि चाहेर वा नचाहेर मान्छेहरू सम्बन्धविच्छेद गर्न बाध्य भइदिन्छ।यसमा यी जोडीको के दोष ? दया लाग्छ तिनीहरूमाथि अनि वितृष्णा जाग्छ देशका कमजोर राज्य व्यवस्था, स्वार्थी राजनीतिक दल र भ्रष्टाचारमा लिप्त सरकारसित । गएको चैत १५ मा वीरगञ्जनिवासी मधुमेह तथा थाइराइड रोगविशेषज्ञ चिकित्सकको कुटाइबाट गम्भीर घाइते भएकी उनकी ४५ वर्षीया जेठी पत्नी सुनिताको उपचारका क्रममा काठमाडौंको शिक्षण अस्पतालमा निधन भयो।चिकित्सक पतिले उनलाई आइरन तताएर डाम्नुका साथै निर्घात कुटपिट गरेको माइती पक्षको आरोप छ।१७१८ वर्षअघि बिहे भएकी सुनिताको सन्तान नभएपछि पतिले केही वर्षअघि दोस्रो बिहे गरेका थिए।बिहेपूर्व पत्नीलाई राम्ररी पालनपोषण गर्ने लिखित प्रतिबद्धता गरे पनि दोस्रो बिहेपछि क्रूर पतिले घर छाडेर जान दबाब दिनुका साथै अनेक यातना दिन थालेको आरोप छ । यस्ता कैयन् केस देशमा दिनहुँ भइरहेका छन्।देशमा हजारौं सुनिताहरू बच्चा जन्माउन नसकेर, पतिको घरबाट खोजेजस्तो दाइजो ल्याउन नसकेर, परिवारको चाहनाअनुसार छोरा जन्माउन नसकेर परिवारबाट हत्या भइरहेका छन्।कत्तिले दिनहुँको यातना सहन नसकेर, घर छोडेर जाने कतै विकल्प नदेखेर मृत्युवरण गरिरहेका छन्।यस्तो परिस्थिति आउन नदिन सम्बन्धविच्छेदलाई एक राम्रो विकल्प मान्न सकिन्छ।तर सम्बन्धविच्छेदपछि ती नारीको जीवन सुरक्षित र सशक्त बनाउन माइती पक्ष, समाज र देशका एनजीओहरू अगाडि आउनुपर्छ । भर्खरैको कुरो हो।कामको सिलसिलामा रामेछाप जिल्लाको एउटा गाउँमा पुगेकी थिएँ।एउटी सुन्दर बालिका देखें।चुप लागेर बस्नै सकिनँ।कति कक्षामा पढ्दै छौ भनेर सोधें।नजिक बस्ने उनको आफन्तले उत्तर दिइन् ६ कक्षामा पढ्दै गर्दा केटासित भागेकी थिई।घरमा टिक्नै सकिन।दुईतीन वर्षदेखि माइतीमै छ।विस्तारै केटीलाई सोधें फेरि पढ्ने मन छ ? केही प्रतिक्रिया आएन।फेरि सोधें केही इलम सिक्ने मन छ ? उनीले जवाफै दिइनन् । देशमा हिजोआज सानै उमेरमा भागी बिहे गर्ने समस्या क्यान्सर झैं फैलिँदै छ।गाउँघर र समाजमा पनि सानो उमेरमा बिहे गरिदिने चलन व्याप्त छ।यस्तो परिस्थितिको अन्त्य नभएसम्म घरेलु हिंसा, पतिले अर्की ल्याउने, जेठीलाई कष्ट दिने, घरबाट लखेट्ने जस्ता घटनाको न्यूनीकरण प्रायः असम्भव छ।यी समस्याको विकल्प पनि सम्बन्धविच्छेद नै हो।यसका लागि पनि घरपरिवार, समाज र एनजीओहरूले नै पहल गर्नुपर्ने हुन्छ । यी माथि उल्लिखित समस्याका लागि सम्बन्धविच्छेदभन्दा अर्को उत्तम विकल्प हुन सक्दैन।तर सम्बन्धविच्छेदका लागि दायर केसहरूका केही उदाहरण यहाँ प्रस्तुत छन् ः १ नेपालका दुई सम्भ्रान्त परिवारका सन्तानहरूबीच विदेशमै माया बस्छ।अरू प्रेमीप्रेमिका झैं उनीहरू पनि लिभिङ रिलेसनसिपमा बस्न थाल्छन्।दुईतीन वर्षपछि दुवै नेपाल फर्किन्छन्।दुवै पक्षका अभिभावकले राजीखुसी उनीहरूको धुमधामले बिहे गरिदिन्छन्।पार्टीको साँझ दुलाहा साथीहरू छोड्न हिँड्छन्।तर त्यो रात उनी साथीहरूसितै बस्छन्।भोलिपल्ट बिहान घर फर्कंदा उनीहरूबीचको सम्बन्ध टुटिसकेको हुन्छ।दुलहीले दुलाहाको गल्तीलाई क्षमा दिन सक्दिनन्।उनीहरूबीच सम्बन्धविच्छेदको केस दर्ता हुन्छ। २ अर्को सम्पन्न परिवारको छोरो उच्च शिक्षाका लागि विदेश जान्छ।उनको उतै विदेशी केटीसँग प्रेम हुन्छ।दुवै परिवारका अभिभावक उतै गएर उतैको परम्पराअनुसार छोराछारीको बिहे गरिदिन्छन्।एक दशकभित्र अचानक दुवैको सम्बन्धविच्छेद भएको खबर आउँछ।तर त्यो बेलासम्म उनीहरू दुई सन्तानका अभिभावक भइसकेका हुन्छन्।हिजोआज दुवै सन्तान छुट्टिएर बसेका अभिभावकको अभिभावकत्वमा हुर्किंदै छन्। ३ एक जेहनदार युवक उच्च शिक्षाका लागि अमेरिका जाने लक्ष्यका साथ योजना बनाइरहेको हुन्छ।अचानक अभिभावकले रोजेको केटीसित बिहे गर्न युवक बाध्य हुन्छन्।बिहेको केही समयपछि परिवारसहित उनी अमेरिका उड्छिन्।समय बित्दै जान्छ।उनी प्रोफेसनल लाइफका साथै आर्थिक रूपले पनि सम्पन्न हुन्छन्।यही बीचमा दुई सन्तानसहित पूरा परिवार अमेरिकी नागरिक भइसकेका हुन्छन्।पत्नी र सन्तानहरू उतैको नागरिकसरह उतैको रहनसहन, संस्कार र संस्कृतिमा पूरा रंगिइसकेका हुन्छन् । एक दिन पत्नीले सम्बन्धविच्छेदको मुद्दा दायर गरिदिन्छिन्।अमेरिकी कानुनअनुसार आफूले कमाएको सबै सम्पत्तिको हिस्सा पत्नीलाई बाँड्नुपर्ने भो।हाम्रो देशमा माना खर्च भर्ने भने झैं उता पत्नीलाई एलिमनी पनि दिनुपर्ने भो।साथसाथ बालिग नभइसकेका सन्तानको शीक्षाका लागि पनि ठूलै धनराशि भर्नुपर्ने भो।पतिले जीवनभर परिवारको खुसीका लागि रातदिन दुःख गयो।पत्नी र सन्तानलाई आनन्दले अमेरिकी जीवन जिउन दियो।अन्त्यमा आफ्नो साथमा न दुःख गरी जोडेको सम्पत्ति, न पत्नी न सन्तान । माथि उल्लिखित तीनवटै सम्बन्धविच्छेदका घटणा अध्ययन गर्दा मूल त सम्बन्धविच्छेदका चारवटा प्रमुख कारण भेटें मैले।पहिलोइगो।दोस्रो दुईजनाका बीचमा धर्म, संस्कृति, संस्कार, पारिवारिक पृष्ठभूमि, शैक्षिक स्तर र सोचमा भिन्नता।तेस्रो महिलालाई पारिवारिक र दाम्पत्य जीवनभन्दा सुखसुविधा, सम्पत्ति, स्वतन्त्रता र उन्मुक्त जीवनशैलीको मोह।चौथो अरूको भावनाको कदर नगर्ने स्वभाव र सहनशीलताको कमी । अन्त्यमा, सबै मान्छे पूर्ण छैनन् र हुँदैनन् पनि।हरेकमा केही न केहीको कमी हुन्छ नै।यस्तो शाश्वत कुरालाई आम मान्छेले स्विकार्नुपर्छ।आफ्नो भावनामा कसैले ठेस नपुयाओस् भन्ने चाह राख्छ भने अरूको भावनाको पनि कदर गर्ने स्वभावको विकास गर्नु जरुरी छ।जीवनमा खुसी हुनु छ भने केही हदसम्म सहनशील हुन आवश्यक छ।हाम्रो पालाको जस्तो पुरुषप्रधान समाज छैन अहिले।हाम्रा पालामा बच्चाले सुसुआची गरेछ भने आफू जस्तोसुकै काममा अल्झेको भए पनि दौडेर बच्चाको आची पुछ्न जानुपथ्र्यो।पतिबाट त्यस काममा सहयोगको अपेक्षा गर्न सकिन्नथ्यो।अहिले समाज बदलिइसकेको छ।अहिलेको पुस्तामा छोराछोरीको रेखदेख दुवैले मिलेर गर्छन्।मेरो घरको कुरा गर्ने हो भने मेरी नातिनी आराध्याको रेखदेख र स्याहारमा बुहारीभन्दा बढी छोरो व्यस्त देखिन्छ।बुहारीको बैंकमा जागिर छ।उनी सबैभन्दा चाँडै निस्किन्छन् र सबैभन्दा ढिला घर पुग्छिन्।पढेलेखेका र शिक्षित परिवारमा महिलापुरुषका बीचमा समानता आउने क्रम बढ्दो छ।यसलाई तपाईंहामी सबै मिलेर सेलिब्रेट गर्नुपर्छ।हाइलाइट पढेलेखेका र शिक्षित परिवारमा महिलापुरुषका बीचमा समानता आउने क्रम बढ्दो छ।यसलाई तपाईंहामी सबै मिलेर सेलिब्रेट गर्नुपर्छ ।"
कांग्रेस जागरणको सन्देश,"अघिल्लो निर्वाचनको पीडा सम्बोधन गर्न, कार्यकर्ता र आम जनतामा उत्साह ल्याउन महाधिवेशन प्रक्रिया थालिहाल्नुपर्छ। नेपाली कांग्रेसले आम कांग्रेसजनमा जागरण ल्याउन थालेको पहिलो चरणको अभियान समाप्त भएको छ। यो अभियान फलदायी र उपयोगी पनि बन्यो। जागरणले नेताहरूलाई संगठनप्रति गम्भीर र संवेदनशील बन्न पाठ सिकाएको छ। स्थानीय तहका कार्यकर्ताको नेताप्रति एउटै गुनासो थियो, जागरण तल्लो तहमा होइन, उपल्लो तहका नेतामा आउनुपर्यो। केन्द्रमा एकतासहितको जागरण आयो भने गाउँमा स्वतः त्यसको प्रभाव पर्छ। कार्यकर्ताको त्यो गुनासोको सम्बोधन पहिलो सर्त हो। एकले अर्काको आलोचना गरेर समय खेर नफाली कार्यकर्ताको मनोभावनाअनुसार संगठन बलियो बनाउन जागरण अभियान सार्थक हुनुपर्छ। स्थानीय तहदेखि संघीय संसद्को निर्वाचनमा भएको हार त्यही आलोचना र अन्तरघातको परिणाम हो। आफूबाहेक अर्कोलाई अघि बढेको नदेख्ने संस्कार अब सबैले त्याग्नुपर्छ, पार्टी र प्रतिस्पर्धाको राजनीतिप्रति आस्था र विश्वास छ भने। नत्र जति चरणको जागरण अभियान चलाए पनि आम कार्यकर्ताले चाहेको सबल नेतृत्वसहितको कांग्रेस एकता सम्भव छैन। जागरण अभियानअन्तर्गत म सिराहा जिल्लामा खटिएको थिएँ। त्यस क्रममा आठ जिल्लाको भ्रमणमा स्थानीय नेता तथा कार्यकर्तासँग छलफल गरे । स्थानीय नेता तथा कार्यकर्ताको पार्टीप्रतिको उत्साह देखेर म नतमस्तक भएँ। त्यति ठूलो उत्साह र जाँगर भएका नेताकार्यकर्ता हुँदा पनि तराईमा हामी किन निर्वाचन हार्नुपर्यो ? यसबारेमा नेतृत्वलाई कुनै चिन्ता र चासो छैन। यो सबै नेतृत्वले सही दिशा लिन र दिन नसक्नुको परिणाम हो। बीपी कोइरालाको पार्टी भनेपछि हुरुक्क हुने परम्परा अहिले पनि विद्यमान छ तराईमधेसमा। हाम्रै पार्टीका नेताहरूबीचको अनेकताको फाइदा मात्रै अरू दलले उठाइरहेका रहेछन्। अब पनि ती पार्टीप्रति आस्थावान् नेताकार्यकर्तालाई गोलबद्ध गरेर एकताको सन्देशसहित अघि बढ्न सकेनौं भने त्यो जनाधारलाई हाम्रो पक्षमा राखिरहन कठिन हुनेछ। अब कसैलाई खुसी पार्न विभाग गठन गर्नुभन्दा आगामी महाधिवेशनपछि मात्र गर्दा उत्तम हुन्छ। अब सबैको ध्यान महाधिवेशनमा केन्द्रित हुनुपर्छ। आम जनताको सुखदुःखमा साथै रहेर तिनको भावनाको प्रतिनिधित्व गर्दै सबैलाई प्रजातन्त्रप्रति अभिप्रेरित गर्ने कामलाई नै प्रमुख लक्ष्य बनाएर अघि बढेको संगठन हो कांग्रेस। त्यही लक्ष्यमा अविचलित रहेकै कारण कांग्रेसको त्यो भावनामा सबै पार्टीलाई गोलबद्ध गराउन सम्भव भएको हो। आफूलाई कम्युनिस्ट भन्नेहरू हुन् वा उग्र कम्युनिस्ट सबैले कांग्रेसकै बाटो अवलम्बन गरिरहेका छन्। यस मानेमा हामी खुसी छौं। संसदीय अंकगणितमा पछि परे पनि जनताको नजरमा आज पनि कांग्रेस पहिलो पार्टीकै रूपमा रहेको सन्देश जागरण अभियानको पहिलो चरणबाट पुष्टि भएको छ। तर हामीबीच जुन खालको अनेकता छ, गुटउपगुटमा रमाउने संस्कृति र प्रवृत्ति छ त्यसलाई निर्मूल गर्नैपर्छ। दोस्रो चरणको जागरण अभियान त्यही सन्देशसहितको बनाउनुपर्छ। यतिबेला मुलुकमा कम्युनिस्ट सरकार छ। यो सरकार गठनसँगै विकृति बढेकाबारे आम कार्यकर्ता मात्र होइन, सर्वसाधारण पनि चिन्तित देखिएका छन्। सरकारको यही किसिमको रबैया जारी रह्यो भने जनअधिकार खोसिने त होइन भन्ने आम जनतामा परेको छ। सिंहदरबारको अधिकार गाउँमा आयो भन्ने सुनेका थियौं, तर त्यो अधिकारसँगसँगै भ्रष्टाचार पनि आएछ। यस्तो अवस्थालाई संसद्को प्रमुख प्रतिपक्षी कांग्रेसले टुलुटुलु हेरेर बस्न हुँदैन भन्दै सरकारविरोधी आन्दोलनको अगुवाइ गर्न जनताले म्यान्डेट दिएका छन्। एक मात्र प्रजातान्त्रिक शक्ति कांग्रेस जागरुक हुन सकेन भने सरकारका अधिनायकवादी क्रियाकलाप एकपछि अर्को गरी बढ्दै जान्छन् भन्नेमा जनता सचेत देखिन्छन्। तर हाम्रो कमजोरीको फाइदा सरकारले नउठाओस् भन्नेतर्फ हामी सजग हुन आवश्यक छ। हामीले जनभावनाको कदर गर्नुपर्छ। नेतृत्वको परीक्षा पनि यस्तै अवस्थामा हुने हो। जनभावनाको कदर गर्न पनि सरकारका गलत क्रियाकलापको भण्डाफोरसहित अघि बढ्नैपर्छ। सर्वसाधारण नागरिक र कार्यकर्ताको उत्साहपूर्ण सहभागिताले जागरण अभियान सार्थक भए पनि त्यसले मात्र सबैलाई सम्बोधन गर्न नसक्ने भन्दै आम कार्यकर्ताले समयमै पार्टीको महाधिवेशन प्रक्रिया थाल्न सुझाएका छन्। कांग्रेसले आफूले गरेका सकारात्मक कामको प्रचारसमेत गर्न सकेन। कांग्रेसले समयसमयमा देशका लागि ठूलो योगदान गरेको छ। ०७ सालदेखि, ०४६ हुँदै ०६२ ६३ को आन्दोलन सफल हुनुको परिणाम कांग्रेसकै सिद्धान्तको परिणाम हो। लोकतन्त्रको विकास र आर्थिक समृद्धिका लागि सशस्त्र संघर्षमा रहेको माओवादीलाई शान्तिमा रूपान्तरण गर्नु कम चुनौतीपूर्ण थिएन। कांग्रेसकै उदारवादी नीतिको परिणाम हो माओवादीको रूपान्तरण। गरिबी घटेको छ। शिक्षा र स्वास्थ्य क्षेत्रमा देशले ठूलो फट्को मारेको छ। आज गाउँगाउँमा खानेपानी पुगेको छ। यो सबै कांग्रेसकै योगदानका कारण सम्भव भएको हो। यातायात क्षेत्रको सुधार र राजस्व वृद्धिको स्तर कांग्रेस नीतिको प्रतिफल हो। हिजो कांग्रेस नीतिको विरोध गर्नेहरू आज त्यही नीति अनुसरण गरेर अघि बढिरहेका छन्। निजी क्षेत्रलाई प्रोत्साहित गर्ने, वैदेशिक लगानी भिœयाउने काम कांग्रेसले सुरु गरेकै हो। अहिले पनि त्यो नीतिको अपरिहार्यता स्वीकार गरिएको छ। देशका लागि यति ठूलो योगदान गरेको कांग्रेसले जनसमक्ष यी कुरा राख्न नसक्दा हामी निर्वाचनमा पराजित हुनुपर्यो भन्ने गाउँगाउँका कार्यकर्ताको गुनासो छ। झूटा प्रचार गरेर शासन चलाउन चाहनेहरूविरुद्ध अब कांग्रेस एकजुट भएर अघि बढ्नुको विकल्प छैन। आपसमा विवादमा उत्रिएर कांग्रेस पछि पर्यो भन्ने आम प्रजातन्त्रवादीको मात्र होइन, सर्वसाधारणको पनि गुनासो छ। कांग्रेसले संसद्बाट सरकारको आलोचना गर्नै सकेन भन्ने परिरहेको छ। अंकगणितले होइन, जनताको समर्थन ठूलो भएकाले नेतृत्वले सधैं संसद्का गतिविधिप्रति निगरानी राखेर सशक्त भूमिका निर्वाह गर्न नसकेको कार्यकर्ताको दबाबको सम्बोधन हुनुपर्छ। जागरणको मूल उद्देश्य पार्टीको संगठन विस्तारसहित व्यवस्थापन कसरी सुधार्ने भन्ने हो। अर्को उद्देश्य नेकपाको सरकारले संस्थागत गरिरहेको भ्रष्टाचार, प्रेस स्वतन्त्रताविरोधी गतिविधि, अधिनायकवादी प्रवृत्ति र स्वेच्छाचारी शासन व्यवस्थाविरुद्ध जनतालाई सुसूचित गर्नेगराउने हो। सरकारका क्रियाकलापविरुद्ध आम जनता रुष्ट भएको पाइयो। सरकारको अधिनायकवादी प्रवृत्ति बढ्दै गएको मुख्य उदाहरण प्रेस स्वतन्त्रता र मानव अधिकारको विश्वव्यापी सिद्धान्तविरुद्ध गर्न लागिएका क्रियाकलाप नै हुन्। द्वन्द्वपीडितको व्यवस्थापनमा सरकार चुकेको छ। द्वन्द्वपीडितका समस्या समाधानमा अन्तर्राष्ट्रिय मान्यतालाई उपेक्षा गरिएको छ। मानव अधिकारसँग सम्बन्धित संघसंस्थाको बढ्दो जागरुकता नियन्त्रण गर्ने क्रियाकलापले सरकार लोकतान्त्रिकभन्दा स्वेच्छाचारी चरित्रले अघि बढिरहेको पुष्टि हुन्छ। प्रधानमन्त्रीको अधिकार बढाइएको छ। ठूलाठूला योजना विनाप्रतिस्पर्धा ठेक्कामा दिनेदेखि लिएर सेना परिचालनसमेत प्रधानमन्त्रीको तजविजमा हुने व्यवस्थाजस्ता विवादास्पद कामले नेकपा नेतृत्वको यो सरकार देश र जनताका पक्षमा छैन भन्ने आम जनमानसमा परिरहेको छ। यस्ता अधिनायकवादी चरित्र उदांगो पार्न जनजागरण केही हदसम्म सफल भएको छ। यो अभियानमा प्रेसको साथ र सहयोग प्रशंसनीय छ। भर्खरै सार्वजनिक बजेट वितरणवादी वा वितरणमुखी छ। गरिबउन्मुख छैन, यसले गरिबी घटाउने नभई झन् बढाउन सघाउँछ। बजेट बाँडफाँट गर्ने, भ्रष्टाचार बढाउने, चुहावट बढी कामलाई बजेटले बढावा दिएको छ। बजेट कृत्रिम रूपमा ठूलो बनाइयो। राष्ट्रिय ऋण बढ्दै छ। भावी पुस्तालाई समेत ऋणको बोझ बोकाउने गरी बजेट ल्याइएको छ। ऋणले नै बजेटको एकतिहाइ हिस्सा ओगटेको छ। हामीले राष्ट्रिय ऋण घटाएका थियौं। जीडीपीको २४२५ प्रतिशतमा ऋण झरेको थियो ६० प्रतिशतभन्दा बढीबाट। अहिले बढेर ३० प्रतिशत पुगिसकेको छ। एकै वर्षमा जीडीपीको १५ प्रतिशत ऋण बढाउने प्रस्ताव गरिएको छ। आन्तरिक ऋण दुई खर्ब पुगेको छ, जुन जीडीपीको पाँच प्रतिशत हुन जान्छ। जीडीपीको १० प्रतिशन बाह्य ऋण छ। जीडीपीको पाँच प्रतिशत आन्तरिक ऋण लिँदा निजी क्षेत्रमा जाने ऋणको प्रभाव घट्छ। तरलताको अभाव हुन जान्छ। त्यसैले यो बजेट देशको दीर्घकालीन हितमा छैन। यस्ता विषयलाई जनसमक्ष लैजानु कांग्रेसको कर्तव्य हो। पार्टीमै सुधार हुनुपर्यो। गुटबन्दी अन्त्य हुनुपर्यो भन्ने कार्यकर्ताको सुझावलाई अक्षरशः पालना गर्नुपर्छ। संसद्मा उपस्थितिलाई बलियो पार्नुपर्छ। महाधिवेशन समयमा नगर्न जागरण अभियान सुरु गरिएको गुनासा पनि आएका छन्। जागरण अभियानले भन्दा महाधिवेशनले कार्यकर्तामा झन् ठूलो जागरण ल्याउँछ। नेतृत्वको त्यस्तै मनसाय हो भने त्यसले पार्टीको दीर्घकालीन हित गर्दैन। महाधिवेशन समयमै गर्नुपर्छ। महाधिवेशन प्रक्रिया थाल्ने हो भने गाउँ, नगरदेखि प्रदेश हुँदै केन्द्रसम्म यसले उभार ल्याउँछ। योभन्दा ठूलो जागरण अरू केही हुन सक्दैन। क्रियाशील सदस्यको अभियान सुरु हुनेबित्तिकै कार्यकर्तामा मात्र होइन, कांग्रेसमा प्रवेश गर्नेहरूलाई समेत ऊर्जा प्राप्त हुन्छ। महाधिवेशन ढिला गरियो भने त्यसलाई तीन वर्षपछि हुने स्थानीय निर्वाचनलाई प्रभाव पार्नेछ। हामीले अघिल्लो निर्वाचनको पीडालाई सम्बोधन गर्न, कार्यकर्ता र आम जनतामा उत्साह ल्याउन महाधिवेशन प्रक्रिया थालिहाल्नुपर्छ। भोलि महाधिवेशन र स्थानीय निर्वाचन सँगसँगै हुने वातावरण बन्यो भने पार्टीलाई त्योभन्दा ठूलो नोक्सान केही हुने छैन। पार्टीभित्रको प्रतिस्प्रर्धाले निर्वाचनमा असर पुग्छ। एकैचोटी महाधिवेशनको प्रक्रिया सुरु भयो भने त्यसले सबैको सम्बोधन पनि गर्छ। संघीय संरचनाअनुसार समिति पनि निर्माण हुन्छन्। अघिल्लो महाधिवेशन भएको तीन वर्ष बितिसक्दा पनि पार्टीमा विभाग गठन गरिएको छैन। अब कसैलाई खुसी पार्न विभाग गठन गर्नुभन्दा आगामी महाधिवेशनपछि मात्र गर्दा उत्तम हुन्छ। अब सबैको ध्यान महाधिवेशनमा केन्द्रित हुनुपर्छ। कुराकानीमा आधारित"
प्रकोप पहिचान ढिलो हुँदा,"नेपालमा भूकम्प, पहिरो, हिमपहिरो, बाढी, चट्याङ, आगलागी आदि प्रकोपले बर्सेनि ठूलो जनधनको क्षति हुँदै आएको छ।तीमध्ये भूकम्प पनि एक हो।नेपालमा निरन्तर ठूला, मध्यम र साना भूकम्प आइरहेका छन्।भूकम्पीय जोखिमका आधारमा एघारौं जोखिम भएको देश र राजधानी काठमाडौं सहर त सबैभन्दा जोखिमपूर्ण सहर रहेको छ।नेपालसहित हाम्रो हिमालय शृंखलाको उत्पत्तिसँगै निरन्तर जोडिएको भूकम्पमा संसारका अन्य भूकम्पभन्दा फरक पाइन्छ। हालसम्मका भूकम्पका प्रकृतिका आधारमा करिब ९० प्रतिशतभन्दा धेरै भूकम्प टेक्टोनिक प्लेट अर्थात् भूखण्डहरूका सिमानामा जाने गरेका छन्।भारतीय भूखण्ड युरासियन भूखण्डभित्र निरन्तर ठेलिँदै जाँदा क्रमशः संकुचन हुँदै गई जमिनमा चिरा परेका छन्।यस्ता दरार र चिरा पर्दा जमिनमुनि सञ्चित भएको शक्ति भूकम्पमार्फत बाहिर आउने गरेको छ । जमिनमुनि सञ्चित भएको शक्ति साना वा मध्यम भूकम्पबाट बाहिर आएमा निश्चय पनि ठूलो भूकम्पको जोखिम कम हुन्छ।पश्चिम नेपालमा करिब ५ सय वर्षभन्दा लामो भूकम्पीय शून्यता भएकाले ठूलो भूकम्प आउने दाबी भूगर्भविद्हरूले गर्दै आएका छन्।मध्य नेपालको गोरखा केन्द्रविन्दु भएर आएको भूकम्पले यस क्षेत्रमा सञ्चित रहेको शक्ति पूर्णरूपमा बाहिर ल्याउन नसकेको तसर्थ भूकम्पको जोखिम कम नभएको भूगर्भविद तथा भूवैज्ञानिकहरूले बताएका छन्।भूकम्पको प्रकृतिअनुसार कुल शक्तिको थोरै शक्ति मात्रै भूकम्पसँगै तरंगका रूपमा बाहिर आउँछ।अरू शक्ति घर्षण, ताप र परकम्पको रूपमा बनेका चिरामार्फत पछिसम्म बाहिर आउने भूगर्भविद्हरू बताउँछन् । पछिल्लो अध्ययनअनुसार भूकम्पको सक्रियतामा वातावरणीय प्रभाव पनि एक कारण रहेको छ।अहिले बढ्दै गएको वातावरणीय प्रभावले पृथ्वीको तापक्रममा वृद्धि भई हिउँ पग्लिनाले समुद्री सतह वृद्धि भएकाले टेक्टोनिक प्लेट वा भूखण्डहरूमा चापको अस्थिरता भएकाले यसले भूखण्डहरूलाई थप क्रियाशील बनाएर भूकम्पको सम्भावना बढाएको छ । नेपालमा भूकम्प मापन गर्ने कामको पहिलो परीक्षण २०३४ सालमा फ्रान्स सरकारको सहयोगमा ललितपुरको फुल्चोकी डाँडामा पहिलो भूकम्प मापन स्टेसन राखेर सुरुवात भएको हो।अहिले नेपालमा धेरै भूकम्प मापन स्टेसन विस्तार भए पनि आवश्यक मात्रामा यो प्रविधिलाई थप प्रभावशाली बनाउन जरुरी देखिन्छ।साथै भूकम्प पूर्वसूचना व्यवस्था प्रविधियुक्त र प्रभावकारी हुन सकेमा पनि ठूलो क्षति हुनबाट जोगाउन सकिन्छ । भूकम्प आफैंमा एउटा ठूलो प्रकोप त हो नै, सँगसँगै यसले अन्य प्रकोप पनि निम्त्याउँछ जस्तै जमिनमा चिरा पर्ने वा ध्वजा फाट्ने, पहिरो, हिमताल फुट्ने, हिमपहिरो, बाढी, आगलागी, जमिनको तरलीकरण र जमिन वा संरचना भासिने आदि।यी प्रकोपले नेपालमा कल्पनाभन्दा धेरै क्षति गर्ने सम्भावना घामजस्तै छर्लंग छ।भूकम्प यो स्थानमा, यो समयमा, यति ठूलो जान्छ भनेर यकिन गर्न सकिँदैन भन्दैमा भूकम्पीय जोखिमपूर्ण स्थान पहिचान नै नभएका होइनन् र भूकम्पीय सुरक्षा र जोखिम न्यूनीकरणका उपाय पनि अवलम्बन नगर्नु आफैंमा डरलाग्दो समस्या हो । बस्ती वा भौतिक संरचना निर्माण गर्दा त्यस ठाउँको आवश्यक भौगर्भिक अध्ययन अपरिहार्य छ, जस्तै ३ सयभन्दा थोरै भिरालो भएका जमिनको अध्ययन नगरी बस्ती बस्नु विपद् निम्त्याउनु हो।भवन निर्माण गर्दा भवन निर्माण आचारसंहिता कडाइका साथ लागू हुनुसपर्छ।हामी आफू बसेको घर नै सुरक्षित छ भन्न सक्दैनौं, त्यसैले सुरक्षित गाउँ, बस्ती र भवन अरूका लागि नभई आफ्नै सुरक्षाका लागि हो भन्ने मनन गर्नुपर्छ र सम्बन्धित निकायले पनि यस्तो विषयमा कडाइका साथ नियमन गर्नुपर्छ।विस्तृत भौगर्भिक अध्ययन गरी प्रकोप नियन्त्रण र जोखिम न्यूनीकरणको ठोस योजनासहित सुरक्षित स्थानमा बलियो भौतिक संरचना निर्माण गर्नु आजको आवश्यकता हो । विपद् व्यवस्थापनका लागि हाम्रो पूर्वाधार पनि सुरक्षित हुन जरुरी छ।भूकम्पपछि उद्धार र राहतका निम्ति हाम्रा मूल सडकहरू जोखिममुक्त हुनुपर्छ।सडकमै पहिरो जाने, भासिने भएमा भूकम्पपछि पनि थप क्षति हुने निश्चित हुन्छ।तसर्थ सडक, बिजुलीको प्रसारण लाइन, पानी, ढल आदि पूर्वाधार जोखिममुक्त हुन जरुरी छ । प्राकृतिक जोखिम संसारकै ठूलो, चुनौतीपूर्ण र पूर्णरूपमा समाधान गर्न नसकिने जोखिम हो।यो कुनै पनि समय विपद्मा परिणत हुन सक्छ।भूकम्प एक नियमित प्रक्रिया हो।भूकम्पले होइन कि हामीले निर्माण गरेका कमजोर संरचना भूकम्प प्रतिरोधात्मक नभएकाले नै हाम्रो जनधनको हानि हुन्छ । हालैको भूकम्प, पहिरो, बाढी, आँधीजस्ता प्रकोपले क्षति पुयाएपछि मात्रै आँखा खुल्ने हाम्रो कुसंस्कृतिलाई चुनौती दिएको छ।भूकम्पको जोखिमलाई स्वीकार मात्रै होइन, यससँगै सम्बन्धित आवश्यक भौगर्भिक अध्ययन गरी भूकम्प प्रतिरोधात्मक स्थान र संरचनामा बस्नुको विकल्प छैन।भूकम्पसहित विभिन्न प्रकोपको विस्तृत अध्ययन गरी जोखिमपूर्ण क्षेत्रको पहिचान र त्यसअनुसार प्रकोप नियन्त्रण र जोखिम न्यूनीकरणमा अगाडि नबढेमा प्रकोप अझ छिटो विपद्मा परिणन हुनेमा दुईमत छैन ।हाइलाइट प्रकोप नियन्त्रण र जोखिम न्यूनीकरणमा अगाडि नबढेमा प्रकोप अझ छिटो विपद्मा परिणन हुनेमा दुईमत छैन ।"
आईसीसी विश्वकप : आजको खेलमा प्रभाव पार्न सक्ने खेलाडी,"तामिम इक्बाल (बंगलादेश) बंगलादेशी टोलीका अनुभवी खेलाडी हुन्, तामिम इक्बाल। उनी टोलीमा ओपनर ब्याट्सम्यानको भूमिका निर्वाह गर्छन्। जारी विश्वकपमा उनी हालसम्म खासै जम्न सकेका छैनन्। दक्षिण अफ्रिकाविरुद्घ १६ रनमै पेभेलियन फर्किएका इक्बाल न्युजिल्यान्डसँगको खेलमा पनि २४ रनभन्दा अगाडि बढ्न सकेनन्। इङ्ल्यान्डविरुद्घको खेलमा पनि उनी १९ रनमै आउट भए। यद्यपि, ३० वर्षीय तामिम इक्बाल जारी विश्वकपमा बंगलादेशले निकै भरोसा गरेको खेलाडी हुन्। यसअघि बंगलादेशको थुप्रै सफलतामा उनी महत्वपूर्ण सावित भएका छन्। उनले बंगलादेशका लागि एक सय ९६ एकदिवसीयको एक सय ९४ पालीमा ३५९९ को औसतले कुल ६ हजार ६ सय ९५ रन बनाएका छन्। एकदिवसीय क्रिकेटको एउटै खेलमा उनको उच्च स्कोर एक सय ५४ रन हो। एकदिवसीय क्रिकेटमा उनले ११ शतक र ४६ वटा अर्धशतक बनाएका छन्। उनले ५० वटा क्याच पनि लिएका छन्। टेस्ट क्रिकेटमा पनि उनले ५८ खेल खेल्दै कुल चार हजार तीन सय २७ रन बनाएका छन्। टेस्टमा उनको उच्च स्कोर दुई सय ६ रन हो। टेस्ट क्रिकेटमा उनले नौ शतक २७ अर्धशतक बनाएका छन्। मंगलबार हुने खेलमा पनि इक्बालबाट उत्कृष्ट प्रदर्शनको आशा गर्न सकिन्छ। कुशल मेन्डिज ( श्रीलंका) जारी विश्वकपमा श्रीलंकाली टोलीले खासै गतिलो प्रदर्शन गर्न सकिरहेको छैन। त्यसमाथि श्रीलंकाको ब्याटिङ झनै कमजोर देखिएको छ। श्रीलंकाले ब्याटिङमा निकै आशा गरेका कुशल मेन्डिजले पनि हालसम्म आफ्नो प्रभाव देखाउन सकेका छैनन्। अफगानिस्तानविरुद्घको खेलमा उनी दुई रनको व्यक्तिगत स्कोरमै आउट भएका थिए। त्यसअघि न्युजिल्यान्डविरुद्घको खेलमा पनि उनी शून्य रनमै पेभेलियन फर्किएका थिए। अघिल्ला दुई खेलमा निराशाजनक प्रदर्शन गरे पनि २४ वर्षीय दायाँहाते ब्याट्सम्यान मेन्डिसबाट मंगलबार हुने बंगलादेशविरुद्घको खेलमा उत्कृष्ट प्रदर्शनको आशा गर्न सकिन्छ। उनले श्रीलंकाका लागि ६५ एकदिवसीय अन्तर्राष्ट्रिय क्रिकेटको ६३ पालीमा २७७७ को औसतले कुल एक हजार ६ सय ९४ रन बनाएका छन्। एकदिवसीय क्रिकेटको एउटै खेलमा उनको उत्कृष्ट प्रदर्शन एक सय दुई रन हो। एकदिवसीयमा उनले एक शतक र १५ वटा अर्धशतक पनि बनाएका छन्। यसका अतिरिक्त उनले ३१ वटा क्याच पनि लिएका छन्। यसैगरी टेस्ट क्रिकेटमा पनि उनले ३८ खेल खेल्दै ३६६५ को औसतले कुल दुई हजार ६ सय ३९ रन बनाएका छन्। टेस्टमा उनको उच्च स्कोर एक सय ९६ रन हो। टेस्टमा उनले ६ शतक र नौ अर्धशतक प्रहार गरेका छन्।"
महेश्वरको मिहिनेत,"काठमाडौं : शरीर चिटिक्क बनाउने रहर कसको मात्र हुन्न ? धेरैजसो कुनै न कुनै दिन यही लोभले जिमखान छिरेकै हुन्छन्। त्यही बेला थाहा हुने हो, बडिबिल्डिङ को यो रहर सजिलो भने छैन। अझ शारीरिक सुगठनकै खेलाडी हुने हो भने त मिहिनेत दह्रो चाहिन्छ नै, त्यसका लागि ठूलै त्याग र तपस्या पनि चाहिन्छ। महेश्वर महर्जन यही खेलका खेलाडी हुन्। उनले के जिते, त्यो पछि आउछ, तर उनले आजको दिनसम्म पुग्न के कति मिहिन मिहिनेत गरे, त्यो पक्कै प्रशंसा गर्न योग्य छ। धेरै वर्षअगाडि उनको शरीर मसिनो नै थियो, त्यसैले अरू जस्तै घर नजिकको जिमखाना छिरे। त्यो स्कुल जादाको समय हो। अहिले उनको आप्नै जिमखाना छ। त्यही जिमखानाबाट अहिले कसरतपछि बाहिर निस्कनु पर्छ, उनको शरीरलाई देखेर लोभ लाग्छ। लोभ मात्र के र ? त्यही शरीरले नेपाललाई ऐतिहासिक सफलता पनि दिलाएको छ, त्यो वल्र्ड च्याम्पिनयसिप स्तरमै। वर्ष २०७५ मा निकै चर्चा बटुलेका खेलाडीमा पर्छन्, ३५ वर्षीय महेश्वर। नेपाली खेलकुदमा नजिकका धेरैले गत वर्ष सामाजिक सञ्जालमा कोही एक खेलाडीको धेरै चर्चा गरे भने त्यसमा पक्कै पर्नेछन्, यिनै महेश्वर। उनले वर्ष २०७५ मा थाइल्यान्डमा भएको विश्व शारीरिक सुगठन तथा फिजिक्स च्याम्पियनसिपको ७५ केजी तौलसमूहमा उपाधि जिते र छाए, व्यापक चर्चामा। च्याङमाईमा प्राप्त त्यो सफलतापछि धेरैलाई गहिरो कौतुहल लागेको थियो, यो महेश्वर भन्ने को हो ? यसले जितेको के हो ? धेरैले उनीबारे खोजीनीति गरे। चर्चामा उनी मात्र रहेनन्, यो खेललाई नै एउटा आकर्षणको केन्द्र भयो। वर्ष २०७५ मा नेपाली खेलकुदबारे चर्चा गर्दा उनलाई छुटाउन्नै हुन्न। त्यसैले त एनएसजेएफ पल्सर स्पोर्ट्स अवार्डको पिपुल्स च्वाइस विधाको मनोनयनमा परे, यी खेलाडी। त्यसै पनि यो विधामा फुटबल र क्रिकेटको बढी वर्चस्व हुने गर्छ। शारीरिक सुगठनका खेलाडी यो विधाको मनोनयनमा पर्नु दुर्लभ जस्तै हो। त्यसैले महेश्वर आपैं खुसी छन् र मान्छन्, मनोनयनमा पर्नु पनि जिते जस्तै हो। उनी यत्तिकै रोकिने पक्षमा पनि छैनन् र उत्तिकै दत्तचित्त भएर यस प्रतिष्ठित अवार्डलाई जित्न लागिपरेका छन्। भन्छन्, यो सबैभन्दा ठूलो अवार्ड हो, नेपाली खेलकुदको। पल्सर स्पोर्ट्स अवार्डको यो विधामा पाच प्रत्यासी छन् र त्यसको निर्णय हुनेछ, मतका आधारमा। सामाजिक सञ्जाल फेसबुक र एसएमएसको मार्फत आएको मतसगै राष्ट्रिय खेल संघका मुख्य प्रशिक्षक र आयोजक मञ्चका सदस्यले दिएको मतले निर्णय हुनेछ, यसका विजेता। यो विधामा धेरै प्रतिस्पर्धा छ, उनी पनि मान्छन्। यस्तै चर्को प्रतिस्पर्धा थाइल्यान्डमा पनि थियो। सन् १९९७ बाट व्यावसायिक रूपमा यो खेलमा ओर्लिएका महेश्वरले त्यसको ६ वर्षपछि धर्म श्रीमा पहिलो पल्ट भाग लिए। यस अगाडि भुटानमा भएको ५०औं एसियाली बडिबिल्डिङ च्याम्पियसिपमा पनि स्वर्ण जितेका महेश्वरले धर्म श्रीकै १३औं संस्करण पनि जिते। उनले त्यसै प्रतियोगिताको ७५ केजी तौलसमूहमा स्वर्ण जितेका थिए। भित्री काठमाडौंका यी रैथाने नेपाली युवा पुस्ताका प्रतिनिधि पात्र हुन्। केही वर्षअगाडि उनी पनि विदेशतिर लागे। तर नेपाल नै फर्के, यो भने उनको प्रशंसा गर्न योग्य काम भयो र केही साथीसग मिलेर जिम सेन्टर खोले। अहिले उनी मिस्टर युनिभर्समा भाग लिन धूमधामले तयारी गरिरहेका छन्। अब यो तयारीमा जोडिएको छ, पिपुल्स च्वाइस अवार्ड जित्ने धुन पनि। आफ्नो शरीर बनाउन दिनरात एक गरिरहेका महेश्वर चाहन्छन्, यो अवार्ड पनि जितौं, त्यसो भनेको पिपुल्स च्वाइस अवार्ड।"
नुवाकोट राष्ट्रिय गोल्डकप : नेपाल प्रहरीलाई हराउँदै नुवाकोट फाइनलमा,नुवाकोट : नुवाकोटमा जारी दोस्रो राष्ट्रिय नुवाकोट गोल्डकप फुटबल प्रतियोगिता अन्तरगत नेपाल प्रहरीलाई हराउँदै घरेलु समूह नुवाकोट११ फाइनलमा प्रवेश गरेको छ । प्रतियोगिता अन्तर्गत मंगलबार भएको पहिलो सेमिफाइनल खेलमा बलियो प्रतिष्पर्धी तथा साविक विजेता नेपाल प्रहरीलाई पराजित गर्दै नुवाकोट११ ले उपाधि भिडन्तका लागि आफ्नो ढोका खुल्ला गरेको हो । नुवाकोट आदर्श बहुमुखी क्याम्पसको खेल मैदान वट्टारमा भएको खेलमा नेपाल प्रहरीको टोलीलाई शुन्यका विरुद्ध एक गोलका साथ हराएको हो । गत वर्ष नुवाकोटले अन्तिम चारको खेलमा पोखरासँग पराजय व्यहोरेको थियो । प्रतियोगिता अन्र्तगत बुधबार ए डिभिजन क्लव च्यासलले उपाधि भिडन्तका लागि संकटा क्लबसँग दोश्रो सेमिफाइनल खेल खेल्नेछ । जिल्ला खेलकुद विकास समिति नुवाकोट र नुवाकोट फुटबल संघको आयोजनामा भएको प्रतियोगिताको विजेताले ६ लाख रुपैयाँ र उपविजेताले ३ लाख रुपैयाँ पुरस्कार पाउने छन् । प्रतियोगिता यही जेठ ३१ गतेसम्म सञ्चालन हुने छ । नुवाकोटको हालसम्मकै सर्वाधिक पुरस्कार राशी रहेको नुवाकोट गोल्पकप राष्ट्रिय फुटबल प्रतियोगिताको दोश्रो संस्करणमा देशभरका राष्ट्रिय टिमसहित १० टिमको सहभागिता छ ।
बंगलादेशलाई बदला लिने अवसर,ब्रिस्टल : जारी विश्वकप क्रिकेटमा मंगलबार बंगलादेशले श्रीलंकाको सामना गर्दैछ। उक्त खेल ब्रिस्टलस्थित काउन्टी क्रिकेट ग्राउन्डमा नेपाली समयअनुसार दिउँसो ३ः१५ बजे सुरु हुनेछ। विगतका प्रतियोगिताहरूलाई हेर्दा बंगलादेशको तुलनामा श्रीलंका निकै बलियो देखिए पनि यो विश्वकपमा भने दुवै टोलीको स्तर समान देखिन्छ। श्रीलंकाले एकपटक विश्वकपको उपाधि जितिसकेको छ भने दुई पटक फाइनलमा पराजित भएको छ। श्रीलंकाले सन् १९९६ को फाइनलमा अस्ट्रेलियालाई सात विकेटले हराउँदै विश्वकप जितेको थियो। त्यसपछि श्रीलंका सन् २००७ को फाइनलमा अस्ट्रेलियासँग ५३ रनले र सन् २०११ को फाइनलमा भारतसँग ६ विकेटले पराजित भएको थियो। बंगलादेशको भने यो छैटौं विश्वकप सहभागिता हो। सन् २००७ को विश्वकपमा सुपर एट चरणसम्म पुगेको बंगलादेश सन् २०१५ मा पनि क्वार्टरफाइनलमा प्रवेश गरेको थियो। सन् २०१५ को विश्वकपको क्वार्टरफाइनलमा बंगलादेशलाई भारतले एक सय नौ रनले हराएको थियो। विश्वकपमा यो नै बंगलादेशको सबैभन्दा उत्कृष्ट प्रदर्शन हो। जारी विश्वकपमा श्रीलंका र बंगलादेश दुवैले तीनतीन खेल खेलिसकेका छन्। श्रीलंकाले एक खेल जितेको छ भने एक खेलमा पराजय भोगेको छ। आफ्नो पहिलो खेलमा श्रीलंकाली टोली न्युजिल्यान्डसँग १० विकेटले पराजित भएको थियो। दोस्रो खेलमा श्रीलंकाले अफगानिस्तानलाई डकवर्थ एन्ड लेविस नियमका आधारमा ३४ रनले हराएको थियो। श्रीलंका र पाकिस्तानबीचको खेल भने वर्षाका कारण रद्द भएको थियो। यसैगरी बंगलादेशले एक खेल जितेको छ भने दुई खेलमा हार भोगेको छ। आफ्नो पहिलो खेलमा बंगलादेशले दक्षिण अफ्रिकालाई २१ रनले हराएको थियो। दोस्रो खेलमा न्युजिल्यान्डसँग दुई विकेटले पराजित भएको बंगलादेश तेस्रो खेलमा भने आयोजक इङ्ल्यान्डसँग एक सय ६ रनले पराजित भएको थियो। श्रीलंका तीन अंकसहित तालिकाको पाँचौं र बंगलादेश दुई अंकसहित आठौं स्थानमा छन्। लिग चरणको समाप्तिपछि माथिल्लो चार टोलीमात्र प्रतियोगिताको सेमिफाइनलमा पुग्ने प्रावधान छ। त्यसैले पनि मंगलबार हुने खेलमा जित हात पार्दै दुवै टोली सेमिफाइनलमा पुग्ने सम्भावना जीवित राख्न चाहन्छन्। यी दुई टोलीबीच हालसम्म खेलिएको एकदिवसीय अन्तर्राष्ट्रिय क्रिकेटमा भने बंगलादेशभन्दा श्रीलंका बलियो देखिन्छ। यी दुवै टोलीबीच हालसम्म ४३ वटा एकदिवसीय खेल भएको छ। ३६ खेलमा श्रीलंका विजयी भएको छ भने बंगलादेशले सात खेलमात्र जित्न सकेको छ। यसैगरी विश्वकपमा यसअघि यी दुई टोलीबीच तीन पटक भेट भएको छ। ती तीनवटै खेलमा श्रीलंकाले बंगलादेशलाई हराएको छ। त्यसैले बंगलादेशका लागि विश्वकपमा श्रीलंकासँग यसअघि भोगेको हारको बदला लिने पनि यो गतिलो अवसर हो। जारी विश्वकपमा श्रीलंकाको ब्याटिङ निकै फितलो देखिएको छ। न्युजिल्यान्डविरुद्ध एक सय ३६ रनमै अलआउट भएको श्रीलंकाले अफगानिस्तानविरुद्ध पनि दुई सय एक रनमात्र बनाउन सकेको थियो। बंगलादेशले भने अघिल्ला तीनवटै खेलमा ब्याटिङ र बलिङ दुवैमा स्तरीय प्रदर्शन गरेको छ। दक्षिण अफ्रिकाविरुद्ध तीन सय ३० रन बनाएको बंगलादेशले न्युजिल्यान्डविरुद्ध पनि दुई सय ४४ रन जोडेको थियो। इङ्ल्यान्डविरुद्धको खेलमा पनि बंगलादेशले दुई सय ८० रन बनाएको थियो। दक्षिण अफ्रिका र इङ्ल्यान्डविरुद्धको खेलमा बंगलादेशी बलरको प्रदर्शन पनि स्तरीय थियो। यी दुई टोलीबीचको खेललाई मौसमले भने साथ नदिन सक्छ। मंगलबार अधिकांश समय ब्रिस्टलको आकाशमा बादल लाग्ने मौसम विभागको पूर्वानुमान छ। एकदिवसीयमा दुई टोली कुल : ४३ खेल श्रीलंका विजयी : ३६ खेल बंगलादेश विजयी : ७ खेल विश्वकपमा दुई टोली कुल : ३ खेल श्रीलंका विजयी : ३ खेल बंगलादेश विजयी : ० खेल आजको खेल बंगलादेशविरुद्ध श्रीलंका काउन्टी ग्राउन्ड (दिउँसो ३ः१५ बजे)
दक्षिण अफ्रिका र वेस्ट इन्डिजले अंक बाँडे,लन्डन : आइसीसी एकदिवसीय विश्वकप क्रिकेट अन्तर्गत सोमबार भएको खेलमा दक्षिण अफ्रिका र वेस्ट इन्डिजबीचको खेल नतिजाविहिन बनेको छ। बर्षाले प्रभावित खेल स्थगित भएपछि दुवै टोलीले अंक बाँडेका छन्। टस हारेर पहिले ब्याटिङ गरेको दक्षिण अफ्रिकाले ब्याटिङ गर्दा पानी पर्न थालेपछि खेल रोकिएको थियो। लामो समयसम्म पानी नरोकिएपछि खेल स्थगित भएको हो। खेल रोकिनुअघि दक्षिण अफ्रिकाले ७३ ओभरमा दुई विकेटको क्षतिमा २९ रन बनाएको थियो। खेल स्थगित भएपछि दुवै टोलीले एक एक अंक पाएका छन्। यस खेल स्थगित हुँदा वेस्ट इन्डिजलाई केही घाटा लागेको छ। यसअघि तीन खेलमा लगातार हार खेपेको दक्षिण अफ्रिकाले चौथो खेलमा आएर एक अंक पाएको छ। उद्घाटन खेलमा आयोजक इङ्ल्यान्डसँग एक सय चार रनले पराजित भएको दक्षिण अफ्रिका दोस्रो खेलमा बंगलादेशसँग २१ रनले हारेको थियो। तेस्रो खेलमा दक्षिण अफ्रिकालाई भारतले ६ विकेटले पराजित गरेको थियो। यसैगरी वेस्ट इन्डिजले तीन खेलबाट तीन अंक बनाएको छ। वेस्ट इन्डिजले यसअघि पहिलो खेलमा पाकिस्तानलाई सात विकेटले हराएको थियो। दोस्रो खेलमा अस्ट्रेलियासँग १५ रनले पराजित भएको थियो।
दुई राष्ट्रबाट क्रिकेट खेल्ने केप्लर,"केप्लर विसल्स दुईवटा फरक राष्ट्रको प्रतिनिधित्व गर्दै अन्तर्राष्ट्रिय क्रिकेट खेल्ने पहिलो खेलाडी हुन्। उनले आफ्नो खेल जीवनमा पहिले अस्ट्रेलिया र त्यसपछि दक्षिण अफ्रिकाको प्रतिनिधित्व गरेका थिए। उनले सन् १९८२ देखि सन् १९८५ सम्म अस्ट्रेलियन क्रिकेट टोलीबाट थुप्रै एकदिवसीय अन्तर्राष्ट्रिय प्रतियोगिता खेलेका थिए। उनले अस्ट्रेलियाका लागि २४ वटा टेस्ट पनि खेलेका थिए। त्यसपछि उनी सन् १९९१ म दक्षिण अफ्रिका पुगे। उनी दक्षिण अफ्रिकाको राष्ट्रिय क्रिकेट टोलीमा पनि स्थान बनाउन सफल भए। दक्षिण अफ्रिकी टोलीमा उनको छनोटलाई लिएर निकै ठूलो विवाद पनि भएको थियो। तर, सन् १९९२ को विश्वकपमा उनले दक्षिण अफ्रिकी टोलीको कप्तानको जिम्मेवारी पाए। त्यतिबेला उनलाई विश्वकपमा कप्तान बनाएको विषयले पनि ठूलै विवादको रूप लिएको थियो। विश्वकपमा ओपनर ब्याट्सम्यानको भूमिकामा देखा परेका उनले सन्तोषजनक प्रदर्शन नै गरेका थिए। केप्लरले इङ्ल्यान्डविरुद्ध ८५ र अस्ट्रेलियाविरुद्ध अविजित ८१ रन बनाएका थिए। यसैगरी उनले जिम्बाबेविरुद्ध ७० र श्रीलंकाविरुद्ध ४० रनको योगदान गरेका थिए। उक्त विश्वकपको सेमिफाइनलमा दक्षिण अफ्रिकी टोली इङ्ल्यान्डसँग १९ रनले पराजित भएको थियो। सेमिफाइनल खेलमा केप्लर १७ रनमा आउट भएका थिए। केप्लरले आफ्नो सक्रिय खेल जीवनमा एक सय नौ एकदिवसीय खेल्दै ३४३५ को औसतले कुल तीन हजार तीन सय ६७ रन बनाएका थिए। एकदिवसीय क्रिकेटमा उनको उच्च स्कोर एक सय सात रन हो। उनले एक शतक र २६ वटा अर्धशतक प्रहार गरेका थिए। अलराउन्डर खेलाडी केप्लरले एकदिवसीय क्रिकेटमा १८ विकेट र ४९ क्याच पनि लिएका थिए। टेस्ट क्रिकेटमा पनि उनले ४० खेल खेल्दै ४१ को औसतले कुल दुई हजार सात सय ८८ रन बनाएका थिए। टेस्टको एउटै पालीमा एक सय ७९ रन बनाएका केप्लरले ६ शतक र १५ वटा अर्धशतक प्रहार गरेका थिए। खेलाडी जीवनबाट सन्न्यास लिएपछि उनी क्रिकेट कमेन्ट्रेटरको रूपमा सक्रिय भएका थिए।"

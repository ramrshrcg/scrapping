शीर्षक,विवरण
सांस्कृतिक पहिचान खोज्दै भक्तपुर,"वर्षा ऋतुको समाप्तिसँगै सुरु हुने शरद ऋतुमा नेपाली समाज उल्लासले भरिन्छ। विशेषत : नेवार समुदाय यो सिजनमा जात्रामय हुन पुग्छ। जातीय तथा सामुदायिक विविधताका कारण नेपाली समाज सांस्कृतिक रूपमा धनी छ। साउने संक्रान्तिदेखि सुरु हुने चाडपर्वको सिजनमा केही दिनको अन्तरालमै विशेष पर्व मनाइन्छ। उपत्यकामा सबैभन्दा बढी जात्रा पर्व भक्तपुरमा मनाइन्छ। नेवारहरूको बाहुल्य रहेको भक्तपुरलाई त्यहाँको भाषा, संस्कृति र परम्पराले नै जीवन्त बनाउँदै आएको छ। त्यसैले संस्कृतिलाई पहिचान बनाएर भक्तपुर विकासको गतिमा अघि बढेको छ। शुक्रबार कृष्णाष्टमीका दिन समापन भएको नौ दिन लामो गाईजात्रा पर्वमा भक्तपुरको सांस्कृतिक चहलपहल हेर्नलायक थियो। पश्चिमा शैली र आधुनिकीकरणको प्रभावसँंगै मौलिक पहिचान जोगाउन त्यति सजिलो भने छैन। अहिले हाम्रो व्यस्त दिनचर्याले चाडपर्वको महत्त्वलाई ओझेलमा पारेको छ तर त्यस्ता पर्वले नै हाम्रो मौलिकता जोगाइराख्छ भन्ने हामीले बिर्सनु हुँदैन। मौलिकता जोगाउन नसक्दा हाम्रा संस्कृति मासिन्छ र संस्कृति मासिनु भनेको पहिचान गुमाउनु हो। भक्तपुरले यी सबै बुझेरै होला मौलिक पहिचानलाई उच्च प्राथमिकतामा राखेको छ। यसको ताजा उदाहरण भर्खरै समापन भएको गाईजात्रा महोत्सवमा देखियो। संस्कृतिलाई समयानुकूल बनाउन भक्तपुरको सापारू महोत्सवमा ताहासां (ताहामचा) बनाएर नगर परिक्रमा गराउँदा राजनीतिक विसंगतिमाथि पनि तीखो व्यंग्य गरियो। यसपालि भक्तपुरको गाईजात्रामा सडकमा उत्रिएका मानिसले देशभित्रको राजनीतिप्रति मात्र असन्तुष्टि पोखेनन्, अन्तर्राष्ट्रिय मुद्दमाथिसमेत व्यंग्य गरे। उनीहरूले जम्मुकश्मीर मामलादेखि होलीवाइन, रेल, वाइडबडी काण्डका बारेमा आकृति नै बनाएर नगर परिक्रमा गरे। जात्रामा एसिया प्यासिफिक समिटका लागि प्रधानमन्त्री केपी शर्मा ओलीलाई दस लाख डलरको चेक दिनेदेखि बालुवाटार जग्गा काण्डमा मुछिएका नेकपाका महासचिव विष्णु पौडेलको लालपुर्जासमेत प्रदर्शन गर्न भ्याएका थिए। भक्तपुरका राजा जगतप्रकाश मल्लले गाईजात्राको दिन राज्यले गरेको कामको विरोध गर्न छुट दिने नियम बनाएका थिए। यो जात्रामा सबै किसिमका विकृतिविसंगतिप्रति खुलेर टीकाटिप्पणी गर्दा नागरिकलाई कुनै कानुन नलाग्ने नियम बनाइएको थियो। त्यसैले गाईजात्राका दिन विशेषगरी सरकारको कामकारबाहीप्रति असन्तुष्टि बाहिर ल्याइने गरिन्छ। हाल विरोध गर्ने शैली समाज हुँदै देश, राजनीति र अन्तर्राष्ट्रिय रूपमै बढेको छ। सामाजिक सञ्जालको प्रयोग बढेसँगै नाटकीय शैलीमा सांगीतिक माहोल बनाएर विरोध गर्न सकिने यो पर्वमा राजनीतिक र अन्तर्राष्ट्रिय घटनाको समेत व्यंग्य हुन थाल्नु आधुनिक युगले परम्परागत संस्कृतिमा गरेको परिमार्जन नै बुझ्न सकिन्छ। सापारू पर्व मृत्युसंस्कारसँग सम्बन्धित छ। नेवारहरूले दिवंगत व्यक्तिका नाममा वृष सर्ग गर्छन्। गाईजात्रा पनि वृष सर्ग नै हो। सोह्रौं शताब्दीमा काठमाडौंको गाईजात्रालाई राजा प्रताप मल्लले विकास गरेका थिए। पाटनको गाईजात्रालाई सिद्धिनरसिंह मल्लले र भक्तपुरमा राजा जगतप्रकाश मल्लले गाईजात्रालाई फरक ढंगमा मनाउन सुरु गरेका थिए। शोकलाई शक्तिमा बदल्ने मनोरञ्जनको माध्यमका रूपमा गाईजात्रालाई विकास गरिएको हो। मृत्यु गणना गर्ने औपचारिक माध्यम नभएको समयमा गाईजात्रामा निकालिने गाईलाई नै माध्यम बनाएर मृत्यु गणना हुने गरेको बताउँछन् संस्कृतविद्् ओम धौभडेल। उनी भन्छन्, यसैबाट राज्यले तथ्यांक संकलन गथ्र्यो। गाईजात्रा मृतकको घरबाट मात्र निकालिने कारण पनि यही हो। समय परिवर्तनशील छ। परिवर्तनकै क्रममा थुप्रै सांस्कृतिक परम्परा मनाउने स्वरूप बदलिने क्रम जारी छ। गाईजात्रा मनाउने प्रचलन पनि हिजोभन्दा आज परिवर्तन भएको छ। भक्तपुरमा मात्र होइन, काठमाडौं, पाटन, कीर्तिपुर, बनेपा, धुलिखेलमा पनि परिवर्तित स्वरूपमा गाईजात्रा मनाउन थालिएको छ। गाईजात्रामा निकालिने झाँकीको रूपरङ, पोसाकमा परिवर्तन भएका छन्। झाँकीको रूपमा निकालिने ताहासाको उचाइ होचो हुन थालेको छ। पहिले सिंगो बाँसबाट अग्लो ताहासा बनाइन्थ्यो। अहिले बिजुलीको तार, घनाबस्तीका कारण यो सम्भव देखिँदैन। गाईजात्रामा आएको अर्को परिवर्तन भनेको घिन्ताङ घिसीमा प्रयोग हुने सामानको हो। यो परम्परा ठाउँपिच्छे फरक छ। काठमाडौं उपत्यकामा समेत ठाउँअनुसार भिन्नाभिन्नै तरिकाले गाईजात्रा मनाइन्छ। पछिल्लो समय बसाइँसराइ, आधुनिकीकरण र बजारीकरणले गाईजात्रा पर्व प्रभावित भएको छ। घिन्ताङ घिसी भक्तपुरको मौलिक नाच हो। सापारू अर्थात् गाईजात्राका अवसरमा प्रदर्शन गरिने यो नाच सोह्रौं शताब्दीमै विकास भएको हो। गाईजात्रा काठमाडौंमा एक दिन, पाटनमा दुई, ठिमीमा चार र बोडेमा पाँच दिनसम्म मनाइन्छ। तर, भक्तपुरमा नौ दिनसम्म मनाइन्छ। भक्तपुरमा जनैपूर्णिमाको दिनबाटै सापारू (गाईजात्रा) मनाइन्छ। यसलाई गुन्हि पुन्हि (नौ दिनको पर्व) पनि भनिन्छ। यो पर्व जनैपूर्णिमादेखि श्रीकृष्ण जन्माष्टमीसम्म मनाइन्छ। भक्तपुरमा दसैं, बिस्केट जात्रा र इन्द्रजात्रासँंगै गाईजात्रा सबैभन्दा लामो समयसम्म मनाइने पर्वमा पर्छ। गाईजात्राका दिन भक्तपुरमा तलेजुको भैरवनाथ, भद्रकालीको गाई, दत्तात्रय, बाराही, इन्द्रायणीजस्ता देवीदेवताको निकालिन्छ। सबै रीतिथितिलाई व्यवस्थित र मर्यादित बनाएर सञ्चालन गर्न भक्तपुर नगरपालिकाले योजना नै बनाएको थियो। २२ विधा ९४ प्याखं गाईजात्राकै अवसरमा भक्तपुरले नौ दिनमा २२ विधा ९४ प्याखं (नाच) प्रदर्शन गयो। प्रदर्शन गरिएका नाचमा देवी, भैल, माक, जंगली, खिचा, ख्या, कवांच, हनुमान, गाइचा, लुसी, नागाचा, फाकंदली, ख्याल (नाटक), लाखे, कलाली, झ्याउरी, लाहुरे, झ्याझ्या, हुला, भालु, म्हेखा, दैत्य आदि प्याखं छन्। सांस्कृतिक नाचमा प्रतिस्पर्धा मौलिकता झल्काउने सांस्कृतिक नाचको जगेर्ना गर्न भक्तपुर नगरपालिका लागिपरेको बताउँछन् भक्तपुर नगरपालिकाका मेयर सुनिल प्रजापति। उनी भन्छन्, पछिल्लो समय पुराना संस्कृति लोप हुने सँघारमा छन्। मेयर भन्छन्, नगरपालिकाले सांस्कृतिक नाच बचाइराख्न भक्तपुर नगरव्यापी प्रतियोगिता आयोजना सुरु गरिएको हो। यसअघि कलाकारले इच्छा लागेमा मात्र नाच देखाउँथे। अब उत्कृष्ट नाच प्रदर्शनका लागि प्रतिस्पर्धा गर्न कलाकार लागिपरेका छन्। पछिल्लो समय यस्ता नाचहरूमा युवाहरूको सहभागिता बढेको छ। मेयर प्रजापति भन्छन्, भक्तपुर नगरपालिकाद्वारा आयोजित गाईजात्रा पर्व २०७६ मा सांस्कृतिक विधाहरूको प्रतियोगिताका २२ विधामा ९४ आटो सांस्कृतिक प्याखं (नाच) दर्ता भएका थिए। प्रतियोगिता स्थानीयसँग मिलेर गर्न लागिएको छ। गाईजात्रा निकालिने मार्गलाई पर्यटन मार्गका रूपमा विकास गरेका छौं। पाठ्यक्रममा घिन्ताङ घिसी घिन्ताङ घिसी भक्तपुरको मौलिक नाच हो। सापारू अर्थात्् गाईजात्राका अवसरमा प्रदर्शन गरिने यो नाच सोह्रौं शताब्दीमै विकास भएको हो। लट््ठी जुधाएर बाजाको तालमा नाचिने घिन्ताङ घिसी भक्तपुरमा गाईजात्राको अवसरमा मात्र देख्न पाइन्छ। मौलिक परम्परा जोगाउने उद्देश्य राखेर भक्तपुर नगरपालिकाले स्थानीय पाठ््यक्रममा घिन्ताङ घिसी नाच समावेश गरेको छ। बीचमा यो नाचको मौलिकता हराउँदै गएको थियो। स्कुले बालबालिकाको सहभागितामा घिन्ताङ घिसी नाच चलिरहेको छ। उनीहरूले सात दिनसम्म ताहा मचा गना ते भन्दै ठाउँठाउँमा यो नाच देखाउने छन्।"
टीकापुरको सद्भाव,"थारू समुदायकै भएर होला, धेरैले मलाई प्रश्न गर्छन्, थारूहरू सधैं किन आन्दोलित हुन्छन् ? मेरो सरल जवाफ हुन्छ, थारूहरू आन्दोलित भएका होइनन्। मात्र आफ्नो हक अधिकार मागेका हुन्। २०७२ भदौ ७ र ८ गते टीकापुरमा भएको दुःखद घटनाको स्मरणमा सोही मितिमा चार वर्षपछि ३ दिने बृहत् कार्यक्रम आयोजना हुन गइरहेको छ। थरुहटरथारूवान राष्ट्रिय सम्मेलन तयारी समितिले आयोजना गरेको यस कार्यक्रमलाई कतिपयले थारूहरू फेरि बौलाउन थालेको ढोल पिट्न थालेका छन्। सत्तापक्षीय थारू नेताहरू यो सम्मलेनको कुनै औचित्य नरहेको अभिव्यक्ति दिइरहेका छन्। आफ्ना कार्यकर्तालाई कार्यक्रममा नजान उर्दी जारी गरिरहेका छन्। आयोजकहरूले राजपाबाट निर्वाचित सांसद रेशम चौधरीको रिहाइको मागलाई पनि मुख्य मुद्दा बनाएका छन्। तर सांसद रेशम स्वयम् कार्यक्रम नभए राम्रो भन्ने पक्षमा छन्। उनलाई लागेको होला, कार्यक्रम बिथोलिए, अनहोनी घटना भए मजस्ता निर्दोष अझ कति थारू जेल पर्ने हुन्। दोस्रो कार्यक्रम सफल भए त्यो क्षेत्रको अगुवाइ अरू कसैको हातमा जाला कि भन्ने पीर पनि होला। त्यसैले त कार्यक्रमको मुखैमा यो कार्यक्रमको कुनै औचित्य नभएको विज्ञप्तिमा उनका बाबु लालवीर चौधरीले पनि हस्ताक्षर गरेका छन्। लालवीर चौधरी गएको प्रदेशसभा चुनावमा एमालेबाट प्रदेशसभा सदस्य उम्मेदवार थिए तर राजपा उम्मेदवारबाट पराजित भए। लालवीर रानीकुलो जमरा सिँचाइ आयोजनाको उपभोक्ता समितिको अध्यक्ष भएर धेरै वर्ष अगुवाइ गरेका छन्। टीकापुरको दुःखद घटना भएको वर्ष दिनको छेको पारेर यसबारे पुस्तक लेखेर प्रकाशन गर्ने पंक्तिकारले योजना सुनाउँदा उनी निकै डराएका थिए। उनले भनेका थिए, यस्तो मूर्खता नगरौं। टीकापुरको सद्भाव संग्लिएको छैन। तपाईंले लेख्ने किताब थारू समुदायकेन्द्रित हुनेछ, यसले आगोमा घिउ हाल्ने काम गर्ला। यो अभिव्यक्ति उनको सातो उडेको प्रमाण थियो। त्यसबेला सद्भाव बढाउन बृहत् अन्तक्रिया कार्यक्रम आयोजना गर्न दिइएको सुझाव पनि उनले निको मानेका थिएनन्। त्यसो त टीकापुर घटनापछिको चार वर्षपछि भइरहेको यो सम्मेलनलाई थारूहरूको सिंगो छाता संगठन थारू कल्याणकारिणी सभा (थाकस) केन्द्रले पनि निको मानेको छैन। चार वर्षअघि टीकापुर आन्दोलनको अगुवाइ गरेको थाकस केन्द्रीय अध्यक्ष धनीराम चौधरीले घटना भएकै बेलुकी बीबीसीसँगको कुराकानीमा भनेका थिए, आन्दोलनमा घुसपैठ भयो। त्यसैले यो आन्दोलनमा भएको क्षतिको जिम्मा हामी लिँदैनौं। संयोगवश दोस्रो कार्यकालका लागि उनै धनीराम चौधरी फेरि थाकसको अध्यक्ष चुनिएका छन्। प्रशासनबाट टीकापुर घटनामा आरोपित उनी अझै पनि फरारको सूचीमा छन्। अगुल्टोले हानेको कुकुर बिजुली देख्दा तर्सिन्छ भने झैं चार वर्षअघिकै घटना भयो भने के गर्ने ? यही डरले कार्यक्रमको आयोजना हुनुहुन्न भन्ने अभिव्यक्ति दिन उनले केही पदाधिकारीलाई मनाएका छन्। तर थाकस कैलाली शाखालगायत पदाधिकारी खुलेर कार्यक्रमको दौडधूप गरिरहेका छन्। थारूहरूले सरकारप्रति अपनत्व महसुस गरेको अनुभूति गर्न सकेनन् भने उनीहरूको पहिचानको लडाइँ दीर्घकालसम्म जान सक्छ। टीकापुर आन्दोलनको सेफ ल्यान्डिङका लागि पनि यो कार्यक्रम हुन जरुरी थियो। बरु कार्यक्रम ढिलो भयो भन्ने मलाई लाग्छ। आयोजकहरूले कार्यक्रमलाई विद्रोह दिवसको संज्ञा दिएका छन्। विश्लेषक सीएन थारूको बुझाइमा भदौ ७ गते मेमोरी कमजोर हुनेका लागि दुर्घटना हो भने राष्ट्रिय मुक्ति आन्दोलन चाहने क्रान्तिकारी जनसमूहका लागि विद्रोह। सबै विद्रोहले लक्ष्य प्राप्त गरेको इतिहास छैन। त्यसैले त टीकापुरले प्रतिगमन सहेको छैन र भविष्यमा पनि सहने छैन भनेर पुनः एकपटक बोल्ने आँट गरेको हो। तर त्यसको पहल र समन्वय कसरी हुँदै छ भन्ने प्रश्नतर्फ ध्यान जानुपर्छ। त्योभन्दा ठूलो सरोकारको विषय कार्यक्रम आयोजकहरूको आफ्नै भूमिका के हो किटान गर्नु जरुरी छ। टीकापुर घटनापछि थरुहट पहिचानको आन्दोलन थिलथिलो भएको छ। थरुहट तराई पार्टी खोलेर थरुहट आन्दोलनमा लाग्ने गंगा सत्गौवा थारूहरू नेकपाको सांसद भएर आन्दोलनको ब्याज खाइरहेका छन्। थरुहट तराई पार्टीका वरिष्ठ नेता गोपाल दहित आफ्नै संस्थाले खोलेको युनिक बैंकको सिईओ भएर ब्याजमा रकम लगाइरहेका छन्। टीकापुर घटनालगत्तै मन्त्री बन्ने सौभाग्य पाएका रामजनम चौधरीहरू आफ्नै गाउँ कैलालीको झवहीमा होटल खोलेर रमाइरहेका छन्। मुर्झाएको छ त केवल टीकापुर। यही टीकापुरले मुर्झाएको शिर उठाउन सके बल्ल समग्र थारू पहिचानले अपनत्व महसुुस गर्न सक्ला। थारू नागरिक समाज कैलालीका अध्यक्ष दिलबहादुर चौधरी भन्छन्, थारूहरूले चार वर्ष पहिले टीकापुरमा गरेको आन्दोलन पहाडी समुदायको विरुद्धमा थिएन। पछि हुने आन्दोलन पनि उनीहरूको विरुद्धमा हुँदैन। थारू कुनै जातजातिको विरुद्धमा कहिल्यै आन्दोलन गरेनन्, गर्दैनन्। उनको बुझाइमा अहिलेको कार्यक्रमले त्यस क्षेत्रको वासिन्दालाई मलमको काम गर्नेछ। त्यसैले, दुःखद टीकापुर घटना भएको चार वर्षपछि भइरहेको बृहत् कार्यक्रमले त्यहाँका स्थानीय थारू समुदाय जति उत्साहित छ, त्योभन्दा बढी उत्साहित छ गैरथारू समुदाय। किनकि घटनापछि टीकापुरको व्यापार व्यासाय अझै पनि फस्टाउन सकेको छैन। एकअर्कालाई शंकाको दृष्टिले हेर्ने नजर अझै पनि छ। कार्यक्रमको पूर्वसन्ध्यामा गैरथारू समुदाय र थारू समुदायले सँगसँगै मिलेर टीकापुर बजारको सरसफाइ गरेका छन्। यो तुष मेटाउन गैरथारू समुदायले कार्यक्रममा उपस्थित थारू पाहुनालाई स्वागत गर्दै पुष्पगुच्छा दिने, पानी ख्वाउनेदेखि बसोवासको समेत व्यवस्था गरेका छन्। निश्चय नै, यस कदमले टीकापुरको सद्भाव संग्लिन केही हदसम्म मद्दत गर्ला। तर यही एक कार्यक्रमले टीकापुरले वास्तविक न्याय पाउने भन्ने देखिन्न। टीकापुरले वास्तविक न्याय पाउने तब पाउने देखिन्छ, जब यस घटनालाई राजनीतिक रूपले हेरिनेछ। कैलाली, कञ्चनपुरलाई थरुहट जिल्लाबाट अलग नगरियोस्। थरुहट राज्य कायम गर भन्ने नारा लेख्न मात्रै उद्यत् रहेका आन्दोलनकारीहरूलाई बिथोलिएपछि टीकापुर घटना भएको थियो। जसमा आठ प्रहरी र एक नबालक मारिएका थिए। यसलाई आपराधिक घटना मानेर रेशम चौधरीलगायतलाई जन्मकैदको सजाय सुनाइएको छ। जबकि उनी घटनामा संग्लग्न भएको ठोस कुनै प्रमाण प्रहरीसँग छैन। ४२ महिना जेल जीवन बिताएर आएका नेता लक्ष्मण थारू निर्दोष भएको सावित गराउन रिट लिएर अदालतको चक्कर काटिरहेका छन्। थाकस अध्यक्ष धनीराम चौधरी लुकेर जीवन गुजारिरहेका छन्। उता घटनाको दोस्रो दिन थारूहरूका घरमा छानीछानी आगजनी गर्नेहरूलाई कुनै कारबाही गरिएको छैन। आखिर यो काखापाखा किन ? यो भेदभावले राष्ट्र हाम्रो हो तर राज्य हाम्रो होइन भन्ने आम थारू समुदायको बुझाइ छ। टीकापुर घटनाको दुई दिनलगत्तै तत्कालीन नेकपा वैद्य समूहले घटनाको जिम्मेवारी विज्ञप्ति निकालेर लिएको थियो। त्यसैले, थारूहरू आफूहरू निर्दोष भएको जिकिर गरिरहेका छन्। तर आयोजकको नाताले घुसपैठ भए पनि नैतिक जिम्मेवारी आयोजककै हो। छुट्टै मधेसको वकालत गर्ने सीके राउतलाई सरकारले रातो कार्पेट बिछ्याएर स्वागत गर्न सक्छ भने टीकापुर घटनालाई पनि राजनीतिक रूपले सेफ ल्यान्डिङ गर्न सक्छ। थारूहरूले कहिल्यै नेपालसँग टुक्रिएको छुट्टै थरुहटको माग गरेका छैनन्। आफ्नो क्लस्टर छिन्नभिन्न नगर्न माग मात्रै अघि सारेका छन्। थारूहरूले सरकारप्रति अपनत्व महसुस गरेको अनुभूति गर्न सकेनन् भने उनीहरूको पहिचानको लडाइँ दीर्घकालसम्म जान सक्छ। यो राष्ट्रका लागि पनि हितकारी हुने छैन। टीकापुर दुःखद घटना भएको चार वर्षपछि त्यहाँ भइरहेको सम्मेलनले देशप्रति थारूहरूको अगाध माया छ भन्ने सन्देश दिन सकोस्। आपसी विश्वासको वातावरण तयार होस्। टीकापुरका स्थानीयलाई ढिलै भए पनि मलम लगाओस्। टीकापुर घटनाका मुख्य अभियुक्त रेशम चौधरीले लिए शपथ टीकापुर हत्याकाण्ड : रेशम चौधरीसहित ११ जनालाई जन्मकैद टीकापुर घटनामा अदालतले खोजेको थियो यी ५ प्रश्नको जवाफ (फैसलाको पूर्णपाठ) टीकापुरमा थारुहरुको बृहत् भेला हुने टिकापुर घटना सम्झन थारु सम्मेलन थरुहटथारुवान राष्ट्रिय सम्मेलन : अगुवा नै विभाजित"
मैथिलीको मानक,"कुनै दुईमत छैन मैथिली प्राचीन भाषा मात्र होइन बरु यो शास्त्रीय र साहित्यिक रूपमा सम्पन्न लोकप्रिय भाषा हो। चौधौं शताब्दीमा विद्यापति (१३५०१४५० ई) मैथिली महाकविका रूपमा स्थापित भइसकेका थिए। यसअघि कविशेखर जयदेवको नाम बडो आदरका साथ लिने गरिन्छ भने छैटौंसातौं शताब्दीका सरहपाद मैथिलीका आदिकविका रूपमा चिनिन्छन्। सम्पूर्ण भारतीय महाद्वीपका भाषाहरूमध्ये पहिलो गद्यग्रन्थ वर्णरत्नाकर मैथिली भाषामै लेखिएको हो। तर पछिल्ला दिनमा राजकीय संरक्षण गुमाउँदा यो भाषाको समुचित विकास वाधित हुन पुगेको कसैबाट लुकेको छैन। मैथिली आजको विश्वमा मूलत : नेपालको दक्षिणी र भारतको बिहार प्रान्तको उत्तरी भागमा ठूलो जनसंख्याबीच स्थापित भाषा हो। यसका साथै नेपाल, भारत र विश्वका थुप्रै देशमा विविध भूगोलमा मैथिलीभाषी छरिएर रहेका छन्। मैथिली नेपालको दोस्रो सबभन्दा बढी बोलिने भाषा हो। तर यसको सम्यक् विकासका लागि यहाँ राज्यको तर्फबाट खासै प्रयास भइरहेको छैन। यस भाषाको विकास र संरक्षणका लागि राज्यमार्फत हुने व्ययको अनुपात ठीक विपरीत छ। यति हुँदाहुँदै पनि पछिल्ला दिनमा यस अवस्थामा थोरै भए पनि सुधारका प्रयास भएको पाइन्छ, जो सुखद छ। यस दिशामा नेपाल प्रज्ञाप्रतिष्ठानले एक पाइला अगाडि सारेको छ। उदाहरणका रूपमा लिन सकिन्छ, प्रज्ञा मैथिलीनेपालीअंग्रेजी शब्दकोशको प्रकाशनलाई। प्रतिष्ठानको हीरक वर्ष प्रकाशनको शृंखलाअन्तर्गत प्रकाशित यो शब्दकोशको माध्यमबाट नेपालमा मैथिलीको सन्दर्भमा एक नयाँ बहस प्रारम्भ भएको छ भनेर मानियो भने त्यो अनुचित हुने छैन। वास्तवमा मैथिली भाषासाहित्यको सन्दर्भमा यस शब्दकोशलाई एक युगान्तकारी प्रकाशनका रूपमा स्वीकार गरिनु उचित हुन्छ। प्रतिष्ठानद्वारा भएको प्रकाशनको यो कार्य स्वयंमा महत्त्वपूर्ण छ। मैथिली भाषाको विकासको दृष्टिले कोसे ढुंगाका रूपमा ग्रहण गर्न सकिने यो प्रकाशन जहाँ एकातर्फ मैथिली शब्द भण्डारको विद्यमान अवस्था र शब्द वृद्धिका दृष्टिले महत्त्वपूर्ण छ भने अर्कोतर्फ मानकको झन्झटमा अल्मलिएको नेपालमा बोलिने गरेको मैथिलीलाई एक निश्चित स्वरूपमा आबद्ध गर्ने दृष्टिले पनि महत्त्वपूर्ण छ। स्विकार्नै पर्छ नेपालमा मैथिली विभिन्न रूपमा प्रयोगमा छ। यसका अनेक बोली प्रचलनमा छन्। यस अवस्थामा मानकको समस्या अनुभूत हुने गरेको छ, जो नौलो होइन। यही मानकको समस्याका कारण थुप्रै मैथिलीभाषीले मैथिलीसँग आत्मीय र निकट सम्बन्ध स्थापित गर्न समस्या अनुभव गर्ने गरेका छन्। यस पृष्ठभूमिमा अब नेपालको सन्दर्भमा यो शब्दकोशले मैथिलीको मानक निर्धारण गर्ने दिशामा प्रस्थानविन्दुको भूमिका निर्वाह गर्ने र मैथिली भाषासँग जोडिएका थुप्रै समस्याको समाधान पहिल्याउने विश्वास गर्न सकिन्छ। यस शब्दकोशले मैथिलीको स्तरीकरणमा पनि भूमिका निर्वाह गर्नेछ भनेर भनियो भने अन्यथा हुने छैन। मैथिलीभाषी मात्र नभएर नेपाली र अंग्रेजीभाषी तथा यी भाषा बुझ्ने र यीप्रति रुचि राख्ने जोकोहीका लागि पनि यो शब्दकोश उपयोगी हुनेमा शंका छैन। साधुवाद र बधाईका मुख्य पात्र हुन् यस शब्दकोशका निर्माणकर्ता भाषाविद् प्राडा योगेन्द्रप्रसाद यादव। प्राज्ञ परिषद्का सदस्य डा यादवको अथक् परि श्रम र विद्वता यस शब्दकोशमा सहजै स्पष्ट दृष्टिगोचर हुन्छ। नेपालीमैथिली तथा अंग्रेजीमैथिली शब्दसूचीसहित तयार गरिएको यो शब्दकोशमा मैथिली शब्दको नेपाली र अंग्रेजीमा अर्थ दिएर यसलाई विभाषिक शब्दकोशका रूपमा विकसित गर्न खोजिएको छ। निश्चय, यस प्रयासका कारण यो शब्दकेश अधिक उपयोगी भएको मान्न सकिन्छ। सम्भवत : मैथिलीमा गोविन्द झाको कल्याणी शब्दकोशपछि यति विशद् रूपमा प्रकाशित यो प्रथम शब्दकोश हो भन्दा अतिशयोक्ति हुँदैन। यस शब्दकोशमा २७ हजारभन्दा बढी प्रविष्टि सूचीकृत गरिएका छन्। यो स्वयंमा निकै महत्त्वपूर्ण पक्ष हो। यो यथार्थ यसको स्वरूप विशद् भएको प्रमाण पनि हो। प्रत्येक प्रविष्टिमा निम्न भागहरू,  देवनागरी लिपिमा मैथिली शब्द प्रविष्टि  मैथिली शब्द प्रविष्टिको रोमन आलेखन  नेपाली भाषामा व्याकरणीय कोटिको नामकरण  प्रविष्टिको नेपालीमा आर्थी क्षेत्रहरू तथा तिनको अर्थ एवं  प्रविष्टिको अंग्रेजीमा आर्थी क्षेत्रहरू तथा तिनको अर्थ राखिएका कारण यो शब्दकोशको महत्त्व अझै बढ्न पुगेको छ। यसले शब्दकोशलाई अझ उपयोगी बनाइदिएको छ। शब्दकोशको अन्तर्राष्ट्रिय मापदण्डहरूको पालन गरेर तयार गरिएको यो शब्दकोशको प्रकाशन निश्चय नै अन्तर्राष्ट्रिय स्तरको छ भन्नमा संकोच मानिनु हुँदैन। यति हुँदाहुँदै पनि यसमा सुधारको कुनै पनि सम्भावनालाई भने अस्वीकार गर्न सकिँदैन। सायद निर्माणकर्ता र प्रकाशक दुवै केही हतारमा रहेजस्तो आभास मिल्छ। शुद्धाशुद्धिमा थोरै असावधानी पो भएको हो कि भन्ने अनुभूत हुन्छ। शब्दकोशका सन्दर्भमा मुद्राराक्षसको यो समस्यालाई सामान्य मानेर उन्मुक्तिको प्रयास कहींकतैबाट पनि हुनु हुँदैन। आशा गरौं आगामी संस्करणहरूमा यस विषयका सम्बन्धमा सम्बन्धित पक्षको ध्यान पक्कै पनि आकर्षित हुनेछ। त्यसो त प्रकाशनका सन्दर्भमा यस प्रकारका समस्यालाई सामान्य मान्न सकिएला, तर सुधारको तत्परताको गुञ्जायस भने सदैव रहन्छ। अझ शब्दकोशले त सिंगो भाषाको प्रतिनिधित्व मात्र गर्दैन, बरु भाषाको निर्माण र विकासमा पनि यथेष्ट भूमिका निर्वाह गर्दछ। यस आधारमा शब्दकोशका कुनै पनि त्रुटिले सिंगो भाषालाई प्रभावित गर्न सक्ने सम्भावना इन्कार गर्न सकिँदैन। यस शब्दकोशका सन्दर्भमा पनि यस सत्यलाई स्वीकार गरिनु आवश्यक छ। शब्दकोश संग्रहणीय छ, यसमा विमति हुन सक्दैन। मैथिलीभाषी मात्र नभएर नेपाली र अंग्रेजीभाषी तथा यी भाषा बुझ्ने र यीप्रति रुचि राख्ने जोकोहीका लागि पनि यो शब्दकोश उपयोगी हुनेमा शंका छैन। माथि उल्लेख गरिएका भाषानुरागीहरूका लागि यो शब्दकोशले भाषाको तुलनात्मक अध्ययन गर्न पनि मार्गप्रश्स्त गर्न सक्ने क्षमता राख्छ। निश्चय पनि यस शब्दकोशले भाषिक अध्ययन तथा अनुसन्धान कार्यमा संलग्न जोकोही अनुसन्धानकर्तालाई सघाउने विश्वास गर्न सकिन्छ। यस आधारमा भन्न सकिन्छ यो शब्दकोश मौथिलीभाषीका लागि मात्र उपयोगी नभएर अन्य भाषाभाषीका लागि पनि उत्तिकै उपयोगी हुनेछ। कूल आठ सय ६७ पृष्ठको यो शब्दकोशको मूल्य एक हजार २५ रुपैयाँ तोकिएको छ। अन्त्यमा एकपटक पुन : प्राडा यादवलाई अशेष साधुवाद। डा यादवको सार्थक प्रयास निरन्तर उपलब्ध हुन नसकेको अवस्थामा यो शब्दकोश आज पाठकसमक्ष यसरी उपस्थित हुन सक्ने थिएन। र, साथै यो सत्प्रयासका लागि प्रकाशकलाई पनि धन्यवाद दिनैपर्छ।"
माधव नेपाल पार्टीमा कति बलिया ?,"पार्टी समीकरण नै हल्लिने गरी चलेको पछिल्लो मुभ ले नौजनाको सचिवालयमा एक्लिएका कामरेड नेपाल कर्नर मा सीमित हुन पुगेका छन्। सत्तारुढ दल नेकपामा समीकरण बदलिएसँगै पार्टीमा कोकति बलियो भन्ने भित्री बहस सुरु भएको छ। पार्टीका मुख्य तीन नेता प्रधानमन्त्रीसमेत रहेका अध्यक्ष केपी ओली, अर्का अध्यक्ष पुष्पकमल दाहाल (प्रचण्ड) र वरिष्ठ नेता माधव नेपालका तीनथरी समूह सक्रिय छन्। पछिल्लो सचिवालयका तीनओटा बैठकको समीकरण हेर्दा ओलीप्रचण्ड एकातिर र माधव नेपाल अर्कोतिर देखिएका छन्। सचिवालय बैठकमा झण्डै अल्पमतमा पर्दै जान थालेका ओलीले अर्का अध्यक्ष प्रचण्डदेखि वामदेव गौतम र झलनाथ खनालसम्मलाई साथ लिएर नयाँ गेम खेलेका छन्। जसले गर्दा ओली पावर मा देखिएका छन् भने नेपाललाई झट्का लागेको छ। सचिवालयमा नेपाल अहिले एक्लै देखिएका छन्। पार्टी समीकरण नै हल्लिने गरी चलेको पछिल्लो मुभ ले नेकपामा नयाँ तरंग नै ल्याइदिएको छ। त्यसको रियाक्सन पार्टी बैठकमा चर्काचर्की पर्नेदेखि नेपालले स्वास्थ्यलाभका लागि दिएको सन्देशसमेत ओलीले अस्वीकार गर्ने अवस्थामा दुई नेतालाई पुर्याएको छ। ओलीनेपालबीचको विवाद र बेमेलका अनेक किस्सा पार्टीभित्र छन्। स्वयम् माधव नेपाल पार्टीमा आफूले ०३१ सालदेखि नै विवाद झेल्दै आएको र ४६ वर्ष विवादकै बीच बिताएकाले पछिल्लो विवादलाई नयाँ रूपमा लिनुनपर्ने बताउँछन् आज मात्र होइन, मेरो अनुभव भन्नुहुन्छ भने २०३१ सालदेखि विवाद हुँदैहुँदै आएको छ। त्यस्ता विवाद तपाईंहरूका निम्ति नयाँ लाग्न सक्छन्। मेरो निम्ति त ४६ वर्षदेखि नै बेहोर्दै आएको विषय हो, अन्नपूर्णसँगको संवादमा नेपालले भने। समीकरण उथलपुथल पछिल्ला दिनमा प्रधानमन्त्री केपी ओली आफ्नै पार्टी नेताहरूको घेराबन्दीमा पर्दै जान थालेका थिए। अध्यक्ष प्रचण्ड, वरिष्ठ नेता माधव नेपाल, वामदेव गौतमदेखि झलनाथ खनालसम्मको मोर्चाबन्दी भइरहेको ओलीलाई चित्त बुझिरहेको थिएन। बालुवाटार स्रोतका अनुसार, त्यहीबीच उनले एउटा सूचना पाए प्रचण्ड, माधव र वामदेवबीच कुनै भित्री सहमति भएको छ। पार्टी एकता गर्दा दुई अध्यक्ष ओलीप्रचण्डले पावर सेयरिङ का लागि गरेको जस्तै भित्री सहमति तीन नेताका बीचमा भएको ओलीकहाँ सूचना पुगेको थियो। ओली त्यसपछि आफूविरुद्ध बन्दै गएको घेराबन्दी तोड्ने र इतरपक्षमा बन्दै गएको मोर्चाबन्दी भत्काउने निष्कर्षमा पुगे। एक साँझ बालुवाटार पुगेका प्रचण्डलाई ओलीले सीधा भनिदिए, मसँग भएको भित्री लिखित सहमति त सार्वजनिक भयो, अब तपाईं, माधव र वामदेवबीच भएको सहमति कहिले सार्वजनिक हुन्छ ? त्यसपछि नै नेकपाभित्र ओलीले समीकरण उथलपुथल का लागि कदम चालेको बालुवाटार स्रोत बताउँछ। यसैको निशानामा पहिलो झट्का लाग्यो पूर्वप्रधानमन्त्रीसमेत रहेका वरिष्ठ नेता माधव नेपाललाई। ओलीले विधानमै नभएको उपाध्यक्ष पद सिर्जना गरेर वामदेवलाई जिम्मा दिने गरी संगठन विभाग, प्रचण्डलाई अबदेखि बैठकको अध्यक्षता गर्न दिने गरी केही पार्टी अधिकार र झलनाथ खनाललाई पार्टी एकताका क्रममा गुमेको बरियता पुनर्स्थापना गर्ने रणनीति लिए। त्यही क्रममा उनले आफ्नो पक्षका असन्तुष्ट बन्दै गएका नेताहरूलाई समेत व्यवस्थापन गर्ने रणनीति बनाए। यो पनि पढ्नुहोस् नेकपा सचिवालय : माधवको वरिष्ठता खोसियो, झलनाथ 'एक नम्बर'मा प्रचण्डसम्मलाई साथमा लिएरै ओलीले अहिले त्यो मिसन पूरा गरेर उपचारका लागि विदेश पुगेका छन्। यता नौजनाको सचिवालयमा एक्लै परेका वरिष्ठ नेता माधव नेपाल कर्नर मा पारिएका छन्। उनले पार्टीमा दोस्रो फरक मत राख्नुपर्ने अवस्था मात्र आएको छैन, ओलीसँगको सम्बन्धमै गहिरो मतभेद प्रकट गर्नुपर्ने अवस्था आएको छ। नेपालसँग पार्टीमा शक्ति कति ? नेकपाभित्र माधव नेपाल कमजोर भने छैनन्। पार्टीभित्रका मुख्य तीन समूहमध्ये अध्यक्ष ओली र प्रचण्डकै हाराहारीमा जबर्जस्त उनको समूह पार्टीभित्र छ। कूल केन्द्रीय समितिका बहालवाला सदस्य ४३८ सदस्य (तीन पद रिक्त) मध्ये नेपाल पक्षका १०३ जना केन्द्रीय समितिमा छन्। यो कूल पार्टी केन्द्रीय समितिको करिब एकचौथाइ अर्थात् २३५१ प्रतिशत हो। नेपालसँग पूर्वएमाले पंक्तिमा मात्र रहेको संख्या हो यो। पूर्वएमाले र माओवादीका नेताहरूको समीकरण घालमेल नदेखिइसकेका कारण तत्कालीन एमाले पंक्तिभित्र नेपाल ओलीभन्दा धेरै कमजोर छैनन्। सचिवालयमा उनी अहिले एक्लै देखिए पनि स्थायी समितिमा उनीसँग १२ नेताहरू अझै पनि साथमा छन्। स्थायी समितिमा उनी कूल ४५ सदस्यमा २६६६ प्रतिशत उपस्थितिमा छन्। प्रतिनिधिसभामा नेपाल पक्षका ३७ जना सांसद आफ्नो पक्षका छन्। नेकपाको कूल १७४ जना सांसद रहेका बेला नेपालको यो संख्या भनेको २१२६ प्रतिशत हो। संसद्देखि पार्टी संरचनासम्ममा एकचौथाइ संख्यामा नेपाल पक्षको उपस्थिति छ। यो संख्यालाई कमजोर आँक्न कसैले नसक्ने नेपाल पक्षका नेताहरू बताउँछन्। नेपालनिकट नेता जगन्नाथ खतिवडा पार्टीको अंकगणित मात्र ठूलो कुरा नभई उसले लिएको अडान कत्तिको सही र विधिसम्मत छ भन्ने कुराले पनि संगठनको शक्ति मापन हुने बताउँछन्। माधव नेपाल स्वयं विधिमा लड्ने मान्छे भएकाले झलनाथ खनाललाई वरिष्ठताको अहिले प्रस्ताव ल्याउँदासमेत जेएन कमरेडलाई दिनेमा उहाँको स्वीकारोक्ति थियो। त्यसकारण उहाँले असहमति जाहेर गर्नुभएन। उहाँले पार्टी नेताहरूका बीचमै एकअर्कालाई लडाएर फुटाउन खोज्ने प्रवृत्तिको मात्र विरोध गर्नुभयो, नेपाल निकट नेता खतिवडा भन्छन्। खनाललाई वरिष्ठता स्वीकार गरेर विधिको अडान लिँदा पार्टी पंक्तिमा माधव नेपाललाई दुईओटा फाइदा पुगेको ठान्छन् खतिवडा। उनी भन्छन्, पहिलो माधव कमरेड विधिका लागि लडिरहेको हुनाले झलनाथ खनाल बरियतामा अगाडि हुनुले उहाँको पद घटुवा भएको होइन विधिको हिसाबले। पार्टीमा सहजता स्विकार्छन् भन्ने देखिएको छ। दोस्रो, माधव नेपालले आज बोलेको, भनेको कुराले कार्यकर्ताका मनमा हौसल्ला प्रदान गरेको छ। विधिको पक्षमा लाग्नुपर्छ भन्नेमा कार्यकर्ता सचेत भएका छन्। उहाँले विधि स्थापित गर्नुभएको छ। कार्यकर्ताको हौसला बढ्नु भनेको माधव नेपालको सम्मान बढ्नु हो। विषय एजेण्डाको नेता भएकाले उहाँको सम्मान बढ्नु भनेको शक्ति पनि बढ्नु हो। यसकारण नेपाल विगतको भन्दा यस घटनापछि पार्टीमा झन् बलियो भएका छन्। पार्टीभित्र तत्कालीन एमाले पंक्तिमा ओली पक्षले नेपाललाई किनारा लगाउन खोजे पनि माओवादी पक्षका नेताकार्यकर्ता उनलाई पाखा लगाउन खोजिए पार्टीमा दुर्घटना आइलाग्न सक्ने मत राख्छन्। नेपाल सजिला र सहज नेता भएकाले पनि पार्टी निर्णय कार्यान्वयनमा उनको साथ चाहिनेमा माओवादी पक्षका नेताहरू देखिन्छन्। पार्टीको अंकगणित मात्र ठूलो कुरा नभई माधव नेपालले लिएको अडान कत्तिको सही र विधिसम्मत छ भन्ने कुराले पनि संगठनको शक्ति मापन हुनेछ। ओलीसँग चर्काे भनाभनपछि शुक्रबार (६ भदौमा) बिहान आफूलाई भेट्न निवास आएका नेता नेपाललाई प्रचण्डको सन्देश पनि त्यही थियो पार्टीमा तपाईं (नेपाल) को साथ र सहयोगविना जुन कुनै निर्णय गरे पनि कार्यान्वयनमा समस्या आउँछ, मिलेरै जानुपर्छ। नेकपामा ओली र प्रचण्ड मिले भने जुन कुनै निर्णय हुन सक्छ। तर कार्यान्वयनमा आउने जटिलतातिर प्रचण्डले नेपालको ध्यानाकर्षण गराउन खोजेको माओवादीवृत्तका नेताहरू बताउँछन्। नेपालनिकट स्थायी समिति सदस्य युवराज ज्ञवाली पनि पार्टीभित्र देखिएको समीकरण नै दिगो नभएको बताउँछन्। संगठनात्मक एकीकरणको काम सकिएसँगै नयाँ समीकरण पार्टीभित्र देखा पर्ने आकलन ज्ञवालीको छ। एकीकरणको काम अब निष्कर्षतिर छ, त्यसपछि नयाँ बहस, विषय आउँछन् ज्ञवाली भन्छन्, आउने दशौं महाधिवेशनमा विषयवस्तु कसरी जान्छ, नेतृत्वको छनोट के आधारमा कसरी हुन्छ, त्यो आधारमा फेरि नयाँ खालको समीकरण, अल्पमतबहुमत आउँछ। त्यसमा ठूलो फेरबदल हुन्छ। नवौं महाधिवेशनमा जस्तो हँुदैन। पूर्वमाओवादी पनि मिलिसकेको अवस्थामा विषयवस्तु, विचार अनेक आउँछन्, ठूलासाना। त्यसका आधारमा फरक पोजिसन नेताकार्यकर्ताको रहन्छ। यो अहिले सचिवालयमा जुन खालको अवस्था देखिएको छ, त्यसमा निरन्तर फेरबदल भइरहन्छ। (हेर्नुहोस ज्ञवालीको टिप्पणी) के हुन सक्छ नेपालको अबको स्टेप ? वरिष्ठ नेता माधव नेपालको अबको स्टेप के हुन सक्छ ? नेकपाभित्र अनेक खालका टिप्पणी देखिन्छ। उनले पछिल्लोपटक पार्टीमा उठाएका दुईओटा तर्कले उनी सचिवालयमै आफ्नो पोजिसन बनाउन खोजिरहेको संकेत दिन्छ। पहिलो, पार्टीमा दुई अध्यक्षमध्ये एक अध्यक्षले पार्टी र अर्का अध्यक्षले सरकारको जिम्मा लिने। यसको सीधा अर्थ लाग्छ उनी प्रधानमन्त्री तथा पार्टी अध्यक्ष ओलीको अधिकार कटौती गर्ने र अर्का अध्यक्ष प्रचण्डलाई पार्टी काममा कार्यकारी बनाउने पक्षमा छन्। ओलीसँगै टाँसिन खोजेका प्रचण्डलाई फेरि आफैंतिर तान्ने प्रयासस्वरूप यो प्रस्ताव नेपालले अगाडि सारेको हुन सक्ने विश्लेषण छ। पार्टीमा भूमिका खोजिरहेका बेला नेपालको यस्तो प्रस्तावले प्रचण्डलाई फेरि निकट दिनमा आफूसँगै सहकार्यको वतावरण बनाउन खोजिरहेको देखिन्छ। दोस्रो, उनको आफ्नै लिखित असहमति पत्रमा बरियता विवाद मानमर्दन गर्न ल्याइएको बताइए पनि प्रस्तावलाई उनले सहर्ष स्वीकार गर्नुबाट उनले नेता झलनाथ खनालको पनि साथ खोजिरहेको देखिन्छ। विगतमा ओलीले किन दिएनन्, यतिखेर किन ल्याए भन्नेमा आफूहरू दुई नेताका बीचमा ओलीले खेल्न खोजेको भन्दै खनाललाई सहर्ष स्वीकार गर्नुले नेपाल खनाललाई ओलीतिर जान रोक्ने प्रयत्नमा रहेको देखिन्छ। नेपालनिकट नेता खतिवडा चाहेको भए बरियताका विषयमा सचिवालयमा थप दुई नेतालाई आफ्नो पक्षमा नेपालले बोलाउन सक्ने भए पनि विगतमा बिग्रेको विधि सच्चाउन सहयोग गरेको बताउँछन्। पार्टीमा आफ्नै साथीहरूका बीचमा अन्तरद्वन्द्व पारिदिने र पार्टीमा आफू कसरी पावरमा रहने भन्नेमा केही नेताहरू लाग्नुभएको थियो, तर माधव कमरेडले त्यसलाई सहज स्वीकार गरेर फिक्का बनाइदिनुभयो खतिवडा भन्छन्, उहाँले प्रयत्न गरेको भए सचिवालयमै बोल्ने मान्छे पाउँथे। तर प्रयत्न नै गर्नुभएन। आफैं जेएन (झलनाथ) कमरेडलाई दिनुपर्छ भन्नेमा कन्भिन्स भएपछि प्रयत्न नै गर्नुपरेन। यो पनि पढ्नुहोस् ओलीविरुद्ध माधवका सात प्रहार : यस्तो छ 'नोट अफ डिसेन्ट' पार्टी संरचनामा माधव नेपाल समूह संसद्मा : प्रतिनिधिसभा : कूल १७४ नेकपाका सांसदमा ३७ जना। (केही सांसद तटस्थ देखिएकाले यो संख्यामा थपघट हुन सक्ने) पार्टी कमिटीमा : सचिवालयमा : कूल नौजनाको पार्टी सचिवालयमा अहिले एक्लै। स्थायी समितिमा : कूल ४५ जनाको स्थायी समितिमा १२ जना। केन्द्रीय समितिमा : कूल ४३८ जनाको (४४१ सदस्यीय केन्द्रीय समितिमा अहिले तीन सदस्य रिक्त) केन्द्रीय समितिमा १०३ जना। भूगोलका प्रदेश पदाधिकारीमा : कूल ४२ मा ६ जना (प्रदेश इन्चार्ज तीनजना, सहइन्चार्ज तीनजना (पछि थप भएका), अध्यक्ष र सचिवमा छैनन्) गैरभौगोलिक विशेष प्रदेश पदाधिकारीमा : कूल ११ मा २ जना (उपत्यकाविशेष प्रदेश कमिटी र केन्द्रीय सम्पर्क समन्वय कमिटीमा गरी एकएकजना सहइन्चार्ज) भूगोलका ७७ जिल्ला इन्चार्ज : कूल ८३ मा १९ जना। भूगोलका ७७ जिल्ला सहइन्चार्जमा : कूल १५२ मा ४१ जना। जिल्ला अध्यक्षमा : कूल ७७ मा १६ जना। जिल्ला सचिवमा : कूल ७७ मा २२ जना। जनवर्गीय संगठनमा : संयोजकसहसंयोजक : कूल ४४ मा २ जना। टिप्पणी समीकरण निरन्तर फेरबदल हुन्छ युवराज ज्ञवाली ३ जेठ २०७५ मा तत्कालीन अवस्थाका दुई कम्युनिस्ट पार्टी (एमाले र माओवादी) बीचको एकीकरणपछि तल्लो तहसम्मको संगठनात्मक एकताका काम अझै निरन्तरतामा छन्। पार्टीभित्र मुख्यरूपमा एकीकरणको विषयलाई लिएर निरन्तर छलफलबहस चल्ने गरेको छ। धैरेजसो आन्तरिक रूपमा चलेको छ भने कतिपय अवस्थामा चलेका छलफलका कुरा बाहिर पनि आइरहेका छन्। छलफलमा दुईथरी दृष्टिकोण पार्टीभत्र देखा परेको छ। एकीकरण गर्दा निश्चित विधि र मापदण्डका आधारमा गर्नुपर्छ। त्यसैका आधारमा पार्टीका तलदेखि माथि र जनवर्गीय संगठनको पनि एकीकरण गर्नुपर्छ। पहिले कस्तो विधि बनाउने भन्ने मापदण्ड बनाऔं। त्यस आधारमा जाँदा एकीकरण प्रक्रिया छिटोछरितो हुन्छ, विवादरहित हुन्छ, न्यायपूर्ण पनि हुन्छ र अन्तरविरोध बढ्दैन। साँचो अर्थमा तल्लो तहसम्मै पार्टी एकीकृत भएर जान्छ। सबैलाई कामको जिम्मेवारी पनि हुन्छ भन्ने एउटा दृष्टिकोण पार्टीमा आयो। अर्काे दृष्टिकोण भनेको दुईजना अध्यक्ष (ओलीप्रचण्ड) ले एकीकरणको काम मुख्य जिम्मा लिएर गर्नुभएको हो। त्यसकारण तलतल सबै ठाउँमा पार्टीभित्रको संक्रमणकालीन अवस्थालाई ध्यान दिँदै एकीकरण गर्दा पनि सबै जिम्मा दुई अध्यक्षलाई दिनुपर्छ। उहाँहरूले गर्ने निर्णयलाई स्वीकार गरेर अगाडि बढौं भन्ने अर्काे दृष्टिकोण पार्टीमा आयो। नेकपाभित्र संगठनात्मक एकीकरणका क्षेत्रमा अहिलेसम्म चलेको मुख्य अन्तरविरोध भनेको यही विषयमा हो। त्यसैको परिघटनामा अनेक विषय पार्टीमा चलिरहेका हुन्। त्यही कुरा निरन्तर चल्दै आएको छ। पूर्वमाओवादीका तर्फबाट जुन कुनै कमिटीमा रहने मान्छेका नाम प्रचण्डजीले पेस गर्ने र पूर्वएमालेका तर्फबाट सम्पूर्ण रूपमा केपी ओलीले पेस गर्ने। उहाँहरू दुईजनाले दुवै नाम भिडाउने, आफ्नो आवश्यकतामा भित्री गृहकार्य गरेर ती सूची सचिवालयमा आउने र त्यहाँबाट पारित गराउने प्रयत्न पार्टीमा भयो। त्यसो गर्दा मान्छे टिपेर ल्याउने काम भयो। मापदण्ड, योगदान, क्रियाशीलता, वरिष्ठता भन्ने केही पनि कुरा भएनन्। यही अन्तरविरोध पार्टीभित्र निरन्तर चल्दै आयो। ढिलो भए पनि निरन्तर पार्टी नेताहरूको खबरदारीका कारण जिल्ला अध्यक्षसचिव बनाउँदा मापदण्ड बन्यो। छिटै सम्पन्न भयो। इन्चार्जसहइन्चार्ज बनाउँदा पनि पछि एक खालको मापदण्ड बन्यो, सहज नै भयो। पोलिटब्युरो बनाउँदा मापदण्ड बनाएर गरौं भन्ने भयो, तर बीचमा आएर अडकियो। यही दुई भिन्न दृष्टिकोणबीचको टसल का कारण नेताहरूका बीचमा कहिले चर्काचर्की देखिन्छ र कहिले मिलेको पनि देखिन्छ। पार्टी एकतायताको यो १५ महिनासम्म यस्तैयस्तै भएर गुज्रिरहेको छ। अब एकीकरणको काम धेरै सकिएको छ। बाँकी काममा पनि मापदण्ड बनाएर जानुपर्छ भन्ने मान्यतामा अन्तरविरोध छ। आफ्नो स्वस्थ आलोचना गरे पनि उसलाई फाल्ने, आफ्नो प्रशंसक छ भने कामै नलाग्ने भए पनि टिपेर नेतृत्वमै ल्याउने क्रम चलेको छ। समस्या यहाँनेर परेको छ। विचारको सवालमा अहिले पार्टीको राजनीतिक प्रतिवेदनमा जनताको जनवाद को कार्यदिशा उल्लेख भएर आएपछि विवाद गरिरहनु परेन। मूलत : एकीकरणकै विषयमा नमिलेकै कारण अन्तरविरोध आइरहेको छ। ५ भदौको सचिवालय बैठकमा प्रधानमन्त्री ओली र नेता नेपालबीच परेको चर्काचर्की भन्नुको अर्थ पनि त्यसैभित्र अन्तरनिहित छ। अध्यक्ष ओलीले आफू नभए पनि पार्टी बैठक आह्वान गर्न अर्का अध्यक्ष प्रचण्डले पाउने, बैठकको अध्यक्षता प्रचण्डजीले गर्ने तर निर्णय गर्दा आफ्नो स्वीकृति लिनुपर्ने कुरा उठाएपछि विवाद भएको सुनिन्छ। आफू बाहिर बस्नुभएको छ, यहाँ उहाँको स्वीकृतविना मान्छे पास नहुने भए। कमिटीको यहाँ बैठक बस्छ, उहाँको स्वीकृतिविना पास नहुने भएपछि चर्काचर्की परेको हो। त्यसैमा माधव नेपालले प्रश्न उठाउनुभएको हो। तपाईं नभए पनि कमिटीले यहाँ निर्णय त लिन्छ भनेपछि उहाँहरू (ओलीनेपाल) बीच चर्काचर्की परेको सुनिन्छ। हाम्रो पार्टीको विधानमा तीन महिनामा एकपटक स्थायी समितिको बैठक बस्ने, ६ महिनामा केन्द्रीय समितिको बैठक बस्ने लेखिएको छ। तर सात महिना भयो स्थायी समितिको बैठक बस्दैन। १४ महिना भयो केन्द्रीय समितिको बैठक बस्दैन। विधानले व्यवस्था गरेअनुसार पार्टी बैठक बस्नुपर्छ, बैठकबाट निर्णय गर्नुपर्छ भन्ने दृष्टिकोण एकाथरी पार्टीमा छ। अर्काे उहाँहरूमा पनि खासगरी केपी कमरेडलाई इच्छा लाग्छ बैठक बस्छ, नलागे नबस्ने त्यो खालको अवस्था पार्टीमा भयो। विधान तोडियो। एक व्यक्ति एक मुख्य जिम्मेवारी भन्ने पनि विधानमा छ। त्यो भएन। एक व्यक्ति अनेक जिम्मेवारी भयो। विभिन्न प्रदेश, जिल्लादेखि सबै ठाउँमा एउटै व्यक्तिलाई पार्टी जिम्मेवारी पनि छ, सरकारको जिम्मेवारी पनि छ। तल पनि, माथि पनि। गाउँपालिका, प्रदेशदेखि केन्द्रसम्मै। विधानले त्यसो नगर भन्छ। तर यहाँ स्वेच्छाचारी ढंगले निर्णय गर्ने, कसैलाई कामै नहुने तर कसैलाई कामको खातैखात हुने अवस्था आयो। पार्टीबाट सरकार चल्नेभन्दा पनि सरकारबाट पार्टी चल्ने स्थिति बन्दै जान थाल्यो। पार्टी केन्द्रीय कार्यालयबाट चल्नेभन्दा पनि सिंहदरबारबाट चल्ने अवस्था बन्दै गयो। तलतल पनि त्यस्तै बन्दै गयो। एउटै व्यक्तिले दुवै जिम्मा लिएको छ। कन्टोल गर्ने, नियन्त्रण गर्ने, कमीकमजोरी सच्चाउने काम नै भएन। यी विषयमै विवाद र बहस पार्टीमा छ। यसो गर्दा विषयगत रूपमा समीकरण बन्ने र भत्किने हुन्छ। पार्टी सचिवालयमा कुनै बेला केपी ओली एक्लिँदै गएको भन्ने चर्चा भयो। कुनै बेला जेएन (झलनाथ) खनाल एक्लै परे। अरू सबै सचिवालयका नेताहरू एकातिर परे भन्ने पनि भयो। सबै मिलेर उहाँको पोजिसन घटाए भन्ने आयो पहिले। यतिखेर माधव नेपालको पोजिसन घटाउने काममा उहाँ एक्लै परेको भन्ने आएको छ। जेएन खनालको पोजिसन घटाउने बेलामा गल्ती नेतृत्वले गरेकै थियो। माधव नेपालले मलाई जेएन खनालभन्दा माथि बरियतामा राख्नुपर्यो भनेर माग गरेको होइन। ओलीले जेएन खनाल सिनियर होइन, तपाईं माधव नेपाल नै सिनियर हो भनेर प्रस्ताव राखेर कमिटीले पास गरेको विषय हो यो। सचिवालयले सर्वसम्मत जेएनको अनुपस्थितिमा त्यसबेला उक्त विषय पास गर्यो। तर, अहिले फेरि १५ महिनापछि माधवभन्दा जेएन सिनियर भनेर निर्णय त्यही सचिवालयले गरेको छ। यहाँ कुनै मापदण्ड लागू भएन। कतिबेला कसलाई रिस उठ्यो वा झोक चल्छ, त्यही आधारमा निर्णय गर्ने क्रम चल्यो। त्यसले भयानक ठूलो अराजकता, अस्तव्यस्तता, अन्तरविरोध बढाउने काम गर्यो। घरि कसैलाई माथि ठान्ने, घरि कसैलाई तल ठान्ने एउटै व्यक्तिमा। नेतृत्वले चाहे माथि ठान्ने, चाहेन भने तल ठान्ने पनि हुन्छ ? हरेक व्यक्तिका आफ्नै योगदानका आधारमा तलमाथि हुन्छ, त्यसको आफ्नै विधि विधान हुन्छ। विधानमा छैन, उपाध्यक्ष ल्याएको छ खल्तीबाट फेरि। एकीकरणकै बेलामा वामदेवलाई उपाध्यक्ष भनेको भए कसले असहमति जनाउँथे र ! विधानमा व्यवस्था छैन, विधानलाई हाकाहाकी उल्लंघन गर्ने एउटा प्रवृत्ति पार्टीमा देखिएको छ। कसैकसैलाई लागेको होला, माधव नेपाललाई सिध्याउन सकिएला। त्यहीकारण उहाँलाई एक्ल्याउन खोजिएको भन्ने होला। तर विषयवस्तुका कारण उहाँ अहिले एक्लिनुपरेको देखिन्छ। किनकि, वामदेवजी उपाध्यक्ष पाइने भयो भनेपछि तत्काल त्यसमा सन्तुष्ट भन्ने भयो। जेएन खनाल बरियतामा सिनियर भएपछि चुप लाग्ने कुरा भयो। अरू ककसलाई केके भनिएको छ, त्यो आधारमा चुप लाग्ने कुरा भयो। तर माधव नेपाल एक्लै भए पनि बोलिरहनुभयो, नियम विधिलाई मानेर। बोल्ने, आफ्नो कुरा राख्दै आइरहनुभएको छ। त्यसले गर्दा अहिले उहाँ एक्लेको जस्तो देखियो। तर स्थिति निरन्तर रूपमा बदलिन्छ। फेरबदल भइरहन्छ। उहाँ एक्लो भइरहनु हुँदैन। विषयवस्तु फेरबदल भइरहन्छ। आजको विषयवस्तु एउटा र भोलि अर्काे विषयवस्तु आउँछ। एकीकरणको काम अब करिब सकिन्छ। अहिलेसम्म बढी बहस त्यसैमा भएको हो। एकीकरणको काम सकेपछि फेरि नयाँ विषय आउँछ। महाधिवेशनमा फेरि वैचारिक बहस चल्छ। वैचारिक बहस चल्दा को कता हुन्छ, अहिल्यै के ठेगान हुन्छ र ? निश्चित छैन। अहिलेको अवस्थामा सचिवालयमा उहाँ (माधव) एक्लो परेको जस्तो देखिए तापनि भविष्यमा पार्टीभित्र आउने विषयले यो खालको अवस्थामा परिवर्तन आउँछ। निरन्तर परिवर्तन भइरहन्छ। कुन विषयमा कस्तो विचार बहुमतमा पुग्ने, कसको विचार अल्पमतमा पुग्ने त्यो निश्चित हुँदैन अहिले। धुव्रीकरण भइसकेको अवस्था छैन। विषयवस्तु फरक भएअनुसार नै सचिवालय, स्थायी समिति र केन्द्रीय समितिमा संख्या फेरबदल भइरहन्छ। पूर्वएमालेको सन्दर्भमा नवौं महाधिवेशनमा जुन खालको अवस्था थियो, त्यो स्थिति कायमै छ। नवौं महाधिवेशनले दुई नेताको नामबाट मतदान गर्ने काम भयो। त्यसले तलसम्म डिभिजन बनायो। त्यसले गर्दा नवौं महाधिवेशनको अन्तरविरोध कायमै छ। आउने दशौं महाधिवेशनमा विषयवस्तु कसरी जान्छ, नेतृत्वको छनोट के आधारमा कसरी हुन्छ, त्यो आधारमा फेरि नयाँ खालको समीकरण, अल्पमतबहुमत आउँछ। त्यसमा ठूलो फेरबदल हुन्छ। नवौं महाधिवेशनमा जस्तो हुँदैन। पूर्वमाओवादी पनि मिलिसकेको अवस्थामा विषयवस्तु, विचार अनेक आउँछन्, ठूलासाना। त्यसका आधारमा फरक पोजिसन नेताकार्यकर्ताको रहन्छ। यो अहिले सचिवालयमा जुन खालको अवस्था देखिएको छ, त्यसमा निरन्तर फेरबदल भइरहन्छ। (नेपाल निकट नेकपाका स्थायी समिति सदस्य ज्ञवालीसँग गरिएको कुराकानीमा आधारित) नेकपाको लोकतन्त्र नेकपाले टुंग्यायो जबसको जिम्मेवारी : को कता ? (सूचीसहित) नेकपामा नयाँ समीकरण नेपाल रुष्ट : ओलीलाई एक पद रोज्न प्रस्ताव ओलीनेपाल चर्काचर्की ओलीसँग सम्बन्ध सुधार्न प्रचण्डसँग नेपालको भेट"
गतिलो तयारी र उच्च मनोबल,"काठमाडौं : नेपाललाई अन्तर्राष्ट्रिय स्तरका ठूला प्रतियोगितामा सफलता दिलाउने खेल हो, भारोत्तोलन। दक्षिण एसियाली खेलकुद (सगा) मा पनि भारोत्तोलन खेलमा नेपालले सम्मानजनक नतिजा निकाल्दै आएको छ। सागमा पुरुषतर्फ पहिलो संस्करणदेखि नै भारोत्तोलन खेल समावेश भएको थियो। सागमा महिला भारोत्तोलनको स्पर्धा भने भारतको गुवाहाटीमा सन् २०१६ मा भएको १२औं सागबाट समावेश गरिएको थियो। नेपालमा आगामी डिसेम्बर १ देखि १० तारिखसम्म आयोजना हुने १३औं सागमा पनि भारोत्तोलन खेलको पुरुष र महिला दुवै स्पर्धा समावेश छ। घरेलु मैदानमा २० वर्षपछि आयोजना हुन लागेको सागमा उत्कृष्ट नतिजा ल्याउन नेपाली भारोत्तोलन टोली कस्सिएर लागि परेको छ। नेपालगन्जमा सम्पन्न आठौं राष्ट्रिय खेलकुद प्रतियोगितामा स्वर्ण पदक विजेता २१ जना खेलाडी अढाई महिनादेखि सागमा लागि तयारी गरिरहेका छन्। नेपाल भारोत्तोलन संघले साउनको दोस्रो सातादेखि आठौं खेलकुदमा रजत जितेका खेलाडीलाई समेत प्रशिक्षणमा समावेश गरेर तयारी सुचारु राखेको छ। नेपाली खेलाडीलाई मुख्य प्रशिक्षक राम पौडेलको टोलीले प्रशिक्षण दिइरहेको छ। खेलाडीले राष्ट्रिय खेलकुद परिषद् (राखेप) मा रहेको भारोत्तोलन प्रशिक्षण केन्द्रमा दैनिक १ बजेदेखि दिउँसो ४ बजेसम्म तयारी गरिहरेका छन्। आठौंमा दोस्रो भएका खेलाडीलाई पनि समावेश गरेर प्रशिक्षण क्याम्पमा राखेका छौं। राखेपको स्वीकृतिमा २१ बाट ४० खेलाडी बनाएर अभ्यास गराउन लागेका हौं। अन्तिममा पुरुष र महिलामा १०१० खेलाडीको छनोट हुनेछ, मुख्य प्रशिक्षक पौडेलले भने। फाइनल सेलेक्सनका परेका खेलाडीलाई वैदेशिक प्रशिक्षणमा लैजाने या नेपालमै विदेशी प्रशिक्षण झिकाएर तयारी गर्ने भन्ने कुरा पछि तय हुने जानकारी पनि पौडेलले दिए। नेपाली टोलीलाई अहिले प्रशिक्षक पौडेलसहित विकास शाक्य, दिनेश भुजेल, सकिल हलुवाई र सञ्जय महर्जनले प्रशिक्षण दिएका छन्। खेलाडीको तयारी विगतको तुलनामा राम्रो भएको पनि प्रशिक्षक पौडेलले बताए। यसपटकको साग टोलीमा पुराना र युवा खेलाडीको मि श्रण छ। नयाँ खेलाडीले पनि राम्रो गरिरहेका छन्। भारोत्तोलन अन्य खेलभन्दा फरक रहेकोले प्रशिक्षणमा रहेका खेलाडीलाई राखेपबाट थप डाइटको व्यवस्था गर्ने प्रयास भइरहेको छ, प्रशिक्षक पौडेलले भने। पौडेलका अनुसार सागमा भारोत्तोलनको मुख्य पावर हाउस भनेको भारत हो। पछिल्लो समय पाकिस्तान र श्रीलंकाले पनि राम्रो गरिरहेका छन्। नेपालले पनि सबै तौलमा स्वर्णको दाबी गर्न सक्छ। पावरसँगै टेक्निकको खेल भएकोले कहिलेकाहीँ तलमाथि हुनु स्वाभाविक हो। नेपालले सकभर सबै तौलमा स्वर्णकै लागि प्रयास गर्ने पनि पौडेलले बताए। सागमा भारोत्तोलनमा कुल २० स्वर्ण पदकका लागि प्रतिस्पर्धा हुनेछ। जसमध्ये पुरुषतर्फ ५५, ६१, ६७, ७४, ८१, ८९, ९६, १०२, १०९ र १०९ केजी माथि तौलसमूहमा प्रतिस्पर्धा हुनेछ। महिलामा ४५, ४९, ५५, ५९, ६४, ७१, ७६, ८१, ८७ र ८७ केजी माथि तौलमा प्रतिस्पर्धा हुनेछ। उत्तारार्धमा कमल र तारा नेपाली भारोत्तोलनमा सर्वाधिक सफल खेलाडी हुन्, कमलबहादुर अधिकारी र तारादेवी पुन। कमल उमेरका हिसाबले पाका भइसके। तर ४३ वर्षीय उनको जोस रत्तिाभर घटेको छैन। नेपाललाई सागमा पहिलो स्वर्णधारी कमल यस पटक घरमै आयोजना हुने सागमा स्वर्ण दोहोर्याउने लक्ष्यमा छन्। विभागीय टोली त्रिभुवन आर्मी क्लबका स्टार कमलको मुख्य हतियार मेहनतीपन हो। अभ्यासमा कमलले गरेको मेहनतले यसपटक पनि राम्रो नतिजा ल्याउने विश्वास गरिएको छ। उनले आफ्नो एउटै लक्ष्य स्वर्ण रहेकोले सोहीअनुसारको तयारी गरिरहेको बताए। कमलको उमेर बढ्दो छ। तर पनि उनले विगतमा भन्दा राम्रो प्रदर्शन गरिरहेका छन्। कमलले अहिले स्न्याचमा एक सय २५ र क्लिन एन्ड जर्कमा एक सय ६३ केजी भार उचालिरहेका छन्। कमलले यसपटक पनि पक्नै राम्रो गर्नेछन्, प्रशिक्षक पौडेलले भने। खेल जीवनको उत्तरार्धमा आइपुगेका कमलले १०औं सागमा नेपाललाई स्वर्ण दिलाएका थिए। उमेरकै हिसाबले तारादेवी पुनको पनि भारोत्तोलन खेलबाट बिदा लिने बेला भएको छ। तर उनको जोस दिनप्रतिदिन बढ्दो छ। चौथो राष्ट्रिय प्रतियोगितादेखि आठौं राष्ट्रिय प्रतियोगितासम्म लगातार स्वर्ण जित्दै आएकी ताराले अहिलेसम्म दोस्रो हुनु परेको छैन। १९ वर्षको उमेरदेखि भारोत्तोलन खेल्न थालेकी तारा नेपालमै हुन लागेको सागलाई यादगर बनाउन चाहन्छिन्। जतिबेला ताराको उमेर र जोस थियो। त्यतिबेला सागमा महिला भारोत्तोलन समावेश थिएन। १२औं सागमा महिला स्पर्धा पनि समावेश गरिए पछि ताराको खुसी चुलिएको थियो। उनले पहिलो सहभागितामै कांस्य जितिन्। उमेरले ३८ वर्ष पुगेकी तारा अहिले पनि नेपालको स्ट्रङेस्ट्र महिला खेलाडी हुन्। हालै सम्पन्न तेस्रो ओलम्पियन सुनीललाल जोशी स्मृति राष्ट्रिय भारोत्तोलन प्रतियोगितामा उनी स्ट्रङेस्ट्र खेलाडी भइन्। नेपाल पुलिस क्लबकी ताराले क्लिन एन्ड जर्कमा राष्ट्रिय कीर्तिमान समेत बनाइन्। उनले आठौं राष्ट्रिय खेलकुद प्रतियोगितामा राखेको ९७ केजीमा सुधार गर्दै ९८ केजीका साथ नयाँ कीर्तिमान बनाएकी हुन्। सिनियर ७६ केजी तौलमा खेलेकी पुनले स्नाचमा ७२ र कुलमा एक ७० केजी भार उचाल्दै स्वर्ण जितिन्। सागका लागि राम्रो तयारी गरेको छु। सहभागी सबैको लक्ष्य स्वर्ण नै हुन्छ। तर पनि नेपालमै हुन लागेको साग मेरा लागि निकै महत्वपूर्ण छ। मेडलमा परिवर्तन गर्ने सोच राखेको छु, ताराले भनिन्। खेल जीवनको उत्तरार्धमै आइपुगेकी ताराले सागलाई स्मरणीय बनाउँदै नयाँ खेलाडीलाई हौसला दिने सोच बनाएकी छन्।"
पाथीभरा गोल्डकप : सुनसरीलाई उपाधि,"ताप्लेजुङ : चौथो पाथीभरा गोल्डकप फुटबल प्रतियोगिताको उपाधि इलाभेन एरोज क्लब सुनसरीले जितेको छ। साविक विजेता रेडस्टार फुटबल क्लब झापालाई टाइबे्रकरमा ४२ गोलले पराजित गर्दै सुनसरीले उपाधि जितेको हो। उपाधिसँगै सुनसरीले नगद तीन लाख ११ हजार एक सय ११ पाउँदा उपविजेता रेडस्टार फुटबल क्लबले एक लाख ५१ हजार एक सय ११ रुपैयाँमा चित्त बुझायो। निकै प्रतिस्पर्धात्मक खेलको अन्तिम एक मिनेट सम्हालिन नसक्दा रेडस्टार उपविजेतामा सीमित हुन पुग्यो। निर्धारित ९० मिनेटमा दुई पटक रेडस्टारले लिएको अग्रता जोगाउन सकेन। निर्धारित समयमा खेल २२ गोलको बराबरी भएपछि खेलको निर्णय टाइबे्रकरबाट लिइएको थियो। चारै गोल दोस्रो हाफमा भएको थियो। ६०औं मिनेटमा फ्रिकिकमार्फत योगेश गुरुङले गोल गर्दै खाता खोलेका थिए। ७३औं मिनेटमा इलाभेन एरोजका यानिक ओवानाले गोल गर्दै बराबरी गरेका थिए। मिलन राईले ८७औं मिनेटमा गोल गर्दा खेल सकिन एक मिनेट बाँकी रहँदा इलाभेन एरोजका सुशान्त तामाङले गोल गर्दै खेललाई बराबरी गरेका थिए। टाइब्रेकरमा ४२ को जित निकाल्दै इलाभेन एरोजले उपाधि जित्यो। प्रवेश दनुवार उत्कृष्ट खेलाडी बने। उनले १० हजार प्राप्त गरे। यसैगरी सुनसरीका प्रिसो उत्कृष्ट गोलरक्षक, विष्णु सुनुवार डिफेन्स, मिडफिल्डर, मिलन राई फरवार्ड, विश्वबन्धु पोखरेल प्रशिक्षक र यानिक ओना उच्चकर्ता बने।"
सेन्ट्रल जोन भलिबलको उपाधि कीर्गिस्तानलाई,"काठमाडौं : एसियन भलिबल कन्फडेरेसन (एभीसी) सेन्ट्रल जोन सिनियर पुरुष भलिबल प्रतियोगिताको पाँचौं संस्करणको उपाधि कीर्गिस्तानले जितेको छ। लगनखेलस्थित नेपाली सेनाको सैनिक शारीरिक तालिम तथा प्रशिक्षण केन्द्रको कभर्डहलमा शनिबार भएको फाइनल खेलमा कीर्गिस्तानले उज्वेकिस्तानलाई ३० को सोझो सेटमा पाखा लगाउँदै उपाधि कब्जा गरेको हो। कीर्गिस्तानले उज्वेकिस्तानलाई २६२४, २७२५ र २५१९ ले पराजित गर्दै दोस्रो पटक उपाधि जितेको हो । यसअघि तेस्रो संस्करणको उपाधि पनि कीर्गिस्तानले जितेको थियो। आयोजक नेपालसहित ७ देश सहभागी भएको प्रतियोगितामा नेपाल पाँचौं स्थानमा रह्यो। यस प्रतियोगिताको छैठौं संस्करण अर्को वर्ष बंगलादेशमा हुनेछ।"
सेन्ट्रल जोन भलिबलको उपाधि कीर्गिस्तानलाई,"काठमाडौं : एसियन भलिबल कन्फडेरेसन (एभीसी) सेन्ट्रल जोन सिनियर पुरुष भलिबल प्रतियोगिताको पाँचौं संस्करणको उपाधि कीर्गिस्तानले जितेको छ। लगनखेलस्थित नेपाली सेनाको सैनिक शारीरिक तालिम तथा प्रशिक्षण केन्द्रको कभर्डहलमा शनिबार भएको फाइनल खेलमा कीर्गिस्तानले उज्वेकिस्तानलाई ३० को सोझो सेटमा पाखा लगाउँदै उपाधि कब्जा गरेको हो। कीर्गिस्तानले उज्वेकिस्तानलाई २६२४, २७२५ र २५१९ ले पराजित गर्दै दोस्रो पटक उपाधि जितेको हो । यसअघि तेस्रो संस्करणको उपाधि पनि कीर्गिस्तानले जितेको थियो। आयोजक नेपालसहित ७ देश सहभागी भएको प्रतियोगितामा नेपाल पाँचौं स्थानमा रह्यो। यस प्रतियोगिताको छैठौं संस्करण अर्को वर्ष बंगलादेशमा हुनेछ।"
गतिलो तयारी र उच्च मनोबल,"काठमाडौं : नेपाललाई अन्तर्राष्ट्रिय स्तरका ठूला प्रतियोगितामा सफलता दिलाउने खेल हो, भारोत्तोलन। दक्षिण एसियाली खेलकुद (सगा) मा पनि भारोत्तोलन खेलमा नेपालले सम्मानजनक नतिजा निकाल्दै आएको छ। सागमा पुरुषतर्फ पहिलो संस्करणदेखि नै भारोत्तोलन खेल समावेश भएको थियो। सागमा महिला भारोत्तोलनको स्पर्धा भने भारतको गुवाहाटीमा सन् २०१६ मा भएको १२औं सागबाट समावेश गरिएको थियो। नेपालमा आगामी डिसेम्बर १ देखि १० तारिखसम्म आयोजना हुने १३औं सागमा पनि भारोत्तोलन खेलको पुरुष र महिला दुवै स्पर्धा समावेश छ। घरेलु मैदानमा २० वर्षपछि आयोजना हुन लागेको सागमा उत्कृष्ट नतिजा ल्याउन नेपाली भारोत्तोलन टोली कस्सिएर लागि परेको छ। नेपालगन्जमा सम्पन्न आठौं राष्ट्रिय खेलकुद प्रतियोगितामा स्वर्ण पदक विजेता २१ जना खेलाडी अढाई महिनादेखि सागमा लागि तयारी गरिरहेका छन्। नेपाल भारोत्तोलन संघले साउनको दोस्रो सातादेखि आठौं खेलकुदमा रजत जितेका खेलाडीलाई समेत प्रशिक्षणमा समावेश गरेर तयारी सुचारु राखेको छ। नेपाली खेलाडीलाई मुख्य प्रशिक्षक राम पौडेलको टोलीले प्रशिक्षण दिइरहेको छ। खेलाडीले राष्ट्रिय खेलकुद परिषद् (राखेप) मा रहेको भारोत्तोलन प्रशिक्षण केन्द्रमा दैनिक १ बजेदेखि दिउँसो ४ बजेसम्म तयारी गरिहरेका छन्। आठौंमा दोस्रो भएका खेलाडीलाई पनि समावेश गरेर प्रशिक्षण क्याम्पमा राखेका छौं। राखेपको स्वीकृतिमा २१ बाट ४० खेलाडी बनाएर अभ्यास गराउन लागेका हौं। अन्तिममा पुरुष र महिलामा १०१० खेलाडीको छनोट हुनेछ, मुख्य प्रशिक्षक पौडेलले भने। फाइनल सेलेक्सनका परेका खेलाडीलाई वैदेशिक प्रशिक्षणमा लैजाने या नेपालमै विदेशी प्रशिक्षण झिकाएर तयारी गर्ने भन्ने कुरा पछि तय हुने जानकारी पनि पौडेलले दिए। नेपाली टोलीलाई अहिले प्रशिक्षक पौडेलसहित विकास शाक्य, दिनेश भुजेल, सकिल हलुवाई र सञ्जय महर्जनले प्रशिक्षण दिएका छन्। खेलाडीको तयारी विगतको तुलनामा राम्रो भएको पनि प्रशिक्षक पौडेलले बताए। यसपटकको साग टोलीमा पुराना र युवा खेलाडीको मि श्रण छ। नयाँ खेलाडीले पनि राम्रो गरिरहेका छन्। भारोत्तोलन अन्य खेलभन्दा फरक रहेकोले प्रशिक्षणमा रहेका खेलाडीलाई राखेपबाट थप डाइटको व्यवस्था गर्ने प्रयास भइरहेको छ, प्रशिक्षक पौडेलले भने। पौडेलका अनुसार सागमा भारोत्तोलनको मुख्य पावर हाउस भनेको भारत हो। पछिल्लो समय पाकिस्तान र श्रीलंकाले पनि राम्रो गरिरहेका छन्। नेपालले पनि सबै तौलमा स्वर्णको दाबी गर्न सक्छ। पावरसँगै टेक्निकको खेल भएकोले कहिलेकाहीँ तलमाथि हुनु स्वाभाविक हो। नेपालले सकभर सबै तौलमा स्वर्णकै लागि प्रयास गर्ने पनि पौडेलले बताए। सागमा भारोत्तोलनमा कुल २० स्वर्ण पदकका लागि प्रतिस्पर्धा हुनेछ। जसमध्ये पुरुषतर्फ ५५, ६१, ६७, ७४, ८१, ८९, ९६, १०२, १०९ र १०९ केजी माथि तौलसमूहमा प्रतिस्पर्धा हुनेछ। महिलामा ४५, ४९, ५५, ५९, ६४, ७१, ७६, ८१, ८७ र ८७ केजी माथि तौलमा प्रतिस्पर्धा हुनेछ। उत्तारार्धमा कमल र तारा नेपाली भारोत्तोलनमा सर्वाधिक सफल खेलाडी हुन्, कमलबहादुर अधिकारी र तारादेवी पुन। कमल उमेरका हिसाबले पाका भइसके। तर ४३ वर्षीय उनको जोस रत्तिाभर घटेको छैन। नेपाललाई सागमा पहिलो स्वर्णधारी कमल यस पटक घरमै आयोजना हुने सागमा स्वर्ण दोहोर्याउने लक्ष्यमा छन्। विभागीय टोली त्रिभुवन आर्मी क्लबका स्टार कमलको मुख्य हतियार मेहनतीपन हो। अभ्यासमा कमलले गरेको मेहनतले यसपटक पनि राम्रो नतिजा ल्याउने विश्वास गरिएको छ। उनले आफ्नो एउटै लक्ष्य स्वर्ण रहेकोले सोहीअनुसारको तयारी गरिरहेको बताए। कमलको उमेर बढ्दो छ। तर पनि उनले विगतमा भन्दा राम्रो प्रदर्शन गरिरहेका छन्। कमलले अहिले स्न्याचमा एक सय २५ र क्लिन एन्ड जर्कमा एक सय ६३ केजी भार उचालिरहेका छन्। कमलले यसपटक पनि पक्नै राम्रो गर्नेछन्, प्रशिक्षक पौडेलले भने। खेल जीवनको उत्तरार्धमा आइपुगेका कमलले १०औं सागमा नेपाललाई स्वर्ण दिलाएका थिए। उमेरकै हिसाबले तारादेवी पुनको पनि भारोत्तोलन खेलबाट बिदा लिने बेला भएको छ। तर उनको जोस दिनप्रतिदिन बढ्दो छ। चौथो राष्ट्रिय प्रतियोगितादेखि आठौं राष्ट्रिय प्रतियोगितासम्म लगातार स्वर्ण जित्दै आएकी ताराले अहिलेसम्म दोस्रो हुनु परेको छैन। १९ वर्षको उमेरदेखि भारोत्तोलन खेल्न थालेकी तारा नेपालमै हुन लागेको सागलाई यादगर बनाउन चाहन्छिन्। जतिबेला ताराको उमेर र जोस थियो। त्यतिबेला सागमा महिला भारोत्तोलन समावेश थिएन। १२औं सागमा महिला स्पर्धा पनि समावेश गरिए पछि ताराको खुसी चुलिएको थियो। उनले पहिलो सहभागितामै कांस्य जितिन्। उमेरले ३८ वर्ष पुगेकी तारा अहिले पनि नेपालको स्ट्रङेस्ट्र महिला खेलाडी हुन्। हालै सम्पन्न तेस्रो ओलम्पियन सुनीललाल जोशी स्मृति राष्ट्रिय भारोत्तोलन प्रतियोगितामा उनी स्ट्रङेस्ट्र खेलाडी भइन्। नेपाल पुलिस क्लबकी ताराले क्लिन एन्ड जर्कमा राष्ट्रिय कीर्तिमान समेत बनाइन्। उनले आठौं राष्ट्रिय खेलकुद प्रतियोगितामा राखेको ९७ केजीमा सुधार गर्दै ९८ केजीका साथ नयाँ कीर्तिमान बनाएकी हुन्। सिनियर ७६ केजी तौलमा खेलेकी पुनले स्नाचमा ७२ र कुलमा एक ७० केजी भार उचाल्दै स्वर्ण जितिन्। सागका लागि राम्रो तयारी गरेको छु। सहभागी सबैको लक्ष्य स्वर्ण नै हुन्छ। तर पनि नेपालमै हुन लागेको साग मेरा लागि निकै महत्वपूर्ण छ। मेडलमा परिवर्तन गर्ने सोच राखेको छु, ताराले भनिन्। खेल जीवनको उत्तरार्धमै आइपुगेकी ताराले सागलाई स्मरणीय बनाउँदै नयाँ खेलाडीलाई हौसला दिने सोच बनाएकी छन्।"
पाथीभरा गोल्डकप : सुनसरीलाई उपाधि,"ताप्लेजुङ : चौथो पाथीभरा गोल्डकप फुटबल प्रतियोगिताको उपाधि इलाभेन एरोज क्लब सुनसरीले जितेको छ। साविक विजेता रेडस्टार फुटबल क्लब झापालाई टाइबे्रकरमा ४२ गोलले पराजित गर्दै सुनसरीले उपाधि जितेको हो। उपाधिसँगै सुनसरीले नगद तीन लाख ११ हजार एक सय ११ पाउँदा उपविजेता रेडस्टार फुटबल क्लबले एक लाख ५१ हजार एक सय ११ रुपैयाँमा चित्त बुझायो। निकै प्रतिस्पर्धात्मक खेलको अन्तिम एक मिनेट सम्हालिन नसक्दा रेडस्टार उपविजेतामा सीमित हुन पुग्यो। निर्धारित ९० मिनेटमा दुई पटक रेडस्टारले लिएको अग्रता जोगाउन सकेन। निर्धारित समयमा खेल २२ गोलको बराबरी भएपछि खेलको निर्णय टाइबे्रकरबाट लिइएको थियो। चारै गोल दोस्रो हाफमा भएको थियो। ६०औं मिनेटमा फ्रिकिकमार्फत योगेश गुरुङले गोल गर्दै खाता खोलेका थिए। ७३औं मिनेटमा इलाभेन एरोजका यानिक ओवानाले गोल गर्दै बराबरी गरेका थिए। मिलन राईले ८७औं मिनेटमा गोल गर्दा खेल सकिन एक मिनेट बाँकी रहँदा इलाभेन एरोजका सुशान्त तामाङले गोल गर्दै खेललाई बराबरी गरेका थिए। टाइब्रेकरमा ४२ को जित निकाल्दै इलाभेन एरोजले उपाधि जित्यो। प्रवेश दनुवार उत्कृष्ट खेलाडी बने। उनले १० हजार प्राप्त गरे। यसैगरी सुनसरीका प्रिसो उत्कृष्ट गोलरक्षक, विष्णु सुनुवार डिफेन्स, मिडफिल्डर, मिलन राई फरवार्ड, विश्वबन्धु पोखरेल प्रशिक्षक र यानिक ओना उच्चकर्ता बने।"

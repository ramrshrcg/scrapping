शीर्षक,विवरण
अग्रगामी कि प्रतिगामी ?,"पुरानो कुरा प्रतिगामी हुने हो भने दुईतीन हजार वर्षपहिले बोलिएका र व्यवहारमा ल्याइएका केही भनाइलाई के भन्ने ? नेपालमा खासगरी माओवादीको उदयपछि दुइटा शब्दको मनग्गे प्रयोग भएको छ। ती हुन् अग्रगामी र प्रतिगामी। यसको माने बुझ्न र बुझाउन सजिलो छ। अग्रगामी भन्नाले अगाडि बढ्ने र प्रतिगामी भन्नाले पछाडि जाने। कम्युनिस्टहरूले आफूलार्ई अग्रगामी ठान्छन् भने उनीहरूको बुझाइ र भनाइमा खासगरी राजतन्त्र, प्रजातन्त्र, पुँजीवाद, निजी सम्पत्ति आदि प्रतिगामी हुन्। तर के यो सत्य हो ? के यो उमेरको आधारमा मान्ने ? मार्क्सको जन्म २०१ वर्षअगाडि भएको थियो। जोहन स्टुवार्ड मिलको जन्म २१३ वर्षअगाडि भएको थियो। त्यसैगरी पृथ्वीनारायण शाहको जन्म २९६ वर्षअगाडि भएको थियो। उमेरको हिसाबले तोक्ने हो भने मार्क्स सबभन्दा कान्छो देखिन्छन्। जेठोलाई प्रतिगामी भन्ने र कान्छोलाई अग्रगामी भन्ने हो भने मार्क्सलाई अग्रगामी भन्नुपर्यो र पृथ्वीनारायणलाई प्रतिगामी मान्नुपर्यो। अनि पुँजीवादी निजीकरणका प्रवर्तक मिललाई के भन्ने ? प्रतिगामी कि अग्रगामी ? अनि शाहवंशको शासनकालबाट राणाकाल घटाउँदा शाहकाल वास्तवमा १९२ वर्ष मात्र पुरानो हुन आउँछ। त्यो हिसाबले मार्क्सवादभन्दा शाहकाल अग्रगामी देखिएन र ? अग्रगामी र प्रतिगामीको निर्धारण यदि उमेरका आधारमा गर्ने हो भने यस्तै अनेक तर्क निस्कन्छन्। आखिर यसको आधार के हो ? के समय हो ? एकछिनका लागि यसलाई नै मानौं। कार्ल मार्क्सको जन्म सन् १८१८ मा भएको थियो। उनी यो वर्ष २०१ वर्ष पुगेका छन्। नेपालको पुरातात्विक नियम कानुनअनुसार सय वर्ष नाघेको कुनै वस्तु, कला, संस्कृतिका प्रतीकलाई पुरातात्विक महत्वको मानिन्छ। त्यसको संरक्षण र समृद्धि गर्ने सरकारी नीतिनियम छ। त्यस आधारमा तर्क गर्ने हो भने मार्क्सवाद पुरातन भइसकेको छ। पुरातन भएको चीजलाई प्रतिगामी भन्न मिल्छ, न अग्रगामी। संसारकै पृष्ठभूमिमा हेर्दा पनि यो अग्रगामी देखिन्न। सबभन्दा पहिला कम्युनिज्मको उदय र प्रयोग सोभियत युनियनमा भएको थियो। पहिलो विश्वयुद्धपश्चात् त्यहाँ यो राजनीतिक प्रणाली लागू भएको थियो। ७० वर्षसम्म चलेको पनि थियो। त्यसैको प्रभावबाट पूर्वीयुरोपीय देशहरूमा पनि यो कडाइका साथ लागू भएको थियो। तर सोभियन युनियन भंग भएपछि ती युरोपियन देशहरूबाट पनि यो व्यवस्था खारेज भयो। आज ती देश पहिलेभन्दा अहिले बलिया र विकसित भएको मानिन्छ। आखिर ती देशमा कम्युनिज्म कस्तो हुँदो रहेछ भनेर पछि फर्केर हेर्ने गरिन्छ। जुन कुरालाई फर्केर हेर्ने गरिन्छ, त्यसलाई कसरी अग्रगामी भनेर भन्ने ? त्यो के प्रतिगामी भएर र ? कम्युनिज्मको के गति भयो सो हेर्न टाढा जानै पर्दैन। हाम्रै छिमेकमा हेरे पुग्छ। पश्चिम बंगाल एक ताका कम्युनिस्ट गढ मानिन्थ्यो। करिब ३५ वर्षसम्म कम्युनिस्टहरूले आमनिर्वाचन जिते। तर भारतको त्यो राज्य अरू राज्यभन्दा पछाडि पर्दै गयो। त्यहाँ भएका उद्योगहरू अरू राज्यमा सर्दै गए। मानिसहरू साह्रै जेहेनदार मानिए पनि बंगालीहरू अरू राज्यको तुलनामा झन्झन् गरिब र दरिद्र नै भए। आखिर पछिल्लो निर्वाचनमा कम्युनिस्टहरूको हार भयो। त्यहाँ त्रृणमूल कांग्रेसको शासन छ। पश्चिम बंगालका जनताले अबदेखि पछि फर्केर पुनः कम्युनिस्टहरूलाई निर्वाचनमा जिताउलान् भनेर कसैले भनेका छैनन्। के उनीहरूका लागि के यो व्यवस्था प्रतिगामी सिद्ध भएन र ? त्यसभन्दा पनि आश्चर्यको कुरा भारतको पछिल्लो निर्वाचनले देखायो। भारतीय जनता पार्टीको अत्यधिक जित भएको मौकामा भारतीय कम्युनिस्टहरूको सफाया भयो। यसअगाडि भारतीय संसद्मा केही संख्यामा भए पनि कम्युनिस्टहरूको उपस्थिति हुने गथ्र्यो। त्यसैको बलमा भारतमा हुने गरेको मिलिजुली सरकारमा उनीहरूको केही बोलवाला हुने गथ्र्यो। अहिले त्यो हरायो। यो पनि एक प्रकारले ७० वर्षकै खेल हो। सोभियत युनियन र भारतको अनुभवले के साबित गरिदियो भने कम्युनिस्टहरूको खेल ७० वर्ष ननाघ्ने रहेछ। यसरी जुन सिद्धान्तको आयु ७० वर्षभन्दा बढी देखिएको छैन त्यो सिद्धान्तलाई कसरी अग्रगामी भन्ने ? साँच्चैको अग्रगामी हुने कुरा त जहिले पनि अगाडि नै बढेको देखिनुपर्ने हो। होइन र ? अब कसैले भन्लान् चीनमा त अझ पनि कम्युनिज्म छ नि। चीन पनि कम्युनिस्ट भएको ७० वर्ष नै पुगेछ। तर विगत ४० वर्षदेखि त्यहाँ उद्योगधन्दा र व्यवसायमा कम्युनिज्मले नमानेको सिद्धान्त निजीकरणलाई छुट र प्रोत्साहन दिइएको छ। त्यसैको बलमा चीनले उन्नति पनि गरेको छ। त्यो कुरालाई सबैले मानेका छन्। चीनको कम्युनिज्म भने त्यहाँको कम्युनिस्ट पार्टीका सदस्यहरूलाई मात्र लागू भएको देखिन्छ। किनभने, चीनका राष्ट्रपति र नेता सी जिनपिङले स्पष्ट भनिदिएका छन् कि निजी सम्पत्तिको लोभ र मोह भएका मानिसहरू कम्युनिस्ट पार्टीको सदस्य नबनून्। निजी उत्पादन यन्त्रमा राज्यको पूरा नियन्त्रण राख्ने सिद्धान्तलाई छाडिदिएको चीनलाई के कम्युनिज्मको उदाहरण दिन मिल्छ ? त्यहाँ एक प्रकारले ३० वर्ष नबित्दै कम्युनिज्मले कोल्टे फेर्यो। वास्तवमा अग्रगामीको भूमिकाबाट प्रतिगामीको भूमिकामा गयो। नेपालको परिपे्रक्षमा विगत ३० वर्षदेखि कम्युनिस्टहरूको चहलपहल देखिएको छ। विगत डेढ वर्षदेखि दुईतिहाइको बहुमतको सरकार नै बनेको छ। चीनका राष्ट्रपति सीले भनेको ठीक उल्टा नेपालका कम्युनिस्टहरू निजी सम्पत्ति जोडनमा व्यस्त पाइन्छन्। त्यस मानेमा नेपालका कम्युनिस्टहरू वास्तवमा कम्युनिस्ट नै होइनन् भन्नुपर्यो। यदि कम्युनिस्ट नै नठहरिने भएपछि अग्रगामी भन्ने सवाल नै नउठ्ने भयो। पुरानो कुरा प्रतिगामी हुने हो भने दुईतीन हजार वर्षपहिले बोलिएका र व्यवहारमा ल्याइएका केही भनाइलाई के भन्ने ? अग्रगामी कि प्रतिगामी ? जस्तो त्यजेद् एकं कुलस्यार्थे ग्रामस्यार्थे कुलं त्यजेत्। ग्रामं जनपदस्यार्थे ह्यात्मार्थे पृथिवीं त्यजेत्।। चाणक्य ३१० कुलका लागि एउटाको स्वार्थ छाडोस्, गाउँका लागि कुलको स्वार्थ छाडोस्, देशका लागि गाउँको स्वार्थ छाडोस्, आफ्नो मुक्तिका लागि पृथ्वी नै छाडोस्। के अहिले यही सिद्धान्तलाई नमानेर हाम्रो अगति भएको होइन ? हो भने पुरानो हुनेबित्तिकै प्रतिगामी भन्न मिल्छ ? अर्को उदाहरण हो। अहिल्या द्रौपदी तारा कुन्ती मन्दोदरी तथा पञ्च कन्याः स्मरेन्नित्यं माहापातक नाशनम्।। अहिल्या, द्रौपदी, तारा, कुन्ती र मन्दोदरी यी पाँच कन्याको पूजा गर्नाले पाप नाश हुन्छ। यो एउटा हजारौं वर्ष पुरानो कुरा हो। तर यसको गुह्य कुरा बुझेपछि मात्र यसको महत्व बुझिन्छ। अहिल्या भनेकी एकजना ऋषीपत्नी जो परपुरुषसित सम्भोग गर्दछिन्। द्रौपदी पाँच पतिकी पत्नी हुन्। तारा एउटा भाइको पत्नीलाई उनका दाजुले बलपूर्वक राखेको तर पछि भाइले नै सकारेकी नारी हुन्। कुन्तीका तीन पुत्र भए तर सबै परपुरुषबाट भएका हुन्। मन्दोदरी रावणका स्त्री पछि उनका भाइले विवाह गरेका हुन्। तर यी सबैलाई कन्यासरह मानिएका छन्। के यो दृष्टिकोण प्रतिगामी हो ? के आजको समाजले त्यो मान्यतालाई ग्रहण गर्न सक्छ ? के आजको समाज पुरानो समाजभन्दा प्रतिगामी मानिन्न ? मानिन्छ भने कसरी पुरानो हुनेबित्तिकै प्रतिगामी हुन्छ ? त्यो झन् अग्रगामी देखिएन ?"
विद्यार्थी संगठनको औचित्य के ?,"क्याम्पस, प्रशासन, शिक्षक र अन्य विद्यार्थीलाई आफ्नो दम्भपूर्ण व्यवहारले त्रसित बनाउने, धम्क्याउने कार्यले भोलि विद्यार्थी संगठनको स्वरूप गुन्डागर्दी संगठनमा परिणत हुन बेर लाग्दैन। अहिले ब्याचलरको जाँच चलिरहेको छ। कलेजले परीक्षा निरीक्षक वा सामान्य भाषामा गार्डका लागि भन्यो, दिउँसोको समय सहजै लाग्यो, बसियो। आफूले पढाएका विद्यार्थीबाहेक अन्यको परीक्षामा बसेको पहिलो अनुभव थियो मेरा लागि सरकारी कलेजमा। पहिलो दिन ७० जनाको हाराहारीमा विद्यार्थीको साथ भइयो, हामी दुई शिक्षक। मुस्किल नै हुन्छ त्यो मासलाई शान्त बनाएर सम्हाल्न। तर पनि कोसिस गरियो। सामान्यतया परीक्षाहलमा परीक्षानिरीक्षक र सम्बन्धित व्यक्तिबाहेक अन्यको आवतजावत रोक हुनुपर्ने हो। तर अचम्म लाग्यो, जब केही विद्यार्थी (सायद विद्यार्थी संगठनका सदस्य हुनुपर्छ) बिनारोकटोक, हिच्किचाहट परीक्षा हलमा सहज ओहोरदोहोर गरिरहन्थे। विद्यार्थीलाई अनावश्यक गाली गर्ने, धम्क्याउने कार्य गर्न थाले। अझ दुईजना त सीधै धम्कीपूर्ण भाषामा राम्रोसँग हेर्नुहोला, हल्ला गर्ने र अनुशासनमा नबस्नेलाई खुरुक्क बाहिर निकाल्नु होला भन्दै दम्भपूर्ण र असहज लाग्ने बोली बोलेर गए। परीक्षा हलमा बिनाअनुमति छिरेर मलाई अनुशासनको पाठ निर्धक्क पढाउन थाले ! मलाई अचम्म लाग्यो, हाँसो उठ्यो। म प्रतिक्रिया नगरी हाँसेको देख्दा अपमान भएको लागेछ क्यार, मलाई आँखा तर्दै निस्किए। मेरो जिम्मामा परीक्षा हल छ भने कसलाई कहाँ गर्ने भन्ने अधिकार पनि मेरो नै होला। तर बाहिरका विद्यार्थी भित्र आउन नदिनु मेरो अधिकारमा रहेनछ। एउटा भिन्नता सरकारी र निजी कलेजको। सँगैको साथीले वातावरणअनुसार चल्ने हो म्याम हामी केही गर्न सकिन्न भनेपछि साहै्र खल्लो महसुस भयो, कलेज प्रशासनको निरीहता र स्वयं हामी शिक्षकको अवस्था देखेर। सामान्यतः परीक्षा हलमा विद्यार्थीले हल्ला गर्न खोज्ने, चिट चोर्न मौका खोज्ने, अरूसँग सोध्ने कार्य स्कुल लेबलदेखि एमफिल लेबलसम्मकाले नै गरेको देखेको छु। यो रोक्न मुस्किल नै हुन्छ। तर हाम्रो प्रयास यस्ता कार्य न्यूनीकरण होस् भन्नेमा लक्षित हुन्छ ! धेरै कडा भएर निष्कासन गर्न वा परीक्षावञ्चित गराएर पठाउनचाहिँ मनले मानिहाल्दैन। किनभने, वार्षिक परीक्षाले बच्चाको समय र भविष्य दुवै निर्धारण गर्छ। सायद यो माया विद्यार्थी र शिक्षकबीच रहन्छ, जसले गर्दा विद्यार्थी अलि अटेर हुन्छन् वा भावनात्मक रूपमा जित्छन्। दोस्रो दिन तीनवटा कलेजका विद्यार्थी समेटेर ५० जनाजति भएको कोठाको जिम्मेवारी आयो। आफूले पढाउने कक्षाकोठा र विद्यार्थी संख्या पनि कम हुनाले आजको जाँच राम्रैसँग हुन्छ भन्ने आशा रह्यो। मासलाई नियन्त्रण र अनुशासनमा राख्ने एउटै ध्येय थ्यो, सकिन्छ भन्ने आत्मविश्वास पनि। पढेर पास गर्ने विद्यार्थीका लागि शान्त कक्षाकोठा कति महत्व राख्छ भन्ने आफ्नै अनुभव पनि हो। सामान्यतया, परीक्षार्थीले परीक्षा दिन आउँदा आफ्नो प्रवेशपत्र र परिचयपत्र राख्नुपर्छ। एक बहिनीको दुवै थिएन। हलमा बस्न दिने आधार नै नभएपछि विभिन्न शंकाउपशंका त उठ्छ नै। के आधारमा बस्न दिने ? मेरो जिम्मेवारीभित्र पनि विभिन्न नैतिक दबाब र प्रश्न त उठ्छ नै प्रशासनबाट। अचानक एक भाइ (सायद कुनै विद्यार्थी संगठन सम्बद्ध) नै हुनुपर्छ झोक्किँदै आइपुगे र चर्को स्वर गर्न थाले। कसलाई फोन गर्नुपर्छ क्याम्पस प्रमुख कि प्रशासन भन्दै मुख छाड्न थाले। परीक्षा हलमा छिरिसकेको विद्यार्थीलाई सकेसम्म सहज वातावरण दिएर परीक्षामा सामेल गराउने जिम्मेवारी कलेज प्रशासन र स्वयं निरीक्षक पनि हो तर बिनाकुनै परिचयपत्र वा प्रुफ कुनै विद्यार्थीको हाजिरी गराउन सकिँदैन। मैले उनलाई सम्झाउने हर कोसिस गरें। तीन घण्टा अवधिभर कुनै प्रमाण लिएर आउनू वा प्रशासनबाट स्वीकृत गरी आउनू भन्दै बुझाउन र वातावरण सामान्य बनाउन कोसिस गरें। तर उनको रबैया र धम्कीले परीक्षा हलका सम्पूर्ण विद्यार्थीमा त्रास र भयको अवस्था सिर्जना भइसकेको थियो ! मेरो मान्छेलाई यहाँबाट निकालिस् र परीक्षा दिन पाएन भने यहाँ सबैको परीक्षा रोकिदिन्छु, कापी च्यातिदिन्छु ! तेरो खुट्टा भाँचिन्छ भन्दै हद पार गर्न थाले। सँगै आएको एक भाइले तानेर बाहिर लगे तर उसको बोली र रिस थामिएको थिएन। अब मप्रति नै व्यक्तिगत गालीगलौज र धम्की प्रस्ट सुनिन्थ्यो। यहीं बस्छु कसरी निकाल्छे भन्दै पुनः कोठामा आएर बस्न थाल्यो। केही सहकर्मीहरू सम्झाउने प्रयासमा हुनुहुन्थ्यो। अति भएपछि यहाँ यस्तै हो अहिले हुल नै बाँधेर आउँछन् जाँच दिन दिऊँ प्रशासनले गर्छ जे गर्नु छ भन्नुभयो। ५० जना विद्यार्थीका अगाडि आफूलाई निकै अपमानित ठानें। आँखा भरिए। तर सम्हाल्नुको विकल्प थिएन। जिन्दगीमा पहिलोपटक कसैको कुरा नसुनी शिक्षण पेसा अँगालेकोमा घृणाबोध भयो आफैंलाई। पछि प्रशासन र क्याम्पसका सम्बन्धित व्यक्तिहरू आउँदा आफ्नो कुरा सुनाएँ, को हो भन्नुभयो ? तर त्यसको उत्तर त मसँगभन्दा उहाँहरूसँग हुनुपर्ने होला। कसरी एउटा अराजक र असम्बन्धित व्यक्तिले कक्षाकोठामा आएर ताण्डव मच्चाउने हिम्मत गर्यो ? यो मनस्थितिमा कसरी तीन घण्टा बिताएँ थाहा छैन, प्रशासनले केही औपचारिकता पूरा गरी हाजिरी त गर्यो विद्यार्थीको। तर, त्यहाँभित्र भएको दुव्र्यवहारले मलाई सरकारी क्याम्पस कसले कसरी चलाउँछन् भन्ने प्रस्ट बुझायो। यहाँ यस्तै हो। यो वाक्यले धेरै अर्थ राख्छ। हाम्रा सरकारी क्याम्पसको अवस्था झल्काउँछ। यहाँ यस्तै छ बारे बुझ्न मन लाग्यो। सहकर्मीलाई बताएँ आफूले भोगेको व्यवहार। उनको व्यथा पनि कम रहेनछ। एक व्यक्तिले मेरो मान्छेको ख्याल गर्नुस् भनेर गएछ। पछि त उसको मान्छे मोबाइल निकालेर सार्न थाल्यो। मनले कसरी मान्छ र ? खोसेर राखें। बाहिर त भेटिन्छ नि भन्यो। सबैको कथा कम थिएन। मात्र बाहिर निस्कन नसकेको। परीक्षा शाखामा एक बुज्रुक दिदी हुनुहुन्छ। कुन कोठामा कसलाई जिम्मेवारी दिने भन्ने हेर्नुहुन्छ। हलमा आफूमाथि भएको व्यवहार सुनाउन गएको एक भाइ उहाँलाई नै थर्काउँदै रहेछ मैले भनेको कोठामा मैले भनेको मान्छे नराखे यहाँ हंगामा हुन्छ। स्वयं देखेपछि लाग्यो, हाम्रा क्याम्पस किन ध्वस्त हुँदै छन्। शिक्षक, विद्यार्थी संगठन र क्याम्पसका बीचमा सम्बन्ध प्रस्ट झल्काउने त्यो घटना त एउटा नमुना मात्र हो। एउटै क्याम्पसमा विभिन्न राजनीतिक पार्टी मात्र होइन, पछिल्लो समय विभिन्न गुटउपगुटका संगठन खुलेका छन्। राजनीतिक क्यारियर सुरुवात गर्नेलाई सरकारी क्याम्पस राम्रो थलो हुन सक्छ। तर शक्तिको आडमा विद्यार्थीका थेसिस पास गराउन दबाब दिनेदेखि लिएर कुन शिक्षकलाई साथ दिने र कसलाई आफ्नो प्रभावमा बनाउने, परीक्षा हलमा गएर त्यो मेरो मान्छेलाई हेरिदिनू भन्ने जस्ता नीच कार्य पनि संगठनको खोल ओढेर हुने गर्छन्। कहिलेकाहीं सुनिन्छ सहयोगका नाममा चन्दा पनि लेनदेन राम्रै हुन्छ। कार्यथलो हो, एउटा शिक्षक नैतिकताले नदिए पनि रोजीरोटीका लागि दबाबमा आउन बाध्य नै हुन्छ। अराजकको भीडसँग पंगा लिने हिम्मत कसले गर्ने ? विभिन्न गुटउपगुटबीच हुने द्वन्द्वको कारण क्याम्पस गेटमा ताला, पठनपाठन बन्द, खुकुरी हानाहान सामान्य बनिसक्यो। सामान्य भाषामा क्याम्पसपरिसर बिनाहतियारधारी राजनीतिक सेनाको अखडा बनिसक्यो भन्दा फरक नपर्ला। सरकारी क्याम्पसमा स्वतः विद्यार्थीको चाप अत्यधिक हुन्छ र जहाँ चाप हुन्छ त्यहाँ समस्या पनि उत्तिकै हुन्छ। सामान्यतः कुन वर्गका विद्यार्थीको पहुँच हाम्रा क्याम्पसमा हुन्छन्, सबैलाई थाहा छ। सुनौलो भविष्य देख्ने अधिकार सबैलाई हुन्छ। सस्तो, सुलभ र गुणात्मक शिक्षा पाइने थलोका रूपमा सरकारी अझै पनि यिनै क्याम्पस धेरैको रोजाइमा पर्छ। अनुभवी शिक्षकका मामिलामा अझै पनि अगाडि नै छन्। भौतिक संरचना र अन्य सुविधामा कमी होला, तर शिक्षकको मामिलामा आत्तिहाल्नुपर्ने अवस्था छैन। विभिन्न कमीकमजोरी हुँदाहुँदै पनि सरकारी क्याम्पस पढाइको मामिलामा कमी छैन। विद्यार्थी हकहितका लागि संगठनको आवश्यकतामा कुनै भिन्न मत छैन। केही कार्य प्रशंसायोग्य पनि छन्। काठमाडौंमा भर्खर पाइला टेकेको पुस्ताका लागि क्याम्पस गएर भर्ना हुँदै कक्षाकोठामा पुग्न, हाम्रो शिक्षण संस्थामा हुने विभिन्न औपचरिकताका कारण पनि कतिपय विद्यार्थीलाई सकस हुने गर्छ। त्यस्तो अवस्थामा उनीहरूलाई सहयोग गर्ने, बाटो देखाउने उनै हुन्, जुन सामान्यतः हेल्प डेस्क नै खडा गरेर बसेको देखिन्छ। आफ्नो राजनीतिक प्रभावका लागि होस् या अन्य केही तर सहयोग राम्रै हो। कतिपय नयाँ विद्यार्थीका लागि जहाँ कर्मचारीलाई कुनै विषयमा बोल्दा बोलीको मूल्य तिर्नुपर्ने जस्तो गरी बटारिन्छन्, त्यहाँ विद्यार्थी समूह, संगठनको भूमिका सकारात्मक नै देखिन्छ। तर विद्यार्थी संगठन केका लागि ? सीमा केके हो अधिकारको ? क्याम्पस सुधार गर्न केकस्तो वा कति भूमिका छ र रहनुपर्छ भन्नेबारेमा न त कसैलाई खोज छ न त कुनै जिम्मेवारी बोध। सबैमा खराबी छ त भन्दिनँ, तर विद्यार्थीकै हक हितभन्दा राजनीतिक जडतिर झुकाव हुँदा र संगठनको पकड आफ्नै सदस्यसँग पनि मजबुत नहुँदा ट्र्याक बाहिर लम्केको देखिन्छ। संगठनको उद्देश्य नराम्रो नहोला, तर संगठनको आडमा हुने अनैतिक कार्यले भोलि संगठनकै औचित्यमा पनि प्रश्न उठ्छ। संगठनका सदस्यको भूमिका सहजकर्ताका रूपमा हुने कि हस्तक्षेपकर्ता त्यसको सीमा रेखा नकोरे केही समयमा परिसरभित्र न पढ्ने वातावरण हुन्छ न पढाउन जाने। आफ्ना संगठनभित्रका सदस्यले केकस्तो कार्य गर्छन्, अनुशासन र कार्य सीमाको लगाम त लगाउनैपर्छ। परिसरभित्र कसैले गलत गर्दा औंला उठाउन मिल्छ तर आफू नै प्रशासन बन्न त गलत होला। समग्र क्याम्पस, प्रशासन, शिक्षक र अन्य विद्यार्थीलाई आफ्नो दम्भपूर्ण व्यवहारले त्रसित बनाउने, धम्क्याउने कार्यले भोलि विद्यार्थी संगठनको स्वरूप गुन्डागर्दी संगठनमा परिणत हुन बेर लाग्दैन। या त आफ्ना सदस्य वा संगठनको नाम बेचेर व्यक्तिगत स्वार्थ पूरा गर्दै हिँड्ने समूहलाई बेलैमा चिनेर दण्डित गर्नुपर्ने सामथ्र्य राख्नुपर्यो होइन भने संगठन राख्नुको औचित्य छैन ! अब संगठन देख्दा पनि धेरै कर्मचारी र शिक्षकलाई यहाँ यस्तै हुन्छ वा उनीहरू यस्तै हुन् भनेर जागिर खाने र भयमा बस्न बाध्य पार्नुले केही उपलब्धि हुँदैन। पढ्न आउने विद्यार्थी, शिक्षक र क्याम्पस प्रशासन नै रहेन वा दबिनुपर्यो भने विद्यार्थी संगठनको अर्थ के ?"
समृद्धिको निरर्थक सपना,"नवनिर्माणमा लगाउनुपर्ने युवा पुस्तालाई विद्रोहको राजनीति मात्रै सिकाएर कतिन्जेल समृद्धिको नाममा न्यायप्रेमी नेपालीलाई ढाँटिरहने ? राजनीतिमा अविश्वासका पर्खाल खडा हुन थालेका छन्। आशाभन्दा निराशा र असन्तुष्टि बढ्दो छ। अविश्वास, असन्तुष्टि र निराशा पन्छाएर शासन गर्न कठिन हुन्छ। दुईतिहाइ बहुमतको स्थिर सरकार बनेको दुई वर्ष पनि नपुग्दै यसरी राज्यप्रति वितृष्णा र आक्रोश बढ्नुले सकारात्मक संकेत गर्दैन। मुलुकमा शान्ति छ, तर असल शासन कायम हुन सकेन। ६० वर्षपछि प्राप्त दुईतिहाइ बहुमतको म्यान्डेटको सरकार हुँदा पनि जनतामा वितृष्णा उत्पन्न हुनु शुभसंकेत होइन। पुडासैनीको आत्महत्या प्रकरण, गुठी विधेयकको विरोधमा स्वतस्फूर्त सडकमा पोखिएको जनआक्रोश निर्वाचनमा बाँडिएका सपना थोरै मात्र भए पनि पूरा गर्न सकिएको भए सायद यो किसिमको आक्रोश यति छिटै पोखिने थिएन। यो सबै राजनीतिक उपलब्धिलाई आर्थिक विकासमा रूपान्तरण गर्न नसक्दाको परिणाम हो। राजनीतिमा किन अविश्वासको पर्खाल खडा भई जनतामा वितृष्णा पैदा भयो त ? यो अवस्था आउनुको पछाडिको कारकतत्वको पृष्ठभूमिमा जानुपर्छ। यसका लागि ०४६ को परिवर्तनपछिका झन्डै ३० वर्षको शासनशैली र क्रियाकलाप नियाल्दा पुग्छ। २०४६ पछि समाजवाद र साम्यवादको सिद्धान्त बोकेर अघि बढेको दाबी गर्ने राजनीतिक दलले शासन सञ्चालन गरे। दुइटै पार्टीको मुख्य एजेन्डा समाजवाद र साम्यवाद थियो, जसअनुरूप मुख्यतः शिक्षा र स्वास्थ्यमा आमूल परिवर्तन र आम जनताको सामाजिक सुरक्षाको ग्यारेन्टी गर्नु थियो। ०४६ को प्राप्त बहुदलीय प्रजातन्त्रबाट गणतन्त्रसम्म आइपुग्दा बढी विकृति शिक्षा र स्वास्थ्य क्षेत्रमा देखियो। एकातिर जातपातले छुट्ट्याएको वर्ग उन्मूलन हुन गयो भने अर्कोतिर शिक्षा र स्वास्थ्यले वर्ग विभाजन गर्यो। पैसा हुनेले पाउने शिक्षा र स्वास्थ्य तथा पैसा नहुनेले पाउने शिक्षा र स्वास्थ्यबीच ठूलो खाडल उत्पन्न भयो। गरिब र धनीका लागि छुट्टाछुट्टै बनाइयो। धनीका छोराछोरी बोर्डिङ स्कुलमा पढेर स्तरीय शिक्षा प्राप्त गरिरहेका छन् भने गरिबका छोराछोरी सरकारी विद्यालयमा नाममात्रको शिक्षा प्राप्त गर्छन्। पैसा हुनेहरू नर्सिङहोममा उपचार गराउन जान्छन् भने गरिबहरू उपकरणरहित सरकारी अस्पतालमा। समाजवाद र साम्यवादको खास सैद्धान्तिक अवधारणा वर्ग विभाजन उन्मूलन गरी शिक्षा र स्वास्थ्यजस्ता आधारभूत आवश्यकतामा समान पहुँच पुर्याउनु थियो, हो। आमनागरिकले यो खालको अपेक्षा पनि गरेका थिए। हिजो आफ्नो बलिदान दिन र सर्वस्वहरणका लागि तयार भएका कांग्रेस र कम्युनिस्ट कार्यकर्ता आज यस्तो अवस्थामा पुर्याउने नेताविरुद्ध बोल्ने हिम्मतसम्म गर्न सक्दैनन्। देशको गिर्दो अवस्था देखाएर प्रश्न गर्ने आँट पनि उनीहरूसँग छैन। ०६२०६३ को आन्दोलनपछि जातपात उन्मूलन भयो भनियो तर दलहरूले नयाँ जात बनाए, कांग्रेस, कम्युनिस्ट र माओवादीका नाममा। समाजले आशाको नजरले हेर्ने बुद्धिजीवी पनि यही कित्तामा विभाजित भए। पार्टीबिना परिचय स्थापित गर्न सकिन्न भन्ने भ्रम बुद्धिजीवीमा पनि पलायो। जनतालाई पार्टीको सदस्यताबिना राज्यको कुनै पनि सेवामा पहुँच हुन सक्दैन भन्ने अवस्था सिर्जना गर्यो। राष्ट्रवादी नेपाली कोही रहेनन् यसैले समाज पनि विवेकहीन बन्दै गयो। सरकारहरू पनि नेपाली जनताको नभई पार्टीको मात्र हुन थाले। परिणाम दुईतिहाइको स्थिर सरकार भनिए पनि समाजलाई उल्टो दिशामा हिँडाउने काम भइरहेको छ। यही खालको अस्थिरतामा समृद्धिको कल्पना कसरी सम्भव छ ? सरकारको कार्यशैलीविरुद्ध उभिएको जनमतलाई राज्यप्रणालीविरुद्ध लागेको भन्नु सही हुँदैन। अहिलेको जनमत न पूर्वराजाको पक्षमा छ न त नेत्रविक्रम चन्दले चाहेको वैज्ञानिक समाजवादका पक्षमा। सही सेवा प्रवाह नहुँदाको वितृष्णा मात्रै देखिएको हो। देशकै पुरानो र ऐतिहासिक भनिएको कांग्रेसको स्थापना निरंकुश शासन अन्त्य गरी जनताद्वारा शासित प्रजातान्त्रिक व्यवस्थाका लागि भएको हो। बीपी कोइरालाले सुरुमा जहानिया राणाशासनविरुद्धको आन्दोलन कसरी सार्थक बनाउने भनेर आमकार्यकर्तालाई प्रशिक्षण दिए। आम नागरिकलाई पनि सचेत बनाए। त्यसैको प्रतिफल एक सय चारबर्से जहानिया राणाशासन अन्त्य भई राजासहितको प्रजातान्त्रिक व्यवस्थाको सूत्रपात भयो। दुईतिहाइ हासिल गरेको बीपी नेतृत्वको कांग्रेस सरकारले परिवर्तनको उपलब्धिको रक्षा र जनचाहनाअनुसार समृद्ध नेपाल कसरी बनाउने भन्ने नीति तथा कार्यक्रमको खाका कोर्दै गर्दा तत्कालीन राजा महेन्द्रले २०१७ साल पुस १ गते प्रजातान्त्रिक सरकार अपदस्थ गरी निरंकुश निर्दलीय पञ्चायत व्यवस्था सूत्रपात गरे। राणाशासन फालेर राजासहितको प्रजातन्त्र ल्याउन सफल कांग्रेस राजाकै कोपभाजनमा पर्यो। फेरि प्रजातन्त्र प्राप्तिका लागि लड्नुपर्ने अवस्था उत्पन्न भयो। नयाँ पुस्तालाई पनि भर्खरै सुरु भएको समृद्धितिर लैजाने प्रशिक्षण छाडेर फेरि विद्रोहमा होम्न राजनीतिक प्रशिक्षण दिन थालियो। यही प्रशिक्षण गर्दागर्दै २०३९ मा बीपीको देहावसान भयो। कांग्रेसले बीपीको सपना उनकै नीतिअनुसार २०४६ सालमा साकार पार्यो। किनकि, कांंग्रेसका नेताकार्यकर्ता विद्रोहको स्कुलिङ बाटै प्रशिक्षित भएकाले विद्रोहबाटै पञ्चायत शासन समाप्त पारे। परिवर्तनपछि अब विद्रोह र राजनीतिक परिवर्तन छाडेर आर्थिक, सामाजिक र मौलिक रूपमै परिवर्तन गरी मुलुकलाई समृद्ध बनाउने बाटोमा लाग्नुपर्ने थियो। २०४८ मा बनेको कांग्रेस एकमना सरकारले त्यो बाटो अख्तियार गर्न सकेन। सुरुका तीन वर्षमा परिवर्तनका केही संकेत देखाएको थियो। तर, बीपीजस्तो दूरदर्शी सोच र दृष्टिकोण भएको नेता नहुँदा एकमना सरकार पनि सफल हुन सकेन। गणेशमान सिंहले राजनीतिक क्रान्ति सकियो अब, सामाजिक र आर्थिक क्रान्ति गर्नुपर्छ भन्दै आएका थिए। तर, उनको त्यो सपना सार्थक बनाउने दिशामा कांग्रेस सरकार जानै चाहेन। सत्तामा रमाउनेहरूले गणेशमानको त्यो जनपक्षीय आग्रहलाई हाँसोमा उडाइदिए। तत्कालीन प्रतिपक्षी नेकपा एमाले कर्मचारी उक्साएर सरकारविरुद्ध प्रस्तुत हुन थाल्यो। प्रतिपक्षी असहयोग र पार्टीभित्रको आन्तरिक विवादकै कारण कांग्रेस सरकार तीन वर्षमै असफलसिद्ध भयो। जनताका आकांक्षा पूरा गर्ने दिशामा केही काम हुनै सकेन। खालि अरूलाई देखाएर आफू उम्किने प्रयास हुँदै आए। कांग्रेस र कम्युनिस्ट पार्टीको नेतृत्वले राजनीतिक परिवर्तनलाई दिगो बनाउन विद्रोहको स्कुलिङबाट समृद्धितिर लैजाने स्कुलिङ सुरु गर्नुको सट्टा विद्रोहको स्कुलिङलाई नै निरन्तरता दिई आफ्नो गुटविरोधी र विपक्षी पार्टी सिध्याउनेतिर लागे। सुरुमा एमाले कांग्रेसविरुद्ध लक्षित भयो भने पछि कांग्रेस एमालेविरुद्ध। पार्टीभित्रको एक गुटले अर्को गुट सिध्याउने रणनीतिले प्र श्रय पाउँदाको प्रतिफल कांग्रेस कमजोरी बन्यो भने सत्तामा रहेको नेकपा अहिले त्यही रोगले ग्रस्त भएको छ। ०४६ को परिवर्तनपछि राजालाई देखाएर, ०५१ को मध्यवधिपछि माओवादीलाई देखाएर, गणतन्त्रपछि अधिनायकवाद देखाएर र अहिले फेरि पूर्वराजा उठ्न खोज्दैछन् भन्दै ज्ञानेन्द्रलाई देखाएर सत्ता चलाइरहनुपर्ने अवस्था कतिन्जेल कायम राख्ने ? जनतालाई कतिन्जेल झुक्याइरहने ? विद्रोहको स्कुलिङ ले मात्र समृद्ध नेपाल सम्भव छ र ? समृद्ध नेपाल निर्माणको स्कुलिङको प्रशिक्षण खोइ ? ०४६ पछि जन्मेको पुस्ता देशमा बस्न चाहँदैन। किनकि यो पुस्ताले विद्रोह र ध्वंसबाहेक केही देख्नै पाएको छैन। समृद्धि हासिल गर्न नयाँ निर्माण अभियानलाई अघि बढाउनुपर्ने थियो तर आज दुईतिहाइको सरकार हुँदा पनि त्यो दिशामा सरकार अघि बढ्न सकेको छैन। सरकारी नेकपासँग धुम्बाराहीको विरोधी गुट र विपक्षी सिध्याउनेबाहेक निर्माणको कुनै सोच नै छैन। मुलुकमा बस्न नचाहने पुस्तालाई रोक्ने रणनीति खोइ ? रोजगारका अवसर र निर्माण अभियानमा टेवा पुग्ने शिक्षाबाट वञ्चित हुनु परेपछि नेपाल छाड्नुको विकल्प उनीहरूसँग छैन पनि। नवनिर्माणमा लगाउनुपर्ने पुस्तालाई खालि विद्रोह मात्रै सिकाएर कतिन्जेल समृद्धिका नाममा न्यायप्रेमी नेपालीलाई ढाँटिरहने ? यतिबेला स्वतन्त्र विचारको सम्मान गर्ने ठाउँ नै छैन। कसैले स्वतन्त्र विचार दियो भने पार्टीका नेताकार्यकर्ताद्वारा ऊ प्रतिगामी प्रमाणित हुन्छ। राज्य सञ्चालनको विरोध, कुशासन, भ्रष्टाचारविरुद्धमा बोल्ने जोकोही गणतन्त्रविरोधी कहलिन्छ। पूर्वराजाका क्रियाकलाप देखिनुमा यी विषय कारक हुन्, तर उनको आगमन असम्भव छ। अशान्ति, अस्थिरता, हिंसा, हत्या, कुशासन र भ्रष्टाचार नभइदिएको भए, बुद्धिजीवी बुद्धिजीवीको थान्कोमा, नेताकार्यकर्ता पार्टीको थान्कोमा र कर्मचारी जनसेवकको थान्कोमा बसेको भए पूर्वराजाले खेल्ने ठाउँ पाउने थिएनन्। उनी पनि सामान्य नागरिकको रूपमा बसिरहन्थे। २३८ वर्ष शासन गरेर अहिले सामान्य नागरिक बन्नुपरेको अवस्थामा धमिलो पानीमा माछा मार्ने प्रयास गर्नु उनका लागि सार्थक अभ्यास हुन्छ। तर, हामी त्यो स्थितिको अन्त्य गर्न किन सक्दैनौं ? दुईतिहाइको सत्ता सुशासन, शान्ति, स्थिरता र भ्रष्टाचाररहित शासन व्यवस्था सञ्चालन गर्न होइन र ? गोठालो र बाघको कथाजस्तै सधैं राजतन्त्र फर्कन खोजेको त्रास देखाएर मात्र मुलुक अघि बढ्न सक्दैन। समृद्धिले गति लिनुपर्छ। आफ्नो ब्रह्मले देखेबाहेक अन्यका राम्रा सुझावलाई समेत नकारात्मक दृष्टिले हेर्ने शैली सरकारमा बस्नेहरूले बदल्नुपर्छ। निर्मलाप्रकरणमा यस्ता घटना हुन्छन्, भइरहन्छन् भन्ने गृहमन्त्रीका टिप्पणी, गुठी विधेयकविरुद्धमा उभिएको जनमतलाई प्रतिगामी भन्ने सञ्चारमन्त्रीको उद्घोषले सरकारप्रति जनमत क्रमशः घट्दै गइरहेको छ। पुडासैनीप्रकरणमा पछिल्लोपटक भएका प्रदर्शन सरकारविरुद्धको आक्रोश हो। पांँच वर्षका लागि बनेको सरकारले नागरिकलाई विश्वासमा लिएर अघि बढ्न सक्दैन भने उसको सार्थकता समाप्त भएको मान्नुपर्छ। सरकारको कार्यशैलीविरुद्ध उभिएको जनमतलाई राज्यप्रणालीविरुद्ध लागेको भन्नु सही हुँदैन। अहिलेको जनमत न पूर्वराजाको पक्षमा छ न त नेत्रविक्रम चन्दले चाहेको वैज्ञानिक समाजवादका पक्षमा। राजतन्त्र इतिहास भइसकेको छ, त्यो फर्कने तहको आन्दोलन कहींकतै देखिएको छैन। विप्लवको पार्टीलाई साथ दिनुपर्छ भन्ने जनमत पनि देखिएको छैन। खालि सेवा प्रवाह नभएको वितृष्णा मात्रै देखिएको हो। लोकतन्त्रको विकल्प लोकतन्त्र मात्र हुन सक्छ। सडकमा उभिएको जनमत सामाजिक लोकतन्त्रका पक्षमा छ। वामपन्थी गए प्रजातन्त्रवादी आउँछ, प्रजातन्त्रवादी गए वामपन्थी आउँछ भन्ने स्थिति पनि अहिले छैन। कांग्रेसले वामपन्थी अलोकप्रिय हुँदा सडकमा पोखिएको जनमत आफ्नो पक्षमा आउँछ भन्ने सोचेको छ भने त्यो पनि गलत हुनेछ। किनकि, आन्तरिक लोकतन्त्रको अभावको पीडा उसले भोग्दै आएको छ। लोकतन्त्रको विरासत पाउने आशा हो भने पहिलो आफ्ना चरित्र लोकतान्त्रिक हुनुपर्छ। रक्षाका लागि नलड्ने खालि जनबलमा स्थापित लोकतन्त्रको ठेकेदार सम्झने प्रवृत्तिले कहीं पनि पुर्याउँदैन। सत्तासीन दल नेकपाले जनताले दिएको दुईतिहाइ सधैंका लागि होइन भन्ने ख्याल गर्नुपर्छ। देशको स्वार्थलाई सामूहिक स्वार्थ नबनाएसम्म हामीले चाहेको समृद्ध नेपाल कल्पना गर्न सकिन्न। राष्ट्रिय मुद्दाहरूमा सबै दल एक ठाउँमा उभिएर देशलाई सम्बोधन गर्नुपर्छ। राजनीतिक परिवर्तन अपरिहार्य भएको अवस्थामा त्यसका लागि भएको स्कुलिङलाई छाडेर कसरी समृद्ध नेपाल बनाउने भन्ने स्कुलिङ सुरु गरी जनताको राज्यप्रतिको वितृष्णा घटाई समृद्ध नेपालतिर जानुको विकल्प छैन।"
सामाजिक सञ्जाल : प्रयोग गर्ने कि प्रयोग हुने ?,"सुरक्षा र उद्धारका लागि सामाजिक सञ्जालले सहयोगी भूमिका खेलेको छ। मिडियाका लागि रिपोर्टरले दिन नसकेका सूचना, तस्बिर र भिडियो उपलब्ध हुन सक्छ। आजको विश्व इन्टरनेटबिना बाँच्नै नसक्ने भएको छ। इन्टरनेटको दुनियाँमा केही प्रतिशत नेपाली रमाइरहेका छन्। त्यसमध्ये केहीले इन्टरनेट भनेकै फेसबुक ठानेका छन्। केहीले युट्युब सम्झिएका होलान्। केहीका निम्ति सामाजिक सञ्जाल र युट्युब भोकोे भेडाका लागि घाँसे मैदान बराबर छ। कतिपय सामाजिक सञ्जाल प्रयोगकर्ता त्यति छुट्ट्याउने क्षमतासम्म राख्दैनन्। सामाजिक सञ्जालमा आएका सामग्रीमध्ये के हेर्ने ? के पढ्ने ? के सेयर गर्ने ? र, त्यसमा के लेख्ने ? भन्ने प्रश्न आफैंले आफैंलाई गर्दैनन्। कसले कुन स्वार्थले पेज बनाएर कस्तो भ्रमको खेती गरिरहेको छ, त्यो पनि बुझ्दैनन्। मानिस चेतनशील प्राणी हो, यो वाक्यांश स्कुल तहमै शिक्षकले पढाएको कुरा फेसबुक चलाउन थालेपछि भुसुक्क बिर्सन्छन्। भनिन्छ एउटा भेडा भीरदेखि हाम फाल्यो भने सबै भेडा हाम फाल्छन्। हाम्रो प्रवृत्ति त्यस्तै छ। एउटा मान्छेले केही सेयर गरे भेडा कै शैलीमा सबैले सेयर ठोक्छौं। अनावश्यक विषयको अफवाहले सामाजिक सञ्जाल एकातर्फ फोहोरी नै बनिसकेको छ। यो आफैंमा फोहोरी होइन। तर, प्रयोग जसरी गर्यो परिणाम पनि त्यसरी नै आइरहेको छ। प्रश्न उठ्छ यसरी भेडा नबन्न अब सामाजिक सञ्जाल नै प्रयोग नगर्ने त ? त्यो हुँदै होइन। प्रयोग गर्ने तर, त्यहाँ आफू प्रयोग नहुने। सबैभन्दा ठूलो सूत्र नै यही हो। कसैले कारबाही गरेर केही सुधार हुनेवाला छैन। यो विश्वव्यापी सञ्जालमा आफ्नो पहिचान कस्तो बनाउने ? यो तपाईंको व्यक्तिगत विषय हो। तपाईंले लेखेको अर्थात् सेयर गरेको कुराले समाजमा सकारात्मक प्रभाव परे त्यो राम्रो भयो। तर, नराम्रो प्रभाव परे को जिम्मेवार ? यसको नियमन कुनै राज्य संयन्त्रले गर्दैन। सामाजिक सञ्जाल भएकाले हरेक प्रयोगकर्ताले आफैं सचेत हुुनुपर्छ। त्यसैले केही पोस्ट् र सेयर गर्नुअघि केही सेकेण्ड मात्र सोच्नु आवश्यक छ। समयको बर्बादी इन्टरनेट भए हामी सामाजिक सञ्जाल निःशुल्क प्रयोग गर्न सक्छौं। बनाउने दिमाग र लगानी हाम्रो होइन। बिनापैसा हामीलाई नै उपलब्ध छ। तर, यो सित्तैमा पाएको सितन ले तपाईंको समय कति बर्बाद पारेको छ ? योचाहिँ सोच्नैपर्छ। जहाँ माछा रमाइरहेको हुन्छ त्यहीं माझीले बल्छी हान्छ। तपाईं रमाउने सामाजिक सञ्जालमा पनि लाखौंको संख्यामा माझीहरू छन्। जो बल्छी थापिरहेका हुन्छन्। खोला किनारका माझीले थापेको बल्छीले माछा मर्छ। सामाजिक सञ्जालमा थापेको गलत सन्देशको बल्छीले तपाईंको समय मर्छ। समाचारमा पनि झूट हुनसक्छ। तर, सबै सामाजिक सञ्जाल प्रयोगकर्तालाई समाचार झूट पनि हुन्छ भन्ने थाहा नहुन सक्छ, सेयरकास्ट इनिसिएटिभका प्रमुख कार्यकारी मधु आचार्य भन्छन्, त्यसैले त सामाजिक सञ्जाल प्रयोगकर्ता उनीहरू मिथ्या समाचारको सिकार हुन्छन्। यो सानो देशमै दुई हजार प्लस अनलाइन पोर्टल छन्। १८ सय अनलाइन त दर्ता भएरै सञ्चालन भइरहेका छन्। यसको अनुगमन कसले गर्ने ? असम्भव छैन। तर, तत्कालका लागि सम्भव पनि छैन। किनकि, त्यसका लागि कुनै संयन्त्र नै बनेको छैन। अनलाइन समाचार लिंक र विभिन्न पेजमा सेयर भएका सामग्री नै हाम्रो फेसबुकमा देखिन्छन्। त्यसलाई ग्रहण गर्ने वा बहिष्कार तपाईंकै मर्जी हो। अहिले ठूलो समस्या प्रयोगकर्ताको लिटरेसी नै हो। ठूलो संख्याले भेडा प्रवृत्तिलाई अनुशरण गरेका छन्। यो प्रवृत्तिको अन्त्य गर्न सामाजिक सञ्जाल प्रयोगकर्तामा लिटरेसी पढ्नु आवश्यक छ। अनुसन्धानले के भन्छ ? सेयर कास्ट इनिसिएटिभले २०७५ माघ फागुनमा चार हजार सामाजिक सञ्जाल प्रयोगकर्तामाझ एउटा अनुसन्धान गरेको छ। जसमध्ये ८८ प्रतिशतले फेसबुक चलाउँछन्। ४० प्रतिशतले म्यासेन्जर, ३४ प्रतिशतले युट्युब र ३५ प्रतिशतले इमो चलाउँछन्। कतिपय सन्दर्भमा सामाजिक सञ्जाल मान्छेको तनाव मुक्त हुने ठाउँ बनेको छ। अनुसन्धानमा सहभागी भएका ७० प्रतिशतले इन्टरनेटको सूचना मिथ्या पनि हुन्छ भन्ने थाहा पाएको बताएका छन्। यसमध्ये ६० प्रतिशतले झूटा कुरा छुट्ट्याउन सक्ने दाबी गरेका छन् भने गलत सन्देशको सिकार भएको बताउनेको संख्या ५९ प्रतिशत छ। वास्तविक स्रोत हेर्नेको संख्या ४५ प्रतिशत छ। फेक न्युजबाट बच्ने प्रयासमा छु भन्ने १५ प्रतिशत छन्। समाजका प्रतिष्ठित व्यक्तिले समेत पोस्ट् गरेको विषय ख्याल नगरेको देख्छु, अनुसन्धानमा संलग्न आचार्य भन्छन्, बौद्धिक जमात त केही सेकेन्ड धैर्य गर्न सक्दैन भने अरूको के कुरा गर्नु ? इन्टरनेटको प्रयोग हाम्रोमा सुरुवात मात्र हो। अझै पनि क्वालिटी इन्टरनेट चलाउने संख्या सानो छ। अनुसन्धानका अनुसार ७७ प्रतिशतले इन्टरनेटका लागि मोबाइल डाटा प्रयोग गर्छन्। प्रदेश ३ र ४ ले बढी मात्रामा क्वालिटी इन्टरनेट अर्थात् बोर्डबैंक चलाउने गरेका छन्। प्रदेश १, २, ५, ६ (कर्णाली) र ७ (सुदूरपश्चिम) मा बढी डाटा चल्छ। सामाजिक सञ्जालमा कति घण्टा बिताउने ? के लेख्ने भन्ने व्यक्तिगत विषय हुन्। नेपालीमा यसको लतचाहिँ राम्रो बसेको देखिन्छ। पछिल्ला चारपाँच वर्षमा सामाजिक सञ्जाल प्रयोगकर्ता बढेको देख्छु। यो एउटा अम्मल बनेको छ, यसकै अनुसन्धानमा सक्रिय आचार्य भन्छन्, हाम्रा असन्तुष्टि पोख्ने ठाउँ खुम्चिँदै गएपछि यसको प्रयोग बढेको देखिन्छ। नामै सामाजिक सञ्जाल भएकाले यसलाई व्यक्तिगत हिसाबले व्याख्या गर्न नहुने उनको बुझाइ छ। पहिला मिडियाबाट मात्र समाचार पाठकसम्म पुग्ने हुँदा त्यहाँ गेटकिपिङ हुन्थ्यो, आचार्य थप्छन्, अहिले त्यो परम्परा पूरै फेरिएको छ। हरेक व्यक्ति रिपोर्टर र सम्पादक भएको फिल गर्छन्। हामी छिटै हौसिन्छौं र छिटो निराश हुन्छौं। त्यसरी सामाजिक सञ्जालसँग डराउनैपर्ने अवस्था छैन। सचेत चाहिँ पक्कै हुनुपर्छ। सकारात्मक पक्ष सामाजिक सञ्जाललाई नकारात्मक ढंगले मात्र हेर्नु हुँदैन। तर, नकारात्मक विषय चाँडै फैलिने हुँदा यसको चर्चा पहिला हुन्छ। यसको प्रभावकारी उपयोग हुँदा कतिपय गरिब र अशक्त नागरिकको उपचारका लागि लाखौं रुपैयाँ संकलन भएका उदाहरण छन्। २०७२ वैशाखको भूकम्पपछि देशविदेशबाट सहयोग जुटेको बिर्सनु हुँदैन। नेपाल प्रहरीले फेसबुककै प्रयोग प्रभावकारी ढंगले गरेको छ। सुरक्षा र उद्धारका लागि सामाजिक सञ्जालले सहयोगी भूमिका खेलेको छ। मिडियाका लागि रिपोर्टरले दिन नसकेका सूचना, तस्बिर र भिडियो उपलब्ध हुन सक्छ। आचार्यको समूहले गरेको अनुसन्धानअनुसार टेलिभिजनलाई विश्वास गर्ने ३३ प्रतिशत छन्। रेडियोलाई २७ प्रतिशतले पत्याउँछन् भने फेसबुकको सूचना जम्मा दुई प्रतिशतले मात्र पत्याउँछन्। त्यसैले फेसबुकले डुबायो, सक्यो भनेर आत्तिनुपर्ने अवस्था भने भइसकेको छैन। फेरि यसको नकारात्मक प्रभावै छैन भनेर ढुक्क हुने अवस्था पनि छैन। अमेरिकी र भारतीय निर्वाचन सामाजिक सञ्जालको सिकार भएको हामीले बिर्सनु हुँदैन। तर हामी प्रयोगकर्ता भेडा हुनबाट भने अवश्य जोगिनुपर्छ।"
बार्सिलोनाका लागि अर्काे मेसी बन्ने लयमा १६ वर्षीय फाती,स्पेन : स्पेनिस ला लिगाको शनिबारको खेलमा बार्सिलोनाले भ्यालेन्सियामाथि ५२ को जित निकाल्यो । प्रभावशाली जित भन्दा पनि त्यस खेलमा बार्सिलोनाका सबैभन्दा कान्छा खेलाडी अन्सुमान फातीले गरेको प्रदर्शनको निकै चर्चा भइरहेको छ । तीन खेलमा मौका पाएका १६ वर्षीय फाती बार्सिलोनाका लागि दोस्रो गोल गर्न सफल भएका छन्। मेसी वा स्वारेजको स्थानमा स्ट्राइकरको जिम्मेवारी पाएका फातीले दोस्रो मिनेटमै गोल गरी टोलीलाई अग्रता दिलाएका थिए । उनले गोल मात्रै गरेनन् ७औं मिनेटमा फ्रेन्की डे जोङलाई गोल गर्न पास उपलब्ध गराई सहयोग पनि गरे । ६०औं मिनेटमा फातीलाई बाहिर पठाई स्वारेजलाई मैदानमा उतारिएको थियो। फातीले २५ अगस्टमा रियल बेटिसविरुद्धको खेलमा बार्सिलोनाको सिनियर टोलीमा डेब्यू गरेका थिए । उनी ७८औं मिनेटमा परिवर्तित खेलाडीकारुपमा मैदान प्रवेश गरेका थिए। ३१ अगस्टमा ओसासुनाविरुद्ध दोस्रो हाफपछि मैदान छिरेका फातीले लगतै गोल गरी १० ले पछि परेको बार्सिलोनाका लागि बराबरी गोल गरेका थिए। ला लिगामा उनको त्यो डेब्यू गोल थियो। उनी बार्सिलोनका लागि गोल गर्ने सबैभन्दा कान्छा खेलाडी बनेका छन्। उनले १६ वर्ष ३०४ दिनमा गोल गरेका हुन् । उनीअघि यो रेकर्ड २००७००८ सिजनमा बोजन १७ वर्ष ५३ दिन हुँहा गोल गरी आफ्नो नामा दर्ज गराएका थिए । यी दुई पछि बार्सिलोनाबाट ला लिगामा कम उमेरमा गोल गर्ने कान्छा फर्वाड मेसी हुन् । उनले २००४००५ सिजनमा १७ वर्ष ३३१ दिनको उमेरमा गोल गरी रेकर्ड बनाएका थिए। दक्षिण अमेरिकी राज्य ग्युनिया बिस्साउका फाती १० वर्षको उमेरमा बार्सिलोनामा प्रवेश गरेका थिए । उनले बार्सिलोनाको उमेर समूह टोलीबाट खेल्दा राम्रो प्रदर्शन गरेपछि मुख्य टोलीमा खेल्ने मौका पाएका हुन्। एकपछि अर्काे खेलमा प्रभाव देखाउन सफल फाती भविष्मा बार्सिलोनाका लागि नयाँ मेसी बन्ने लयमा देखिएका छन्।
व्याकुल माइला गोल्डकप असोजमा : हिलेपानीमा मोहन,"काठमाडौं : हिलेपानी फुटबल क्लबको अध्यक्षमा इलाम रोङका मोहन राई चयन भएका छन्। संस्थाको पाँचौं साधारणसभाले संस्थापक उपाध्यक्ष राईको अध्यक्षतामा नयाँ नेतृत्व छानेको हो। उनी खेलकुदका अतिरिक्त सांगीतिक, सामाजिक आदि क्षेत्रमा सक्रिय छन्। उनका कस्तो सपना र मायाको खेल गीति एल्बम प्रकाशित छन्। उनी आबद्ध यो क्लबले राष्ट्रिय गानका रचनाकार व्याकुल माइलाको नाममा गोल्डकप आयोजना गर्दै आएको छ। उपाध्यक्ष, महासचिव, कोषाध्यक्ष क्रमशः पूर्णसिं राई, शुभकर्ण राई, आइन्द्रधन राई र सदस्यमा राजन दाहाल, देजिना राई र मन्जित राई चुनिएका छन्। गोल्डकपको आठौं संस्करणसहित रूपमा स्मृति महिला फुटबल कप असोज २६ गतेदेखि नौ दिन ओखलढुंगामा सञ्चालन हुने क्लबले जनाएको छ। राष्ट्रिय गानका सर्जकको नाममा उनकै जन्मथलोमा खेलाइँदै आएको गोल्डकपलाई बृहत् ढंगले अगाडि बढाइने अध्यक्ष राईले बताए।"
"बार्सिलोनाको सानदार जित, मैदान छिर्नेवित्तिकै स्वारेजको २ गोल",स्पेन : स्पेनिस ला लिगाको शनिबारको खेलमा डिफेन्डिङ च्याम्पियन बार्सिलोनाले सानदार जित निकालेको छ । भ्यालेन्सियालाई ५२ ले हराउँदै बार्सिलोना उपाधि होडतर्फ लम्किएको हो। घरेलु मैदानमा भएको खेलमा अंसुमान फातीले दोस्रो मिनेटमै गोल गरी बार्सिलोनालाई अग्रता दिलाएका थिए। फेन्की डे जोङले ७औं मिनेटमा गोल गरी अग्रता दोब्बर बनाए। भ्यालेनिसयाका लागि केभिन जेमिरोले २७औं मिनेटमा गोल फर्काए । पहिलो हाफ २१ मा सकियो । ५१औं मिनेटमा जेरार्ड पिकेले बार्सिलोनाका लागि तेस्रो गोल गरे । ६० मिनेटमा मैदान छिरेका लुइज स्वारेजले २ गोल गरे । मैदान छिर्ने वित्तिकै ६१औं मिनेटमा र ८२औं मिनेटमा स्वारेजले गोल गरी खेल ५१ को अवस्थामा पुर्याए । स्वारेजको यस सिजनका लागि यो पहिलो गोल हो । यसअघिका खेलमा उनी टोलीमा सहभागी थिएनन्। भ्यालेन्सियाका लागि डेनिस चेरिसदेवले ९०मिनेटपछिको इन्जुरी समयमा गोल गरे । शनिबार नै भएको खेलमा अंक तालिकाको शीर्ष स्थानमा रहेका एट्लेटिको मड्रिड रियल सोसिडाडसँग २० ले पराजित भएको छ । अर्को उपाधि दाबेदार टोली रियल मड्रिडले लेभान्टेलाई ३२ ले पराजित गरेको छ । रियलको जितका लागि करिम बेन्जिमाले २ र कस्मिरोले १ गोल गरे । जितपछि बार्सिलोना अंक तालिकाको चौथो स्थानमा उक्लिएको छ । ४ खेल खेल्दा बार्सिलोनाको ७ अंक छ । ४ खेल खेलेको एट्लेटिको मड्रिड हारपछि पनि ९ अंककासाथ शीर्ष स्थानमा कायम छ । समान खेल खेलेका र समान ८ अंक रहेका रियल मड्रिड दोस्रो र एथ्लेटिक बिल्बाओ तेस्रो स्थानमा छन् । ला लिगाको शनिबारको अर्काे खेलमा भिल्लारियलले लेगानेजलाई ३० ले हरायो ।
व्याकुल माइला गोल्डकप असोजमा : हिलेपानीमा मोहन,"काठमाडौं : हिलेपानी फुटबल क्लबको अध्यक्षमा इलाम रोङका मोहन राई चयन भएका छन्। संस्थाको पाँचौं साधारणसभाले संस्थापक उपाध्यक्ष राईको अध्यक्षतामा नयाँ नेतृत्व छानेको हो। उनी खेलकुदका अतिरिक्त सांगीतिक, सामाजिक आदि क्षेत्रमा सक्रिय छन्। उनका कस्तो सपना र मायाको खेल गीति एल्बम प्रकाशित छन्। उनी आबद्ध यो क्लबले राष्ट्रिय गानका रचनाकार व्याकुल माइलाको नाममा गोल्डकप आयोजना गर्दै आएको छ। उपाध्यक्ष, महासचिव, कोषाध्यक्ष क्रमशः पूर्णसिं राई, शुभकर्ण राई, आइन्द्रधन राई र सदस्यमा राजन दाहाल, देजिना राई र मन्जित राई चुनिएका छन्। गोल्डकपको आठौं संस्करणसहित रूपमा स्मृति महिला फुटबल कप असोज २६ गतेदेखि नौ दिन ओखलढुंगामा सञ्चालन हुने क्लबले जनाएको छ। राष्ट्रिय गानका सर्जकको नाममा उनकै जन्मथलोमा खेलाइँदै आएको गोल्डकपलाई बृहत् ढंगले अगाडि बढाइने अध्यक्ष राईले बताए।"
बार्सिलोनाका लागि अर्काे मेसी बन्ने लयमा १६ वर्षीय फाती,स्पेन : स्पेनिस ला लिगाको शनिबारको खेलमा बार्सिलोनाले भ्यालेन्सियामाथि ५२ को जित निकाल्यो । प्रभावशाली जित भन्दा पनि त्यस खेलमा बार्सिलोनाका सबैभन्दा कान्छा खेलाडी अन्सुमान फातीले गरेको प्रदर्शनको निकै चर्चा भइरहेको छ । तीन खेलमा मौका पाएका १६ वर्षीय फाती बार्सिलोनाका लागि दोस्रो गोल गर्न सफल भएका छन्। मेसी वा स्वारेजको स्थानमा स्ट्राइकरको जिम्मेवारी पाएका फातीले दोस्रो मिनेटमै गोल गरी टोलीलाई अग्रता दिलाएका थिए । उनले गोल मात्रै गरेनन् ७औं मिनेटमा फ्रेन्की डे जोङलाई गोल गर्न पास उपलब्ध गराई सहयोग पनि गरे । ६०औं मिनेटमा फातीलाई बाहिर पठाई स्वारेजलाई मैदानमा उतारिएको थियो। फातीले २५ अगस्टमा रियल बेटिसविरुद्धको खेलमा बार्सिलोनाको सिनियर टोलीमा डेब्यू गरेका थिए । उनी ७८औं मिनेटमा परिवर्तित खेलाडीकारुपमा मैदान प्रवेश गरेका थिए। ३१ अगस्टमा ओसासुनाविरुद्ध दोस्रो हाफपछि मैदान छिरेका फातीले लगतै गोल गरी १० ले पछि परेको बार्सिलोनाका लागि बराबरी गोल गरेका थिए। ला लिगामा उनको त्यो डेब्यू गोल थियो। उनी बार्सिलोनका लागि गोल गर्ने सबैभन्दा कान्छा खेलाडी बनेका छन्। उनले १६ वर्ष ३०४ दिनमा गोल गरेका हुन् । उनीअघि यो रेकर्ड २००७००८ सिजनमा बोजन १७ वर्ष ५३ दिन हुँहा गोल गरी आफ्नो नामा दर्ज गराएका थिए । यी दुई पछि बार्सिलोनाबाट ला लिगामा कम उमेरमा गोल गर्ने कान्छा फर्वाड मेसी हुन् । उनले २००४००५ सिजनमा १७ वर्ष ३३१ दिनको उमेरमा गोल गरी रेकर्ड बनाएका थिए। दक्षिण अमेरिकी राज्य ग्युनिया बिस्साउका फाती १० वर्षको उमेरमा बार्सिलोनामा प्रवेश गरेका थिए । उनले बार्सिलोनाको उमेर समूह टोलीबाट खेल्दा राम्रो प्रदर्शन गरेपछि मुख्य टोलीमा खेल्ने मौका पाएका हुन्। एकपछि अर्काे खेलमा प्रभाव देखाउन सफल फाती भविष्मा बार्सिलोनाका लागि नयाँ मेसी बन्ने लयमा देखिएका छन्।
"बार्सिलोनाको सानदार जित, मैदान छिर्नेवित्तिकै स्वारेजको २ गोल",स्पेन : स्पेनिस ला लिगाको शनिबारको खेलमा डिफेन्डिङ च्याम्पियन बार्सिलोनाले सानदार जित निकालेको छ । भ्यालेन्सियालाई ५२ ले हराउँदै बार्सिलोना उपाधि होडतर्फ लम्किएको हो। घरेलु मैदानमा भएको खेलमा अंसुमान फातीले दोस्रो मिनेटमै गोल गरी बार्सिलोनालाई अग्रता दिलाएका थिए। फेन्की डे जोङले ७औं मिनेटमा गोल गरी अग्रता दोब्बर बनाए। भ्यालेनिसयाका लागि केभिन जेमिरोले २७औं मिनेटमा गोल फर्काए । पहिलो हाफ २१ मा सकियो । ५१औं मिनेटमा जेरार्ड पिकेले बार्सिलोनाका लागि तेस्रो गोल गरे । ६० मिनेटमा मैदान छिरेका लुइज स्वारेजले २ गोल गरे । मैदान छिर्ने वित्तिकै ६१औं मिनेटमा र ८२औं मिनेटमा स्वारेजले गोल गरी खेल ५१ को अवस्थामा पुर्याए । स्वारेजको यस सिजनका लागि यो पहिलो गोल हो । यसअघिका खेलमा उनी टोलीमा सहभागी थिएनन्। भ्यालेन्सियाका लागि डेनिस चेरिसदेवले ९०मिनेटपछिको इन्जुरी समयमा गोल गरे । शनिबार नै भएको खेलमा अंक तालिकाको शीर्ष स्थानमा रहेका एट्लेटिको मड्रिड रियल सोसिडाडसँग २० ले पराजित भएको छ । अर्को उपाधि दाबेदार टोली रियल मड्रिडले लेभान्टेलाई ३२ ले पराजित गरेको छ । रियलको जितका लागि करिम बेन्जिमाले २ र कस्मिरोले १ गोल गरे । जितपछि बार्सिलोना अंक तालिकाको चौथो स्थानमा उक्लिएको छ । ४ खेल खेल्दा बार्सिलोनाको ७ अंक छ । ४ खेल खेलेको एट्लेटिको मड्रिड हारपछि पनि ९ अंककासाथ शीर्ष स्थानमा कायम छ । समान खेल खेलेका र समान ८ अंक रहेका रियल मड्रिड दोस्रो र एथ्लेटिक बिल्बाओ तेस्रो स्थानमा छन् । ला लिगाको शनिबारको अर्काे खेलमा भिल्लारियलले लेगानेजलाई ३० ले हरायो ।

शीर्षक,विवरण
मेडिकल टुरिजमको गन्तव्य,"आयुर्वेद उपचारको पनि प्रचुर सम्भावना भएकाले स्वास्थ्यपर्यटनका लागि नेपाल प्रभावकारी गन्तव्य हुन सक्छ। यस वर्ष २०२० लाई नेपालमा पर्यटन वर्षका रूपमा मनाइँदै छ। भिजिट नेपाल २०२० : जीवनभरका अनुभव भन्ने मूल भावसहित पर्यटन वर्षलाई मनाउने सुरुवात भए पनि थप केही तयारी भइरहेको बेला अपेक्षित २० लाख पर्यटक कसरी भित्र्याउने भन्ने प्रश्न पनि अगाडि आउनु स्वाभाविक हो। सरकारी निकायहरूले देशको विविध पक्षको खुलेर प्रशंसा गरेको प्रचार सामग्री अगाडि सारेका छन्। यसकै आधारमा अपेक्षित संख्यामा पर्यटक भित्र्याउने लक्ष्य सरकारको छ। वास्तवमा नेपाल प्राकृतिक रूपमै विषम छ। पहाड तथा हिमशृंखलाका मनोरम दृश्य र त्यहाँ अनुभव गर्न सकिने साहसिक कदम एवं ट्रेकिङबाट हरेक पर्यटकले केही फरक महसुस गर्नुका साथै मनोरञ्जन पनि गर्न सक्छन् भने जीवनका स्मरणीय पलहरू पनि बनाउन सक्छन्। नेपाल सांस्कृतिक रूपमा पनि विषम मानिन्छ। हिन्दुबाहुल्य भएको राष्ट्र भए पनि धार्मिक सहिष्णूता कायमै छ। सबै धर्मको सम्मि श्रण यहाँको विशेषता पनि हो भने विषमता पनि। गौतमबुद्धको जन्मस्थल लुम्बिनी होस् या जनकनन्दनी जानकीको पावन जन्मभूमि जनकपुर दुवै स्थलले पर्यटकीय दृष्टिकोणबाट उत्तिकै महत्त्व पाएको छ। वन्यजन्तु तथा चराचुरुंगीका लागि प्रख्यात जंगल तथा टापुहरू पनि पर्यटकका लागि एक अलग प्रकारको स्मरणीय स्थलका रूपमा हुनेछ। हुन त पर्यटक लोभ्याउन यी विषय आफैंमा कमजोर त हैनन् तर नेपाल नआएका पर्यटकहरूको मनोभाव बुझ्न र सोहीअनुसारको प्रचार सामग्रीबाट मन पक्कै पनि लोभ्याउन सकिन्छ, तर चुनौती भने धेरै छन्। पर्यटकहरू नेपाल केका लागि जाने भनेर आफैंंसँग प्रश्न गरेमा त्यसको जवाफ उनीहरूले पाउन सक्ने वातावरण निर्माण गर्न आवश्यक छ। नेपालका विविध पक्षको फायदा लिनुका साथै मनोरञ्जन उनीहरूको आवश्यकता हुनेछ। लाखौं खर्च गरेर घुमघाम गरेर फर्कने मात्र नभएर उनीहरूको जीवनसँग सम्बन्धित विषयमा फाइदा लिनु उनीहरूको लक्ष्य हुनु स्वाभाविक पनि हो। नेपाल सरकारले आधिकारिक रूपमै जनवरी १ मा दशरथ रंगशालामा उपस्थित हजारौं पर्यटन व्यवसायी, समर्थक र शुभचिन्तकका माझ भव्यताका साथ विभिन्न क्षेत्रका पहिचान खुल्ने पक्षहरू समावेश गरी औपचारिक कार्यक्रमै गरेर विश्वभर नेपालमा पर्यटन वर्ष भव्यताका साथ भनाउने तयारी रहेको सन्देश त दिन खोजेको छ तर आवश्यक पूर्वाधार तथा पर्यटक लोभ्याउने उपाय भने पूर्णरूपमा अवलम्बन गर्न सकेको छैन्। हुन त गत वर्ष १२ लाख पर्यटक नेपाल भित्रिएको देखिएको छ त्यसर्थ थप आठ लाख पर्यटक नेपाल भिœयाउन सहज होला भन्ने सरकारको अपेक्षा त्यति सहज भने छैन। नेपालमा प्रचुर सम्भावना रहेको पर्यटन क्षेत्रका अन्य विधा पनि छन्, जसको चर्चा सीमित मात्रामा मात्र हुने गरेको छ। त्यसमध्ये एक हो मेडिकल टुरिजम अर्थात् स्वास्थ्य पर्यटन वा चिकित्सा पर्यटन। टुरिजममध्ये पछिल्लो समयमा खासगरी मेडिकल टुरिजम एक नयाँ तर निकै छिटो विकसित हुँदै गरेको स्वास्थ्य सेवाको त्यस्तो क्षेत्र हो, जसले पर्यटकीय गन्तव्यमा आर्थिक रूपमै प्रभाव पार्न सक्ने पर्याप्त सम्भावना जगाएको छ। विभिन्न देशको पर्यटकीय स्थलहरूमा त्यहाँ रहेका अस्पतालहरूमा आफ्नो स्वास्थ्य सेवा लिने धेरै पर्यटक आउन थालेपछि त्यस्ता देशहरूले नीतिगत रूपमा मेडिकल टुरिजमलाई मलजल गरेको पाइन्छ। के हो मेडिकल टुरिजम ? स्वास्थ्योपचारका लागि आफ्नो देशबाहिरका राष्ट्रहरूमा पर्यटकका रूपमा जानु नै मेडिकल टुरिजम (स्वास्थ्य पर्यटनचिकित्सा पर्यटन) हो। सामान्य स्वास्थ्य परामर्शदेखि अत्याधुनिक शल्यक्रियासम्म, तौल घटाउनेदेखि सौन्दर्यसम्बन्धी उपचारसम्म तथा प्रजननसम्बन्धी परामर्शदेखि टेस्टट्युब बेबीसहितको गर्भधारणसम्मको उपचारका लागि अन्य मुलुक जाने गर्छन्। आकस्मिक सेवा सम्भव नभए पनि बिरामी स्थिर भएपछि सुविधासम्पन्न अस्पताल भएको अन्य मुलुक लैजानेको संख्या पनि धेरै छ। स्वास्थ्योपचार गुणस्तरीय र सस्तो भएको अस्पताल रहेको मुलुक जानु स्वास्थ्य पर्यटकको पहिलो चाहना हुने गर्छ। एसियाली मुलुकहरूमध्ये, थाइल्यान्ड, सिंगापुर, इन्डोनेसिया, भारतलगायतका मुलुकमा प्रचुर मात्रामा सम्भावना देखिएको छ, जुन पछिल्लो दशकको तथ्यांकले यही दर्शाउँछ। दक्षिण एसियाली मुलुकमध्ये भारतका अस्पतालहरूप्रति विश्वास बढ्दै जानु र उपचार खर्च कम भएकाले पछिल्ला वर्षहरूमा भारतमा समेत स्वास्थ्य पर्यटक बढेको देखिन्छ। उपचार सहज र सुलभ हुने र चिकित्सकहरू अब्बल रहेको तर अधुनिकीकरणको दृष्टिकोणमा पछाडि रहेकाले धेरै कम स्वास्थ्य पर्यटक नेपाल आउने गरेका छन् तर सम्भावना भने प्रचुर रहेको छ। खासमा स्वास्थ्य सेवाका लागि मात्र भनेर पर्यटकले गन्तव्य बनाउनुको साटो आफूले खोजेचाहेको वा मनोरञ्जनका साधन भएको ठाउँलाई गन्तव्य बनाउने गर्छन्। नेपाल यसका लागि पनि उपयुक्त स्थल हो। तथ्यांकमा मेडिकल टुरिजम एसिया महादेशमा सबभन्दा बढी थाइल्यान्डलाई स्वास्थ्य पर्यटनको गन्तव्य बनाउने गरेको पाइन्छ भने सबभन्दा बढी पर्यटक जापानबाट भित्रिने गरेको तथ्यांकले देखाएको छ। एसिया महादेशका राष्ट्रहरूमा तुलनात्मक रूपमा स्वास्थ्य सेवा सुलभ हुने गरेकाले अधिंकाश पर्यटककोे गन्तव्य एसियाली मुलुक पर्ने गरेको छ। एसियन (एएसईएएन) राष्ट्रहरूमध्ये थाइल्यान्डमा सबैभन्दा बढी त्यसपछि इन्डोनेसिया, सिंगापुर, मलेसिया, फिलिपिन्स, भियतनामलगायतका राष्ट्रहरूमा पर्यटकहरू मेडिकल टुरिजमका लागि जाने गरेका छन्। वर्ष २०१७ मा करिब एक करोड ६० लाख पर्यटकहरूले अर्को देशमा गएर स्वास्थ्य सेवा लिएको एक तथ्यांकले देखाएको छ। नेपाल पर्यटक लोभ्याउन पृथक् भूगोल, संस्कृति, भेषभूषा, मठमन्दिर, कलाकृति भएको देश हो। तर यसलाई सार्थक बनाउन सर्वपक्षीय सहयोगको आवश्यकता छ। पछिल्ला वर्षहरूमा थाइल्यान्ड र भारतमा स्वास्थ्य पर्यटकहरूको संख्या निकै बढेको छ। सिंगापुरमा तुल्नात्मक रूपमा उपचार खर्च धेरै हुने गरेकाले स्वास्थ्य पर्यटकहरू अर्को देशतिर मोडिएका हुन्। तर मेडिकल टुरिजममार्फत हुने वार्षिक कारोबारको हिसाबमा सिंगापुर अझै पनि सबैभन्दा अगाडि रहेको छ। रोगको हिसाबमा हेर्दा फर्टिलिटी (गर्भधारण) सम्बन्धी उपचारमा २०१८ मा मिश्रित वार्षिक वृद्धिदर बढी पाइएको छ। पछिल्ल वर्षहरूमा वार्षिक करिब २३ लाख पर्यटक स्वास्थ्योपचारका लागि नेपालका छिमेकी मुलुक भारत आउने गरेको देखिएको छ। स्वास्थ्य पर्यटकको प्राथमिकतामा पर्ने उपचार स्वास्थ्योपचारका लागि आफ्नो देशबाहिरका राष्ट्रहरूमा विभिन्न किसिमका उपचारलाई स्वास्थ्य पर्यटकहरूले प्राथमिकता राख्ने गरेको देखिन्छ। कस्मेटिक सर्जरीप्लास्टिक सर्जरी, डेन्टल सर्जरीउपचार, अग्र्यान ट्रान्सप्लान्ट, ज्वाइन्ट रिप्लेसमेन्ट सर्जरी, मुटुको सर्जरी, आँखाको सर्जरी वा पचार, फर्टिलिटी (गर्भ) सम्बन्धी उपचारलगायत अन्य सर्जरी सेवामार्फत धेरै पर्यटक भिœयाइएको देखिन्छ भने गुणस्तरीय स्वास्थ्य सेवा भएको ठाउँलाई आफ्नो पर्यटकीय गन्तव्य बनाउनेको संख्या पनि उल्लेखीय छ। मेडिकल टुरिजमको अवस्था र सम्भावना पर्यटक लोभ्याउने भूगोल, इतिहास तथा संस्कृति रहेको र अन्य मुलुकहरूको तुलनामा स्वास्थ्योपचार खर्च निकै कम हुने भएकाले नेपालमा पनि मेडिकल टुरिजमको प्रचुर सम्भावना रहेको छ। चिकित्सकहरू अब्बल रहेको तर आधुनिकीकरणका कारण मात्र स्वास्थ्य क्षेत्र पछि परेको देखिन्छ। नेपाली चिकित्सकहरूले भारतलगायत अन्य मुलुकमा स्वास्थ्य सेवा क्षेत्रमा निकै आधुनिक प्रविधि तथा प्रक्रियाहरूमा सफलता हासिल गरेका छन् भने अनुसन्धानमा पनि प्रशंसनीय काम गरेको देखिन्छ। कम खर्चमा आँखाको लेन्स प्रत्यारोपणमा डा सन्दुक रुइतको अन्तर्राष्ट्रिय स्तरमै सफलता, मुटुको प्रत्यारोपण (हार्ट ट्रान्सप्लान्टेसन) मा डा कुमुद धितालको सफलता अनि ब्लड क्यान्सरका रोगीका लागि रगतमासी प्रत्यारोपण (स्टेम सेल ट्रान्सप्लान्टेसन) क्षेत्रमा डा विनय साहको सफलता अनि क्यान्सरसम्बन्धी उपचारमा भइरहेका अनुसन्धानमा डा विशाल ज्ञवालीको सफलता केही उदाहरण मात्र हुन्। यसका अलावा कैयन् अब्बल चिकित्सकहरूले नेपालमै आधुनिकीकरणको अवसर पाउने हो भने कम खर्चमा नेपालको स्वास्थ्य सेवालाई अन्तर्राष्ट्रिय स्तरको बनाउन सक्नेछन्। ७७५८ विशेषज्ञ चिकित्सक रहेकाले बिरामीलाई नेपालमै उपचारका लागि लोभ्याउन सकिने छ। पछिल्ला केही दशकदेखि आँखा उपचारका लागि भारतबाट धेरै संख्यामा स्वास्थ्य पर्यटकहरू आउने गरेका छन् तर आर्थिक कारोबारका दृष्टिकोणबाट त्यति प्रभावकारी भने भएको देखिँदैन। अन्य मुलुकबाट पनि केही पर्यटक आँखा उपचारका लागि नेपाल भित्रिने गरेका छन्। हुन त नेपालमा यस क्षेत्रको पर्याप्त तथ्यांक छैन तर काठमाडौं धापासीस्थित ग्रान्डी इन्टरनेसनल हस्पिटलले पनि करिब चार हजार विदेशी स्वास्थ्य पर्यटकहरूको उपचार गरेको तथ्यांक सार्वजनिक गरेको छ। प्रभावकारी सेवा तथा उपचारका लागि अब्बल चिकित्सकहरूको समूह रहेको ग्रान्डी अस्पतालका अलावा अन्तर्राष्ट्रिय स्तरका नेपाल मेडिसिटी, नर्भिक, ह्याम्स (एचएएएस) वा सोसरहका ओम, मेडिकेयर नेसनल, बयोधा, बीएन्डबी अस्पतालहरूले पनि थोरबहुत स्वास्थ्य पर्यटकहरूको उपचार गरैकै छन्। यसरी सरसर्ति हेर्दा अन्तर्राष्ट्रिय स्तरका सरकारी वा गैरसरकारी गुणस्तरीय अस्पतालहरूमा पनि थोरै भए पनि स्वास्थ्य पर्यटकहरूले उपचार गर्ने गरेका छन्। सरकारी तथा सरकारमातहतका तर खास सेवाका लागि प्रख्यात हस्पिटलहरूमा मुटुको उपचार तथा शल्यक्रियाका लागि सहिद गंगालाल हस्पिटल, आँखाका लागि काठमाडौंको तिलगंगास्थित तिलगंगा तथा त्रिपुरेश्वरस्थित नेपाल आँखा हस्पिटल, जलेका बिरामीहरूको छाला प्रत्यारोपणका लागि कीर्तिपुरस्थित नेपाल क्लेफ्ट एन्ड बर्न सेन्टर, क्यान्सरका लागि भरतपुर तथा भक्तपुरस्थित क्यान्सर हस्पिटल, काठमाडौंस्थित सिभिल हस्पिटलहरूले पनि विदेशी स्वास्थ्य पर्यटक लोभ्याउन सक्ने देखिन्छ। दन्त स्वास्थ्य क्षेत्रमा पनि डेन्टल (दन्त) हस्पिटलहरूले पर्यटक लोभ्याउन सक्ने देखिन्छ। यसका अलावा सरकारी मेडिकल कलेजहरूमध्ये काठमाडौंमा चिकित्साशास्त्र अध्ययन संस्थान (आईओएम), पाटन स्वास्थ्य विज्ञान प्रतिष्ठान न्याम्स (एनएएमएस) अन्तर्गत नेपालको सबैभन्दा पुरानो वीर अस्पताल, धरानस्थित बीपी कोइराला स्वास्थ्य विज्ञान प्रतिष्ठानहरूमा पनि विदेशी स्वास्थ्य पर्यटकलाई सहज र सुलभ रूपमा स्वास्थ्य सेवा दिने क्षमता राख्छ। नेपालका विभिन्न मेडिकल कलेजहरूमा काडमाडौं विश्वविद्यालय मेडिकल स्कुलअन्तर्गतको धुलिखेलस्थित केन्द्रीय अस्पताल, काठमाडौंका केएमसी, एनएमसी, किस्ट मेडिकल कलेजहरूबाट, भरतपुरस्थित मेडिकल कलेजहरू, भैरहवा तथा पाल्पास्थित मेडिकल कलेजहरू, पोखरास्थित मेडिकल कलेज तथा नोपालगन्ज तथा वीरगन्जस्थित मेडिकल कलेजहरूबाट पनि कम खर्चका लागि आउने विदेशी स्वास्थ्य पर्यटकहरूले उपचारको फाइदा लिन सक्ने छन्। गैरसरकारी अस्पतालहरूमा अस्पतालको बनावट, सरसफाइ, आदरसत्कार, पर्यटक लोभ्याउने सक्ने उपचारलगायत अन्य सेवा रहेका अस्पतालहरूमा नेपालको पूर्वीभागको बिर्तामोडमा बी एन्ड सी, बिर्ता सिटी, मेडिका हस्पिटल दमकस्थित निम्स नेसनल हस्पिटल विराटनगरस्थित नोबेल मेडिकल कलेज, विराट मेडिकल कलेज, न्युरो हस्पिटल पश्चिमतिरका बुटवलस्थित जेनस हस्पिटल एवम् क्रिमसन हस्पिटललगायतका उल्लेख नगरिएका अन्य हस्पिटलले विदेशी पर्यटक लोभ्याउन सक्ने देखिन्छ। यसका लागि थप सुधार आवश्यक हुनेछ। यसका अलवा नेपालमा आयुर्वेद उपचारको पनि प्रचुर सम्भावना भएकाले आयुर्वेद उपचार चाहने स्वास्थ्यपर्यटकका लागि नेपाल प्रभावकारी गन्तव्य हुन सक्छ। हालका लागि आयुर्वेद हस्पिटल नरदेवी स्वास्थ्य पर्यटक लोभ्याउन प्रभावकारी हुन सक्छ। कसरी सम्भव बनाउने ? हुन त एकातिर पर्यटक लोभ्याउने धेरै भौगोलिक, सांस्कृतिक तथा मनोरञ्जनात्मक कलाकृतिका आधारहरू छन् भने अर्कातिर कम खर्चमा बिरामी उपचार गर्ने अब्बल चिकित्सक र अस्पतालहरू पनि छन्। साथै केही अस्पताल अन्तर्राष्ट्रिय स्तरका पनि छन्। पर्याप्त सम्भावना भए पनि यतिले मात्र स्वास्थ्य पर्यटक भिœयाउन सहज भने हुन्न। यसलाई सम्भव बनाउन सर्वपक्षीय सहयोग आवश्यक छ, सरकारदेखि अस्पताल सञ्चालकसम्म, चिकित्सकदेखि नर्सलगायतका स्वास्थ्यकर्मीसम्म सबैको सहयोग आवश्यक छ। स्वास्थ्य पर्यटकले उपचारका क्रममा चाहने आदरसत्कार र सहज सेवाको पनि व्यवस्था अस्पतालहरूले गर्न सक्नुपर्छ। गुणस्तरीय उपचारपछि यसले धेरै महत्त्व राख्छ। अस्पतालहरूले आउने पर्यटक बिरामी र आफन्तसहितको पर्यटकका लागि सम्पूर्ण उपचारको सहज व्यवस्था गर्न सक्नुपर्छ। हाल सञ्चालित अधिकतर अस्पतालहरू अन्तर्राष्ट्रिय स्तरका छैनन्। त्यसैले स्वास्थ्य पर्यटकहरूका लागि छुट्टै सहज उपचार प्रक्रिया अपनाउनुपर्छ भने छुट्टै सेवा दिने तरिका अपनाउनुपर्छ। अस्पतालहरूले उपचारका लगि सहज उपचार प्याकेजको समेत व्यवस्था गयो भने स्वास्थ्य पर्यटक भिœयाउन सजिलो हुनेछ। यसका अलावा पर्यटक व्यवसायीले समेत विभिन्न अस्पतालसँग समन्वय गरी स्वास्थ्य पर्यटकका लागि रोग र उपचार स्थलका आधारमा मेडिकल टुरिजमको प्याकेजमार्फत स्वास्थ्य पर्यटक भिœयाउन पहल गर्नुपर्छ भने सरकारले यस किसिमको वातावरण बनाउन नीति निर्माणदेखि लिएर सरकारी अस्पताललाई सहयोग गर्न आवाश्यक छ। अन्त्यमा नेपालमा प्रचुर सम्भावना बोकेको मेडिकल टुरिजमलाई आउँदो दशकमा प्राथमिकतामा राखेर अगाडि बढ्ने हो भने नेपालमा स्वास्थ्य पर्यटकको माध्यमबाट आर्थिक कारोबार बढाउन अवश्य सकिने छ। किनभने नेपाल पर्यटक लोभ्याउन पृथक् भूगोल, संस्कृति, भेषभूषा, मठमन्दिर, कलाकृति भएको एक विषम देश हो तर यसलाई सार्थक बनाउन सर्वपक्षीय सहयोगको आवश्यकता छ।  लेखक अस्पताल व्यवस्थापनका जानकार हुन्।"
राष्ट्रियताको अवमूल्यन,"लिम्पियाधुरा, कालापानी र लिपुलेक आफ्नो भागमा गाभेर जुन नयाँ नक्सा सार्वजनिक गर्यो, त्यो नेपाली भूभागमाथिको अतिक्रमण मात्र नभएर कब्जा हो। मुलुकवासीका लागि सबैभन्दा प्यारो हुन्छ राष्ट्रियता। राष्ट्रियता कमजोर भयो भने हामी असुरक्षित हुन्छौं। विश्वका कुनै पनि मुलुकले राष्ट्रियतालाई पहिलो प्राथमिकतामा राखेका हुन्छन्। तर हामीले राष्ट्रियता कमजोर बनाउने काम गरिरहेका छौं। आज राष्ट्रियतामाथि प्रहार हुँदा पनि सरकार मूकदर्शक भएर बसिरहेको छ। राष्ट्रियता मात्र होइन, जनतन्त्र र जनजीविकाका सवालमा समेत सरकार उदासीन छ। जनताले कम्युनिस्टका नाममा मतदान गरेका राजनीतिक दल सरकारमा गए पनि जनअपेक्षाअनुसार काम गर्न सकेनन्, चाहिरहेका पनि छैनन्। सरकारमा गए तर व्यक्तिगत र पार्टीगत स्वार्थभन्दा माथि उठ्न सकेनन्। यो कम्युनिस्टका नाममा कलंंक मात्र नभई मुलुक र जनताका निम्ति विडम्बना हो। के पुरानै परिस्थिति निरन्तरताका लागि थियो त्यति ठूलो संघर्ष, बलिदानी र परिवर्तन ? राष्ट्रियतामाथि सबैभन्दा बढी प्रहार छिमेकबाटै भएको छ। भारतीय शासक वर्ग (हाम्रो भाषामा भारतीय विस्तारवाद) ले नेपाली भूभाग लिम्पियाधुरा, कालापानी र लिपुलेकलाई आफ्नो भागमा गाभेर जुन नयाँ नक्सा सार्वजनिक गर्यो, त्यो नेपाली भूभागमाथिको अतिक्रमण मात्र नभएर कब्जा पनि हो। उसको सैन्य टुकडी अहिले पनि नेपाली भूमिमा परेड खेलिरहेको छ। नेपाली राष्ट्रियतामाथि योभन्दा ठूलो प्रहार अरू के हुन सक्छ ? के सरकार गम्भीर बन्ने बेला भएको छैन ? लिम्पियाधुरा, कालापानी र लिपुलेक नेपालकै भएको प्रमाण सुगौली सन्धि पर्याप्त छैन र ? योभन्दा गतिलो प्रमाण अरू के हुन सक्छ ? जनताले मालपोत बुझाएका रसिद छन्। नापी विभागले नापजाँच गरेका प्रमाण दाखिला गरेको छ। त्यो भूमि हाम्रो हो भनेर कसैले दाबी गर्दैमा उसैको हुने भए हामीले त्यस्तो दाबी गर्न सक्दैनथ्यौं र ? सरकार किन मौन बसिरहेको छ ? पहल भइरहेको छ भन्ने सतही खालका टिप्पणीले समाधान निस्कन्छ ? कुनै बेला राष्ट्रिय स्वाधीनताका विषयमा हामीसँगै चर्को आवाज उठाउनेहरू आज सरकारमा पुगेका छन्। त्यहाँ पुगेपछि उनीहरूलाई पनि यो आवाज गम्भीर नभई सामान्य लाग्न थाल्यो। नेपालको आधिकारिक नक्सा कुन हो त ? राम्रो संविधान बनायौं भन्नेहरूले संविधान बनाउँदाताका कुन नक्सालाई आधार बनाए ? संविधान बनाउँदा ती कुरा किन उठेनन् ? सरकारले भारतले बनाइदिएको नेपाली नक्सा टाँसेको छ हरेक सरकारी कार्यालय। योभन्दा विडम्बना के हुन सक्छ ? यति ठूलो विवाद र विरोध भइसकेपछि सरकारले नयाँ नक्सा बनाएर सार्वजनिक गर्ने हिम्मत किन गर्दैन ? त्यहाँको भूमि कब्जा जमाएर बसेको भारतीय सैन्य टुकडी हटाउन किन पहल गर्दैन ? नेपाली भूमिमा बसोवास गर्ने नेपाली नै विदेशी पर्यटक हुनुपर्ने अवस्थाले सरकारलाई किन पोल्दैन ? कूटनीतिक रूपमा वार्ताको पहल भइरहेको छ भनेर विषयान्तर गर्ने प्रयास भइरहेको छ सरकारमा बस्नेहरूबाट। भारतले पनि यो विषय उठ्नेबित्तिकै विभिन्न बहानामा कुरा टार्दै आएको छ। सरकार किन गम्भीरतापूर्वक लागिरहेको छैन ? सरकारको मौनताले अब कूटनीतिक रूपमा मात्रै समस्याको समाधान सम्भव छ त (? ) भन्ने प्रश्न पनि उठ्न थालेका छन्। जनताले सरकारबाट यसको चित्तबुझ्दो जवाफ खोजिरहेका छन् उदासीन व्यवहारकै कारण। राष्ट्रिय स्वाधीनतामाथिका प्रहारविरुद्ध उठिरहेका आवाज सरकारको मौनताले मात्र रोकिनेवाला छैन। राष्ट्रप्रेमी र न्यायप्रेमी जनताले सडकमा आएर यसको समाधान खोज्नेछन् यदि सरकार यसरी नै मूकदर्शक भइरह्यो भने। लिम्पियाधुरा, कालापानी र लिपुलेक नेपालकै भएको प्रमाण सुगौली सन्धि पर्याप्त छैन र ? योभन्दा गतिलो प्रमाण अरू के हुन सक्छ ? जनताले मालपोत बुझाएका रसिद छन्। नापी विभागले नापजाँच गरेका प्रमाण दाखिला गरेको छ। राष्ट्रियतामाथि अर्को नयाँ प्रश्न पनि थपिएको छ। अमेरिकाको मिलेनियम च्यालेन्ज कर्पोरेसन (एमसीसी) नामक संस्थाअन्तर्गतको अनुदान यतिबेला महŒवपूर्ण बहसको विषय बनिरहेको छ। अनुदान नेपालको पक्ष नभएकैले यति ठूलो बहस चलेको हो। एमसीसी अनुदान, अनुदानका सर्त र इन्डोप्यासिफिक रणनीति (आईपीएस) अन्तर्गतको अनुदान किन स्वीकार गर्यो सरकारले ? यो यतिबेलाको गम्भीर प्रश्न हो। अमेरिकाले नै यो अनुदान आईपीएसअन्तर्गतकै हो भनिरहेको छ। मुलुककै सुरक्षा र स्वाधीनतामा खलल पुर्याउने यो अनुदान स्विकार्ने हो भने हाम्रो स्वतन्त्र परराष्ट्र नीति के हो त ? त्यो स्विकार्ने हो भने राष्ट्रिय स्वतन्त्रता र देशबारेमा निर्णय गर्ने सार्वभौम अधिकार नै हनन हुनेछ। पञ्चशीलको सिद्धान्त, असंलग्न परराष्ट्र नीतिप्रति गम्भीर आघात पुग्छ। दक्षिण एसियाली क्षेत्र कब्जा गर्ने अमेरिकी रणनीति देखिन्छ। त्यो अनुदान स्विकारेपछि हामी पनि अमेरिकी सैन्य गठबन्धनमा जान बाध्य हुनेछौं। त्यसले नेपालको अस्तित्वमा गम्भीर आघात पार्ने छ। एमसीसी अनुदान चीन, रूस र उत्तरकोरियाविरुद्ध आएको भनेर अमेरिकाले भनिरहेको स्थितिमा नेपाल सरकारले किन यो अनुदान सम्झौता स्वीकार गर्यो ? मन्त्रिपरिषद्बाट छिट्टै अनुमोदन गराउने चर्चा चलिरहेको छ। यो अनुदान सम्झौता स्वीकार गरिसकेपछि नेपालको कानुन र सम्झौतासँग बाझिने सबै कानुन निष्क्रिय र अप्रभावी हुनेछन्। यो मुलुकको स्वाधीनताका लागि ठूलो चुनौती हो। यो नेपालको ऐनकानुन अब काम नलाग्ने सन्देश पनि हो। बुटवलगोरखपुर प्रसारण लाइन बनाउन छिमेकी भारतको स्वीकृति लिनुपर्ने सर्त अमेरिकाले किन राख्नुपर्यो ? भारतको स्वीकृति लिनेनलिने कुरा हाम्रो स्वतन्त्रता होइन र ? योभन्दा दुर्भाग्य अरू के हुन सक्छ ? लेखापरीक्षणको अधिकार अमेरिकालाई मात्र हुनेछ, नेपाललाई होइन। त्यो अनुदान सम्झौता मानिसकेपछि बौद्धिक सम्पदा पनि अमेरिकी पोल्टामा जानेछ। नेपालको अधिकार हनन हुनेछ। हरेक सर्त हाम्रो हितमा छैनन्। भारतले नेपालको भूभाग समेटेर नक्सा सार्वजनिक गर्ने र अमेरिकाको एमसीसी सम्झौता अनुमोदन गर्नुपर्ने सरकारी बाध्यताका कारण हामी गम्भीर दुर्घटनामा परेका छौं। राष्ट्रियता साँच्चिकै केन्द्रमा हो भने सरकारले यी दुवै विषयप्रति नकारात्मक बन्नुपर्छ। यतिबेला देशभक्त नेपालीको जिम्मेवारी थपिएको छ। त्यसैले राष्ट्रिय स्वाधीनता रक्षानिम्ति देशभक्त नेपाली एक ठाउँमा गोलबद्ध हुनुपर्छ। लिम्पियाधुरा, कालापानी र लिपुलेक भारतीय कब्जाबाट मुक्त गर्ने र अमेरिकाको एमसीसी अनुदान अनुमोदन गर्नु हुँदैन भन्दै यतिबेला हाम्रो नौ दलीय गठबन्धनले देशव्यापी विरोधका कार्यक्रम गरिरहेको छ। यो आन्दोलन निरन्तर चलिरहन्छ। विगतमा स्वाधीनता रक्षाकै लागि लामो समयदेखि लड्दै आएका पनि हौं, अब फेरि अर्को विशेष र गम्भीर परिस्थिति आएकाले त्यसविरुद्ध सबै राष्ट्रवादी नेपाली एक ठाउँमा उभिएर राष्ट्रिय स्वाधीनताको रक्षा गर्नुपर्छ। हामी भारतीय शासक वर्गको भूमि कब्जा रणनीति र अमेरिकी एमसीसी अनुदानको मात्र होइन, सरकारी बदमासीविरुद्ध पनि लड्न तयार छौं। खुसीको कुरा डबल नेकपाभित्रका कतिपय साथीहरू एमसीसीको विरोधमा खुलेर प्रस्तुत भइरहेका छन्, त्यो स्वागतयोग्य हो। त्यहाँभित्रका देशभक्तहरूले भारतको नेपाली भूमि कब्जा रणनीति र एमसीसी अनुमोदनको विषयको विरोध झनै घनीभूत बनाउनुहुनेछ भन्ने हाम्रो विश्वास छ। अहिले जुन संकल्प प्रस्तावको कुरा उठिरहेको छ, त्यसको पनि औचित्य छैन। अनुदान रोक्ने हो भने त्यो प्रस्ताव किन चाहियो ? डबल नेकपाले एमसीसी अध्ययन गर्न भन्दै कार्यदल बनाएको छ। हामी चाहन्छौं त्यसले राष्ट्र र जनहितमा काम गरोस्। कसैसामु नझुकोस्। मुलुकलाई कलंकको टीका लगाउनबाट जोगाओस्। हामी सरकारमा बसेका साथीहरूसँग फेरि पनि अनुरोध गर्छौं राष्ट्रिय स्वाधीनता जोखिममा पार्ने काम नगर्नुस्। सबै पार्टीभित्र केही देशभक्त नेताकार्यकर्ता छन्, हुन्छन्, ती सबैजना राष्ट्रिय स्वाधीनतानिम्ति एक ठाउँमा उभिनुपर्छ। पार्टीभित्र अल्पमतमा परियो भनेर आवाज बुलन्द पार्न छाड्नु हुन्न। संसदीय व्यवस्थामा संसदवादीलाई बोल्नेसम्म अधिकार हुन्छ। भित्रबाहिर जहाँ पनि बोल्दा हुन्छ तर जनतालाई राजनीतिक अधिकार दिलाउने विषय उठेपछि मुख थुन्ने प्रयास गरिन्छ। कुरा लोकतन्त्र र समानताको गर्ने तर आर्थिक क्षेत्रमा प्रवेश गरेपछि असमानता। संसदीय लोकतन्त्रले गरिब र धनीबीचको खाडल झन् गहिरो बनाउने काम मात्र गरेको छ। यसरी लोकतन्त्रको सुदृढीकरण र जनजीविकाका सवालको सम्बोधन सम्भव छैन। अहिले कम्युनिज्म र समाजवादमा जानुपर्छ भन्नेहरू पनि त्यसतर्फ उन्मुख छैनन्। नेपालमा जुन प्रकारको लोकतन्त्र आएको भनिएको छ, त्यसको अनुभूति महिला, किसान, गरिब, आदिवासी जनजाति, मधेस र मुस्लिम कसैले पनि गर्न पाइरहेका छैनन्। मुलुकमा चरम बेरोजगार छ। युवा विदेशतिर पलायन भइरहेका छन्। यो स्थितिमा सरकारले बेरोजगार हटाउने र युवालाई स्वदेशमै रोजगार दिने विषयमा कुनै पहल गर्न सकिरहेको छैन। यसप्रति गम्भीर पनि देखिँदैन। तिनै युवाले पठाएको विप्रेषणमा होली खेलेर समाजवादको लक्ष्यमा पुग्ने सपना देख्नु विडम्बना हो। पंक्तिकार केही बिग मिडियाका क्रियाकलापप्रति चिन्तित भएको छ। यसले राष्ट्रिय स्वाधीनतासम्बन्धी समाचारलाई स्थान दिन छाडेका छन्। जनताका विपक्षमा काम गर्ने संसदवादी पार्टीका समाचार मात्र समाचार ठान्ने प्रवृत्ति हामीले चाहेको प्रेस स्वतन्त्रता भित्र पर्दैन। हामीले पञ्चायत भोगेको भर्खरै जस्तो लाग्छ। अभिव्यक्ति स्वतन्त्रता थिएन। अहिले पञ्चायतका नकारात्मक शैली पछ्याएर भन्ने व्यावसायिक पत्रकारिता गर्ने मिसन पत्रकारिता भइरहेको छ। राष्ट्रवादको वकालत गर्ने मिडिया हाउस र देशभक्त पत्रकार गम्भीर हुन जरुरी छ।"
भान्सेमा समावेशी कहिले ?,"सधैं हतारहतार। फुर्सद एकछिन हुँदैन। अफिसको भन्दा बढी घरको कामले बेफुर्सदिलो बनाउने रहेछ। भान्सामा अरूले सहयोग गर्ने भए त मैले पनि सक्थें नि पीएचडी गर्न। सरकारी अफिसमा अधिकृत तहमा काम गर्ने एक महिला साथीको भनाइ हो यो। पैसा पनि कमाउनुपर्ने घरको यावत् काम सबै मैले नै गर्नुपर्ने, कति अचाक्ली हो। श्रीमान् महोदय उज्यालो भएदेखि अँध्यारो हुने बेलासम्म सिद्धान्तकै कुरा गर्न व्यस्त छन्। एउटा एनजीओमा काम गर्ने अर्की महिला साथीको दुखेसो हो यो। हुन पनि हो हिजोआज आयआर्जन गर्ने र आत्मनिर्भर हुने काममा महिलाको उपस्थिति बढ्न थालेको छ। महिला शिक्षित हुने क्रम र उनीहरूको जीवनस्तरमा पनि सुधार आउन थालेको छ तर घरको र भान्साकोठाका काममा भने महिलाले फुर्सद पाउने अवस्था पटक्कै सिर्जना हुन सकेको छैन। महिलामैत्री कानुन निर्माण भएको छ। अंश र वंशमा महिला समान हुने कुरा भइरहेका छन्। जताततै महिलामैत्री आवाज बुलन्द हुँदा पनि किन भान्साकोठामा महिला मात्रै हुन्छन् ? खाना बनाउने, बालबालिकाको हेरविचार गर्ने, घरमा आउने पाहुनाको सेवा र सत्कार गर्ने काम महिलाको मात्रै हो भनेर कुन कानुनमा उल्लेख छ ? भान्साकोठाको कामलाई महिलाले गर्ने कामको पर्यायवाचीको रूपमा किन देखिन्छ ? महिला र पुरुषमध्ये जसलाई बढी फुर्सद छ, उसैले घरभित्रका सानातिना काम गर्न आजको युगमा रोकेको छ र ? आपूले सक्ने काम गर्दा कोही पनि सानो हुँदैन भन्ने सोच कहिले विकास होला पुरुषमा ? भान्साकोठा भन्नेबित्तिकै हाम्रो दिमागमा पुस्तौंपुस्ता अगाडिका हजुरआमाको सम्झना ताजा भइहाल्छ। सबैका हजुरआमाले पकाएको खाना मीठो हुन्थ्यो। सबैका आमा, भाउजू, माइजू, दिदीबहिनी नै हुन् सधैं भान्सामा भिडिरहने। हजुरबुवाले खाना पकाउनुहुन्छ हामीले कहिल्यै पढिएन। हामीले पढ्ने पाठ्यपुस्तकमै आमाले खाना पकाउनुहुन्छ भन्ने पढियो, त्यही सिकियो। आफ्ना बाबाले पकाएको खानेकुरा खाने रहर कहिल्यै लाएन। भाउजूले घरको सबै काम गरेर अरूलाई जागिरे बनाउँदा पनि उहाँलाई सधैं बेरोजगार मानियो। समस्त महिलाले सकिनसकी गर्ने घरको कामलाई काम हो भन्ने मानसिकता पनि विकास भएको छैन। आजको शिक्षित समाजले पनि घरभित्रको काम गर्न महिलालाई हाउस वाइफ को रूपमा मात्र देख्छ। पुरुषले घरबाहिर गएर जे गरे पनि काम गरेको भन्ने तर महिलाले घरभित्रका काम गरेर घरलाई सुन्दर घर बनाउँदा पनि काम गरेकै नदेख्ने हाम्रा आँखामा कुन रोग लागेको छ ? समावेशी कानुन बनाउने तर घरभित्रका काममा महिलाकै पेवा बनाइरहेर कस्तो उन्नति गर्लान् महिलाले ? सिद्धान्तमा समान हुने तर व्यावहारिकतामा कहीं पनि अवसर नै नपाई कसरी समान होलान् महिला ? सबै कुरामा बराबरी गराउन सर्वप्रथम दुवैलाई समान अवसर दिन सक्नुपर्छ। छोरालाई खाएको थालका चुठेर पढ्न अवसर दिने हाम्रो समाजले छोरीलाई खाना बनाएर मात्रै समय बच्यो भने पढ् भन्ने हो भने दुवैले बराबरी प्रगति गर्न सक्लान् त ? जबसम्म घरभित्र गर्नुपर्ने सबै काममा महिला र पुरुषको समान सहभागिता गराइँदैन तबसम्म महिलाको सशक्तीकरण अगाडि बढ्न सक्दैन। हाम्रो समाजमा अहिले पनि भन्ने, सुन्ने र अनि व्यवहारमा गर्ने कुरामा निकै अन्तर छ। समान तहमा समान काम गर्ने जोडीबीचमा पतिको काम आफ्नो ड्युटी सकेपछि पढ्ने, खेल्ने, साथीहरूसँग गफ गर्ने, समाचार हेर्ने, अनलाइनमा व्यस्त हुने आदि हुन्छ भने उसले बराबर जागिरको काम गरेकी पत्नीले आफ्नो घरपरिवार र छोराछोरीको हेरविचार गर्नकै लागि कार्यालयको समयभन्दा बढी समय खट्नुपर्छ। तीतो सत्य के हो भने भान्साकोठामा एक्लै भिड्नुपर्ने अहिलेसम्मकै सामाजिक बाध्यताले धेरै महिलालाई माथि उठ्न दिएको छैन। मनभित्रै अदम्य साहस, जोस जाँगर र हिम्मत हुँदा पनि भान्साकोठाकै कामले जीवन समाप्त पारिदिन्छ। भान्साकोठा समावेशी हुने व्यावहारिक कानुन कहिले बन्ला ? समावेशी कानुनले जबर्जस्ती निर्माण गरेका महिलाको संख्यात्मक प्रतिनिधित्वले गुणात्मक फट्को कहिले मार्ला ? समान क्षमता र रहर हुँदा पनि भान्साकोठाले भत्काएका रहरलाई पतिको मृत्युपछि मात्र सहानुभूतिको कारणले अगाडि बढ्ने अवसर पाएका दुईजना विद्याजस्तै हाम्रो समाजमा तमाम विद्या छन्। उनीहरूले आफ्नै घर परिवारको पूर्णरूपमा सहयोग पाएर अगाडि बढ्ने वातावरण कहिले सिर्जना गर्ने ? पुरुषलाई सरह समान अवसर पाउने हो भने हामीलाई सहानुभूति आवश्यक पर्दैन भनेर कहिले होला देखाउने ?"
कक्षा ११ र १२ मा गणितविहीन शिक्षा ?,"डा दिनेशपन्थी प्राडा चेतराज भट्ट । पाठ्यक्रम विकास केन्द्रले हालै गरेको माध्यमिक शिक्षाको राष्ट्रिय प्रारूप प्रारम्भमै विवादित बनेको छ। उक्त परिवर्तित प्रारूपका कारण नेपाली विज्ञान शिक्षाको धरातल कमजोर हुने देखिएको छ। यो प्रारूपबारेमा गणित विषयसम्बद्ध प्राध्यापक एवं शिक्षकहरूको छाता संगठन नेपाल गणित समाजलगायत विश्वविद्यालयका विज्ञान र प्रविधि विषयसँग सम्बद्ध धेरैजसो संकाय एवम् संस्थाहरूमा आबद्ध विज्ञहरूले संयुक्त विज्ञप्तिमार्फत विरोधसमेत जनाइसकेका छन्। विज्ञान समूहलाई आत्मसात गरी अध्ययन गर्न चाहने विद्यार्थीलाई विज्ञान र प्रविधिको मेरुदण्डका रूपमा रहेको गणितलाई चयन नगरी विज्ञान पढ्न सक्ने किसिमको पाठ्यक्रम बनाइएको छ। पाठ्यक्रमको प्रारूप हेर्दा भौतिकशास्त्र र जीव विज्ञान लिने दुवै समूहका विद्यार्थीले गणित विषय नलिई अध्ययन गर्न सक्ने देखिएको छ। गणितीय ज्ञानविनाको भौतिक विज्ञान कल्पना गर्न सकिन्छ ? प्रारूपले गणित विषय चयनका लागि निरुत्साहन गर्न खोजेको देखिन्छ। आफ्नो विषयको गहन अध्ययनलाई खासै सहयोग वा उपयोग नहुने अन्य विषय थोपर्न खोज्नुलाई कुनै पनि किसिमले उपयुक्त मान्न सकिँदैन। गणित विषयको आधारभूत ज्ञानविनै विज्ञान पढ्न सकिन्छ भने गणित विषय किन लिने ? गणित विषय कठिन हुने अवधारणाले विद्यार्थीले गणित विषय नलिई विज्ञान पढ्न खोज्छ तर कालान्तरमा यसको दूरगामी प्रतिफल प्रत्युत्पादक हुन्छ। सजिलो गरी प्रमाणपत्र हात पर्ने भए कसैले पनि दुःख बेसाउन खोज्दैन। यो मानवीय प्रवृत्ति हो। यसको दूरगामी असरलाई प्रारम्भमा कसैले आकलन गर्दैन। यसरी उत्पादित जनशक्ति कमजोर हुन्छ र देशको विज्ञान विषयको धरातल पनि कमजोर हुँदै जान्छ। त्यस्तै प्रारूपमा व्यवस्थापन गरेअनुसार इच्छाधीन विषयहरूलाई स्थानीय स्रोतमा उपलब्ध शक्ति तथा आवश्यकताअनुसार अध्यापन गराइने व्यवस्थाले त दुर्गम क्षेत्रका विद्यार्थीलाई अझै अन्याय हुने छ। दुर्गम तथा ग्रामीण क्षेत्रमा विज्ञान र गणितजस्ता विषय त्यति सजिलै उपलब्ध नहुन सक्छन्। प्रारूपले व्यवस्था गरेअनुरूप प्राविधिक रूपले अन्य विषय लिई अध्ययनअध्यापनत हुन सक्ने देखियो तर अति महत्त्वपूर्ण विषय पढ्नबाट वञ्चित हुने सम्भावना पनि प्रबल देखिन्छ। स्रोत र साधन अभावका कारण दुर्गममा शिक्षकलाई जान प्रोत्साहन नगरिने अथवा जान नचाहने भएमा शिक्षक पूर्ति नै नगर्ने अवस्था आउन सक्छ। यस्तो अवस्था सिर्जित भएमा दुर्गम र सुगम क्षेत्रको शैक्षिक गुणस्तरको खाडल अझ फराकिने सम्भावना देखिन्छ । विश्वविद्यालय प्रवेश हुने संघारमा सामाजिक शिक्षा, भाषा, जीवनोपयोगी ३३ वटा विषयलाई अनिवार्य रूपमा लाद्न खोज्नु सान्दर्भिक देखिँदैन। राष्ट्रिय शिक्षा नीतिमा वैज्ञानिक तथा प्राविधिक शिक्षालाई महत्त्व दिने भनिन्छ, तर सरकार विपरीत दिशामा कदम बढाइरहेको छ। कुनै पनि समूहअन्तर्गत अध्ययन गर्ने विद्यार्थीलाई आफ्नो अध्ययन क्षेत्रका लागि उपयोगी वा सहयोगी बन्ने विषय अनिवार्य गर्नैपर्ने हुन्छ। विद्यार्थीको अन्तर्निहित प्रतिभा तब मात्र प्रस्फुटन हुन सक्छ वा प्रस्फुटित प्रतिभा गतिशील हुन्छ जब ऊसँग सहयोगी विकल्प उपलब्ध हुन्छ। शिक्षाको पहिलो काम नै अन्तर्निहित प्रतिभा प्रस्फुटन गराउन समर्थवान् बनाउनु हो न कि अनावश्यक भार थोपर्नु। प्रारूपमा कक्षा ११ र १२ मा अनिवार्य गरिएका सामाजिक अध्ययनको पाठ्य विषय पनि सूचना प्रविधि र जीवनोपयोगीका पाठ्य विषय पनि सूचना प्रविधिमै आधारित हुने स्पष्ट लेखिएकाले (प्रारूप पृष्ठ ५८ द्रष्टव्य २) सूचना प्रविधिलाई अधिक भार दिएको देखिन्छ भने विज्ञानको आधारशिला गणितलाई निरुत्साहित गरेको पाइएको छ। सूचना र प्रविधिका लागि प्रयोग हुने ग्राफ, फन्कसन, आँकडा, कोडिङ, डिकोडिङ सबै गणितीय अभिव्यक्ति हुन्। कुनै पनि विषयहरूलाई अनिवार्य बनाइनुको अर्थ त्यसको दूरगामी महत्त्व र प्रभावलाई मध्यनजर गरिएको हुन्छ। त्यो राष्ट्रिय वा अन्तर्राष्ट्रिय वा विषयको अत्यावश्यकता र गाम्भीर्य प्रतिलक्ष्यित हुन्छ। गणित विषय समस्त विज्ञानको आधारशिला हो। आधारशिला (जग) लाई बेवास्ता गरी बनाइएको महल कति टिकाउ वा भरपर्दो हुन्छ ? नयाँ पाठ्यक्रम राष्ट्रिय महत्त्वको विषय हो। पाठ्यक्रम विकास केन्द्रले राष्ट्रिय पाठ्यक्रम प्रारूपलाई राष्ट्रिय बहसमा नल्याई विधि मात्र पुर्याउने हेतुले अपरिपक्व एवं अदूरदर्शी निर्णयका भरमा अवैज्ञानिक पाठ्यक्रम लाद्न खोज्नु निश्चय पनि राम्रो होइन। केन्द्रले सम्बन्धित क्षेत्रका केही विज्ञमार्फत पाठ्यक्रम प्रारूपको प्रारम्भिक मस्यौदा तयार गरी उक्त मस्यौदालाई प्रदेशहरूमार्फत राष्ट्रिय बहसमा ल्याई सम्बन्धित क्षेत्रका जानकारहरूको सल्लाहसुझाव संकलनपश्चात् मात्र परिमार्जित पाठ्यक्रम प्रारूप लागू गरेको भए त्रुटिरहित एवं सर्वस्वीकार्य हुने अवस्था सिर्जना हुने थियो। कस्तो प्रकारको बहस वा छलफलपश्चात् प्रारूप बनाइयो यो एक प्रश्नको रूपमा उभिएको छ। राष्ट्रिय बहसको त के कुरा संयोजक समेत अनभिज्ञ रहेको समाचारले त निहित उद्देश्यवश चलखेलपूर्वक बनाइएको भान हुन्छ। यो बाहिर छरपस्टिएको विवादास्पद अभिव्यक्तिले पाठ्यसंरचना अपारदर्शी, अदूरदर्शी एवं गणित विषयप्रति पूर्वाग्रही किसिमले निर्माण गरिएको स्पष्ट देखिन आएको छ। संरचना निर्माताले गणित र विज्ञान तथा प्रविधिको अन्तरसम्बन्धको गहिरो ज्ञानविना पाठ्यक्रम प्रारूप बनाएको जस्तो देखिन्छ वा गत वर्ष चर्चामा आएजस्तै वैदेशिक दातृसंस्थाको दबाबमा विद्यार्थीको कक्षा ११ र १२ मा गणित विषयका कारण अनुत्तीर्ण हुने विद्यार्थीको संख्यालाई मध्यनजर गरी उत्तीर्ण प्रतिशतलाई बढी देखाउन सजिलो बाटोका रूपमा गणित विषयलाई चयन गर्न दुरुत्साहन गर्ने नियोजित लक्ष्यअनुरूप बनाइएको हुनसक्छ। कक्षा १२ को अध्ययनपश्चात् विद्यार्थीहरू विश्वविद्यालय प्रवेश गर्ने भएकाले विश्वविद्यालयसँग समेत समन्वय गरेको देखिदैन। विश्वविद्यालयका सम्बन्धित संकायका डिन तथा विषय समिति र केन्द्रीय विभागसमेत योबारे अनभिज्ञ छन्। विश्वविद्यालयहरूसँग समन्वय नगरी एकतर्फी रूपमा पाठ्यक्रम तयार पारिएको छ। माध्यमिक शिक्षाको पाठ्यक्रम विश्वविद्यालयसँग अन्तर्सम्बन्ध राख्ने प्रकृतिको हुनुपर्छ। सरकारले नयाँ समुन्नत नेपाल निर्माण गर्न विज्ञान तथा प्रविधिको अहम् भूमिका रहने भएकाले राष्ट्रिय शिक्षा नीतिमा वैज्ञानिक तथा प्राविधिक शिक्षालाई महत्त्व दिने भन्ने बताएको छ तर व्यवहारमा भने यसको ठीक विपरीत दिशामा कदम बढाइरहेको देखिएको छ। राष्ट्रिय शिक्षा नीतिको ठेलीमा सुन्दर अक्षरद्वारा उल्लेख गरिँदैमा सरकारको अभीष्ट लक्ष्य पूरा हुन सक्दैन। यसलाई सफल तुल्याउने हो भने यस प्रारूपमा पुनर्विचार गर्नु नै उपयुक्त होला। भौतिक विज्ञान, जीवविज्ञान, रसायनशास्त्र, सूचना प्रविधि, कम्प्युटर, इन्जिनियरिङ, खाद्यविज्ञान, चिकित्सा विज्ञान, व्यवस्थापन, अर्थशास्त्रजस्ता कैयन् विषयमा गणितको अन्तरसम्बन्ध गहिरो हुन्छ। गणितलाई राम्ररी नबुझ्दा अन्तरनिहित विषयवस्तुको व्याख्याविश्लेषण नै गर्न सकिँदैन नै, शोधअनुसन्धानको परिकल्पनासमेत गर्न सकिँदैन। विज्ञान तथा प्रविधि, व्यवस्थापन अध्ययन गर्ने समूहलाई गणित विषय अनिवार्य चाहिन्छ। अहिले त जीव विज्ञान, चिकित्सा विज्ञान, औषधि विज्ञानका लागिसमेत गणित अपरिहार्य भएको छ। विश्वमा भइराखेका अनुसन्धानले यी कुरा निरन्तर प्रकाशमा आइरहेका छन्। विज्ञान वा प्रविधिका कुरा अभिव्यक्त गर्ने माध्यम गणित नै हो । गणित नै त्यस्तो विधा हो, जसले तर्क गर्ने, कल्पना गर्ने तथा सत्यताको प्रमाणीकरण गर्ने क्षमता वृद्धि गराउँछ। विकसित मुलुकका धेरैजसो विश्वविद्यालयमा पनि जीवविज्ञानलगायत विज्ञान सम्बन्धित अन्य विषयका विद्यार्थीले उच्चमाध्यमिक तहमा गणितका महत्त्वपूर्ण विषयवस्तु नपढेका भए विश्वविद्यालयमा अतिरिक्त कोर्स अध्ययन गर्नैपर्ने बाध्यकारी नियम छ । विद्यार्थीलाई दोहोरो अध्ययन गर्नुपर्ने बाध्यात्मक स्थिति सिर्जना गर्नु निश्चय पनि राम्रो होइन। यो कुरा शिक्षित समुदायका सबैजसो अभिभावक तथा विद्यार्थीले बुझेकाले आफ्ना विद्यार्थीको उज्ज्वल भविष्यलाई मध्यनजर गरी राष्ट्रिय एवं अन्तर्राष्ट्रियस्तरमा प्रतिस्पर्धा गर्न योग्य बनाउने किसिमका स्वदेशमै सन्चालनमा रहेका विदेशी पाठ्यक्रममा आधारित विद्यालय वा विदेशी विद्यालयमै पढाउनुपर्ने बाध्यात्मक स्थिति सिर्जना गर्छ र यो पक्कै पनि देशका लागि शुभसंकेत होइन। पन्थी वाल्मीकि क्याम्पसका सहप्राध्यापक हुन्। भट्ट केन्द्रीय गणित विभाग कीतिपुरका प्राध्यापक हुन्।"
"सैनिक, पद्म, स्प्रिंगडेल र नवदुर्गा सेमिफाइनलमा","भक्तपुर : आयोजक सैनिक, पद्म, स्प्रिंगडेल र नवदुर्गा कलेज भक्तपुरमा जारी प्रथम सैनिक आवासीय महाविद्यालय अन्तरविद्यालय पुरुष भलिबल प्रतियोगिताको सेमिफाइनलमा पुग्न सफल भएका छन्। भक्तपुर नगरपालिका १ सल्लाघारीस्थित सैनिक आवासीय महाविद्यालयद्वारा आयोजित प्रतियोगिताअन्तर्गत बिहीबार भएका क्वार्टरफाइनलका खेलमा जीत दर्ता गर्दै सैनिक, पद्म, स्प्रिंगडेल र नवदुर्गा कलेज सेमिफाइनल पुग्न सफल भएका हुन्। आयोजक सैनिकले ख्वप माविलाई २५९ र २५२१ को सोझा सेटमा पन्छाउँदै अन्तिम चारमा स्थान पक्का गरेको हो। त्यस्तै पद्म माविले रिपुमर्दिनी स्कुलाई २५१६ र २५१६ तथा स्प्रिंगडेल स्कुलले नेपाल प्रहरी स्कुललाई २५१३ र २५१९ को सोझो सेटमा हराएर सेमिफाइनलको यात्रा निश्चित गरे। बिहीबार नै भएको अर्को क्वार्टरफाइनलमा नवदुर्गा कलेजले आदर्श जनप्रेमी २५१३ र २६२४ को सोझो सेटमा पराजित गर्दै अन्तिम चारमा स्थान बनायो। प्रतियोगिताअन्तर्गत शनिबार आयोजक सैनिक र स्प्रिंगडेल तथा पद्म र नवदुर्गाबीच सेमिफाइनलका खेल हुने आयोजक सैनिक स्कुलका खेलकुद संयोजक रणजीत राणाले जानकारी दिए। काठमाडौं उपत्यकासँगै काभ्रेका गरी नौ विद्यालयले सहभागिता जनाएको प्रतियोगिताका विजेताले ३० हजार र उपविजेताले २० हजार रुपैयाँ नगद हात पार्नेछन्।"
नर्सेस एथलेटिक्स शनिबार,"काठमाडौं : विभिन्न अस्पतालमा कार्यरत नर्सहरूको प्रोत्साहनका लागि यही शनिबार नर्सेस एथलेटिक्स मिट आयोजना हुने भएको छ। खगेन्द्र स्पोर्ट्स फाउन्डेसनको आयोजना हुने प्रतियोगितामा राजधानीका ३२ अस्पतालका चार सयभन्दा नर्सहरूको सहभागिता रहने बुधबार आयोजित पत्रकार सम्मेलनमा जानकारी दिइयो। एकदिने प्रतियोगितामा चार विधा समावेश गरिएको छ। हल्चोकस्थित सशस्त्र प्रहरी बलको मुख्यालयमा हुने प्रतियोगितामा एक सय र दुई मिटर दौड, चार सय मिटर रिले र साढे दुई किलोमिटरको रोड रेस सञ्चालन हुनेछ। यी चारै विधामा चार सय १० जना नर्सहरूले प्रतिस्पर्धा गर्ने फाउन्डेसनका अध्यक्ष डा खगेन्द्रबहादुर श्रेष्ठले जानकारी दिए। प्रतियोगिताको एक सय, दुई सय र रोड रेसतर्फका विजेताले १० हजार, दोस्रो हुनेले सात हजार र तेस्रो हुने खेलाडीले पाँच हजार नगद पुरस्कार प्राप्त गर्नेछन्। यसैगरी चार सय मिटर रिलेतर्फका विजेताले २० हजार, दोस्रो हुनेले १० हजार तेस्रो हुने टोलीले पाँच हजार पुरस्कार पाउनेछन्। प्रतियोगितामा टेक्निकल सहयोग भने बैकुण्ठ मानन्धरको टोलीले गर्नेछ।"
तिलोत्तमा गोल्ड कप : विजेतालाई साढे १० लाख,बुटवल : देशकै पुरानो र प्रतिष्ठित फुटबल प्रतियोगितामध्येको एक तिलोत्तमा गोल्ड कप को पुरस्कार राशिमा वृद्धि गरिएको छ। रूपन्देही जिल्ला फुटबल संघले फागुन ८ गतेदेखि सुरु हुने २२औं संस्करणको विजेतालाई दिइने पुरस्कार राशि बढाएर १० लाख ५१ हजार रुपैयाँ पुर्याएको हो। २०३३ सालमा स्थापना भएको गोल्ड कपको २१औं संस्करणको पुरस्कार राशि आठ लाख ८८ हजार रुपैयाँ रहेको थियो। २२औं संस्करणको उपविजेताले सात लाख ५१ हजार रुपैयाँ नगद पुरस्कार पाउने जानकारी संघका अध्यक्ष दीर्घबहादुर केसीले दिए। यसैगरी प्रतियोगिताको सर्वोत्कृष्ट खेलाडीले मोटरसाइकल पुरस्कार पाउनेछ। विधागत पाँच उत्कृष्ट खेलाडीले भने जनही ३० हजार रुपैयाँ पुरस्कार पाउने आयोजकले जनाएको छ। प्रतियोगिता फागुन १८ गतेसम्म एन्फा टेक्निकल खेलमैदानमा सञ्चालन हुनेछ। प्रतियोगिता सम्पन्न गर्न एक करोड नौ लाख रुपैयाँ खर्च हुने अनुमान गरिएको छ। प्रतियोगितामा ए डिभिजन क्लबसहित कुल १० टोलीको सहभागिता रहनेछ। प्रतियोगितामा दुई विदेशी टोलीले पनि सहभागिता जनाउने अध्यक्ष केसीले बताए। गत वर्षको उपाधि डाफिन्स क्लबले जितेको थियो।

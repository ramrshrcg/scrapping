शीर्षक,विवरण
पछिल्ला अर्थतन्त्रका संकेतहरू,"डुइङ बिजनेस इन्डेक्स मा सुधार भयो भन्दैमा उत्पादन, आय र रोजगार तत्कालै बढ्छ भन्न सकिँदैन पछिल्ला केही दिनयता नेपाली अर्थतन्त्रमा देखा परेका केही सकारात्मक संकेतहरूलाई सञ्चारमाध्यमले निकै महत्वका साथ प्रसारण गरेका छन्। लामो समयदेखि यस्ता संकेतको खडेरीको सामना गरिरहनुपरेको अवस्थामा आएका यी पछिल्ला संकेत सुक्खा मौसममा परेका पानीका बूँदसरह भएका छन्। त्यसबाट सम्बद्ध पक्षलाई ठूलो राहत पुगेको हुन सक्छ। र, भन्न पाइन्छ देख्यौ, हामीले गरेको कामको प्रतिफल आउन थाल्यो। त्यस्ता संकेतमध्ये पहिलो हो विश्व बैंकको डुइङ बिजनेस इन्डेक्स मा भएको सुधार। गत वर्ष यो इन्डेक्समा नेपालको स्थान अघिल्लो वर्षको १०५ बाट ११० मा झरेकोेमा सरकारको धेरै आलोचना भएको थियो। तर यो वर्ष ११० औं स्थानबाट अध्ययनले समेटेका १९० देशमध्ये नेपाल ९४ औं स्थानमा उक्लेको छ। यसलाई प्रगति मान्नैपर्छ। जनताको स्मरणमा यो पनि ताजै छ कि गत वर्ष स्थिति बिग्रँदा सरकार स्वयम्ले विश्व बैंकको त्यो प्रतिवेदनप्रति गम्भीर असन्तुष्टि जनाउँदै विश्व बैंकलाई पत्र लेखेर भनेको थियो कि सरकारले गरेका सबै सुधार र प्रगति त्यो प्रतिवेदनले समेटेन। विश्व बैंकले यस कुराको छानबिन गर्न एउटा टोली नै नेपाल पठाएको थियो। अध्ययन गरेर फर्केको त्यो टोलीले विश्व बैंकले तयार गरेको त्यो प्रतिवेदन ठीक भएकाले त्यसमा पुनरावलोकन गर्नुपर्ने आवश्यकता नरहेको भनी प्रतिवेदन दियो। यस पृष्ठभूमिमा अहिले १६ स्थान उक्लेको प्रतिवेदन आएको छ। यसलाई गत वर्षको त्रुटि सच्याइएको भन्ने कि क्षतिपूर्ति दिइएको भन्ने ? जे होस्, डुइङ बिजनेस इन्डेक्स मा नेपालले समग्रमा सुधार गरेको स्वीकार गर्नैपर्छ। यस सम्बन्धमा उक्त प्रतिवेदन भन्छ व्यवसाय नियमनका १० शीर्षक (क्षेत्र) मा गरिएको मूल्यांकनमा नेपालले पाँच शीर्षकमा सुधार गरेको छ, तीन शीर्षकमा स्थिति अझ बिगे्रको छ र दुई शीर्षकमा यथास्थितिमा रहेकाले नेपालको प्रगतिलाई मि िश्रत भन्नुपर्छ। सुधार भएका क्षेत्रमा निर्माण अनुमति, विद्युत् सेवा प्राप्ति, बैंक कर्जा प्राप्ति, सीमापार व्यापारमा सहजता र ठेक्का कार्यान्वयन रहेका छन् भने अझ बिग्रेका क्षेत्रमा सम्पत्ति दर्ता शुल्क बढाइएको, व्यवसायको आरम्भलाई झन् झण्झटिलो बनाइएको र सामाजिक सुरक्षा कार्यक्रमअन्तर्गत कामदार कर्मचारी स्वयम्को उपस्थितिलाई अनिवार्य गरिएको पर्छन्। यथास्थितिमा रहेका क्षेत्रमा अल्पमतका लगानीकर्ताको हित रक्षा र रुग्ण व्यवसायसम्बन्धी समस्या छन्। मूल्यांकनको सय स्कोरमा नेपाल ६३२ अंक प्राप्त गरेर १९० मुलुकमा ११० औं स्थानबाट ९४औं स्थानमा उक्लेको छ। गत वर्ष नेपाल ५९६३ अंक पाएर ११० औं स्थानमा थियो। यसरी यो वर्ष जम्मा ३५७ स्कोर बढाएर नेपाल १६ स्थानमाथि उक्लेको छ। जम्मा १९० मुलुकमा १०० अंक वितरण गर्दा धेरै मुलुकको अंक समान हुनसक्ने र फरक भए पनि थोरै अंकको मात्र फरक हुने भएकाले थोरै सुधारले पनि र्यांकिङमा ठूलो तलमाथि पर्ने हुन्छ। तर यति सुधार हुँदा पनि नेपाल भुटान र भारतभन्दा पछि परेको छ। भारत ६३औं र भुटान ८९औं स्थानमा छन्। त्यसैले यसमा युद्ध जिते झैं गरेर हर्षित हुनुपर्ने कुरा छैन। व्यवसाय विस्तार गर्नुपर्ने कुरा अनगिन्ती छन्। साथै यसमा बुझ्नुपर्ने कुरा के छ भने मूल्यांकनका ती १०१२ क्षेत्रलाई लक्ष्यित गरेर सुधारका केही काम गर्ने हो भने यो इन्डेक्स ह्वात्तै बढ्न सक्छ। तर यसमा सुधार भयो भन्दैमा उत्पादन, आय र रोजगार तत्कालै बढ्ने पनि होइन। यो त व्यवसाय गर्न सहज वातावरण बनाउने माध्यम मात्र हो, जसले स्वदेशीविदेशी लगानीलाई आकर्षित गर्न मद्दत गर्छ। साथै ११० औं स्थानबाट ९४ औं स्थानमा उक्ल्यो भन्दैमा लगानीको ओइरो लाग्ने कुरा पनि होइन। लगानीको दृष्टिले अत्यन्त प्रतिस्पर्धात्मक बजारमा लगानीकर्ताले लगानीमा रहेको जोखिम, करका दर र कर प्रशासनको रबैया, बैंकको ब्याजदर र बैंक प्रशासनको कार्यशैली, भौतिक पूर्वाधारको अवस्था, शान्तिसुरक्षाको स्थिति, सुशासनको स्थिति, वातावरणीय स्वच्छताको अवस्था आदि धेरै कुरा हेर्छन्। त्यसैले नेपालको सन्दर्भमा यो इन्डेक्समा भएको यो सुधार भनेको १० अंक ल्याएर अनुत्तीर्ण भएको विद्यार्थीले १५ अंक ल्यायो भनेजस्तै हो, जुन पनि अनुत्तीर्ण नै हुने अंक हो। तर यसो भनेर यो सुधारको अवमूल्यन गर्न खोजिएको होइन, केवल यतिले मात्र रोटी नसेकिने भएकाले सुधारको प्रयास जारी राख्नुपर्छ र सुधारको रफ्तार बढाउनुपर्छ मात्र भन्न खोजिएको हो। दुईचार महिना निर्यात बढ्यो भन्दैमा फुर्कनु मूतको न्यानो भनेजस्तै हो। दिगो रूपमा निर्यात बढाउन त सरकारको बलियो प्रतिबद्धता, निर्यातमैत्री नीति र निर्यातयोग्य वस्तुहरूको प्रचुर मात्रामा आन्तरिक उत्पादन गर्नुपर्छ। चर्चाको शिखरमा रहेको अर्को विषय हो व्यापार घाटामा संकुचन आएको कुरा। भन्सार विभागले सार्वजनिक गरेको यो आर्थिक वर्षको पहिलो त्रैमासको व्यापार तथ्यांकअनुसार यस अवधिमा निर्यात १४४१ प्र्रतिशतले बढेको भए पनि कूल वैदेशिक व्यापार ८८६ प्रतिशतले घटेको छ। यसको अर्थ नेपालको वैदेशिक व्यापारमा निर्यातको कुनै हैसियत छैन भन्ने हो। किनभने, नेपालको कूल वैदेशिक व्यापारमा निर्यातको अंश अहिले पनि केवल ७५ प्रतिशत मात्र र आयातको अंश ९२५ प्रतिशत छ। त्यसैले कूल व्यापार घट्नुमा आयात १०३४ प्रतिशतले घट्नु जिम्मेवार छ। यस अवधिमा निर्यात १४४१ प्रतिशतले बढेको भए पनि रकममा यो वृद्धि केवल तीन अर्ब ४३ करोड मात्र छ। जबकि आयात १०३४ प्रतिशतले घटेको भए पनि रकममा यो संकुचन ३८ अर्ब ६४ करोड छ। त्यसैले आयातको आकार अत्यधिक भएकाले यो कम दरले घटे पनि रकममा त्यो ठूलो हुन्छ। त्यसैले गर्दा कूल वैदेशिक व्यापार यस अवधिमा ८८६ प्रतिशतले घटेको हो। कुनै पनि देशका लागि निर्यात बढ्नु र व्यापार घाटा घट्नुलाई सकारात्मक मानिन्छ। तर यदि त्यो घाटा आयातमा संकुचन आएर घटेको हो भने त्यसलाई त्यति स्वस्थकर मानिँदैन। सरकारले मदिरालगायतका विलासिताका वस्तु आयातलाई निरुत्साहित गरिएकाले आयात घटेको भनेको छ। यसलाई राम्रै मान्न सकिने भए पनि आयात घट्दा कुनै न कुनै किसिमको आर्थिक गतिविधिमा संकुचन आउनुका साथै राजस्व परिचालनमा पनि असर पर्छ। त्यसैले अहिले नेपालमा यस्ता वस्तुको आयातमा गरिएको कडाइ व्यापार घाटा कम गर्न र विदेशी मुद्रा जोगाउन लिइएको तात्कालिक कदम भएकाले यसलाई अन्यथा ठान्नु हुँदैन। तर यहाँ निर्यात बढेको भन्ने कुरामा भने गम्भीर प्रश्न उठ्ने देखिन्छ। यस अवधिमा भारततर्फ सात अर्ब २३ करोड मूल्यबराबरको प्रशोधित सोयाबिन आयल र पाम आयल निर्यात भएको छ। यी तेलको निर्यात नै भारततर्फको निर्यातमा शीर्ष स्थानमा छ। यो निर्यात नै यस अवधिमा समग्र निर्यात बढ्नुको मुख्य कारण हो। यो कुरा स्वयम् अर्थ मन्त्रालयले प्रकाशित गरेको दोस्रो अर्थ बुलेटिनमा पनि उल्लेख छ। यो सर्वविदित कुरा हो कि सोयाबिन आयल र पाम आयल नेपालका आफ्ना उत्पादन होइनन्। यी तेल शतप्रतिशत नै मलेसिया र इन्डोनेसियाबाट आयात गरिन्छ र भारततर्फ निर्यात गरिन्छ। यस्तो तेलको आयात र निर्यातलाई वैधता नै दिइएको छ। अन्यथा भन्सार विभागले यिनको तथ्यांक संकलन र सार्वजनीकरण गर्ने थिएन। यसो किन भइरहेको छ भने भारतमा यस्ता तेलको आयातमा ४० प्रतिशत भन्सार लाग्छ भने नेपालमा केवल १० प्रतिशत मात्र भन्सार लाग्छ। त्यसैले यस्ता तेल भारतका व्यापारीहरूले बाहिरबाट सोझै आयात गर्दा धेरै महोँ पर्छ भने नेपालमार्फत आयात गर्दा सस्तो पर्छ। यो स्थितिबाट नेपालका भारतीय मूलका व्यापारीहरूले भरपूर फाइदा उठाइरहेका छन्। यस्तो विगतदेखि नै विभिन्न वस्तुमा हुँदै आएको छ। कुनै वस्तुको आयातमा नेपालमा भन्दा भारतमा अलिबढी भन्सार लाग्ने भयो भने यस्तो स्थिति सिर्जना हुन्छ। बेलाबेलामा सुन आयातमा यस्तो हुने गरेको सर्वविदित छ। निकट विगतमा बनस्पति घिउमा पनि यस्तै भएको थियो। साठीको दशकमा दशौं अर्ब रुपैयाँको बनस्पति घिउ भारत निर्यात हुने गर्दथ्यो। तर पछि भारतले बनस्पति घिउमा लाग्ने भन्सार दर घटाएपछि नेपालको त्यस्तो घिउको निर्यात बन्द भएको थियो। अहिले बनस्पति तेल (सोयाबिन र पाम) को त्यही स्थिति छ। तर कुनै दिन भारतले यी तेलको आयातमा लाग्ने भन्सार दर घटाइदियो भने तत्कालै यो निर्यात पनि पूर्णरूपमा सुक्छ। यसमा कुनै शंका छैन। भारतले निकट भविष्यमा यसो गर्दै छ भन्ने संकेतहरू आइरहेका पनि छन्। आयातीत वस्तु पुनः निर्यात गरेर पनि सिंगापुर, हङकङ (चीन) जस्ता केही मुलुक धनी भएका छन्। यो आपत्तिको कुरा होइन। तर नेपालको सन्दर्भमा त्यो कुरा लागू हुन सक्दैन। किनभने नेपालको त्यस्तो निर्यात भारतकेन्द्रित छ, हुन्छ र त्यो पनि धेरैजसो भन्सार दरको अन्तरले हुने गर्छ। जब भारतले भन्सार दरमा परिवर्तन गर्छ, तब त्यस्तो निर्यात पूर्णतः धराशायी हुन्छ, हुने गरेको छ। त्यस्ता निर्यातबाट मुलुकमा मूल्य अभिवृद्धि पनि नगन्य मात्र हुन्छ, रोजगार पनि बढ्दैन र धेरै मानिस त्यसबाट लाभान्वित पनि हुँदैनन्। यस्तो निर्यात टिकाउ हुँदैन, यो त मौकामा चौका हान्ने किसिमको निर्यात हो। त्यसैले यस्तो निर्यात दुईचार महिना बढ्यो भन्दैमा फुर्कनु भनेको मूतको न्यानो भनेजस्तै हो। दिगो रूपमा निर्यात बढाउन त सरकारको बलियो प्रतिबद्धता, निर्यातमैत्री नीति र निर्यातयोग्य वस्तुहरूको प्रचुर मात्रामा आन्तरिक उत्पादन गर्नुपर्छ।"
त्रिवि नेतृत्वका अप्ठ्यारा,"मुलुकभर ११ वटा विश्वविद्यालय सञ्चालनमा छन्। विश्वविद्यालयकै हैसियतमा सञ्चालन भएका तर क्याम्पसलाई सम्बन्धन दिन नपाउने मानित विश्वविद्यालयका रूपमा रहेका चारवटा प्रतिष्ठान छन्। यी सबै निकायमा उपकुलपति नियुक्त हुन्छन्, तर सधैं चर्चामा रहन्छ त्रिभुवन विश्वविद्यालय। मुलुककै सबैभन्दा ठूलो र पुरानो विश्वविद्यालय भएको नाताले धेरैको पहिलो नजर यो विश्वविद्यालयमा पर्नु स्वाभाविक हो। पुरानाको अर्थ परिपक्क पनि हो, तसर्थ उच्च शिक्षामा त्रिविले अवलम्बन गर्ने शैक्षिक प्रणाली र अभ्यास त्रिविभन्दा पछि खुलेका विश्वविद्यालयका लागिसमेत मार्गदर्शक बन्न सक्छन्। यो भूमिकामा त्रिवि कति सक्षम भएको छ वा छैन, बहसको विषय बनेको छ। भएका विश्वविद्यालयमध्ये उच्च शिक्षाको ८० प्रतिशत भार यही विश्वविद्यालयले बहन गरिरहेको तथ्यले पनि त्रिविको भूमिका नेतृत्वदायी हुँदै आएको स्पष्ट हुन्छ। यसअन्तर्गत ६२ वटा आंगिक र एक हजार ६२ सम्बन्धन प्राप्त क्याम्पस सञ्चालनमा छन्। चार अनुसन्धान केन्द्र, पाँचवटा अध्ययन संस्थान, चार संकाय तथा नौवटा डिन कार्यालय त्रिविमा छन्। प्राध्यापक कर्मचारी १५ हजारको हाराहारीमा छन्। यही कारणले पनि हुन सक्छ उपकुलपति नियुक्ति गर्दा कुलपतिसमेत रहेका प्रधानमन्त्रीले पहिलो नजर त्रिविमै लगाए। नेपाल मेडिकल काउन्सिलका पूर्वअध्यक्ष रहेका प्राध्यापक डा धर्मकान्त बाँस्कोटा आइतबार उपकुलपतिमा नियुक्त भए। त्रिविबाहेक भदौ पहिलो साता उपकुलपतिको म्याद सकिएको कृषि तथा वन विज्ञान, नेपाल संस्कृत, पूर्वाञ्चललगायतका विश्वविद्यालयलाई प्रधानमन्त्रीले प्राथमिकतामा पारेनन्। यी विश्वविद्यालयमा उपकुलपति नियुक्त हुने प्रक्रिया मात्र आरम्भ भएको छ। त्रिविअन्तर्गतकै शिक्षण अस्पतालमा लामो समय नाक, कान तथा घाटी रोगविशेषज्ञको रूपमा बिताएका बाँस्कोटाका काँधमा त्रिवि सुधार्ने चुनौती चानचुने छैन। मेडिकल काउन्सिलबाट फर्कंदा उनमा जुन प्रकारको सन्तुष्टि थियो, त्रिविबाट चारबर्से कार्यकाल पूरा गरेर फर्कंदाको जस्तो सन्तुष्टि नहुन सक्छ, त्रिविकोे लथालिंग शैक्षिक तथा प्रशासनिक अवस्था हेर्दा। त्रिवि पछिल्लो समय राजनीतिक भागबण्डाको रोगले ग्रस्त छ। पदाधिकारी त्रिविलाई भन्दा पनि आफू र आफ्नो मान्छेलाई कसरी राम्रो बनाउने भन्ने ध्याउन्नमा मस्त छन्। विश्वविद्यालयलाई कसरी सुधार गर्ने भन्ने चिन्तन बोकेका प्राध्यापक कर्मचारी निकै कम छन्। उपकुलपतिको पद बहालीपछि विश्वविद्यालय सुधार कहाँबाट सुरु गर्ने भन्ने भेउ पाउन बाँस्कोटालाई समेत हम्मेहम्मे छ। क्याम्पसको प्रमुख र सहायक प्रमुख, परीक्षा नियन्त्रक र सहनियन्त्रक, डिन र सहायक डिनदेखि अनुसन्धान केन्द्रका निर्देशकसमेत भागबण्डामै नियुक्त भइरहेका छन्। महाशाखाका प्रमुख नियुक्तिमा पनि राजनीतिक भागबण्डा छ। यसको नकारात्मक असर विश्वविद्यालय सुधारमा परेको छ। कुनै गतिलो प्राज्ञिक विषयमा निर्णय गर्नुपर्यो भने पनि कुन दलनिकटका व्यक्तिलाई फाइदा वा घाटा पर्छ भनेर विश्लेषण गरेर मात्र फाइल अघि बढ्छ। त्रिविको नेतृत्वमा अहिले विशेषतः नेपाल कम्युनिस्ट पार्टी, कांग्रेस, मधेसवादी दल तथा मोहन वैद्य नेतृत्वको दलनिकटका प्राध्यापकको नियुक्ति बढी छ। यसअघिका उपकुलपति, शिक्षाध्यक्ष र रजिस्ट्रारको नियुक्ति पनि यस्तै भागबण्डामा गरिएको थियो। विश्वविद्यालयकै हितमा कुनै निर्णय गर्नुपर्यो भने पनि तीनजना पदाधिकारीको अनुहार तीनतर्फ फर्किएको हुन्थ्यो। आफूअनुकूल निर्णय गर्न नपाएका कारण पदाधिकारीबीच थुपै्रपटक बोलचाल नै बन्द हुने अवस्था आएको ती पदाधिकारीले अनौपचारिक कुराकानीका क्रममा व्यक्त गरेका थिए। उपकुलपति कार्यालयले गरेको निर्णय शिक्षाध्यक्ष कार्यालयलाई जानकारी नहुने र शिक्षाध्यक्ष कार्यालयको गतिविधि उपकुलपतिलाई जानकारी नभएका दर्जनौं उदाहरण छन्। यसअघि उपकुलपति तीर्थ खनिया कांग्रेस, शिक्षाध्यक्ष सुधा त्रिपाठी तत्कालीन माओवादी र रजिस्ट्रार डिल्ली उप्रेती तत्कालीन एमालेको कोटाबाट नियुक्त भएका थिए। उनीहरूभित्र छिरेको दलीय नियुक्तिको प्रभाव सम्बन्धित निकायमातहतका कार्यालयका सामान्य कर्मचारीको सरुवाबढुवादेखि नियुक्तिका क्रममा समेत देखिएको थियो। प्रशासन र व्यवस्थापनमा दक्ष भए पनि नवनियुक्त उपकुलपति बाँस्कोटा आफैं पनि राजनीतिक रङबाट मुक्त छैनन्। उनी नेकपानिकट मात्रै होइनन्, प्रधानमन्त्री र राष्ट्रपतिले समेत रुचाइएको व्यक्ति हुन्। त्रिवि सुधार्ने हो भने विगतको राजनीतिक रङलाई विश्वविद्यालयबाहिरै छाड्नुपर्छ। उनले पनि जिम्मेवारी बहनका क्रममा राजनीतिक आस्था प्रकट गरे भने त्रिविजस्तो प्राज्ञिक संस्थामाथि ठूलो घात हुनेछ। त्रिवि सुधार कहाँबाट थाल्ने भन्ने प्रश्न पेचिलो छ। राज्यको अर्बौं लगानी भइरहेको आंगिक क्याम्पसमा विद्यार्थी घट्ने क्रम बढ्दो छ। त्रिविमा नियुक्ति लिएर निजी कलेजमा पढाउने प्राध्यापकको लस्कर छ। उनीहरू त्रिविमा मेहनत गर्दैनन्, तर आफैंले लगानी गरेको क्याम्पसमा शैक्षिक, प्रशासनिक तथा व्यवस्थापकीय पाटोमा समेत निकै अब्बल क्षमता प्रदर्शन गर्छन्। यही कारणले यस्ता प्राध्यापकलाई त्रिविमा तलब, निजीमा पढाइ भन्ने आरोप लाग्दै आएको छ। यस्तो आरोपबाट प्राध्यापक र कर्मचारीलाई मुक्त गराउनु बाँस्कोटाका लागि चुनौती छ। आफूनिकट संगठनकै प्राध्यापक तथा कर्मचारीलाई समेत आफ्नो टिमभित्र पार्न उनलाई कठिन छ। यसका लागि कूटनीतिक निर्णय क्षमता खाँचो छ। परीक्षाको विश्वसनीयता, झण्झटिलो प्रशासनिक कार्य, पढाइको स्तरीयतामाथिको प्रश्न त्रिविको अर्को समस्या हो। उपकुलपतिको पद बहालीपछि विश्वविद्यालय सुधार कहाँबाट सुरु गर्ने भन्ने भेउ पाउन बाँस्कोटालाई समेत हम्मेहम्मे छ। यससँगै त्रिविमा अहिले राजनीतिक अस्थिरता, आर्थिक स्रोतको अभाव, विज्ञ जनशक्तिको कमी र नीति नियमन पालना गराउन नसक्नुलगायतका समस्या पनि छन्। आंगिक क्याम्पसहरूमा न्यून विद्यार्थी भर्ना हुनु, भौतिक पूर्वाधार र शैक्षिक सामग्रीको अभाव, भएका संरचनाको जगेर्ना गर्न नसक्नु, खेर गएको जग्गाको सदुपयोग नहुनु, प्राध्यापकहरू परम्परागत सोचाइका भएकाले अनुसन्धान, तालिम, सेमिनार र गोष्ठीमा भाग लिने अवसर नहुँदा आधुनिक सूचना प्रविधिको प्रयोग हुन नसकेको तीतो यथार्थ छ। विद्यार्थी नै नभएको विषयमा नियुक्ति पाएका प्राध्यापकलाई समायोजन गर्नु, दलैपिच्छे खुलेका प्राध्यापक तथा कर्मचारी संगठनमा आबद्ध भएकै आधारमा दैनिक जिम्मेवारीबाट पन्छिन खोज्ने प्राध्यापक कर्मचारीलाई नियन्त्रण गर्नु उपकुलपतिका लागि अर्को चुनौती हो। प्राध्यापक र विद्यार्थी राजनीति हावी भएबाट तालाबन्दीको संस्कार बढ्दो छ। राजनीतिक आस्थाका आधारमा पदाधिकारी नियुक्ति हुँदा विज्ञ र सक्षम व्यक्तिलाई पनि राजनीतिक ट्याग लगाई अवरोध सिर्जना गर्ने परिपाटी विश्वविद्यालयभित्र व्याप्त छ। विद्यार्थी संगठन पनि शैक्षिक मुद्दा उठाउनेभन्दा पनि कुन पदाधिकारीलाई कति फाइदा हुन्छ भन्ने हिसाब गरेरै अभियान सञ्चालन गरिरहेका छन्। राम्रै काम गरे पनि आफ्नो संगठनविरोधी उपकुलपति छन् भने आन्दोलन चर्काइहाल्ने प्रवृत्ति विद्यार्थी संगठनमा झांगिएको छ। अझ एकै संगठनभित्र पनि फरकफरक गुटबाट छुट्टाछुट्टै आन्दोलन गर्ने र सानो समस्या आयो भने पनि केन्द्रीय नेतृत्वको सहमतिविनै तालाबन्दीमा उत्रिहाल्ने गलत अभ्यास विद्यार्थी संगठनमा बढिरहेको छ। त्रिविका अधिकारीले गलत काम गर्दैनन् भन्ने होइन। अनियमितता गर्ने कर्मचारीलाई कारबाही गर्नेभन्दा पनि गुट समातेकै भरमा चोख्याउने परम्परागत अभ्यास त्रिविको हरेक निकायमा छ। प्राध्यापक तथा कर्मचारी नियुक्तिमा हुने चलखेल पुरानो र ठूलो समस्या मात्र होइन, यसले त्रिविलाई समेत गाँजेको छ। यसले समग्र विश्वविद्यालय प्रशासनलाई कमजोर बनाएको छ। कमजोर प्रशासन संयन्त्रका कारण विश्वविद्यालयको शैक्षिक क्यालेन्डर पालना गराउन समस्या उत्पन्न भएको छ। अन्य विश्वविद्यालयबीच सहकार्य र समन्वयको अभाव पनि छ। त्रिविले उच्च शिक्षामा पिछडिएको वर्ग र लक्षित समूहलाई आकर्षित गराउन सकेको छैन। २०६७ सालमा खुलेका कृषि तथा वन विज्ञान, सुदूरपश्चिमाञ्चल तथा मध्यपश्चिमाञ्चल विश्वविद्यालयसँगको जग्गा विवाद अझै टुंगिएको छैन। यी विश्वविद्यालयबीच थुपै्र शैक्षिक कार्यक्रम जुधिरहेका छन्। एकै स्थानमा दुई विश्वविद्यालयको एकै प्रकारको शैक्षिक कार्यक्रम सञ्चालन हुँदा विद्यार्थी अभाव भएको छ भने दुवै विश्वविद्यालयले अनावश्यक रूपमा प्राध्यापक पाल्नुपर्ने बाध्यता छ। प्राध्यापकका समस्या पनि थुपै्र छन्। मर्यादाक्रममा प्राध्यापकलाई सरकारको सचिवसँगै राखिएको छ। तर, सेवासुविधामा निकै भिन्नता छ। दक्षिण एसियाका अन्य मुलुकका प्राध्यापकको तुलनामा त्रिविका प्राध्यापकको सेवा सुविधा न्यून छ। बरु अध्ययनअनुसन्धानमा प्रेरित गरेरै भए पनि प्राध्यापकको सुविधातर्फ पनि ध्यान दिनुपर्ने बेला भएको छ।"
आमाहरूले कहिले बोल्ने ?,"महिला साक्षर भएर मात्रै आत्मनिर्भर बन्न सक्लान् त ? पतिले पढेको शिक्षाले पत्नीलाई शिक्षित बनाउला त ? सबै महिलाले आफूले भन्दा बढी पढेको पुरुषसँग बिहे गर्न किन खोजेका होलान् ? आफूले भन्दा कम पढेको पुरुषसँग बिहे गर्न नै नहुने हो र ? उच्च शिक्षा जागिर खानकै लागि मात्रै हो त ? छोरीको उच्च शिक्षाको अध्ययन पूरा नहुँदै बिहे गरिदिन किन हतारिन्छन् घरपरिवार ? छोरालाई जागिर खाएपछि बिहे गर भन्ने बाबुआमाले छोरीलाई पनि जागिर खाएपछि बिहे गरौली भन्न किन सक्दैनन् ? छोराको पढाइ उसको करिअर पथसँग जोड्ने तर छोरीको पढाइलाई राम्रो ज्वाइँ पाउनकै लागि सोच्ने कति कमजोर हो हाम्रो मानसिकता ? सोच्दै र खोज्दै जाने हो भने हामीभित्र यस्ता प्रश्नको खातैखात लाग्छन्। बाबु शिक्षित भएर छोराछोरीले नपढेका केही परिवार हामीले प्रत्यक्ष रूपमा देखेका छौं तर आमा शिक्षित भएर छोराछारीले नपढेको परिवार हामीले सजिलै भेटाउन सक्दैनौं। छोराछोरीलाई असल बनाउन, सही बाटोमा हिँडाउन आमा शिक्षित हुन जरुरी छ। धेरै नेपाली छोरीको पढाइले बिहेसँगै निरन्तरता पाउँदैन। जुन तहमा पढेको भए पनि बिहेपछाडिको असहज परिस्थितिले पढाइ छोड्न विवश हुन्छन्। आफ्नो पढाइ छाडेर पतिलाई पढाउन सहयोग गर्ने तमाम दिदीबहिनी प्रशस्त छन्। जसले गर्दा माध्यमिक तहको शिक्षाले मात्रै उनीहरूलाई शिक्षित बनाउँदैन। आत्मनिर्भरताको बाटोमा हिँड्न सहयोग गर्दैन एकातिर भने अर्कातिर आफ्नै सन्ततिले पनि कम पढेकी आमालाई तुलनात्मक रूपमा कम आदर र सम्मान गरेको भेटिन्छ। छोराछोरी धेरै बाबासँग डराउने र आमासँग नडराउने गर्छन्। एउटा शिक्षित, आत्मनिर्भर आमा बन्न सक्ने हो भने छोराछोरी पनि त्यही बाटोमा लाग्न सहज हुन्छ। आमालाई सम्मान, आदर गर्नुको सट्टा नमीठा प्रश्न गर्ने हिम्मत गर्दैनन्। यस अर्थमा पनि महिलाले उच्च शिक्षा हासिल गर्नु अनिवार्य हुन्छ। ज्ञान हासिल गर्नु भनेको जागिर खानलाई मात्रै होइन। जागिर भनेको त आवश्यकता भए, उचित राम्रो अवसर भएको खण्डमा खाने हो तर पढाइ, ज्ञान भनेको जागिरभन्दा निकै महत्वपूर्ण हो। यसले सुखमा नमात्तिन र दुःखमा नआत्तिन सिकाउँछ। उचित व्यवहार गर्न सिकाउँछ। आफ्नो घरपरिवार, छोराछारी, इष्टमित्रहरूलाई राम्रो स्कुलिङ गर्दै सिंगो मुलुकको उन्नतिका खातिर अगाडि बढ्ने बनाउँछ। कसैले चोर्न नसक्ने, कसैले हर्न नसक्ने, अंशबण्डा लगाउन पनि नपर्ने वास्तवमा शिक्षा अति नै महत्वपूर्ण चिज हो। पुरुषहरू जस्तै महिलाले पनि उच्च शिक्षाको ज्ञान हासिल गर्न जरुरी छ। छोरीलाई उच्च लेभलको शिक्षा हासिल गरेर आत्मनिर्भर भएपछि मात्र बिहे गर्नेगराउने चलन बसाल्नुपर्छ। जसरी छोराहरू बिहेको लागि हतारिँदैनन् त्यसैगरी छोरीहरूलाई पनि सिकाउनुपर्छ। छोरी नै सक्षम भएपछि, छोरी नै आत्मनिर्भर भएपछि असल संस्कारमा हुर्केको, दाइजो नखोज्ने ज्वाइँ रोजे उत्तम हुन्छ। ज्वाइँले छोरीले भन्दा बढी पढेकै हुनुपर्छ भन्ने हाम्रो मानसिकता हटाउन जरुरी छ। जब छोरीहरू नै हरेक कुराले सक्षम छन् भने समझदारीमा घरपरिवार चलाउन सकिहाल्छन्। छोरीको पनि आफ्नै पहिचान हुन्छ। नाम आफ्नै हुन्छ। काम आफ्नै हुन्छ। सबै कुरामा ठूलो ज्वाइँ खोज्न आवश्यक पर्दैन। अहिले सरकारी स्कुलमा गएर हेर्ने हो भने तल्ला तहका विद्यार्थीमा छात्र भन्दा छात्राको संख्या बढी पाइन्छ। आज पनि छोरा र छोरीमा शिक्षा दिनेमा निकै विभेद छ। छोरालाई प्रायजसो राम्रा प्राइभेट स्कुलमा पढाउने हुनाले नै सरकारी स्कुलमा छात्राको संख्या बढेको हो। तल्लो तहको शिक्षा पास हुने छात्रा पनि उच्च शिक्षामा निकै पछि परिरहेका छन्। यसो हुनुमा हाम्रो समाजमा, हाम्रो परिवारमा अहिलेसम्म पनि छोरी साक्षर भए भइहाल्छ नि भन्ने सोच छ। छोरीलाई स्नाकोत्तरसम्म पढाएर, उसलाई आत्मनिर्भर बनाउने सोच राख्नेहरू औंलामा गन्न सकिने मात्र छन्। धेरैलाई दस पास भएपछि र केहीलाई पलस टुको अध्ययन सकेपछि बिहे गरिदिने चलन, परम्परा र संस्कारले महिलाले स्नातक र स्नाकोत्तर तहको अध्ययन गर्न पाएका छैनन्। एउटा विषयमा विशिष्टता हासिल गर्न नसकेसम्म सामान्य तहको अध्ययनले मात्र व्यक्तिको समग्र व्यक्तित्व विकास हुन सक्दैन। यसैले हरेक क्षेत्रमा तुलनात्मक रूपमा पुरुषभन्दा महिला कमजोर हुन बाध्य छन्। जन्मँदै कोही पनि बलियो र कमजोर हुँदैन। उसलाई कमजोर र बलियो बनाउने भनेको घरपरिवारले हो, समाजले हो, रीतिरिवाजपरम्परासंस्कारले हो, मानसिकताले हो र अन्य धेरै कुराको प्रभावले हो। जब एउटै कोखबाट जन्म लिएका, एउटै दूध चुसेर हुर्केका छोराछोरीका बीचमै उसकै जन्म दिने बाबुआमाले विभेद गर्छन् भने अरू कसले न्याय गर्ला ? छोरीहरू जन्मदाताबाटै हेपिन पुग्छन् भनेपछि झन् कसरी शिर ठाडो पार्लान् ? पितृसत्ताको चपेटामा चिप्लँदै माथि जान कति अप्ठ्यारो होला ? अब पहिलेका विभेदपूर्ण कुरीति र कुसंस्कारलाई जरैदेखि उखेल्न हरेक आमा सचेत हुनुपर्ने बेला आएको छ। पहिला यस्तो थियो, अहिले यस्तो किन भनेर टाठाबाठा छोरीहरूलाई कराउन छाडेर पहिला हामीलाई अन्याय भएको हो, शोषण भएको हो, विभेद भएको हो अब यस्तो हामीले गर्नुु हुन्न भनेर हरेक आमाले बोल्ने बेला भएको छ। अबको शिक्षामा हरेक छोरी, बहिनी, बुहारी, श्रीमतीहरू उच्च शिक्षाको अध्ययनमा छुट्नु हुन्न। मैले नपढेर दुःख पाएँ, त्यसैले मैले मेरी छोरीलाई पढाउनुपर्छ। मैले धेरै बुहार्तन सहेँ, त्यसैले मैले बुहारीलाई काममा बढी कजाउनु हुँदैन। उसलाई पनि छोरीसरह पढाउनुपर्छ। उसले मैले झैं दुःख पाउनु हुन्न। मेरी भाउजूले नपढेकीले दुःख पाउनुभएको छ। मैले पत्नीलाई पढाउनुपर्छ भन्ने मानसिकता हरेक श्रीमान्मा हुनुपर्छ। हाइलाइट पहिला हामीमाथि अन्याय, शोषण, विभेद भएको हो तर हामीले गर्नुु हुन्न भनेर हरेक आमाले नै बोल्ने बेला भएको छ।"
उपनिर्वाचनको रस्साकस्सी,"भर्खरै दसैं, तिहार, नेपाल संवत् र छठजस्ता प्रमुख चाडपर्व मनाएर हर्षित नेपालीमाझ उपचुनावको रौनक आरम्भ भएको छ। २०७६ साल कात्तिक २१ गते आआफ्नो दलका तर्फबाट गच्छेअनुसार उम्मेदवारी प्रस्तुत गर्न प्रमुख र विभिन्न राजनीतिक दल एवं स्वतन्त्र व्यक्तिहरू आन्तरिक तयारी र निर्णय प्रक्रियामा जुटेका छन्। आगामी मंसिर १४ गते प्रतिनिधिसभा सदस्य एक, प्रदेशसभा सदस्य तीन, उपमहानगरपालिका प्रमुख एक, गाउँपालिका अध्यक्ष तीन, उपाध्यक्ष एक र वडाध्यक्ष ४३ सहित ५२ स्थानमा उपनिर्वाचन हुन गइरहेको छ। दुर्घटनामा परेर वा बिमारीका कारणले निधन हुन पुगेका, घटना परिस्थितिले रिक्त हुन पुगेका संघीय प्रतिनिधिसभा सदस्यदेखि वडाध्यक्षसम्मका स्थानको पदपूर्तिका लागि निर्वाचन गरिनु नै उपनिर्वाचन हो। यसको स्पष्ट कानुनी व्यवस्था रहेको विदितै छ। मानौं सरकारले सर्वत्र सर्वनाशबाहेक केही गरिरहेको छैनजस्तो भ्रमको जुन तुँवालो सिर्जना गर्न खोजिएको छ, त्यसलाई चिर्न यसले ठोस योगदानसमेत गर्ने सामथ्र्य राख्छ। रिक्त स्थान र विगत परिणाम पहिले वाम गठबन्धनबाट साविक नेकपा (एमाले) का तर्फबाट प्रतिनिधिसभामा रवीन्द्र अधिकारी (कास्की), प्रदेशसभामा हरिशरण लामिछाने (भक्तपुर), उत्तरकुमार ओली (दाङ) र राष्ट्रिय जनमोर्चाका टेकबहादुर घर्ती (बागलुङ) विजयी हुनुभएको थियो भने तारा सुब्बा धरानको नगरप्रमुखमा चुनिनुभएको थियो। अहिले सत्तारुढ नेकपाले सूर्यध्वजावाहक उम्मेदवारका रूपमा विद्या भट्टराई प्रतिनिधिसभा कास्की २, विमला ओली प्रदेशसभादाङ ३ (ख), देवीप्रसाद ढकाल प्रदेशसभा भक्तपुर १ (क) र प्रकाश राई नगरप्रमुख, धरान उपमहानगरपालिकामा पार्टी केन्द्रीय सचिवालयको बैठक बसी संस्थागत ढंगले निर्णय गरेर आफ्ना उम्मेदवार अघि सारेको छ। साथै, वाम गठबन्धनको पुरानै सहमतिलाई बागलुङमा निरन्तरता दिने पनि निर्णय गरेको छ। गाउँपालिकातर्फ तीन अध्यक्ष रिक्त रहेकामध्ये पाँचथरको फाल्गुनन्द गाउँपालिका, संखुवासभाको मकालु गाउँपालिका र महोत्तरीको पिपरा गाउँपालिका रहेका छन्। उल्लिखित तीनमध्ये पाँचथरको फाल्गुनन्दमा पहिले नेपाली कांग्रेसले जितेको थियो। संखुवासभाको मकालु गाउँपालिकामा तत्कालीन नेकपा (एमाले) ले जितेको थियो। महोत्तरीको पिपरा गाउँपालिका राजपाले जितेकोमा साविक एमाले उपविजेता थियो। उपाध्यक्ष रिक्त रहेको हुम्लाको खार्पुनाथ गाउँपालिकामा नेपाली कांग्रेस विजयी भएको थियो। वडाध्यक्षहरूमा अधिक संख्या नेकपाकै तर्फबाट निर्वाचित थियो। पछिल्लो प्रतिनिधि तथा प्रदेशसभा निर्वाचनमा सहमति भइसकेको चुनाव चिह्न सूर्यबाट पछि हटेका कारण १० लाख हाराहारी मत वाम गठबन्धनको बदर भएको थियो। जबकि वाम गठबन्धन भएकोमा जनता औधि खुसी भएर हौसिँदै सूर्य र गोलाकारभित्र हँसियाहथौडा दुवै चिह्नमा एकसाथ मतदान गरेकाले त्यति धेरै मत बदर भएको धियो। त्यसबाट नेकपा एक्लै दुईतिहाइ हासिल गर्नबाट वञ्चित भएको तथ्य स्पष्ट छ। पार्टी एकीकरण अझै सम्पूर्ण रूपमा नटुंगिको भए पनि अहिलेको उपचुनावमा सूर्य चिह्न नेपाल कम्युनिस्ट पार्टी (नेकपा) को चुनाव चिह्न भइसकेको छ। यसबाट बदर मत खेर गएर समानुपातिकतर्फ गुमाउनुपरेको (१० लाख भागा ४५ हजार बराबर २२) स्थानको क्षति त्यस गलत निर्णयको ऐंठनजस्तो मात्र भएको छ। नेकपा (एमाले) र माओवादी केन्द्रको विगतमा कायम रहेको अलगथलग हैसियत पार्टी एकतापछि निर्वाचन आयोगमा एउटै दल दर्ता भएर अन्त्य नै गरिएको छ। जनमतको नमुना परीक्षण लोकतन्त्रमा निर्वाचन सर्वोपरि र सर्वमान्य प्रक्रिया हो, जसले जनमतको आवधिक निर्णय र जनादेश अभिव्यक्तिको कार्य गर्दछ। आवधिक निर्वाचनले नै जनतामा राजनीतिक दलहरूको लोकप्रियता र अलोकप्रियताको मापन गरेर ताजा जनादेशको फैसला गर्दछ। यसर्थ पाँचपाँच वर्षमा गरिने आम निर्वाचनको विशेष महत्व र अर्थ हुन्छ। तर उपनिर्वाचन कारणवश रिक्त हुन पुगेका स्थानहरूमा बाँकी अवधिका लागि पदपूर्ति गर्ने पूरक कानुनी व्यवस्था मात्रै हो, जसले सत्तारुढ र विपक्षी दलहरूको विद्यमान हैसियतमा तात्विक र खास अन्तर गर्ने वा पार्ने हैसियत राख्दैन। अझ हाल कायम सत्ता र विपक्षका बीचको व्यापक आकार र हैसियतको अन्तरमा यो उपनिर्वाचन केवल समुद्रबाट केही गाग्रो पानी उभाएर भर्नुजस्तो मात्रै रहेको तथ्य छर्लंगै छ। रिक्त स्थानले जनमतको यसखाले सीमिततालाई स्पष्ट गरिसकेका छन् भन्ने सबैले बुझ्न आवश्यक छ। नेपालको संविधान जारी भएपछिको स्थानीय र आमनिर्वाचनले संविधानको कार्यान्वयनमा महत्वपूर्ण कडीको काम गरेको स्पष्ट छ। आगामी उपनिर्वाचन संवैधानिक व्यवस्थाको कार्यान्वयनकै केवल पूरक अभ्यास मात्र हो। विगतमा कैयौं रिक्त स्थानहरूमा तत्कालीन सरकारहरूले उपचुनावसमेत गराउनमै ध्यान दिने गरेका थिएनन्। फलस्वरूप उपनिर्वाचनहरू नगरेर नै रिक्त स्थानको बाँकी अवधिसमेत गुजार्ने गरिएको थियो। त्यस अर्थमा केही ढिलो गरेर भए पनि उपनिर्वाचन गर्नु र जनमतलाई अद्यावधिक गर्नु निर्वाचन प्रणालीको परिपक्व अभ्यास र लोकतान्त्रिक पद्धति स्थापनामै महत्वपूर्ण कदम मान्न सकिन्छ। यसबाट मुलुकमा नवस्थापित पद्धति जनादेशको आधार र ऊर्जाद्वारा निरन्तर लोकतान्त्रिक बनिरहेको तथ्य नै स्पष्ट भएको छ। यो आफैंमा संविधान, कानुन र विधिको शासनको सफल अभ्यास र कार्यान्वयन हो।३ दुई वर्षको आंशिक परीक्षण पछिल्लो आमनिर्वाचनले नेपाली राजनीतिलाई अन्योल, संक्रमणकाल र अस्थिरताबाट मुक्त गरेर स्थायित्व र विकासको नयाँ अध्यायतर्फ अग्रसर गराएको सर्वविदितै छ। जनताको यो म्यान्डेटलाई स्वीकार गरेर संविधानले व्यवस्था गरेको अवधिभर मुलुक सञ्चालन तथा धैर्यवान् र रचनात्मक भई भूमिका निर्वाह गर्नु प्रमुख र अन्य प्रतिपक्षी दलहरूको पनि राजनीतिक दायित्व हो। विरोधका लागि विरोध वा अराजकताको खेती गरेर अथवा अकर्मण्य बनेर जनतामाझ लोकप्रिय बन्न सम्भव छैन भन्ने तथ्यमा जिम्मेवार र लामो इतिहास बोकेका तथा पटकपटक परीक्षित भएका शक्तिहरूले हेक्का राख्न आवश्यक हुन्छ। आफू सरकारमा हुँदा गरेका कामको स्मृति जनतामा ताजै हुन्छ र सत्ताबाहिर हुँदा आफ्नै कामको हेक्का नराखी क्रियाशील हुन खोज्नु दोहोरो मापदण्डको अवलम्बन हुन जान्छ। कमसेकम नेपाल कम्युनिस्ट पार्टी र नेपाली कांग्रेसजस्ता लामो ऐतिहासिक भूमिका र नेतृत्व क्षमता प्रदर्शन गरेर यहाँसम्म आइपुगेका दलहरूले आफ्नो यो छवि धूमिल बन्न दिनु हुँदैन। साझा, विवेकशील वा सत्ता गुमाएर छट्पटिएका सामन्ती निरंकुशताका अवशेषहरू उत्ताउलो भई गर्ने खालका गतिविधि र गैरजिम्मेवार भूमिकाबाट पनि जिम्मेवार तत्वहरूले जोगिन आवश्यक छ। दलहरू र तिनका नेताहरूको लोकप्रियता सधैं एक समान र निरन्तर नहुन पनि सक्छ। प्रतिपक्षमा हुँदाजस्तो सत्ता सम्हालिरहेको स्थितिमा राजनीतिक नेतृत्वले लोकप्रिय कुरा गरेर मात्र पुग्दैन। तेस्रो विश्वका नेपालजस्ता पछौटे देशहरूमा सरकारको आलोचनाको तुलनामा कार्यसम्पादन अपेक्षाअनुरूप नहुनु स्वाभाविकै मानिन्छ। सीमित साधन र स्रोत हुँदाहुँदै पनि निर्वाचनमा बाँडिएका जनप्रिय आश्वासन पूरा गर्न कठिनै पर्छ। तथापि वर्तमान सरकारले आफ्नो कुनै एक गलत निर्णयका कारण कुनै भयंकर दुष्परिणाम निम्त्याइहालेको वा राष्ट्रलाई गम्भीर क्षति पुर्याएको अवस्था होइन। कैंयौं विषय विगत सरकारका गलत निर्णय, अभ्यास र कामको भारी बोक्नुपरेको वा तिनलाई छिचोलेर अघि बढ्न सफल भइनरहेको वा नसकेकाले आलोचना भएको छ नै। सरकारका जिम्मेवार, खासमा प्रधानमन्त्री, मन्त्रीहरू र कर्मचारीतन्त्रको सुर, ताल र लय नमिलेको तथा जनअपेक्षाभन्दा भिन्नखाले कतिपय बेसुर काम गरेकोसम्म अवस्था रहेको छ। तैपनि बितेका दुई वर्षमा सरकारले धेरै महत्वपूर्ण काम गरेको छ। परिवर्तनले स्थापित गरेका मूल्यमान्यताबमोजिम कानुनी प्रबन्ध मिलाउने, जनमतको कदर गर्ने, छिमेकीहरू र सिंगो बाह्य विश्वमा राष्ट्रको सम्बन्ध र छवि उज्यालो पार्ने, बलियो सरकारको हैसियत अनुभव गराउनेजस्ता काम सरकारले गरेको छ। अवश्य पनि यस्ता काम पर्याप्त छैनन्। तर स्पष्ट रूपमा के भन्न सकिन्छ भने सरकारले बाटो बिराइहालेको छैन। ढिलासुस्ती, अलमल र अपरिपक्वताका समस्या भने प्रकट भएका छन्, जसलाई सच्याउनुपर्छ। सरकारले गरिरहेका कामको मूल्यांकन, समीक्षा र भूलचुकहरूको सुधार गर्ननिम्ति उपनिर्वाचनले आंशिक समीक्षा र नयाँ दिशाबोध गर्न सक्छ। कतिपय नयाँ शक्ति र पुराना प्रतिगामी तत्वहरूले प्रदर्शन गरिरहेका गलत हुइड्ढयालाई उचित जवाफ दिएर तिनलाई पुनः मुसिको भवः जस्तै बनाइदिनसमेत उपनिर्वाचन एउटा जनमत परीक्षणको कसी बन्न सक्छ। मानौं सरकारले सर्वत्र सर्वनाशबाहेक केही गरिरहेको छैनजस्तो भ्रमको जुन तुँवालो सिर्जना गर्न खोजिएको छ, त्यसलाई चिर्न यसले ठोस योगदानसमेत गर्ने सामथ्र्य राख्छ। खासमा उपनिर्वाचन भ्रम र यथार्थ, सही र गलत, राम्रो र नराम्रो कामका सम्बन्धमा जारी वाद, प्रतिवाद र संवाद तथा परस्परको रस्साकस्सी दुवै हो। निष्कर्षमा सरकारले गरेका राम्रा काम जनताका बीचमा व्यवस्थित ढंगले लैजाने, तदनुरूप जनपरिचालन गर्ने, जनमतको कसीमा हरेकले आफ्नो लोकप्रियता मापन गरेर ताजा जनादेशबमोजिम अघि बढ्ने लामो र निरन्तर अभ्यास प्रक्रियामा यो एउटा अवसर हो। सत्ताधारी वा विपक्षी दुवैलाई जनआकांक्षा र जनभावना बुझेर अघि बढ्नका लागि उपनिर्वाचनले सम्यक पाठ पढाउन सक्छ। यस अवसरलाई उचितरूपमा सदुपयोग गर्न सक्ने हो भने गल्ती, कमी र त्रुटि सच्याएर तथ्यपूर्ण र सही जनमार्गमा अघि बढ्न यसले मार्गदर्शन नै गर्न सक्छ। यसै अर्थमा कतिपयले यसलाई मिनी जनमतसंग्रहका रूपमा पनि लिन खोजेका र त्यस किसिमले चर्चापरिचर्चा गर्न खोजेकासम्म पाइन्छ। कूल १६५ स्थानमध्ये एक र ३३० स्थानमा ३ वटा स्थानको निर्वाचन त्यस किसिमको मिनी जनमतसंग्रह नभएर खासमा महामिनी जनमतसंग्रह मात्रै हो भन्न सकिन्छ। अर्थात् यो आवधिक निर्वाचनजस्तो राष्ट्रिय माहोल नभएर नमुना मतसर्भेक्षणजस्तो मात्रै हो। पाकिरहेको केही सिता भातले कसौंडीभरिकै भातको अवस्था थाहा हुनसक्छ। तसर्थ यसले दिने परिणाम नयाँ र भिन्नै हुने सम्भावना खासै देखिन्न, तर यसमार्फत प्रकट हुने जनमतको वस्तुस्थिति, सन्देश र दिशाबोधचाहिँ निकै अर्थपूर्ण हुनु स्वाभाविक र अनिवार्य छ। थापा नेकपाका केन्द्रीय सदस्य तथा प्रचार विभाग उपप्रमुख हुन्।"
बहुलवादको समर्थन,"वर्तमान विश्व अर्थतन्त्रसामु एकपक्षीयतावाद र व्यापार संरक्षणवाद पूर्व अनुमानभन्दा गम्भीर बन्दै गएको छ। विश्वका दुई ठूला आर्थिक राष्ट्र चीन र अमेरिकाबीच एक वर्षअघिदेखि चलिरहेको व्यापार द्वन्द्वले चीन र अमेरिकाको अर्थतन्त्रमा मात्रै नकारात्मक असर पारेको छैन, यसले विश्व अर्थव्यवस्थामाथि नै धक्का पुर्याइरहेको स्थिति छ। तर चीन निरन्तर रूपमा सुधार तथा खुलापनलाई गहन पार्दै विश्वमा बहुपक्षीय व्यापारिक प्रणालीको संरक्षण गर्दै जाने संकल्पसँगै नवीन रेसममार्ग बेल्ट एन्ड रोड को पहल गर्दै अघि बढिरहेको छ। यसैगरी चिनियाँ राष्ट्राध्यक्ष सी चिनफिङले नेपालको राजकीय भ्रमणका क्रममा उनको सम्मानमा राष्ट्रपति विद्यादेवी भण्डारीद्वारा आयोजित रात्रिभोजमा सम्बोधन गर्ने क्रममा समेत यसो भनेका थिए, वर्तमान अवस्थामा आत्मरक्षावाद, एकत्ववाद र प्रभुत्ववाद धेरै व्याप्त छ। हामीले बहुलवाद र आर्थिक उदारीकरणलाई समर्थन गर्नुपर्छ। साथै चीनले बहुलवाद र सुधार तथा खुलापन नीतिलाई निरन्तरता दिँदै जाने संकल्प र अठोटसँगै गत वर्षदेखि चीनले अन्तर्राष्ट्रिय आयात मेलाको पनि सुरुआत गरेको छ। हुन त चिनियाँ राष्ट्राध्यक्ष सीले चीनअमेरिका व्यापार द्वन्द्वअघि सन् २०१७ को मे महिनामै २०१८ बाट यस्तो अन्तर्राष्ट्रिय आयात मेलाको आयोजना गर्ने घोषणा गरेका थिए। सन् २०१८ मा विश्वकै पहिलो अन्तर्राष्ट्रिय आयात मेलाको उद्घाटन गर्दै सीले चीनले नयाँ चरणको उच्च्स्तरीय खुलापनको लक्ष्यलाई अघि सारेको घोषणा पनि गरे। उनले सम्बोधनमा भनेका थिए, यस मेलाको आयोजनाले चीन निरन्तर रूपमा बहुपक्षीय व्यापार प्रणालीका साथै स्वतन्त्र व्यापारको समर्थक र प्रवद्र्धक रहेको पुष्टि हुन्छ। यो मेला विश्व बजार पहुँचको विस्तारका लागि चीनको उल्लेखनीय पहल हो, जसबाट नयाँ मुलुकले चीनलगायत विश्वमा आफ्नो व्यापार विस्तार गर्न सक्नेछ। यसकारण पनि यो मेला चीनका लागिसमेत नयाँ व्यापार गन्तव्य खोज्ने माध्यम बनेको छ। यो चीन अन्तर्राष्ट्रिय आयात मेला विश्वकै पहिलो आयातसम्बन्धी प्रदर्शनी मेला पनि हो। चीनतर्फ निर्यात बढाउन नसक्दा व्यापार घाटा चुलिँदै गएको छ। चीनले अन्तर्राष्ट्रिय आयात मेला आयोजना गरेको बेला नेपालले आफ्नो तर्फबाट चिनियाँ मापदण्डअनुसार र चिनियाँ मागबमोजिम आफ्नो उत्पादन प्रवद्र्धनको प्रयास जरुरी छ। आयातलाई मुख्य प्राथमिकतामा राखेर मेला आयोजना गरेबाट चीनको खुलापनप्रतिको दृढता पनि अभिव्यक्त भएको छ। सन् १९७८ बाट थालिएको चीनको सुधार तथा खुलापन नीतिले चीनका लागि महत्वपूर्ण भूमिका सिर्जना गरेको छ। यस अवधिमा चीनले अर्थतन्त्र, गरिबी निवारण, विज्ञान प्रविधि आदि क्षेत्रमा उल्लेखनीय सफलता हासिल गरेको छ। आयात मेलाले चीनको खुलापन नीतिको अझै विस्तार र चीन तथा बाँकी विश्वबीच व्यापारिक तथा आर्थिक आदानप्रदानका लागि नयाँ मञ्च पनि खडा गर्नेछ। साथै विश्वका विभिन्न मुलुकबीचको व्यापारमा पनि सन्तुलन ल्याउन सहयोग पुग्ने आशा गर्न सकिन्छ। वर्तमान विश्वसामु चीन सबैभन्दा महत्वपूर्ण आर्थिक तथा व्यापारिक मुलुक बनेको छ। आउने १५ वर्षमा वस्तु तथा सेवाको चीनको आयात बजार क्रमशः ३० ट्रिलियन डलर र १० ट्रिलियन डलर पुग्ने अनुमान छ। हाल चीन विश्वमै सबैभन्दा धेरै धनाढ्यहरू भएको मुलुक पनि हो। चीनको समग्र विकाससँगसँगै चिनियाँ आम नागरिकको आमदानीमा पनि धेरै बढोत्तरी भएको छ। चिनियाँ आम नागरिकको जीवनस्तरमा आएको सुधारका कारण उपभोग्य स्तर बढ्नुका साथै केही वर्षयता उच्च गुणस्तरको आयातीत वस्तुप्रति आकर्षण पनि बढेको छ। तेह्रौं राष्ट्रिय जनकांग्रेसको दोस्रो अधिवेशनमा यस वर्ष २०१९ मा दुई हजार बिलियन युआन कर कटौती गर्ने घोषणाअनुसार व्यक्तिगत आयकरमा चालिएको सुधार कदमले चिनियाँहरूको खपत क्षमता पनि अधिक मात्रामा बढेको छ। मध्य तथा निम्नआय हुने समूहले यसबाट लाभ उठाएको देखिन्छ र यो चीनको आर्थिक वृद्धिदरको प्रेरक शक्तिसमेत बनेको छ। तथ्यांकअनुसार, चीनको कूल वैदेशिक व्यापार मात्रा यस वर्षको नौ महिनासम्म ३२३ ट्रिलियन डलर पुगेको छ। यस वर्षको नौ महिनामा सीमापार ईवाणिज्य प्लेटफर्ममार्फत खुद्रा आयातमा पनि वृद्धि देखिएको छ। चीनको वाणिज्य मन्त्रालयका अनुसार, जापान कूल मात्राको २० प्रतिशत भाग ओगटेर आयातको ठूलो स्रोत बनेको छ, दोस्रोमा अमेरिका छ। अनलाइन खुद्रा बिक्री यस नौ महिनामा १०४ ट्रिलियन डलर पुगेको छ। यस वर्षको पहिलो नौ महिनामा मुख्य बल्क कमोडिटी आयातमा पनि अधिक वृद्धि देखिएको छ। यसबाहेक पहिलो ६ महिनामा चीनको कूल आयात तथा निर्यात मूल्य २१६११५ बिलियन डलर मात्र छ, जुन वार्षिक रूपमा दुई प्रतिशतले घटेको छ। निर्यातमा ०१ प्रतिशतको वृद्धिसँगै ११७११५ बिलियन डलर र आयात ४३ प्रतिशतले घटेसँगै ९८९९९ बिलियन डलर रहेको छ। तथ्यांकले व्यापार बचत १८११६ बिलियन डलर भएको देखाउँछ। पहिल्लो समय चीनले उच्च गुणस्तरको विकासलाई प्रोत्साहन गर्दै आएको छ र आयात मेलाको माध्यमबाट उच्च गुणस्तरका उत्पादन र सेवाहरूको आयात विस्तार गर्ने, चिनियाँ उपभोक्ताहरूका लागि थप विकल्प प्रदान गर्ने र उच्च गुणस्तरीय उपभोगका लागि अन्तर्राष्ट्रिय मञ्च निर्माण गर्ने लक्ष्य रहेको देखिन्छ। साथै आयात मेला आयोजनको उद्देश्य आयात बढाउनु मात्र नभइ निर्यात संरचनामा स्थिर रूपमा वृद्धिदर कायम राख्दै उन्नत प्रविधि र विचारको पहुँचमा ध्यान केन्द्रित गर्ने रहेको चिनियाँ उपवाणिज्यमन्त्री वाङ पिङनानले सम्बन्धित कार्यक्रममा बताएका छन्। मेलाले बजार पहुँचमा सुधार ल्याउनुका साथै घरेलु उद्यमीहरूलाई उन्नत प्रविधि, उपकरण र सेवाहरू अपनाउन र स्तर वृद्धिका लागि थप अवसर प्रदान गर्ने उनको भनाइ छ। केही वर्षयता चीनले आयात बढाउने भन्दै आएको छ। आयातको विस्तारबाट नागरिकको मागलाई बढाउने मात्र नभई अर्थतन्त्रको वृद्धिलाई पनि प्रवद्र्धन गरिनेछ। यसपटकको दोस्रो चीन अन्तर्राष्ट्रिय आयात मेला यही नोभेम्बर ५ मंगलबारदेखि १० तारिखसम्म चीनको सांघाईमा हुँदैछ। फ्रान्स, ग्रिस र जमैकाका राष्ट्र प्रमुखसँगै जी २० समूहका सदस्य राष्ट्रहरू, बीआरआईमा आबद्ध मुलुकहरू गरी १४० देशको सहभागिता र ६४ वटा मुलुक, क्षेत्र तथा अन्तर्राष्ट्रिय संगठनका गरी तीन हजारवटा कम्पनीको प्रदर्शनी मेलामा सक्रिय सहभागिता रहने छ। अक्टोबर २१ सार्वजनिक मेला सम्बन्धित सूचीअनुसार, १९२ वटा अमेरिकी कम्पनीको सहभागिता रहनेछ। चीनअमेरिकाबीच व्यापार घर्षण रहँदारहँदै पनि उल्लेखनीय रूपमा अमेरिकी कम्पनीले सहभागिता जनाएका छन्। पहिलो मेलाको तुलनामा यसपटक आयोजना गरिने व्यावसायिक प्रदर्शन क्षेत्रको क्षेत्रफल २ लाख ७० हजार वर्ग मिटरबाट बढाएर ३ लाख ३० हजार वर्गमिटर पुर्याइएको छ। प्रदर्शनी क्षेत्रफलको विस्तार गरिए पनि सबै आवेदक व्यवसायीहरूलाई प्रदर्शनीमा सहभागी गराउन सकिएको छैन। तथ्यांकअनुसार, पहिलो मेलामा हस्ताक्षरित कूल रकम ५७ अर्ब ८३ करोड अमेरिकी डलर पुगेको थियो। उक्त मेलाको राष्ट्राध्यक्ष सीले उद्घाटनका साथै मेला अवधिमा होङछयाउ अन्तर्राष्ट्रिय आर्थिक मञ्च पनि सञ्चालन हुनेछ। यसैबीच, चिनियाँ राष्ट्राध्यक्षको नेपालको राजकीय भ्रमणपश्चात् नेपाल र चीनले जारी गरेको संयुक्त वक्तव्यको ६ नम्बरको बुँदामा दुई पक्षले अर्थतन्त्रका विभिन्न क्षेत्रहरू व्यापार, पर्यटन, लगानी, उत्पादन क्षमताका क्षेत्रहरूमा सहकार्यलाई कसिलो बनाउन र जनसाधारणको जीवनस्तर उकास्न साथै पारस्परिक विकास प्रवद्र्धन गर्ने पक्षमा सहमति जनाएको उल्लेख छ। साथै उक्त बुँदाको दोस्रो हरफमा भनिएको छ चिनियाँ पक्षले नेपाली पक्षलाई सांघाईमा आयोजना हुने दोस्रो चीन अन्तर्राष्ट्रिय आयात मेलामा सहभागिताका लागि स्वागत गर्छ। राष्ट्राध्यक्ष सीको नेपाल भ्रमणअघि प्रकाशित उनको हस्ताक्षरित लेखमा पनि उक्त मेलामा भाग लिई नेपालका विशिष्ट उत्पादनलाई चीनमा निर्यात गर्न चीन नेपाललाई स्वागत गर्छ भनी उल्लेख गरिएको छ। तर विडम्बना नेपालको तर्फबाट सचिवस्तरीय सहभागिता मात्र छ। नेपालबाट उद्योग तथा वाणिज्य मन्त्रालयका सचिव, व्यापार प्रवद्र्धन तथा निकासी प्रवद्र्धन केन्द्रका कार्यकारी निर्देशक, नेपाल पर्यटन बोर्ड, हस्तकला महासंघका प्रतिनिधि तथा निजी स्तरमा व्यापारीहरूको सहभागिता रहने बुझिएको छ। यसरी चिनियाँ राष्ट्राध्यक्षले समेत पटकपटक आह्वान गरिएको मेलामा नेपालको न्यून सहभागिता नेपालकै लागि सोचनीय बन्न पुगेको छ। चिनियाँ राष्ट्राध्यक्षको ऐतिहासिक भ्रमणको चर्चा सेलाइसकेको छैन तर नेपालका उत्पादनहरूलाई चीनमा निर्यात गर्न चीन नेपाललाई स्वागत गर्छ भन्ने उनको भनाइलाई भने नेपाल सरकारले नजरअन्दाज गरेको देखिन्छ। नेपालले फेरि पनि एउटा ठूलो अवसर गुमाउने देखिएको छ। नेपालले चीनतर्फ निर्यात बढाउन नसक्दा व्यापार घाटा दिनप्रतिदिन बढ्दै गएको छ। नेपालको तर्फबाट चिनियाँ मापदण्डअनुसार र चिनियाँ मागबमोजिम आफ्नो उत्पादन प्रवद्र्धनको प्रयास जरुरी छ। यो मेलालाई दुई पक्षबीचको व्यापार असन्तुलन घटाउने अवसरका रूपमा प्रयोग गर्न सक्नुपथ्र्यो। तत्कालका लागि भ्रमण वर्ष २०२० को स्वागतको तयारीमा रहेको नेपाललाई पर्यटन प्रवद्र्धनका लागि विशाल मञ्च उपलब्ध भएको देखिन्छ। यो अन्तर्राष्ट्रिय आयात मेला चीनको बहुलवादमाथिको समर्थन र खुलापनप्रतिको प्रतिबद्धतासँगै विश्व अर्थव्यवस्थाको पुनः उत्थान र वृद्धिका लागि महत्वपूर्ण रहने नै छ। तर नेपालले यत्रो ठूलो मञ्चबाट पर्यटन, व्यापारसँगै आर्थिक विकासमा फाइदा उठाउन सक्ला त ?"
पुलिस सेमिफाइनल प्रवेश,"झापा : सशस्त्र प्रहरी बलको एपीएफ टिमलाई पराजित गर्दै नेपाल पुलिस क्लब अन्नपूर्ण हाम्रो पूर्वाञ्चल गोल्डकपको सेमिफाइनलमा प्रवेश गरेको छ। एपीएफको चुनौतीलाई पुलिसले सडन डेथबाट समाप्त गरेको हो। बिर्तामोडस्थित डोमालाल राजवंशी रंगशालामा मंगलबार भएको दोस्रो क्वाटरफाइनलमा ५४ गोलले पराजित गर्दै पुलिसले अन्तिम चारमा स्थान सुरक्षित गरेको हो। निर्धारित ८० मिनेटको खेलमा दुवै टोलीले समान ११ गोलको बराबरी खेलेपछि निर्णय टाइब्रेकरबाट लिइएको हो। पुलिसका लागि भरत शाह, हेम तामाङ, मानबहादुर परियार, अन्जन राई र भोला सिलवालको प्रहार गोलमा परिणत भएको थियो भने सुमन लामा र हरि कठायतको प्रहार बाहिरिएको थियो। त्यस्तै, एपीएफका लागि सुदीप शिख्रकार, नवीन लामा, आशिष लामा र रवि थिङको प्रहार गोलमा परिणत हुँदा राजु नगरकोटी, बुद्धिमान राई र हरि कार्कीको प्रहार पुलिसका गोलरक्षक रोशन खड्काले बचाउ गरेका थिए। उनी नियमित गोलरक्षक शत्रुधन चौधरीको स्थानमा मैदान प्रवेश गरेका थिए। खेलको पहिलो हाफमा सशस्त्र प्रहरीले गोल गर्दै अग्रता लिएको थियो तर, दोस्रो हाफमा पुलिसले एक गोल गरेर खेललाई बराबरीमा फर्कायो। प्रतिस्पर्धात्मक खेलमा हरि कार्कीले गोल गर्दै एपीएफलाई अग्रता दिलाएका थिए। पुलिसका भोला सिलवाल खेलको म्यान अफ द म्याच घोषित हुँदै नगद १० हजार पुरस्कार पाए। १० वटा टिम सहभागी गोल्डकपमा बुधबार त्रिभुवन आर्मी क्लब र भारत असामको मोलवे एफसीबीच हुनेछ।"
अर्घाखाँचीमा एपिएल क्रिकेट : पहिलो खेलमा रोयल सन्धिखर्क विजयी,"सन्धिखर्क : अर्घाखाँची प्रिमियर लिग (एपिएल) क्रिकेटमा भएको उद्घाटन खेलमा रोयल सन्धिखर्कले सुपर सुपा च्यालेन्जर्सलाई १७ रनले पराजित गरेको छ । टस जितेर पहिले ब्याटिङ्ग गरेको रोयल सन्धिखर्कले निर्धारित २० ओभरमा ९ विकेटको क्षतिमा १ सय ७१ रन बनायो । एक सय ७२ रनको लक्ष्य पच्छाएको सुपर सुपा १ सय ५४ रन मात्र बनाउन सक्यो । खेलको म्यान अफ द म्याच प्रेम रायमाझी भएका छन् । उनले महत्वपूर्ण ४ विकेट लिनुका साथै २० रन पनी बनाएका थिए । सुपर सुपा च्यालेन्जर्स, एम्स स्टार, नमस्ते अर्घाखाँची र रोयल सन्धिखर्क गरी चार टिमको सहभागीता रहेको उक्त प्रतियोगीताको उपाधि जित्ने टिमलाई नगद एक लाख ५ हजार, उपविजेता टिमलाई नगद ५५ हजार, ट्रफी, मेडल र प्रमाणपत्र प्रदान गरिने अर्घाखाँची क्रिकेट संघका अध्यक्ष ऋषिकेश भट्टराईले जानकारी दिए। यसअघि अर्घाखाँची क्रिकेट संघले आयोजना गरेको एपिएल क्रिकेटको तेस्रो संस्करणको एक कार्यक्रमका बीच सन्धिखर्क नगरपालिकाका उपमेयर ठाकुर कुमार बिकले उद्घाटन गरे । मन्तव्य राख्दै उपमेयर विकले खेल र खेल जगतलाई आवश्यक पर्ने सबै कुरामा सहयोग गर्न तयार रहेको बताएका छन्। 'खेलले देशलाई अन्तर्राष्ट्रिय स्तरमा चिनाउछ, उनले भने, 'खेलाडी र खेल मैदानमा हाम्रो विशेष ध्यान छ ।' मेयर र उपमेयर कपजस्ता प्रतियोगीता आयोजना गरको नगरपालिकाले खेल क्षेत्रमा थप टेवा पुगेको उनको भनाई छ। उद्घाटन कार्यक्रम अर्घाखाँची क्रिकेट संघका अध्यक्ष ऋषिकेश भट्टराइको अध्यक्षता र पत्रकार कमल बिष्टको सञ्चालनमा सम्पन्न भएको हो।"
इङ्ल्याण्डविरुद्ध न्यूजिल्याण्ड २१ ले अघि,नेल्सन : न्यूजिल्याण्डले मंगलबार बिहान भएको इङ्ल्याण्डविरुद्धको तेस्रो टी२० सिरिजमा जित हात पारेको छ। न्यूजिल्याण्ड भ्रमणमा इङ्ल्याण्डमाथि १४ रनको जित निकाल्दै न्यूजिल्याण्डले ५ खेलका सिरिजमा २१ को अग्रता बनाएको छ । नेल्सनस्थित स्याक्स्टोन मैदानमा भएको खेलमा घरेलु टोली न्युजिल्याण्डले टस जिते पहिले ब्याटिङ गी २० ओभरमा ७ विकेट गुमाउँदै १८० रन बनाएको थियो । १८१ रनको लक्ष्य पाएको ली इङ्ल्याण्डले २० ओभरमा ७ विकेट गुमाएर १६६ रन मात्रै बनाउन सक्यो। इङ्ल्याण्डका व्याट्सम्यानले सुरुमा निकै आक्रामक ब्याटिङ गर्दै खेललाई आफ्नो नियन्त्रणमा राखेका थिए । पछि निरन्तर विकेट गुमाउँदा हार सामना गर्न बाध्य भएको हो । इङ्ल्याण्डका डेविड मालनले अर्धशतक बनाए। उनले ३४ बलको सामना गर्दै १ छक्का र ८ चौकाको मद्दतमा ५५ रन जोडे। त्यस्तै जेम्स भाइन्सले ४९ रन बनाए। यही खेलबाट इङ्ल्याण्डका लागि डेब्यू गरेका टोम ब्यान्टोनले १८ रन जोडे। इङ्ल्यान्डलाई लक्ष्यबाट रोक्न न्यूजिल्याण्डका लकी फर्गुसन र ब्लेयर टिक्नरले २२ विकेट लिए। दुबैले ४४ ओभर बलिङ गर्दै समान २५ रन खर्चिए। त्यस्तै इस सोधी र मिचेल सान्ट्नरको नाममा ११ विकेट रह्यो । पहिले ब्याटिङ गरेको न्युजिल्याण्डले ६९ रन बनाउँदा ३ विकेट गुमाएर दबाबमा आएपनि त्यसपछिका ब्याट्सम्यानले आक्रामक खेल्दै इङ्ल्याण्डका बलरमाथि हाबी भइरहे । न्यूजिल्याण्डका लागि कोलिन डे ग्रान्डहोमले अर्धशतक बनाए। उनले टिमका लागि सर्वाधिक ५५ रन जोडेका हुन्। त्यस्तै मार्टिन गुप्टिलले ३३ रन जोडे । उनले १७ बलको सामना गर्दै ७ चौका हिर्काए । इङ्ल्यान्डका लागि टोम कुरानले २ विकेट लिए । त्यस्तै चार जना बलरले समान ११ विकेट हात पारे। जितसँगै पाँच खेलको टी२०सिरिजमा न्यूजिल्याण्ड २१ ले अघि भएको छ । पहिलो खेलमा इङ्ल्याण्ड ७ विकेटले विजयी भएको थियो भने दोस्रो खेलमा २१ रनले विजयी भएको थियो।
पुलिस सेमिफाइनल प्रवेश,"झापा : सशस्त्र प्रहरी बलको एपीएफ टिमलाई पराजित गर्दै नेपाल पुलिस क्लब अन्नपूर्ण हाम्रो पूर्वाञ्चल गोल्डकपको सेमिफाइनलमा प्रवेश गरेको छ। एपीएफको चुनौतीलाई पुलिसले सडन डेथबाट समाप्त गरेको हो। बिर्तामोडस्थित डोमालाल राजवंशी रंगशालामा मंगलबार भएको दोस्रो क्वाटरफाइनलमा ५४ गोलले पराजित गर्दै पुलिसले अन्तिम चारमा स्थान सुरक्षित गरेको हो। निर्धारित ८० मिनेटको खेलमा दुवै टोलीले समान ११ गोलको बराबरी खेलेपछि निर्णय टाइब्रेकरबाट लिइएको हो। पुलिसका लागि भरत शाह, हेम तामाङ, मानबहादुर परियार, अन्जन राई र भोला सिलवालको प्रहार गोलमा परिणत भएको थियो भने सुमन लामा र हरि कठायतको प्रहार बाहिरिएको थियो। त्यस्तै, एपीएफका लागि सुदीप शिख्रकार, नवीन लामा, आशिष लामा र रवि थिङको प्रहार गोलमा परिणत हुँदा राजु नगरकोटी, बुद्धिमान राई र हरि कार्कीको प्रहार पुलिसका गोलरक्षक रोशन खड्काले बचाउ गरेका थिए। उनी नियमित गोलरक्षक शत्रुधन चौधरीको स्थानमा मैदान प्रवेश गरेका थिए। खेलको पहिलो हाफमा सशस्त्र प्रहरीले गोल गर्दै अग्रता लिएको थियो तर, दोस्रो हाफमा पुलिसले एक गोल गरेर खेललाई बराबरीमा फर्कायो। प्रतिस्पर्धात्मक खेलमा हरि कार्कीले गोल गर्दै एपीएफलाई अग्रता दिलाएका थिए। पुलिसका भोला सिलवाल खेलको म्यान अफ द म्याच घोषित हुँदै नगद १० हजार पुरस्कार पाए। १० वटा टिम सहभागी गोल्डकपमा बुधबार त्रिभुवन आर्मी क्लब र भारत असामको मोलवे एफसीबीच हुनेछ।"
इङ्ल्याण्डविरुद्ध न्यूजिल्याण्ड २१ ले अघि,नेल्सन : न्यूजिल्याण्डले मंगलबार बिहान भएको इङ्ल्याण्डविरुद्धको तेस्रो टी२० सिरिजमा जित हात पारेको छ। न्यूजिल्याण्ड भ्रमणमा इङ्ल्याण्डमाथि १४ रनको जित निकाल्दै न्यूजिल्याण्डले ५ खेलका सिरिजमा २१ को अग्रता बनाएको छ । नेल्सनस्थित स्याक्स्टोन मैदानमा भएको खेलमा घरेलु टोली न्युजिल्याण्डले टस जिते पहिले ब्याटिङ गी २० ओभरमा ७ विकेट गुमाउँदै १८० रन बनाएको थियो । १८१ रनको लक्ष्य पाएको ली इङ्ल्याण्डले २० ओभरमा ७ विकेट गुमाएर १६६ रन मात्रै बनाउन सक्यो। इङ्ल्याण्डका व्याट्सम्यानले सुरुमा निकै आक्रामक ब्याटिङ गर्दै खेललाई आफ्नो नियन्त्रणमा राखेका थिए । पछि निरन्तर विकेट गुमाउँदा हार सामना गर्न बाध्य भएको हो । इङ्ल्याण्डका डेविड मालनले अर्धशतक बनाए। उनले ३४ बलको सामना गर्दै १ छक्का र ८ चौकाको मद्दतमा ५५ रन जोडे। त्यस्तै जेम्स भाइन्सले ४९ रन बनाए। यही खेलबाट इङ्ल्याण्डका लागि डेब्यू गरेका टोम ब्यान्टोनले १८ रन जोडे। इङ्ल्यान्डलाई लक्ष्यबाट रोक्न न्यूजिल्याण्डका लकी फर्गुसन र ब्लेयर टिक्नरले २२ विकेट लिए। दुबैले ४४ ओभर बलिङ गर्दै समान २५ रन खर्चिए। त्यस्तै इस सोधी र मिचेल सान्ट्नरको नाममा ११ विकेट रह्यो । पहिले ब्याटिङ गरेको न्युजिल्याण्डले ६९ रन बनाउँदा ३ विकेट गुमाएर दबाबमा आएपनि त्यसपछिका ब्याट्सम्यानले आक्रामक खेल्दै इङ्ल्याण्डका बलरमाथि हाबी भइरहे । न्यूजिल्याण्डका लागि कोलिन डे ग्रान्डहोमले अर्धशतक बनाए। उनले टिमका लागि सर्वाधिक ५५ रन जोडेका हुन्। त्यस्तै मार्टिन गुप्टिलले ३३ रन जोडे । उनले १७ बलको सामना गर्दै ७ चौका हिर्काए । इङ्ल्यान्डका लागि टोम कुरानले २ विकेट लिए । त्यस्तै चार जना बलरले समान ११ विकेट हात पारे। जितसँगै पाँच खेलको टी२०सिरिजमा न्यूजिल्याण्ड २१ ले अघि भएको छ । पहिलो खेलमा इङ्ल्याण्ड ७ विकेटले विजयी भएको थियो भने दोस्रो खेलमा २१ रनले विजयी भएको थियो।
अर्घाखाँचीमा एपिएल क्रिकेट : पहिलो खेलमा रोयल सन्धिखर्क विजयी,"सन्धिखर्क : अर्घाखाँची प्रिमियर लिग (एपिएल) क्रिकेटमा भएको उद्घाटन खेलमा रोयल सन्धिखर्कले सुपर सुपा च्यालेन्जर्सलाई १७ रनले पराजित गरेको छ । टस जितेर पहिले ब्याटिङ्ग गरेको रोयल सन्धिखर्कले निर्धारित २० ओभरमा ९ विकेटको क्षतिमा १ सय ७१ रन बनायो । एक सय ७२ रनको लक्ष्य पच्छाएको सुपर सुपा १ सय ५४ रन मात्र बनाउन सक्यो । खेलको म्यान अफ द म्याच प्रेम रायमाझी भएका छन् । उनले महत्वपूर्ण ४ विकेट लिनुका साथै २० रन पनी बनाएका थिए । सुपर सुपा च्यालेन्जर्स, एम्स स्टार, नमस्ते अर्घाखाँची र रोयल सन्धिखर्क गरी चार टिमको सहभागीता रहेको उक्त प्रतियोगीताको उपाधि जित्ने टिमलाई नगद एक लाख ५ हजार, उपविजेता टिमलाई नगद ५५ हजार, ट्रफी, मेडल र प्रमाणपत्र प्रदान गरिने अर्घाखाँची क्रिकेट संघका अध्यक्ष ऋषिकेश भट्टराईले जानकारी दिए। यसअघि अर्घाखाँची क्रिकेट संघले आयोजना गरेको एपिएल क्रिकेटको तेस्रो संस्करणको एक कार्यक्रमका बीच सन्धिखर्क नगरपालिकाका उपमेयर ठाकुर कुमार बिकले उद्घाटन गरे । मन्तव्य राख्दै उपमेयर विकले खेल र खेल जगतलाई आवश्यक पर्ने सबै कुरामा सहयोग गर्न तयार रहेको बताएका छन्। 'खेलले देशलाई अन्तर्राष्ट्रिय स्तरमा चिनाउछ, उनले भने, 'खेलाडी र खेल मैदानमा हाम्रो विशेष ध्यान छ ।' मेयर र उपमेयर कपजस्ता प्रतियोगीता आयोजना गरको नगरपालिकाले खेल क्षेत्रमा थप टेवा पुगेको उनको भनाई छ। उद्घाटन कार्यक्रम अर्घाखाँची क्रिकेट संघका अध्यक्ष ऋषिकेश भट्टराइको अध्यक्षता र पत्रकार कमल बिष्टको सञ्चालनमा सम्पन्न भएको हो।"

शीर्षक,विवरण
अर्थमन्त्री यथार्थवादी हुने कि ?,"अर्थमन्त्रीको धर्म हो कुतबाट उठाएको तथा नेपालीका नाममा प्राप्त रुपैयाँ सदुपयोग तथा त्यसको सर्वोत्तम प्रतिफल सुनिश्चित गर्ने । अर्थमन्त्री सरकारको नीति तथा कार्यक्रमको अन्तिम रूप दिने प्रिबजेट छलफलको तयारी तथा बजेट तर्जुमाको चटारोमा छन् । यही चटारोबीच वैशाख १३ गते केन्द्रीय तथ्यांक विभागले यस वर्षको आर्थिक वृद्धिदर ६८१ पुग्ने अनुमान सार्वजनिक गर्दा मन्त्रीलाई राहत महसुस भएको हुनुपर्छ । विश्व बैंक, एसियाली विकास बैंक तथा अन्तरराष्ट्रिय मुद्राकोषले प्रक्षेपण गरेको ६ प्रतिशतको आर्थिक वृद्धिदरभन्दा तथ्यांक विभागले उल्लेख गरेको दर उच्च छ । भलै अर्थमन्त्रीले हालै घोषणा गरेको ७८ प्रतिशतको दरभन्दा अलि कम किन नहोस्। झन्डै सात दशक लामो हाम्रो आर्थिक विकासका क्रममा लगातार तीन वर्षसम्म ६ प्रतिशतको आर्थिक वृद्धिदर हासिल भएको थिएन । त्यसो त ६ प्रतिशतको वृद्धिदर आफैंमा पनि हाम्रा निमित्त उच्च दर हो । विगत एक दशकको अवधिमा केवल एकपटक (२०६५ सालमा) मात्र उत्कृष्ट वृद्धि दर हासिल भएको थियो । फर्केर नियाल्ने हो भने २०३२ देखि ०७७ सालबीचको ४५ वर्षको अवधिमा औसत चार प्रतिशत प्रतिवर्षका दरले अर्थतन्त्र बढेको थियो । हेक्का रहोस्, हालसम्म देशको अर्थतन्त्रले हासिल गरेको सबैभन्दा उच्च वृद्धिदर भनेको २०४१ सालको ९७ प्रतिशत हो । उक्त वर्षको उच्च वृद्धिदर हुनुको मूल कारण अघिल्लो वर्ष (२०४०) मा इतिहासकै सबैभन्दा न्यून ऋणात्मक तीन प्रतिशतले अर्थतन्त्र ओरालो लागेकाले हो । त्यसो त ०७४ मा हासिल भएको ८२२ प्रतिशतको उच्च वृद्धिदरको पछाडि पनि ०७३ को शून्यबराबरको वृद्धिदरलाई प्रमुख कारक मानिन्छ । त्यसपश्चात्का वर्षहरूमा (२०७५) ६६५ प्रतिशत तथा (२०७६) ६७ प्रतिशतको वृद्धिदर कायम रहनुलाई सकारात्मक मान्नुपर्छ । विद्यमान आर्थिक अवस्था सन्तोषजनक भने अझै छैन । चालु खर्चको उकालो लाग्ने क्रम अनियन्त्रित रूपमा बढेको छ (आव ०७०७१ बाट ०७४७५ पाँच वर्षको अवधिमा अनुमानित रकम दुई गुणा बढ्नु) । चालु खर्चको दाँजोमा पुँजीगत खर्च खुम्चिने क्रम जारी रहनु तथा घट्दो विनियोजित रकम पनि खर्च हुन नसक्नु । बजेट घाटा बढ्ने क्रम जारी छ । (आर्थिक वर्ष ०६९७० मा जीडीपीको १५ प्रतिशत रहेको बजेट घाटा ०७४७५ सम्म आइपुग्दा १०४ प्रतिशत हुने अनुमान गरिएको छ) सरकारी निकायको नियोजित बजेट रकम खर्च गर्ने क्षमतामा आएको ह्राससँगै अनियमित खर्च गर्ने क्रम बढ्दो छ । महालेखाको प्रतिवेदनअनुसार बजेटको आधा हिस्सा बेरुजु भएको तथा ३५ अर्ब रकममा गम्भीर प्रकृतिको अनियमितता भएको ठहर गरेको छ । राजस्व बक्यौता रकम साढे दुई खर्ब नाघेको छ । उद्योग तथा कृषि क्षेत्रको अर्थतन्त्रमा हुने योगदान घट्ने क्रम जारी छ । मुलुकमा रोजगारका नयाँ अवसर सिर्जना हुन सकेको छैन । जसले गर्दा बेरोजगारको संख्या ९ लाख नाघेको अनुमान केन्द्रीय तथ्यांक विभागले गरेको छ । विश्वका धेरै राष्ट्रमा अर्थशास्त्रीले अर्थमन्त्री पद समालेपछि अर्थतन्त्रले कायापलट गरेका अथवा संकटमोचन गरेको थुप्रै उदाहरण छन् । भारतीय अर्थतन्त्रलाई हिन्दु रेट अफ ग्रोथ बाट उन्मुक्ति दिलाएर विश्वको उदीयमान आर्थिक शक्तिमा परिणत गर्नुको श्रेय मनमोहन सिंह, पी चिदामबरम् तथा यशवन्त सिन्हाजस्ता अर्थमन्त्रीहरूलाई जान्छ । उहाँहरू तीनैजना अब्बल दर्जाका अर्थशास्त्री हुन् । बेलायतको अर्थतन्त्रलाई गतिशील तुल्याउन तथा २००८ को विश्वको आर्थिक मन्दीको प्रभाव न्यूनीकरण गर्दै छोटो अवधिमा तंग्राउने सफलताको श्रेय त्यस कालखण्डको ब्रिटिस अर्थमन्त्री गोर्डेन ब्राउन (अर्थशास्त्री) लाई दिने गरिन्छ । आफ्नो पालामा बजेट आकार ठूलो तुल्याउने, अत्यधिक राजस्व संकलन लक्ष्य निर्धारण गर्ने तथा वैदेशिक सहायता बढी भित्याउँदा आफ्नो पुरुषार्थ बढेको अनुभव गर्ने संस्कारले गर्दा नै यस्तो परिस्थिति सिर्जिएको हो । इटालीको अर्थतन्त्र सुधार्न अर्थशास्त्री मारियो मोत्रीलाई प्रधानमन्त्रीको पद सुम्पिएको थियो । बास्केट केस कहलिएको इटालीको अर्थतन्त्रले तिनको नेतृत्वमा सही दिशा पक्डियो । ग्रिसको क्षतिग्रस्त अर्थतन्त्र सुधार्न अर्थशास्त्री गोर्जिउ जानिसको भूमिका महत्वपूर्ण रह्यो । जिम्बाबेको अर्थतन्त्रलाई राष्ट्रपति रोबेर्ट मुगावेले तहसनहस तुल्याएका थिए । अर्थशास्त्री मुतुली नुकुबेले अर्थमन्त्रीको पद सम्हालेपछि त्यहाँको अर्थतन्त्रले सही दिशा लिएको पाइन्छ । त्यसैगरी इन्डोनेसियाका राष्ट्रपति जोकोबी पूर्वअर्थमन्त्री मुलायानी इन्द्रवतीलाई (अर्थशास्त्री) पुनः उक्त पदमा नियुक्त गरेर इन्डोनेसियाको अर्थतन्त्रलाई चलायमान तुल्याउन सफल भए । जोकोबी पुनः निर्वाचित हुने निश्चितप्रायः छ । चुनाव परिणामको घोषणाको पर्खाइ मात्र हो । अर्थमन्त्री डा युवराज खतिवडाको पृष्ठभूमि माथि उल्लिखित अर्थशास्त्रीहरूको भन्दा कम छैन । दिल्ली विश्वविद्यालयबाट अर्थशास्त्रमा पीएचडी, दुई दशक लामो नेपाल राष्ट्र बैंकको कार्य (पदोन्नति हँुदै अनुसन्धान विभागको कार्यकारी निर्देशक), राष्ट्रिय योजना आयोगको सदस्य हँुदै उपाध्यक्ष तथा राष्ट्र बैंकको गभर्नर भइसकेका डा खतिवडासँग संयुक्त राष्ट्रसंघीय विकास कार्यक्रममा आबद्ध रहेर वरिष्ठ अर्थविज्ञ पदमा रही विभिन्न मुलुकमा कार्यरत हुँदाको अनुभवसमेत छ । यो पृष्ठभूमि सबैको हुन सक्दैन । पर्खाइ त केवल तिनले आर्जेको अनुभव, विवेक तथा सीप प्रयोग गरी मुलुकको अनुहार कसरी बदल्छन् भन्ने हो । यो आलेख अर्थमन्त्रीको दक्षतालाई प्रश्न गर्ननिमित्त नभएर तिनका सामु रहेका केही चुनौती प्रस्तुत गर्नमा सीमित गरिएको छ । बढेको सरकारी खर्चसँगै राष्ट्रको अर्थतन्त्रको आकार पनि बढ्नुपर्ने हो । अर्थात् बढ्दो सरकारी खर्च तथा अर्थतन्त्रबीच बलियो सम्बन्ध देखा पर्ने हो । अझ प्रस्ट भन्ने हो भने सरकारी खर्चको प्रतिफल अर्थतन्त्रमा प्रतिबिम्बित हुनुपर्ने हो । हाम्रो परिपेक्ष्यमा त्यस्तो प्रत्यक्ष सम्बन्ध पाएको पाइँदैन । हुन त सरकारी खर्चको सकारात्मक प्रभाव तथा सम्बन्ध पैलाउन नसक्नुका थुप्रै कारणमध्ये पंक्तिकारको इकोनोमेट्रिक औजार प्रयोग गर्ने क्षमताको सीमितता मुख्य हुन सक्छ । दोस्रो कारण, राष्ट्रमा हुने खर्चको सानो अंश मात्र सरकारको तर्फबाट भएकाले पनि दुईबीच सम्बन्ध नदेखिएको पनि हुन सक्छ । हामीले अवलम्बन गरेको अर्थतन्त्रको आकार (जीडीपी) मापन प्रणालीले धेरै उत्पादित तर बजारमा प्रवेश नगर्ने वस्तु वा सेवा समेट्दैन भन्ने छ । तेस्रो सरकारी खर्चको आकार बढे पनि गुणात्मक अर्थात् उत्पादनशील क्षेत्रतर्फ भन्दा बढी प्रवाह उपभोगतर्फ भएकाले पनि यस्तो अवस्था आएको हुन सक्छ । चौथो कारण अर्थात् सरकारी खर्चले अर्थतन्त्रमा ठोस असर पार्न नसकेको भन्ने ठहर भएमा सरकार चनाखो हुन आवश्यक छ । त्यस्तो परिस्थितिमा सरकारले तीन नीतिगत विकल्प अवलम्बन गर्नु उपयुक्त हुन्छ, पहिलो अर्थ मन्त्रालयले राष्ट्रिय योजना आयोग, प्रधानमन्त्री कार्यलयअन्तर्गतको थिंक ट्यांक तथा अन्य थिंक ट्यांकको सहयोगमा उत्पादनशील क्षेत्र पहिचान गरेर स्रोत तथा साधनको प्रवाह त्यस दिशाउन्मुख तुल्याउने । सम्भव भएसम्म थोरै लगानीमा धेरै प्रतिफल हुने आधारमा आयोजना तथा कार्यक्रमको प्राथमिकता निर्धारण गर्ने, दोस्रो राजस्व वृद्धितर्फ भन्दा बढी नागरिकलाई बचत गरेर लगानी गर्न प्रोत्साहित तुल्याउने नीति कार्यान्वयनलाई प्राथमिकता दिने । सरकारको राजस्व बढाउने नीतिलाई परित्याग गरेर नागरिकलाई उत्पादनशील क्षेत्रतर्फ आकर्षित तुल्याउने तथा तिनको बचत गर्ने क्षमता अभिवृद्धितर्फ केन्द्रित हुने । तेस्रो उल्लिखित दुवै नीतिबीच सन्तुलन कायम गर्ने अर्थात् कर प्रणालीलाई सुधार गरेर प्रत्यक्ष कर प्रणालीलाई प्राथमिकता दिँदै सरकारबाट हुने अनुत्पादनशील क्षेत्र पहिचान गरेर स्रोत तथा साधनको परिचालन उत्पादनशील क्षेत्रतर्फ अग्रसर तुल्याउने । मनोवैज्ञानिकले व्याख्या गर्न सक्लान् अर्थमन्त्री पद सम्हाल्नेहरू प्रायजसो सबैले किन बजेटको आकार ठूलो पार्न खोज्छन् ? हाम्रा प्रायः सबै अर्थमन्त्रीको ट्रेक रेकर्ड हेर्ने हो भने बजेट तर्जुमा गर्दा सरकारी निकायको कार्यान्वयन क्षमतालाई नजरआन्दाज गर्दै बजेटको आकार बढाउन लागिपरेको पाइन्छ । जसले गर्दा विनियोजित रकमको ठूलो हिस्सा खर्च हुँदैन । बजेट आकार तथा खर्च क्षमताका विषयमा थुप्रै चर्चापरिचर्चा तथा अध्ययन भइसकेका छन् । धेरै माग गरेपछि थोरै त पाइहालिन्छ भन्ने मनोभावना आयोजना छनोट प्रक्रियामा त्रुटि, कर्मचारी अनिर्णयको बन्दी हुने प्रचलन, नियमकानुन तथा खर्च गर्नका निमित्त भएका प्रावधान नै खर्च बढाउन हतोत्साही तुल्याउने किसिमका भएको जस्ता कारणलाई दोषी ठहर गरिएको पाइन्छ । जरो कारण अध्ययनले आंैल्याएका कारण तथा तिनको सम्बोधन गर्न सुझाएको नीतिगत प्रेसक्रिप्सन लाई नजरअन्दाज गर्नु हो । आफ्नो पालामा बजेट आकार ठूलो तुल्याउने, अत्यधिक राजस्व संकलन लक्ष्य निर्धारण गर्ने तथा वैदेशिक सहायता बढी भित्याउँदा आफ्नो पुरुषार्थ बढेको अनुभव गर्ने संस्कारले गर्दा नै यस्तो परिस्थिति सिर्जिएको हो । यो संस्कारको ब्रेक गर्ने चुनौती आएको छ अर्थमन्त्रीसामु । राजस्व बढी उठाएकोमा गर्व गर्नेभन्दा उठेको राजस्वको प्रतिफललाई महत्व दिने समय आएको छ । नागरिकले सरकारसँग आफूले तिरेको तिरोको प्रतिफल के भयो भनेर प्रश्न गर्दा उत्तर दिन सक्ने सरकार नै उत्तरदायी सरकार मानिनेछ । अर्कोतर्फ सामाजिक सुरक्षाको अवधारणामा आर्थिक व्यक्तिगत सहयोग तथा चरालाई आहारा छरेजस्तो गरेर नगद वितरण गर्ने कार्यक्रम लागू गर्न थालिएको छ । त्यस्ता कार्यक्रम हाम्रोजस्तो आर्थिक तथा सामाजिक परिवेशमा पहँुच भएकालाई थप सुविधा पुयाउने राजनीतिक कार्यक्रमसिवाय केही हँुदैन भन्ने तथ्य हाम्रै अभ्यासबाट प्रस्ट हुँदैछ । अर्थमन्त्रीको धर्म हो, सरकारले कुतबाट उठाएको तथा नेपालीका नाममा प्राप्त भएको प्रत्येक रुपैयाँको सदुपयोग तथा त्यसको सर्वोत्तम प्रतिफल सुनिश्चित गर्ने । यो वास्तविकता मनन गर्न सकेको खण्डमा मात्र समृद्ध नेपाल सुखी नेपाली नारा बाट वास्तविकतामा परिणत हुन सक्छ ।"
संकीर्णतामा लोकतन्त्र फस्टाउँदैन,"आधुनिक संसारमा राजनीतिको उत्कृष्ट पद्धति लोकतन्त्र मानिएको छ । जसमा विधिभित्र रहेर भरपूर स्वतन्त्रताको उपभोग गर्न पाइन्छ । यति हुँदाहुँदै पनि भोकले छटपटिएका पेट र चिसोले कठ्यांग्रिएका शरीरको बन्दोबस्त नहुँदासम्म यसले पूर्णता पाउँदैन । जबसम्म नागरिकको न्यूनतम आवश्यकता पूर्ति हुने बाटो बन्द हुन्छ तबसम्म विकास र समृद्धि नारामा मात्र सीमित हुन्छ । जुन अहिले नेपाली समाजले भोग्दै आएको छ । घरको मूल व्यक्ति सही हुँदा ऐश्वर्य प्राप्त भई सम्पन्नता हात लाग्छ । अभिभावक खराब भए कलह निम्तिन गई परिवार नै छिन्नभिन्न हुन्छ । त्यसैगरी मुलुकको प्रगतिमा पनि कुशल नेतृत्व र सही व्यवस्थापनको आवश्यकता पर्छ । प्रणाली लोकतान्त्रिक भएर मात्र हुँदैन । सक्षम नेतृत्वको अभावमा कैयन् मुलुक विनाशको दलदलमा भासिएको उदाहरण विश्व राजनीतिले देखाएको छ । लोकतन्त्र अनुशासन र नैतिकतामा टिकेको हुन्छ । अनुशासनविना लोकतन्त्रको अर्थ रहँदैन । स्कन्दपुराणले भनेको छ, ऐश्वर्य र विद्याजति पाए पनि नम्रता भएन भने मानिस पतनतर्फ उन्मुख हुन्छ । यहाँ राजनीतिमा अनुशासन हरायो । शालीन एवम् संस्कारयुक्त अभिव्यक्ति कुशल शासकको परिचय हो । यसतर्फ राज्य सञ्चालकहरूको ध्यान पुगेन । मुख्य व्यक्तिमा त्याग, निष्ठा र सेवाभाव हुनुपर्छ । हिजो निष्ठाको शिक्षा पाएका पात्रहरू आज धन र पदमा निर्लिप्त भए । लोकतन्त्र पुनः प्राप्तिसँगै मालिक बन्ने होड तीव्र रूपमा पालियो । शाही शासनका बेला टंक ढकालहरू जनआवाज बन्द गर्न उफ्री उफ्री चिच्याउँथे । अहिले गोकुल बास्कोटा प्रवृत्तिको उग्रता थेगिनसक्नु छ । भाग खोसिन्छ जस्तो गरी नागरिक होच्याउन उद्यत् छन् उनीहरू । काममा सिन्को पनि नभाँच्ने रचनात्मक विरोधका स्वर पनि सुन्न नसक्ने यो कस्तो लोकतान्त्रिक चरित्र हो ? यहाँ आर्थिक मुद्दा ज्यूँका त्यूँ छन् । मुखले समृद्धि भने पनि यथार्थमा जनताले थाहा पाउने गरी कुनै काम हुन सकेन । राष्ट्रियताको प्रश्न कति कमजोर बनाइयो भने विदेशीले प्रश्न गर्दा हाम्रो पहिचान यही हो भन्ने ठाउँ छैन । हिन्दु देश भनेर चिनिन्थ्यो । त्यसलाई पनि सिध्याइयो । राष्ट्रिय पोसाक हटाइयो । धर्म मासियो । चालीस लाखभन्दा बढी युवा मलेसियाको गर्मीमा रगतपसिना बगाउन विवश छन् । यता शासकहरू भने विगत १२ वर्षदेखि आँखा चिम्लेर उपलब्धिको रटान रट्न तल्लीन छन् । जनताको स्तर हिजोभन्दा आज खस्किएको छ । रेमिट्यान्स नभित्रिने हो भने मुलुक चल्न सक्दैन । केही नेता र आसेपासेलाई उपलब्धि भयो होला ! आम नेपालीलाई न उपलब्धि थाहा छ न अनुभूति नै गर्न पाएका छन् । जुन दिन सहजसँग जीवन निर्वाह गर्ने अवसर प्राप्त हुन्छ, तब मात्र नागरिकले उपलब्धिको सान्दर्भिकता ठान्नेछन् । अन्यथा पसिनाको कमाइमा जथाभावी कर असुल्दै कार्यकर्ता पोस्ने प्रवृत्तिलाई उपलब्धि मान्न सकिँदैन । नेतृत्व सबल र सक्षम हुँदा मात्र राजनीति अनुशासित र मर्यादित बन्छ । हिजो जनतामा एकता थियो । विखण्डनको आवाज थिएन । आज जेजेमा उपलब्धि ठानियो त्यहींबाट विखण्डनका खोपिल्टा देखा परे । नेतृत्वको अकर्मण्यताले मुलुकको अखण्डतामा समेत हेलचेक्र्याइँ भएको छ । राजनीतिप्रति युवाहरूको आकर्षण घट्दो छ । लोकतन्त्रमा यस्तो हुन शुभ मानिँदैन । जनताको दिनचर्या सुधार्न यो सरकार पनि सफल भएन । उसले आशा मात्र देखायो । भरोसाको एउटा पनि ठाउँ राखेन । सरकार कामभन्दा बढी प्रचारमा लाग्यो । हल्ला गर्नुभन्दा पहिला काम हुनुपर्छ । विगत ३० वर्षदेखि उपत्यकावासीले मेलम्चीको बाटो हेरे, तर मेलम्ची आएन । गएको दुई वर्षदेखि पानी ल्याइने नाममा काठमाडौंका सडक फुटाएर अस्तव्यस्त पारियो । जथाभावी खाल्डो खन्दा नागरिकले सास्ती खेप्नुपरेको छ । दुईतिहाइको सरकारले मेलम्चीको पानी ल्याउला भन्ने जनअपेक्षा थियो । उसले पनि म्याद मात्र थमायो । अहिलेसम्म न मेलम्ची आयो न भत्काइएका बाटाघाटा सम्याउने काम भयो । भगवान् कृष्णले महाभारतमा भन्नु भएजस्तै जस्तो राजा उस्तै कारिन्दा देखा परे यहाँ । अर्थात् शासकले जे गर्छन् उसका वरिपरिकाले त्यही सिक्छन् । उनीहरूको दम्भको प्रतिफल जनताले कष्टकर जीवन गुजार्नुपर्छ । अहिले मुलुकमा यही तथ्य चरित्रार्थ भएको छ । सरकारले अरू केही नगरे पनि सडकका खाल्डाखुल्डी मात्र पुरिदिए निर्वाचनमा खसाएको मतपत्रको सार्थकता हुने थियो । सुसंस्कृत एवम् सक्षम नेतृत्व हुँदा मुलुकले समृद्धि हासिल गर्छ । यहाँ त्यसो हुन सकेन । दक्षता र क्षमताको अवमूल्यन गरियो । दल र नेताका आसेपासेमा राजनीतिलाई सीमित बनाइयो । जसले गर्दा चौतर्फ लथालिंग छ । घर हुनेले लाजै नमानी घर भाडा लिन्छन् । दोहोरोतेहेरो इन्धन खर्च बुझेका छन् । वाइडबडीदेखि पर्खाल सारेर बालुवाटार कब्जा गर्नेसम्मको गतिविधि राजनीतिकै आडमा भएको छ । यी त केही दृष्टान्त मात्र हुन् । राजनीतिमा अनुशासन र नैतिकता नहुँदाको परिणति यस्तै हुन्छ । लोकतन्त्रका नाममा राजनीतिक नेतृत्व छाडा भयो । कार्यकर्ता नवमण्डलेमा रूपान्तरण भए । अगुवाहरूको चालचलन र आनीबानीमा राष्ट्रको भविष्य गाँसिएको हुन्छ । त्यसप्रति यहाँको नेतृत्वले सिक्ने चेष्टासम्म गरेन । ईश्वरको रचनामध्ये मानिस सर्व श्रेष्ठ प्राणी हो । राम्रोनराम्रो छुट्ट्याउने सामथ्र्य मानिसमा मात्र हुन्छ । स्वार्थ र लोभमा गाँजिएको हुँदा राजनीतिले निकास पाउन सकेन । कल्पनाले क्षणिक भए पनि दिमागमा मीठो तस्बिर सजाउँछ तर त्यसको शक्ति बलवान् हुँदैन । त्यो केवल कल्पनामा मात्र सीमित रहन्छ । नेताहरूले सपना सजाउनुभन्दा यथार्थमा आउन सक्नुपर्छ । जे काम गर्नु छ सर्वप्रथम त्यसको नक्सा कोरिनुपर्छ । काम फत्ते गर्न दृढ संकल्पित हुनुपर्छ । उदाहरणका लागि एउटा घर बनाउने व्यक्तिले मानभित्र अठोट लिई लागिपर्दा छोटो समयमै घर निर्माण गर्छ । घरका नाममा महलको कल्पनामा तरंगियो भने उसको घरको सपनासमेत तुहिन्छ । त्यस्तोमा उसको न घर बन्छ न कल्पनाको महल ठडिन्छ । आज नेपाली शासकहरू यसरी नै कल्पनाको घोडा दौडाउन अभ्यस्त भए । यथार्थमा त्यस्तो सोच र प्रवृत्तिले मुलुकलाई समृद्धिभन्दा दुर्गतितिर धकेल्छ । यसबाट पार पाउन नेतृत्व स्वच्छ र सफा हुनुपर्छ । जनभावनाअनुसार अघि बढ्न शासकहरू तयार हुनुपर्छ । नेतृत्व सबल र सक्षम हुँदा मात्र राजनीति अनुशासित र मर्यादित बन्छ । यही धरातलीय यथार्थ आत्मसात गर्दै अघि बढ्ने प्रेरणा शासकहरूले प्राप्त गरून् ।"
"पञ्चाबमाथि हैदराबादको सहज जित, चलेन गेलको ब्याट","काठमाडौं : इन्डियन प्रिमियर लिग(आईपीएल)को सोमबार रातिको खेलमा सनराइजर्स हैदराबादले किंग्स इलाभेन पञ्जावलाई ४५ रनले पराजित गरेको छ। जितसँगै हैदराबाले प्लेअफका लागि सम्भावना बलियो बनाएको छ । हैदराबादको घरेलु मैदान रावीज गान्धी अन्तर्राष्ट्रिय क्रिकेट रंगशालामा पञ्जाबले टस जितेर घरेलु टोली हैदराबादलाई पहिले ब्याटिङको निम्ता दिएको थियो । पहिले ब्याटिङ गरेको हैदराबाले २० ओभरमा ६ विकेट गुमाएर २१२ रन बनायो । २१३ रनको लक्ष्य पाएको पञ्जाबले २० ओभर ८ विकेट गुमाएर १६७ रन मात्रै बनाउन सक्यो। पञ्जावका लागि केएल राहुलले सर्वाधिक ७९ रन बनाए। यसअघिका खेलमा निरन्तर उत्कृष्ट इनिङ खेलिरहेका क्रिस गेल यस खेलमा जम्न सकेनन । ३ बलमा ४ रन बनाएर आउट भए । राहुलपछि मयन्क अग्रवालले २७ र निकोलास पुरनले २१ रनको योगदान गरे । कप्तान रविचन्द्रन आश्विन विना रन आउट भए। पञ्चाबलाई सस्तैमा रोक्ने क्रममा खालिल अहमेदले र रसिद खानले ३३ र सन्दीप शर्माले २ विकेट लिए । यसअघि हैदराबादका लागि ओपनर डेभिड वार्नरले सर्वाधिक ८१ रन बनाए। आईपीएलको यस सिजनमा सर्वाधिक रन बनाएका वार्नरले १२ खेलबाट ६९२ रन बनाएका छन् । आइपीएलको जारी सिजनमा वार्नरको यो अन्तिम खेल हो। उनी विश्वकप क्रिकेटको तयारीका लागि अष्ट्रेलिया फर्कदैछन्। वार्नरपछि मनिष पाण्डेयले ३६, रिद्धिमान साहले २८, मोहमद नाबीले २०, कप्तान केन विलियमसनले १४ रन जोडे । जितपछि १२ खेलबाट १२ अंक बनाएको हैदराबाद अंक तालिकाको चौथौ स्थानमा छ । सुरुका खेलमा लगातार जित निकालेको पञ्जाबका लागि पछिल्ला खेलमा लगातार हार व्यहोर्दा प्लेपअफमा पुग्न कठीन देखिएको छ ।"
मध्यराति सन्दीपलाई नेपाली क्रिकेटको चिन्ता,"काठमाडौं : भारतमा इन्डियन प्रिमियर लिग(आईपीएल) खेलिरहेका नेपालका युवा क्रिकेटर सन्दीप लामिछानेले नेपाली क्रिकेटको भविष्यप्रति चिन्ता व्यक्त गरेका छन् । सोमबार राति ट्वीट गर्दै सन्दीपले यो मध्यराति आफू नेपाली क्रिकेटका बारेमा सोचेर चिन्तित भएको बताएका छन् । अहिले मध्यराति भएको छ । म हाम्रो नेपाली क्रिकेटको बारेमा सोचिरहेको थिएँ उनले लेखेका छन्, दुःख लाग्दो कुरा हामी निलम्बनमा छौं, तीन वर्ष भयो । नेपाली क्रिकेटलाई राम्रो बनाउनका लागि सोच्ने हो भने हाम्रा लागि प्रतिवद्धता र इमान्दारीता अत्यावयक रहेको सन्दीपले भनेका छन् । नेपाल सरकारको आधिकारिक निकाय नेपाल क्रिकेट संघ (क्यान)लाई अन्तर्राष्ट्रिय क्रिक्रेट परिषद् (आइसिसी) २०७३ बैशाखमा निलम्बन गरेको थियो । निलम्बन हटाउनका लागि विभिन्न प्रयास भए पनि अहिलेसम्म निलँकन फुकुवा हुन सकेको छैन् । क्यानभित्रै आपसी विवाद भएपछि आईसीसीले निलम्बन गरेको थियो ।              ,                                         ()  ,"

शीर्षक,विवरण
"बढी भावपरक, कम वस्तुपरक","नेपालमा संघीय सरकारको स्थापना भएपछिको पहिलो उपनिर्वाचन सम्पन्न भएको छ। यस निर्वाचनमा प्रतिस्पर्धामा रहेका ५२ पदमा नेपाल कम्युनिस्ट पार्टीले ३१ स्थानमा, प्रतिपक्षी नेपाली कांग्रेसले १३ स्थानमा र तीनतीन स्थानमा राष्ट्रिय प्रजातन्त्र पार्टी तथा समाजवादी पार्टीले विजय हासिल गरेका छन्। एकएक स्थानमा स्वतन्त्र जनमोर्चा तथा स्वतन्त्र उम्मेदवारको पनि जित भएको छ। बहालवाला निर्वाचित राजनीतिज्ञको निधन अथवा राजीनामा स्वीकृत भएको अवस्थामा उपनिर्वाचनको आयोजना गरिएको हुन्छ। संसदीय निर्वाचनको इतिहास बेलायतको सोह्रौं शताब्दीमा थोमस क्रमवेलले गराएको निर्वाचनबाट आरम्भ हुन्छ। यस बेला बेलायतमा राजा हेनरी आठौंले राज्य गरिरहेका थिए। उनले सन् १५०९ देखि १५४७ सम्म राज्य गरेका थिए। यो समयमा नेपालमा रत्न मल्ल, सूर्य मल्ल तथा नरेन्द्र मल्ल राजा भए। निर्वाचनको माध्यमले जनप्रतिनिधि चुन्ने अभ्यास यो समयमा नेपालमा थिएन। संसदीय व्यवस्थाअन्तर्गत नेपालमा पहिलो उपनिर्वाचन २०४९ सालमा सुनसरी जिल्लामा भएको थियो। २०४७ सालको निर्वाचनमा गिरिजाप्रसाद कोइराला मोरङ तथा सुनसरीबाट विजयी भएका थिए। उनले सुनसरीको स्थान परित्याग गरेकाले यो उपनिर्वाचन भएको थियो। त्यस निर्वाचनमा नेपाली कांग्रेसका प्रकाश कोइरालाले जितेका थिए। यस उपनिर्वाचना नेकपाले अधिकांश स्थानमा जित हासिल गरेको छ। हालै नेपाली कांग्रेसका नेता शेरबहादुर देउवाले कालापानीको विषयमा दिएको अभिव्यक्तिलाई लिएर पुष्पकमल दाहाल प्रचण्डले नेपाली कांग्रेस इतिहासको पानामा मात्र रहन सक्ने विचार व्यक्त गरेका थिए। पोखराको प्रतिनिधिसभामा पराजयको सामना गरे पनि धरान तथा प्रचण्डकै गृह जिल्लामा विजय हासिल गरेर नेपाली कांग्रेसले झर्राे भाषामा भन्नुपर्दा झिँगोको सरापले डिँगो नमर्ने कुराको संकेत दिएको छ। विज्ञानका भौतिक, रासायनिक आदि प्रयोगशाला हुन्छन्। यी प्रयोगशालामा परीक्षण गरेर विज्ञानले विभिन्न निष्कर्ष निकालेको हुन्छ। त्यसैगरी राजनीतिको प्रयोगशाला भनेको इतिहास हो। इतिहासका आधारमा राजनीतिक घटनाले कस्तो मोड लिन्छ भनेर अनुमान गरिन्छ। तर अनुमान कहिले मिल्छ भने कहिले मिल्दैन पनि। यस निर्वाचनमा अनुमान नमिलेको स्पष्टताका साथ देख्न सकिन्छ। उदाहरणका लागि सन् १९६२ मा चीनसितको युद्धमा भारतको पराजय भएपछि सन् १९६३ मा भारतमा आवोहा, फरुक्काबाद तथा राजकोटसहित तीन स्थानमा उपनिर्वाचन भएको थियो। त्यतिबेला भारतको केही भूमि चीनले हडपेको थियो। भारतको आर्थिक स्थिति पनि राम्रो थिएन। चीनसितको युद्धपछि कांग्रेस पार्टी तथा जवाहरलाल नेहरू पनि आलोचित भएका थिए। विरोधी दलले यो परिस्थितिलाई चर्काे चुनावी मुद्दाका रूपमा प्रस्तुत गरेको थियो। लगातार दोस्रो वर्षसम्म विकास बजेट खर्च गर्न नसक्ने तथा काम गर्न नसकेको भनेर आफैंले घोषणा गरेको सरकारलाई कांग्रेस, कम्युनिस्ट या जुनै दलको होस्, बहुमत दिनु कदापि उचित होइन। यस्तो समयमा हुन गएको उपनिर्वाचनलाई कांग्रेस पार्टीले गम्भीरताका साथ लिएको थियो। कांग्रेसका प्रभावशाली नेता जेबी क्रिपालिनीलाई आम्रोहा, राम मनोहर लोहियालाई फरुक्काबाद तथा एमआर मसानीलाई राजकोटबाट चुनावी मैदानमा होमेको थियो। निर्वाचनपछि तीनै स्थानमा पराजयको सामना कांग्रेसले गर्नुपरेको थियो। पछि चुनावी पराजयका बारेमा गरिएको अध्ययनले मतदाताले स्थानीय मुद्दालाई महत्व दिएका र महँगी तथा चीनसितको युद्धमा हुन नसकेको विजय आदिले गर्दा उपनिर्वाचनमा कांग्रेसको हार भएको निष्कर्ष निकालेको थियो। यो उपनिर्वाचनको पहिले पनि झण्डै त्यस्तैत्यस्तै परिस्थिति नेपालमा सिर्जना भएको थियो। भारतले नालापानी इलाकालाई आफ्नो नक्सामा राखेर विभिन्न प्रदर्शन भइरहेका थिए। आर्र्थिक स्थिति पनि राम्रो थिएन र छैन पनि। विशेषगरी महँगीले आकाश छोएर जनतालाई मार परिरहेको थियो र यो यथावत् नै छ। सरकारले विकास बजेट पोहोर र यसपालि पनि खर्च गर्न नसकेर आलोचित भएको थियो र अझै आलोचनाको घेराबाट बाहिर निस्किन सकेको छैन। सरकारले राम्रो काम गर्न नसकेको भनी सरकारलै नै आफैंलाई स्वआलोचना गरेको थियो। कार्य सम्पादनमा सुधार ल्याउन मन्त्रिमण्डलको पनि हेरफेर भएको थियो। यस्तो परिस्थितिमा सत्तारुढ दलले नराम्रो हार बेहोर्नुपर्ने हो तर यो अनुमान मिल्न सकेन। यसको दोष प्रतिपक्षी कांग्रेस पार्टीभित्रको अव्यवस्थालाई दिन सकिन्छ। शीर्षस्थ नेतृत्वले गत स्थानीय, प्रादेशिक तथा संघीय निर्वाचनमा नराम्ररी पराजय भएपछि विशेष उत्साह सिर्जना गर्न नसक्नु, नयाँ पिँढीका नेताले नवीन दृष्टिका साथ नव्य तरंग सिर्जना गर्न नसक्नु आदिले नेपाली कांग्रेस झण्डैझण्डै लथालिंगको स्थितिमा छ। तर भारतमा पनि भर्खरै भएको विधानसभाको निर्वाचनमा कांग्रेस पार्टी राम्रो स्थितिमा थिएन। कांग्रेसका सभापति राहुल गान्धीले राजीनामा गरे तर सोनिया गान्धीले फेरि सभापतिको पद सम्हालेपछि वंशीय परम्परालाई निरन्तरता दिएको देखियो, जुन राम्रो मानिँदैन। भारतीय जनता पार्टीका नेता नरेन्द्र मोदी चिया पसले थिए भने कांग्रेस पार्टीका नेता गान्धी परिवारकी विदेशी नागरिक छिन्। यस्तो हुँदाहुँदै पनि कांग्रेसले त्यति नराम्रो गरेन। किनभने मतदाताले आर्थिक स्थितिलाई महत्व दिए। कश्मीरको मुद्दाले प्राथमिकता पाएन। उदाहरणका लागि भारतको अर्थतन्त्र ओरालो लागेको लाग्यै छ। यसपालिको चौमासिकमा त सन् २०१३ पछिको सबैभन्दा कम कुल गार्हस्थ उत्पादनको ४५ प्रतिशत मात्र आर्थिक वृद्धि भयो। फलतः भारतको सत्तारुढ दल भारतीय जनता पार्टीले अपेक्षाकृत सफलता हासिल गर्न सकेन। महाराष्ट्रमा सरकार बनाए पनि टिक्न सकेन र ८० घण्टापछि नै राजीनामा गरी ठूलो दल हुँदाहुँदै पनि विरोधी दलका रूपमा खुम्चिनुपर्यो। यसरी भारतसित सांस्कृतिक, भौगोलिक तथा सामाजिक सामीप्य भएर पनि समान परिस्थितिमा भारतका मतदाता तथा नेपाली मतदाताको मतदानमा भिन्नता देखियो। नेपाली मतदाताले कसरी मतदान गर्छन् भन्ने विषय अझै पनि रहस्यमय छ। अमेरिकी मतदाताका कुरा गर्दा उनीहरू तीन खालका भएको पाइएको छ। पहिलो शीघ्र निर्णायक मतदाता तथा दोस्रो विलम्ब निर्णायक मतदाता। विलम्ब निर्णायक मतदातामा अन्योलग्रस्त मतदाता पनि पर्छन्। सन् २००८ को नोभेम्बरमा अमेरिकामा भएको निर्वाचनमा ८३ प्रतिशत अमेरिकी मतदाताले सेप्टेम्बर महिनामै कसलाई मतदान गर्ने भन्नेबारे निर्णय गरिसकेका थिए। यी शीघ्र निर्णायक मतदाता थिए। क्यानाडामा पार्टीप्रति प्रतिबद्ध मतदाताले निर्वाचन अभियान आरम्भ हुनुपहिल्यै निर्णय गर्छन्। विशेषगरी राजनीतिमा अभिरुचि राख्ने तथा सञ्चारमाध्यमसित सम्पर्कमा रहने व्यक्तिहरूले चाँडै नै निधो गरिसकेका हुन्छन्। यसले निर्वाचन प्रचार अभियान निरर्थक भएजस्तो लाग्छ, तर त्यसो होइन। निर्वाचन प्रचार अभियानले विलम्ब निर्णायक मतदातालाई निर्णय गर्न सहयोग गर्छ। अन्योलग्रस्त मतदातालाई पनि यसले सहज बनाउँछ। यस्ता मतदाता मतदान केन्द्रमा पुग्दा पनि कसलाई मत दिने भनेर कत्तिले निर्णय लिएका हुँदैनन्। नेपाली मतदाता पनि माथि उल्लिखित दुई किसिमका हुन्छन्। तर नेपाली मतदाता बढी भावपरक भएको देखियो। पोखरामा रवीन्द्र अधिकारीकी धर्मपत्नीको विजयले मतदाताले चुनावी मुद्दामा आधारितभन्दा पनि भावनामा आधारित भएर मतदान गरे। रवीन्द्र अधिकारीको शालीन व्यक्तित्वलाई मतदाताले बढी ध्यान दिए। अन्य स्थानको मतदानमा नेकपा बहुमतमा रहेकाले जुँघा हेरेर मतदाताले भाग लगाए। महँगी तथा कार्य सम्पादनहीनतालाई महत्व दिएनन्। उपनिर्वाचनको नतिजा दूरगामी हुन सक्तछ। पहिलो कति स्थानमा विरोधी दलले विजय हासिल गरेपछि सरकार बहुमतबाट अल्पमतमा झर्छ। सन् २०१५ को अस्ट्रेलियाको निर्वाचनमा पराजय हँुदा लिबरल दल बहुमतबाट अल्पमतमा ओर्लियो। हुन त यसको सम्भावना अहिलेको नेपालको उपनिर्वाचनमा थिएन। किनभने नेपालमा अहिले सत्तारुढ दलको झण्डै दुईतिहाइ बहुमत छ। दोस्रो उपनिर्वाचनमा पराजय भएपछि मध्यावधि निर्वाचनका लागि पनि देशउन्मुख हुन्छ। सन् १९४५ मा क्यानडामा भएको उपनिर्वाचनमा पराजय भएपछि प्रधानमन्त्री विलियम लिन्ज मेकेन्जी किङले ढिलै भए पनि संघीय निर्वाचनको घोषणा गरेका थिए। लगातार दोस्रो वर्षसम्म विकास बजेट खर्च गर्न नसक्ने तथा काम गर्न नसकेको भनेर आफैंले घोषणा गरेको सरकारलाई कांग्रेस, कम्युनिस्ट या जुनै दलको होस्, बहुमत दिनु कदापि उचित होइन। त्यसकारण यो गम्भीरतालाई मतदाताले भविष्यमा ख्याल राख्नुपर्छ। नभए राष्ट्रले यत्रो खर्च गरेर आयोजना गरेको निर्वाचनको कुनै महत्व हुँदैन।"
अर्थमन्त्रीका मानक,"मंसिर २० गते शुक्रबारको दिन काठमाडौंलाई चिसोले विस्तारै छोप्दै थियो। सबेरै मुख्य सडकका केही चोकचोकमा बिटुमिन लोड भएका ट्र्याक्टर आवाज निकाल्दै कुँदेका देखिन्थे। खाल्डा पुर्ने निर्देशन पाएका नयाँ भौतिक योजनामन्त्रीमा पनि हुटहुटी देखिन्थ्यो। राजधानीका सडकको दुरवस्थाका खबरले वाक्कदिक्क भएको भन्दै प्रधानमन्त्री केपी ओलीले मन्त्रिमण्डल हेरफेरसँगै खाल्डा पुर्न विभागीय मन्त्रीलाई कडीकडाउ निर्देशन दिएका थिए। निर्देशन दिएलगत्तै रोगले च्यापेर अस्पताल भर्ना भएका प्रधानमन्त्री ओली निर्देशन एक सातामै बेकम्मा होला भन्ने हुटहुटीले पूरै निको नहुँदै डिस्चार्ज लिएर बालुवाटार फर्किए। चर्चित मन्त्रिमण्डल हेरफेरमा अब्बल ठहरिएर पद जोगिएको ठानेर होला, अर्थमन्त्री युवराज खतिवडा भने यतिबेला निकै फुर्सदिला भेटिन थालेका छन्। शुक्रबार बिहानै ग्लोबल आईएमई बैंकको एकीकृत कारोबार उद्घाटनमा पुगे। त्यहाँ उनले गुनासो गरे, बैंकका सीईओको तलब बढी भयो, घटाउनुपर्यो। त्यहाँ राष्ट्रबैंकका गभर्नर पनि थिए। गभर्नरले समेत बैंकहरूकै दोष देखाउनमै समय खर्चिए। शुक्रबार नै बैंक तथा वित्तीय संस्थाद्वारा हुने लगानी विस्तार दर पछिल्ला वर्षमा साँघुरिँदै गएकोे र बैंक तथा वित्तीय संस्थासँग थप लगानी गर्न पर्याप्त रकम नभएकाले ऋण विस्तार साँघुरिँदै गएको तथ्यांकसहितका समाचार आएका थिए। यस्ता नीतिगत पक्षमा अर्थमन्त्री र गभर्नर दुवैले बोल्नुपर्ने आवश्यकता ठानेनन्। पुँजी बजारको गहिरिँदो संकटलाई त अर्थमन्त्रीले पूरै बजारको भरमा छाडिदिएका छन्। त्यसमा अर्थमन्त्रीको भूमिका खोज्ने कुरै भएन। त्यसमा उनका तीखो जवाफ बजारको मनोबल घटाउन पहिल्यै काफी थिए। त्यो उद्घाटन सकेर अर्थमन्त्री ललितपुरको भनिमण्डल पुगे, वातावरण पत्रकार समूहको भवन शिलान्यास गर्न। त्यही बेला पाका वातावरण पत्रकार भैरव रिसालले अर्थमन्त्रीलाई भने, यहाँले शिलान्यास त गर्नुभयो, यसको निर्माण पूरा गर्न रकम पुग्दैन। रिसालले थपे, अर्थमन्त्रीले पक्कै पनि सहयोग घोषणा गर्नु हुनेछ। तर अर्थमन्त्रीले शिलान्यास भाषण गर्दै भने, मैले यति नै भनेर सहयोग घोषणा गर्न मिल्दैन, सञ्चार मन्त्रालयमार्फत आउनुस्। सुरुवाती तीन महिनामा सात प्रतिशतको प्रगति तथ्यांक हेर्दा नाजवाफ हुने अवस्था आएपछि त्यसको जिम्मेवारी लिनुभन्दा पुँजीगत खर्च सुधारको काम प्रधानमन्त्री र अन्य मन्त्रीहरूतर्फ सारेर अर्थमन्त्रीले उम्किने प्रयास गरेका छन्। यो भनिरहँदा अर्थमन्त्रीले के ख्याल गरेनन् भने वातावरण पत्रकारहरू सञ्चार मन्त्रालयमार्फत जानुपर्ने भए उनी किन शिलान्यास गर्न त्यहाँ पुगे ? वातावरण वा सञ्चारमन्त्री नै उपयुक्त पाहुना हुनुपर्ने थियो। तर पत्रकारले भने पद जोगिएका फुर्सदिला अर्थमन्त्री भेटाए। के एउटा सानो भवन शिलान्यासमा जाँदैमा फुर्सदिला भन्न मिल्ला भन्ने प्रश्न उठ्न सक्छ। विगत एक महिनामा अर्थमन्त्रीले बैंकहरूका कति कार्यक्रम उद्घाटनमा समय बिताए भन्ने खोज्न अर्थ मन्त्रालय पुगे थाहा भइहाल्छ। अझै पनि पुरानै जागिरको रापताप अझै बाँकी भएर होला, बैंकहरूका ससाना कार्यक्रममा गभर्नर गए नै पुग्ने हो कि अर्थमन्त्री नै दौडिनुपर्ने हो, उनले अझै हेक्का पाउन सकेका छैनन्। यतिले मात्र अर्थमन्त्री किन फुर्सदिला भए भन्ने प्रश्नको उत्तर सकिँदैन। यसको सीधा उत्तर राष्ट्रपतिबाट सांसद मनोनीत भई प्रधानमन्त्रीको छनोटमा अर्थमन्त्री भएको र पद जोगाइरहन सकेको ठानेका अर्थमन्त्रीले अर्थतन्त्रमा देखिन थालेका कुनै संकट समाधानमा जिम्मेवारी लिनुपर्ने दायित्वबाट पन्छिन थालेका छन्। समाधानको क्षमता देखाउने कुरा त निकै परको भयो। यसको पछिल्लो दृष्टान्त, प्रधानमन्त्रीले आफैं अघि सरेर मन्त्रीहरूका अगाडि पत्रकारका क्यामेरा सामुन्ने राखेर पुँजीगत खर्च किन भएन भनेर मन्त्रीहरूलाई सोध्नुपर्यो। प्रगति विवरण प्रधानमन्त्री कार्यालय पठाउ भन्नुपर्यो। पुँजीगत खर्चको परिचालन र अनुगमनमा अर्थमन्त्रीले जिम्मेवारी लिने र उनै हावी हुने प्रचलन नेपालसहित अधिकांश मुलुकमा छ। अर्थमन्त्री खतिवडा जिम्मेवारीबाट नपन्छिने हो भने पुँजीगत खर्चको हविगत किन यस्तो भयो भनेर जवाफ दिन सक्नुपर्छ। जवाफ दिने मात्र होइन, विकासे मन्त्रालयसँग समन्वय गरेर समाधानमा क्षमता देखाउन समय खर्चिनुपर्छ। अघिल्लो वर्ष अर्थमन्त्री आफैंले वित्तीय संघीयता कार्यान्वयनको पहिलो वर्ष भएकाले कानुन निर्माणमा बढी ध्यान दिनुपर्दा पुँजीगत खर्च बढाउन नसकिएको बताएका थिए। कानुन निर्माणको काम सकिएकाले यो वर्ष नतिजा देखाउने उनको भनाइ थियो। तर, सुरुवाती तीन महिनामा सात प्रतिशतको प्रगति तथ्यांक हेर्दा नाजवाफ हुने अवस्था आएपछि त्यसको जिम्मेवारी लिनुभन्दा पुँजीगत खर्च सुधारको काम प्रधानमन्त्री र अन्य मन्त्रीहरूतर्फ सारेर अर्थमन्त्रीले उम्किने प्रयास गरेका छन्। यति मात्र होइन, अर्थमन्त्रीले राजस्व संकलनमा देखिएको ह्रासलाई क्षणिक बताएर उम्किन पाउँदैनन्। आयात रोक्दा भन्सार राजस्व घटेको हो भन्ने उत्तर दिने हो भने निर्यात बढ्दा कति बढी वैदेशिक मुद्रा आम्दानी भयो र कति रोजगार विस्तार भयो भन्ने तथ्यांक अर्थमन्त्रीले दिन सक्नुपर्छ। आयात नियन्त्रणका नाममा चालिएका कतिपय अस्थिर कदमले सुधारभन्दा पनि प्रतिस्पर्धी क्षमता गुमाउने अवस्था आउन थालिसकेको छ। जस्तै अर्थमन्त्री र उनका कदमलाई अझै सही ठहर्याउनेहरूले आयात घटेको र निर्यात बढेको तथ्यांक सुनाउँछन्। तर यो तथ्यांकको भित्री तथ्यले निरास तुल्याउन सक्छ। किनभने १०७ प्रतिशतको निर्यात बढ्नुमा प्रशोधित पाम तेलको ५४ प्रतिशत र सोयाविन तेलको ४५ प्रतिशतले भारतमा निर्यात बढ्नु हो। यसमा अर्थमन्त्रीका कुनै वित्तीय औजारभन्दा पनि साफ्टाअन्तर्गत नेपाली वस्तुलाई भारत आयातमा भएको भन्सार सहुलियत व्यवस्थाले गर्दा हो। यसरी केही वस्तुको आयात ह्वात्तै बढेर समस्या भएको भारतले महसुस गरी कुनै अलग व्यवस्था गरे यो निर्यात वृद्धि फोकाजस्तै सहजै फुटेर जानेछ। त्यतिबेला अर्थमन्त्रीले निर्यात बढाउने आफ्नो वित्तीय औजार के थियो भनेर पुष्टि गर्न धेरै गाह्रो पर्ने पक्का छ। निर्यात बढाउन उत्पादनको संरचनागत सुधारभन्दा भन्सारका दर हेरफेर मात्र दिगो हँुदैन भन्ने सर्वमान्य तथ्यबाट अर्थमन्त्री भाग्न मिल्दैन। त्यसैले सुधारको नाम दिएर चालिएका कतिपय कदम सुरुमा सकारात्मकजस्तो देखिए पनि अन्ततः समस्याका कारकका रूपमा सतहमा आउँछन्। त्यसलाई सच्याउन वर्षांैै लाग्छ। यसैगरी प्रदेश तथा स्थानीय सरकारहरूले हडबडमा लिएका कर नीतिहरूले स्थानीय उद्यमशीलतालाई उठ्नै नसक्ने गरी भार थोपरेको छ। यसका असर राजनीतिक रूपमा समेत देखिन थालिसकेका छन्। हालै सम्पन्न उपनिर्वाचनमा स्थानीय कर मुद्दा कसरी उठ्यो र परिणाम के आयो भन्ने विषय अर्थमन्त्रीलाई सम्झाउन नपर्ला। यसमा पनि प्रदेश र स्थानीय सरकारहरूमा आफैं निर्णय गर्ने अधिकार छ। त्यसैले आफ्नो कार्यक्षेत्र पर्दैन भनेर अर्थमन्त्रीले सजिलो उत्तर दिनेछन्। तर सबैलाई थाहा भएकै तथ्य हो, नेपालका प्रदेश र स्थानीय सरकारहरूमा आत्मनिर्णयको अधिकार छैन। उनीहरू संघीय सरकारकै बृहत् निर्देशनभित्र चलेका छन्। चाहे त्यो राजनीतिक होस् वा आर्थिक वा कर नीतिका विषय। जनताले धान्न सक्ने र व्यावहारिक कर नीति निर्देश गर्ने जिम्मेवारीबाट अर्थमन्त्रीले टाउको लुकाउँदा के भयो भन्ने बुझ्न नेकपालाई अर्को निर्वाचन कुर्नै परेन। उपनिर्वाचनको समीक्षा गरे पुग्छ। यसबाट सिक्ने पाठ भनेकै अर्थतन्त्रका औजारहरू एकअर्कासँग नजोडी अलग्गै रूपमा उदार या कडा पारियो भने त्यो समाधानभन्दा पनि नियतवश चालिएको थियो भनेर नबुझ्नु नै समस्यालाई निम्त्याउनु हो। अर्थमन्त्री खतिवडाले त्यस्तै समस्या निम्त्याइरहेका छन्। यति भन्दा कतिपयले सात प्रतिशतको उच्च आर्थिक वृद्धिका लागि अर्थमन्त्री खतिवडालाई जस दिनुपर्छ भन्लान्। तर अहिलेको आर्थिक वृद्धिमा अर्थमन्त्रीलाई जस दिने कुनै तथ्यांकीय आधार छैन। किनभने यो वृद्धिका आधार मानिएको सेवा क्षेत्रको ५७ प्रतिशतको वृद्धिका पछाडि रेमिट्यान्सको स्वाभाविक वृद्धिदर तथा पर्यटक आवागमनमा भएको सुधार जिम्मेवार छ। यहाँनेर रेमिट्यान्स र पर्यटन बजार सुधारमा अर्थमन्त्रीको उल्लेख्य भूमिका छैन। बरु रेमिट्यान्स वृद्धिदरमा हालै देखिएका गिरावटले आर्थिक वृद्धिदरमा जोखिम निम्त्याउला कि भन्ने आशंका देखिन थालेको छ। भर्खरै सार्वजनिक दक्षिण एसियाकेन्द्रित विश्व बैंक प्रतिवेदनले भनेकै छ रेमिट्यान्स वृद्धिमा बाह्य जोखिम कायमै छन्। यसैमा आर्थिक वृद्धि टिक्दा दिगोपन रहँदैन। त्यसैले रेमिट्यान्स बढ्नमा अर्थमन्त्रीको कुनै हात रहने कुरै भएन। यसको बदलामा अहिले उपलब्ध रेमिट्यान्सलाई उत्पादनमा लगाउन अर्थमन्त्रीले कुनै उपाय देखाए भने मात्र उनको मूल्यांकन हुने हो। अर्थमन्त्रीले आजसम्म त्यस्तो कुनै उपाय अघि सारेका छैनन्। उच्च आर्थिक वृद्धिको अर्को आधार अनुकूल मौसमका कारण कृषि क्षेत्रको २४ प्रतिशतको योगदान हो। यसमा पनि अनुकूल मौसमको आधार अर्थमन्त्री हुने कुरै भएन। यसविपरीत कृषि क्षेत्रमा गएको बजेटरी सहयोगको सदुपयोग गर्न अर्थमन्त्रीले कुनै भूमिका खेल्न सकेनन्। कृषि अनुदान दुरुपयोगको दोषको जिम्मेवार एकल रूपमा कृषिमन्त्रीलाई मान्दै पदमुक्त गरियो। अन्य मन्त्रालयहरूका हकमा यस्ता अनेक उदाहरण छन्। गृहदेखि अन्य मन्त्रालयका कैयन् कदमले व्यवसायी र सरकारबीच विश्वासको संकट कति गहिरिँदै छ भन्नेमा अर्थमन्त्रीले हेक्का राख्ने र समन्वय गर्न जोडिनैपर्थ्यो। तर यसमा पनि अर्थमन्त्री पूरै चुकेका छन्। त्यसैले समग्र अर्थतन्त्रको नेतृत्व लिएर अघि बढ्ने र बजेट कार्यान्वयनको सन्दर्भमा अर्थमन्त्रीले कति जिम्मेवारी लिनुपर्ने हो र प्राथमिक जिम्मेवारी पन्छाएर फुर्सदिलो उद्घाटनतिर कति समय दिने हो भन्नेलाई समेत जोडेर अर्थमन्त्रीको मानक के हो भन्ने विषयमा थप बहस आवश्यक भइसकेको छ। यो विषय कुनै राजनीतिक जोडघटाउभन्दा पनि अर्थतन्त्रलाई अघि बढाउने र जनताको जीवनस्तर सुधारमा अर्थमन्त्रीको भूमिका के हो भन्नेमा निक्र्यौल गर्नैपर्ने भएकाले हो। यसरी अर्थतन्त्रमा अहिल्यै सम्बोधन गर्नुपर्ने धेरै विषयले अर्थमन्त्रीको क्षमता र भूमिकालाई एकाएक बहसमा ल्याइदिएको छ, जुन पहिल्यै हुनुपर्थ्यो। वान्तवा एपी वान टेलिभिजनका कार्यकारी सम्पादक हुन्।"
उपनिर्वाचनका सन्देश,"उपनिर्वाचनले स्थानीय तहका जनप्रतिनिधिलाई कार्यशैली सुधार्न चेतावनी दिएको छ संघीय प्रणालीअनुसार स्थानीयतहनिर्वाचनभएको झण्डै साढे दुई वर्षपछि रिक्त ५२ पदकालागियहीमंसिर १४ गते निर्वाचन सम्पन्नभयो । मतदाताले सत्तासीन नेकपा र प्रमुखविपक्षी नेपालीकांग्रेसलाई नै मुख्यदलको मान्यतादिएर मतदान गरे । वैकल्पिकशक्तिका रूपमा स्थापितहुनखोजेका र अन्य सानाप्रतिमतदाताको रुचि देखिएन । स्थानीयतहनिर्वाचनमाकांग्रेस विजयीभएको ठाउँमा नेकपा र नेकपाविजयीभएको ठाउँमा कांग्रेसलाई विजयी गराएर मतदाताले आफ्नो असन्तुष्टि भने पोखे । यो स्थानीयतहमाजनप्रतिनिधिप्रतिमतदाता सन्तुष्ट रहेनछन्् भन्ने प्रमाणका रूपमा परिणामलाई बुझ्नुपर्छ । स्थानीयतहलाई अधिकारसम्पन्न, सबल र सक्षमबनाउननिरन्तर प्रयास भएका छन् । यद्यपि यस्तो प्रयासले सार्थकतापाउन सकेको रहेनछ भन्ने निर्वाचन परिणामले पुष्टि गरेको छ । निर्वाचितजनप्रतिनिधि सामाजिक सेवाको भावनाले उत्प्रेरित भई जनमतद्वारा अनुबन्धितप्रतिनिधिभएपनिउनीहरू नागरिकप्रतिअझै इमानदारी हुन सकेको पाइएन । यसले ७५३ स्थानीयतहलाई सुध्रिने अवसर प्राप्तभएको छ । निर्वाचन परिणामलाई ठूला दलकामाथिल्लाक्रियाकलापका रूपमामात्रबुझिदिँदा स्थानीयतह सुध्रिने अवसरबाट वञ्चितहुनेछन् । उपनिर्वाचन परिणामलाई विशुद्ध स्थानीयतहका सरकारको कार्यशैलीको प्रतिफल मान्नुपर्छ । थोरै सिटका लागिभएको यो उपनिर्वाचन परिणामले मुलुककै राजनीतिकअवधारणालाई प्रतिनिधित्व गर्छ भन्न सकिन्न । तर शंकागर्ने सुविधाभने प्राप्तभयो । ७५३ स्थानीयतहमाजनप्रतिनिधिकार्यरत छन् । जनप्रतिनिधिको संख्याको अनुपातमा यो उपनिर्वाचन नगण्य संख्यामामात्र सम्पन्नभएको छ । यसले संघीय संसद््को सदस्यले जस्तो राष्ट्रिय राजनीतिलाई पूर्णरूपले प्रतिनिधित्वगर्दैन । यतिबेला सबैको ध्यान धरानउपमहानगरपालिकाको निर्वाचन परिणाममा गएको छ । लामो समयदेखि कम्युनिस्ट पार्टीले वर्चस्व जमाउँदै आएको धरानमा यसपटक कांग्रेसले बाजीमारेको छ । संविधानप्रदत्त राजनीतिकमूल प्रवाहबाट विस्थापितभएको बौद्धिक समुदायप्रायः सहरी क्षेत्रमै बसोवास गर्छ । उनीहरू विभिन्न सामाजिक संघसंस्थामा संलग्नभएर क्रियाशील रहने गरेका छन् । उनीहरूले प्रवाहगर्नेविचारले पनिप्रभाव पारेको हुन सक्छ । बौद्धिक समुदायमुलुकका हरेक सहरमा बसेर जनमतसिर्जना गरेको आधारलाई विचार गर्ने हो भने धरानउपमहानगरपालिकाको निर्वाचनलाई राजनीतिक दृष्टिले महत्वपूर्ण मान्नुपर्छ । भक्तपुरबाट प्रतिनिधित्वगर्ने प्रदेश सदस्यको निर्वाचनले पनियसलाई पुष्टि गर्छ । मतदाताले यस्ता स्थानमा परिवर्तनको चाहना राखेको स्पष्ट देखिन्छ । कास्की २ माभएको निर्वाचनले नेकपालाई यथास्थितिमा राखेको पाइयो । नेकपाको उम्मेदवारलाई सहानुभूतिको मतले पनि सघायो । हेलिकोप्टर दुर्घटनामा निधनभएकातत्कालीनपर्यटनमन्त्री रवीन्द्र अधिकारीको पत्नी नै उम्मेदवार भएकाले सहानुभूतिले काम गरेको हो । दाङको प्रदेश सभा सदस्याको निर्वाचनमापनि सहानुभूतिले काम गरेको छ । दुःख र पीडामा साथ दिनुपर्छ भन्ने नेपालीविवेकले त्यहाँपनिकामगर्यो । महोत्तरीको पिपरा सधैं कांग्रेसको वर्चस्व रहँदै आएको स्थानहो । त्यो ठाउँको जनमत नेकपातिर ढल्कियो । तराई प्रदेशको राजनीतिलाई प्र श्रय दिई संगठित राजनीतिकशक्तिको पनि नगण्य उपस्थिति देखियो । जनमत क्षेत्रीयआधारमा संगठित राजनीतिकशक्तिप्रति सकारात्मक देखिएको छैन । क्षेत्रीय र सानादलपनिनिर्वाचनबाट निरुत्साहितभएका छन्् । ऐतिहासिक पृष्ठभूमि भएकाप्रजातान्त्रिक र वामपन्थीशक्तिप्रति नै मतदाताको रुचि देखिएपछि क्षेत्रीय र वैकल्पिकभनिएकादललाई कठिन हुँदै गएको छ । त्यसैले प्रजातान्त्रिक र वामपन्थीदलले पार्टीलाई बढी समावेशी, सशक्त र पारदशीबनाउँदै लैजानुपर्ने खाँचो निर्विवाद छ । उपनिर्वाचनमामतदान प्रणाली बढी सरल, मतपत्रपनि सानो भएकाले पनिमतदातालाई सुविधाभयो । तदनुरूप बदर मतको संख्यापनिन्यून सीमाभित्र रहेकाले मतदातामा सचेतना बढेको मान्नुपर्छ । विगतको सिंगो गाविसलाई नगरपालिकाबनाएर एउटै वडा बनाइँदा केही ठाउँमा मतदातालाई मतदानगर्न जानआउन कठिनाइ भएको पाइयो । यतिथोरै निर्वाचनमा सुरक्षाकर्मीको अत्यधिकउपस्थितिले आवश्यकथिएन । यद्यपि केही ठाउँमा भएको विस्फोटको घटनाले विरोधी राजनीतिको उपस्थिति देखाउने प्रयास भएको पाइयो । सुरक्षानिकायले यसतर्फ निरोधकउपायअपनाउननसकेको पाइन्छ । निर्वाचनमा खटिएका कर्मचारीलाई निर्वाचन पद्धति, प्रणाली र मतदातातथापर्यवेक्षकका सम्बन्धमा राम्रो प्रशिक्षण नदिइएको महसुस भयो । मतदानमामसीलगायतका सामग्री पुरानाप्रयोग हुँदायदाकदा खटिएका कर्मचारीले अप्ठेरो महसुस गर्नुपर्यो । हेर्दा सामान्य देखिएपनि यो स्थितिले पछिलाई सचेत हुन मद्दत गर्छ । निर्वाचनआयोगले व्यवस्थापनचुस्तपार्न चाहे पनि केही ठाउँमा त्रुटि पाइएको राष्ट्रिय निर्वाचनपर्यवेक्षण समितिले गरेको अवलोकनबाट देखिएको छ । मतदाताबाट कुनै त्रुटि पाइएन । मतदाताले कसैको प्रभाव र दबाबमामतदान गरेनन्् । सबैले विवेक प्रयोग गरे । ठूला, क्षेत्रीय र सानादलले मतदातालाई आआफ्नापक्षमापार्न ठूलो कसरत गरे तर मतदाताको विवेकमाप्रभावपार्न सकेनन् । कास्कीको निर्वाचनमा अघिल्लो अवस्थाजस्तै परिणाम आउनुले यसको पुष्टि गर्छ । अन्त्यमा, सत्तासीनदललाई पनिचासोपूर्वक हेरिएको छ। विद्यमान कार्यशैलीमा सुधार भएनभने भोलिभन्ने सन्देशले सरकारलाई पनि सच्चिनअवसर प्रदान गरेको छ। कार्यशैली सुधार गर्दै अघि नबढ््ने हो भने अबको निर्वाचन सत्तासीनदलकालागि सुखदनहुन सक्छ। प्रमुखप्रतिपक्षीकांग्रेसप्रतिपनि धेरै आकर्षण देखिएन। उसले यो निर्वाचनमाकांगे्रसलाई मतदानगर्नुभयो भने त्यसले सरकारलाई सच्याउन सहयोग पुग्छ भने पनिमत परिणाम त्यसअनुकूल देखिएन। किनभने कांग्रेसले आन्तरिक राजनीतिलाई मतबुत बनाउनुपर्छ भन्ने मतदाताको पनिचाहनाझल्कियो। यो हिसाबले हेर्दा यसपटकको उपनिर्वाचन परिणाम सत्तासीन र प्रमुखविपक्षीदुवैलाई कार्यशैली सुधार्ने अवसर भएको छ। आममतदाताको अपेक्षालाई बुझ्न सके भने राजनीतिनयाँ कोर्षमाजानेछ। जसले स्थिरता र समृद्धिका लागि सघाउनेछ। उपनिर्वाचनको परिणामले वैकल्पिक, क्षेत्रीय र सानादलले आफूलाई जनताको विश्वास जित्ननिकै ठूलो मेहनतगर्नुपर्ने सन्देश दिएको छ। यीदलकालागि यो फलामको चिउरा चपाउनुसरह हुनेछ। ठूला दलको कित्तामाउभिएर समृद्धि रस्थिरतामा सघाउन मद्दत गरे मुलुकको हितहुनेछ। हाइलाइटक्षेत्रीय र सानादलनिर्वाचनबाट निरुत्साहित छन््। ऐतिहासिक पृष्ठभूमि भएकाप्रजातान्त्रिक र वामपन्थीशत्तिाप्रतिमतदाताको रुचि देखिएपछि क्षेत्रीय र वैकल्पिकदललाई कठिन हुँदै गएको छ। त्यसैले ठूला पार्टीलाई बढी समावेशी र पारदर्शी बनाउँदै लैजानुपर्ने खाँचो छ।"
कूटनीतिका छिद्रहरू,"सामरिक समस्यामा जकडिएको नेपाल खुला र स्वतन्त्र कूटनीतिमा अघि बढ्न सके मात्र ढंग नपुगेर परेका छिद्रहरू पुरिनेछन् मुलुकको कूटनीति संवेदनशील मोडमा पुर्याइएको छ। बलियो सरकारले कूटनीतिक मामिलालाई ख्यालठट्टा र हल्का रूपमा लिएको छ। यस्तो गल्ती नेतृत्वबाट नहोस् भनेर मैले सामाजिक सञ्जाल र सञ्चारमाध्यममा धारणा पनि राख्दै आएको छु। कूटनीतिका कतिपय कार्य तत्काल देखिँदैन। यसको असर अर्को पुस्तालाई पर्न सक्छ। विगतलाई धिकार्ने दिन ल्याउने अधिकार कसैलाई छैन। सरकार यसमा सचेत बनोस्। हाम्रो भूराजनीतिक अवस्था नियाल्न जरुरी छ। हामी अहिले देखिने र सुनिने कूटनीति भन्दै कुर्लिरहेका छौं। कुर्लिएर कूटनीतिक सन्तुलन र सुदृढ हुने होइन। यसमा अध्ययन र त्यसअनुरूपको संयोजन आवश्यक हुन्छ। विश्वमा देखिन र सुनिन खोजेको भन्दै दलीय विचार मिल्नेहरूसँग सहकार्य गर्नु राष्ट्रहितमा छैन। सरकारको ध्यान मुलुकको विकास पद्धतिभन्दा पनि विश्व राजनीतिमा केन्द्रित छ। न हामी विश्व राजनीतिको खेलाडी न कुनै शक्ति। यस्तो सोच पलाउनुको उद्देश्य हो विचार मिल्ने अन्तर्राष्ट्रिय दलहरूसँग राज्य संयन्त्रलाई उपयोग गरेर सहकार्य गर्ने। त्यसले हाम्रो मुलुकको स्तर उकास्नेभन्दा शक्तिको राडरभित्र धकेल्ने काम गर्छ। यसमा परराष्ट्र मन्त्रालय पनि चनाखो बन्न जरुरी छ। परराष्ट्र मन्त्रालय भ्रमण व्यवस्थापन मन्त्रालयको रूपमा परिचित हुँदै गएको छ। गर्नुपर्नेभन्दा जिम्मेवारी लिनैनपर्ने काममा मन्त्रालयको चासो बढेको अवस्था छ। यसमा नेतृत्व खुसी पार्नेभन्दा मुलुक हित हेर्न कूटनीतिज्ञको ध्यान जाओस्। काविल युवाहरू त्यहाँ छन्, तर उनीहरू यस्ता कार्यमा सायदै संलग्न हुन पाउँछन्। वा अन्य लोभमा पर्छन्। यतिबेला निकै बहसमा रहेको दुई विषय छ ः त्रिदेशीय सहकार्य कि टु प्लस वान र बेल्ट एन्ड रोड इनिसिएटिभ (बीआरआई) कि इन्डोप्यासिफिक स्ट्राटेजी (आईपीएस)। यो दुवै अन्योलको विषयमा नेपाल स्पष्ट हुन सकेको छैन। वासिंटन कन्सेन्सस बाट अघि बढेको विश्व परिवेश भत्किने हो कि भन्ने छ। तर भत्किसकेको छैन। प्रभाव अझै त्यहीं छ भन्ने बुझेर त्यसअनुरूपको रणनीतिमा हामी पुग्न सकेका छैनौं। हुन त अहिले विश्वमै परराष्ट्र नीतिका चुनौती देखिन थालेका छन्। यसलाई व्यवस्थापन गर्न परिपक्व नेतृत्व र सोच आवश्यक छ। त्यो दुवै हामी देखिरहेका छैनौं। सबैले देखेको कतिपय विषयमा राजनीतिक नेतृत्व जानकार नहोलान् भन्ने त लाग्दैन। किन त्यसमा ख्यालठट्टा झैं गरिरहेका छन् ? यो बुझ्न गाह्रो भएको छ। बुझेर पनि कतिपय विषय त निहित स्वार्थ र राजनीतिक विचारधाराले भुत्ते बनाइदिएको पनि देखिन्छ। त्यसबाट माथि उठ्न आवश्यक छ। नेपालजस्तो सामरिक महत्वमा रहेको मुलुकले आन्तरिक गृहकार्य गर्न आवश्यक छ। तर, यसमा कोही गम्भीर देखिएका छैनन्। यो हाम्रा लागि दुःखद हो। अहिले त भनिरहेका छन् हामी विश्वमा सुनिन र देखिन थालेका छौं। वास्तविकता त्यो हो र ? सुनिने र देखिने नेपाल विश्वमा नेपाल चिनिएको कैयन् शताब्दी भयो, अलिकति पढौं। इतिहास नियाल्ने कि कमरेडहरूले। नेपाल विश्वकै पुरानो मुलुकमध्ये एक हो। विश्व राजनीतिमा देखा परेको र कैयन् मुद्दामा नेतृत्व गरेको धेरै दशक पनि भएको छैन। ढोंग देखाएर विगतलाई निचोर्ने काम नगरौं। सत्ता शक्ति क्षणिक हुन्। नेपाल सार्वभौम रहँदैदेखि यसको आफ्नो औचित्य छ। पुर्खाले बचाएर कसैको अधीनमा नगएको मुलुकलाई अहिले विश्वमा चिनाएको शैलीमा देखिन र सुनिन थालेको भन्ने सुन्दा जनतालाई समेत धक लागेको हुनुपर्छ। उनीहरूकै दलका नेताहरू भनिरहेका छन्, कूटनीतिको कुरा सुन्दा र हाउभाउ हेर्दा पनि लाज लाग्न थालेको छ। नेपाल धर्म, संस्कृति र सभ्यता मात्र होइन, बहादुरीको चिनारी त पुरानो हो। चीनलाई जबसम्म राष्ट्रसंघले स्वीकार गर्दैन तबसम्म राष्ट्रसंघको परिकल्पना सबल हुन सक्दैन भन्दै गरेका लविहरू हामीले भुलिसक्यौं। राष्ट्रसंघमा जाने बेलामा तत्कालीन रसियाले दुःख दिँदा खेलेको भूमिकाको मूल्यांकन खै ? अनि राजनीतिक रूपमा भने बीपी कोइरालाले बाहिर लगेका हुन्। यो भन्न धक मान्नुपर्दैन। राजा महेन्द्र र बीपीबीच लोकतन्त्र र खुला समाजका विषयमा जति नै टसल रहेको भए पनि राष्ट्रियताको मामिलामा कुरा मिलेकै कारण नेपाल विश्वमा राजनीतिक रूपले चिनेको कतै छिपेको छैन। राष्ट्रसंघमा बीपीले गरेको भाषण नै सुन्न सक्छौं। चीनलाई जबसम्म राष्ट्रसंघले स्वीकार गर्दैन तबसम्म राष्ट्रसंघको परिकल्पना सबल हुन सक्दैन भन्दै गरेका लविहरू हामीले भुलिसक्यौं। राष्ट्रसंघमा जाने बेलामा तत्कालीन रसियाले दुःख दिँदा खेलेको भूमिकाको मूल्यांकन खै ? नेपालले राष्ट्रसंघ सदस्यता लिने समयमा रसियाको भाव नरम थिएन। कूटनीति भनेको होली वाइन, मुडुरो सहकार्य, भ्रमण अनि ठूला गफ मात्र हो र ? त्यस्तै विचारमा सहकार्य मात्र हो र ? त्यतिबेला नेपालले कूटनीतिक हिसाब गरेरै इजरायललाई परिचयात्मक सम्बोधन गरेको थियो। भारतसँग भन्दा पहिले अमेरिकासँग सम्बन्ध राख्नुको पनि अर्थ होला ? यस्ता विषयमा जाऔं अनि अध्ययन गरौं। भ्रमण व्यवस्थापनमा मात्र नअलमलिऔं। विश्वका शक्तिशाली राष्ट्रले वर्षमा कति औपचारिक र राजकीय भ्रमण आफ्नो मुलुकमा गराउँछन्, त्यो पनि अध्ययन गरौं। अमेरिकाले सन् २०१९ मा कति मुलुकमा राष्ट्र एवं सरकार प्रमुखलाई औपचारिक र राजकीय भ्रमण गरायो ? यसको आकलन गरौं। त्यसका लागि हुने खर्च र भविष्यमा आउने रिटर्न समेत ख्याल गरिन्छ। राष्ट्रको ढुकुटी जनताको पसिना हो भन्ने भुल्न हुँदैन। भ्रमण गरेर वा गराएर अनि हात मिलाएर गलल हाँस्दैमा कूटनीति बलियो हुने होइन। यसको आधार तय गर्नुपर्छ। यसका च्यानल बलियो बनाउनुपर्छ। अनि बल्ल अर्थपूर्ण भ्रमण गराउनुपर्छ। अहिले त कोही आएर लौ प्रशिक्षण दिन्छौ ः हाम्रो विचार उन्नत छ भने पनि हुन्छ। लौ न हामीलाई स्वागत गर्नुपर्यो हामी यसो गर्दै छौं भन्दै पनि दौडियो। यसलाई कस्तो कूटनीतिका रूपमा व्याख्या गर्ने ? सी विचारधारा उनको मुलुकका लागि हो। हाम्रा लागि त आफ्नै मुलुकले अख्तियार गरेको विचारधाराले महत्व राख्छ। अन्यका विचारधारा स्वीकार गर्ने अवस्था संविधानले पनि नदेला वा देख्दा पनि असुहाउँदो होला। अनि विश्वमै आफ्नो अस्तित्व र छवि गुमाएको नेतृत्व मडुरोसँगको सहकार्य गर्नका लागि शक्ति मुलुक चिढ्याउने र क्षणिक फाइदा हेर्ने बानी परेको देखिन्छ। सीको कुरा सिक्ने नै हो भने त्यहाँँ भ्रष्टाचार मुक्त गर्न सीले गरेका प्रयास हेरे पुग्छ। यहाँ अर्को मुलुकको विचार सुनाएर त्यसमा जनता अलमल्याउने काम नेतृत्वले गर्नु हुँदैन। कहिलेकाहीं विचारका नामका बढी बफादार भएर मुलुकलाई नै गलत दिशामा लैजान भएन। २ विश्व शक्तिको राडरमा हामी विश्व शक्तिको त्रिकोणीय राडरमा परिसकेका छौं। दुई छिमेकीसँग सम्बन्ध राखेर तेस्रो शक्तिलाई सन्तुलनमा ल्याउने प्रयास गर्नुपर्नेमा हामी खासै सरोकार नराख्ने मुलुकको राजनीतिक दाउपेचमा पर्ने गरेका छौं। त्यसका लागि समय छुट्ट्याउन र खर्चिन थालेका छौं। यो दुःखद हो। भेनेजुयलाबारे हाम्रा कमरेडहरूको धारणा त्यही हो। असंलग्न आन्दोलनमा सहभागी भएर गरिने एक्लाएक्लै भेट भनौं या लुकाइन खोजेको भेट भनौं, त्यो पनि त्यही एक निरन्तरता हो। हामी विचारधारा सहकार्यको धङधङीमा नै छौं। एकदलीय शासन प्रणालीको धङधङीले मुलुक अघि बढ्दैन। अमेरिकाले बलियो सरकार बनेको र स्थायित्वतर्फ मुलुक गएको ठानेर वा त्यहाँ रहेका राजदूतको अधिकतम पहलले हो माइकल पम्पियोको औपचारिक निमन्त्रणामा परराष्ट्रमन्त्री स्तरको भ्रमण भयो। यो भ्रमण नेपालबाट अमेरिकातर्फ भएको (परराष्ट्रमन्त्री स्तरको) पहिलो औपचारिक थियो। तर, भ्रमण विवादित बन्यो। अमेरिकी विदेश मन्त्रालय र हाम्रो मन्त्रालयको धारणा बाझियो। अमेरिकाले नेपालमा आफ्ना धारणा सार्वजनिक गर्न वक्ताहरू पठाइरहनुपर्यो। यो प्रकारको कूटनीतिले हामी कहाँ पुग्छौं ? हाम्रो नेतृत्वको गतिविधिमा अमेरिकीहरू सशंकित छन्। फेरि चीनसँग सुपुर्दगी सन्धिको विषयले अर्को आशंका आयो। त्यो भलै तुहियो र कानुनी सहायतासम्बन्धी सहकार्य सम्झौता भयो। यस्तै कतिपय हल्ला गर्नुनपर्ने नियमित हुने कार्यमा समेत बढी मुख बाउँदा पाउने दुःख र मुलुकलाई पर्ने असहजतामा ध्यान दिन भुलेका छौं। नेपालले जिब्रो चपाएर होइन, समस्या स्पष्ट राख्न सक्नुपर्छ। त्यही राख्न नसकेरै हामी अलमलमा परिरहेका हौं। नेतृत्वमा अध्ययन र त्यसको पूर्ण जानकारी हुनुपर्छ। आफूलाई जानकारी नभएको विषय क्षेत्रगत विज्ञसँग लिनुपर्छ। कूटनीतिक मामिलामा कलम चलाउने, त्यस्ता क्षेत्रमा अध्ययन गरेका विज्ञहरूलाई मन्त्रालयले आफ्नो धारणा राख्ने माध्यमका रूपमा विश्वासमा लिनुपर्छ। हुन त त्यसो गर्न आफू सद्दे हुनुपर्छ। आफ्नै कुरा फुत्केलाकी भनेर सधैं डरमा पर्ने अवस्थाले पनि कतै त्यो प्रकारको सहकार्य नभएको देखिन्छ। आलोचना सहने बानी पनि बसाल्नुपर्छ। गल्ती औंल्याएकोमा स्वीकार गरेर त्यसमा परिवर्तन हुनुपर्छ। सामरिक भूराजनीतिले नेपालमा शक्ति मुलुकको चासो छ र रहिरहन्छ। यतिबेला भारत निकै शान्त बसेको देखिन्छ। हुन त, ओलीजीको भारतसँग व्यक्तिगत सम्बन्ध राम्रो छ। व्यक्तिगत सम्बन्धले कुनै एक सीमासम्म मात्र काम गर्छ। त्योभन्दा माथि राष्ट्रराष्ट्रबीचको सम्बन्ध हुन्छ। यसलाई ध्यान दिन आवश्यक छ। भोलिका दिनमा अमेरिका र चीन यहाँ चलमलाउँदा भारत पनि अग्रसर हुन्छ। भारतीयहरू रूससँग पनि खास सम्बन्धमा छन् झैं लाग्छ। रसियन गतिविधि बढ्न थालेको छ। उत्तर कोरियाको विषयमा राष्ट्रसंघले पारित गरेको रिजोलुसनबारे पनि छलफल भएर नेपालले त्यसमा काम गरेको छ। यो पनि नेपालमा भइरहेको एक प्रकारको पार्ट अफ वर्क नै हो। भारत र रसिया पहिला मिलेकै थिए। अहिले नमिल्लान् भन्न सकिन्न। चीन र भारत पनि आर्थिक सहकार्यमा बढी नै अग्रसर छन्। त्यो सबै जोडघटाउ गर्ने र विश्लेषण गर्ने निकाय अन्य फजुल काममा लाग्न भएन। पासपोर्ट, भिसा र प्रशासनमा अल्झेर बस्न मिल्दैन। सुन्छु राजदूत भइसकेका व्यक्ति आएर प्रशासन हेर्छन्। अनि कूटनीति सञ्चालनको अब्बलता कसरी ? हामी कूटनीतिक कन्फ्युजनमा हिँड्न भएन। विश्लेषण र अध्ययन नै यसको समाधान हो। खासगरी कुनै शक्तिको राडरमा नपरी छिमेकद्वयसँग मिलेर अघि बढ्नुपर्छ। भारत होस् या चीन, दुवैलाई नेपालको मर्का बुझाउन सक्नुपर्छ। अनि विश्व शक्तिलाई पनि छिमेकको बाध्यता स्पष्ट पारेर आफ्नो रोडम्यापमा हिँड्न आवश्यक छ। यसलाई कतिपयले प्रो एक्टिभ कूटनीति भनेका छन्। हामी पछिल्लो समय रियाक्टिभ र देखासिकी कूटनीतिमा छौं। पछिल्ला मुद्दा र समाधान भारत र चीनसँगको सम्बन्धसँगै ध्यान दिनैपर्ने विषय भनेको अमेरिका अलायन्ससँगको सम्बन्ध पनि हो। उनीहरूको शक्ति घटेको छैन। थल, जल र वायुमा अमेरिका अहिले पनि बलवान् नै छ। पछिल्लो समय अमेरिकाको छवि पहिलाजस्तो प्रतिविम्बित नभए पनि आईपीएसजस्ता रणनीतिबाट उदाउँदा शक्तिहरूसँगै आफू पछिल्लो समय पनि सक्रिय रहेको धारणा व्यक्त गर्दै गएको छ। यस्तै सहकार्यमार्फत आफ्नो शक्ति यथावत् राख्दैछ। अमेरिका, भारत, जापान र अस्ट्रेलिया सम्मिलित क्वाड अन्तर्गत नै उसको यस क्षेत्रमा बलियो उपस्थिति छ। तर, हामी यस्ता विषयमा अध्ययन गर्ने समय नै छैन। विश्व यतिबेला सुरक्षा सहकार्यबाट नभई खुला र स्वतन्त्र साझेदारीका रूपमा आएकाले हामी झन् सचेत रहनैपर्छ। अनि भारतसँग हाम्रो सम्बन्ध सधैं उतारचढावपूर्ण रहे पनि कतिपय समयमा भारतसँगको सम्बन्ध राम्रै अघि बढेको पाउँछौं। बेलाबेलामा देखा पर्ने समस्या जस्तै अहिले कालापानी र लिपुलेक क्षेत्रको विषय उठेको छ। त्यहाँ भारतीय सेना आएर नेपाली भूभागमा बसेका छन्। त्यो विषयमा नेपालले कूटनीतिज्ञसँग राजनीतिक पहल गरेर समाधान निकाल्नुपर्छ। भारतले पनि यस्तो विषयमा अर्घेल्याईं गर्नु हुँदैन। सडकबाट भन्दा पनि टेबलमा बसेर सल्टाउनुपर्ने यो विषयलाई सरकारले खासै चासो देखाएको छैन वा सामथ्र्य राख्दैन। कतिपय विषयमा ब्याक च्यानल हरू पनि प्रयोग गर्न आवश्यक हुन्छ। नेपालले पनि त्यस्ता सबैखाले प्रयास गर्नुपर्छ। त्यसका लागि मियो नै बलियो हुनुपर्छ। भारतसँग सीमा मात्र होइन, अन्य दुईपक्षीय व्यापार, सहकार्य, विकास परियोजना, हवाई रुटदेखि हरेक पाटो जोडिएको छ। त्यसलाई नेपालका पक्षमा कसरी बलियो बनाउने भन्ने विषय नेपाली नेतृत्वले गर्ने डिल मा भर पर्ने हो। भारत आफैंमा तेस्रो ठूलो अर्थतन्त्रको राप बोकेको मुलुक हो। यसैले होला नेपालभारत सम्बन्धमा भारतीय पक्ष बढी हावी देखिन्छ। त्यो स्वाभाविक पनि हो। भारत ठूलो मुलुक मात्र होइन, अध्ययन गर्नेहरूको मुलुक हो। त्यहाँको प्रशासन राष्ट्रहितमा बढी नै अब्बल दरिएका छन्। अनि हामीलाई नेपाल चीनतिर ढल्कियो भन्दै आएका छन्। नेपालले आफ्नो धारणा र पोजिसन चीन र भारतलाई बताउनुपर्छ। उनीहरू विश्वासमा लिनुपर्छ। दुवैतर्फ विश्वासको खडेरी देखा परेको छ। जति नै बलियो सरकार रहे पनि यस्ता विषय चिरेर अघि बढ्न सामान्य मेहनत र हल्का अध्ययनले मात्र सम्भव छैन। सामरिक समस्यामा जकडिएको नेपाललाई खुला र स्वतन्त्र रूपमा कूटनीतिमा समान धारणा बनाएर सरकार अघि बढे मात्र समाधानको बाटो पहिल्याउन सकिनेछ।"
स्वर्णमा गौरिकाको ह्याट्रिक (फोटो फिचर),"काठमाडौं : १३ औं दक्षिण एसियाली खेलकुद (साग) मा पौडी खेलाडी गौरिका सिंहले ह्याट्रिक गरेकी छन्। महिला चार सय मिटर फ्रिस्टाइल स्पर्धामा गौरिकाले स्वर्ण जितेसँगै उनले १३ औं सागमा स्वर्णका लागि ह्याट्रिक गरेकी हुन्। उनले आइतबार सात दोबाटोस्थित हिटिङ पौडी पोखरीमा भारतीय खेलाडी शिवाङ्गी शर्मालाई पछि पार्दै स्वर्ण जितेकी हुन्। यसअघि उनले १३ औं सागमा दुई स्वर्ण जितिसकेकी छन्। यसअघि उनले एउटा ब्याकस्ट्रोक र अर्को फ्रिस्टाइलमै स्वर्ण जितेकी हुन्। गाैरिका रियो ओलम्पिक कान्छी खेलाडी साग एकल पौडीमा गौरीकाले जितिन् ऐतिहासिक स्वर्ण पौडीमा भारत, श्रीलंकाको दबदबा तोडियो सागमा गौरिकालाई तेस्रो स्वर्ण सँगै उनले एकएक रजत र कास्य जितिसकेकी छन्। पहिलो स्वर्ण उनले दुई मिटर फ्रिस्टाइल र दोस्रो स्वर्ण दुई सय मिटर ब्याकस्ट्रोक स्पर्धामा जितेकी हुन्। गौरिकाले स्वर्णमा ह्याट्रिक गर्दा जारी सागमा नेपालको स्वर्ण पदक संख्या ४४ पुगेको छ। अन्नपूर्ण पोस्ट्की फोटो पत्रकार सुनिता डंगोलले गौरिकाको स्वर्ण ह्याट्रिकलाई आफ्नो क्यामेरामा कैद गरेकी छन् : गौरिकाले स्वर्णमा ह्याट्रिक गरेपछि खुसी हुँदै उनका मातापिता ।"
बंगलादेशविरुद्ध नेपालको पहिलो गोल,काठमाडौं : १३ औं साग पुरुष फुटबलमा नेपालले फाइनल प्रवेशका लागि भएको खेलमा नेपालले बंगलादेशविरुद्ध पहिलो गोल गरेको छ । खेलको ११ औं मिनेटमा कप्तान सुजल श्रेष्ठको पासमा सुनिल बलले आकर्षक गोल गरेका हुन् । खेल आइतबार साँझ ५ बजे दशरथ रंगशालामा सुरु भएको हो । शनिबार भएको खेलमा नेपालले माल्दिभ्सलाई २१ गोलले हराएको थियो । शनिबारको खेलमा माल्दिभ्सका इब्राहिम हुसेनले १८औं मिनेटमा गोल गरेका थिए। त्यसपछि नेपालका लागि अभिषेक रिजालले ४३औं मिनेटमा बराबरी गोल फर्काए। ५२औं मिनेटमा अनन्त तामाङले हेड गोल गर्दै नेपाललाई जिताएका थिए। अनन्तले सुनिल बलको कर्नर पासमा गोल गरेका थिए। त्यसपछि रक्षात्मक खेल खेलेको नेपाल रणनीतिमा सफल भएको थियो। शनिबार नै भएको अर्को खेलमा भुटानले श्रीलंकालाई ३० गोलले हराएउँदै फाइनल प्रवेश गरिसकेको छ । भुटान साग फुटबलमा पहिलो पटक फाइनलमा पुगेको हो। भुटानले चार खेलबाट नौ अंक बनाएको छ। दोस्रो स्थानमा रहेको नेपालको तीन खेलबाट सात अंक पुगेको छ। तेस्रो स्थानमा रहेको बंगलादेशको चार अंक छ। दुई दुई अंक बनाएका माल्दिभ्स र श्रीलंका बाहिरिएका छन्। राउन्ड रोविन लिगका आधारमा सञ्चालित पुरुष फुटबलमा शीर्ष दुई टोली फाइनल पुग्नेछन्। लिग चरणमा तेस्रो हुने टोलीलाई सोझै कांस्य पदक प्रदान गरिनेछ।
जुडोमा देविकालाई पहिलो स्वर्ण,"काठमाडौं : १३औं दक्षिण एसियाली खेलकुद प्रतियोगिता (साग) अन्तर्गत जुडोको पहिलो दिन नेपालले एक स्वर्णसहित सात पदक जितेको छ । सातदोबाटोस्थित आर्मीको कभर्डहलमा आइतबार नेपालले एक स्वर्ण, तीन रजत र तीन कांस्य जित्यो । नेपालकी देविका खड्काले महिला ५२ केजीमुनि तौलसमूहमा नेपाललाई स्वर्ण दिलाइन् । देविकाले फाइनलमा भारतकी टोकास गायत्रीलाई हराइन् । यस स्पर्धामा बंगलादेश र श्रीलंकाले कांस्य जित्यो । पुरुष ६६ केजीमुनि नेपालका इन्द्रबहादुर श्रेष्ठले रजत जिते । फाइनलमा उनी भारतका जस्लिन सिंहसँग पराजित भए । भुटान र पाकिस्तानका खेलाडीले कांस्य जिते । महिला ५७ केजीमुनि नेपालकी मनिता श्रेष्ठ प्रधानले रजत जितिन् । मनिता फाइनलमा भारतकी खेलाडीसँग पराजित भइन् । यस स्पर्धामा पाकिस्तान र श्रीलंकाले कांस्य जित्यो । महिला ४८ केजीमुनि नेपालकी सोनिया भट्टले कांस्य जितिन् । भारतले स्वर्ण र श्रीलंकाले रजत र पाकिस्तानले कांस्य जित्यो । यसैगरी पुरुष ७३ केजीमुनि नेपालका सञ्जित डंगोलले रजत जिते । फाइनलमा सञ्जित श्रीलंकाका नुवानसँग पराजित भए । भुटान र भारतले कांस्य जिते । महिला ६३ केजीमुनि नेपालकी निर्मला घर्तीमगले रजत जितिन् । भारतकी निरुपमा देवीले स्वर्ण जित्दा बंगलादेश र श्रीलंकाले कांस्य जित्यो । पुरुष ६० केजीमुनि नेपालका उमेश मगरले कांस्य जिते । भारतले स्वर्ण, श्रीलंकाले रजत र अर्को कांस्य भुटानले जित्यो ।"
बंगलादेशी खेलाडीको रिसले 'रेडकार्ड' : तस्बिरमा नेपालको फाइनल यात्रा,"तस्बिर : दिपेन श्रेष्ठ काठमाडौं : नेपालको पुरुष फुटबल टोली १३औं दक्षिण एसियाली खेलकुद (साग)को फाइनलमा प्रवेश गरेको छ। दशरथ रंगशालामा आइतबार भएको लिग चरणको अन्तिम खेलमा बंगलादेशलाई १० गोलले हराउँदै नेपाल उपाधि नजिक पुगेको हो। प्रतिस्पर्धात्मक खेलमा नेपालका लागि सुनील बलले निर्णायक गोल गरे। सुनीलले ११औं मिनेटमा गरेको गोल नै नेपालका लागि पर्याप्त बन्यो। सुनीलले डीबक्स भित्र कप्तान सुजल श्रेष्ठको पासमा पोस्ट नजिकबाट जाली चुमाएका थिए। फाइनल पुग्नका लागि जित या बराबरी पर्याप्त रहेको खेलमा नेपालले सुरुआती गोल गरेपछि रक्षात्मक रणनीति अपनाएको थियो। ६४औं मिनेटमा सुजल श्रेष्ठको पोस्ट नजिकको हेड प्रहार थोरै बाहिरिएको थियो। यही खेलबाट नेपालका सेसेहाङ आङ्दम्बेले डेब्यु गरेका छन्। सेसेहाङ कप्तान सुजल श्रेष्ठ दोस्रो हाफमा घाइते भएपछि उनको स्थानमा मैदान प्रवेश गरेका थिए। ६९औं मिनेटमा अभिषेक रिजालले खाली पोस्टमा हानेको भली प्रहार बाहिरिएको थियो। पहिलो हाफमा एउटा फितलो अवसर बनाएको बंगलादेश दोस्रो हाफमा खेलमा फर्कने प्रयास गरे पनि सफल हुन सकेन। बंगलादेशले दोस्रो हाफमा थप दुई वटा गोलका अवसर बनाएको थियो। दोस्रो हाफको इन्जुरी समयमा अनावश्यक फल खेलेका कारण बंगलादेशका कप्तान जमल भुयन दोहोरो पहेँेलो (रातो) कार्ड पाउँदै बाहिरिएका थिए। हारसँगै तेस्रो स्थान बनाएको बंगलादेशले कांस्य पदकमा चित्त बुझाएको छ। साग पुरुष फुटबल : नेपाल फाइनलमा, भुटानसँग भिड्ने उपाधिका लागि नेपालले मंगलबार दिउँसो ३:०० बजे भुटानसँग खेल्नेछ। नेपालले लिग चरणको खेलमा भुटानलाई ४० गोलले पराजित गरेको थियो। नेपाल लिग चरणको विजेता बन्दै फाइनलमा पुगेको हो। राउन्ड रोविन लिगका आधारमा सञ्चालित पुरुष फुटबलको शीर्ष स्थानमा रहेका नेपालले चार खेलबाट १० अंक बनाएको छ। नेपालले तीन जित र एक बराबरी नतिजा निकालेको थियो। तीन जित र एक हार खेपेको भुटान उपविजेता बन्यो। भुटानले नौ अंक बनायो। खेलपछि नेपालका प्रशिक्षक बालगोपाल महर्जनले खेलाडीले राम्रो खेल्दै फाइनलमा स्थान बनाएको बताए। हामीले सबै खेलमा राम्रो खेल्यौं। लिग चरणको एउटा खेलमा इन्जुरी समयको गोलले बराबरी भयो। लिग चरणमै भुटानलाई फराकिलो अन्तरले हराएकोले फेरि हराएर उपाधि जित्न चाहन्छौं। दैनिक खेलेका खेलाडी थाकेका थिए। तर पनि आज जितका लागि दबाब रहेको खेलमा सही ढंगले खेले। हामी स्वर्ण नजिक पुगेका छौं। अब उपाधि रक्षाका लागि खेल्नेछौं, बालगोपालले भने। नेपाल साग फुटबलको साबिक विजेता हो। भारतमा सन् २०१६ मा भएको १२औं संस्करणको फाइनलमा नेपालले आयोजक भारतलाई हराउँदै उपाधि जितेको थियो। यसैगरी बंगलादेशका बेलायती प्रशिक्षक जेम्स डेले मौका पाएर पनि गोल गर्न नसक्दा हार खेपेको बताए। हामीलाई अगाडि बढ्न जित्नै पर्ने बाध्यता थियो। तुलनात्मक रूपमा नेपाल बलियो देखियो। मेरा खेलाडीले पनि राम्रो खेलेका थिए। सुरुआतमै गोल खाँदा खेलाडीले दबाब महसुस गरे। रेफ्रीले पनि अनावश्यक फल दिएर तनाव निम्त्याए, जेम्सले भने। जेम्सले साग फुटबलमा नेपालको प्रदर्शन अन्य टोलीको भन्दा माथिल्लो स्तरको रहेकोले नेपालले नै उपाधि जित्ने बताए।"
साग पुरुष फुटबल फाइनलका लागि नेपाल र बंगलादेशको खेल सुरु,काठमाडौं : नेपालको पुरुष फुटबल टोली १३औं दक्षिण एसियाली खेलकुद (साग) को फाइनलका लागि बंगलादेशसँग खेल्दै छ। खेल आइतबार साँझ ५ बजे दशरथ रंगशालामा सुरु भएको छ। शनिबार भएको खेलमा नेपालले माल्दिभ्सलाई २१ गोलले हराउँदै नेपालले फाइनल प्रवेशका लागि बंगलादेशसँग खेल्न लागेको हो। शनिबारको खेलमा माल्दिभ्सका इब्राहिम हुसेनले १८औं मिनेटमा गोल गरेका थिए। त्यसपछि नेपालका लागि अभिषेक रिजालले ४३औं मिनेटमा बराबरी गोल फर्काए। ५२औं मिनेटमा अनन्त तामाङले हेड गोल गर्दै नेपाललाई जिताएका थिए। अनन्तले सुनिल बलको कर्नर पासमा गोल गरेका थिए। त्यसपछि रक्षात्मक खेल खेलेको नेपाल रणनीतिमा सफल भएको थियो। शनिबार नै भएको अर्को खेलमा भुटानले श्रीलंकालाई ३० गोलले हराएउँदै फाइनल प्रवेश गरिसकेको छ। भुटान साग फुटबलमा पहिलो पटक फाइनलमा पुगेको हो। भुटानले चार खेलबाट नौ अंक बनाएको छ। दोस्रो स्थानमा रहेको नेपालको तीन खेलबाट सात अंक पुगेको छ। तेस्रो स्थानमा रहेको बंगलादेशको चार अंक छ। दुई दुई अंक बनाएका माल्दिभ्स र श्रीलंका बाहिरिएका छन्। राउन्ड रोविन लिगका आधारमा सञ्चालित पुरुष फुटबलमा शीर्ष दुई टोली फाइनल पुग्नेछन्। लिग चरणमा तेस्रो हुने टोलीलाई सोझै कांस्य पदक प्रदान गरिनेछ।
सागमा गौरिकालाई तेस्रो स्वर्ण,काठमाडौं : १३ औं दक्षिण एसियाली खेलकुद (साग)मा पौडी खेलाडी गौरिका सिंहले आइतबार तेस्रो स्वर्ण जितेकी छन्। महिला चार सय मिटर प्रिस्टाइल स्पर्धामा गौरिकाले स्वर्ण जितेकी हुन्। उनले सात दोबाटोस्थित हिटिङ पौडी पोखरीमा भारतीय खेलाडी शिवाङ्गी शर्मालाई पछि पार्दै स्वर्ण जितेकी हुन्। यसअघि उनले १३ औं सागमा दुई स्वर्ण तथा एकएक रजत र कास्य जितिसकेकी छन्। पहिलो स्वर्ण उनले दुई मिटर फ्रिस्टाइल र दोस्रो स्वर्ण दुई सय मिटर ब्याकस्ट्रोक स्पर्धामा जितेकी हुन्। यो सँगै जारी सागमा नेपालको स्वर्ण पदक संख्या ४४ पुगेको छ।
"साग पुरुष फुटबल : नेपाल फाइनलमा, भुटानसँग भिड्ने",काठमाडौं : नेपाल १३ औं दक्षिण एसियाली खेलकुद (साग) अन्तर्गतको पुरुष फुटबलको फाइनलमा पुगेको छ। आइतबार बंगलादेशलाई १० ले पराजित गर्दै नेपाल फाइनल प्रवेश गरेको हो। १० खेलाडीमा सीमित नेपाल बंगलादेशलाई पराजित गर्दै फाइनल पुगेको हो। खेलको ११ औं मिनेटमा कप्तान सुजल श्रेष्ठको पासमा सुनिल बलले गरेको आकर्षक गोल नै बंगलादेशविरुद्धको खेलको निर्णायक बन्यो। इन्जुरी समयमा बंगलादेशी खेलाडीले नेपाली खेलाडीलाई आक्रमण गरेपछि मैदानमा तनाव भएको थियो। नेपाली खेलाडीमाथि आक्रमण गर्ने बंगलादेशका खेलाडीलाई रेफ्रीले रेडकार्ड दिएपछि मैदानमा तनाव भएको थियो। बंगलादेशी खेलाडीले रेफ्रीलाईसमेत आक्रमणको प्रयास गरेका थिए। नेपाल र भुटानको फाइनल भिडन्त मंगलबार दिउँसो ३ बजे दशरथ रंगशालामा हुनेछ। शनिबार श्रीलंकालाई ३० गोलले हराउँदै भुटान फाइनल प्रवेश गरेको हो। भुटान साग फुटबलमा पहिलो पटक फाइनलमा पुगेको हो। नेपाल भने सागको साविक विजेता हो। पहिलो खेलमा भुटानलाई ४० ले पराजित गरेको भुटानलाई फाइनलमा सहजै जित्ने मनोबल नेपालको छ। अन्य देशसँग राम्रो खेल प्रदर्शन गर्दै पहिलो पटक फाइनल पुगेको भुटान इतिहास रच्ने सपनामा छ। बंगलादेशको चार अंक छ। दुई दुई अंक बनाएका माल्दिभ्स र श्रीलंका प्रतियोगिताबाट बाहिरिएका छन्। राउन्ड रोविन लिगका आधारमा सञ्चालित फुटबलमा शीर्ष दुई टोली फाइनल पुगेपछि लिग चरणमा तेस्रो हुँदै बंगलादेशले कास्य पदकमा चित्त बुझाएको छ।
साग पुरुष फुटबल : पहिलो हाफमा नेपाल१ र बंगलादेश शून्य,काठमाडौं : १३ औं दक्षिण एसियाली खेलकुद (साग) अन्तर्गतको पुरुष फुटबलमा अहिले नेपाल र बंगलादेशको प्रतिस्पर्धा भइराखेको छ। साग पुरुष फुटबलको फाइनल प्रवेशका लागि भएको खेलमा नेपालले बंगलादेशविरुद्ध पहिलो गोल गरेको हो। खेलको ११ औं मिनेटमा कप्तान सुजल श्रेष्ठको पासमा सुनिल बलले आकर्षक गोल गरे। त्यसपछि पहिलो हाफको निर्धारित समयमा नेपालले प्रयास गरे पनि अर्को गोल गर्न सकेन्। बंगलादेशलेसमेत केही प्रयास गरेको थियो। खेल आइतबार साँझ ५ बजे दशरथ रंगशालामा सुरु भएको हो। शनिबार भएको खेलमा नेपालले माल्दिभ्सलाई २१ गोलले हराएको थियो। शनिबार नै भएको अर्को खेलमा भुटानले श्रीलंकालाई ३० गोलले हराएउँदै फाइनल प्रवेश गरिसकेको छ। भुटान साग फुटबलमा पहिलो पटक फाइनलमा पुगेको हो। भुटानले चार खेलबाट नौ अंक बनाएको छ। दोस्रो स्थानमा रहेको नेपालको तीन खेलबाट सात अंक पुगेको छ। तेस्रो स्थानमा रहेको बंगलादेशको चार अंक छ। दुई दुई अंक बनाएका माल्दिभ्स र श्रीलंका बाहिरिएका छन्। राउन्ड रोविन लिगका आधारमा सञ्चालित पुरुष फुटबलमा शीर्ष दुई टोली फाइनल पुग्नेछन्। लिग चरणमा तेस्रो हुने टोलीलाई सोझै कांस्य पदक प्रदान गरिनेछ। नेपालले फाइनल प्रवेशका लागि कम्तिमा पनि बंगलादेशसँग आज बराबरी खेल्नुपर्नेछ।
बोलोन डीओर जितेपछिको पहिलो खेलमा मेसीको ह्याट्रिक,स्पेन : छैटौँ पटक बोलोन डीओर अवार्ड जितेलगतै खेलेको खेलमा लियोनल मेसी ह्याट्रिक गर्न सफल भएका छन् । स्पेनिस लालिगा अन्तर्गत आइतबार बिहान रियल माल्लोर्काविरुद्ध भएको खेलमा मेसीले ह्याट्रिक गरेका हुन् । यस खेलमा बार्सिलोना ५२ ले विजयी बन्यो । बार्सिलोनाको घरेलु मैदान क्याम्प नाउमा भएको खेलमा ७औं मिनेटमा एन्टोनी ग्रिजम्यानको गोलबाट बार्सिलोनाले अग्रता बनाएको थियो । १७औं मिनेटमा मेसीले गोल गरी अग्रता दोब्बर बनाए । ३५औं मिनेटमा माल्लोर्काका अन्टे बुदिमिरले गोल गरी २१ बनाए । ४१औं मिनेटमा मेसीले अर्को गोल गरी अग्रता पुन बढाए । लगतै ४३औं मिनेटमा स्वारेजले गोल गर्दा बार्सिलोना पहिलो हाफमै ४१ ले अघि बढ्यो । दोस्रो हाफको ६४औं मिनेटमा अन्टे बुदिमिरले अर्काे गोल गरी माल्लोर्कालाई खेलमा फर्काउने प्रयास गरे । मेसीले ८३औं मिनेटमा तेस्रो गोल गरी ह्याट्रिक पूरा गरे । यो उनको ला लिगाको ३५औं ह्याट्रिक हो। खेलअघि मेसीले क्याम्प नाउम छैटौं पटक पाएको बोलोन डीओर अवार्डको प्रदशैन गरेका थिए। गत सोमबार मात्रै मेसीले बोलोन डीओर अवार्ड पाएका थिए । जितपछि बार्सिलोना १५ खेलबाट ३४ अंकसहित शीर्ष स्थानमा कायम छ । शनिबार रातिको खेलमा स्पानियोललाई २० ले हराएको रियल मड्रिड समान खेलबाट समान ३४ अंक बनाई दोस्रो स्थानमा छ । बार्सिलोनाले रियललाई गोलअन्तरमा पछि पारेको हो।
साग पुरुष क्रिकेट : बंगलादेशमाथि श्रीलंकाको फराकिलाे जित,"काठमाडौँ : १३औँ दक्षिण एसियाली खेलकुद (साग) को पुरुष क्रिकेटमा बंगलादेशमाथि श्रीलंकाले फराकिलाे जित निकालेको छ। आइतबार त्रिवि क्रिकेट मैदान कीर्तिपुरमा भएको लिग चरणको अन्तिम खेलमा श्रीलंकाले बंगलादेशलाई ९ विकेटले हराएको हो। टस जितेर फिल्डिङ रोजेको श्रीलंका यू२३ टिमले बंगादेश यू२३ लाई मध्यम स्कोरमा रोक्यो। बंगलादेशले निर्धारित २० ओभरमा ६ विकेट गुमाउँदै १५० रन बनाएको हो। १५१ रनको लक्ष्य श्रीलंकाले १६१ ओभरमा १ विकेट गुमाउँदै भेट्टायो। श्रीलंकाका लागि लासिथ क्रुसपुल र ओपनर पाथम निसंकाले अर्धशतक बनाए। विष्फोटक ब्याटिङ गरेका लासिथले ४१ बलको सामना गर्दै ७३ रन जोडे। उनले ४ छक्का र ७ चौका हिर्काए। त्यस्तै पाथम निसंकाले ६७ रनको योगदान गरे। बंलादेशका लागि एक मात्र विकेट मेहेदी हसन रानाले लिए। उनले ओपनर निशान मदुष्कालाई क्याच आउट गराएका हुन्। यसअघि ब्याटिङ गरेको बंगलादेशका लागि यासिर अलीले सर्वाधिक ५१ रन जोडे। त्यस्तै महिदुल स्लाम अंकनले ४४ र जाकिर हसनले २० रन जोड्न बाहेक अन्य ब्याट्स्म्यानले दोहोरो अंकको योगफल तयार पार्न सकेनन्। बंगलादेशलाई मध्यम योगफलमा समेट्न श्रीलंकाका आशिथ फर्नान्डोले २ विकेट लिए। त्यस्तै कभिष्का अन्जुला, जेहान ड्यानिएल र शम्मु असनको नाममा ११ विकेट रह्यो। यसअघि नै फाइनलमा पुगेका यी टिमले औपचारिकता लागि मात्र खेलेका थिए। साेमबार फेरि यी दुबै टिम फाइनलमा भिड्नेछन्। साेमबार नै नेपालले कास्य पदकका लागि माल्दिभ्ससँग भिड्नेछ।"
नेपाल फाइनल नजिक,काठमाडौं : नेपालको पुरुष फुटबल टोली १३औं दक्षिण एसियाली खेलकुद (साग)को फाइनल नजिक पुगेको छ। दशरथ रंगशालामा शनिबार भएको खेलमा नेपालले माल्दिभ्सलाई २१ गोलले हरायो। जितसँगै नेपालले फाइनल पुग्ने सम्भावना बलियो बनाएको हो। फाइनलमा पुग्न नेपालले अब आइतबार बंगलादेशलाई हराउनु पर्नेछ। प्रतिस्पर्धात्मक खेलमा नेपालले पुनरागमन जित निकालेको थियो। खेलमा माल्दिभ्सका इब्राहिम हुसेनले १८औं मिनेटमा गोल गरेका थिए। त्यसपछि नेपालका लागि अभिषेक रिजालले ४३औं मिनेटमा बराबरी गोल फर्काए। ५२औं मिनेटमा अनन्त तामाङले हेड गोल गर्दै नेपाललाई जिताएका थिए। अनन्तले सुनिल बलको कर्नर पासमा गोल गरेका थिए। त्यसपछि रक्षात्मक खेल खेलेको नेपाल रणनीतिमा सफल भएको थियो। शनिबार नै भएको अर्को खेलमा भुटानले श्रीलंकालाई ३० गोलले हराएको छ। जितसँगै भुटान पुरुष फुटबलको फाइनलमा प्रवेश गरेको छ। भुटान साग फुटबलमा पहिलो पटक फाइनलमा पुगेको हो। भुटानको जितमा १८औं मिनेटमा छिमी दोर्जीले खाता खोले। दावा छिरिङले ६९औं मिनेटमा र एसी दोर्जीले ८०औं मिनेटमा गोल गरेका थिए। जितसँगै भुटान फाइनलमा प्रवेश गरेको छ। भुटानले चार खेलबाट नौ अंक बनाएको छ। दोस्रो स्थानमा रहेको नेपालको तीन खेलबाट सात अंक पुगेको छ। तेस्रो स्थानमा रहेको बंगलादेशको चार अंक छ। दुई दुई अंक बनाएका माल्दिभ्स र श्रीलंका बाहिरिएका छन्। आइतबार हुने नेपाल र बंगलादेश बीचको खेलले फाइनल पुग्ने टोलीको टुंगो लाग्नेछ। राउन्ड रोविन लिगका आधारमा सञ्चालित पुरुष फुटबलमा शीर्ष दुई टोली फाइनल पुग्नेछन्। लिग चरणमा तेस्रो हुने टोलीलाई सोझै कांस्य पदक प्रदान गरिनेछ।
विराटनगरमा प्याब्सन विराट कप फुटबल हुने,"विराटनगर : निजी तथा आवासीय विद्यालय अर्गनाइजेसन नेपाल (प्याब्सन) विराटनगरको आयोजनामा प्याब्सन विराट कप फुटबल टुर्नामेन्ट हुने भएको छ । प्याब्सन नगर कमिटिले अगामी मंसिर १ गते देखि पुस १ गते सम्म आयोजना हुने फुटबल टुर्नामेन्टमा ४० वटा टिमको सहभागिता रहने छ । प्याब्सन आवद्ध विद्यालयको सहभागिता रहने सो फुटबल टुर्नामेन्टमा विराटनगर महानगरपालिका, बुढीगंगा र ग्रामथानको प्याब्सन आवद्ध विद्यालयका कक्षा १० सम्मका विद्यार्थीहरु सहभागी हुने प्याप्सन विराट कपका संयोजक नन्दलाल मण्डलले जानकारी दिए । नकआउटको आधारमा आयोजना हुने सो टुर्नामेन्ट बिजेता टिमलाई सुन, चाँदी, र पतिल बाट बनेको विशेष आर्कषक कप प्रदान गरिने प्याप्सनका नगर अध्यक्ष ईन्द्रकुमार राईले जानकारी दिए । करिब २ लाख ४० हजार खर्चमा आयोजना हुने सो टुर्नामेन्टमा ४० विद्यालयका करिब ६सय ४० जना खेलाडीको सहभागिता रहने प्याब्जनले जनाएको छ ।"
साग महिला क्रिकेटको स्वर्ण बंगलादेशलाई : श्रीलंका दुई रनले पराजित,"काठमाडौं : जारी १३ औं दक्षिण एसियाली खेलकुद(साग) अन्तर्गत महिला क्रिकेटमा श्रीलंकालाई हराउँदै बंगलादेशले स्वर्ण जितेको छ। आइतबार पोखरा रंगशालामा भएको खेलमा बंगलादेशले श्रीलंकालाई २ रनले पराजित गर्दै स्वर्ण पदक हात पारेको हो। टस हारेर ब्याटिङको निम्तो पाएको बंगलादेशले निर्धारित २० ओभरमा ८ विकेट गुमाउँदै ९१ रन जोड्यो । बंगलादेशका लागि विकेट किपर निगर सुल्तनाले २९ रन जोडिन्। यस्तै, फहिमा खातुन र सन्जिदा स्लामले समान १५१५ रनको योगदान गरे। श्रीलंकाका लागि उमेशा तिमासिनाले बंगलादेशको ४ विकेट लिइन्।सत्या सन्दिपनी र तारिका सेवान्दीले १२ विकेट हात पारे। ९२ रनको लक्ष्य पछ्याएको श्रीलंकाका ब्याट्स वमन बंगलादेशको बलरसामु खुलेर खेल्न सकेनन्। क्याप्टेन हर्सिता माधवी र लिहिनी अप्सराले क्रमस ३२ र २५ रन बनाउन बाहेक अन्यले उल्लेख्य रन जोड्न सकेनन्। श्रीलंकाको पक्षमा रहेको खेल बंगलादेशका बलरले उल्टयाए। श्रीलंकालाई १२ बलमा ११ रन आवश्यक परेको बेला साथमा ३ विकेट थियो।तर लगातार विकेट गुमाउन पुग्दा ८ रन मात्रै जोड्न सक्यो। यससँगै बंगलादेशले २ रनको रोमाञ्चक जित हात पार्यो। श्रीलंकालाई सस्तैमा रोक्न नहिदा अक्तरले २ विकेट लिइन्। उनले ४ ओभर बलिङ गर्दा १ मेडन राख्दै ९ रन मात्रै खर्चिन्। त्यस्तै, जहानारा आलम, सल्मा खातुन र खादिजा तुल कुब्राले ११ विकेट लिए।"
"भारोत्तोलनमा भारत च्याम्पियन, नेपाललाई २ स्वर्ण, ३ रजत र ११ कास्य","पोखरा : १३ औं दक्षिण एशियाली खेलकुद (साग) अन्तर्गत नेपालले भारोत्तोलन प्रतियोगितामा हालसम्मकै उत्कृष्ट नतिजा पस्किदै सुखद अन्त्य गरेको छ । नेपालले कुल २० इभेन्टअन्तर्गत सहभागी १६ इभेन्ट्मा हरेकमा पदकसहित २ स्वर्णसहित कुल १६ पदक जित्न सफल भयो । पोखरामा चार दिनसम्म चलेको प्रतियोगितामा नेपालले २ स्वर्ण, ३ रजत र ११ कास्य सहित कुल १६ पदक जित्न सफल भएको हो । शनिबारसम्म १४ पदक जितेकोमा अन्तिम दिन आइतबारको खेलबाट नेपालले १ रजत र १ कास्य थप गरेको हो। प्रतियोगितामा नेपालसहित भारत, पाकिस्तान, श्रीलंका, बंगलादेश र भुटानको सहभागिता थियो । भुटानको पहिलो सहभागिता रहेकोमा माल्दिभ्स खेल्न आएन । प्रतियोगितामा भारतले सर्वाधिक ९ स्वर्ण जित्दा पाकिस्तानले ६ तथा नेपाल, बंगलादेश र श्रीलंकाले समान २२ स्वर्ण जिते । भुटानले १ मात्र कास्यमा चित्त बुझायो । नेपालको तर्फबाट सञ्जु चौधरी (महिला ५९ केजी) र विकास थापा (पुरुष ८९ केजी) तौल समूहमा स्वर्ण जितेका हुन् । महिलातर्फ नेपालले ऐतिहासिक पहिलो स्वर्ण जितेको हो । अघिल्लो १२ औं संस्करणसम्म नेपालले भारोत्तोलनमा १ मात्र स्वर्ण सहित २३ रजत र ८६ कास्य जितेको थियो । पहिलो स्वर्ण लिफ्टर कमलबहादुर अधिकारीको नाममा छ । यसैबीच, आइतबारको खेलमा नेपालका लागि सागर भण्डारीले पुरुष १०९ तौल समूहमा रजत पदक जित्न सफल भएका छन् । सो समूहमा पाकिस्तानी खेलाडी हन्जाला दस्तगीर वुटले स्वर्ण जिते । उनले स्न्याचतर्फ १५० र क्लीन एण्ड जर्कमा १८१ सहित कुल ३३१ किलो भार बहन गरेका हुन् । सागरले राष्टिय रेकर्ड कायम गर्दै स्न्याचतर्फ १२० र क्लीन एण्ड जर्कमा १५५ गरी कुल २७५ तौल उठाएका हुन् । यसअघि सागको छनोट चरणमा आफ्नो नाममा तीनै विधाको रेकर्ड १३ औं सागमा उनले भंग गरेको जानकारी नेपाल भारोत्तोलन संघका प्रवक्ता रुकेश तण्डुकारले जनाए । प्रतियोगितामा बंगलादेशका खेलाडी मोहम्मद अब्दुल्लाह अई मुमिनले कास्यमा चित्त बुझाए । उनले स्न्याचतर्फ १२० र क्लीन एण्ड जर्कमा १४७ सहित कुल २६७ तौल उठाएका हुन् । आइतबार नै भएको १०९ प्लस तौल समूहमा पाकिस्तानकै मोहम्मद नुह दस्तगीर वुटले स्वर्ण जिते । उनले स्न्याचमा १६५ र क्लीन एण्ड जर्कमा २१५ गरी कुल ३८० तौल उठाएका हुन् । सो तौल जारी संस्करणको सर्वाधिक भार बहन हो । १०९ किलो तथा १०९ प्लस किलो तौल समूहमा स्वर्ण जित्ने पाकिस्तान खेलाडी बुट सहोदर दाजुभाइ हुन् । १०९ प्लसमा श्रीलंकन खेलाडी डब्लु पी यु चरुकाले रजत जिते । उनले स्न्याचमा १४० र क्लीन एण्ड जर्कमा १८० गरी कुल ३२० भार बहन गर्दा नेपालका लागि पुकार गुरुङले कुल २७५ तौल उठाए । उनले स्न्याचतर्फ १३२ र क्लीन एण्ड जर्कमा १४३ भार बहन गरेका हुन् । पुकारको स्न्याच विधामा राष्टिय रेकर्ड हो । सो स्पर्धामा बंगलादेशका खेलाडी चौथो भए । खेलपछि प्रतिक्रिया दिँदै नेपाल भारोत्तोलन संघका अध्यक्ष तिलकबहादुर रावलले नेपालले हालसम्मकै उत्कृष्ट नतिजा ल्याएको भन्दै खुसी व्यक्त गरे।"
नेपाल आर्चरीको फाइनलमा,"पोखरा : पोखरामा जारी आर्चरी खेलमा नेपालले कम्तीमा एक रजत पदक जित्ने पक्का भएको छ। १० वटा स्वर्णका लागि जारी प्रतियोगितामा नेपालले कम्पाउन्ड (५० मिटर) मिक्सतर्फ फाइनलमा प्रवेश गरेसँगै रजत पदक पक्का गरेको हो। विभिन्न स्पर्धामा पाँचवटा कांस्यका लागि नेपालले आइतबार प्रतिस्पर्धा गर्नेछ। कम्पाउन्ड मिक्स टिममा नेपालले बंगलादेशको सामना गर्नेछ। नेपालले श्रीलंकालाई पछि पार्दै सेमिफाइनलमा स्थान बनाएको हो। उक्त इभेन्टमा भुटान सहभागी नभएपछि बंगलादेश बाई पाएर सीधै फाइनलमा पुग्यो। नेपाली टोलीमा इमायुंग राई र शान्त मल्ल छन्। भुटान सहभागी नभएपछि श्रीलंकाको कांस्य पनि पक्का भएको छ। नेपालले रिकर्भ पुरुषतर्फ कांस्यका लागि भुटानसँग प्रतिस्पर्धा गर्नेछ। नेपाली टोलीमा तिलक पुनमगर, रोशन नगरकोटी र असीम शेरचन छन्। रिकर्भ महिला टिममा पनि नेपालले कांस्यका लागि भुटानसँग खेल्नेछ। नेपाली टोलीमा ज्ञानु अवाले, मित्र राई र आयुषा तामाङ छन्। रिकर्भ मिक्स टिमतर्फ पनि नेपालले कांस्यका लागि प्रतिस्पर्धा गर्नेछ। नेपाली टोलीमा आइषा तामाङ र रोशन नगरकोटी छन्। कम्पाउन्ड पुरुषतर्फ नेपालले कांस्यका लागि श्रीलंकाको सामना गर्नेछ। नेपाली टोलीमा मीनप्रसाद गौचन, सन्त मल्ल र योगेन्द्र शेरचन छन्। नेपालले कम्पाउन्ड महिलातर्फ कांस्य पदक हात पार्न सफल भएको छ। उक्त स्पर्धामा भुटान सहभागी नभएपछि नेपालले सीधै कांस्य पाएको हो। नेपाली टोलीमा मोनिका रानामगर, मञ्जु बजगाईं र इमायुङ राई छन्।"

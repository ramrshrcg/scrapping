शीर्षक,विवरण
नीतिनिर्माणमा हामी कहाँ चुक्यौं ?,"उच्च आर्थिक वृद्धिदर हासिल गर्न र त्यसलाई टिकाइराख्न देशमा उपलब्ध स्रोतको केन्द्रीकरण होइन, त्यसको विकेन्द्रीकरण गर्नुपर्छ नेपालले योजनाब्द्ध विकासको थालनी गरेको ६ दशक नाघिसकेको छ। संयोग भन्नुपर्छ नेपाल राष्ट्र बैंकको स्थापना हुनु र पहिलो पञ्चवर्षीय योजना कार्यान्वयन एकै वर्ष सुरु भएको थियो। योजनाबद्ध विकासको अभ्यास थालनी भएको यतिका वर्ष बितिसक्दा पनि हामीले किन विकासमा फट्को मार्न सकेनौं त ? विकासका निमित्त नीति चाहिन्छ। नीतिका लागि रणनीति अर्थात् नीति कार्यान्वयनको आधार पनि चाहिन्छ। पूर्वानुमान होइन वर्तमानुमान ! दीर्घकालीन योजना निर्माण गरेर विकास कार्यक्रम अघि बढाउँदा सुरुवातमा तथ्यांकहरूको उपलब्धता राम्रो थिएन। राष्ट्र बैंकले पछिल्ला वर्षहरूमा समष्टिगत आर्थिक अवस्थाको तथ्यांक तयार पारेर सर्वसाधारणदेखि नीतिनिर्माता र दातृ निकायका लागिसमेत उपलब्ध हुँदै आएको छ। आर्थिक क्षेत्रमा कुनै धारणा बनाउनुपर्यो भने राष्ट्र बैंकको मासिक आर्थिक स्थितिलाई आधारका रूपमा लिने गरिन्छ। राष्ट्र बैंकले तथ्यांक उपलब्ध गराउन थालेपछि त्यसमा परिष्कृत उपकरणहरूको प्रयोगबाट समष्टिगत आर्थिक विश्लेषण हुन थालेको छ। कतिपय अर्थशास्त्रीहरूले केही वर्षयताको तथ्यांक लिएर रिग्रेसन रन गर्ने, मोडल विकास गर्ने र त्यसै मोडलिङका आधारमा नीतिनिर्माणकर्तालाई सुझाव दिने र नीतिनिर्माणकर्ताले त्यसैका आधारमा पूर्वानुमान (फोरकास्टिङ) गर्ने चलन छ। तर, नेपालमा त्यस्तो फोरकास्टिङभन्दा पनि नाउकास्टिङ (वर्तमानुमान) का आधारमा नीतिहरू निर्माण गरिएको खण्डमा तिनीहरूको कार्यान्वयन प्रभावकारी हुन्छ। नाउकास्टिङ भन्नाले वर्तमानको, निकट भविष्यको र निकट विगतको अनुमान हो। धेरै मुलुकले फोरकास्टिङभन्दा पनि नाउकास्टिङलाई महत्व दिएका छन्। धेरै टाढा जानुपर्दैन भारत सरकार, भारतको रिजर्भ बैंक अफ इन्डियाले पनि फोरकास्टिङलाई नभएर नाउकास्टिङका आधारमा नीतिनिर्माण गरिरहेको छ। रिजर्भ बैंक अफ इन्डियामा नाउकास्टिङको एउटा छुट्टै विभाग नै छ। यसको सुझावका आधारमा मौद्रिक नीति तर्जुमा गरिन्छ। प्रत्येक दुई महिनामा नाउकास्टिङका आधार, मोड्युल्सहरू तयार गरेर मौद्रिक नीतिको समीक्षा गर्ने असल अभ्यास त्यहाँ भित्याइएको छ। विकसित देशहरूले फोरकास्टिङलाई थाँती राखेर नाउकास्टिङलाई आधारका रूपमा लिएर नीतिनिर्माण गरिरहेका छन्। नाउकास्टिङ गर्दा तीनओटा सूचकहरू चाहिन्छन् लिड, ल्याग र कन्करन्ट (प्रमुख वा मार्गदर्शक, अन्तरालको र समवर्ती) सूचकहरू भनेर पहिचान र वर्गीकरण गर्नुपर्छ। त्यसपछि प्रमुख या मार्गदर्शक सूचकहरूका आधारमा अन्तरालको सूचकको पूर्वानुमान गर्नुपर्छ। त्यसैका आधारमा नीति तय गर्नुपर्छ। मौद्रिक नीतिको समीक्षा गर्ने, बजेट, वाणिज्य नीति, औद्योगिक नीति यसैका आधारमा तर्जुमा गर्नुपर्छ। नाउकास्टिङले हाम्रो नीतिनिर्माण यथार्थपरक हुन सक्छ। नीतिहरूलाई प्रभावकारी बनाउने आधार भनेको फोरकास्टिङ नभएर नाउकास्टिङ हुनुपर्छ। कतिपय अवस्थामा यथार्थ समयमा उपलब्ध नहुने तथ्यांकका लागि सर्वेक्षण गरेर पनि तथ्यांक संकलन गर्न सकिन्छ। नीतिहरूको सफलताका लागि नाउकास्टिङ प्रमुख उपकरणको हुन सक्छ। नीतिहरूबीच सामञ्जस्य नीतिगत प्रभावकारिताका लागि प्रचलित नीतिहरूबीच सामञ्जस्य पनि त्यत्तिकै आवश्यक छ। हामीकहाँ नीतिगत सामञ्जस्यको अभाव टड्कारो देखिन्छ। उच्च आर्थिक वृद्धिदर हासिल गर्न र त्यसलाई टिकाइराख्न देशमा उपलब्ध स्रोतको केन्द्रीकरण होइन, त्यसको विकेन्द्रीकरण गर्नुपर्छ। उच्च आर्थिक वृद्धिका लागि सानामझौला उद्यम् (एसएमइज्) को महत्वपूर्ण हात हुन्छ। एसएमईज्को विकास भयो भने अर्थतन्त्रमा उत्थानशीलता (रिजिलियन्स) निर्माण हुन्छ। एसएमईज्को विकासका लागि वित्तीय स्रोतको विकेन्द्रीकरण हुनुपर्छ। एसएमईज्को विकासका लागि विभिन्न उपाय हुन सक्छन्। यीमध्ये एउटा उपाय भनेको बैंकिङ बिजनेस मोडल पनि हो। हामीले ठूलो संख्यामा बैंक तथा वित्तीय संस्थालाई मर्ज गरायौं भने स्रोत र साधनको केन्द्रीकरण हुन जान्छ। २०६९ सालमा नेपालमा ८८ विकास बैंक सञ्चालनमा थिए। त्यसमध्ये ७१ काठमाडौं उपत्यकाबाहिर थिए। त्यहीं निक्षेप संकलन गर्थे र कर्जा परिचालन गर्थे। यसले एसएमईज्को विकास भइरहेको थियो। बैंक तथा वित्तीय संस्थाको संख्या धेरै भए भनेर बहस चल्न थाल्यो र त्यसैका आधारमा बैंक वित्तीय संस्था गाभ्नेगाभिने र खरिद गर्ने (मर्जर र एक्विजिसन) को नीति अवलम्बल गर्यो। यो क्रममा थुपै्र विकास बैंक र वित्त कम्पनी मासिए। विकास बैंकको संख्या ८८ बाट २९ मा झरेको छ। त्यस्तै, कुनै बेला वित्त कम्पनीको संख्या ७९ रहेकोमा २३ मा झरेको छ। धेरै वित्त कम्पनी काठमाडौंबाहिर सञ्चालनमा थिए। विकास बैंक र वित्त कम्पनी वाणिज्य बैंकमा गाभिएकाले तिनीहरू नासिँदै गएका छन्। वाणिज्य बैंकको शाखा सञ्जाल विस्तार त भएको छ। काठमाडौंबाहिरका वाणिज्य बैंकका शाखाले स्थानीय तहमा निक्षेप संकलन गरेर ठूला सहरहरूमा पठाउने काम गर्छन्। यसले स्रोतका केन्द्रीकरण भएको छ। स्थानीय तहमा कर्जा विस्तारको जोखिम ठानेर वा सानोसानो कर्जा परिचालनको उच्च लागतका कारण वाणिज्य बैंकले त्यसको प्रयोग अर्थात् कर्जा परिचालन मुख्य सहरहरूमा गर्छन्। यसले समानता होइन, असमानता बढ्ने भयो। यस प्रकारको बैंकिङ बिजनेस मोडलले समावेशी आर्थिक विकास र एसएमईज्मा वित्तीय लगानीमा अवरोध पैदा गर्छ। यसै कारणले स्थानीय तहमा मिटरब्याजी कारोबारका विषयमा सञ्चारमाध्यमले उजागर गरेका छन्। यसरी अनौपचारिक वित्तीय कारोबार बढ्दै जादाँ यसले भोलि विकराल रूप लिन सक्छ। जनताको राजनीतिक अधिकारको पूर्ण उपभोगका लागि भनेर हामीले संघीय प्रणाली अवलम्बन गरेका छौं भने वित्तीय पहुँचलाई पनि राष्ट्र बैंकले सोहीअनुसार विकेन्द्रीकरण गरेर अर्थात् समावेशीता र वित्तीय पहुँचलक्षित बैंकिङ बिजनेस मोडल कार्यान्वयन गरेर आफ्नो सान्दर्भिकता कायम गर्नुपर्छ। राष्ट्र बैंकले सबै क्षेत्रमा वित्तीय पहुँच पुर्याउन सक्यो भने सबै क्षेत्रमा, दूरदराजमा समेत राष्ट्र बैंकको सान्दर्भिकता कायम हुन्छ र वित्तीय क्षेत्र राष्ट्र बैंकको नियन्त्रणमै रहन्छ। सबै ठाउँमा वित्तीय पहुँच पुगेन, एसएमईज् फाइनान्सिङ भएन भने भोलि प्रदेश सरकारले आआफ्नो बैंक चाहिन्छ भनेर राष्ट्र बैंकमाथि दबाब दिन थाले या उनीहरूले आआफ्ना वित्तीय संस्था खोल्न थाले भने राष्ट्र बैंकको प्रभावकारी नियमनमा प्रश्न खडा हुन्छ। कतिपय नीतिनिर्मातालाई एसएमईज्बारे गलत धारणा भएका कारणले नेपालमा बैंकबाट ऋण लिने कम्पनीहरू एसएमईज् हुन्। किनभने नेपालका कम्पनीहरू स्टक एक्सचेन्जमा सूचीकृत छैन। त्यसैले एसएमईज्सम्बन्धी नीति नै चाहिँदैन। यही गलत धारणाका कारण यहाँ एसएमईज्को विकास हुन सकिरहेको छैन र बैंकहरूबीच मेगा मर्जरको कुरा उठिराखेको छ। उदाहरणका लागि अमेरिकामा तीन किसिमका बैंक छन्। राष्ट्रिय स्तरका बैंक २५० अर्ब अमेरिकी डलर पुँजी भएका बैंक। त्यसपछि क्षेत्रीय बैंकहरू र समुदायमा आधारित बैंकहरू त्यहाँ सञ्चालनमा छन्। सबै तप्काका उद्यमी र व्यवसायीले सरलरूपमा कर्जा प्राप्त गरून् भनेर यस खालको बैंकिङ बिजनेस मोडलको कल्पना गरिएको हो। अमेरिकामा यसरी वित्तीय पहुँच सरल बनाइएकाले आर्थिक क्रियाकलाप जीवन्त रूपमा चलिरहेका छन्। प्रत्येक मुलुकले आफ्नो मुलुकलाई सुहाउँदो बैंकिङ बिजनेस मोडल निर्माण गरेका छन्। उच्च र दिगो आर्थिक विकासका लागि बाह्य स्रोत नेपालजस्तो देशमा आन्तरिक वित्तीय स्रोतले मात्र हामी उच्च र दिगो आर्थिक वृद्धिदर हासिल गर्न सक्दैनौं। त्यसैले बाह्य स्रोत हामीलाई चाहिन्छ। बाह्य क्षेत्रबाट आउने चार किसिमका स्रोतहरू हुन्छन् १ सरकारले प्राप्त गर्ने वित्तीय सहयोग अर्थात् वैदेशिक सहयोग। २बाह्य मुलुकबाट लिइने कमर्सियल बरोइङ (निजी क्षेत्रले लिने ऋण)। ३ विप्रेषण ४ प्रत्यक्ष वैदेशिक लगानी (एफडीआई)। विश्वभर सबैभन्दा ठूलो पुँजीको प्रवाह हेर्ने हो भने प्रत्यक्ष वैदेशिक लगानी पहिलो स्थानमा छ। यसको वार्षिक प्रवाह १५ खर्ब (१,५०० अर्ब) अमेरिकी डलर छ। दोस्रो ६०० अर्ब अमेरिकी डलरको विप्रेषण वार्षिक रूपमा प्रवाह हुन्छ। तेस्रो, हरेक वर्ष १३० देखि १३५ अर्ब अमेरिकी डलरको वैदेशिक सहयोग परिचालन भइरहेको छ। नेपालको सन्दर्भमा सबैभन्दा ठूलो बाह्य पुँजी परिचालन विप्रेषणमार्फत हुँदै आएको छ। आर्थिक वर्ष २०७५७६ मा ८७९ अर्ब रुपैयाँबराबरको विप्रेषण भित्रिएको छ, जुन कुल गार्हस्थ्य उत्पादनको २५ प्रतिशत बराबर हुन्छ। त्यस्तै, सरकारले प्राप्त गर्ने वैदेशिक सहयोग १३३ अर्ब रुपैयाँ छ भने तेस्रो नम्बरमा प्रत्यक्ष वैदेशिक लगानी, १३ अर्ब रुपैयाँ छ। त्यसैले, हामीले प्रत्यक्ष वैदेशिक लगानीलाई तेस्रोबाट पहिलो बनाउन नसके पनि दोस्रो ठूलो बाह्य स्रोत परिचालनमा राख्नुपर्छ। यसले मुलुकको कायापलट हुन्छ। प्रत्यक्ष वैदेशिक लगानी भित्याउन हामीले ठूलो नीतिगत परिवर्तन गर्नुपर्ने हुन्छ। अहिले प्रत्यक्ष वैदेशिक लगानी भित्याउने दुइटा ढोका छन् प्रिअप्रुभल (पूर्वस्वीकृति) र पूर्वस्वीकृति लिइसकेपछि नेपालमा विद्यमान वैदेशिक लगानीसम्बन्धी कानुनको सर्तमा रहेर लिइने अन्तिम स्वीकृति। कतिपय मुलुकमा प्रत्यक्ष वैदेशिक लगानीलाई प्रोत्साहन गर्न उक्त मुलुकले प्राथमिकता तोकेका क्षेत्रमा आउने लगानीलाई पूर्वस्वीकृति लिइराख्नुपर्ने व्यवस्था छैन। भारतमा प्रधानमन्त्री मोदीको उदयपछि पूर्वस्वीकृतिको व्यवस्था हटाइएको छ र स्वचालित रुटबाट प्रत्यक्ष वैदेशिक लगानी आउन सक्ने भनिएको छ। हामीले पनि प्रत्यक्ष वैदेशिक लगानी तथा प्रविधि हस्तान्तरण ऐन (फिट्टा) संशोधन गर्यौं। हामीले कानुन संशोधन गरेर पनि कानुनी सहजीकरणको सन्देश दिनबाट चुक्यौं। भारतले जस्तै हामीले पनि पूर्वस्वीकृतिको व्यवस्था हटाएको भए कानुनमा परिवर्तनको सन्देश विश्वभर लैजान सकिन्थ्यो। एउटा कानुन निर्माण गर्न दुईतीन वर्ष लाग्छ। पूर्वस्वीकृति लिने पनि तीनओटा ढोका छन् उद्योग विभाग, औद्योगिक प्रवद्र्धन बोर्ड र लगानी बोर्ड। यी तीन तहका स्वीकृति दिने निकायका कारण पनि यसले लगानीकर्तामा द्विविधा उत्पन्न गरेको छ। अहिले प्रत्यक्ष वैदेशिक लगानी आकर्षित गर्न डिरेगुलेसन चाहिएको छ, तर हामीकहाँ थप नियमन भइरहेको छ। थप नियमनले ढिलासुस्ती र निरुत्साहित गरिरहेको छ। उदाहरणका लागि डांगोटे सिमेन्टलाई लिऊँ। उसले नेपालमा अर्बौं रुपैयाँ लगानी ल्याउन खोजिरहेको छ। तर पनि हामीले उसलाई स्वागत गर्न सकेका छैनौं। एकातिर हामीले विदेशी लगानीलाई स्वागत गर्ने भनिरहेका छौं। अर्कोतिर, डांगोटेको उदाहरण कालो छायाको रूपमा पछ्याइरहेको छ। डांगोटेलाई हामीले राम्ररी ह्यान्डल गर्न नसक्दा विदेशी लगानीकर्तामाझ नराम्रो सन्देश गइरहेको छ। त्यस्तै, विदेशी लगानीको न्यूनतम थ्रेसहोल्ड पनि हामीले ५० लाख रुपैयाँबाट ५ करोड रुपैयाँ पुर्यायौं। भारत र चीनकै उदाहरण हेर्ने हो भने उनीहरूले सुरुवाती चरणमा गैरआवासीय भारतीय र गैरआवासीय चिनियाँमार्फत विदेशी लगानी भित्याएका हुन्। त्यस्तै, नेपालले पनि गर्न सक्छ। नेपालले गैरआवासीय नेपाली (एनआरएन) मार्फत विदेशी लगानी भित्याउनका लागि अनुकूल वातावरण निर्माण गर्नुपर्छ। एनआरएन लगानी गर्न तयार छन् तर ५ करोड रुपैयाँको थ्रेसहोल्ड हुनेबित्तिकै उनीहरू निरुत्साहित हुने भए। देशको मुहार परिवर्तन गर्न जनस्तरमा आउने, एसएमईज्मा आउने लगानीलाई पनि प्रोत्साहित गर्नुपर्छ। यसले प्रविधिको हस्तान्तरण हुन्छ, उत्पादन र रोजगारमा समावेशीताको विकास हुन्छ। हामीले नकारात्मक सूचीलाई प्रभावकारी बनाउनुको सट्टा अहिले जुन ढंगले थ्रेसहोल्ड बढाइयो, त्यसले नीतिमा ओभरकिलिङ गरेको छ। विदेशी लगानी निरुत्साहित हुनुमा नेपालको निजी क्षेत्र पनि वाधक छ। निजी क्षेत्रले संरक्षण खोजिरहेको छ। नेपालको निजी क्षेत्रले कहिले जलविद्युत्मा लगानी पुग्यो भनेर होहल्ला गर्छ। कहिले सिमेन्टमा पुग्यो भन्छ। यो भनेको निजी क्षेत्र प्रतिस्पर्धाबाट डराएको देखिन्छ। हामीले आन्तरिक बजार मात्र हेरेर भएन। भयावह व्यापार घाटा भएको हाम्रो मुलुकमा एक त आन्तरिक बजारमै आयात प्रतिस्थापन गर्न सकिन्छ भने निर्यात गरेर मुलुकको भयावह व्यापार घाटा कम गर्न सकिन्छ। उद्योगीव्यवसायीले आफ्नो हित त हेर्छन् नै, तर सरकारले देशको स्वार्थलाई सर्वोपरि राखेर नीतिगत सुधारलाई प्राथमिकता दिनुपर्छ। वैदेशिक लगानीको न्यूनतम थ्रेसहोल्ड बढाउनमा पनि निजी क्षेत्रले आफ्नो व्यापार संरक्षणको स्वार्थ घुसाएको हो जस्तो लाग्छ।  पीपीपी र ब्लेन्डेड फाइनान्स सरकारले मात्रै आफैंले सबै काम गर्न सक्दैन। निजी क्षेत्रलाई समेत साथमा लिएर सार्वजनिकनिजी साझेदारी (पीपीपी) आवश्यक हुन्छ। निजी क्षेत्रको सहयोगमा आर्थिक विकासका परियोजना कार्यान्वयन गर्नुपर्ने हुन्छ। सरकारले जग्गा उपलब्ध गराइदिने या आफ्नो तर्फबाट सकिने काम गरिदिने र व्यवस्थापनका काम निजी क्षेत्रमार्फत गर्दा प्रभावकारी हुन्छ। सन् १९८० सम्म दातृ निकायहरूले सरकारलाई मात्र सहयोग गर्थे अर्थात् सरकारमार्फत काम गर्थे। त्यसपछि उनीहरूले राष्ट्रिय र अन्तर्राष्ट्रिय गैरसरकारी संस्था (एनजीओआईएनजीओ) मार्फत पनि कुनै मुलुकलाई सहयोग गर्ने रणनीति अपनाए। १९८० को दशकपछि छ्याप्छ्याप्ती एनजीओआईएनजीओ आए। एनजीओआईएनजीओले व्यक्तिगत तहमा काम गर्न थाले। यसले उद्यमशीलताको विकास हुन सकेन। अब दातृ निकायले निजी क्षेत्रलाई, उद्यमीलाई सहयोग पुर्याउनुपर्छ भन्ने बहस भइरहेको छ। अब सरकारले पनि ब्लेन्डेड फाइनान्सिङ (मिश्रित वित्तीयकरण) को अवधारणामा सहयोग गर्नुपर्छ। निजी क्षेत्रलाई आवश्यक पर्ने स्रोत निजी क्षेत्रले सीधै दिन सक्ने व्यवस्थाका लागि सरकारको सहयोग चाहिन्छ। केही परियोजना निजी क्षेत्रले कार्यान्वयन गर्न खोज्यो भने दातृ निकायले वित्तीय सहयोग पुर्याउने व्यवस्थामा सरकारले पुलको काम गर्नुपर्ने हुन्छ। यो नै ब्लेन्डेड फाइनान्सिङ हो। निजी क्षेत्रले बैंक सापटी, सेयर निष्कासन या बन्ड निष्कासन गर्न सक्छ। तर बन्ड बिक्री हुने विश्वसनीयता अझै पनि निर्माण भइनसकेको परिप्रेक्ष्यमा दातृ निकायबाट लिएर लगानी गर्न सक्ने ब्लेन्डेड फाइनान्सिङबाट निजी क्षेत्रले राष्ट्रको आर्थिक विकासमा योगदान गर्न सक्छ। नीतिमा प्रविधि नीतिको प्रभावकारी कार्यान्वयन यसको कार्यान्वयनमा प्रक्रियाको महत्वपूर्ण हात हुन्छ। लागत घटाउने र गुणस्तरीय तथा प्रभावकारी सेवासुविधा तथा वस्तु आपूर्ति गर्ने भनेको प्रक्रियामार्फत हो। हाम्रा उद्योगव्यवसायलाई प्रतिस्पर्धी बनाउने आधार भनेको काम गर्ने तौरतरिका, प्रक्रिया या प्रविधि पनि हो। अब जति पनि नीतिमा संशोधन हुन्छन् या नयाँ नीति बन्छन्, तिनीहरूमा प्रविधि प्रयोगको व्यवस्था गर्नुपर्छ। प्रविधिको प्रयोग भएन भने ती नीतिहरू कार्यान्वयन हुन सक्दैन। उदाहरणका लागि, अहिले हामी ईकमर्स बढाउने, रोजगारको अवसर सिर्जना गर्ने भनिरहेका छौं। ईकमर्समार्फत उत्पादन र बजार बढाउने, रोजगारका अवसर सिर्जना गर्ने र आयको समुचित वितरण गर्ने भन्ने हाम्रा उद्देश्य छन्। ईकमर्सका लागि त प्रविधि चाहियो। यसका लागि हामीलाई सबैभन्दा पहिला बायोमेट्रिक परिचयपत्र चाहियो। बायोमेट्रिकमा आधारित राष्ट्रिय परिचयपत्र सारा कारोबारको आधारका रूपमा रहन्छ। यो परिचयपत्र भइसकेपछि अरू दस्ताबेज आवश्यक हुँदैन। भारतले आधार कार्ड लागू गरेसँगै त्यहाँ व्यवसाय गर्ने लागतसमेत घटेको छ। बायोमेट्रिक परिचयपत्र कार्यान्वयन गर्ने, पेमेन्ट गेटवे (नेसनल स्विच) सरकारले छिट्टै कार्यान्वयन गर्नुपर्छ। निजी क्षेत्रले पूर्वाधारमा लगानी गर्दैन, त्यसकारण सरकारले पूर्वाधार निर्माण गरिदिए निजी क्षेत्रले त्यसमा व्यवसाय विस्तार हुन्छ भन्ने मान्यता हो। निजी क्षेत्रले पूर्वाधारमा लगानी गर्दैन भन्ने त हालैको एटीएम ह्याकिङ प्रकरणले पनि पुष्टि गर्छ। वाणिज्य बैंकहरूले गत आर्थिक वर्षमा ६५ अर्ब रुपैयाँ नाफा गरेर त्यसको सेलिब्रेसन (उत्सव) मनाइरहेका छन्। नाफा कमाइको ढोलपिटाइ चलिरहेको छ। तर त्यो नाफाको केही अंश पनि उनीहरूले पूर्वाधारमा लगानी गरेका रहेनछन् भन्ने त एटीएम ह्याकिङ प्रकरणले नै पुष्टि गरिसकेको छ। त्यसकारण वित्तीय क्षेत्र विकास र वित्तीय पहुँचमा सरकारले नै लगानी गर्नुपर्ने हुन्छ। सरकारले प्रविधिमा लगानी नगर्दासम्म हामीले प्रतिस्पर्धात्मक क्षमता विस्तार र व्यवसाय गर्ने लागत घटाउन सक्दैनौं। रणनीतिक महत्वका क्षेत्रको पहिचान र विकास नेपालका रणनीतिक महत्वका क्षेत्रको पहिचान भइसकेको छ। त्यसको बोध गरेर हामीले काम गर्नुपर्छ। उदाहरणका लागि, नेपालको जलविद्युत् रणनीतिक महत्वको क्षेत्र हो। जलविद्युत्पछि तुलनात्मक रूपमा पर्यटन क्षेत्र रणनीतिक महत्वको होला। अब हामीले एकोहोरो रूपमा सरकारले लगानी गर्नुपर्छ। निजी क्षेत्रमा अहिलेसम्म त्यति ठूलो परियोजना कार्यान्वयन गर्ने क्षमता देखिँदैन। मध्यम र साना जलविद्युत्मा निजी क्षेत्रलाई प्रोत्साहित गरे पनि ठूला परियोजना कार्यान्वयन गर्न सरकारले स्रोत परिचालन गर्ने क्षमता राख्छ। उदाहरणका लागि बूढीगण्डकी आयोजना कार्यान्वयन गर्न पेट्रोलियममा अतिरिक्त कर लगाएको छ। सरकारले आन्तरिक ऋण परिचालन गर्न सक्छ, बाह्य सापटी लिन सक्छ। हामीले ठूला जलविद्युत् आयोजना निर्माण गरेर भारतमा भन्दा २० देखि ३० प्रतिशत सस्तो विद्युत् उपलब्ध गराउने हो भने यहाँ भारत र चीनका उद्योगहरू आउनेछन्। र हामीकहाँ दिगो उत्पादन र रोजगारको आधार खडा हुन्छ। ३० प्रतिशत बिजुली सस्तो हुने हो भने भारतबाट कोल्ड स्टोरेज नेपालतिर सर्लान्, अरू ऊर्जासघन उद्योगहरू पनि स्थापना हुनेछन्। यसले दु्रुततर र टिकाउ आर्थिक विकासको आधार तयार हुन्छ। अन्यथा, हामी अहिलेजस्तै आफ्नो उत्पादन नै नभएको पाम आयललाई पहिलो निर्यात सूचीमा राखेर हास्यास्पद अवस्थाबाट गुज्रिनुपर्ने बाध्यता रहिरहन्छ। यसबाहेक, द्रुततर र टिकाउ आर्थिक विकासका लागि तल्लो तहका सरकारको समेत क्षमता विकासमा केन्द्रीय सरकार र दातृ निकायले सघाउनुपर्ने हुन्छ। स्थानीय र प्रदेश सरकारले विकास रणनीति निर्माण गर्नुपर्छ। आफ्नो क्षेत्रमा कुन क्षेत्रमा प्रतिस्पर्धात्मक र तुलनात्मक लाभ छ। उदाहरणका लागि, औद्योगिक उत्पादन, कृषि, पर्यटन या कुन क्षेत्रमा लाभ हुनसक्छ भन्ने त पहिचान गर्नुपर्यो। प्रदेश र स्थानीय सरकारले बहुक्षेत्रीय विकास रणनीति निर्माण गर्नुपर्छ। त्यस्तै, तीनै तहका सरकारले विकास परियोजनाको प्राथमिकीकरण गर्नुपर्छ। आर्थिक विकास रणनीति दस्ताबेजलाई तयार गरेर त्यसका आधारमा बजेटका लागि मध्यकालीन खर्च संरचना निर्माण गर्नुपर्छ। तीन वर्षको गतिशील आयव्ययको अनुमानका आधारमा निर्माण हुने वार्षिक बजेटको प्रभावकारिता र विश्वसनीयता वृद्धि हुन्छ। तीनै तहका सरकारले लिने नीतिहरूको सफलताका लागि हामीले परम्परागत ढर्राको कार्यशैलीबाट बाहिर आएर प्रभावकारी नीतिहरूको तर्जुमा गर्दै दीर्घकालीन सोच अर्थात् दूरदृष्टि राखेर काम गर्नुपर्छ। थापा नेपाल राष्ट्र बैंकका पूर्वकार्यकारी निर्देशक हुन्।"
एक्काइसौं शताब्दीका नोबेल अर्थशास्त्री,"सन् २०१९ को अर्थशास्त्र नोबेल पुरस्कार तीनजना अर्थशास्त्री अभिजित बनर्जी, इस्टर डुप्लो र माइकल क्रेमरलाई संयुक्त रूपमा बराबर पुरस्कार रकम पाउने गरी दिने निर्णय सार्वजनिक भएको छ। उनीहरूले गरिबी न्यूनीकरण र दिगो विकासलाई लिएर गरेको अध्ययनका लागि यो पुरस्कार दिइएको घोषणा नोवल कमिटीले सार्वजनिक गरेको छ। बनर्जी सन् १९६१ मा मुम्बईमा, डुफ्लो १९७२ मा पेरिसमा र क्रेमर १९६४ जन्मिएका अर्थशास्त्री हुन्। अर्थशास्त्रका क्षेत्रमा काम गर्ने र अर्थशास्त्र विषयको अध्ययनअध्यापनमा रुचि राख्नेहरूका लागि यो समाचार सार्वजनिक प्रसन्नताको विषय पनि भएको छ। नोबल पुरस्कारजस्तो विश्वकै उत्कृष्ट एवं गरिमामय पुरस्कारका लागि छानिएका अर्थशास्त्रीहरूले के काम गरेवापत यो पुरस्कार पाउन योग्य ठहरिए भन्ने जिज्ञासा हुनु स्वाभाविकै हो। सन् २०१८ मा यो पुरस्कार एल विश्वविद्यालयका प्राध्यापक नोर्धुअस र न्युयोर्क विश्वविद्यालयका प्राध्यापक रोमरले पाएका थिए। नोर्धुअसले कार्बन उत्सर्जनमा करको व्याख्या गरेर वातावरण परिवर्तनको अवस्थालाई अगाडि ल्याइदिएवापत र रोमरले सरकारी नीति प्राविधिक परिवर्तनको कारणले कसरी बदलिन्छ भनी देखाइदिएवापत पुरस्कार पाएका थिए। ९० को दशकमा कार्बन उत्सर्जन न्यून गर्न सरकारी प्रविधिमा आएको परिवर्तनले कति मद्दत गर्यो भन्ने दृष्टान्त प्रस्तुत गरेवापत उनीहरू पुरस्कृत भएका थिए। यस वर्ष भने नोबल कमिटीले विशेष गरेर वैज्ञानिक प्रमाणका आधारमा गरिबी न्यूनीकरण सम्भव हुने र त्यसका लागि गरिबीका सामाजिक अवस्था एवं उपकरणको उपलब्धताबारेको अध्ययनलाई लिएर यो पुरस्कार दिइएको बताएको छ। नोबल कमिटीले विशेष गरेर हार्वड विश्वविद्यालयका पीएचडी एवं विकासशील समाजका प्राध्यापक डा क्रेमरले सन् १९९० को दशकको मध्यतिर केन्याका स्कुले विद्यार्थीका सम्बन्धमा गरेको अध्ययनदेखि डा डुफ्लो र डा बनर्जीले शिक्षण सामग्री उपलब्धता र कम कुशल शिक्षकको कारणले तुलनात्मक रूपमा भारतीय विद्यार्थीहरूको शैक्षिक उत्कृष्टतामा आएको समस्यालाई लिएर गरेको अध्ययनको विषयलाई नोबेल पुरस्कार दिन योग्य ठहर्याएको उल्लेख गरेको छ। यसबाहेक पनि डा डुफ्लो र डा क्रेमरले यसअघि गरेका फिल्ड एक्सपेरिमेन्ट, आर्थिक जिज्ञासा, विश्लेषण र निचोडहरू अर्थशास्त्रीहरूका लागि अध्ययनको टिप्स बन्ने गरेको विषयलाई पनि नोबेल कमिटीले पुरस्कार पाउनुको कारण र आधारका रूपमा औंल्याएको छ। केन्यामा गरेको अध्ययनमा क्रेमरले पनि अतिरिक्त पाठ्य सामग्रीले विद्यार्थीको क्षमता वृद्धि बढाउँछ भन्नुभन्दा अतिरिक्त ज्ञान पाठ्यपुस्तकको अभावमा कुण्ठित हुँदैन भन्ने देखाएका छन्। अर्थशास्त्रका सैद्धान्तिक विषयको खोज र अध्ययनमा बढी महत्व दिँदै आएको नोबल कमिटीले सन् २०१९ को पुरस्कार घोषणा गर्दा भने पुरस्कृत विद्वान्हरूले गरेको अध्ययनले तत्काल विश्व परिवेशमाा पारेको व्यावहारिक प्रभावलाई पनि हेर्न सकेको देखिएको छ। यस्तै बनर्जी र डुफ्लोको संयुक्त अध्ययनपछि प्रकाशित भएका निचोडले पनि गफगाफले बढाएको ज्ञान र सूचना प्रवाहकै कारणले भ्याक्सिनेसन दरमा देखिएको वृद्धि र प्रहरीको कार्यक्षमताले मादक पदार्थ सेवन गरेर गाडी चलाउने चालकहरूमा आएको चेतना वृद्धिजस्ता विषयलाई शैक्षिक जागरणको कारणका रूपमा स्थापित गरेको छ। बनर्जी दम्पतीका प्रकाशित पुस्तक पुवर इकोनामिक्स र नोभेम्बरमा प्रकाशित हुने उनीहरूकै गुड इकोनोमिक्स फर हार्ड टाइम्स ले अभाव र पर्याप्त आपूर्तिका बेलामा समाजले पाउने फललाई व्याख्या गर्न सक्छ भन्ने चित्रण पनि गरेको छ। बनर्जी, डुफ्लो र क्रेमरले दुई दशकभित्र गरेको प्रयोगपरक अध्ययन विधि र अध्ययनको निचोडले विकासशील अर्थतन्त्रको गतिमा परिवर्तन ल्याउन सकेको विषयलाई नोबेल कमिटीले विशेष महत्वको ठानेकै कारणले अध्ययनकर्ताहरू पुरस्कार पाउन योग्य भएका हुन् भन्ने टीप्पणी पनि सार्वजनिक गरेको छ। ५० लाखभन्दा बढी भारतीय विद्यार्थीहरू शिक्षकहरूकै कारणले कति लाभान्वित र कति वञ्चित भएका छन् भन्दै विद्यार्थीले हासिल गरेको ज्ञानबाट स्वतस्फूर्त र स्वस्थ उपचारमा कति सरकारी लगानीको बचत भएको छ भन्ने कुरालाई विशेष महत्व दिइएको छ। अर्थशास्त्रका सैद्धान्तिक विषयको खोज र अध्ययनमा बढी महत्व दिँदै आएको नोबल कमिटीले सन् २०१९ को पुरस्कार घोषणा गर्दा भने पुरस्कृत विद्वान्हरूले गरेको अध्ययनले तत्काल विश्व परिवेशमाा पारेको व्यावहारिक प्रभावलाई पनि हेर्न सकेको देखिएको छ। यस वर्ष नोबल पुरस्कार प्राप्त गर्नेहरूको विषयलाई लिएर पुरस्कार घोषणा गर्ने संस्था स्वेडिस एकेडेमी अफ साइन्सेजले विद्वान्हरूको अध्ययनको निचोडले विश्वको गरिबीसँग लड्न नयाँ र व्यावहारिक ज्ञान प्राप्त भएको ठोकुवा गरेको छ। यस वर्षको पुरस्कार घोषणाको विषयलाई लिएर गरिएका टिप्पणीहरूले पनि यसलाई पुष्टि गरेका छन्। बनर्जी, डुफ्लो र क्रेमरलाई नोबेल कमिटीले पुरस्कृत गरेकोमा सन् २०१७ का पुरस्कार विजेता रिचार्ड थेलरले ढिलोचाँडो यो पुस्कार उनीहरूलाई दिनु नै पर्ने बताएका छन्। हार्वर्ड इकोनोमिस्ट लरेन्स काजले यसपटकको पुरस्कार एक्काइसौं शताब्दीको पहिलो पुरस्कार भएको दाबी गर्दै भनेका छन् २० शताब्दीको विषयलाई लिएर धेरै पुरस्कार दिइसकिएको छ। यस वर्षको पुरस्कार घोषणाकै विषयलाई लिएर एमआईटीका अर्थशास्त्री बेन्जामिल ओल्केनले २० वर्ष अघिसम्मको समष्टिगत आर्थिक समस्याका प्रश्नहरूलाई यस वर्षको पुरस्कार घोषणाले समस्यालाई ससाना टुक्रामा केलाएर वैज्ञानिक र क्लिनिकल अध्ययन गर्न सकेको भनी समीक्षा गरेका छन्। साथै, उनले विकास अर्थशास्त्रीका रूपमा गरिबीलाई रिसेप गर्न सकेको भनी बनर्जी, डुफ्लो र क्रेमरलाई बधाई पनि दिएका छन्। सन् २००३ मा विवाह बन्धनमा बाँधिएका बनर्जी र डुफ्लोले जेपालबाट चिनिने अब्दुल लतिफ जमिल पोभर्टी एक्सनका माध्यमबाट विश्व गरिबी नेटवर्क रिसर्च गर्न सकेको र त्यो रिसर्चको मजबुनलाई सरकारी र गैरसरकारी संस्थाहरूले आत्मसात गरेर विश्वको गरिवी न्यूनीकरणमा प्रभावकारी हस्तक्षेप गर्न सकेको विषयलाई पनि पुरस्कार घोषणाको आधार बनाएको जनाएको छ। आफूलाई गरिबी न्यूनीकरण विषयमा नोबेल पुरस्कारले सम्मानित गरेको विषयलाई डुफ्लोले सैयौं गरिबी न्यूनीकरणसम्बन्धी अध्ययनको सम्मान भएको प्रतिक्रिया दिएकी छन्। उनले गरिबी न्यूनीकरणको प्रयास सार्थक भएको र पुरस्कारले यो विषय व्यापक बन्न गएको टिप्पणी पनि गरेकी छन्। सन् १९६८ मा रोयल स्वेडिस इकोनोमी अफ साइन्सेजले अल्फ्रेड नोबेलका नाममा स्थापना गरेको अर्थशास्त्र विषयको नोबेल पुरस्कार १९७१ मा सर्वप्रथम साइमन कुज्नेटले प्राप्त गरेका थिए। सन् २०१९ सम्ममा ५१ पटक पुरस्कार घोषणा गर्दा ८४ जनाले यो पुरस्कार प्राप्त गरिसकेका छन्। स्वेडिस केन्द्रीय बैंकले दिने यो पुरस्कारको राशि ९ मिलियन स्वेडिस क्रोनर (९ लाख १५ हजार ३०० यूएस डलर) छ। यस वर्षको पुरस्कार तीनैजना अर्थशास्त्रीहरूले बराबर पाउने पनि समितिले स्पष्ट गरिदिएको छ। यस वर्ष पुरस्कार पाउनेहरूमध्येकी डुफ्लो सबैभन्दा कान्छो उमेर (४६) मा पुरस्कार पाउने भएकी छन् भने दोस्रो महिला बन्न पुगेकी छन्। यसअघि सन् २००९ मा इलिनोर ओस्ट्रमले यो पुरस्कार पाइसकेकी छन्। वर्तमान विश्वको अहम् माग गरिबी न्यूनीकरण गर्नु नै हो। यो क्षेत्र विश्वकै चासोको विषय पनि हो। नोबेल पुरस्कार नामबाटै पनि विशिष्ट पुरस्कार भएकाले यस्तो गरिमामय पुरस्कारबाट पुरस्कृत हुनेहरू धन्यवादका पात्र भएका छन्। यतिखेर धनी र गरिबका बीच खाडल बढ्दै गएको छ। विश्वमा अर्थशास्त्र विषयका मुद्दाहरू पनि संवेदनशील बन्दै गएका छन्। पुरस्कारको घोषणा र प्राप्तिलाई मुद्दासँग जोड्ने विषय अझ महत्वको बनेको छ। आगामी वर्षहरूमा यसतर्फ नोबल कमिटीको ध्यान जानु आवश्यक देखिन्छ।"
सी भ्रमणका अन्तर्राष्ट्रिय तरंग,"सी विचारधाराको प्रशिक्षण लिने विश्वको एक मात्र सरकार र पार्टी नेपाल कम्युनिस्ट पार्टी मात्र हो अमेरिकाको सुप्रसिद्ध फोब्र्स पत्रिकाले चिनियाँ राष्ट्रपति सी चिनफिङलाई सन् २०१८ को विश्वको सर्वाधिक शक्तिशाली व्यक्ति घोषणा गरेको थियो। तिनै सी २१ घण्टा नेपाल बसाइपछि नेपाली जनताको शुभेच्छा र सद्भावना लिएर स्वदेश फर्किए। यसभन्दाअघि विश्वको शक्तिशाली व्यक्तित्वमा अमेरिका र रुसको वर्चस्व रहने गर्दथ्यो। विगत ४०५० वर्षयता चीनले हासिल गरेको आर्थिक विकासले विश्वको सर्वाधिक शक्तिशाली नेतृत्व अब एसियामा सरेको छ। भनिन्छ २१ औं शताब्दी एसियाको हो। चीनपछि उदीयमान आर्थिक शक्तिमा भारत अघि बढिरहेको छ भने जापान, दक्षिण कोरिया र अस्ट्रेलिया पनि विश्व आर्थिक वर्चस्व स्थापित गर्न यसअघिदेखि नै संघर्षरत छन्। विगत दुई हप्तादेखि नेपाल चीनको कम्युनिस्ट पार्टी र राष्ट्रपति सीमय भएको छ। चिनियाँ कम्युनिस्ट पार्टीको नीति जसलाई सी विचारधारा भनिएको छ, त्यसमा चिनियाँ कम्युनिस्ट पार्टीको प्रशिक्षण विभागका प्रमुखलगायतले नेपाल सरकारका प्रधानमन्त्रीदेखि मन्त्रीमण्डलका सदस्यहरू र पार्टीका नेताहरूलाई प्रशिक्षण दिएपछि भएको राष्ट्रपतिको नेपाल भ्रमणले अन्तर्राष्ट्रिय क्षेत्र नै तरंगित हुनु स्वाभाविक छ। संयुक्त राष्ट्र संघका करिब दुई सय राष्ट्रमा चिनियाँ कम्युनिस्ट विचारधाराको प्रशिक्षण लिने अर्को कुनै राष्ट्र छैन। आफूलाई कट्टर कम्युनिस्ट राष्ट्र भन्ने उत्तरकोरिया आफ्ना संस्थापक नेता किम इल सुङको विचार अनुकरण गरिरहेछ। उसले चिनियाँ कम्युनिस्ट पार्टीलाई क्रान्तिकारी कम्युनिस्ट पार्टी मान्दैन। अन्य कम्युनिस्ट पार्टीहरू भियतनाम वा क्युबा कम्युनिज्म विचारधारा भन्दा खुला अर्थतन्त्र अपनाएर विकासको गतिमा अघि बढिरहेका छन्। सी विचारधाराको प्रशिक्षण लिने विश्वको एक मात्र सरकार र पार्टी नेपाल कम्युनिस्ट पार्टी मात्र हो। राष्ट्रपति सीको नेपाल भ्रमणबाट विश्व तरंगित भएको विषय हो उनले प्रधानमन्त्री केपी शर्मा ओलीसँगको भेटमा चीनको कुनै पनि हिस्सालाई टुक्राउने कोसिस गर्ने जोकोहीलाई पनि धुलोपिठो बनाइनेछ। त्यस्तो प्रयास गर्न उक्साउने कुनै पनि बाह्य शक्तिको दिवा सपनालाई चिनियाँ जनताले चकनाचुर पार्नेछन् भनी दिएको चेतावनी सर्वप्रथम चीनको सरकारी टेलिभिजन चाइना ग्लोबल टेलिभिजन नेटर्वक (सीजीटीएन ) ले सार्वजनिक गर्यो। त्यसपछि नै समाचार प्रकाशित गर्न सबैजसो अन्तर्राष्ट्रिय सञ्चारमाध्यमले सीको चेतावनीलाई हङकङमा विगत १९२० हप्तादेखि जारी प्रदर्शनलाई लक्षित गरिएको अर्थमा लिए र विश्वका शक्तिशाली सञ्चारमाध्यम सीएनएन बीबीसी र अल जजीराले प्रमुख समाचार बनाए सीको चेतावनीलाई। २१ घण्टा नै भारतमा बसेर नेपाल आएका चिनियाँ राष्ट्रपतिले यस्तो कडा चेतावनी दिन नेपाललाई नै उपयुक्त ठाउँ किन छाने ? यो महŒवपूर्ण प्रश्न हो, यही कुरा भारतमा छँदा पनि उनले भन्न सक्दथें। सीको नेपाल भ्रमणलाई लिएर भारतको आधिकारिक भनाइ केही आएको छैन। नेपालका बारेमा लेखिरहने भूराजनीतिज्ञ सी राजा मोहनले भारतीय पत्रिका इण्डियन एक्सप्रेसमा लेखेका छन्नेपाल र चीनका बीचमा प्रष्ट विकसित हुन आएको बहुआयामिक सम्बन्धलाई दिल्लीले आगामी दिनमा सामना गर्नु पर्नेछ। राष्ट्रपति, प्रधानमन्त्रीदेखि सम्पूर्ण मन्त्रिमण्डल नै विमानस्थल पुगेर सीलाई अभूतपूर्व स्वागत गरे। दिल्लीको प्रभावबाट रणनीतिक स्वतन्त्रता खोजी गर्ने नेपालको चाहनालाई नेपाल विज्ञ राजा मोहनले चिन्ता व्यक्त गरेका छन्। पश्चिमी दुनियाले सीको नेपाल भ्रमण आफ्नै कार्यसूचीअनुसार व्याख्या गरेका छन्। जर्मनीको आधिकारिक समाचार संस्था डचेबेलेले नेपालमा सेलाउँदै गएको तिब्बतीहरूको विरोधलाई उल्लेख गरेको छ भने अमेरिकी टाइम म्यागेजिनले त्यसलाई उचालेको छ। सी विचारधारालाई जब कम्युनिस्ट पार्टीका सबै तहका नेता र सरकारमा रहेका प्रधानमन्त्रीदेखि मन्त्रीसम्मले प्रशिक्षण लिए। चीनको वर्तमान राजनीतिक प्रणाली र त्यहाँको मानव अधिकारको प्रश्नलाई लिएर आलोचनात्मक प्रश्न गरिरहेका पश्चिमी जगत्लाई नेपाल कम्युनिस्ट पार्टीले प्रजातन्त्रका प्रति व्यक्त गर्दै आएको प्रतिबद्धतामा शंका गर्ने कारण र आधार स्वयं सत्ताधारी दल र सरकारले दिएको छ। चिनियाँ राष्ट्रपतिले हङकङमा चलिराखेको आन्दोलनलाई लक्षित गरेर जुन कडा चेतावनी दिए त्योभन्दा कडा चेतावनी नेपालले आजभन्दा ५२ वर्षअघि व्यहोर्नुपरेको थियो। प्रथम जननिर्वाचित सरकारका प्रधानमन्त्री बीपी कोइरालाको समयमा नेपालको भ्रमणमा आएका चीनका प्रधानमन्त्री चाउ एन लाइको भ्रमण र त्यसअघि भएको बीपीको चीन भ्रमणका अवसरमा नेपालप्रति ठूलो सद्भाव र आत्मीय सम्बन्धमा नै असर पर्ने गरी भएको त्यो घटना थियो२०२४ सालमा भृकुटीमण्डपस्थित प्रदर्शनीस्थलमा माओत्सेतुङको तस्बिर तोडफोड काण्ड। जननिर्वाचित सरकारका प्रधानमन्त्रीलगायत सम्पूर्ण मन्त्रीहरूको गिरफ्तारी र राजनीतिक दलमाथि प्रतिबन्ध लगाएर आफूलाई जननायक मान्दै राजा महेन्द्रले आफ्नो जन्मोत्सवलाई राष्ट्रिय पर्वको रूपमा मनाउन थाले। प्रदर्शनीस्थलमा विभिन्न स्टल राखेर जन्मोत्सवलाई भव्य बनाइन्थ्यो। प्रदर्शनी स्थलमा विभिन्न मित्रराष्ट्रका तर्फबाट पनि स्टलहरू राखेर आफ्नो मुलुकले गरेको प्रगति दर्शाइन्थ्यो। २०२४ सालमा पनि प्रदर्शनीस्थलमा चिनियाँ दूतावासले मण्डप राखेको थियो। उक्त मण्डपमा चिनियाँ कम्युनिस्ट पार्टीका नेता अध्यक्ष माओको फोटो राजा महेन्द्रको भन्दा धेरै ठूलो आकारमा राखिएको थियो झिलिमिली बत्तीले सजाएर। विद्यार्थीको एक जमातले अचानक चिनियाँ स्टलमा आक्रमण गरेर माओको फोटो तोडफोड गर्यो। माओका विरुद्धमा नारा लगाउँदै विद्यार्थी अघि बढे। प्रहरीले कहीं कतै हस्तक्षेप गरेन। उन्मादी विद्यार्थी जमातले माओविरुद्ध नारा लगाउँदै धर्मपथस्थित चिनियाँ पुस्तकालयमा आक्रमण गरेर केही पुस्तक सडकमा ल्याएर जलाइदिए। नजिकै जनसेवामा रहेका प्रहरीले कुनै हस्तक्षेप गरेन। सीको भ्रमणको सन्दर्भमा नेपालमा तिब्बतीहरूको अनावश्यक प्रसंग उठाएर जुन समाचार पश्चिममा सञ्चारमाध्यमले प्रकाशित गरे, त्यसले पनि चिनियाँ राष्ट्रपतिले कडा प्रतिक्रिया दिने ठाउँ काठमाडौंलाई रोजेको हुन सक्छ। राष्ट्रिय पञ्चायतका सदस्य हृषिकेश शाहका अनुसार पञ्चायत समर्थक विद्यार्थीको उक्त उच्छृंखल व्यवहारबाट क्रुद्ध भएर तत्कालीन चिनियाँ राजदूतले राजाका सचिवलाई फोन गरेर अहिले तुरुन्तै राजासँग भेट्न समय मिलाउन आग्रह गरे। राजाका सचिवले अहिले राती सम्भव छैन, भोलि राजासमक्ष जाहेर गरेर समय मिलाउने जवाफ दिए। त्यसलाई राजदूतले ठाडै अस्वीकार गरेर मलाई अहिले नै समय चाहिन्छ अन्यथा परिणाम राम्रो हुने छैन भन्ने धम्की दिए। चिनियाँ राजदूतको क्रुद्ध जवाफ सुनेपछि परिस्थितिको गाम्भीर्यतालाई ध्यानमा राखी सचिवले दरबार गएर राजालाई भृकुटीमण्डपको घटना र चिनियाँ राजदूतको धम्कीपूर्ण कुरा जाहेर गरेपछि राजा महेन्द्रले राजदूतलाई तुरुन्त नै बोलाउन सचिवलाई आदेश दिए। सचिवले फोन गरेर राजा भेट्न तयार छन् अहिले नै आउनु भनी राजदूतलाई भने। व्यापार वृद्धिमा चिनियाँ राष्ट्रपति सीको जोड विमानस्थलमा चिनियाँ राष्ट्रपतिको स्वागत शीतल निवासमा चिनियाँ राष्ट्रपति सी र राष्ट्रपति भण्डारीबीच भेटवार्ता चिनियाँ राष्ट्रपति सीको व्यस्त भेटघाट काठमाडौंमा चिनियाँ राष्ट्रपति सीको २१ घन्टा (फोटो फिचर) चिनियाँ राष्ट्रपति सी स्वदेश फिर्ता चिनियाँ राष्ट्रपति सी भ्रमणबारे के भन्छन् नेता सीको नेपाल भ्रमण : त्रिदेशीय सहकार्यको आधार तय चिनियाँ राष्ट्रपति सी स्वदेश फिर्ता विद्यार्थीको व्यवहारबाट उत्तेजित र क्रुद्ध भएका राजदूतले चिनियाँ जनताका महान् नेता चेयरम्यान माओको तस्बिर भारतीय दलालहरूले च्यातेका हुन्, तिनलाई तुरुन्त कार्बाही नगरे त्यसको परिणाम नेपालले भोग्नुपर्ने चेतावनी राजालाई दिए। घटना भएको भोलिपल्ट बेइजिङ रेडियोको हिन्दी सेवामा भृकुटी मण्डपमें चिनियाँ जनताके महान नेता अध्यक्ष माओका तस्बिर प्रतिक्रियावादी भारतीय दलालके कुत्तोने तोडफोड करके अध्यक्ष माओका अपमान किया, उन कुत्तोको कडा कारबाही नेपालने नहिं कियातो नेपालको कडा प्रतिक्रिया भुगतना पडेग भन्दै चीनको कडा प्रतिक्रिया प्रसारण गर्यो। भृकुटीमण्डमा जुन घटना भयो कुनै पनि राष्ट्रका लागि सहज हुने विषय थिएन त्यतिबेलाको चीनको निम्ति सह्य कुरा भएन। त्यतिबेला चीनमा रक्षामन्त्री लिन प्याओ र माओकी कान्छी श्रीमतीको नेतृत्वमा देशभित्र नै सांस्कृतिक क्रान्ति चलिरहेको थियो। आफ्नै राष्ट्रपति ल्यू साओ चि र प्रधानमन्त्री चाउ एन लाइविरुद्ध पनि प्रतिक्रियावादीको आरोप लगाउँदै विद्यार्थीको जुलुस निस्किन्थ्यो। माओको क्रान्तिकारी विचार विश्वभर निर्यात गर्न प्रदर्शनकारीको योजना थियो। चीनको सांस्कृतिक क्रान्ति भारतमा पनि लागू गर्न कम्युनिस्ट नेता कानु सन्यालको नेतृत्वमा पश्चिम बंगालको नक्सालवाडीमा व्यक्ति हत्या अभियान नै चलाइयो। कानु सन्यालको अनुशरण गर्दै भारतको नक्सालवाडीसँग जोडिएको नेपालको झापामा पनि व्यक्ति हत्याको राजनीति सुरु भयो। सुरुमा कांग्रेसका कार्यकर्ता बुधन चौधरी र बिमलीलगायतका सातजना सर्वसाधारण मारिए। यस किसिमको आतंककारी गतिविधि हुँदा पनि प्रशासनले कडाइ नगरेपछि राष्ट्रिय पञ्चायतका सदस्य धर्मप्रसाद ढकालको उग्र कम्युनिस्टहरूले हत्या गरे। त्यसपछि नै प्रशासन गम्भीर भएर आतंककारी गतिविधि गर्नेहरूमाथि कारबाही सुरु भयो। रामनाथ दाहाल, नेत्र घिमिरेलगायतका पाँचजनालाई सुखानीको जंगलमा लगेर गोली हानी मारियो। वर्तमान प्रधानमन्त्री केपी शर्मा ओली, आरके मैनाली, सीपी मैनाली र मोहनचन्द्र अधिकारी पक्राउ परे। चितवन तेह्रथुम, सिन्धुपाल्चोक जिल्लामा माओ चाउ नेपाल आउ, राजा महेन्द्र विदेश जाऊ जस्ता नारा लगाउनुका साथै माओको लकेट व्यापक रूपमा वितरण हुन थालेपछि राजा महेन्द्रको लकेट वितरण गरियो। पञ्चहरूले लकेट अनिवार्य लगाउनुपर्ने गरियो। सायद त्यसैको प्रतिक्रिया हुन सक्छ भृकुटीमण्डपमा विद्यार्थीको आक्रमण। ससाना घटनामा पनि हस्तक्षेप गर्ने नेपाल प्रहरीले भृकुटीमण्डप काण्डमा वास्ता गरेन। विद्यार्थीहरूको उन्मादी जमात भृकुटीमण्डपबाट धर्मपथस्थित चिनियाँ पुस्तकालयमा पुगे र तोडफोडमा उत्रियो। केही किताब सडकमा ल्याएर जलाइयो। सोभियत समर्थक मानिने साप्ताहिक पत्रिका समीक्षामाथि प्रतिबन्ध लगाइयो। पञ्चायतसमर्थक अन्य पत्रिकामा कडा सेन्सरसीप लगाइछोडियो। भृकुटीमण्डप काण्डप्रति चीनले त्यतिबेला जुन कडा प्रतिक्रिया व्यक्त गर्यो नेपालमा हुने हरेक गतिविधिलाई गम्भीरताका साथमा लिन्छ भन्ने कुरा नेपाल भ्रमणमा आएका चिनियाँ राष्ट्रपति सी चिनफिङले हङकङमा भएका घटनामा पश्चिमी जगत्ले लिएको चासोलाई चीनले कति गम्भीर रूपमा लिएको छ भन्ने कुरा दर्शाउँछ। सीको भ्रमणको सन्दर्भमा नेपालमा तिब्बतीहरूको अनावश्यक प्रसंग उठाएर जुन समाचार पश्चिममा सञ्चारमाध्यमले प्रकाशित गरे। त्यसले पनि चिनियाँ राष्ट्रपतिले कडा प्रतिक्रिया दिने ठाउँ काठमाडौंलाई रोजेको हुन सक्छ। हाम्रो भूराजनीतिक संवेदनाले हामीलाई सधैं संवेदनशील भएर अन्तर्राष्ट्रिय सम्बन्ध राख्नुपर्ने सम्झाइराख्छ। राष्ट्रपति सीको भ्रमणलाई लिएर कम्युनिस्ट पार्टी र वर्तमान सरकार जसरी उत्ताउलो भएर अघि बढ्न खोजिरहेछन् त्यसरी नै अन्य राष्ट्रहरूबाट पनि त्यस किसिमका तरंग भविष्यमा पनि प्रदर्शित भइ रहनेछन्।"
"चितवनको प्रतिद्वन्द्वी काठमाडौं, फाइनल बिहीबार","काठमाडौं : महिला च्याम्पियन्स लिग (डब्लूसीएल) टीट्वेन्टी क्रिकेट प्रतियोगिताको उपाधिका लागि चितवन राइनोजले क्याट क्विन्स काठमाडौंसँग भिडन्त गर्ने भएको छ। मंगलबार भएको इलिमिनेटर खेलमा विराटनगर टाइटन्सलाई नौ विकेटले हराउँदै काठमाडौं फाइनलमा पुगेको हो। चितवन भने यसअघि नै लिग लिडर बन्दै प्रतियोगिताको फाइनलमा पुगेको थियो। कीर्तिपुरस्थित त्रिवि क्रिकेट मैदानमा टस जितेर पहिले ब्याटिङको निर्णय लिएको विराटनगरले १७३ ओभरमै अलआउट हुनुअघि ६८ रनमात्र बनाउन सक्यो। काठमाडौंविरुद्घ विराटनगरको ब्याटिङ खासै चल्न सकेन। विराटनगरका तीन खेलाडीले मात्र दोहोरो संख्यामा रन बनाउन सके। ओपनर सोनु खड्काले सर्वाधिक ३४ रन जोडिन्। उनले २५ बलको सामना गरी ६ चौका पनि प्रहार गरिन्। ओपनिङ विकेटका लागि सोनु र ज्योति पाण्डेले ४४ रनको साझेदारी गरे। ज्योतिले २० बलमा दुई चौकाको मद्दतले १२ रन बनाइन्। आरती बिडारीले २२ बलको सामना गरी ११ रन बटुलिन्। अन्य खेलाडीले दोहोरो संख्यामा रन बनाउन सकेनन्। लक्ष्मी चौधरी, कप्तान सरिता मगर र शर्मिला मगर दुईदुई रनको व्यक्तिगत स्कोरमा पेभेलियन फर्किए। विराटनगरका तीन खेलाडीले भने खातासम्म खोल्न सकेनन्। काठमाडौंकी बलर रुबिना क्षेत्री सफल ठहरिइन्। उनले चार ओभरमा एक मेडन राख्दै केवल चार रन खर्चिएर चार विकेट लिइन्। इश्वरी बिष्ट, संगिता राई र लक्ष्मी साउदले पनि एकएक विकेट हात पारे। विराटनगरका तीन खेलाडी रनआउट भएका थिए। जवाफी ब्याटिङमा ओर्लिएको काठमाडौंले ९५ ओभरमै केवल एक विकेट गुमाएर ७० रन बनाउँदै विजयलक्ष्य पार गर्यो। ब्याटिङतर्फ पनि रुबिनाले उत्कृष्ट प्रदर्शन गरिन्। कप्तानको भूमिकासमेत निर्वाह गरेकी रुबिनाले अविजित ३४ रन बनाइन्। उनले ३० बलको सामना गरी ६ चौका पनि हिर्काइन्। सोही योगदानका कारण प्लेयर अफ दी म्याचको पुरस्कार पनि रुबिनाले नै हात पारिन्। टोलीको खाता खुल्नुअघि नै ओपनर रोमा थापा पेभेलियन फर्किएकी थिइन्। त्यसपछि रुबिना र अप्सरी बेगमले टोलीलाई विजय लक्ष्यसम्म पुर्याएका थिए। अप्सरीले अविजित २७ रनको योगदान गरिन्। उनले २८ बलको सामना गरी तीन चौका हिर्काइन्। विराटनगरका लागि एकमात्र विकेट सोनु खड्काले लिएकी थिइन्। प्रतियोगिताको फाइनल खेल बिहीबार खेलिने छ।"
अछाममा पहिलो पटक कराँते प्रतियोगिता,"अछाम : अछामको साँफेबगरमा प्रथम सुदूरपश्चिम स्तरीय गोजुरियो कराँते प्रतियोगिता आयोजना गरिएको छ। मंगलबारबाट सुरु भएको प्रतियोगिता ३ दिनसम्म चल्नेछ। राष्ट्रिय गोजुरियो कराँते संघ जिल्ला शाखा अछामको आयोजनामा सञ्चालित प्रतियोगितामा सुदूरपश्चिम प्रदेशका ९ वटै जिल्लाबाट ३०० जना खेलाडीले सहभागी छन्। जिल्लामै पहिलोपटक आयोजना भएको प्रदेश स्तरीय कराँते प्रतियोगितामा ५३ इभेन्टमा ५३ वटा स्वर्णपदक, ५३ वटै रजत पदक र १०६ वटा कास्य पदकका लागि प्रतिस्पर्धा हुनेछ। खेलमा २० देखि ७० केजी तौल समूहमा प्रतिस्पर्धा गराइने गोजुरियो कराँते संघ जिल्ला शाखा अछामका अध्यक्ष प्रकाश शाहले जानकारी दिए। यहा आएका खेलाडीहरुलाई यहाका पर्यटकीय स्थलहरुको भ्रमण गराउने योजना समेत रहेको शाहले बताए। संघ स्थापना भएको एक वर्षको अवधिमा झण्डै ५०६० जना खेलाडी उत्पादन भैसकेका उनले जानकारी दिए। खेलको उद्घाटन पूर्वमन्त्री तथा अछाम क्षेत्र नम्बर १ का प्रतिनिधि सभा सदस्य भीम रावलले गरेका थिए। नेता रावलले जिल्लाको खेलकुद विकासका लागि आफू सधै लागि परेको बताए। उनले भने खेलाडी राष्ट्रका गहना हुन यीनलाई संरक्षण गर्न तीनै तहका सरकार लाग्नुपर्छ। जिल्लामा खेल मैदान र कबर्ड हलको अभाव अब छिटै अन्त्य हुनेछ। जिल्ला यसरी पहिलो पटक कराँते प्रतियोगिता आयोजना हुँदा निकै खुशी लागेको स्थानीय खेलाडी हरिचन्द्र तिरुवाले बताए। उनले भने क्रिकेट, भलिबल, फुटबल जस्ता खेल सधैं भइरहन्छ तर कराँते पहिलो पटक भएको छ। हामी जस्ता कराते खेलाडीका लागि यो निकै खुसीको कुरा हो।"
भारतलाई पराजित गर्दै श्रीलंका च्याम्पियन,"काठमाडौं : पहिलो संस्करणको दक्षिण एसियाली यू१६ नेटबल च्याम्पियनसिपको उपाधि श्रीलंकाले जितेको छ। लगनखेलस्थित सैनिक शारीरिक तथा तालिम केन्द्रमा मंगलबार भएको फाइनलमा भारतलाई ४२२८ ले हराउँदै श्रीलंकाले उपाधि जितेको हो। पहिलो क्वार्टरमा ८८ को बराबरी खेलेको श्रीलंकाले दोस्रो क्वार्टरमा १६४ को अग्रता बनाएको थियो। यस्तै तेस्रोमा ११८ ले अग्रता बनाएको श्रीलंका अन्तिम क्वार्टरमा भने ७८ ले पछि परेको थियो। श्रीलंकालाई प्रभावशाली जित दिलाउन प्लेयर अफ दी म्याच हिरोनी हिसानीले २५ अंकको योगदान गरिन्। च्याम्पियनसिपमा घरेलु टोली नेपाल भने चौथो स्थानमा सीमित भयो। तेस्रो स्थानका लागि मंगलबार नै भएको खेलमा माल्दिभ्ससँग ३५१८ ले पराजित भएपछि नेपाल चौथो स्थानमा सीमित भएको हो। माल्दिभ्सकी अइसाथ नुमी नासिर एक्लैले ३० अंक बटुलिन्। च्याम्पियनसिपमा श्रीलंकाकी नेथमी विजनायके सर्वोकृष्ट खेलाडी बनेकी छन्। श्रीलंकालाई च्याम्पियन बनाउन उत्कृष्ट प्रदर्शन गरेकी नेथमी प्लेअर अफ दी च्याम्पियनसिप चुनिएकी हुन्। श्रीलंकाकै हिरोनी हिसानी सर्वाधिक स्कोरकर्ता बनिन्। उनले च्याम्पियनसिपमा एक सय ५८ अंक जोडेकी थिइन्। यस्तै माल्दिभ्सकी मिस्का हसन बेस्ट डिफेन्डर घोषित भइन्। विजेतालाई नेपाली कांग्रेसका नेता प्रकाशमान सिंह, नेपाल क्रिकेट संघका अध्यक्ष चतुरबहादुर चन्द, आयोजक संघका अध्यक्ष मोहनबहादुर बस्नेतलगायतले पुरस्कार प्रदान गरेका थिए। नेपाल नेटबल संघको आयोजनामा भएको च्याम्पियनसिपमा दक्षिण एसियाका आयोजक नेपालसहित भारत, बंगलादेश, पाकिस्तान, श्रीलंका र माल्दिभ्सले सहभागिता जनाएका थिए।"
भारतलाई पराजित गर्दै श्रीलंका च्याम्पियन,"काठमाडौं : पहिलो संस्करणको दक्षिण एसियाली यू१६ नेटबल च्याम्पियनसिपको उपाधि श्रीलंकाले जितेको छ। लगनखेलस्थित सैनिक शारीरिक तथा तालिम केन्द्रमा मंगलबार भएको फाइनलमा भारतलाई ४२२८ ले हराउँदै श्रीलंकाले उपाधि जितेको हो। पहिलो क्वार्टरमा ८८ को बराबरी खेलेको श्रीलंकाले दोस्रो क्वार्टरमा १६४ को अग्रता बनाएको थियो। यस्तै तेस्रोमा ११८ ले अग्रता बनाएको श्रीलंका अन्तिम क्वार्टरमा भने ७८ ले पछि परेको थियो। श्रीलंकालाई प्रभावशाली जित दिलाउन प्लेयर अफ दी म्याच हिरोनी हिसानीले २५ अंकको योगदान गरिन्। च्याम्पियनसिपमा घरेलु टोली नेपाल भने चौथो स्थानमा सीमित भयो। तेस्रो स्थानका लागि मंगलबार नै भएको खेलमा माल्दिभ्ससँग ३५१८ ले पराजित भएपछि नेपाल चौथो स्थानमा सीमित भएको हो। माल्दिभ्सकी अइसाथ नुमी नासिर एक्लैले ३० अंक बटुलिन्। च्याम्पियनसिपमा श्रीलंकाकी नेथमी विजनायके सर्वोकृष्ट खेलाडी बनेकी छन्। श्रीलंकालाई च्याम्पियन बनाउन उत्कृष्ट प्रदर्शन गरेकी नेथमी प्लेअर अफ दी च्याम्पियनसिप चुनिएकी हुन्। श्रीलंकाकै हिरोनी हिसानी सर्वाधिक स्कोरकर्ता बनिन्। उनले च्याम्पियनसिपमा एक सय ५८ अंक जोडेकी थिइन्। यस्तै माल्दिभ्सकी मिस्का हसन बेस्ट डिफेन्डर घोषित भइन्। विजेतालाई नेपाली कांग्रेसका नेता प्रकाशमान सिंह, नेपाल क्रिकेट संघका अध्यक्ष चतुरबहादुर चन्द, आयोजक संघका अध्यक्ष मोहनबहादुर बस्नेतलगायतले पुरस्कार प्रदान गरेका थिए। नेपाल नेटबल संघको आयोजनामा भएको च्याम्पियनसिपमा दक्षिण एसियाका आयोजक नेपालसहित भारत, बंगलादेश, पाकिस्तान, श्रीलंका र माल्दिभ्सले सहभागिता जनाएका थिए।"
"चितवनको प्रतिद्वन्द्वी काठमाडौं, फाइनल बिहीबार","काठमाडौं : महिला च्याम्पियन्स लिग (डब्लूसीएल) टीट्वेन्टी क्रिकेट प्रतियोगिताको उपाधिका लागि चितवन राइनोजले क्याट क्विन्स काठमाडौंसँग भिडन्त गर्ने भएको छ। मंगलबार भएको इलिमिनेटर खेलमा विराटनगर टाइटन्सलाई नौ विकेटले हराउँदै काठमाडौं फाइनलमा पुगेको हो। चितवन भने यसअघि नै लिग लिडर बन्दै प्रतियोगिताको फाइनलमा पुगेको थियो। कीर्तिपुरस्थित त्रिवि क्रिकेट मैदानमा टस जितेर पहिले ब्याटिङको निर्णय लिएको विराटनगरले १७३ ओभरमै अलआउट हुनुअघि ६८ रनमात्र बनाउन सक्यो। काठमाडौंविरुद्घ विराटनगरको ब्याटिङ खासै चल्न सकेन। विराटनगरका तीन खेलाडीले मात्र दोहोरो संख्यामा रन बनाउन सके। ओपनर सोनु खड्काले सर्वाधिक ३४ रन जोडिन्। उनले २५ बलको सामना गरी ६ चौका पनि प्रहार गरिन्। ओपनिङ विकेटका लागि सोनु र ज्योति पाण्डेले ४४ रनको साझेदारी गरे। ज्योतिले २० बलमा दुई चौकाको मद्दतले १२ रन बनाइन्। आरती बिडारीले २२ बलको सामना गरी ११ रन बटुलिन्। अन्य खेलाडीले दोहोरो संख्यामा रन बनाउन सकेनन्। लक्ष्मी चौधरी, कप्तान सरिता मगर र शर्मिला मगर दुईदुई रनको व्यक्तिगत स्कोरमा पेभेलियन फर्किए। विराटनगरका तीन खेलाडीले भने खातासम्म खोल्न सकेनन्। काठमाडौंकी बलर रुबिना क्षेत्री सफल ठहरिइन्। उनले चार ओभरमा एक मेडन राख्दै केवल चार रन खर्चिएर चार विकेट लिइन्। इश्वरी बिष्ट, संगिता राई र लक्ष्मी साउदले पनि एकएक विकेट हात पारे। विराटनगरका तीन खेलाडी रनआउट भएका थिए। जवाफी ब्याटिङमा ओर्लिएको काठमाडौंले ९५ ओभरमै केवल एक विकेट गुमाएर ७० रन बनाउँदै विजयलक्ष्य पार गर्यो। ब्याटिङतर्फ पनि रुबिनाले उत्कृष्ट प्रदर्शन गरिन्। कप्तानको भूमिकासमेत निर्वाह गरेकी रुबिनाले अविजित ३४ रन बनाइन्। उनले ३० बलको सामना गरी ६ चौका पनि हिर्काइन्। सोही योगदानका कारण प्लेयर अफ दी म्याचको पुरस्कार पनि रुबिनाले नै हात पारिन्। टोलीको खाता खुल्नुअघि नै ओपनर रोमा थापा पेभेलियन फर्किएकी थिइन्। त्यसपछि रुबिना र अप्सरी बेगमले टोलीलाई विजय लक्ष्यसम्म पुर्याएका थिए। अप्सरीले अविजित २७ रनको योगदान गरिन्। उनले २८ बलको सामना गरी तीन चौका हिर्काइन्। विराटनगरका लागि एकमात्र विकेट सोनु खड्काले लिएकी थिइन्। प्रतियोगिताको फाइनल खेल बिहीबार खेलिने छ।"
अछाममा पहिलो पटक कराँते प्रतियोगिता,"अछाम : अछामको साँफेबगरमा प्रथम सुदूरपश्चिम स्तरीय गोजुरियो कराँते प्रतियोगिता आयोजना गरिएको छ। मंगलबारबाट सुरु भएको प्रतियोगिता ३ दिनसम्म चल्नेछ। राष्ट्रिय गोजुरियो कराँते संघ जिल्ला शाखा अछामको आयोजनामा सञ्चालित प्रतियोगितामा सुदूरपश्चिम प्रदेशका ९ वटै जिल्लाबाट ३०० जना खेलाडीले सहभागी छन्। जिल्लामै पहिलोपटक आयोजना भएको प्रदेश स्तरीय कराँते प्रतियोगितामा ५३ इभेन्टमा ५३ वटा स्वर्णपदक, ५३ वटै रजत पदक र १०६ वटा कास्य पदकका लागि प्रतिस्पर्धा हुनेछ। खेलमा २० देखि ७० केजी तौल समूहमा प्रतिस्पर्धा गराइने गोजुरियो कराँते संघ जिल्ला शाखा अछामका अध्यक्ष प्रकाश शाहले जानकारी दिए। यहा आएका खेलाडीहरुलाई यहाका पर्यटकीय स्थलहरुको भ्रमण गराउने योजना समेत रहेको शाहले बताए। संघ स्थापना भएको एक वर्षको अवधिमा झण्डै ५०६० जना खेलाडी उत्पादन भैसकेका उनले जानकारी दिए। खेलको उद्घाटन पूर्वमन्त्री तथा अछाम क्षेत्र नम्बर १ का प्रतिनिधि सभा सदस्य भीम रावलले गरेका थिए। नेता रावलले जिल्लाको खेलकुद विकासका लागि आफू सधै लागि परेको बताए। उनले भने खेलाडी राष्ट्रका गहना हुन यीनलाई संरक्षण गर्न तीनै तहका सरकार लाग्नुपर्छ। जिल्लामा खेल मैदान र कबर्ड हलको अभाव अब छिटै अन्त्य हुनेछ। जिल्ला यसरी पहिलो पटक कराँते प्रतियोगिता आयोजना हुँदा निकै खुशी लागेको स्थानीय खेलाडी हरिचन्द्र तिरुवाले बताए। उनले भने क्रिकेट, भलिबल, फुटबल जस्ता खेल सधैं भइरहन्छ तर कराँते पहिलो पटक भएको छ। हामी जस्ता कराते खेलाडीका लागि यो निकै खुसीको कुरा हो।"

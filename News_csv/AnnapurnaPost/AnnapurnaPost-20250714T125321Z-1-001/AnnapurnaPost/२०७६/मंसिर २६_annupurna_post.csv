शीर्षक,विवरण
"सरकारलाई कोष, श्रमिकलाई बोझ !","प्रधानमन्त्री केपी ओलीको नयाँ युग सुरु गर्ने मनोकांक्षासँगै सरकारी तामझाम अनि हर्ष बढाईंका साथ घोषणा गरिएको सामाजिक सुरक्षा कोषले पहिलो वर्षगाँठ मनाएको छ। रोजगारदाता प्रतिष्ठानहरूलाई अनिवार्य सूचीकृत हुनुपर्ने कानुनी प्रावधानसहित सुरु गरिएको कोषमा हालसम्म सूचीकृत हुने रोजगारदाता ११ हजार ७८५ पुगेका छन्। कोषको वेबसाइटमा राखिएको अध्यावधिक सूचनाअनुसार कोषमा आवद्ध योगदानकर्ता अर्थात् श्रमिककर्मचारी १ लाख ३० हजार ८९८ पुगेका छन् भने उनीहरूको कूल योगदान रकम २६ करोड ३१ लाख ७३ हजार छ। कोषमा सूचीकृत प्रतिष्ठानको संख्या निकै कम हो। किनकि देशभर रहेका संगठित व्यावसायिक प्रतिष्ठानहरूको संख्या ९ लाख २३ हजार ३५६ रेहको केन्द्रीय तथ्यांक विभागले केही महिनाअघि सार्वजनिक गरेको पहिलो आर्थिक गणनाले देखाएको छ। सरकारले युगान्तकारी घोषणा गरेको सामाजिक सुरक्षा कोषमा ९८ दशमलब ७ प्रतिशत व्यावसायिक प्रतिष्ठानहरू किन अझै कोषमा सूचीकृत भएनन् ? सामाजिक सुरक्षा कोष मूलतः वैतनिक हैसियतका व्यावसायिक प्रतिष्ठानहरूमा कार्यरत श्रमिककर्मचारीहरूको वित्तीय योगदानमा आधारित सामाजिक सुरक्षा कोष हो। यो स्वास्थ्य सेवा, दुर्घटना तथा असक्तता, वृद्धवस्था सुरक्षा (पेन्सन) तथा आ िश्रत परिवारको सुविधाजस्ता विषयलाई ध्यानमा राखेर ल्याइएको योजना हो। जसमा प्रत्येक श्रमिक एवं कर्मचारीको आधारभूत तलबको ३१ प्रतिशत रकम कोषमा जम्मा हुन्छ। त्यो ३१ प्रतिशतमध्ये स्वयं श्रमिक एवं कर्मचारीको मासिक तलबबाट ११ प्रतिशत कट्टा हुने र बाँकी २० प्रतिशत रोजगारदाताले थप गरी कोषमा जम्मा गर्नुपर्ने व्यवस्था छ। वित्तीय योगदानका हिसाबले कोषमा सरकारको कुनै योगदान देखिँदैन। जसबाट न्यूनतम् पारि श्रमिकमा घर चलाउनुपर्ने श्रमिकलाई थप आर्थिक भार त परेको छ नै जेनतेन रोजगार सिर्जना गरिरहेका प्रतिष्ठानलाई पर्ने थप व्ययभारका कारण रोजगारीका अवसर साँघुरिने खतरा बढ्न गएको छ। यो कोषको कमजोर पक्ष पनि यही हो कि श्रमिकको हितमा ल्याइएको सुरक्षा कोषमा सरकारी योगदान शून्य हुनु। सरकारले निकै गम्भीर भए झैं गरेर कोषको घोषणा त गफ्योे तर, श्रमिक वर्गको हित एवं सुरक्षाको सवालमा भने सरकार गम्भीर देखिएन। यदि सरकारले साँच्चिकै यो कोषलाई सफल बनाउने उद्देश्य राखेको हुन्थ्यो भने मजदुर वर्गको सामाजिक सुरक्षामा केही योगदान गर्ने थियो। सामाजिक सुरक्षा कार्यक्रममा सरकारको तर्फबाट कत्ति पनि योगदान नगरी केवल श्रमिकको आधारभूत तलबबाट कट्टा गरिने रकमको वित्तीय एजेन्ट मात्रै बनेर कार्यक्रमको श्रेय लिने काम भइरहेको छ। जसले गर्दा कोष श्रमिकका लागि बोझ बन्दैछ। आखिर बिना कुनै वित्तीय योगदान घोषणा गरिने यस्ता कार्यक्रम निजी क्षेत्रले अफर गर्ने बिमा वा बचतसम्बन्धी योजनाहरू भन्दा फरक नै कसरी भयो ? हो, सरकारले सामाजिक सुरक्षा कोषमार्फत सबैलाई एउटै नापको जुत्ता लगाइदिने चेष्टा गरेको छ। किनकि १ जनालाई रोजगार दिने सानो पारिवारिक फर्मदेखि सयौंहजारौं श्रमिकलाई रोजगार दिने ठूला प्रतिष्ठानहरू सबैलाई अनिवार्य सूचीकृत हुनुपर्ने नियमले पनि कोषप्रति आकर्षण पैदा हुन सकेको छैन। निश्चय पनि एकाध संख्यामा रोजगारी दिने स्वरोजगारमुखी फर्म र ठूला ठूला व्यावसायिक प्रतिष्ठानहरूको प्रतिस्पर्धी क्षमता र वित्तीय सक्षमता समान छैन, हुँदैन। त्यसैले यस्ता कार्यक्रमहरू लागू गर्दा थ्रेसहोल्डको रूपमा कि त न्यूनतम कर्मचारी संख्या अथवा प्रतिष्ठानको वार्षिक कारोबारलाई आधार मान्नुपर्ने हुन्छ। तर, सामाजिक सुरक्षा कोषले त्यस्तो थ्रेसहोल्डको व्यवस्था गरेन। जसबाट सरकारले स्वरोजगारउन्मुख ससाना फर्म, कम्पनी एवं व्यावसायिक प्रतिष्ठानहरूलाई न्याय गरेको देखिँदैन। सामाजिक कोषमा योगदानकर्ताले नियमित १५ वर्षसम्म (१८० महिना) कोषमा मासिक रूपमा योगदान गर्नुपर्नेछ। योगदानवापत योगदानकर्ताले पाउने पहिलो सुविधा औषधि उपचार, स्वास्थ्य सेवा तथा मातृत्व सुरक्षा सुविधा हो। यो सुविधाका लागि योगदानकर्ताको आधारभूत तलबको १ प्रतिशत कोषमा जम्मा गरिनेछ। यो योजनाले वार्षिक १ लाखसम्मको औषधोपाचारको व्यवस्था हुनेछ। यो व्यवस्थाको निरन्तरता भने कोषमा योगदान गर्दाको समयसीमाभित्र मात्रै हुनेछ। अर्थात् कोषमा योगदान गर्न छाडेको तीन महिनासम्म मात्र यो सुविधा प्राप्त हुनेछ। यदि त्यो अवधिमा यो सुविधा नलिए वा योगदानकर्ता बिरामी नपरे कोषमा जम्मा भएको पैसा फिर्ता हुनेछैन। उता सरकारले लागू गरेको स्वास्थ्य बिमाले भने वार्षिक ३ हजार ५ सय तिर्दा परिवारका सबै सदस्यहरूको १ लाखसम्मको उपचार खर्च बेहोर्ने व्यवस्था छ। त्यसैले कोषले प्रस्ताव गरेको स्वास्थ्यसेवा भन्दा स्वास्थ्यबिमाको व्यवस्था प्रभावकारी देखिन्छ। त्यसमाथि दुसाध्य रोगहरूको पहिचान र उपचारको विषयमा कोषले केही बोलेको छैन। त्यसकारण श्रमिक वा योगदानकर्ताको मात्रै स्वाथ्य उपचारको हिसाबबाट पनि यो कोष आकर्षक देखिँदैन। दोस्रो सुविधा असक्तता एवं दुर्घटना सुरक्षा योजना हो। यो योजनाका लागि आधारभूत तलबको १४ प्रतिशत जम्मा हुनेछ। यसमा भएको प्रावधानअनुसार नियमित मासिक योगदान गर्दासम्म यो योजनाको सुविधा प्राप्त हुनेछ। र, योगदानकर्ता रोजगारजन्य दुर्घटनामा परी वा व्यवसायजन्य रोगका कारण अस्थायीरूपमा पूर्ण काम गर्न असक्षमता भएमा आधारभूत पारि श्रमिकको ६० प्रतिशत रकम मासिक रूपमा निज काममा नर्फकँदासम्म भुक्तानी दिइनेछ। यदि योगदानकर्ता स्थायी रूपले नै पूर्ण असक्षम भएमा आधारभूत पारि श्रमिकको ६० प्रतिशत रकम निज स्वयं वा हेरचाह गर्ने व्यक्ति वा संस्थालाई मासिक रूपमा निज जीवित रहुन्जेल कोषले प्रदान गर्ने व्यवस्था गरेको छ। कोषले गरेको यो व्यवस्थाले केही व्यवसायजन्य दुर्घटनामा सुरक्षा प्रदान गर्ने जमर्को गरेको भए पनि दुर्घटनालाई व्यवसायजन्य र गैरव्यवसायजन्य भनी वर्गीकरण गर्दा कोषले दिने सुरक्षा योजना आफैंमा सन्देहमा परेको छ। तेस्रो सुविधा परिवार सुरक्षा योजना हो। यो योजनाअन्तर्गत कोषमा आधारभूत तलबको ०२७ प्रतिशत जम्मा हुनेछ। र, यसमा जम्मा हुने रकमलाई योगदानकर्ताको मृत्य भएमा निजको परिवारलाई आधारभूत पारि श्रमिकको ६० प्रतिशत रकम आजीवन प्रदान गरिनेछ। तर, योगदानकर्ताको पती वा पत्नी कुनै रोजगारीमा संलग्न नभएसम्मको अवस्थामा यो सुविधा दिइनेछ। यदि आधारभूत आवश्यकता पूरा गर्न नसक्ने अवस्थामै पनि निजले रोजगारी पाएमा यो सुविधा दिइनेछैन। यस्तो प्रावधानले श्रमिकको शेखपछि उसको परिवारले राहत पाउला नै भनेर विश्वास गर्ने आधार देखिँदैन। चौथो एवं महŒवपूर्ण सुविधा वृद्धावस्था सुरक्षा योजना हो। यस योजनामा कुल आधारभूत तलबको २८३३ प्रतिशत रकम जम्मा गरिनेछ। यसबाट ६० वर्ष पूरा भएपछि योगदानकर्ताले मासिक पेन्सनको रूपमा कोषमा जम्मा भएको एकमुष्ठ रकम र त्यसले आर्जन गरेको ब्याजबाट मासिक निवृत्तिभरण भुक्तानी पाउनेछ। योगदानकर्ताले कोषमा १५ वर्ष (१८० महिना) योगदान गरेपछि स्वतः निवृत्तिभरण योजनामा सहभागि हुनुपर्नेछ। अर्थात् योगदानकर्ताले आफूले जम्मा गरेको रकम ब्याजसहित एकमुष्ठ प्राप्त गर्ने अवकाश सुविधा हुनेछैन। योगदानकर्ता अनिवार्य निवृत्तिभरणमा सहभागी हुनु पर्ने छ। सरकारले नै श्रमिकलाई सामाजिक सुरक्षामा थप योगदान दिएर उत्प्रेरणा गर्नुपर्छ, नकि कानुनको डण्डा देखाएर ससाना आत्मनिर्भर प्रकृतिका रोजगारदातालाई त्रसित गराउने ! अर्थात् १५ वर्षसम्म मासिक रूपमा जम्मा गरेपछि प्रत्येक महिना त्यसको ब्याजमात्र ६० वर्ष पुगेपछि योगदानकर्ताले भुक्तानी पाउनेछ। यदि २५ वर्षको उमेरमा कुनै श्रमिकले सामाजिक सुरक्षा कोषमा रकम जम्मा गर्न थाल्यो भने ४० वर्षको उमेरसम्म उसले तोकेअनुसारको १५ वर्षे योजना (१८० महिना) मा सहभागिता जनाउनेछ। त्यसपछि २० वर्ष निवृत्तिभरणका लागि प्रतीक्षा गरेर ६० वर्ष पुगेपछि कोषमा जम्मा गरिएको साँवाबाट ब्याजस्वरूप मासिक निवृत्तिभरण पाउनेछ। यसबाट निजको साँवा सरकारले नै पच गर्ने मनसाय देखिन्छ। अनि यो योजना अन्तर्गत निवृत्तिभरण प्राप्त गर्ने व्यक्तिले सामाजिक सुरक्षाअन्तर्गत (अहिले जारी भविष्यमा पनि दिनसक्ने) वृद्धभत्ता पाउनेछैन। अर्थात् सरकारले यो कोषमार्फत वृद्धवृद्धालाई दिने भत्ता प्रतिस्थापन गर्ने लक्ष्य लिएको देखिन्छ। अर्को महŒवपूर्ण सवाल सामाजिक सुरक्षा कोष जस्तै गरी सञ्चालनमा रहेका गैरबचतयुक्त वित्तीय संस्थाहरू जस्तैः कर्मचारी सञ्चय कोष तथा नागरिक लगानी कोषले पनि यस्तै तर, अलि फरक किसिमका योजनाहरू सञ्चालन गरिरहेका छन्। तिनले दिने सेवामा बचतकर्ताले आफूलाई आवश्यक पर्दा कर्जा पनि प्राप्त गर्न सक्छन् र एकमुष्ठ ब्याजसहित बचत फिर्ता पाउँछन्। यसबाट कर्मचारी वा श्रमिकले आफ्नो उमेरको हदसम्म काम गरिसकेपछि बुढेसकालमा आफैंले केही सानोतिनो स्वरोजगारयुक्त व्यवसाय गर्न सक्छन्। तर, सामाजिक सुरक्षा कोषले त्यस्तो सम्भावनालाई नकारेको छ। किनकि श्रमिकले एकमुष्ठ आफूले जम्मा गरेको रकम फिर्ता पाउँदैन। काम गर्ने उमेर (६० वर्ष) पश्चात् नितान्त मासिक निवृत्तिभरणकै आशामा बस्नुपर्ने प्रावधानले संगठित संस्था तथा सरकारी कर्मचारीहरूको कोष व्यवस्थापन गरिरहेको कर्मचारी सञ्चयकोष तथा नागरिक लगानी कोषले दिने सुविधा र मूलतः निजी क्षेत्रमा कार्यरत श्रमिक कर्मचारी लक्षित यो सामाजिक सुरक्षा कोषले विभेदजन्य व्यवस्था गरेको देखिन्छ। यसर्थ, यदि यसलाई साँच्चिकै श्रमिक वा कर्मचारीको हितका लागि सञ्चालन गर्ने हो भने यो कोषलाई नै बाध्यकारी होइन कि रोजाइको विषय बनाइनुपर्छ। बरु न्यूनतम थ्रेसहोल्ड कायम गरेर ठूला प्रतिष्ठान वा निश्चित रकमभन्दा बढी वार्षिक कारोबार गर्ने व्यावसायिक फर्म, कम्पनीहरूले कुनै न कुनै प्रकारको सामाजिक सुरक्षा कोषमा सूचीकृत हुनुपर्ने प्रावधान राख्नु उपयुक्त हुनेछ। सबैलाई एउटै नापको जुत्ता फिट गराउन खोजे जस्तो एकाध जनालाई रोजगारी दिने ससाना फर्म र हजारौंलाई रोजगार दिने ठूला कम्पनीहरू, जेनतेन गुजारा गरिरहेका व्यावसायिक फर्म र अर्बौं नाफा कमाउने संस्थाहरूलाई एउटै नियम लगाउनु उचित हुँदैन। स्वरोजगारहरूको जमातले राज्यको सामाजिक सुरक्षा खर्च पनि कटौती हुन्छ र रोजगारीका अवसरहरू पनि सिर्जित हुन्छन्। यसबाट राज्यप्रति आ िश्रत नागरिकहरूको संख्या घट्छ। त्यसैले सरकारले ससाना व्यवसायजन्य गतिविधिलाई प्रबद्र्धन गर्नुपर्ने हो। यसका लागि बरु सरकारले नै श्रमिकलाई सामाजिक सुरक्षामा थप योगदान दिएर उत्प्रेरणा गर्नुपर्छ, नकि कानुनको डण्डा देखाएर ससाना आत्मनिर्भर प्रकृतिका रोजगारदातालाई त्रसित गराउने !"
हाम्रा नेता हेग जान नपरोस्,"मरुभूमिमा पनि पानी पाइन्छ कि अझै हिडौं भन्ने सोच बोकेका नेपाली भएर मात्र हाम्रा नेताले गरेका कृत्यले माफी पाइरहेका छन्। सरकारले समृद्ध नेपाल, सुखी नेपाली को नारा सार्वजनिक गरेको झण्डै दुई वर्ष बितिसकेको छ। यो अवधिमा नेपाली जनताका जीवनस्तरमा केकस्ता परिवर्तन भए, दैनिक जीवनयापनमा कति सहजता आयो, सरकारको सेवा प्रवाहमा कति सुधार आयो जस्ता अनगिन्ती प्रश्नले सरकारलाई नै जिस्काइरहेको प्रतीत हुन्छ। राष्ट्रसंघीय विकास कार्यक्रम (यूएनडीपी) ले हालै सार्वजनिक गरेको मानव विकास सूचकांक मा नेपाल १४९ औं स्थानबाट १४७ औं स्थानमा आइपुगेको छ। सरकार यसलाई उल्लेखनीय प्रगति गरेको भन्न बेर छैन। सरकारी तथ्यांकलाई नै हेर्ने हो भने अझै पनि कूल जनसंख्याको २३ प्रतिशत नेपाली निरपेक्ष गरिबी को रेखामुनि रहेका छन्। अर्थात् अझै पनि करिब ७० लाखजना नेपालीको आम्दानी दैनिक एक डलरभन्दा पनि कम छ। राजनीतिक स्थिरतासहितको सरकारप्रतिको अपेक्षा ठूलाठूला पूर्वाधार, मोनोरेल, रेपवे, सुरुङ मार्ग होइन। नागरिकले अति सामान्यभन्दा सामान्य सरकारी सेवा प्रवाह सहज र सुगम होस् भन्ने चाहना राखेका छन्। जस्तो कि कागजपत्र प्रमाणित गर्न, परिचयपत्र (लाइसेन्स, नागरिकता, राहदानी) जारी वा नवीकरण गर्न, सार्वजनिक यातायातको सहज पहुँच र ढुक्कले हिँड्न, कसैले थिचोमिचो र अन्याय गरेको अवस्थामा तत्काल न्याय पाउन, सफा पिउने पानी उपलब्ध गराउन, खाल्डाखुल्टीरहित सडक उपभोग गर्न आदि। राज्यले उपलब्ध र प्रवाह गर्नैपर्ने यस्ता न्यूनतम सुविधा पाउनसमेत जनताले सकिरहेका छैनन् भने ठूला पूर्वाधार, विकास निर्माण हाललाई परैको कुरा भएको छ। यो त सरकारले चालू आर्थिक वर्षको पहिलो चार महिनामा गरेको सरकारी खर्चकै तथ्यांकले पुष्टि गरेको छ। एकातिर सरकारले खर्च गर्न नसक्ने र अर्कातिर राजस्व संकलन लक्ष्यभन्दा कम हुने। यो अवस्थामा सरकारी कामकारबाही कुन दिशातिर उन्मुख छ भन्ने सहजै अनुमान गर्न सकिन्छ। सत्तामा पुग्नका लागि टाउकोमा कफन बाँधेर आन्दोलनमा होमिन सक्ने नेताले देश विकासका लागि अलिकति बलिदानी र त्याग गरे पुग्छ। सेवा प्रवाहका सन्दर्भमा प्रहरीको धर्म हो शान्तिसुरक्षा। तर नेपालगञ्जका विद्यार्थीमाथि प्रहरीको निर्मम यातना, साग खेलमा पत्रकार र दर्शकमाथि प्रहरीले बुट प्रहार गरेको ताजा उदाहरण छन्। जुनसुकै तन्त्र आए पनि शासकको मानसिकतामा कहिल्यै परिवर्तन आएन। बाँकेका विद्यार्थीमाथि प्रहरी दमन, रंगशालामा बुट बजार्ने प्रहरी र दोलखाका निवर्तमान प्रमुख जिल्ला अधिकारी सरकारले सेवा प्रवाह कसरी गर्छ भन्ने एउटा गतिलो प्रतिनिधिमूलक उदाहरण हो। ३३ किलो सुन, वाइडबडी, बूढीगण्डकी, निर्मला पन्त र कुमार पौडेल हत्या प्रकरण त अझ धेरै माथिका कुरा भए। अबोध बालबालिकामाथि गोली प्रहार गर्ने आँट त्यो प्रहरीले कसरी गर्यो ? सागको रिपोर्टिङ गर्न गएका पत्रकारमाथि लात्ताले हान्ने हिम्मत प्रहरीले कहाँबाट पायो ? शक्ति र हतियार हुनेले जे गरे पनि हुन्छ भन्ने पञ्चायतकालीन मात्र होइन, राणाकालीन हेपाहा प्रवृत्ति अद्यापि रहेको यसले पुष्टि गरेको छ। यस्तो प्रवृत्ति र मानसिकता रहेको शासक र नेता हावी भएको मुलुकमा राष्ट्रिय मानव अधिकार आयोगले दिएको सिफारिसनिर्देशन कार्यान्वयन भएन भनेर रोइलो गर्नुको के अर्थ ? अझ युद्धकालीन मानवताविरुद्धका अपराधीहरूमाथि यो सरकारले कारबाही गर्ला भनेर कल्पनासमेत नगरे हुन्छ। यद्यपि भोलि हेग जानुपर्ने अवस्था नआउला भन्न सकिन्न, जसरी आन सान सुकीले अहिले अन्तर्राष्ट्रिय अदालतमा उपस्थित हुनुपरेको छ। नेपालमा अधिकार प्राप्त अधिकारी वा जे गर्नुपर्ने कानुनले तोकेको दायित्व निर्वाह गर्नुपर्ने अधिकारीले आफ्नो काम गरिदिए मात्र वाहीवाही हुने अवस्था किन आयो ? आज विद्युत् प्राधिकरणका कार्यकारी निर्देशक कुलमान घिसिङ किन हिरो भए ? जबकि उनले कुनै चमत्कारै गरेका होइनन्। एउटा कार्यकारी निर्देशकले गर्नुपर्ने कर्म गरिदिएकै कारण उनले सेवा प्रवाह गर्न सके। उनीभन्दा धेरै अघिका कार्यकारी निर्देशक, ऊर्जामन्त्री, सचिवहरूले सुरु गरेको योजना उनका पालामा आएर पूरा भयो। तर घिसिङको नियत सफा थियो। उद्योगलाई कटाएर जनतालाई बिजुली दिए। जनताका साथ पाए। त्यही बिजुलीलाई उनीअघिकाहरूले उद्योगलाई दिएर कूत असुल्थे। अर्थात् कार्यकारी निर्देशकले गर्नुपर्ने एउटा सामान्य कर्म पनि गरेनन् र उनीहरू जिरो भए। कुलमान हिरो भए। प्राधिकरणजस्तै दर्जनौं निकायहरू छन्। तर तिनका प्रमुख आज शिर ठाडो पारेर किन हिँड्न सक्दैनन् ? सडक विभागका महानिर्देशक संघीय राजधानीजस्तो ठाउँको खाल्डाखुल्टी पुर्न सक्दैनन्। सर्वाेच्च अदालतका प्रधानन्यायाधीश जनतालाई किन न्याय दिलाउन सक्दैनन्, वायु सेवा निगमका एमडी निगमलाई नाफामा लैजान सक्दैनन्। मालपोत र नापी विभागका महानिर्देशकहरू घुस नै नदिई सेवाग्राहीको काम गर्ने परिपाटी किन बसाउन सक्दैनन् ? सबै सरकारी निकायमा यी प्रश्न उठ्छन्। राणाकालदेखि चल्दै आएको यो थितिले एक्काइसौं शताब्दीको गणतन्त्रसम्म आइपुग्दा पनि किन निरन्तरता पाइरहेको छ ? के नेपालमा नेता नै नभएर हो ? कि नेपालको भूराजनीतिले हाम्रा नेतालाई कामै गर्न दिएन ? यही प्रश्नलाई शिरोधार्य गर्दै नेपालीले २०३६ साल, २०४६ साल, २०६२ सालका आन्दोलन पटकपटक गर्दै आए। हिजो राजनीतिक अस्थिरतालाई दोष दिएर नेताहरू दक्षिण एसियाकै धनाढ्यमा रूपान्तरण भए। आज स्थानीय, प्रदेश र संघ गरी तीनै तहमा राजनीतिक स्थिरता छ। एउटा पार्टीको बहुमत छ, तर पनि किन विकास भएन ? हिजो भोट माग्ने बेलामा अब भने हुन्छ भनिएको थियो। त्यो अब आएन। अनि अर्को चुनाव आउँछ। त्यसमा पनि उही वाक्य दोहोर्याइन्छ अनेक रूपमा। तर सारमा सबैको नियत उही हो। यसरी नेपालीहरू पाँच वर्ष पर्खने, अर्को आउँछ फेरि पाँच वर्ष पर्खने (अस्थिरता भए बीचबीचमै चुनाव हुने त छँदैछ)। नेताहरू मोटाउँदै जाने, आमनागरिकको अवस्थामा खासै सुधार नहुने। हिजो व्यवस्थालाई दोष दिइयो। जनताले साथ थिए। व्यवस्था परिवर्तन भए। व्यक्ति र व्यक्तिका मानसिकता कहिल्यै परिवर्तन भएन। दोष त आखिर व्यवस्थाको होइन रहेछ। माओवादी जनयुद्ध ले १७ हजार नेपालीलाई बलिदानी दियो। आज माओवादी नेताहरूको हैसियत कहाँ पुगेको छ, सबैलाई थाहा छ। राजतन्त्र र पञ्चायतविरुद्ध ज्यानको परवाह नगरी आन्दोलनमा होमिएका कम्युनिट (माले, एमाले आदि) र कांग्रेसका नेताहरूको आर्थिक हैसियत जगजाहेर छ। हिजो यिनका अवस्था र आजको ठाँटमा आकाशजमिनको फरक छ। निरंकुश राजतन्त्रदेखि गणतन्त्रसम्म आइपुग्दा देश विकास हुन नसक्नुको एउटै कारण होदेशले नेता पाएन। जति जे भयो, भइगयो, अब सच्चिन्छौं भन्ने ठाउँ भने नभएको होइन। नेपाली नागरिक जस्तोसुकै अपराधीलाई पनि माफ दिन सक्ने विशाल हृदय भएका छन्। यो सरकारको आयु अभै तीन वर्ष छ। सत्तामा पुग्नका लागि टाउकोमा कफन बाँधेर आन्दोलनमा होमिन सक्ने नेताले देश विकासका लागि अलिकति बलिदानी र त्याग गरे पुग्छ। त्यो त्याग भनेको हाम्रा होइन, राम्रा व्यक्ति हरेक ठाउँमा राष्ट्रपतिदेखि कार्यालय सहयोगीसम्म। अबको तीन वर्ष यस्तो त्याग गर्ने हो भने केही होला, नत्र तीन वर्ष बितायो। अर्को चुनाव, अर्को परिवर्तन। तर जनताका जीवनस्तर जहाँको तहीँ नरहनेमा शंका छैन। विद्यमान मन्त्रिमण्डलको अवतार, व्यक्ति र तिनका विगत हेर्दा आशा गर्ने ठाउँ छैन्। जसोजसो मन्त्री उसोउसो कर्मचारी त हुने भइ नै हाले। मरुभूमिमा पनि पानी पाइन्छ कि अझै हिडौं भन्ने सोच बोकेका नेपाली भएर मात्र हाम्रा नेताले गरेका कृत्यले माफी पाइरहेका छन्। जनताका यिनै उदारता र असंगठित चरित्रले नेताका मनलाग्दी बढेकोमा दुविधा छैन्।"
लोकतन्त्रमाथि तरबार !,"निर्वाचित राष्ट्रपतिको फ्रेमवर्कमा जाने तयारी गरिरहेको छ, जनता जागेनन् र सरकारका विद्यमान शैली कायम रहे भने अधिनायकवाद आउन सक्छ उपनिर्वाचनमा भाग लिएका राजनीतिक दलले कर्मअनुसार फल प्राप्त गरे। तीन तहका सरकारका कार्यशैली मतदानमा देखियो। कतिपय ठाउँमा अघिल्लो निर्वाचनभन्दा भिन्न परिणाम आउनुका कारण सत्ता पनि बन्यो। दलहरू नागरिकका परीक्षामा पनि उत्तीर्ण हुनुपर्दो रहेछ भन्ने पुष्टि पनि उपनिर्वाचन परिणामले देखायो। कतिपय महत्त्वपूर्ण ठाउँमा सत्तासीन नेकपा पराजित भयो भने ती ठाउँमा विजय हासिल गरेको प्रतिपक्षलाई पनि त्यति उत्साहित हुनुपर्ने परिणाम आएन। थोरै ठाउँमा निर्वाचन भए पनि नतिजाले नागरिकप्रति उत्तरदायी बन्नुपर्ने सवक सिकाएको छ। यसलाई सकारात्मक संकेतका रूपमा बुझ्नुपर्छ। यही गति कायम राखेर अबका दिनमा जनविश्वास हासिल गर्न सकिन्छ भन्ने भ्रमबाट ठूला भनिएका दल पनि मुक्त हुन आवश्यक छ। विचारमा स्पष्टता, राजनीतिमा निष्ठा र इमानदारी नागरिकका अपेक्षा हुन्। विद्यमान राजनीतिक पुस्तामा यी तीनै वस्तुको खडेरी छ। अब आलोचना, आरोपप्रत्यारोप, ढाँट र छलको राजनीति बिकाउ हुन सक्दैन भन्ने चेतना सत्तासीन र प्रतिपक्षी दुवै दलले मनन गर्न आवश्यक छ। नेपाल कम्युनिस्ट पार्टीको नेतृत्वमा झण्डै दुईतिहाइ बहुमतको सरकार छ। २२ महिनाको अवधिमा सरकारका गति, मति र प्रवृत्तिमा खासै सुधार हुन सकेको छैन। आवरणमा संघीय लोकतान्त्रिक भनिए पनि शैली हुकुमी नै छन्, राणा र निर्दलीय व्यवस्थामा जस्तै। यही शैलीको निरन्तरता कायम रहे आगामी निर्वाचन सत्ताका पक्षमा रहन सक्दैन भन्ने सन्देश धरानको मतपरिणामले दिएको छ। संवैधानिक अंगलाई आफ्ना पक्षमा पार्ने मात्र नभई लोकतन्त्रका आधारभूत मान्यता कानुनी शासन, मानव अधिकार र प्रेस स्वतन्त्रता कुण्ठित गर्ने चलखेल भइरहेका छन्। संविधानका मौलिकता मास्ने काम भइरहेको छ। मिडिया काउन्सिल, राष्ट्रिय सुरक्षा परिषद्, मानवअधिकार आयोगको स्वतन्त्रता र कार्यक्षेत्र, गुठी व्यवस्था, महालेखा नियन्त्रक र अख्तियार दुरुपयोग अनुसन्धान आयोगको स्वायत्ततालाई नियन्त्रण गर्ने प्रयास संसद्मा प्रस्तुत विधेयकका मस्यौदाबाट स्पष्ट हुन्छ। सेवानिवृत्त राष्ट्रसेवकले सरकारको आलोचना गरे निजको खाइपाइ आएको निवृत्तिभरण रोक्कासमेत गर्नेसम्मका हर्कत हुकुमी शैलीलाई निरन्तरता दिने अभ्यास हो। यस्ता प्रवृत्ति र गतिविधिको निरन्तरता कांग्रेस मात्र होइन, लोकतन्त्रमा विश्वास गर्ने सबैलाई चुनौती हो। के यस्ता गतिविधिलाई निरन्तरता दिएर संविधानको रक्षा हुन्छ त ? रंगशालामा पत्रकारमाथिको आक्रमणलाई सरकारको निरंकुश शैलीको पहिलो रिहर्सल किन नभन्ने ? सर्वत्र उठिरहेका यस्ता प्रश्नको प्रतिवाद कसले र कसरी गर्ने त। सरकारलाई हुकुमी शैलीबाट चल्न नदिन संसद्बाट सचेत र सजग गराउने जिम्मेवारी प्रमुख विपक्षी कांग्रेसकै हो। कांग्रेसका कतिपय सांसदले सरकारका हुकुमी शैलीविरुद्ध आवाज उठाउँदै आएका पनि छन् तर ती प्रभावकारी भएका छन् कि छैनन् त भन्ने समीक्षा गर्न जरुरी छ। त्यसो त कांग्रेस आफैं एक भएर आदर्शमा हिँड्न सकेको छैन। उपनिर्वाचनमा भने एकता प्रदर्शन गर्न सफल देखियो परिणाम जस्तो आए पनि। आफूभित्रका विभाजित मत बिर्सेर एकसूत्रीय रूपमा प्रस्तुत पनि भयो। यसलाई सकारात्मक मान्नुपर्छ। धरानको विजयलाई मात्र कांग्रेसको सफलता मान्न सकिन्न। हो, यतिबेला कांग्रेस आकर्षणको केन्द्रमा छैन। हरेक परिवर्तनमा नेतृत्वदायी भूमिका निर्वाह गरेको पार्टी किन ओझेलमा परेको छ त ? सरकारप्रतिका निराशा र असन्तुष्टिबाट आजित नागरिकले यतिबेला खोज्ने कांग्रेसलाई नै हो तर ऊ आन्तरिक क्रियाकलापकै कारण आलोचित भइरहेको छ। गुठी आन्दोलन, रवि लामिछाने प्रकरण होस् या गोविन्द केसीको अनशनको समर्थनमा जनमानस उल्टिएर अग्रमोर्चामा प्रस्तुत भयो। तर कांग्रेसले गरेका कार्यक्रममा किन त्यो किसिमको आकर्षण छैन ? संघीय व्यवस्थासहितको संविधान घोषणको अगुवाइ गरेको कांग्रेसप्रति किन आकर्षण घट्दै गएको हो ? यो प्रश्नको उत्तर आफैंभित्र खोज्नुपर्छ। सरकार संविधान कुल्चेर अघि बढ्दासमेत संविधान घोषणाको नेतृत्व गरेको कांग्रेस किन मौन छ भन्ने जनआवाज विस्तारै मुखरित भइरहेका छन्। देश संघीय संरचनामा गए पनि कांग्रेस त्यसअनुकूल अघि बढ्न सकेको छैन। पार्टीले दुईदुईपटक जागरण अभियान चलायो। पहिलो जागरण अभियानमा निर्वाचनमा लज्जास्पद हारका कारण खोज्न कार्यकर्ताले सुझाएका थिए तर हारको दोष नेतृत्वले लिन चाहेन। दोस्रो जागरणमा पनि त्यति उत्साह देखिएन। कार्यकर्ताका प्रश्नको उत्तर दिन नसक्ने नेतृत्वबाट पार्टी गतिशील बन्न सक्दैन पनि। दायित्वबोध नभएपछि सबैको प्रिय बन्न सकिँदैन। नेतृत्वको अदूरदर्शी सोच, शैली र कार्यप्रणाली निर्वाचन हारको कारण थियो। कार्यकर्ताले पनि त्यही इंगित गरेका थिए। कार्यकर्ताको एउटै सुझाव थियो र छ जागरण कार्यकर्ता तहमा होइन केन्द्रीय तहमा आउन आवश्यक छ। माथिल्लो तहले चेतोस्, माथिल्लो तह जागृत होस् भन्ने धारणा सबैतिरबाट आयो। किनकि हिजोको जस्तो मूल्य, मान्यता, आदर्श, नैतिकता र सदाचार सबै गुटबन्दीको सिकार भयो। यो संस्कृति आगामी महाधिवेशनसम्म जारी रहने निश्चित छ। बीपी निर्णय गर्न कठिन भयो भने जमिनको एक मुठी माटो हातमा लिएर सोचौं भन्ने गर्थे। तर पार्टी अनिर्णयको बन्दी बन्दासमेत बीपीको त्यो सुझाव मान्न आजका मितिसम्म कोही पनि तयार देखिँदैन। कम्तीमा आफ्नो विवेक प्रयोग गरेर अन्तरहृदयबाट सत्य के हो, असत्य के हो पहिचान गरेर सत्यका पक्षमा उभिने संकल्प गरौं। नेताहरूले अब हामीले गुटबन्दी गर्दैनौं, हिजो जे भयो, भयो अब त्यस्तो गल्ती दोहोरिँदैन भनेर केन्द्रीय समितिले एउटा संकल्प प्रस्ताव पास गरोस् सर्वप्रथम। त्यो किसिमको प्रस्ताव ल्याउने संकेतसम्म कसैले देखाउँदैन। कम्तीमा शुभेच्छुक संस्था नेविसंघ र तरुण दलजस्ता पार्टी पिलरलाई समेत मतबुत राख्न सकेको भए प्रश्न गर्ने ठाउँ उठ्ने थिएन। ती पिलर अहिले आन्तरिक शक्तिसंघर्षको सिकार भएका छन्। यसको जिम्मेवारी नेतृत्वको नाताले सभापतिले लिनुपर्छ। नैतिकताको मापन पनि यसैमा निर्धारित छ। आफ्नो पक्षको उपस्थितिका लागि नेताहरू हदैसम्म गिरेको अवस्था छ। अझै जागरण चेत पलाउन सकेको छैन। कांग्रेस आकर्षणको केन्द्र बन्न नसक्नुको परिणाम आपसमा व्यक्ति, व्यक्तिका पूर्वाग्रह, अभीष्ट र स्वार्थ नै हो। मूल्य, मान्यता र आदर्श राजनीति गरेका भए यो अवस्था आउने नै थिएन। एकले अर्कालाई दोषारोपण गर्ने र उम्किने प्रवृत्ति कहिल्यै हट्न सकेन। संस्थापन भन्छ अर्को पक्षले काम गर्न दिएन, अर्को पक्ष भन्न नेतृत्वले काम गर्न सकेन। आजका दिनदेखि व्यक्तिगत स्वार्थ मैले छाडें भन्ने संकल्प किन नेतृत्व तहमा बस्नेले गर्न सक्दैन ? सबैभन्दा पीडादायी अवस्था हो यो। पार्टीको नयाँ विधानअनुसार अब सबै नेता प्रतिस्पर्धाबाट केन्द्रीय तहका नेतृत्वमा आउनुपर्ने भएपछि थोरै भए पनि गुटको राजनीतिको अन्त्य हुने विश्वास गर्न सकिन्छ। आआफ्नो कर्मका आधारमा स्थान सुरक्षित हुने भएपछि केही आशा भने पलाएको छ। अब कसैले कसैलाई सुध्रियोस् नभनेर आफैं सुध्रिने संकल्प आजको आवश्यकता हो। बीपी निर्णय गर्न कठिन भयो भने जमिनको एक मुठी माटो हातमा लिएर सोचौं भन्ने गर्थे। तर पार्टी अनिर्णयको बन्दी बन्दासमेत बीपीको त्यो सुझाव मान्न आजका मितिसम्म कोही पनि तयार देखिँदैन। कम्तीमा आफ्नो विवेक प्रयोग गरेर अन्तरहृदयबाट सत्य के हो, असत्य के हो पहिचान गरेर सत्यका पक्षमा उभिने संकल्प गरौं। हामी आजबाट व्यक्तिगत रूपमा कुनै नेताका पछाडि लाग्दैनौं, मेरिट बेसमा पार्टीले गरेको विवेकसम्मत निर्णय मान्न हामी तयार छौं भन्ने संकल्प कार्यकर्ता तहबाट आउने हो भने नेतृत्व लाचार भएर पनि त्यो निर्णय मान्न तयार हुन्छ। मूल्य, मान्यता र इमानदारको राजनीतिलाई स्थापित गर्ने हो भने त्यो अभियान तत्काल चलाउनुपर्छ। नेतृत्वका लागि आगामी महाधिवेशनमा हामीले योग्य व्यक्तिलाई चुन्नेबाहेक अर्को विकल्प हामीसँग छैन। माथि भनिए झैं आउँदो महाधिवेशनसम्म नेतृत्वका क्रियाकलाप सुध्रिने संकेत देखिएको छैन। नेतृत्वले सुधार गर्ला भन्ने आशा झन्झन् क्षीण हुँदै गएको छ। एकले अर्कालाई दोषारोपण गर्ने र समस्या यथावत् पाल्ने संस्कृतिबाट लोकतन्त्रका विश्वास गर्ने कार्यकर्ता आजित भएका छन्। आफ्नै सहकर्मीको पराजयमा खुसी हुने संस्कृति कायम रहेसम्म पार्टी पराजित भइरहने छ। लोकतन्त्रका नारा जपेर मात्र लोकतन्त्रवादी भइँदैन। एउटा निर्वाचन हार्दैमा ऐतिहासिक छवि सकिँदैन। विचार, मूल्य र मान्यता र निष्ठा मयो भने पार्टीको अस्तित्व रहँदैन। त्यसैले हामी सबैले एउटा कांग्रेसीको हार सबैको हार हो भन्ने संकल्पसहित एकजुट हुनुपर्छ। किनकि हरेक कोणबाट हामी यतिबेला इतिहासकै संवेदनशील मोडमा छौं। सरकारले लोकतन्त्रमाथि तरबार तेस्र्याएको छ। त्यसैले पनि विमति र आग्रहपूर्वाग्रहहरू थाँती राखेर कांग्रेस कार्यकर्ताका मात्र नभई सिंगो मुलुकवासीको पथप्रदर्शक हुन सक्नुपर्छ। गुटउपगुट र अन्तर्घातको राजनीति सकिएको सामूहिक उद्घोष गर्नुपर्छ। परम्परागत भूमिकाले न पार्टी बलियो हुन्छ न त जनताका पथप्रदर्शक नै बन्न सकिन्छ। संसद्मा पनि प्रतिपक्षको भूमिका आमनागरिकले देख्ने र सुन्ने गरी नयाँ ढंगले निर्वाह गर्न जरुरी छ। सरकार अधिनायकवादी र आफ्नो अनुकूलको शासन व्यवस्था लाद्न उद्यत् छ। निर्वाचित राष्ट्रपतिको फ्रेमवर्कमा जाने तयारी गरिरहेको छ। जनता जागेनन् र सरकारका विद्यमान शैली कायम रहे भने अधिनायकवाद आउन सक्छ। यसतर्फ जनतालाई सचेत र सजग गराउन पनि कांग्रेस एकजुट भएर मैदानमा उत्रनुपर्छ।"
प्रसंग तेह्रौं साग : उपलब्धि तर अपर्याप्त,"दुई वर्षपछि पाकिस्तानमा भेट्ने वाचा गर्दै दक्षिण एसियाली खेलकुद (साग) को तेह्रौं संस्करण सकिएको छ। मंसिर १५ गते त्रिपुरेश्वरस्थित दशरथ रंगशालामा राष्ट्रपति विद्यादेवी भण्डारीले उद्घाटन गरेको तेह्रौं सागमा नेपालसहित सात राष्ट्रका खेलाडीले १० दिनसम्म आफूलाई उत्कृष्ट सावित गर्न मैदानमा प्रतिस्पर्धा गरे। मंसिर २४ गते दशरथ रंगशालामै रक्षामन्त्रीको समेत भूमिका निर्वाह गरेका उपप्रधानमन्त्री ईश्वर पोखरेलको उपस्थितिमा सागको समापन कार्यक्रम आयोजना गरियो। नेपाली खेल पदाधिकारीहरू यतिबेला देशलाई ऐतिहासिक सफलता चुमाएको दाबी गरिरहेका छन्। यसअघिका संस्करणको तुलनामा यपटक नेपाली खेलाडीले सर्वाधिक स्वर्ण पदक जितेकाले यस्तो दाबी गरिएको हुन सक्छ। नेपालमा साग आयोजना भएको यो तेस्रोपटक हो। यसअघि सन् १९८४ सेप्टेम्बर १७ देखि २३ सम्म नेपालमा दक्षिण एसियाली महासंघीय खेलकुद (साफ) को पहिलो संस्करण आयोजना भएको थियो। त्यतिबेला यो प्रतियोगितालाई साफ भन्ने गरिन्थ्यो। नेपाल साफ खेलकुदको अवधारणाकार पनि हो। पहिलो साफ खेलकुदमा एथलेटिक्स, बक्सिङ, फुटबल, पौडी र भारोत्तोलन गरी पाँचवटा खेल मात्र समावेश गरिएको थियो। पहिलो साफमा कुल ६२ स्वर्ण पदकका लागि दक्षिण एसियाका सात राष्ट्रबीच प्रतिस्पर्धा भएको थियो। नेपाली टोली चार स्वर्ण, १२ रजत र आठ कांस्य पदक जित्दै तालिकामा चौथो भएको थियो। त्यसपछि नेपालले सन् १९९९ को सेप्टेम्बर २५ देखि अक्टोबर ४ सम्म साफ खेलकुदको आठौं संस्करण आयोजना गयो। नेपालले आयोजना गरेको यो दोस्रो साफ खेलकुद थियो। आठौं साफ खेलकुदमा सात राष्ट्रका खेलाडीले १२ खेलमा एक सय ६२ स्वर्ण पदकका लागि प्रतिस्पर्धा गरेका थिए। त्यसमा नेपाल ३१ स्वर्ण पदक जित्दै तालिकामा दोस्रो भएको थियो। नेपालले आठौं संस्करणअघि यति धेरै स्वर्ण पदक जित्न सकेको थिएन। बाह्रौं सागसम्म पनि नेपालले आठौं संस्करणमा जितेको स्वर्ण पदकको कीर्तिमान तोड्न सकेको थिएन। यसपटक तेह्रौं सागमा सात राष्ट्रका खेलाडीले तीन सय १६ स्वर्ण पदकका लागि प्रतिस्पर्धा गरे। सन् २००४ मा साफ खेलकुदको नाम परिवर्तन गरेर साग राखिएको थियो। तेह्रौं सागमा २६ खेल समावेश गरिएको थियो। सुरुमा २७ खेल समावेश गर्ने भनिए पनि प्याराग्लाइडिङमा नेपालबाहेक अन्य राष्ट्रले भाग नलिएपछि अन्तिम समयमा आएर उक्त खेल हटाइएको थियो। ५१ स्वर्ण र खेल पदाधिकारीको दाबी खेलाडी संख्या, पदक संख्या र खेल संख्याका आधारमा तेह्रौं साग हालसम्मकै बृहत् हो। यो संस्करणमा नेपाली खेलाडीले उत्कृष्ट प्रदर्शन गर्दै ५१ स्वर्ण पदक जिते। त्यसबाहेक नेपाली खेलाडीले ६० रजत र ९५ कांस्य पदक पनि हात पारे। साग खेलकुदको इतिहासमा एउटै संस्करणमा नेपालले जितेको यो हालसम्मकै सर्वाधिक स्वर्ण पदक हो। सायद त्यसैले होला, जिम्मेवारी नेपाली खेल पदाधिकारीले पदकीय दृष्टिकोणले तेह्रौं सागलाई ऐतिहासिक उपलब्धि भनेको। गणितीय हिसाबमा यो दाबी सही पनि हो। समग्रमा हेर्दा तेह्रौं सागको सफलतालाई मापन गर्ने यो एउटा सामान्य आधार मात्र हो। कुनै पनि विषयको उपलब्धिलाई मापन गर्ने धेरै मानक हुन्छन्। ती सबैलाई समान स्तरमा राखेर मापन गरिएको नतिजाले मात्र सही र निष्पक्ष नतिजा दिन्छ भन्ने हामीले भुल्नु हुँदैन। भारत, पाकिस्तान र श्रीलंका, अफगानिस्तानका खेलाडीले आफ्नो स्तर बढाउँदै लगेका छन्। समयमै हाम्रो सचेतता र सक्रियता बढाउनेतर्फ अहिल्यै पाइला चालिएन भने भोलिका दिनमा हामीले सागमा कडा चुनौतीको सामना गर्नुपर्नेछ। आठौं संस्करणको तुलनामा बढी स्वर्ण पदक जितियो, त्यसैले तेह्रौं साग ऐतिहासिक बन्यो भनेर रमाएर बस्दा हामीले आफ्ना कमजोरी पत्ता पाउन सक्दैनौं। यस्तो मान्यताले आफ्ना कमीकमजोरी पत्ता लगाएर त्यसलाई सुधार्ने, आगामी दिनमा थप सफलता प्राप्त गर्न अझ राम्रो गर्ने प्रयत्नमा कमी ल्याउँछ। त्यसैले तेह्रौं सागको सफलतालाई यथार्थपरक ढंगले धेरै मानकको कसीमा घोटेर सही नतिजा निकाल्न आवश्यक छ। हो, तेह्रौं सागमा हाम्रा खेलाडीले उत्कृष्ट प्रदर्शन गरे। त्यसैको नतिजा हो नेपालले एउटै संस्करणमा ५१ स्वर्ण पदक जित्यो। आठौं साफ खेलकुदमा जितको स्वर्ण पदकको कीर्तिमान पनि तोडियो। तर यहाँ विचार गर्नुपर्ने पक्ष के हो भने आठौं साफ खेलकुदमा केवल १२ खेलमा एक सय ६२ स्वर्णका लागि प्रतिस्पर्धा भएको थियो। तर, तेह्रौं सागमा २६ खेल समावेश गरिएको छ। यसपटक तीन सय १६ स्वर्ण पदकका लागि खेलाडीबीच प्रतिस्पर्धा भयो। खेल संख्याको हिसाबले आठौंको भन्दा यसपटक दोब्बरभन्दा बढी खेल समावेश गरिएको छ। यसैगरी आठौंभन्दा यसपटक स्वर्ण संख्या पनि एक सय ५४ बढी छ। त्यसमाथि आठौं र तेह्रौं संस्करणका बीचमा २० वर्षको अन्तर पनि छ। यस्तोमा यतिखेर हामीले हासिल गरेको सफलता निकै कम हो। यो तथ्यांकले के देखाउँछ भने २० वर्षको अवधिमा हामीले खेलक्षेत्रमा गरेको लगानी पर्याप्त भएन। यसबीचमा खेल क्षेत्रको विकास, खेलाडीको नियमित प्रशिक्षण, उनीहरूको वृत्ति विकासजस्ता विषयमा सरकार वा सम्बन्ध निकायहरू खासै संवेदनशील देखिएनन्। ठूलो अन्तर्राष्ट्रिय प्रतियोगितालाई ध्यानमा राखी दीर्घकालीन योजना बनाउन र सोहीअनुरूप आफ्ना खेलाडीलाई तयारी गराउनमा हामी चुक्यौं। ठूला प्रतियोगिता सुरु हुनुअगाडि खेलाडी बटुल्ने अनि केही समय उनीहरूलाई बन्द प्रशिक्षणमा राखेर सागजस्ता ठूला प्रतियोगितामा उतार्ने परम्परागत शैलीलाई नै हामीले पछ्याउँदै आयौं। प्रतियोगिता सुरु हुनु केही दिनअघि मात्र खेलाडीलाई वैदेशिक प्रशिक्षणमा पठायौं र वैज्ञानिक प्रशिक्षण पद्धति पछ्याउन सकेनौं। अन्यथा तेह्रौं सागमा हामीले ल्याउने स्वर्ण पदकको संख्या अहिलेभन्दा निकै बढी हुने थियो। आठौं संस्करणको तुलनामा अहिले केवल २० स्वर्ण बढी जित्यौं। औसतमा प्रत्येक वर्ष एउटा स्वर्णको हिसाबले पदक बढायौं। यस हिसाबले सागमा एक सय स्वर्ण जित्न हामीले अझै ४९ वर्ष प्रतीक्षा गर्नुपर्ने हुन्छ। पक्कै पनि यसलाई अविश्वासिलो र ऐतिहासिक सफलता भनेर रमाउनु उपयुक्त नहोला कि ! विदेशी खेलाडीको स्तर सागजस्तो क्षेत्रीयस्तरका प्रतियोगिताको उद्देश्य भनेको आफ्ना खेलाडीलाई समान वा आफूभन्दा बलिया प्रतिद्वन्द्वीसँग प्रतिस्पर्धा गराएर खेलाडीका क्षमतामा निखार ल्याउनु पनि हो। यस्ता क्षेत्रीय प्रतियोगितामा पदक जित्नुमात्र उपलब्धि होइन, अन्य राष्ट्रका बलिया खेलाडीसँग आफ्ना खेलाडीलाई खेलाएर उनीहरूको क्षमता र आत्मविश्वास बढाउनु पनि महत्वपूर्ण उपलब्धि हो। आफूभन्दा बलिया प्रतिद्वन्द्वीसँग खेल्दा खेलाडीको आत्मविश्वास बढ्छ र उनीहरू अझ ठूलो अन्तर्राष्ट्रिय प्रतियोगिताका लागि निखारिँदै पनि जान्छन्। तर, यसपटक अधिकांश खेलमा विदेशी टोलीले आफ्ना बलिया खेलाडी सहभागी गराएनन्। अधिकांश राष्ट्रका राम्रा खेलाडी यतिबेला सन् २०२० को जुलाईमा जापानमा हुने ओलम्पिकको तयारीमा व्यस्त छन्। ओलम्पिक सुरु हुनु ६ महिनाअघि सागजस्तो क्षेत्रीयस्तरको प्रतियोगितामा आफ्ना क्षमतावान् खेलाडी सहभागी गराएर कुनै पनि राष्ट्रले जोखिम मोल्न चाहँदैन। ओलम्पिकको सँघारमा आफ्ना क्षमतावान् खेलाडी घाइते हुनु भनेको निकै ठूलो घाटा हो। त्यसैले यसपटक सागमा अधिकांश राष्ट्रले आफ्ना राम्रा खेलाडीलाई सहभागी गराएनन्। अझ भारतले त कतिपय खेलमा खेलाडी नै पठाएन। भारतले कराँतेमा खेलाडी पठाएन। तेक्वान्दोमा पनि अन्तिम समयमा आएर दोस्रो दर्जाका खेलाडी सहभागी गरायो। फुटबल र क्रिकेटमा पनि भारत र पाकिस्तान दुवैले भाग लिएनन्। यसअघि सागको आर्चरी खेलमा भारतको दबदबा रहँदै आएको थियो। तर, यसपटक भारतले आर्चरीमा पनि आफ्ना खेलाडी सहभागी गराएन। यो सागमा नेपालले मात्र २६ वटै खेलमा सहभागिता जनायो। भारतले अन्य खेलमा पनि दोस्रो दर्जाका खेलाडी मात्र सहभागी गरायो। यस्तोमा प्रश्न उठ्नु स्वाभाविक हो तेह्रौं सागमा हामीले कुन स्तरका प्रतिद्वन्द्वीसँग आफ्ना खेलाडीलाई प्रतिस्पर्धा गरायौं ! अफगानिस्तानको अनुपस्थिति यसपटक सागमा अफगानिस्तानले भाग लिएन। सन् २००४ को इस्लामाबाद सागदेखि सहभागिता जनाउँदै आएको अफगानिस्तानले छोटो समयमै अन्तर्राष्ट्रिय प्रतियोगितामा गरेको प्रगति लोभलाग्दो छ। लामो समयको अन्तरिक द्वन्द्वबाट पिल्सिएको अफगानिस्तानले पहिलोपटक सागमा सहभागिता जनाउँदा केवल एक स्वर्ण जितेको थियो। त्यसपछि सन् २००६ मा कोलम्बोमा भएको दशौं सागमा अफगानिस्तानले एकैपटक ६ वटा स्वर्ण जित्यो। यसैगरी सन् २०१० मा ढाकामा भएको एघारौं सागमा अफगानिस्तानले सातवटा स्वर्ण हात पायो। सन् २०१६ मा भएको बाह्रौं सागमा त पदक तालिकामा नेपाललाई समेत उछिन्यो। त्यो सागमा अफगानिस्तानले सात स्वर्ण हात पार्यो भने नेपालले तीन स्वर्ण मात्र जित्न सक्यो। यसरी अफगानिस्तानले अन्तर्राष्ट्रिय प्रतियोगितामा एकपछि अर्को सफलता हात पार्दै गयो। अर्कातिर नेपालको प्रदर्शन भने जस्ताको त्यस्तै रहन पुग्यो। यसको एक मात्र कारण थियो अफगानिस्तान सरकारले खेलकुद क्षेत्रमा गरेको लगानी। अफगान सरकार अन्तर्राष्ट्रिय जगत्मा आफ्नो छवि बदल्न चाहन्थ्यो। युद्ध र द्वन्द्वबाट चिनिएको अफगानिस्तान खेलकुदमा स्तरीय प्रदर्शन गरेर अन्तर्राष्ट्रिय जगत्मा आफ्नो नयाँ परिचय स्थापित गराउन चाहन्थ्यो। हामीले तेह्रौं सागमा तेक्वान्दोमा १२ र कराँतेमा १० गरी २२ वटा स्वर्ण जित्यौं। जबकि हामीले यी दुवै खेलबाट अझ बढी स्वर्णको आशा गरेका थियौं। खासगरी तेक्वान्दोमा अझ बढी। पछिल्लो समय अफगानिस्तानमा मार्सल आर्टका विश्वस्तरका खेलाडी छन्। सागभन्दा माथिका अन्तर्राष्ट्रिय प्रतियोगितामा समेत अफगानिस्तानका खेलाडीले थुप्रै सफलता हात पारेका छन्। यस्तोमा अफगानिस्तानले तेह्रौं सागमा खेलाडी नपठाउँदा त्यसको फाइदा पनि नेपालले उठाएको छ, खासगरी मार्सल आर्ट विधामा। अर्कातिर मार्सल आर्टमा भारत, पाकिस्तान र श्रीलंकाका खेलाडीले पनि आफ्नो स्तर बढाउँदै लगेका छन्। यसतर्फ गम्भीर नहुने हो भने निकट भविष्यमै सागमा हामीले कडा चुनौतीको सामना गर्नुपर्ने निश्चित छ। प्रसंग पूर्वाधारका सन् १९९९ मा नेपालले आठौं साफ खेलकुद आयोजना गरेको थियो। त्यतिबेला नै चीन सरकारले सातदोबाटोस्थित अन्तर्राष्ट्रिय खेलकुद परिसर हाताभित्र सुविधासम्पन्न पौडी पोखरी, सुटिङ रेन्ज, दशरथ रंगशालामा पहिलोपटक एथलेटिक्स ट्रयाक, राति खेल खेलाउन फ्लड लाइट, डिजिटल स्कोर बोर्डजस्ता पूर्वाधार निर्माण गरिदिएको थियो। त्यसको २० वर्षपछि तेह्रौं साग हुँदा पनि पुनः तिनै पूर्वाधारलाई जीर्णोद्धार गरेर प्रतियोगिता सञ्चालन गरिएको छ। त्यही सुटिङ रेन्ज, त्यही रंगशाला, त्यही पौडी पोखरी र त्यही एथलेटिक्स ट्रयाकलाई जीर्णोद्धार गरेर काम चलाइयो। सातदोबाटोमा हिटिङ पौडी पोखरी (तातोपानीसहितको) भने नयाँ बन्यो। सातदोबाटोमा कराँते र तेक्वान्दो हल, कीर्तिपुरको नयाँबजारमा सेमिकभर्डहल जस्ता पूर्वाधार भनेको नियमित प्रक्रियाअन्तर्गत बन्ने कुरा हुन्। जीर्णोद्धारपछि दशरथ रंगशालाको दर्शक क्षमता झनै घटाएर १५ हजारको हाराहारीमा झारिएको छ। सहरको बीच भागमा रहेको दशरथ रंगशाला अब खेल पारखी नेपाली दर्शकको चाप झेल्न सक्ने अवस्थामा छैन। सागको उद्घाटन र समापन तथा फुटबलमा ओइरिएका दर्शकका चापले पनि त्यो पुष्टि गर्छ। यस्तो स्थितिमा तेह्रौं साग नयाँ भौतिक पूर्वाधार निर्माण गर्ने उपयुक्त अवसर थियो तर यसतर्फ कुनै ध्यान पुर्याएको देखिएन। व्यवस्थापनमा कमजोरी तेह्रौं साग आयोजनाका क्रममा थुप्रै व्यवस्थापकीय कमजोरी देखियो। सायद हतारमा आयोजना गर्दाको परिणाम हुन सक्छ। सुटिङ खेलाडीका लागि मगाइएको हतियार समयमा आइपुगेन। त्यसैले खेलाडीले विदेशी खेलाडीसँग हतियार सापटी मागेर खेल्नुपर्ने लज्जास्पद अवस्था सृजना भयो। हिटिङ पौडी पोखरी भनिए पनि सहभागी खेलाडीले चिसै पानीमा प्रतिस्पर्धा गर्नुपर्यो। खेल पोसाकमा त्यस्तै बेथिति देखियो एउटै ट्रयाक सुटको एउटा बाहुला ठूलो र अर्को बाहुला सानो। विदेशी प्रशिक्षकले समेत खेलस्थलको गुणस्तरमा प्रश्न उठाउने अवस्था उत्पन्न भयो। थुप्रै खेलस्थलमा खेलाडी, दर्शक र सञ्चारकर्मीले एउटै स्थानमा बस्नुपर्ने स्थिति पनि आयो। यसले गर्दा खेलाडीको सुरक्षामा समेत ध्यान पुर्याएको पाइएन। खेलमा सेटिङ (पहिल्यै पदकको बाँडफाँड) भएको आरोप लगाउँदै विदेशी खेलाडीले पदकसमेत बहिष्कार गरेको पाइयो। समग्रमा यस्ता ठूला प्रतियोगिता आयोजना गर्दा हामीले अझ गम्भीर हुनुपर्ने र व्यवस्थापनमा सुधार ल्याउनुपर्ने देखियो। बधाइका पात्र हाम्रा खेलाडी अन्त्यमा, यति हुँदाहुँदै पनि नेपाली खेलाडीले मैदानमा उत्कृष्ट प्रदर्शन गर्दै खेल पदाधिकारीलाई सन्तोषको सास फेर्ने अवसर जुराइदिए। हाम्रा खेलाडीले केही ऐतिहासिक सफलता पनि हात पारे। पौडीमा गौरिका सिंह एक्लैले चारवटा स्वर्ण जितिन्। हालसम्म सागमा यस्तो सफलता कुनै नेपाली खेलाडीले हात पारेको थिएन। भारोत्तोलनमा सञ्जु चौधरी र कुस्तीमा संगीता धामीले आआफ्नो स्पर्धामा पहिलोपटक सागमा स्वर्ण जिते। कराँतेमा मण्डेकाजी श्रेष्ठ र तेक्वान्दोमा आयषा शाक्यले पहिलोपटक दुईदुई स्वर्ण हात पारे। एथलेटिक्समा सन्तोषी श्रेष्ठ, गोपिचन्द पार्की, किरणसिंह बोगटी र पुष्पा भण्डारीले सागमा ऐतिहासिक स्वर्ण चुमे। ट्रायथलनमा सोनी गुरुङ, क्रिकेटमा अञ्जली चन्द, गल्फमा सुवास तामाङ, फुटबलमा सावित्रा भण्डारी, उसुमा निमा घर्तीमगर, साइक्लिङमा निश्मा श्रेष्ठ र राजेश मगर तथा बक्सिङमा मिनु गुरुङ, भूपेन्द्र थापामगर र सनिल शाहीजस्ता खेलाडीले उत्कृष्ट प्रदर्शनसँग ऐतिहासिक सफलता हात पारेर देशको गौरव बढाए। महिला कबड्डी, बास्केटबल, ह्यान्डबलजस्ता टिम गेममा पनि महत्वपूर्ण सफलता प्राप्त भयो। पक्कै पनि बधाईका पात्र हुन्, हाम्रा खेलाडी।"
पोखराको सुन्दरताले मोहित विदेशी खेलाडी,"पोखरा : बिच भलिबलको कोट नजिकै फेवाताल। कोटको पृष्ठभूमिमा हिमाल। पोखरा बिछट्टै राम्रो लाग्यो, १३औं दक्षिण एसियाली खेलकुद (साग)मा माल्दिभ्सबाट बिच भलिबल खेल्न पोखरा आएका मोहमद अलीले भने, माल्दिभ्समा अहिले ३० डिग्री तापक्रम छ। ताल र हिमालको नजिक पोखरा चिसो रहेछ। समुद्री सतहबाट आएका हाम्रा लागि पोखरा चिसो भए पनि यहाँको सुन्दरताले मोहित बनायो। उनले नेपाल भ्रमण वर्ष नजिकै आएकाले साथीभाइलाई पोखरा घुम्न जान सुझाव दिने बताए। माल्दिभ्सका क्रिकेट खेलाडी याजु पनि पोखरा रंगशालाको क्रिकेट मैदानबाटै हिमाल देख्दा दंग परिन्। खेल मैदानबाटै देखिएको सुन्दर हिमालले पहिलो पटक अन्तर्राष्ट्रिय क्रिकेटमा पाइला चाल्दै गरेका हामीलाई निकै खुसी बनायो, उनले भनिन्, हिमाल त पहिले पनि देखेको थिएँ तर यति सुन्दर हिमाल भने पहिलो पटक देख्न पाएँ। बंगलादेशकी क्रिकेटर सल्मा खातुनले सूर्योदय र हिमाल अवलोकन गर्न आफ्नो टिम सराङकोट पुगेको सुनाइन्। पोखराबाट देखिने हिमाल सारै राम्रो लाग्यो। मैदानबाटै हिमाल देख्दा खुसीको सीमा नै रहेन, उनले भनिन्। बंगलादेशबाट साग खेलकुदको समाचार संकलनका लागि पोखरा आएका स्थानीय टेलिभिजन पत्रकार एसएम इक्वाल कौसरले पोखरा स्वर्गजस्तै रहेको बताए। यस्तो सुन्दर होला भन्ने साचेकै थिइनँ, उनले भने, यहाँका मानिसको आतिथ्यता र सत्कारबाट प्रभावित भएँ। पाकिस्तानका बिच भलिबल खेलाडी जर्नाव खान र अफाक खानले पनि पोखराको सुन्दरताप्रति मोहित भएको प्रतिक्रिया दिए। श्रीलंकाका ह्यान्डबल खेलाडी प्रसाद हर्सन र इसारा बन्दराले पोखरामा साग खेल्न पाउँदा आफूलाई भाग्यमानी ठानेको प्रतिक्रिया दिए। मैदानबाटै देखिने अग्ला हिमाल, पहाड र तालले निकै मोहित बनायो, उनले भने, स्वदेश फर्किएपछि पोखरा घुम्न जान साथीभाइलाई प्रोत्साहन गर्छु। १३औं सागअन्तर्गत पोखरामा आठ खेल भयो। भौतिक पूर्वाधारप्रति केही खेलाडी असन्तुष्ट भए पनि मैदानबाटै देखिएका सुन्दर हिमाली दृश्यले भने उनीहरूलाई मोहित बनाएको थियो। पोखरामा महिला फुटबल, महिला क्रिकेट, ट्रायथलन, आर्चरी, बिच भलिबल, ह्यान्डबल, ब्याडमिन्टन र भारत्तोलनका खेल भएका थिए। यी खेलमा सात देशका आठ सय २४ खेलाडी सहभागी थिए। पोखराका पर्यटन व्यवसायीले पनि सागले सार्क मुलुकका देशमा पर्यटन प्रवद्र्धन हुने र सन् २०२० मा सार्क मुलुकका पर्यटकको आगमन बढ्ने विश्वास लिएको बताएका छन्। पोखरालाई खेलकुदको माध्यमबाट पनि पर्यटन विकास गर्न सकिने बलियो सन्देश यस खेलकुद प्रतियोगिताले दिएको छ, पोखरा पर्यटन परिषद्का अध्यक्ष चिरञ्जीवी पोखरेलले बताए।"
दशरथ रंगशालामा शनिबारदेखि ए डिभिजन लिग,काठमाडौं : सहिद स्मारक ए डिभिजन लिग फुटबल शनिबारदेखि काठमाडौंमा सुरु हुने भएको छ। दशरथ रंगशालामा सुरु हुने लिगको उद्घाटन खेलमा मछिन्द्र फुटबल क्लब र ब्रिगेड ब्वाइज क्लब (बीबीसी)बीच प्रतिस्पर्धा हुनेछ। अखिल नेपाल फुटबल संघ (एन्फा)ले बुधबार लिगको खेल तालिका सार्वजनिक गरेको हो। लिगमा ए डिभिजनका १४ क्बलबीच प्रतिस्पर्धा हुनेछ। एन्फाले हरेक राउन्डमा सात खेल सञ्चालन गर्नेछ। आइतबारदेखि प्रत्येक दिन दुई खेल हुनेछ। लिगका लागि १४ वटै क्लबले खेलाडी अनुबन्ध र तयारी सुरु गरेका छन्। दशरथ रंगशालामा साढे चार वर्षपछि लिग सञ्चालन हुन लागेको हो। १३औं दक्षिण एसियाली खेलकुद (साग)को भव्य समापनसँगै दशरथ रंगशाला फेरि फुटबलमय बन्दैछ। २०७२ सालको भूकम्पका कारण दशरथ रंगशालामा क्षति पुगेका कारण यहाँ फुटबललगायत गतिविधि ठप्प बनेको थियो। लिगमा कुल ९१ खेल हुनेछ। लिगमा अंक तालिकाको शीर्ष स्थानमा रहने टोली च्याम्पियन बन्नेछ। एन्फाले यसपटक रेलिगेसनसहितको लिग सञ्चालन गर्न लागेको हो। एन्फाले फुटबलको माहोल बनाउने भन्दै गत वर्ष रेलिगेसनबिनाको लिग सञ्चालन गरेको थियो। गत वर्ष मनाङ मस्र्याङ्दी क्लब च्याम्पियन बनेको थियो।

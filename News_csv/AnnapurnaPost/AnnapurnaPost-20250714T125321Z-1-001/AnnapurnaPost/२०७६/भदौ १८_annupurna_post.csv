शीर्षक,विवरण
अर्थतन्त्रमा दलालको दबदबा,"उदारवादले व्यापारलाई अर्थतन्त्रको इन्जिन मान्छ तर, मुलुकमा हुने यस्तो अवैध व्यापारिक कारोबारले अर्थतन्त्रमा ठूल्ठूला दलाल जन्माइरहेको छ। अर्थतन्त्रमा छायाभूमिगत पुँजीको प्रयोग भइरहेको हुन्छ। हाम्रोजस्तो देशमा मात्र हैन अन्य विकसित देशमा पनि यस्तो अर्थतन्त्र पाइन्छ। तर, हाम्रो मुलुकमा भने यसले निकै पिरोलेको छ। एक हिसाबले भन्दा यसले मुलुकको अर्थतन्त्रलाई नै गाँजेको छ। अर्थतन्त्र औपचारिक र अनौपचारिक हुन्छन्। कानुनी दायरामा आई विविध पेसा, व्यवसाय वा आर्थिक क्रियाकलाप गरी नियमअनुसार कर तिर्ने विषय औपचारिक अर्थतन्त्रभित्र पर्छन्। तर, करको दायरामा नआई कुनै पेसा, व्यवसाय वा आर्थिक क्रियाकलाप गरिन्छ भने त्यसलाई अनौपचारिक अर्थतन्त्र भनिन्छ। हाम्रो मुलुकमा आमरूपमा कृषि र यसका उपक्षेत्रमा अनौपचारिक अर्थतन्त्रका क्रियाकलाप भएको पाइन्छ। त्यसैगरी स्वास्थ्य, सामाजिक सेवा, साना साना होटेल तथा रेस्टुराँ, सिलाइ, कटाइ तथा बुनाइ, घरेलु काम, गलैंचा तथा गार्मेन्ट्स लगायतका क्षेत्रमा पनि यसरी व्यवसाय सञ्चालन भइरहेका छन्। यी क्षेत्रहरूमा प्राय श्रमको मूल्य अनिश्चित हुन्छ। यस्तो प्रकारको श्रमबजार आमरूपमा ग्रामीण कृषि क्षेत्रमा छ। मुलुकमा वैध अर्थतन्त्रको क्षेत्रको पहिचान बनाएको उद्योगधन्दामा पनि अझसम्म नापेर, जोखेर परिणाम आकलन गरी परिश्रम बुझ्ने चलन पनि नभएको होइन। अझसम्म ग्रामीण भेगमा वस्तुमा परि श्रम साट्ने, अर्मपर्म अर्थात श्रम श्रममा परि श्रम साटासाट गर्ने प्रचलन छँदैछ। सरकारी तवरबाट ज्याला निर्धारण भएको भए पनि त्यो वैज्ञानिक छैन र व्यवहारमा पनि लागू भएको छैन। मुख्यगरी कृषि मजदुरको ज्यालमा अनिश्चितता देखिन्छ। यस्तो अर्थतन्त्रको आयतन निकै ठूलो रहेको आकडा छ। तर, अनौपचारिक अर्थतन्त्रको तथ्य तथ्यांक पनि राज्यसँग अद्यावधिक भएको देखिँदैन। कतिपय अवस्थामा सरकारी नियमनभित्र नरहेका, कर छली गर्ने र नियमनकारी निकायको सुपरीवेक्षण छलेर कमाएको सम्पत्ति पनि यसअन्तर्गत पर्न आउँछ। अनौपचारिक अर्थतन्त्रकै रूपमा रहेको भूमिगतदलाल अर्थतन्त्रको अवस्था भने भयावह रहेको विषय पटकपटक उठ्दै आएको छ। मुलुकको राष्ट्रिय अर्थतन्त्रको ठूलो हिस्सा दलाल अर्थतन्त्र रहेको अनुमान छ। कतिले यस्तो अर्थतन्त्रको आयतन औपचारिक अर्थतन्त्रको हाराहारी रहेको औंल्याएका छन् भने कतिले दुईतिहाइ रहेको समेत व्यक्त गरेका छन्। यस्तो अर्थतन्त्र यसरी फस्टाएको छ कि त्यो अनुमान गर्न गाह्रो छ। सामान्यतया सरकारी कर्मचारीको तलबले सामान्य गुजारा गर्नसमेत काठमाडौं ज्यादै गाह्रो छ। तर, कतिपय कर्मचारीको सान सौगात हेर्दा उसले आफ्नो तलबको चौगुणा घरखर्च गरिरहेको हुन्छ, उसैका छोराछोरी विदेशमा निजी शुल्कमा पढिरहेका हुन्छन्, चलअचल सम्पत्ति उत्तिकै मात्राले बढिरहेको हुन्छ। राज्यको जिम्मेवारीमा बसेको र कतिपय नबसेका राजनीतिक नेता र कार्यकर्ताको जीवनशैलीका बारेमा पनि आलोचना नभएका हैनन्। कतिपय भ्रष्टाचारको अभियोगमा दोषीभागी भई जेलसमेत गएको अवस्था छ। सशक्त र प्रभावकारी संरचनात्मक व्यवस्थापन र समग्रमा असल शासनको अवधारणालाई कडाइका साथ लागू गर्दा छाया वा दलाल अर्थतन्त्रलाई नियन्त्रण गर्न सकिन्छ। व्यापार व्यवसायमा लागेका छोटो समयमै करोड र अर्बपति भएका छन्। यसरी अकुत धनदौलत कमाउनेहरू आज पैसा कहाँ खर्च गरौं भन्ने अवस्थामा छन्। उनीहरू जुवा खेल्न हङकङ, मकाउ पुग्छन्। यस्ता नेपाली विदेशमा सपिङ गर्नसमेत जान्छन्। धेरै नेपाली महँगा गाडी त्यो पनि ब्रान्डेड फेरिफेरि चढ्छन्। छोराछोरी अमेरिका, बेलायत र अस्ट्रेलिया पढाउँछन्। एउटा तथ्यांकले बताउँछ कि यो संख्या अन्तर्राष्ट्रिय विद्यार्थीमध्ये क्रमशः दसौं, बाह्रौं र सातौं हो नेपाल। यसरी मुलुकको करिब एक खर्बभन्दा बढी विदेशी मुद्रा बाहिरिएको अनुमान छ। यो तथ्यांक भारतमा अध्ययन गर्न जाने विद्यार्थीले मुलुकबाट बाहिर लगेको पैसाबाहेकको हो। भूमिगत अर्थतन्त्र सम्बन्धमा गरिएको एक अध्ययनले मुलुकमा कर छलिको अवस्था भयावह देखाउँछ। आन्तरिक राजस्व विभागले सन २०१० मा ३३२ अर्ब आयकर र करिब २० करोड अन्तशुल्क गरी जम्मा तीन अर्ब ५२ करोड कर छली निर्धारण गरी सो रकम कर छल्ने व्यक्तिबाट असुल हुनुपर्ने ठहर गरेको थियो। उक्त रकम सोही वर्षको कुल गार्हस्थ उत्पादनको ५ प्रतिशत भएको उल्लेख छ। सोही अध्ययनमा भनिएको छ सन् १९९१२००० सम्म भूमिगत अर्थतन्त्रमा १९२१ प्रतिशतले वृद्धि भयो भने सन २०००२०१० मा १६६८ प्रतिशत र सन् २०११२०१२ भने ३१७ प्रतिशतले बढेको देखाएको छ। यसले के देखाउँछ भने अर्थतन्त्रको करिब एकतिहाइ भूमिगत रहेको निष्कर्ष छ। सन् २०१३ तिर ३०६ अर्ब झुटा भ्याट विल प्रकरण र १० अर्बबराबर मूल्यका १७८ वटा बैंकिङ अपराधसम्बन्धी मुद्धाबाट पनि प्रमाणित हुन्छ कि मुलुकमा भूमिगत अर्थतन्त्र कस्तो रहेछ भन्ने। त्यसैगरी नेपाल राष्ट्र बैंकले केही समयअगाडि गरेको एक अध्ययनले भारततर्फको निर्यात र नेपालतर्फको आयातमा भन्सार मूल्यांकन औसत ३५ प्रतिशत कमी भई छली, चोरी पैठारी भएको देखाएको छ। यो कुनै वर्ष ६० प्रतिशतसम्म पुगेको अनुमान छ। भारतको भन्सारमा विल पेस गर्नुअघि भारतीय बजारमा न्यून मूल्यमा खरिद गरी न्यून बिजकिकरण हुने फरक कति हो ? वास्तविक मूल्यको आधाभन्दा कम भएको अनुमान गरिन्छ। चिनियाँ व्यापारमा भने त्यस्तो त हुँदैन तर चिनियाँ सामान ५ गुणाभन्दा बढीले बिक्री भएको अवस्था छ। त्यसैगरी अधिक विजकिकरण गरी ठूलो मात्रामा पुँजी पलायन भएको छ। जस्तो सामान आयात गर्न प्रतितपत्र खोल्ने वा वैधानिक ढंगले आयात गर्ने अनुमति लिने र त्यसका लागि चाहिने डलर सटही, सरकारले प्रदान गर्ने अनुदानसमेतका सहुलियत लिने। तर, सामान नै नल्याउने, कम ल्याउने वा धेरै परिमाण भित्रिएको देखाउन कागज मिलाउने काम गरी भारीमात्रामा पुँजी पलायन गरिएको पाइन्छ। एक अध्ययनले यस्तो कारोबार रकम मुलुकको जीडीपीको १० प्रतिशत रहेको अनुमान छ। उदारवादले व्यापारलाई अर्थतन्त्रको इन्जिन मान्छ। तर, मुलुकमा हुने यस्तो अवैध व्यापारिक कारोबारले अर्थतन्त्रमा ठूल्ठूला दलाल जन्माइरहेको तथ्य छर्लंग छ। उपरोक्त तथ्यले वैध व्यापारको गणना एकतिहाइको हाराहारी हुँदा दुईतिहाइ भने दलाल व्यापार हुने अनुमान छ। यसरी व्यापारिक क्षेत्रमा छाया अर्थतन्त्र मौलाएको छ। यसले अवैध अर्थतन्त्रले वैध अर्थतन्त्रलाई निल्न लागेको स्पष्टै हुन्छ। मुलुकमा यसरी व्यापारबाट अकुत सम्पत्ति कमाउन पाउने भएपछि वित्तीय पुँजीको रजाईं चलिरहेको छ। दलालहरू उद्योगधन्धा खोल्न, मुलुकको औद्योगिकरणमा मद्दत गर्नमा हैन व्यापारमा लगानी गरी धेरै भन्दा धेरै नाफा र छिटो भन्दा छिटो कमाउन उद्दत भएर लागेका छन्। मुलुकमा सुन तस्करी कसरी हुँदो रहेछ भन्ने एउटैमात्र उदाहरण ३३ किलो सुन तस्करीबाट नै स्पष्ट हुन्छ। सुन तस्करीमा ठूलो सेटिङ मिलाई अकुत अवैध सम्पत्ति कमाई राज्य लुट्ने काम भइरहेको छ। यसमा राजनीतिक नेतृत्व, उच्च प्रशासक, प्रहरी प्रशासनसमेतको संलग्नता नभई सम्भव हुने हुँदैन। त्यसैगरी घर जग्गाको व्यापार गरी अवैध ढंगले दलाल अर्थतन्त्र झांगिएको छ। यसमा जग्गाको कम मूल्यांकन गरी भारीमात्रामा राजस्व छलि गर्ने र जग्गाको बढी मूल्यांकन गरी कालोधनलाई सेतो बनाउने काम हुने गरेको छ। लाभकरको माध्यमबाट अवैधलाई वैध धन बनाउने काम भइरहेको छ। भ्रष्टाचार व्याप्त छ। भ्रष्टाचारी समातिएका पनि छन् तर सानासाना मात्रै। ठूलाठूला भ्रष्टाचारी समातिन सकेका छैन्न। विगतको १० वर्षे द्वन्द्वको बेलामा भएको चन्दा असुलीका कारण पनि दलाल अर्थतन्त्रलाई बढावा दिएको अनुमान गरिएको छ। त्यसबेला जथाभावी असुल गरेको पैसा घरजग्गा खरिद कार्यमा रहेको अनुमान छ। यसले पनि दलाल अर्थतन्त्रलाई बढावा दिएको छ। दलाल अर्थतन्त्र झांगिनुमा देशभित्रबाट मात्र हैन विदेशमा बस्ने गैरआवासीय नेपाली र वैदेशिक रोजगारमा काम गर्न जाने नेपालीले पनि बल मद्दत गरेका छन्। विकसित मुलुकका रहेका नेपालीले जुन देशमा रहेको हो त्यतै अर्को नेपालीलाई पैसा दिने र यता उसको परिवारबाट आफ्नो परिवारलाई दिलाउने कार्य हुन्छ। यसले विदेशी मुद्रा आर्जन नभई राष्ट्रको विदेशी मुद्रा सञ्चितिमा घाटा पुर्याउने देखिन्छ। त्यसैगरी प्रवासी नेपालीले विभिन्न देशबाट पठाएको विप्रेसनको उल्लेख्य अंश उतै रहेको अनुमान छ। दलाल अर्थतन्त्रको असर के हुन सक्छन् ? राज्यको मुख्य स्रोत नै राज्यको ढुकुटीमा नआएपछि राजस्व प्राप्तिमा कमी हुन जान्छ। अर्थात् राज्यको आय नै कमी भएपछि राज्यका तर्फबाट गरिने खर्च जस्तै, विकास निर्माण वा सामाजिक कार्यमा कमी आउँछ। राज्यले विपन्न र गरिब जनतालाई लाभ वितरण गर्न असमर्थ हुन्छ। राज्यको नियम कानुन नमान्ने प्रवृत्ति बढ्ने हुँदा कानुनी शासनको अन्त त हुँदैन भन्ने प्रश्न उठ्छ। यस्तो अवस्था भनेको राज्यको वैधानिकतामाथि नै प्रश्न आउने उठ्ने हो। नागरिकलाई राज्यका तर्फबाट प्रदान गरिने शिक्षा, स्वास्थ्य समेतका सामाजिक सुरक्षाका कार्यक्रम प्रभावित हुन पुग्छन्। राज्यको आय कम भएपछि बेरोजगारलाई रोजगारी दिन सकिन्न। रोजगार भएकाको पनि ज्याला बढ्न सक्दैन। सामाजिक सुरक्षा र पेन्सनसमेतको व्यवस्था कटौती हुन सक्छ। यी सबै स्थितिले आर्थिक असमानता बढ्छ र बैकिङ तथा वित्तीय प्रणाली ध्वस्त हुन्छ। यस्तो अवस्थामा रहेको छाया वा दलाल अर्थतन्त्रलाई नियन्त्रण गर्न प्रभावकारी बजार अनुगमन गरी करछलीलाई कुनै मोलाहिजा नगरी कारबाहीको दायरामा ल्याउनुपर्छ। त्यसैगरी प्रभावकारी श्रम बजार नियमन, अनौपचारिक क्षेत्रलाई औपचारिक क्षेत्रभित्र समेट्ने कार्य, प्रशासनिक कामकारबाही चुस्तदुरुस्त र छिटो छरितो बनाउने, निर्णय प्रक्रिया छिटो र छोटो बनाउने, करका दायारा बढाउने, करका दर सकेसम्म कम गर्ने, कर तिर्नेलाई कदर, सम्मान र पुरस्कृत गर्ने, उनीहरूलाई सामाजिक सुरक्षामा बढावा दिने, बजार सुधारका कार्यक्रम सञ्चालन, सशक्त र प्रभावकारी संरचनात्मक व्यवस्थापन र समग्रमा असल शासनको अवधारणालाई कडाइका साथ लागू गर्दा छाया वा दलाल अर्थतन्त्रलाई नियन्त्रण गर्न सकिन्छ।"
इतिहासबाट किन नसिक्ने ?,"भनिन्छ इतिहासबाट पाएको शिक्षाले भविष्य आकलन गर्न सकिन्छ। यसले बितेका घटनाको महत्त्वपूर्ण वृतान्त जान्न र बुझ्न मद्दत पुर्याउँछ। इतिहास लेखनमा नेपाली लेखकको आआफ्नै प्रकारको विशिष्टता पाइन्छ। जसमा यहाँको सभ्यताको प्रादुर्भाव भएदेखि हालसम्मकै राजनीतिक सामाजिक अवस्थाको चित्रण गरिएको हुन्छ। यहाँसम्म आइपुग्दा गौरवपूर्ण अतीत र पुर्खाको बहादुरीले हामीलाई आल्हादित बनाएको छ। अबको पुस्ताले ऐतिहासिक दर्शन र सिद्धान्त पढ्नैपर्छ। जसलाई बुझेर ग्रहण गर्दा भविष्यको मार्ग पहिल्याउन सहज हुन्छ। इतिहासले युगान्तकारी परिवर्तनसमेत गराएको छ। पटकपटक परिवर्तन हुँदा पनि यहाँको राजनीतिमा उचित व्यवस्थापनको सधैं अभाव रह्यो। नागरिकले परिवर्तनको फल प्राप्त गर्न सकेनन्। २०६२६३ मा लोकतन्त्र, शान्ति र स्थिरताका लागि आन्दोलन भएको हो। परिवर्तनपश्चात केही देशीविदेशी तत्त्वबाट जनतामा शब्दजालको षड्यन्त्र बुन्न थालियो। इतिहास बंग्याउने खेल त्यहींदेखि सुरु गरियो। परिवर्तनलाई जसले जसरी अथ्र्याए पनि सत्य शास्वत हुन्छ। उनीहरूको शब्दजाललाई विस्तारै जनताले पत्याउन छाडे। मानिसले उसको विगत थाहा पाएन भने ऊ पूर्ण हुँदैन। उसको पहिचान भनेको पितापुर्खाले देखाएको सही मार्गमा हिँड्नु हो। पुर्खाको आदर्शलाई व्यवहारमा उतार्नु उसको दायित्व बन्छ। युरोपियन इतिहासकार एवं साहित्यकार भोल्तियरले भनेका छन् इतिहास त्यो हो, जसबाट भविष्य निर्धारणका लागि आदर्शको खोजी भइरहन्छ। विगतका अनुभवले सुखी र सुरक्षित भविष्य निर्माणको अठोट लिन इतिहासले प्रेरित गर्छ। अगाडिको बाटो हिँड्न शिक्षा दिन्छ। सुगौली सन्धिबाट सत्रूलाई कहिले कमजोर ठान्नु हुँदैन भन्ने शिक्षा हामीलाई प्राप्त भयो। नेपाली राजनीतिले त्यसलाई कतिसम्म ग्रहण गर्यो त्यो बेग्लै विषय हुनजाला। सात साल होस् वा छयालीस ती परिवर्तनबाट मुलुकले विकास र समृद्धि चाहेको थियो तर आन्तरिक कलह र लुछाचुँडीले जनचाहनामा तुषारापात भयो। इतिहासले हामीलाई धेरै सिकायो, बाटो पनि देखायो तर राजनीतिले त्यसलाई ग्रहण गर्न चाहेन। ज्ञान घोकेर मात्र पाइँदैन। त्यसलाई बुझेर लिन सक्नुपर्छ। यहाँ व्यक्तिगत स्वार्थ खातिर लोकतान्त्रिक भनिएका सरकारले पनि जनआवाज बुझ्ने प्रयास गरेनन्। संघीय लोकतन्त्रको नाममा इतिहास छोप्ने मुर्खता भयो। अझै हुँदैछ। राजनीतिमा निष्ठा र इमान्दारी भइदिँदा प्रतिफल जनतामा पुग्नसक्छ। आज राजनीति स्वार्थकेन्द्रित भयो। स्वार्थी नेतृत्वबाट समाज निर्माणको कार्य बोलीमा मात्र हुन्छ,व्यवहारमा हुँदैन। यो वास्तविकता विश्व राजनीतिले प्रमाणित गरिदिएको छ। हाम्रो शक्ति र सामथ्र्यको अगाडि संसारमा अरू शक्ति फिक्का हुन्थे तर आज पुर्खाले निर्माण गरेको गौरवपूर्ण इतिहासलाई समाप्त पार्न खोजिएको छ। विगत केही वर्षदेखि यहाँ विकास र समृद्धिको नारा घनिभूत बनाइयो। पूर्वाधारबिनाको बोली गफमा सीमित हुनजान्छ। सरकारी भनाई विश्वास गर्ने हो भने अहिलेसम्म मेलम्चीको पानी तीन पटकसम्म घरघरमा आइसक्यो। झुट बोल्दा बोल्दा अब त सरकार नै थाकिसक्यो। विगत चौध वर्षदेखि यहाँ यसरी नै झुट बोलिएको छ। कोक्राको बच्चा हल्लाउँदा लैलै भनी थुमथुम्याए जस्तो मात्र गरिन्छ। इतिहासबाट सिक्न नसक्दा पहिले भन्दा अस्तव्यस्त भयो। गरिबी बढेर गयो। बेरोजगारी महारोग बन्दैछ। यहाँसम्मकी विदेशी सामु नेताहरू नै लाचार भइदिए। नागरिकको आत्मसम्मान र राष्ट्रको प्रतिष्ठामा समेत ठेस पुगेको हेक्का राखिँदैन। लम्पसार प्रवृत्तिले राजनीति नै दूषित र दुर्गन्धित भयो। नेतृत्वले दुर्गन्धलाई बासना आएको ठान्ने गर्छ। राज्यसत्ता बुझेर पनि अबुझ बन्छ। इतिहासलाई समाजविज्ञानको मूल स्रोत मानिन्छ। आज त्यसैलाई शिक्षाको मूलधारबाट पाखा लगाइयो। यसको अध्ययनले युवामा राष्ट्रप्रेम जागृत गराउँछ। संकुचन हटेर जान्छ। फराकिलो विचारले ठाउँ लिन्छ। भ्रम र यथार्थबीचको फरक छुट्याइदिन्छ। यहाँ छद्मभेषीहरूद्वारा इतिहास बंग्याउन भरपुर कोसिस भयो। त्यही प्रवृत्तिले राष्ट्रिय विभूतिप्रति कटाक्ष गरेको अद्यपि सुन्न पाइन्छ। राजनीतिमा भ्रष्ट र माफियाको पहुँचलाई जबसम्म विस्थापित गरिँदैन तबसम्म यहाँ यस्तै हुन्छ, जुन भइरहेको छ। दम्भी सत्ताले देशभन्दा स्वार्थलाई प्राथमिकतामा राखेको हुन्छ। विशेषगरी साम्यवादी सत्ताकब्जाको अभीष्ट पूरा गर्न राष्ट्रवादको नारा बढी नै उचाल्छन्। उनीहरूले सत्ताबाहेक अरू केही देखेको हुँदैन। यो इतिहासले उजागर गरेको तथ्य हो। यहाँ पनि त्यही सिद्धान्तले काम गरेको भान पर्दैछ। हालै चितवनलगायत देशका विभिन्न ठाउँमा निस्किएको जनसागरलाई सरकारी पक्षबाट भएको अपमान र दुव्र्यवहारले त्यसैको पुष्टि गर्छ। यहाँ प्रतिपक्ष पनि असली राष्ट्रवाद भन्दा छद्म राष्ट्रवादमै रमाएको छ। लोकतान्त्रिक आन्दोलनका शिखर पुरुष बीपी कोइरालाले भनेका छन् कांग्रेसले जुन दिन राष्ट्रियता छोड्छ त्यही दिनदेखि उसको अन्त्यको प्रारम्भ हुन्छ। आज कांग्रेस त्यस्तै भएको छ। उसले आफ्ना मूल्यमान्यता र आदर्श त्यागीसक्यो। साम्यवादीको प्रवक्ताको रूपमा आफूलाई उभ्याएको छ। त्यत्रो नाकाबन्दी भयो उसको आफ्नो विचार बाहिरिएन। धर्म संस्कृति र सभ्यतामाथि प्रहार हुँदा मूकदर्शक बन्छ। यो तमाम यथार्थबाट पृथक बस्ने हो भने कांग्रेसको छुट्टै चिनारी के हो ? अब त ऊ यो प्रश्नबाट समेत निरुत्तर भएको छ। सक्षम र स्वार्थरहित नेतृत्व हुँदा राम्रो काम गर्न कुनै वादले छेक्दैन। सोह्रौं सताबदीमा फिलिप द्वितीयको नेतृत्वमा स्पेनले चमत्कारी विकास गर्यो। त्यतिबेला युरोपमा स्पेन मात्र समृद्ध र शक्तिशाली देश कहलाइन्थ्यो। यहाँ पनि सक्षम र स्वार्थरहित नेतृत्व आउने हो भने प्रगति अवश्य हुन्छ। जसको पछिल्लो दृष्टान्त मित्रराष्ट्र भारतमा नरेन्द्र मोदीको आगमनलाई लिन सकिन्छ। राजनीतिमा युवाको महत्त्वपूर्ण भूमिका हुन्छ। यहाँ पनि राजनीतिमा केही युवा प्रवेश भएकै हुन्। उनीहरूबाट केही होला भने जनअपेक्षा थियो। आज उनीहरूलाई नै कमजोर पारियो। यहाँको नृेतत्वले इतिहासबाट सिक्ने सामान्य चेष्टासम्म गरेन। सिरियामा पसलको सानो विवाद हुँदा आज त्यत्रो नरसंहार भएको छ। लोकतन्त्र मात्र भनेर हुँदैन। यसका सञ्चालक नागरिक चाहनाअनुसार रुपान्तरित हुनुपर्छ। यहाँ त्यस्तो देखिँदैन। गोकुल बास्कोटाहरू सडकमा देखिएको नागरिकको भीडलाई भेडा बाख्राको नाटक भन्दैछन्। सन् १९८९ मा रोमानियाको अत्याचारी कम्युनिस्ट शासक निकोलाई चाउसेस्कुले सडकमा देखिएको नागरिकको भीडलाई नाटक मञ्चन नै भनेका थिए। उनले त्यो जनउभार कुल्चिने धृष्टता गरे। उनको अहंकारी वाणी बाहिरिन नपाउँदै जनताको भीड जनसागरमा रुपान्तरित भयो। त्यही भीडले सदाका लागि कम्युनिष्ट निरंकुशता उखेलेर फ्याँकिदियो। अन्त्यमा चाउसेस्कु र उनकी पत्नीको जीवनलिला पनि समाप्त भयो। दम्भी शासकले नागरिकलाई जहिल्यै पनि दास ठानेका हुन्छन्। यहाँ पनि राज्यले त्यस्तै ठानेको आभास हुँदैछ। हामी के हौं ? कसरी यहाँसम्म आइपुग्यौं ? हाम्रो अस्तित्वको संरक्षण कसरी भयो ? यावत् प्रश्नको उत्तर इतिहासबाट मात्र प्राप्त हुन्छ। कुनै समय यस्तो थियो हाम्रो शक्ति र सामथ्र्यको अगाडि संसारमा अरू शक्ति फिक्का हुन्थे तर आज पुर्खाले निर्माण गरेको गौरवपूर्ण इतिहासलाई समाप्त पार्न खोजिएको छ। संसारमा बहादुरीको उपनामबाट चिनिएको नेपाली सेनामा समेत अहिले छद्म राजनीति भित्त्याउन खोजिँदैछ। जन्म दिने मातापिताप्रति कुनै पनि सपूत छोराले दुःख वा हैरानी दिँदैन। माता पिताको आदर्शबाट उसको जीवन सफल हुन्छ। झुटको पर्दाले त्यतिबेलासम्म छोप्न सकिन्छ जतिबेलासम्म नागरिकमा यथार्थ जागरण हुँदैन। जब जनताले धरातलीय यथार्थ बुझ्न थाल्छन् तब छद्मभेषीहरूको नांगो नाच इतिहासले धुलोमा मिलाइदिन्छ। यही शिक्षा र आदर्श हामीलाई हाम्रा ऐतिहासिक दस्ताबेजले दिएको छ।"
संघीयताको सकस,"हालै प्रादेशिक राजधानी बुटवलमा एउटा विमर्श कार्यक्रम सम्पन्न भयो। अक्सर राष्ट्रिय महत्त्वका विषयमा गरिने छलफल, विचारविमर्श अनि गन्थनमन्थन काठमाडौंमै केन्द्रित हुने गरेको छ। सायद काठमाडौंको बहुआयामिक केन्द्रीयताले यस्तो केन्द्रीयतालाई सहज पनि ठान्ला। यद्यपि बौद्धिकतातर्फ वामे सर्दै गरेको बुटवलमा विमर्श संस्कृतिलाई स्थापित गर्न नेपाल संवाद मञ्चको प्रादुर्भाव भएको छ। त्यही मञ्चले गतसाता हाम्रो संघीयता किन सकसमा पर्दैछ ? भन्ने सवालमा संघीयता एवं सुशासनसम्बन्धी विज्ञ डा मुक्ति रिजालसँग विमर्श सम्पन्न गर्यो। बुटवलका सक्रिय लेखक, पत्रकार, अध्येता, सामाजिक अभियन्ता तथा राजनीतिकर्मीबीच सम्पन्न विमर्शमा संघीयता सकसमा पर्नुका कारण खोतल्ने प्रयत्न भयो। बजारमा संघीयताले प्रशासनिक खर्च बढाएकोप्रति तीव्र असन्तुष्टि पोखिँदैछ। जान्ने बुझ्नेहरू पनि यसको जटिलताबारे भन्दा सतही रूपले प्रशासनिक पक्षको टिप्पणीमै रमाइरहेका छन्। आम नागरिकमा भने संघीयताले हर्ष न विस्मात को अवस्था सिर्जना गरिदिएको छ। अनि गाउँघरदेखि सहरबजारसम्म एउटा अनुत्तरित प्रश्नले घर गरेको छ, आखिर यो संघीयताले के दियो ? अनि कहिलेसम्म टिक्छ ? संघीयता त्यस्तो कुनै अद्भूत शासनपद्धति थिएन, जसले सबैलाई भौतिक रूपमा केही न केही देओस् ! अनि संघीयता सबै समस्याको समाधान गर्ने जादुको छडी पनि थिएन। यो एउटा शासनपद्धति थियो र हो। हामी केही ऐतिहासिकता र आवश्यकताबीच संघीय शासनपद्धति अवलम्बन गर्ने निष्कर्षमा पुगेका हौं। त्यसैले संघीयताबारे जुन ढंगको सघन विमर्श हुनुपर्दथ्यो, सुरुदेखि नै त्यो हुन सकेन। अनि संघीयताको बहस बरालिन गयो। राजनीतिक पार्टीहरूले आफ्नो पार्टी लाइनअनुसार हुन्छ या हुन्न को बहसमै दसक बिताइदिए। संघीयताको बहुआयामिक पक्षबारे विमर्शै भएन। यसको जटिलता र सम्भावनाबारे नागरिकलाई दीक्षित नै गरिएन। संघीयता कार्यान्वयनमा ल्याउँदा सामाना गर्नुपर्ने जटिलताबारे पटक्कै सोचिएन। ठूला मूलधारका राजनीतिक पार्टीहरूले संघीयताको राजनीतिक लाभ मात्रै लिए। तिनले आफ्ना हजारौं नेता कार्यकर्तालाई रोजगारी दिएका छन्। स्थानीय तहको वडादेखि पालिकाहुँदै प्रदेश र संघीय संसद्सम्म जनप्रतिनिधिहरू बहाल छन्। यी सबै तहमा ठूला भनिने पार्टीहरूकै हालीमुहाली छ। एकै पटक हजारौं बेरोजगार राजनीतिकर्मीहरूलाई व्यस्त बनाउनु भनेको निकै ठूलो राजनीतिक लाभ हो। त्यही लाभकै कारण संघीय गणतान्त्रिक व्यवस्थाको वैचारिक मूल्य स्थापित गर्ने सवालमा भूमिकाबिहीन भएको पूर्व एमाले पार्टी नै अहिले सत्ताको हालिमुहालीमा छ। फलस्वरूप त्यो पार्टीले अझै पनि यो परिवर्तनको अन्तर्यमा गएर यसको वैचारिक मूल्यको अपनत्व ग्रहण गर्न सकेको छैन वा चाहेको छैन। जुन मूल्यको सिर्जना गर्न आफ्नो भूमिका हुँदैन, त्यसलाई स्थापित गर्न कसैले पनि मरिहत्ते गर्दैन। अहिलेको नयाँ राज्यव्यवस्थासँगै अंकुराउन थालेको वैचारिक मूल्यलाई संस्थागत गर्दै आम नागरिकको भावना र चाहनाअनुरूप शासनसत्ता सञ्चालन गर्ने सवालमा सत्ताधारी दलबाट देखिएको उदासीनतामा पनि यही कुरा प्रतिबिम्बित हुन्छ। अहिलेका प्रधानमन्त्री केपी ओली त झन् कुनैबेला अहिलेको राज्य व्यवस्थाको वैचारिक मूल्य स्थापित गर्न सडक संघर्ष चल्दै गर्दा बालकोटस्थित निवासमा बसेर खिसिटिउरी गरिरहेका भेटिन्थे। अहिले यो व्यवस्थाबाट उनी नै सबैभन्दा बढी राजनीतिक लाभ लिने हैसियतमा पुगेका छन्। अहिलेको बदलिएको राजनीतिक व्यवस्था संस्थागत हुन र नयाँ राजनीतिक मूल्य सिर्जना हुन नसक्नुको सबैभन्दा ठूलो सकस नै यही हो। समाजमा अर्थराजनीतिक परिवर्तनका केही निश्चित आधारहरू हुन्छन्। हाम्रो पछिल्लो राजनीतिक परिवर्तनको आधार नागरिकको छनौट र सहभागिता नै हो। राजनीतिक संघर्षबाट प्राप्त उपलब्धिको कार्यान्वयनका क्रममा नागरिकको सहभागिता र खबरदारी आवश्यक हुन्छ। यसका लागि लोकतन्त्रलाई अझ बलियो बनाउनुपर्छ। तर, शक्तिमा पुगेका पार्टी र तिनका नेतृत्वले लोकतन्त्रलाई आफ्नो व्यक्तिगत, समूहगत या दलगत आवश्यकता पूरा गर्ने माध्यम बनाइदिए। परिणामतः लोकतन्त्रमा नागरिक खबरदारी, सचेतना र दलीय जवाफदेहिता नासियो। अनि त चुनावमा प्राप्त मतादेशलाई अधिनायकवादको डण्डा बर्साउने लाइसेन्स ठानियो। यस्तो प्रवृत्तिले न त लोकतान्त्रिक संस्थाहरू नै जन्मिन्थ्यो, न त परिवर्तन नै संस्थागत हुन्थ्यो। यस्तो हैकमवादी प्रवृत्तिले केवल लोकतन्त्रलाई कमजोर बनाउँदै छ। कमजोर लोकतन्त्रको जगमा व्यवस्था बदवालका वैचारिक मूल्यहरू स्थापित हुने कुरै भएन। अहिले गाउँघरतिर संघीयताप्रति असन्तुष्टि पोख्नेहरूको जमात बढ्दै छ। तर, ती सबै अवधारणा अहिले स्थानीय तहदेखि प्रदेश हुँदै संघीय जनप्रतिनिधिको खर्चालु प्रवृत्ति र सुविधाभोगी आचरणलाई आधार बनाएर निर्माण भएका हुन्। संघीयताले नागरिकको तहसम्म जे डेलिभर गर्नुपर्दथ्यो, त्यतातिर भन्दा पनि जनप्रतिनिधिले के र कस्तो राजनीतिक लाभ लिन सक्छन्, सत्ताधारीले त्यसैलाई महत्त्व दिए। त्यसैले नागरिकको तहबाट हेर्दा यो खर्चिलो र भडकिलो देखिन गएको छ। यसलार्इं कसरी मितव्ययी बनाउने ? कसरी दिगो बनाउने ? कसरी नागरिकलाई सेवासुविधा डेलिभर गर्ने ? संघीयतालाई संस्थागत गर्न यी आधारभूत प्रश्नको उत्तर खोजिनुपर्छ। खासगरी संघीयता रोज्नुको दुई राजनीतिक कारण र एउटा आर्थिक कारण छन्। पहिलो, मुलुकको एकात्मक केन्द्रीकृत शासनप्रणालीको विकल्पको रूपमा संघीयतालाई अंगीकार गरिएको हो। दोस्रो, पृथ्वीनारायण शाहको राज्यविस्तारको वरपरबाट सुरु भएको ऐतिहासिक विभेद र उत्पीडनलाई सम्बोधन गर्दै पिछडिएका वर्ग, क्षेत्र, लिंग, जाति, भाषा र धर्मका नागरिकलाई समान राजनीतिक पहुँच निर्माण गर्दै समावेशी राज्य बनाउन। अनि तेस्रो, आर्थिक कारण भनेको समावेशी र समतामूलक आर्थिक विकास हो। यसका लागि संघीयतामा प्रदेशहरू निर्माण गर्ने आधारको रूपमा पहिचान र सामथ्र्यलाई निर्धारण गरियो। तर, राज्य पुनर्संरचना गर्दा केवल चुनावी क्षेत्र विभाजनजस्तो गरी प्रदेशहरूको सीमा निर्धारण गर्ने काम भयो। त्यहींबाट गडबडी सुरु भएको हो। अझ उदेकलाग्दो कुरा त के छ भने नयाँ संविधान बन्दाताका प्रदेश तथा स्थानीय तहहरूको सीमा निर्धारण गर्दा हामी राज्यको पुनर्संरचना गर्दै छौं भन्ने कुरालाई नै बिर्सिइयो। खराबी व्यवस्थामा हैन, पात्रमै खोज्नुपर्छ। खराब पात्रलाई पाखा लगाएर सही पात्रलाई शासनसत्तामा पुर्याउनु नै संघीयताको सकसको सबैभन्दा उपयुक्त उपचार हो। हामी नागरिकले अब यतातिर सोच्ने कि ? ठूला पार्टीका ठूला नेताहरूको निर्वाचन क्षेत्रलाई सुनिश्चित गर्दै स्थानीय तह, निर्वाचन क्षेत्र तथा प्रदेशहरूको सीमा निर्धारण गरियो। कुनै सिद्धान्तबिना लहडको भरमा गरिएको सीमा निर्धारणले पुनर्संरचना हैन, केवल प्रशासनिक विभाजनलाई नै स्थापित गर्ने काम गर्यो। त्यहींबाट संघीयता कार्यान्वयनमा सकस पैदा भएको हो। त्यसैले सबैभन्दा सकसको विषय संघीयता कार्यान्वयन गर्ने सिटमा बसेकाहरूले यसको मर्म र भावनालाई आत्मसात् गर्न नसक्नु नै हो। जबसम्म सत्तासीनहरूले गम्भीरतापूर्वक यसको अपनत्व लिँदैनन्, बदलिएको व्यवस्था स्थापित हुन सक्दैन। केही दिनअघि नेपालमा जारी रहेको संघीयताको अभ्यासप्रति असन्तुष्टि जनाउँदै सत्ताधारी दल नेकपा डबल का एक अध्यक्ष पुष्पकमल दाहाल प्रचण्डले संघीयताको विरुवा नै गलत रूपले उम्रिएको भन्दै टिप्पणी गरेका थिए हामीले रोपेको एउटा थियो, उम्रिन अर्कै खोज्दैछ। रोपेको चिज जस्तो उम्रिनु पथ्र्यो त्यस्तो उम्रिएको छैन। प्रचण्डको उक्त अभिव्यक्तिमा असन्तुष्टिको स्वर स्पष्ट छ। यद्यपि बिर्सिन नहुने कुरा चैं अहिलेको संघीय स्वरूपमा संविधानमार्फत विरुवा रोप्ने मुख्य व्यक्ति उनी नै हुन्। प्रचण्डको उक्त अभिव्यक्तिमाथि पूर्व प्रधानमन्त्री बाबुराम भट्टराईले ट्वीटमार्फत प्रतिक्रिया दिँदै राज्य पुनर्संरचना समिति र आयोगले पहिचानसहित १० प्रदेशको संघीयताको बीउ सिफारिस गरेकोमा पञ्चायती विकास क्षेत्र मोडेलको ७ प्रदेशको बीउ रोपिएकाले अहिले त्यै फलेको जनाए। हो, यहाँनेर बुझ्नुपर्ने के हो भने संघीयताको साँचो अभ्यासका लागि सही पात्र शासनसत्तामा पुग्नै सकेको छैन। जबसम्म सही पात्र त्यहाँ पुग्दैन, यसको सफल कार्यान्वयन सकसपूर्ण नै हुनेछ। तथापि हामीले संघीयतालाई नै गाली गरेर यसको क्षतिपूर्ति पाउन सक्दैनौं। पात्रहरू खराब भएकै कारण व्यवस्थामा आएको बदलावलाई खराब भन्न मिल्दैन। संघीयतासहितको समावेशी विकास यो देशको समृद्धिको मार्गचित्र हो। खराबी व्यवस्थामा हैन, पात्रमै खोज्नुपर्छ। खराब पात्रलाई पाखा लगाएर सही पात्रलाई शासनसत्तामा पुर्याउनु नै संघीयताको सकसको सबैभन्दा उपयुक्त उपचार हो। हामी नागरिकले अब यतातिर सोच्ने कि ?"
संवैधानिक निकायलाई अलार्म,"संवैधानिक अंगहरू सरकारको निगरानीमा रहनुपर्ने हो भने सरकारको कामको परीक्षण कसरी गर्न सक्छन् ? संविधानका आधारभूत सिद्धान्तहरू विकसित गर्न संयुक्त राज्य अमेरिकाको संविधान निर्माणमा प्रमुख भूमिका खेल्ने जेम्स मैडिसन, अलेक्जेन्डर हैमिल्टन, जोन जे, थोमस जेफर्सनहरूको ज्यादै ठूलो योगदान छ। उनीहरूबाहेक फ्रेन्च दार्शनिक मन्टेस्क्यू र रूसोका लेखहरूले निरंकुशता रोक्न र वैयक्तिक स्वतन्त्रताको रक्षा गर्न विविध सिद्धान्तहरूको वकालत गरेका थिए। झन्डै अढाइ शताब्दीअघि उनीहरूले प्रतिपादन गरेका सिद्धान्तहरू आधुनिक संविधानवादीको लागिसमेत मूल मन्त्र जस्तै बनेका छन्। मन्टेस्क्यूको शक्ति पृथकीकरणको सिद्धान्तले राज्यका विभिन्न विभागहरूको काम र शक्ति एउटै विभागमा केन्द्रित गरियो भने निरंकुशताको जन्म हुने हुँदा शक्तिको बाँडफाँटमा जोड दिएका थिए। जेम्स मैडिसनले यसको अझ विस्तृत व्याख्या गर्दै आफ्नो फेडरालिस्ट पेपरमा लेखेका थिएमानिस देवदूत भए सरकारको आवश्यकता नै पर्ने थिएन, देवदूतले मानिसको शासन गर्ने भए आन्तरिक र बाह्य नियन्त्रण चाहिने थिएन। तर, मानिसले मानिसमाथि शासन गर्ने सरकार बनाउँदा अप्ठेरो के हुन्छ भने पहिले सरकारलाई शासन गर्न सक्षम बनाउनुपर्छ भने अर्कोतर्फ सरकार आफैं नियन्त्रित हुन वाध्य बनाइनुपर्छ। यिनै सिद्धान्तहरू आधुनिक लोकतान्त्रिक संविधानका आधार स्तम्भ बनेका छन्। संवैधानिक अंगहरू राज्यका तीन मुख्य शाखा हुन जसको क्षेत्राधिकार संविधानले नै स्पष्ट गरिदिएको हुन्छ। यी तीन अंग आआफ्ना अधिकार प्रयोग गर्न स्वतन्त्र हुनुपर्छ र यसमा अन्य अंगको हस्तक्षेप हुनु हुँदैन भन्ने शक्ति पृथकीकरणको मान्यता रहेको छ। तीन अंगहरूमा देखिन सक्ने निरंकुश शैलीलाई नियन्त्रण गर्न एकले अर्कोलाई नियन्त्रण र सन्तुलन गर्न सक्ने संवैधानिक प्रावधानहरू राखिने गरिन्छ। यसबाट संवैधानिक सन्तुलनचक्र (व्यालेन्स ह्विल) को रूपमा स्वनियन्त्रित र स्वसंयमित रूपमा कार्य गर्दछन् यसबाहेक संविधानले अन्य स्वतन्त्र संवैधानिक निकायहरूको व्यवस्था पनि गरेको हुन्छ। यी निकायहरूको व्यवस्था संविधानमा नै गरिएको हुन्छ। संविधानबाट नै आफ्नो शक्ति प्राप्त गरेका हुन्छन्। यहाँ के बुझ्न जरुरी छ भने संवैधानिक निकायहरू कानुनद्वारा निर्मित संस्थाहरू (स्टाट्युटरी बडिज) भन्दा कार्यात्मक स्वायत्तता र हैसियतमा धेरै माथि हुन्छन्। संवैधानिक अंगहरूले शासकीय शक्तिको बाँडफाँट गर्दछन् भने संवैधानिक निकायहरूले कार्यकारीलाई आत्मसंयमित र नियन्त्रित हुन वाध्य पार्दछन्। जहाँ यी अंग र निकायहरू प्रभावकारी हुन्छन् त्यहाँ व्यक्तिका मौलिक हक अधिकार बढी संरक्षित हुन्छन्। संवैधानिक निकायको कार्यक्षेत्र बृहत राज्य शक्ति विभाजनमा कार्यकारिणीभित्रकै मानिएकाले यी संस्थाहरूले राम्रो कार्यसम्पादन गर्दा सरकार सफल हुने र विपरीत स्थितिमा सरकार बदनाम हुने गर्दछ। लोकतान्त्रिक शासन व्यवस्था भएका देशहरूको सफलताको पहिलो सर्त नै यी संस्थाहरूको स्वायत्तता र प्रभावकारितालाई लिने गरिन्छ। अमेरिकी संविधान निर्माता स्वतन्त्रताप्रति यति संवेदनशील थिए कि शक्ति वितरण विभिन्न पद र संस्थाहरूमा गरेर सीमित सरकारको अवधारणामा सहमति गरेका थिए। मैडिसनले सरकारको संरचनासम्बन्धी एक लेखमा भनेका थिए एकात्मक गणतन्त्रमा जनताले समर्पण गरेको शक्ति एकल सरकारमा दिइन्छ र सरकारको यो शक्तिलाई विभिन्न विभाग र विशिष्ट संस्थाहरूमा बाँडफाँट गरिन्छ। अमेरिका जस्तो संघात्मक गणतन्त्रमा जनताले सुम्पेको शक्तिलाई पहिले दुई सरकारका तहहरूमा वितरण गरिन्छ र यसरी वितरीत शक्तिलाई पुनः फरक विशिष्ट संस्थाहरूमा वितरण गरिन्छ। लोकतान्त्रिक गणतन्त्रमा सबै शक्ति जनताबाट प्राप्त हुने, यसको प्रयोग जनताकै निगरानीमा निश्चित अवधिसम्म गर्न सकिने र यसलाई पनि सीमित व्यक्तिको हातमा नदिई धेरै हातहरूमा वितरण गरिन्छ। ह्यामिल्टनको भनाइमा मानिस प्राय अवसर पाइनासाथ स्वच्छ खेल खेल्दैन, बरु अवान्छित आग्रह राख्न थाल्छ। त्यसैले शक्तिमा रहनेहरूको गल्ती र छलछाम (इरर एन्ड इम्पोजिसन) तथा शक्तिको दुरुपयोग रोक्न कार्यकारीदेखि सबै राज्यका अंगहरूलाई नियन्त्रण र सन्तुलनमा राख्न आवश्यक हुन्छ भन्ने संविधानविद्हरूको तर्क छ। अन्यथा जनताको स्वतन्त्रतालगायतका मौलिक हकहरूको रक्षा पनि हुँदैन र सार्वजनिक पदाधिकारीहरू निरंकुश हुने खतरा रहन्छ। नेपालको संविधान लोकतान्त्रिक मूल्यमान्यताको कसीमा उत्कृष्ट मानिन्छ। शक्तिको पृथकीकरणका साथै राज्यका तीन अंगहरूको स्वेच्छाचारितामाथि अंकुश लगाउन नियन्त्रण र सन्तुलनको प्रभावकारी व्यवस्था हाम्रो संविधानले गरेको छ। यसबाहेकका स्वतन्त्र संवैधानिक निकायहरूको व्यवस्था गरिदिएर ती निकायका काम, कर्तव्य र अधिकारको व्यवस्था पनि संविधानमै गरिएको छ। यसो गर्नुको आशय नै कार्यकारिणीको अनुचित दबाब थेग्न सक्ने बनाउनु हो। यी निकायका पदाधिकारीलाई प्लेजर अफ दि गभर्नमेन्ट मा हटाइने वा राख्ने नभई संसद्को दुईतिहाइले मात्र महाभियोग पारित गरेर हटाउनुपर्ने कठोर व्यवस्था राख्नुको अभिप्राय नै सरकारको कोपभाजनबाट सुरक्षा दिनु हो। यसका पदाधिकारीले अन्य सरकारी नियुक्ति लिन नपाउने प्रावधान संविधानमा राखेर भविष्यको कुनै पनि प्रलोभनमा पर्नबाट जोगाएको देखिन्छ। लोभले भय सिर्जना गरिदिन्छ, भयग्रस्त मानसिकता निष्पक्ष कार्यसम्पादनका लागि अवरोधक हो। तर, संवैधानिक प्रावधानहरू यी निकायको स्वतन्त्रताका लागि पर्याप्त आधार होइनन्। यसका लागि सक्षम कानुनलगायत अन्य आधारहरू पनि सकारात्मक हुन जरुरी छ। स्वतन्त्र निकायका लागि केही मान्य पूर्वसर्त छन् जसको कसीमा यी संस्थाहरू कति स्वतन्त्र छन् परीक्षण गर्न सकिन्छ। पहिलो सर्त कानुनी हैसियतलाई लिइन्छ। देशको संविधानमा नै अनतिक्रम्य हुनेगरी भूमिका तोकिएको हुन्छ। संविधानअन्तर्गत बन्ने कानुनमा यसलाई अझ व्यवस्थित हुनेगरी सारवान र प्रक्रियाहरू उल्लेख हुनुपर्छ। दोस्रो सर्त भनेको प्रशासनिक स्वायत्तता हो। स्वतन्त्र संवैधानिक निकायहरूलाई आफ्नो प्रशासन सञ्चालन गर्न एक हदसम्मको स्वायत्तता दिइएन भने आफ्ना नीति र कार्यक्रम सञ्चालन गर्न कठिन हुन्छ। कर्मचारीहरू यी निकायप्रति भन्दा आफ्नो तालुक निकायप्रति जवाफदेही हुने वातावरण बन्यो भने स्वतन्त्र निकाय नाम मात्रका हुन पुग्छन्। अर्को पूर्वसर्त भनेको आर्थिक स्वायत्ततालाई लिइन्छ। स्वतन्त्र संवैधानिक निकायलाई अन्य निकायलाईभन्दा आर्थिक स्वायत्तता दिनुपर्छ अन्यथा बजेटको अनावश्यक नियन्त्रणद्वारा यी संस्थालाई प्रभावमा पार्ने सम्भावना रहन्छ। त्यसैले यी संस्थाको खर्च रकमलाई संविधानमा नै मतदान नहुने (नन् भोटेवल) प्रावधान राख्ने गरिन्छ। अर्को महŒवपूर्ण पक्ष भनेको संवैधानिक निकायहरूको जवाफदेहिता हो। यी निकायहरू सरकारप्रति उत्तरदायी हुँदैनन्। उनीहरूको उत्तरदायित्व जनताको प्रतिनिधिको थलो संसद्प्रति हुने गर्छ र अन्तिम उत्तरदायित्व संविधान र नागरिकहरूप्रति हुनुपर्छ। बाह्य धारणाले पनि यी निकायहरूको स्वतन्त्ररूपमा कार्य गर्न वातावरण र दबाब सिर्जना गर्छ। यी निकायहरूको स्वच्छतालाई आन्तरिक र बाह्य दुवै सरोकारवालाबाट स्वीकारियो भने कसैले हस्तक्षेप गर्न खोजे पनि यिनीहरूले नै प्रतिरोध गर्न सक्छन्। अन्तर्राष्ट्रिय मान्यता पनि अर्को सर्त हो, जसले स्वतन्त्ररूपमा काम गर्न सघाउँछ। लेखा परीक्षणसम्बन्धी अन्तर्राष्ट्रिय संस्था, मानव अधिकारसँग सम्बन्धित राष्ट्रिय अन्तर्राष्ट्रिय संस्थाहरू, भ्रष्टाचार नियन्त्रणमा काम गर्ने अन्तर्राष्ट्रिय संस्थाहरूले आआफ्ना परिसूचक र मानदण्डहरू विकसित गर्ने गर्छन् र यसमा खरो उत्रिएको संस्थाको कामलाई प्रत्यक्षपरोक्षरूपमा बल पुर्याइरहेका हुन्छन्। आन्तरिक सक्षमता भएन भने जतिसुकै अधिकार दिए पनि प्रतिफल दिन नसक्ने हुँदा यसले पनि यी निकायको भूमिकामा असर पर्छ। संवैधानिक निकायले हालसम्म प्राप्त गरिरहेका सीमित प्रशासकीय र आर्थिक स्वायत्तता वा अधिकारलाई सुविचारितरूपमा संकुचन गर्न खोजिएको देखिन्छ। नेपालका संवैधानिक निकायहरू आफ्नो संवैधानिक भूमिका निभाउन कति स्वतन्त्र र सक्षम छन् भन्ने समीक्षा उल्लिखित पूर्वसर्तहरूका आधारमा गर्नुपर्ने हुन्छ। तर, दुःखका साथ भन्नु परेको छ कि स्थिति नकारात्मकतिर जाँदैछ। संविधानले निर्दिष्ट गरिदिएका जिम्मेवारी प्रभावकारी रूपमा सम्पादन गर्न आवश्यक कानुन बन्ने क्रममा यी निकायलाई परोक्षरूपमा कमजोर बनाउन खोजिँदैछ। संवैधानिक निकायले हालसम्म प्राप्त गरिरहेका सीमित प्रशासकीय र आर्थिक स्वायत्तता वा अधिकारलाई सुविचारितरूपमा संकुचन गर्न खोजिएको देखिन्छ। संविधानले संवैधानिक निकायहरूको प्रशासनिक खर्चसम्बन्धी बजेटलाई सञ्चित कोषमाथि व्ययभार हुने स्पष्ट बोलेको छ, तर एउटा सरकारी विभागको जस्तो सामान्य खर्चमा पनि अर्थ मन्त्रालयको स्वीकृति लिनुपर्ने गरी कानुनी व्यवस्था गरिँदैछ। हो, तोकिएको सिलिङभन्दा माथिको बजेट माग भएको अवस्थामा वित्तीय स्थिति हेरेर अर्थ मन्त्रालयले आफ्नो अधिकार प्रयोग गर्नु स्वीकार्य हुन सक्छ। हालसम्म लोक सेवा आयोगले परीक्षासम्बन्धी खर्च आफ्नै निर्णयले प्रचलित कानुनको प्रक्रिया पूरा गरी खर्च गर्ने कानुनी व्यवस्था थियो। निर्वाचन आयोगले भैपरी आउने शीर्षकअन्तर्गतको रकम अर्थ मन्त्रालयको स्वीकृतिबिना खर्च गर्न सक्दथ्यो, हालै केही नेपाल ऐन संशोधन गर्ने ऐनद्वारा यो अधिकार खोसिएको छ। यी निकायहरूलाई यो अधिकार दिनुको अर्थ आफ्नो भूमिका निभाउन घुमाउरो प्रक्रियामा जान नपरोस् भन्ने नै हो भने सर्वसञ्चित कोषमाथि व्ययभार हुने खर्चमा सरकारले हस्तक्षेप गर्न नहुने मान्यता पनि हो। यस्तो सामान्य विषयमा समेत सरकारले सानो चित्त राखेको देखिन्छ। संवैधानिक निकायको सीधा उत्तरदायित्व संसद्प्रति हुने व्यवस्था यस्ता निकायको व्यवस्था गर्ने प्राय सबै देशका संविधानमा गरिएको देखिन्छ। नेपालको संविधानमा समेत यी निकायको उत्तरदायित्व संसद्प्रति हुने र संसदीय समितिहरूले प्रतिवेदनलगायतका विषयमा अनुगमन गर्न सक्ने प्रावधान राखिएको छ। यसबाहेक संविधानप्रति र अन्तिमरूपमा नागरिकहरूप्रति उत्तरदायी हुनुपर्ने कुरा अन्तरनिहीत नै छ। कार्यकारीप्रति प्रत्यक्षपरोक्षरूपमा उत्तरदायी बनाउन खोजियो भने यसले सन्तुलन चक्र त खलबलिन्छ नै संविधानको उल्लंघन र लोकतन्त्र नै कमजोर हुने खतरा बढ्छ। नेपालमा विडम्बना नै भन्नुपर्छ हाम्रा विधिनिर्माता यसमा त्यति गम्भीर देखिएनन्। यसको उदाहरण हो हालै प्रतिनिधिसभाबाट पारित आर्थिक कार्यविधि र वित्तीय उत्तरदायित्व सम्बन्धी ऐन। उक्त ऐनमा संवैधानिक निकायका प्रमुखहरूलाई आर्थिक मामिलामा प्रधानमन्त्रीले निगरानी गर्ने व्यवस्था राखिएको छ। संवैधानिक अंगहरू सरकारको निगरानीमा रहनुपर्ने हो भने सरकारको कामको परीक्षण कसरी गर्न सक्छन् ? महालेखाले कति निर्भिक भएर सरकारी आम्दानी खर्चको लेखापरीक्षण गर्न सक्ला ? अख्तियारले नेतृत्वमा रहने पदाधिकारीको भ्रष्टाचारको छानबिन गर्नुपर्यो भने कति सहज होला ? लोक सेवा आयोगलाई कर्मचारीतन्त्रमा योग्यता प्रणाली स्थापित गर्न कति अप्ठेरो पर्ला ? यस्ता संवेदनशील विषयमा जनप्रतिनिधिको थलो संसद् बढी नै चनाखो हुनु पर्दथ्यो। संवैधानिक निकायहरूसम्बन्धी नयाँ संविधानअनुरूप हुनेगरी ऐन बन्ने क्रममा छन्। तर, संसद्मा सरकारबाट विधेयक प्रस्तुत गर्दा यी निकायको परामर्शअनुरूप त गरिएन नै संविधान, मान्य सिद्धान्त, अन्तर्राष्ट्रिय संयन्त्रविपरीत भएको भन्ने टिप्पणी भइरहेको छ। मानव अधिकार आयोग ऐनको संशोधनका प्रावधानलाई लिएर राष्ट्रिय र अन्तर्राष्ट्रिय स्तरमा नकारात्मक प्रतिक्रिया आइरहेको देखिन्छ। अख्तियार दुरुपयोग अनुसन्धान आयोग ऐनको संशोधनमा मन्त्रिपरिषद्को निर्णय अख्तियारको कार्यक्षेत्र बाहिर राख्ने विधेयक मस्यौदा संसद्मा पेस हुँदैछ भन्ने कुरा बाहिर आएको छ। यसअघि मन्त्रिपरिषद्को नीतिगत निर्णय मात्र कार्यक्षेत्र बाहिर राखिएको थियो। साँच्चै यो प्रावधान नै संसद्बाट पारित हुने हो भने अख्तियारको क्षेत्राधिकारमा ठूलो संकुचन आउने देखिन्छ। महालेखा परीक्षकको यसअघिका अधिकार संकुचित हुने गरी आर्थिक कार्यविधि र वित्तीय उत्तरदायित्वसम्बन्धी ऐन को विधेयक मस्यौदामा राखिएको पाइयो। लोक सेवा आयोगको विद्यमान ऐनले आयोगमा कार्यरत कर्मचारी सरुवा गर्दा आयोगको सहमति लिनुपर्ने व्यवस्था गरेकोमा यसको संशोधन विधेयकमा यो प्रावधान हटाइएको छ। आयोगको गोप्य काममा संलग्न कर्मचारीलाई सरकारले बिना परामर्श सरुवा गर्दै जाने हो भने आयोगले प्रभावकारी रूपमा आफ्नो काम त गर्न सक्दैन नै उनीहरू आयोगप्रति भन्दा अन्यत्रै उत्तरदायी हुने क्रम बढ्नेछ। यस परिस्थितिमा निष्पक्षता, स्वच्छता र योग्यता प्रणाली कायम गर्न आयोग असफल हुने स्थिति निर्माण हुँदै जान्छ। यी स्वतन्त्र संवैधानिक निकायहरू लोकतन्त्रका गहना हुन् र यिनीहरूको प्रभावकारिताले नै अन्ततः सरकारकै सफलता सुनिश्चित हुने हो। त्यसैले सरकार र संसद्ले यी संस्थाहरूको क्षयीकरण हुन दिनु हुन्न। सरकारको सकारात्मक सोच र उदार व्यवहारले मात्र यी संस्था प्रभावकारी भई संविधानको सफल कार्यान्वयन हुन सक्छ। संयुक्त राज्य अमेरिकाको ब्ल्याक्सबर्ग भन्ने स्थानमा सन् १९८६ मा राजनीतिज्ञ, प्रशासनविद्, राजनीतिशास्त्री लगायत विद्वत्वर्गको भेला भएको थियो। उक्त भेलाले ब्ल्याक्सबर्ग डिक्लेरेसन १९८६ जारी गरेको थियो। त्यसको रोचक निचोड थियोलोकतन्त्र लोकसम्मतिमा चल्दछ, लोकसम्मति निर्वाचित प्रतिनिधिहरूमा मात्र प्रतिबिम्बित हुँदैन बरु संविधानले व्यवस्था गरेका वैधानिक संस्थाहरूमा समेत देखिन्छ। संविधानले स्पष्ट व्यवस्था गरेका संवैधानिक अंगहरू र निकायहरू लोकतन्त्रका पूर्वसर्त हुन्। राजनीति प्राय प्रतिस्पर्धा, ईश्या र शक्तिको खेलबाट ग्रसित हुन्छ। त्यसैले लोकतन्त्र सुदढ बनाउन, देशमा सुशासन कायम गर्न यी संस्थाहरूको सवलीकरण अति आवश्यक मानिन्छ। देशमा राजनीतिक अन्यौल र अस्थिरता भएको स्थितिमा त संवैधानिक अंग र निकायहरूले अटो पाइलट को रूपमा सफल अवतरण गराउँछन्।"
कतार विश्वकप छनोट : बिहीबार कुवेतसँग भिड्दै नेपाल,"काठमाडौं : सन् २०२२ मा कतारमा आयोजना हुने फिफा विश्वकपअन्तर्गत नेपालले बिहीबार कुवेतसँग खेल्दै छ। अखिल नेपाल फुटबल संघ (एन्फा) ले २३ सदस्यीय टोलीको घोषणा गरिसकेको छ। प्रशिक्षक योहान कालिनले यसअघिका कप्तान विराज महर्जनलाई टोलीमा समावेश गरेका छैनन्। विराज हालै मलेसियाको शीर्ष डिभिजन क्लबसँगको मैत्रीपूर्ण खेलमा पनि टोलीमा थिएनन्। प्रशिक्षक कालिनले घोषणा गरेको टोलीको गोलरक्षकमा किरण चेम्जोङ, विकेश कुथु र विशाल श्रेष्ठ छन्। रक्षकहरूमा सरोज दाहाल, अजित भण्डारी, दिनेश राजवंशी, अनन्त तामाङ, देवेन्द्र तामाङ, रजिन धिमाल र सुमन अर्याल छन्। यसैगरी मिडफिल्डरमा रोहित चन्द, सुनील बल, रवि पासवान, अञ्जन विष्ट, सुजलश्रेष्ठ, हेमन गुरुङ, विक्रम लामा, तेज तामाङ, सन्तोष तामाङ र विशाल राई छन्। स्ट्राइकरमा विमल घर्तीमगर, अभिषेक रिजाल र नवयुग श्रेष्ठ छन्। विश्वकपअन्तर्गत दोस्रो चरणको एसियाली छनोटमा नेपाल समूह बी मा परेको छ। समूहमा नेपालसँगै बलियो अस्ट्रेलिया, जोर्डन, कुवेत र चाइनिज ताइपेई रहेका छन्। नेपालले कुवेतसँग बिहीबार उसैको मैदानमा खेल्दै छनोटको सुरुआत गर्नेछ। होम एन्ड अवेका आधारमा खेलाइने छनोट खेल सन् २०१९ को सेप्टेम्बर ५ देखि सन् २०२० को जुन ९ तारिखसम्म चल्नेछ। नेपालले कुवेतसँगको दोस्रो खेल नोभेम्बर १९ तारिखमा खेल्नेछ। नेपालले सेप्टेम्बर १० मा चाइनिज ताइपेई र अक्टोबर १५ मा जोर्डनसँग खेल्नेछ। नेपालले चाइनिज ताइपेईसँग सन् २०२० मार्च २६ र जोर्डनसँग सन् २०२० को जुन ४ मा दोस्रो खेल खेल्नेछ। समूह चरणको अन्तिम खेल नेपालले अस्ट्रेलियासँग अक्टोबर १० तारिखमा उसैको मैदानमा र सन् २०२० को मार्च ३१ तारिखमा घरेलु मैदान दशरथ रंगशालामा खेल्नेछ। एसियाली फुटबल महासंघ (एएफसी) ले दोस्रो चरणको छनोटमा सहभागी एसियाका ४० देशलाई आठ समूहमा विभाजन गरेको छ। प्रत्येक समूहमा पाँच टोलीले प्रतिस्पर्धा गर्नेछन्। समूह विजेता र चारवटा उत्कृष्ट उपविजेता गरी १२ टोली तेस्रो चरणमा छनोट हुनेछन्। तेस्रो चरणमा छनोट हुने टोलीले सन् २०२३ को एसियन कप खेल्ने मौका पनि पाउनेछन्। प्रशिक्षक कालिनले सक्दो राम्रो नतिजाको लागि खेल्ने बताएका छन्। कुवेतको टोली राम्रो छ। यहाँको खेल पूर्वाधार पनि स्तरीय छ, कतारबाट उनले भने, हाम्रा खेलाडीको तयारी राम्रो छ। हामी सक्दो राम्रो खेल्ने प्रयास गर्नेछौँ। यो बीचमा धेरै खेल खेल्ने अवसर नपाए पनि खेलाडीको मनोबल उच्च भएको उनको भनाइ छ। उनले नेपाली खेलाडीले डिफेन्समा बढी ध्यान दिएको बताए। कप्तान चेम्जोङले कुवेत राम्रो टोली भएको बताए। कुवेत राम्रो टोली हो। उनीहरुको विगतको प्रदर्शन पनि राम्रो छ, उनले भने, यसबीचमा हामीले दुई मैत्रीपूर्ण खेल खेलिसकेका छौँ। भोलिको खेलमा हामी कुवेतको सामना गर्न तयार छौँ। गोलकिपर : किरण चेम्जोङ, विकेश कुथु, विशाल श्रेष्ठ डिफेन्डर : सरोज दाहाल, अजित भण्डारी, दिपेश राजवंशी, अनन्त तामाङ, देवेन्द्र तामाङ, रजिन धिमाल, सुमन अर्याल मिडफिल्डर : सुनिल बल, रवि पासवान, अन्जन विस्ट, सुजल श्रेष्ठ, हेमन गुरुङ,विक्रम लामा, तेज तामाङ, सन्तोस तामाङ, विशाल राई, रोहित चन्द फरवार्ड : विमल घर्तीमगर, अविशेक रिजाल, नवयुग श्रेष्ठ नेपाल र कुवेतको हेड टु हेड सन् १९८२ मा ३१ ले गुमाएको, सन् १९८६ मा ५० ले गुमाएको, सन् १९९४ मा ८० ले गुमाएको, सन् २००० मा ५० ले गुमाएको, सन् २०१९ मा गोलरहित गुमाएको ।"
सागको मुखमा अजितको दुर्भाग्य,"काठमाडौं : १३औं दक्षिण एसियाली खेलकुद (साग) मा स्वर्ण जित्ने लक्ष्यका साथ तयारीमा रहेका नेपालका चर्चित युवा धावक अजितकुमार यादवका लागि पहिलो साग नै खल्लो बन्ने भएको छ। सागको तयारी गरिरहेका अजितलाई अहिले हेपाटाइटिस बी रोग लागेका कारण उनको साग सहभागिता अन्योलमा परेको हो। साग छनोटअन्तर्गत गत शनिबार भएको प्रतियोगितामा पाँच हजार मिटर दौडमा सहभागी अजितले दौडकै क्रममा एक्कासि पेट दुखेपछि दौड त्यागेका थिए। ४२ सय मिटरसम्म अगाडि रहेका अजितले एक्कासि पेट दुख्यो भन्दै खेल छाडेपछि उनलाई तत्काल राष्ट्रिय खेलकुद परिषद् (राखेप)स्थित अस्पताल लगिएको थियो। चिकित्सकले हेपाटाइटिस बी देखिएकाले उनलाई थप उपचारका लागि नर्भिक हस्पिटल जान सुझाएका थिए। उनी अहिले नर्भिकमा उपचार गराइरहेका छन्। साग खेल्न पाउने र नपाउने निक्र्योल छैन। बन्द प्रशिक्षणबाट बाहिरिएको छु। स्वास्थ्यले साथ दिएमा चिकित्सकको सल्लाहअनुसार खेल्न पनि सक्छु। साग जित्ने लक्ष्यका साथ तयारी गरेको थिएँ। बीचमै नसोचेको दुर्भाग्य भयो, अजितले भने। आठौं राष्ट्रिय खेलकुद प्रतियोगिताका स्वर्णधारी अजित नेपालले आस गरेका खेलाडी हुन्। विभागीय टोली एपीएफ क्लबमा आबद्ध अजितको प्रदर्शन तीन हजार र पाँच हजार मिटर दूरीमा अब्बल छ। छनोट खेलमा पनि उनी ४२ सय मिटर दौडसम्म अगाडि नै थिए। अजितको सम्भावनालाई ख्यालमा राखेर उनलाई सागको वैकल्पिक खेलाडीमा राखिएको प्रशिक्षक धनीराम चौधरीले बताए। सम्भावना बोकेका खेलाडीले दौडकै क्रममा पेट दुख्यो भन्दै छाड्दा नरमाइलो लागेको छ। उनको प्रदर्शन राम्रो थियो। तर उनलाई हेपाटाइटिस बी रोग लागेको सुन्दा केही आराम गर्नुपर्छ। सागका लागि अन्तिम छनोट खेल एक महिना पछि हुन्छ। चिकित्सकको सल्लाहअनुसार उनलाई खेलाउन पनि सकिन्छ, प्रशिक्षक चौधरीले भने। साग पाँच हजार मिटर दौडमा दुई जना खेलाडीले प्रतिस्पर्धा गर्नेछन्। छनोट खेलमा अजितसँगै गोपीचन्द्र पार्की, गजेन्द्र राई र हरि रिमालले प्रतिस्पर्धा गरेका थिए। अजितले खेल त्यागेपछि गोपीचन्द्र पहिलो र गजेन्द्र दोस्रो भएका थिए। अजित नेपालका कीर्तिमानी धावक हुन्। १८ वर्षीय अजितले गत वर्ष हङकङमा भएको तेस्रो एसियाली युथ एथलेटिक्स च्याम्पियनसिपमा तीन हजार मिटर दौडमा स्वर्ण जितेका थिए। सप्तरीको राजविराज निवासी अजितले एसियाली युथ च्याम्पियनसिपमा निर्धारित दूरी आठ मिनेट ३०३२ सेकेन्डमा पूरा गरेका थिए। उनले ४५ वर्षपछि नेपाललाई एसियाली एथलेटिक्समा पदक दिलाएका थिए। यसअघि सन् १९७३ मा फिलिपिन्सको मनिलामा भएको एसियाली ट्र्याक एन्ड फिल्ड च्याम्पियनसिपमा नेपालका जितबहादुर केसीले म्याराथनमा कांस्य जितेका थिए।"
मेसी र रोनाल्डोमा को उत्कृष्ट ?,"अर्जेन्टिनी स्ट्राइकर लियोनेल मेसी र उनका प्रतिद्वन्द्वी पोर्चुगलका क्रिस्टियानो रोनाल्डोमा को उत्कृष्ट भन्ने बहस झण्डै एक दशकदेखि हुँदै आएको छ। समान पाँच पटक वर्षको उत्कृष्ट खेलाडी बन्दै बालोन डिओर जितेका र मैदानमा पनि बराबरी रहेका यी दुवैलाई यो समयको सबैभन्दा उत्कृष्ट खेलाडीका रूपमा चिनिन्छ। तर, रियल मड्रिडका अध्यक्ष फ्लोरेन्टिनो पेरेजले रोनाल्डोभन्दा मेसी उत्कृष्ट रहेको बताएका छन् र उनको यही भनाइका कारण फिफाका पूर्वअध्यक्ष सेप ब्लाटर पेरेजसँग रिसाएका छन्। ब्लाटरले फोन गरेर पेरेजसँग असन्तुष्टि पोखेका छन्। ब्लाटरले मेसी जस्तोसुकै आमाले आशा गर्न सक्ने बालकजस्तो र रोनाल्डो रोबोटजस्तो गुण भएका खेलाडी भन्दै आएका छन्। फोनमा ब्लाटरले यही कुरा सम्झाएको र मेसी उत्कृष्ट भन्ने भनाइबाट रोनाल्डो खुशी नभएको जानकारी गराएको पेरेजले स्पष्ट पारे। दुवै जना खेलाडी अझै पनि बालोन डिओरको दौडमा रहेको र भोलि जुनसुकै खेलाडीले पनि यो अवार्ड जित्न सक्ने हुँदा अहिले नै मेसी उत्कृष्ट भन्न नहुने ब्लाटरको सुझाव छ। ब्लाटरले अबका दिनमा खेलाडीका बारेमा बोल्दा उनीहरूलाई पर्न सक्ने असरप्रति ध्यान दिन पनि सुझाव दिएको पेरेजले जानकारी दिए। मेसी बार्सिलोनाका नायकका रूपमा चिनिन्छ। ३२ वर्षका उनले यस क्लबका लागि १० पटक ला लिगा, चार पटक च्याम्पियन्स लिग, छ पटक कोपा डेल रे, सात पटक स्पेनिस सुपर कप, तीन पटक यूईएफए सुपर कप र तीन पटक फिफा क्लब वल्र्ड कप उचालेका छन्। तर, उनले अर्जेन्टिनाका लागि भने कुनै उपाधि जित्न सकेका छैनन्। युभेन्टसका स्टार रोनाल्डो युरोपका शीर्ष पाँच लिगमध्ये तीन लिग जित्ने पहिलो खेलाडी हुन्। उनले म्यानचेस्टर युनाइटेडमा रहेर तीन पटक प्रिमियर लिग, रियल मड्रिडमा रहेर दुई पटक ला लिगा, युभेन्टसमा रहेक एक पटक सिरी ए उपाधि उचालेका छन्। उनले पाँच पटक च्याम्पियन्स लिग, दुई पटक यूईएफए सुपर कप र दुई पटक कोपा डेल रे कप पनि जितेका छन्। उनले पोर्चुगलका लागि एक पटक युरो कप पनि उचालेका छन्।"

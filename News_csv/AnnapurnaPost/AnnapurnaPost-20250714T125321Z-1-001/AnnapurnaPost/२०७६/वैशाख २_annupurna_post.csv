शीर्षक,विवरण
न्यायपालिकाको मानमर्दन,"दुईतिहाइ बहुमत सर्वसुलभ न्यायको सिद्धान्त स्थापित गर्न दिइएको हो कि निर्देशित न्यायालय बनाउनका लागि ? नयाँ नेपाल बनाउने नाराका साथ ल्याइएको लोकतान्त्रिक गणतन्त्र नेपाल को संविधान दिनप्रतिदिन मक्किँदै छ। जननैराश्य देख्दा मुलुकको स्थिति दयनीय अवस्थामा पुगेको आभास हुन्छ। बोल्ने एकथोक तर गर्ने अर्कै राजनीतिक चरित्र र व्यवहारले उकुसमुकुसकोे स्थिति बढ्दो छ। न्याय नपाए गोरखा जानू भन्ने किम्वदन्ती मासिँदै छ। पुराना राम्रा कुरा नास्ने र नयाँनयाँ खराब र अलोकतान्त्रिक कुरा भित्याउने होड बढ्दो छ। २०७२ सालमा जारी संविधानमा अढाइ वर्ष पुग्दानपुग्दै भ्वाङ पर्न थालेको छ। संविधानको शब्द, मर्म र भावनामा चोट पुर्याउने काम दिनप्रतिदिन गरिँदै छ। आवधिक निर्वाचनमा जनमतका आधारमा दलका उम्मेदवारको हारजित हुन्छ। न्यायालयको नामबाट निष्पादन गरिने कामका लागि न्यायाधीश चयन निर्वाचन पद्धतिबाट गरिने व्यवस्था गरिएको छैन। क्षमता, योग्यता, स्वतन्त्रता एवं न्यायप्रतिको निष्ठा न्यायाधीश चयनका पूर्वसर्त हुने भएकाले न्यायाधीश निर्वाचन पद्धति स्वीकार्य नभएको हुनुपर्छ। निर्वाचन पद्धतिबाट आउने व्यक्ति राजनीतिक चरित्रका हुने भएकाले त्यस्ता व्यक्ति सामान्यतः निष्पक्ष हुनै सक्दैनन्। राजनीतिमा साम, दाम, दण्ड, भेद सबैको प्रयोग प्रयोग गरिन्छ तर त्यस्तो छुट न्यायाधीश वा कुनै पनि न्यायकर्मीलाई हँुदैन। सत्ता हत्याउन दल र राजनीतिककर्मीले आफ्नो शक्तिले भ्याउन सक्ने जुनसुकै हर्कत पनि गर्न सक्छ। तर, न्यायको आसनमा बस्ने व्यक्ति सधैं विवेकशील हुनैपर्छ। लोकतन्त्रमा न्यायाधीशले कानुन र प्रमाणको समिचीन मूल्यांकनका आधारमा विवेकसम्मत ढंगले निर्णय गर्छ। त्यस कामका लागि न्यायपालिकाप्रति निष्ठावान्, त्यहीअनुसारको योग्यता, क्षमता निर्भीक निडर व्यक्तिको चयन सूक्ष्म ढंगले गरिएको हुनुपर्छ। अधिकारप्राप्त अधिकारीबाट नियुक्ति पाए पनि न्यायप्रति न्यायाधीश शरणागत भएको देखिनु पनि पर्छ। न्यायपालिका कसैको भारदार चाकरीदार, नातागोता अक्षम, असफल वकिलका साथै आफ्नो राजनीतिलाई सजिलो पार्न आफन्तलाई जागिर खुवाउने राणाकालीन अड्डा होइन। न त यो कुनै बेला आफूलाई लगाइदिएको ऋण तिरिदिएबापत लगाएको गुन तिर्न उपयोग गर्ने निकाय नै हो। यो त जनताको आस्थामा टिकेको, त्यसैको भरमा ठडिएको र राजनीतिक व्यवस्था वा सरकार जतिसुकै फेरिए पनि न्यायिक विवेकको निरन्तर प्रयोग गर्नबाट नफेरिने धरोहर हो। नेता वा राजनीतिक दल जनताको मतबाट केही समयका लागि निर्वाचित भएर शक्तिमा पुग्छ। न्यायपालिका जनताको मतबाट होइन कानुनको निष्पक्ष प्रयोग र व्याख्याको माध्यमबाट जनजनको मनमा स्थान ग्रहण गर्ने विशिष्ट संस्था हो। त्यसैले लोकतान्त्रिक व्यवस्थामा आफ्नो अधिकार क्षेत्रभित्र न्यायपालिका आफैंमा सर्वोच्च निकाय हो। जतिसुकै शक्तिशाली सरकार वा दल भए पनि यो कुनै पनि पार्टी वा सरकारभित्र समेटिने निकाय होइन। राज्यको एउटा भिन्न प्रकृतिको अंग हो। प्रत्यक्ष वा परोक्षरूपमा यो सरकारको अंग होइन। कसैको मनको कुनै कुनामा त्यस्तो भ्रम छ भने समयमै आफ्नै भलाइका लागि पनि त्यस्तो भ्रमबाट मुक्त हुँुदा उचित हुन्छ। न्यायाधीश नियुक्तिलगायतका केही महिनादेखिका गतिविधि मूल्यांकन गर्ने हो भने संविधानमा लेखिएको स्वतन्त्र न्यायपालिका व्यवहारतः निर्देशित न्याय प्रणालीको एउटा अंगका रूपमा विकास हुँदै गएको छ। स्वतन्त्र एवं सक्षम न्यायपालिकाको अवधारणालाई संविधानले आत्मसात गरेको देखिए पनि न्यायिक स्वतन्त्रता र सक्षमतामाथि अंकुश लगाउने अनेक बन्दोबस्त संविधानमै राखिएको छ भन्ने आरोप सत्य सावित भएको छ। भर्खरै सम्पन्न न्यायाधीशहरूको सम्मेलनसँग सम्बन्धित सार्वजनिक भएका समाचार र सहभागीबाट सुनेको बयानले नै हामीले अपनाएको न्यायप्रणालीको पोल खुलेको छ। न्यायपालिकालाई पंगु बनाउन र न्यायपालिकाको सच्चा स्वरूप क्षत्विक्षत् पार्ने काम सुनियोजित ढंगले गरिएको रहेछ। न्यायाधीश सम्मेलनमा प्रधानन्यायाधीशदेखि जिल्ला न्यायाधीशबीच चलेको जुहारीबाट त्यसको पुष्टि हुन्छ। न्यायपालिकाको स्थिति कति नाजुक र अराजक भइसकेको छ भने यसको औचित्य सावित गर्न अबका दिनमा यससम्बन्धी व्यवस्थाको जटिल शल्यक्रिया आवश्यक छ। यस्तो शल्यक्रिया तत्कालै गर्ने आँट र रुचि नहुने हो भने मुलुकमा विद्यमान उदार लोकतान्त्रिक व्यवस्था मृत्युशड्ढयामा पुग्नेछ। वैयक्तिकलगायतका स्वतन्त्रता सत्ताधारी दलका गिनेचुनेका नेताकार्यकर्ताका लागि प्राप्त भइरहे पनि आम जनताका लागि यस्तो स्वतन्त्रता एका देशको कथामा मात्र सीमित हुनेछ। सत्ताधारी दलको कानुनका गिनेचुनेका ज्ञाता र कानुन शाखाका दृष्टिमा यो स्वतन्त्र र सक्षम देखिएला तर आम जनताका लागि आकाशको फल सावित नहोला भन्न सकिन्न। यसको शल्यक्रिया कसले गर्ने त ? जवाफ सजिलो छ जसले फोहोर गर्यो त्यसैले सफा गर्नुपर्छ। नत्र समग्र न्यायप्रणालीलाई फोहोरी राजनीतिको जालोभित्र पार्नै संविधानसभाबाट बदनियतपूर्ण ढंगले संविधान जारी जारी गराइएको रहेछ भन्ने बुझ्नुपर्छ। अन्ततः भविष्यमा यसको परिणाम वर्तमान सत्ताधारीमध्येकाले भोग्नुपर्छ। दुईतिहाइ बहुमत सरकारको पालामा देखिएको यो गाईजात्रा २०४७ देखिकै परम्पराको निरन्तरता हो भनेर अहिलेको भाँडभैलोलाई बचाउ गर्ने कोसिस जिम्मेवार तहबाटै भइरहेको छ। यो भनेको यसअघिकाले चोरे मैले किन चोर्न नहुने भन्ने हो। २०४७ सालको संविधान जनताले बनाएको होइन, राजाले दिएका हुन् त्यसैले त्यो संविधान अस्वीकार्य भएको रट लगाउँदै नयाँ नेपालका लागि नयाँ संविधान बनाउने भनेर अहिलेको संविधानसभा ल्याइएको होइन ? त्यसो हो भने नयाँ संविधान ल्याइँदा किन न्यायपालिकासम्बन्धी व्यवस्थामा आमूल परिवर्तन गरिएन ? किन न्यायपरिषद्को बनावटमा फेरबदल गरी राजनीतिकर्मीको बहुसंख्या हुने गरी त्यसको संरचना बनाइयो ? प्रधानमन्त्रीबाट नियुक्त प्रतिनिधि, कानुन तथा न्यायमन्त्रीलगायतका न्यायपरिषद्का सदस्यले अन्तरिम संविधानको अभ्यासबाट समेत असफल भइसकेका पहिलेका तीता अनुभवबाट पाठ सिक्दै न्यायपरिषद् बैठकबाट न्यायाधीश नियुक्ति पद्धतिको विकास नगरी किन पहिलेकै गलत परम्पराको अनुसरण गरियो ? न्यायपालिकाको आत्मामा चोट पुग्ने गरी जथाभावी न्यायाधीश नियुक्ति गर्ने परम्पराले लोकतन्त्र बच्छ ? लोकतन्त्रका नाममा लोकतन्त्रकै धज्जी उडाउने ? खस्कँदो न्यायपालिकाको जनआस्था अभिवृद्धिका निमित्त अध्ययनअनुसन्धान गरी प्रतिवेदन तयार गर्न प्रकाशमान सिंह राउत (अहिलेका सर्वोच्च अदालतका न्यायाधीश) को अध्यक्षतामा र बार एसोसिएसनद्वारा पंक्तिकारको संयोजकत्वमा त्यसबेलाका अधिवक्ता प्रकाश वस्ती र भरतराज उप्रेती (पछि दुवै सर्वोच्च अदालतका न्यायाधीश भए र बस्ती अहिले मानव अधिकार आयोगका सदस्य छन्) समेत सदस्य भएको एउटा अध्ययन समिति गठन गरेको थियो। नौ महिनाभन्दा बढी समय लगाएर तयार गरिएको न्यायपालिकाप्रति जनआस्था अभिवृद्धि अध्ययन समितिको प्रतिवेदन, २०६४, जुन उसैबेला प्रकशित पनि गरियो, ले न्यायाधीश नियुक्तिलगायतका विषयमा महत्वपूर्ण सुझाव दिएको थियो। त्यसमध्ये (१) प्रधानन्यायाधीश ठीक भए आधा समस्या त्यसै ठीक हुन्छ (२) न्यायाधीश योग्यता परीक्षा पद्धति लागू गर्दै पुनरावेदन (हालको उच्च) र जिल्ला अदालतमा न्यायाधीश हुन योग्यता पुगेका इच्छुक सबैले न्यायाधीश योग्यता परीक्षा उत्तीर्ण गर्नुपर्ने, कानुन व्यवसायीलाई प्रमाणपत्र लिएको मितिका आधारमा नभई व्यवसायमा प्रवेश गरी निरन्तर सक्रिय रहेको भन्ने वस्तुगत प्रमाणका आधारमा परीक्षामा सामेल हुने अवसर दिनुपर्ने (३) योग्यता पुगेका न्याय सेवाका अधिकृत वा कानुन व्यवसायी सबैलै निर्धारित न्यायाधीश योग्यता परीक्षा उत्तीर्ण नगरी न्यायाधीश नियुक्त हुन नपाउने (४) न्यायपरिषद्को पुनर्संरचना गर्नुपर्ने सुझाव दिइएको थियो। उक्त सुझाव प्रतिवेदनमा लेखिएको छ, न्यायाधीश नियुक्ति, सरुवा, बढुवासमेतका कामकारबाहीको संवैधानिक रूपमा व्यवस्था भए पनि यो निकायले पारदर्शी रूपमा काम गर्न नसकेको भन्नेजस्तो गम्भीर प्रकृतिको आरोप यसविरुद्ध लाग्ने गरेको छ। जवाफदेहिताविहीन निकाय भएकाले यसका क्रियाकलाप पारदर्शी र प्रभावकारी हुन सकेनन्। जसका कारण न्यायपालिकाप्रति जनआस्था घट्न गयो भन्ने आम धारणा रहेको पाइयो। समान अवस्थामा रहेका न्यायाधीशमध्ये कुनै एकलाई माथिल्लो अदालतमा नियुक्ति गर्नुपर्ने आधार र कारणसमेत कसैले पनि जान्न र सोध्नसमेत नपाउने भएकाले पनि न्यायाधीश नियुक्ति गर्ने काम नै स्वतन्त्र, निष्पक्ष र वस्तुनिष्ठ रूपमा हुन सकेको छैन। यो अध्ययन प्रतिवेदन प्रकाशित भएपछि मुलुकमा दुईदुईपटक संविधानसभा निर्वाचन भयो। संविधानसभामा यो प्रतिवेदन अध्ययन गरेका काला कोटधारी पनि धेरै थिए तर संविधानसभामा प्रवेश गरेपछिका दिनमा ती काला कोटधारीमाथि पार्टी राजनीति हाबी भयो। स्वतन्त्र न्यायपालिकाका लागि संघर्ष गरेर शक्तिशाली संस्थाको जिम्मेवार पदमा पुगेपछिका दिनमा तिनले किन स्वतन्त्र न्यायपालिकाको सारभूत कुरा बिर्सेर यस्तो संवेदनशील विषयमा पार्टी राजनीतिको साक्षी भएर बस्न पुगे ? त्यसैको प्रतिफल न्यायपालिकामा भाँडभैलो मच्चिएको हो। कालो कोटको सहारामा आफ्नो व्यक्तित्व विकास गरेका व्यक्तिले अब आफ्ना धारणा सार्वजनिक नगर्ने हो भने तिनीहरूको न्यायपालिकाप्रतिको निष्ठा प्रदर्शन केवल देखावटी मात्र रहेछ भन्नुपर्ने हुन्छ। न्यायाधीश नियुक्तिलगायतका केही महिनादेखिका गतिविधि मूल्यांकन गर्ने हो भने संविधानमा लेखिएको स्वतन्त्र न्यायपालिका व्यवहारतः निर्देशित न्यायप्रणालीको एउटा अंगका रूपमा विकास हुँदै गएको छ। निर्वाचन आयोगको गति पनि न्यायपालिकाको भन्दा भिन्न छैन। भर्खर निवृत्त निर्वाचन आयुक्त इला शर्माले हालै बीबीसी नेपाली सेवालाई दिएको अन्तर्वार्ताबाट यसको वास्तविकता छर्लंग हुन्छ। संवैधानिक परिषद्को गठन र संवैधानिक अंगहरूको नियुक्ति संविधानमा भएको व्यवस्थाविपरीत हुने खतरा बढिरहेको छ। प्रमुख निर्वाचन आयुक्तका लागि भएको सिफारिस कार्यान्वयन भएमा आगामी आमनिर्वाचन सञ्चालनको अवस्था सोच्न पनि नसकिने बनाइँदै छ। हस्तक्षेपकारी भूमिका निर्वाह गर्न नसक्ने प्रधानन्यायाधीशलाई साक्षीसम्म राखेर गरिएको निर्णयले कति वैधता पाउला ? दुईतिहाइ बलको दुरुपयोग गरी सत्ताधारी दल र सरकारले बनाएको यस्तो जनविरोधी सोच र शैलीमा व्यापक परिवर्तन नगरिए नेपालमा हुने आमनिर्वाचन र लोकतान्त्रिक पद्धतिको विरुद्ध हुँदैन भनेर भन्न सकिन्न। न्यायाधीश पदमा काम गर्ने हैसियत भएनभएको, विदेशीको आडबलसमेतमा सर्वोच्च अदालतमा न्यायाधीश नियुक्त हुने गर्छन् भन्ने आशंकाबीच संवेदनशील विषयको बेवास्ता गरी न्यायाधीश सिफारिस गरेको न्यायपरिषद्ले न्यायपालिकाका क्यारियर न्यायाधीशको तेजोबध गरेको छ। न्यायालयको आदेशविपरीत कार्यकारिणीको आदेशमा रेशम चौधरीलाई शपथ खुवाइयो। प्रधानन्यायाधीशलगायतका संवैधानिक पदाधिकारीलाई दुईतिहाइको त्रास देखाइएको विषय प्रमुख प्रतिपक्षी दल कांग्रेसका लागि कुनै मुद्दा नबन्नु झनै दुखद् छ। दुईतिहाइ बहुमत सर्वसुलभ न्यायको सिद्धान्त स्थापित गर्न दिइएको हो कि निर्देशित न्यायालय बनाउनका लागि ? यसको जवाफ सत्तापक्षले मात्र होइन भोलि जनअदालतमा प्रतिपक्षीले समेत दिनुपर्ने अवस्था आउन सक्छ।"
चीनभारत सम्बन्धमा नेपाल,"अबको स्थितिमा नेपालका लागि चाइना कार्ड वा भारत कार्ड दुवै आउट डेटेड भइसकेका छन् अमेरिका र युरोपले मध्यपूर्व र रूससँग परम्परागत शैलीमा पुरानो मोडेलको भूराजनीतिसँग खेल्दै गरेको स्थितिमा चीनले आफ्नो आक्रामक शैलीले आर्थिक क्षमताको विस्तार गरेको छ। बेल्ट एन्ड रोड इनिसियटिभ, एसियन इन्फ्रास्ट्रक्चर इन्भेस्टमेन्ट बैंक, ब्रिक्स बैंक र सांघाई कोओेपरेसन अर्गनाइजेसनजस्ता आर्थिक र संरचनागत आपसी सहयोगका आधार स्थापना गरेर र गर्न सहयोग गरेर चीनले आफ्नो पुरानो कठमुल्लावादी सोच हटाएर एक्काइसौं शताब्दीको पहिलो शक्ति बन्ने उद्देश्यसहित हिँडिरहेको छ। यस्तो समयमा चीन र भारतको सम्बन्धले नयाँ उदारहण पेस गर्न गइरहेको छ। सन् १९६२ मा चीन र भारतका बीचमा रहेको सीमा विवादलाई आधार बनाएर तीतो लडाइँ लडिसकेका यी दुई देश जवाहरलाल नेहरूको हिन्दी चीनी भाइभाइबाट रक्षामन्त्री जर्ज फर्नान्डिजको सन् १९८८ को चीनलाई नम्बर एकको शत्रु भन्नेसम्मको समयका बीचमा धेरै उतारचढाव भए त्यसपछिका दिनहरूमा भूमण्डलीकरण, शीतयुद्धको समाप्ति, भूराजनीतिक सोचमा परिवर्तन आदिले दुवै देश हिजोको अल्पकालीन लडाइँको छायामा बाँचिरहेको द्विपक्षीय सम्बन्धलाई नयाँ ऊर्जासहित आधुनिक शैलीको आर्थिक समृद्धि र क्षेत्रीय शक्तिका रूपमा स्थापित गर्न क्रियाशील छन्। सन् १९६२ को अल्पकालीन युद्धलाई चीनले सीमा विवादभन्दा पनि दलाई लामालाई सन् १९५९ मा भारतले आ श्रय दिनु र तत्कालीन अवस्थाको संशोधनवादी सोभियत संघसँग भारतको घनिष्टता बढ्नुले उत्तर एवं दक्षिण दुवैतिरबाट चीनउपर सुरक्षा खतरा रहेको परिणामको रूपमा लिएको थियो। भारतको रूससँगको घनिष्टतम् सम्बन्धका कारण उब्जेको सुरक्षा खतरालाई व्यवस्थित गर्ने दीर्घकालीन सामरिक उद्देश्यअनुरूप चीनले पाकिस्तानसँग सम्बन्ध गाढा बनायो। त्यही भएर अहिले चीनले पाकिस्तानलाई सबै मौसमको मित्र (अलवेदर फ्रेन्ड) को रूपमा लिएको छ। चीनभारत सम्बन्ध संसारको दोस्रो र सातौं अर्थव्यवस्थाका रूपमा समृद्धि कमाएका चीन र भारतले संसारकै ४० प्रतिशत जनसंख्या बोकेका छन्। यस अर्थमा संसारको सबैभन्दा ठूलो बजार पनि यही हो। पश्चिम शक्ति चीन र भारतको सम्बन्ध बलियो नहोस् भन्ने चाहन्छन्। जसले गर्दा उनीहरूको वर्तमान वर्चस्व भावी पुस्तासम्म अक्षुण्ण रहिरहोस्। अमेरिकाको पक्षबाट हेर्दा, उसले चीनको तीव्र आर्थिक विकासबाट आफ्नो सामरिक उद्देश्य पूरा हुन नसक्ने ठान्छ। त्यही भएर अमेरिका जापान, भारत र अस्ट्रेलियालाई एसिया प्रशान्त क्षेत्रमा सँगसँगै लिएर जान चाहन्छ। उता, चीनले दक्षिण एसियाका नेपाल, बंगलादेश, श्रीलंका र पाकिस्तानमा बलियो आर्थिक साझेदार र सहयोगीका रूपमा उभ्याएकाले भारतले आर्थिक र कूटनीतिक दुवै क्षेत्रमा एक पाइला पछाडि परिसकेको महसुस गरेको छ। यस विषयमा भारत गम्भीर भएन भने छिमेकी मुलुकबाट पाउने न्यानो मित्रता र माया साँघुरिनेछ। बीआरआइबाट लिने फाइदाबारेका योजना तयार गरी चिनियाँ राष्ट्रपति भारत भ्रमणमा आउँदा नेपाल पनि भित्र्याउने आन्तरिक कसरत थाल्नु आवश्यक छ। सँगसँगै भारतलाई अर्को चिन्ता पनि छ। चीनले जसरी पाकिस्तानमा लगानी र सहयोग गरिरहेको छ, त्यसबाट चीन पाकिस्तानभित्र जमेर बसेको छ र ग्वादर बन्दरशाह निर्माण गरी त्यहाँबाट मध्यपूर्व र गल्फ देशहरूसम्म छोटो बाटोबाट पुग्ने व्यापार गर्ने हुँदा भारतलाई चीनले घेराउमा पारेको भारतका थिंक ट्यांकहरूको विश्लेषण छ। पुरानो सोच र चिन्तनका जालो चिर्दै भारत एक्काइसौं शताब्दीमा अगाडि बढ्न चाहन्छ। चाइना इन्डिया प्लस कोअपरेसन, कार्यान्वयन यसको एउटा उदाहरण हो। भारतीय प्रधानमन्त्री नरेन्द्र मोदीको सन् २०१८ को चीन भ्रमणले यो क्षेत्रमा एउटा सुखद अर्थ सम्प्रेषण गरेको छ। दुवै देशले राष्ट्रिय हित, बाह्य शक्ति राष्ट्रहरूको प्रभावमा नपर्ने र पुरानो सम्पदा र संस्कृतिको उत्थानबारे समान धारणा राख्छन्। चीनको विश्वलाई हेर्ने दृष्टिकोण र धारणालाई दुइटा तत्वले अनुप्रणीत गरेका छन् कन्फ्युसिय व्युरोक्रेसी र चिनियाँ कम्युनिस्ट पार्टी। यी दुईका आधारमा चीनले आफ्नो नीति बनाएको छ। जसका आधारमा, हिजो जेजस्तो भए पनि अब नयाँ सोच र नयाँ चालबाट भारतसँग सुसम्बन्ध बनाएर जानुपर्छ भन्ने धारणासहित अगाडि बढेको छ। कतिपय उच्चस्तरीय भेटघाटमा चीनले नेपाललाई भारतसँग नेपालको सम्बन्ध राम्रो हुनुपर्छ भन्ने गरेको छ। यसको अर्थ हो नेपाल र भारतको सम्बन्ध बिगारेर नेपालचीन सम्बन्ध सुदृढ हुन सक्दैन। चीनभारत सीमा क्षेत्रमा दुई देशका बीचमा समयसमयमा विवाद नबढेको होइन। सन् २०१७ मा दोक्लाममा चीनले बाटो बनाउन थाल्दा भारतले विरोध गर्यो र केही समय मुठभेड हुन्छ कि भन्ने त्रास पनि पैदा भयो। तर पछि त्यो सेलायो। सन् २०१९ को आमनिर्वाचनको पूर्वसन्ध्यामा अरुणाचल प्रदेश पुगेका भारतीय प्रधानमन्त्रीको भ्रमणलाई लिएर चीनले विरोध जनायो। चीन सरकारको नजरमा अरुणाचल प्रदेश दक्षिण तिब्बतको भूभाग हो। यसले बेइजिङलाई चिन्तित तुल्यायो। तर नयाँदिल्ली भन्छ अरुणाचल प्रदेश भारतको अभिन्न अंग हो। मिजोरममा हेलो चाइना, बाईबाई इन्डिया लेखेको प्लेकार्डसहितको प्रदर्शनले भारतलाई झस्काएको छ। (विधायक दास, १४ फेब्रुअरी २०१९) यसैगरी नयाँदिल्लीले आतंकवादी मान्दै आएको पाकिस्तानमा आधार बनाएको जैस ए मोहमदका नेता मसुद अजहर र उसको संगठनलाई कालो सूचीमा राख्नेसम्बन्धी संयुक्त राष्ट्रसंघीय सुरक्षा परिषद्मा प्रस्तुत प्रस्तावलाई बेइजिङले अध्ययन गर्न समय चाहिने भन्दै डिफ्युज गरेपछि चीनसँग भारत असन्तुष्ट छ। कूटनीतिज्ञ शशि थरुरका अनुसार भारतचीन सम्बन्धमा द्वन्द्वको पक्षलाई मात्र हेर्नु हुन्न। दुवै देशले गल्फ र अरेबियन सागरको समुद्री बाटो खुला हुनुपर्छ भन्ने चाहन्छन्। दुवै देशले यो क्षेत्रमा संयुक्त एन्टी पाइरेसी पेट्रोलिङ गर्नुपर्छ भन्नेबारेमा छलफल गर्नुपर्छ। संयुक्त राष्ट्रसंघ वातावरणीय मञ्च, गैरराजनीतिक मुद्दामा समान धारणा बनाएर दुवै देश अघि बढ्नुपर्छ। वास्तवमा जनताजनताबीचको सम्बन्ध बलियो बनाउँदै, एसियाका बिग ३ (चीन, भारत, जापान) राष्ट्रहरूले साझा एजेन्डा बनाएर गएको खण्डमा नयाँ एसिया बन्ने छ भन्ने धारणा राख्नेहरू भारतभित्र धेरै छन्। अहिलेको सन्दर्भमा प्रमुख पक्ष हो आर्थिक समृद्धि र विकास। यी दुवै प्राप्तिका निम्ति चीन र भारत आआफ्नो देशको मूल्य, मान्यता र राष्ट्रिय स्वार्थका आधारमा क्रियाशील छन् र पनि फुकीफुकी पाइला चालिरहेका छन्। प्रति भूमण्डलीकरण र बढ्दो व्यापार संरक्षणवादको पृष्ठभूमिमा दुवै देशको धारणा छ यस्तो स्थितिले विश्व अर्थतन्त्रमा प्रतिकूल असर पर्न सक्छ। अहिले यी दुवै देशले जनताजनताबीचको सम्बन्ध बढाउनुपर्ने पक्षमा जोड दिएका छन्। त्यही भएर उच्चस्तरीय मेकानिज्म पनि बनेको छ। यसैका आधारमा दुवै देशबाट विद्यार्थीको आदानप्रदान हुन्छ। काम गर्नेहरूको आवतजावत बढेको छ। पर्यटक वृद्धि भएको छ। हो, हिन्द प्रशान्त क्षेत्रमा चीनभारत दुवैको प्रतिस्पर्धा छ। भूराजनीति र भू अर्थतन्त्रको संवेदशीलताबारे विचार गर्दै भारतले बीआरआईमा संलग्न हुन उत्सुकता देखाएको छैन। तर, चीन चाहन्छ भारतको सफ्टवेयर र चीनको हार्डवेयरको फ्युजन हुनुपर्छ। नेपालले लिने फाइदा नेपाल भूपरिवेष्ठित होइन सोच परिवेष्ठित भएको कारणले पछाडि पर्दै गएको छ। चीन र भारतजस्ता आर्थिक रूपमा शक्तिशाली राष्ट्रहरूका बीचमा रहेको नेपालले उनीहरूको समृद्धिको स्पिल ओभर इफेक्ट लिन सक्नुपर्छ। नेपालले दुवै देशसँगको सम्बन्धलाई पञ्चशील र पारस्परिक सम्मान र समानताका आधारमा गर्नुपर्छ भन्ने नेपालको रणनीतिक स्वायत्तताद्वारा अगाडि बढेको जति महŒवपूर्ण छन्, चीन र भारतका लागि नेपाल पनि उत्तिकै महŒवपूर्ण छ। किनकि, यी दुवै देशका लागि नेपालले भरपर्दो पुलको काम गर्न सक्छ। नेपालमा लगानी गर्नेहरू चीन र भारतकै लगानीकर्ताहरू हुन्। हामीले वैदेशिक लगानी आकर्षित गर्ने भनेकै यी दुई देशबाट हो। यहाँ युरोप, अमेरिका र अफ्रिकी महादेशबाट लगानी गर्न त्यति उत्सुक देखिँदैनन्। उपस्थिति देखाउनकै लागि ससाना उद्योगमा लगानी गर्न आउनेहरू हुन सक्छन्, त्यो बेग्लै हो। नेपाललाई एजुकेसन हब का रूपमा विकसित गर्न सकियो भने यहाँको हावापानी, संस्कार र संस्कृति, छिमेकी मुलुकको भन्दा खासै भिन्न नहुने भएकाले पढ्न आउनेहरूलाई सहज हुन्छ। तर नेपालले विशेषतः चिकित्सा, इन्जिनियरिङ र माउन्टेनेरिङबारे गुणस्तरीय शिक्षा दिनुपर्छ। नेपाली युवाको सफ्टवेयर पक्ष लाई बलियो बनाएर चीनमा पठाउन सकिन्छ। नयाँ पुस्ता जागरुक अंग्रेजीको राम्रो ज्ञान भएको र उत्साही पुस्ताको रूपमा विकास हुँदैछ। अमेरिका वा अस्ट्रेलियामा पढ्न जाने नाममा जसरी अर्बौं रुपैयाँ बिदेसिएको छ। त्यसलाई रोक्ने उपायसहित देशभित्र उच्चस्तरीय प्राविधिक विद्यालय, कलेज र विश्वविद्यालय खोल्न चीन र भारतको सहयोग लिन सकिन्छ। बीआरआईबाट सहयोग लिनेबारे सरकारको गम्भीर र गहिरो गृहकार्य गर्न जरुरी छ। हचुवाका भरमा परियोजना निर्माण गर्न विगतको परिपाटी त्याग्नैपर्छ। नेपालका उच्च पदाधिकारीहरूले दुईपक्षीय भेटघाट र बैठकमा नेपालको प्रमुख प्राथमिकताका डिटेल परियोजनाहरूमा सहयोग र सहकार्यको एजेन्डाबारे भारतसँग गम्भीर कुराकानी हुँदैन। सतही कुरा गरेर फर्किने गरेको अनुभव भारतीय थिंक ट्यांकहरू भन्ने गर्छन्। यस्तो किन हुन्छ भन्ने सम्बन्धमा सरकारले विशेष ध्यान दिनुपर्ने देखिन्छ। सम्भवतः भारतको लोकसभाको निर्वाचनपछि चीनका राष्ट्रपति सी जिनपिङको भारतमा औपचारिक भ्रमण हुँदैछ। चीन र भारतले व्यापारको वर्तमान ९० बिलियन अमेरिकी डलरको कारोबार बढाउने, संरचना निर्माणमा नयाँ योजना थाल्ने जलवायु परिवर्तन, वातावरणीय प्रदूषण, विपद् व्यवस्थापन र महामारीसँग जुध्न सहकार्य गर्नेजस्ता विषयमा ठोस निर्णय हुने बुझाइ छ। यही बेला नेपालले पनि चिनियाँ राष्ट्रपतिको नेपाल भ्रमण गराउने कूटनीतिक व्यवस्था मिलाउन जरुरी छ। यही सन्दर्भमा नेपाल र चीनको बीचमा भएका विगतका सम्झौताहरू कार्यान्वयन गर्ने ठोेस उपायबारे पनि निर्णय गर्नुपर्ने र बीआरआइबाट लिने फाइदाबारेका योजना तयार गरी उक्त भ्रमणमा औपचारिकता दिने आन्तरिक कसरत गर्नु आवश्यक छ। होइन भने स्टेसनबाट गन्तव्यमा जाने ट्रेन छुटिसक्नेछ। किनकि अबको स्थितिमा चाइना कार्ड वा भारत कार्ड दुवै आउट डेटेड भइसकेका छन्।"
वर्ष फेरियो तर हाम्रो सोच ?,"विभिन्न भोगाइ र घटनाका अनुभव दिलाएर २०७५ सालले हामीबाट बिदा लिएको छ। २०७६ साललाई आपसमा शुभकामना दिँदै स्वागत गरेका छौं। वर्षको रूपमा हेर्दा त जबदेखि मानिसले समयलाई गणना दिन थाल्यो त्यही आधारमा हामी २०७६ सालमा प्रवेश गर्दै छौं। हाम्रो नेपाली पात्रोका आधारमा मात्र नभएर अरू मुलुक र विभिन्न धर्मसम्प्रदायका आआफ्नै समयतालिकाअनुसार नयाँ वर्ष मनाउने गरिएको पाइन्छ। नयाँ उमंग, नयाँ संकल्प र नयाँ ऊर्जाले व्यक्तिगत रूपमा, सामाजिक रूपमा र समग्रतामा सुख, शान्ति, स्वास्थ्य र समृद्धिको चाहनालाई अरू व्यावहारिकता प्रदान गर्दै निरन्तरता दिन र यसलाई जीवन्त राख्ने संकल्पको याद दिलाउँछ प्रत्येक नयाँ वर्षले। प्रत्येक १२ महिनामा वर्ष फेरिन्छ तर हाम्रो संकल्पअनुसार हामी हिँड्छौं या हिँड्दैनौं ? हाम्रो सोच नकारात्मकताबाट सकारात्मकतातिर फेरियो कि फेरिएन ? हामीले चाहेको सुख, शान्ति र समृद्धिमा थप विकास भएको छ या छैन ? भौतिक विकाससँगसँगै हाम्रो आत्मविकास भएको छ कि छैन ? के सकारात्मक उपलब्धि भयो एक वर्षको अन्तरालमा हाम्रो जीवनमा ? के परिवर्तन आयो राष्ट्रमा ? शुभकामना व्यक्त गर्ने कार्यक्रम र शब्दमा जस्तै रूपान्तरण जीवनमा र सोचाइमा आयो कि आएन ? यी सबै कुरालाई मूल्यांकन गर्ने र आगामी वर्षमा विगतका कमजोरी नदोहोर्याउन संकल्प लिने क्षण र अवसर पनि हो नयाँ वर्षको सुरुवात। जीवन जिउने क्रममै पनि हामी प्रत्येक वर्ष आफ्नो जन्मदिन मनाउँछौं र विगतका वर्षलाई हेरेर अबको वर्षमा योयो राम्रो काम गर्छु या यो अहित हुने काम गर्दिनँ भनेर संकल्प गर्दछौं तर दुईचार दिनमै त्यो संकल्प बिर्सन्छौं। किनकि हामीले होसपूर्ण जीवन जिएकै छैनौं। दुःख लाग्न सक्छ बेहोसीको उपमा पाउँदा तर अरू कुनै कारण छैन आज राष्ट्र र जनताले समृद्धि पाएका छैनन् भने। थोरै मात्र सजगता अपनाउने हो भने अस्तव्यस्त जीवनलाई प्रेमपूर्ण जीवनमा बदल्न सकिन्छ। हाम्रो समृद्धिको मापन के हो ? भयलाई उत्साहमा, चिन्तालाई विस्मयमा, शोकलाई शक्तिमा, क्रोधलाई करुणामा र कामनालाई तृप्तिमा रूपान्तरण गरी आत्मसम्मान र स्वाभिमानमा बाँच्न सकेको क्षण समृद्धिको अनुभूति हुनेछ। कुनै पनि विकसित राष्ट्रको इतिहास हेर्ने हो र सिक्न खोज्ने हो भने त्यस राष्ट्रका नेतृत्व वर्ग र नागरिकले सिकेको र अपनाएको संस्कार, सोच र त्यसअनुसारको कर्म महत्वपूर्ण पक्ष हुन् आउँछन्। वर्ष फेरिँदैमा हाम्रो स्वभाव फेरिएन, हाम्रो सोच फेरिएन भने विकासको अनुभूति पनि गर्न सकिन्न। नयाँ सोच, नयाँ ज्ञान, नयाँ ऊर्जा, नयाँ संकल्प, नयाँ योजना, नयाँ थालनी र नयाँ जीवनशैलीको विकास गर्ने प्रेरणा जाग्न सक्यो भने मात्र नयाँ वर्षको उमंगले सबैमा हौसला थप्न सक्छ र जीवनलाई सुन्दर तरिकाले जिउन प्रेरणा प्रदान गर्छ। सबैलाई थाहा छ हाम्रो कर्मको फल हाम्रो विचारको फल हो। जे विचारले कर्म गरिएको छ त्यही फल प्राप्त भएको छ। विचार कस्तो गर्यौं, सबैको हितका लागि गर्यौं या आफ्नो स्वार्थपूर्तिका लागि मात्र ? अहिलेसम्म होस आएको छैन सम्बन्धित पक्षलाई। वास्तवमै भन्ने हो भने आफू स्वयं बेहोसीमा छु भन्नेसम्म हेक्का छैन। वास्तवमै समृद्धि प्राप्त गर्न त लोभलालचमाथि विजय प्राप्त गर्ने सक्ने नेतृत्व हुनुपर्छ। दया र करुणाको खेती गरी प्रेमको फल टिप्ने नेतृत्व जन्मिनुपर्छ। जागृतिपूर्ण जीवन जिउने र जीवन जिउन दिने नेतृत्वले राष्ट्र हाँक्नुपर्छ। जुन कर्मले, जुन सफलताले हामी पूर्णरूपले खुलेर जिउन सक्छौं, मानसिक रूपले मुक्त हुन सक्छौं र एउटा सहज, सरल मुस्कान छर्दै एक अविच्छिन्न खुसीयालीको महासागरमा प्रवेश गर्न सक्छौं, त्यो जीवन जिउन सिक्ने वास्तविक मनुस्य जन्मिनुपर्छ। वर्ष फेरिँदै र शुभकामना आदानप्रदान गर्दै गए पनि मानिसमा तनाव र अस्थिरता कम भएको छैन, पाइँदैन। विसंगति र अराजकता कम भएको पाइँदैन आखिर किन यस्तो भइरहेको छ ? किनकि, जीवनका सबै अनुभव, घटना र विकासले केही न केही शिक्षा दिएकै छन्। तिनलाई बोध गरेर शिक्षा ग्रहण गर्न नसकेर समृद्ध र प्रेमपूर्ण जीवन तनावग्रस्त बनेको छ। थोरै मात्र सजगता अपनाउने हो भने अस्तव्यस्त जीवनलाई प्रेमपूर्ण जीवनमा बदल्न सकिन्छ। अस्तव्यस्त बन्न धेरै परि श्रम र विचारको खेलले भूमिका खेल्छ, यो कठिन छ तर प्रेमपूर्ण बन्ने उपाय सरल छ। कठिन र तनावपूर्ण कर्ममा हात नहाल्ने हो भने जीवनमा आनन्द नै आनन्द र प्रेम नै प्रेम अनुभूति हुन्छ। सम्यक कर्म, सम्यक भोजन, सम्यक स्वास्थ्यप्रति जागृत, सम्यक वाणी, सम्यक संकल्प, शिलवान् आचरण, चेतनाको स्तर वृद्धि र स्वीकारको भाव जागृत गराउनासाथ जीवन प्रेमपूर्ण बन्छ, नयाँ जीवनशैलीको आरम्भ हुन्छ। केही कुरामा पनि अति आसक्ति नगर्ने, आफ्नो जिम्मेवारीलाई इमानदार भएर पूरा गर्ने र सत्यम्, शिवम्, सुन्दरम्को मार्ग अपनाउने व्यक्तिको जीवनमा सधैं नयाँ वर्षको आभास रहन्छ। परिस्थिति होइन आफ्नो मनस्थितिलाई अनुकूल बनाउने र शारीरिक रूपमा स्वस्थ र मस्त रहन कोसिस गर्ने व्यक्तिको जीवन नै उत्कृष्ट तरिकाले बित्छ। केही कुरा मात्र ख्याल गर्यौं र आफैंले त्यसलाई व्यवहारमा लागू गर्यौं भने जीवन धन्य भएको अनुभूति गर्नेछौं। जस्तै हामीसँग बुद्धि मात्र होइन प्रेम भरिएको हृदय पनि होस्। बाहिरको विज्ञानको ज्ञान होस् र भित्रको अध्यात्मको पनि मिठास होस्। बाहिर प्रेम र भित्र शान्ति कायम रहोस्। प्रेम विभिन्न आयाममा फलित होस्। समृद्धि त हाम्रो आचरण र जीवनशैली बन्नुपर्छ। वर्तमान विश्वमा भौतिक विकास, भौतिक सम्पन्नता र विज्ञानले सबै चिजको विकास गरेको छ तर मानिसमा बफादारी, इमानदारी र विश्वासको खडेरी पर्न थालेको छ। यसको अर्थ हुन्छ विश्वास भित्रबाट प्रस्फुटन हुने गुण हो, जुन जन्मिँदै मानिसले लिएर आएको छ तर बाहिरी सम्पन्नताको मृगतृष्णाले त्यो भित्री गुण भुल्न थालेको छ मानिसले। बाहिर हेर्दा इमानदार र निष्ठावान् देखिने व्यक्ति पनि भित्रभित्रै खोक्रो, अभाव र लोभले भरिएको भेटिन्छ। व्यवहार गर्दै जाँदा उसको असलियत देखिन थाल्छ। अत्याचार, अराजकता, हिंसा, अपराध, चोरीजस्ता कर्ममा लाग्ने व्यक्तिलाई कसैले मन पराउँदैन र त्यस्ता व्यक्ति कहिल्यै विश्वासका पात्र बन्न सक्दैनन्। अरूलाई ठग्ने काममा लागेका व्यक्ति, मदिरापान, धूमपान गर्ने व्यक्ति, अर्थविहीन राजनीति गर्ने व्यक्ति, व्यापारमा बिचौलियाको काम गर्ने व्यक्ति, भ्रष्टाचारलाई प्राथमिकता दिने व्यक्ति, आफू परि श्रम नगरी अरूको परि श्रमलाई ठगेर खाने व्यक्ति, अनैतिक र समाजविरुद्ध काम गर्ने व्यक्ति पनि सधैं विश्वासको घेराभन्दा बाहिरै हुन्छन्। नववर्ष २०७६ ले यी सबै कुरा प्राप्त गर्न सक्ने समाज, नेतृत्व वर्ग र हाम्रो जीवनशैली र सकारात्मक विचारको सन्देश फैलाउनु छ। २०७५ ले जे राम्रो शिक्षा दिएर गएको छ, त्यो अवलम्बन गर्नु छ। विगतका कमजोरी र गल्तीबाट पाठ सिकेर त्यो गल्ती नदोहोरिने संकल्प गर्नुपर्नेछ।"
नेपाली राजनीतिका चतुर खेलाडी,"मोहन दाहाल नेपाली राजनीतिका सदाबहार नेता पूर्वप्रधानमन्त्री तथा राष्ट्रिय प्रजातन्त्र पार्टीका संस्थापक अध्यक्ष सूर्यबहादुर थापाको निधन भएको चार वर्ष पूरा भएको छ। २०७२ वैशाख २ मा उपचारका क्रममा नयाँदिल्लीमा उहाँको निधन भएको थियो। पाँचौं स्मृति दिवसको अवसरमा दिवंगत नेताप्रति भावपूर्ण श्रद्धाञ्जली ! नेपालको राष्ट्रिय राजनीतिले उहाँका विचार र दृष्टिकोणको आवश्यकता बोध गरिरहेको प्रतीत हुन्छ। दुईतिहाइ बहुमतसहित सत्ताको बागडोरमा रहेका कम्युनिस्ट पार्टीका जिम्मेवार माथिल्ला तहका नेताहरूसमेत अनौपचारिक कुराकानीमा सूर्यबहादुर थापाको अभाव खट्किइरहेको धारणा व्यक्त गर्छन्। मुलुकमा कुनै जटिल राजनीतिक समस्या आउँदा समाधानका निम्ति उहाँले दिनुहुने सल्लाह र सुझाव तथा खेल्नुभएका भूमिका सम्झिएर सम्भवतः कांग्रेस र कम्युनिस्टका नेतृत्वपंक्तिमा समेत उहाँको भौतिक अभाव खट्किएको हुनुपर्छ। २०४६ को राजनीतिक परिवर्तन संस्थागत गर्ने क्रममा उत्पन्न बाधा र व्यवधान हटाउन खासगरी नेपालको संविधान, २०४७ जारी गराउन थापाको उल्लेखनीय भूमिकाको सवाल कांग्रेस र कम्युनिस्टले बिर्सने प्रश्नै आउँदैन। संविधान जारी गराउन उहाँको सकारात्मक एवम् रचनात्मक योगदान र भूमिका नहुँदो हो त पहिलो जनआन्दोलनका उपलब्धिको अवस्था के हुन्थ्यो भनेर अनुमान गर्न सक्ने अवस्था थिएन। सदैव मध्यमार्गी धार अवलम्बन गरेका कारण निरन्तर चरम देब्रे र चरम दाहिने अतिवादी धारबाट आलोचित रहनुभयो राजनीतिक जीवनभर। उहाँ यथास्थितिवादका प्रखर विरोधी र निरन्तरतासहितको सकारात्मक परिवर्तनका कट्टर हिमायती हुनुहुन्थ्यो। मुलुकले अवलम्बन गर्ने राजनीतिक प्रणालीप्रति सबै जनतामा अपनत्व र स्वामित्वको अनुभूति हुनुपर्छ, त्यस्तो अनुभूति गराउने मूल दायित्व र भूमिका शासकको हो भन्ने उहाँको मान्यता थियो। यही मान्यताबाट निर्देशित भएर उहाँ सक्रिय राजतन्त्रको नेतृत्वप्राप्त पञ्चायतमा समेत निरन्तर संघर्षरत रहनुभयो। २०४६ सालको परिवर्तन निरन्तरताको जगमा खडा थियो, जहाँ नेपालका परम्परागत संस्था, इतिहास, धर्म र संस्कृति अर्थात् नेपालको मौलिक पहिचान संरक्षित र सम्मानित रहेको थियो। यद्यपि उहाँको सल्लाह र सुझाव मानिएको वा सुनिएको भए पुरानो सत्ताको अस्तित्वसमेत निषेधमा पर्ने थिएन। तीस वर्षसम्म एउटा प्रणालीअन्तर्गत राजाको सक्रिय नेतृत्वमा रहेर आफ्नो सामथ्र्य र क्षमताअनुरूप देश र जनताका लागि योगदान पुर्याएका पञ्च ले राजनीतिक रूपमा लाञ्छित र अपमानित भएर शरणार्थी को नियति भोग्नुपर्ने थिएन। उहाँले आग्रह गरेजस्तै राजसंस्था परिवर्तनको संवाहक बन्थ्यो। कसैले खोसेर लिएको दम्भ र उन्माद देखाउने अवस्था रहने थिएन दिनेको हात माथि र लिनेको हात तलै रहन्थ्यो। नेपाली राजनीति र समाजले आजको क्रमभंगताको दुर्नियति वरण गरेर आफ्नो मौलिकता र स्वाभिमान गुमाएको दुर्नियतिको सिकार र साक्षी बन्नुपर्ने दुर्भाग्यपूर्ण परिस्थितिको बन्धक हुनुपर्ने थिएन। नेपाली राजनीतिको सन्तुलन र तस्बिर अर्कै हुने थियो। नेपालको राजनीतिलाई अतिवादी कोणको द्वन्द्वमा फस्न नदिन, मध्यमार्गी धारलाई सबल तुल्याएर क्रमभंगताको स्थिति आउन नदिई निरन्तरतासहितको परिवर्तनको आयाम र आयतन फराकिलो तुल्याउन माआवादीले सशस्त्र द्वन्द्वको घोषणा र सुरुआत गर्नासाथ दिवंगत नेता थापाले बृहत् राष्ट्रिय सहमतिको प्रस्ताव अघि सार्नुभएको थियो। दरबार र संसद्वादी कित्ताका सबै ठूलासाना दलबीचको समझदारी र एकतामा आधारित सहकार्य बृहत् राष्ट्रिय सहमतिको आशय र मर्म थियो। नेपालको आन्तरिक समस्याको समाधान आफ्नै विवेक, क्षमता र पहलमा गर्न सक्ने र फलतः बाह्य शक्तिको चासो र सक्रियता स्वतः गौण भएर राष्ट्रिय स्वाभिमान र एकतामा कुनै अवाञ्छित असर नपर्ने तथा अर्कोतिर दुवैखाले अतिवादी धारलाई मध्यमार्गी प्रजातान्त्रिक धारमा समाहित गर्न सम्भव हुने दीर्घकालीन रणनीतिक मर्म र भाव अँगालेको थियो। तर बृहत् प्रजातान्त्रिक एकता र सहकार्यको प्रस्तावको सुनुवाइ कतैबाट भएन। त्यसमा अन्तर्निहित भावना र मर्म टटोल्न तथा संसद्वादी कित्ताका शक्तिबीचको पूर्वाग्रह र वैमनस्यबाट निकटवर्ती दिनमा आउन सक्ने परिणामको ख्याल गर्न प्रजातान्त्रिक कित्ताका कुनै शक्तिले चाहेनन्। मूलतः सो प्रस्तावको संवेदनशीलता र त्यसमा अन्तर्निहित दूरगामी परिणामको अन्दाज गरेर दरबार र नेपाली कांग्रेसले त्यस प्रस्तावलाई मूर्तता दिएर कार्यान्वयनका निम्ति अग्रसरता लिनुपर्नेमा दुवै शक्ति आआफ्नो स्वार्थका खातिर धमिलो पानीमा माछा मार्न उद्यत् रहे। भविष्यद्रष्टा नेता थापाको बृहत् प्रजातान्त्रिक एकताको आग्रहविपरीत दरबार र कांग्रेसबीच मनोवैज्ञानिक र राजनीतिक द्वन्द्वको स्थिति बन्न पुग्यो। कांग्रेसभित्रको चरम अन्तर्कलह, माओवादीको हिंसात्मक द्वन्द्व र संसद्वादी कित्ताका सबै शक्तिबीच खेलेर उनीहरूबीच अन्तर्विरोध चर्काउने माओवादीको नियोजित रणनीतिको चक्रव्युहमा दरबार र संसद्वादी कित्ताका सबै दलहरू फस्न पुगेका कारण नेपाल असफल राष्ट्रतर्फ उन्मुख भएको अवस्थालाई दृष्टिगत गर्दै संविधान बाहिर गएर राजाले नेपालको राजकीय सत्ता आफ्नो हातमा लिएको घटना उहाँका लागि साँच्चिकै पीडादायक थियो। ती परिस्थिति विश्लेषण थापाको भनाइ थियो, २०४७ को संविधानमार्फत भएको अंशबन्डामा चित्त बुझाउनुपर्छ। अरूको अंश हडप्न खोज्दा आफ्नो गोजीको समेत गुम्न सक्छ। सबै विचार र दृष्टिकोणका नेपालीलाई समेटेर वर्तमान प्रणालीप्रति अपनत्व र स्वामित्वको अनुभूति दिलाउन राष्ट्रिय राजनीतिका हिस्सेदार शक्तिहरूमा आवश्यकता बोध हुन थालेको छ। उहाँको आग्रहको सुनुवाइ कतैबाट भएन, अरण्यरोदनसरह भयो। नेपाललाई राजनीतिक र सांस्कृतिक उपनिवेश तुल्याउन उद्यत् कतिपय बाह्य शक्ति र संसद्वादी कित्ताका शक्तिबीच खेलेर आफ्नो अभीष्ट प्राप्तिको रणनीतिमा रहेको तत्कालीन हिंसात्मक विद्रोहरत माओवादीका लागि दरबार र कांग्रेसबीचको मनोमालिन्य तथा टक्कर साँच्चिकै उर्वरक भूमि बन्न पुग्यो, इतिहासदेखि कायम रहिआएको निरन्तरतासहितको परिवर्तनको शृंखला टुट्ने र नेपालको इतिहासमा क्रमभंगता को नयाँ पाना थपिने परिस्थिति निर्माण भयो। आग्रह र पूर्वाग्रहको मानसिकता सुरुमा दरबारका लागि, तत्पश्चात् कांग्रेसका लागि, प्रकारान्तरले संसद्वादी कित्ताका सबै शक्ति र दलसहित बहुलवादी प्रजातन्त्रका लागि प्रत्युत्पादक हुन्छ भन्दै उहाँले दरबार र नेपाली कांग्रेससहितका तत्कालीन आन्दोलनरत संसद्वादी सात दलबीच विद्यमान असमझदारी कम गराउन धेरै प्रयास र मेहनत गर्नुभयो। यो विषयमा उहाँको भविष्यवाणी सत्य सावित भएको छ। पहिलो क्रममा राजतन्त्र गयो, दोस्रो क्रममा कांग्रेसको बेलगाम ओरालो यात्रा सुरु भएको छ जुन फेदीमै नपुग्दासम्म रोकिने छाँटकाँट छैन। पञ्चायतकालमा विश्वेश्वरप्रसाद कोइरालाको राष्ट्रिय मेलमिलापको नीति असफल बनाइएजस्तै सूर्यबहादुर थापाको बृहत् राष्ट्रिय सहमतिमा आधारित बृहत् लोकतान्त्रिक शक्ति निर्माणको राजनीतिक प्रस्तावले पनि सार्थकता पाउन सकेन। नेपालको एक दशक लामो सशस्त्र द्वन्द्वमा परोक्ष रूपमा बाह्य शक्तिले चलखेल गरेको भए पनि प्रत्यक्ष रूपमा नयाँदिल्लीको इजलासबाट द्वन्द्वको मुद्दा छिनियो, बृहत् शान्ति सम्झौताका नाममा। शान्ति सम्झौतापश्चात् अन्ततः नारायणहिटी दरबार एक्लियो। शाही कदमका लागि राजा ज्ञानेन्द्रलाई उकास्ने तत्व र तप्का रमितेसिवाय केही हुन सकेनन्। नयाँदिल्ली इजलासको बाह्रबुँदे फैसलामार्फत निरन्तरतासहितको परिवर्तनको जगमा नेपालको परम्परागत शक्तिका रूपमा अवस्थित राजसंस्थासहितका सबै शक्ति, सिद्धान्त, धर्म, संस्कृति, सम्प्रदाय, क्षेत्र, वर्ग र समुदाय अटाएको, सबै नेपाली जनताले अपनत्व र स्वामित्वको सुखानुभूति लिएको समावेशी लोकतन्त्र कायम गर्ने थापाको प्रयासमाथि तुषारापात गरेर नेपाली जनतालाई क्रमभंगताको उपहार प्राप्त भयो। नयाँदिल्लीको इजलासमा भएको बाह्रबुँदे सहमतिप्रति उहाँले घोर असहमति जनाउनुभएको थियो। संसद्बाट निर्वाचित प्रधानमन्त्री शेरबहादुर देउवाको सिफारिसमा संविधानतः विघटित, तर राजाद्वारा पुनस्र्थापित संसद्ले प्रतिनिधिसभा घोषणाको नाममा राजाका उत्तराधिकारी, सेवा र सुविधाबारे अन्यथा निर्णय लिँदा र आफ्नो अस्तित्वकालदेखि हिन्दुत्वको व्यापक दायरामा बौद्ध, इस्लाम, शिख, जैन, प्राकृत (किराँत), बोन र क्रिस्चियनलगायतका धर्मबीच सम्मान, सहिष्णुता एवम् समन्वयको अनुपम संगम रहिआएको नेपाललाई एक्कासि धर्मनिरपेक्ष राष्ट्र घोषणा गर्दा उहाँ चिन्तित हुनुभएको थियो। त्यसबेला राष्ट्रिय जनशक्ति पार्टीका संस्थापक अध्यक्ष थापाले प्रतिनिधिसभा घोषणाको ठाडो विरोध गर्दै आफ्नो पार्टी नेपाल सर्वधर्मसापेक्ष राष्ट्रका पक्षमा रहेको अभिमत सार्वजनिक गर्नुभयो। राजतन्त्रको भविष्यबारे निर्वाचनमार्फत प्राप्त जनादेश शिरोधार्य गर्ने उद्घोष गर्नुभयो। तर, २०६४ साल चैतमा अन्तरिम व्यवस्थापिकासंसद्मा नेपाललाई गणतन्त्र घोषणा गर्ने विषयमा मतदान हुँदा राष्ट्रिय जनशक्ति पार्टीले सो मतदान बहिस्कार गरेर संसद्बाट बाहिरिएको थियो। उहाँले उक्त मतदानलाई प्रजातन्त्रको आधारभूत मान्यतामाथि निर्मम प्रहार भएको प्रतिक्रिया दिनुभएको थियो। क्रमभंगताका आधारमा गरिएको निषेधकारी चरित्रको परिवर्तनको वेगलाई शदीयौंदेखि समन्वय र सहिष्णुताको जगमा अड्दै आएको संवेदनशील नेपाली समाजले धान्न र बहन गर्न सक्छ सक्दैन भन्ने यक्षप्रश्न उठ्न थालेको छ। वर्तमान प्रणालीले सबै विचार र दृष्टिकोणका नेपालीलाई समेटेर प्रणालीप्रति अपनत्व र स्वामित्वको अनुभूति दिलाउन र बढी लचकतायुक्त र व्यवहारमै समावेशी तुल्याउन राष्ट्रिय राजनीतिका हिस्सेदार शक्तिहरूमा आवश्यकता बोध हुन थालेको छ ताकि वर्तमान प्रणालीको दायराबाट बाहिरिने क्रम रोकियोस्, अस्तित्वमा रहेका सबै शक्ति अटाउन सकून्। सूर्यबहादुर थापाको परिकल्पनाको प्रजातन्त्रको तस्बिर यस्तै थियो।"
खेलाडीले पोशाक नपाउँदै सकियो खेल,"खजुरा (बाँके) : चैत २९ गतेदेखि सुरु भएको आठौं राष्ट्रिय खेलकुदअन्तर्गतको बक्सिङ प्रतियोगिता मंगलबार सम्पन्न हुँदैछ। मंगलबार केही फाइनल खेल मात्रै हुन बाँकी छ। तर, राष्ट्रिय प्रतियोगितामा सहभागी खेलाडीले अहिलेसम्म खेल पोसाक पाउन सकेका छैनन्। राष्ट्रिय खेलकुद परिषद्ले समयमै पोसाक उपलब्ध गराउन नसक्दा उनीहरु पुरानै पोसाक लगाएर खेल्न बाध्य भएका छन्। नेपाल बक्सिङ संघका उपाध्यक्ष भोजराज सिटौलाले परिषद्ले चैत ३० गते खेल पोसाक उपलब्ध गराउने जनाए पनि सोमबारसम्म खेलाडीले पोसाक नपाएको बताए। भारतबाट ल्याउँदा समय लाग्ने भन्दै चैत ३० गते सबै पोसाक उपलब्ध गराउने जानकारी दिए पनि अहिलेसम्म खेलाडीले पोसाक पाएका छैनन् सिटौलाले भने। सोमबार मात्र स्वर्ण पदक जितेकी त्रिभुवन आर्मी क्लबकी पुनम रावलले नयाँ पोसाक नपाउँदा पुरानै लगाएर खेलेको बताइन्। नयाँ पोसाक पाइन्छ भनेर पुराना थोरै मात्र कपडा ल्याएको थिएँ उनले भनिन् फाइनल जितिसक्दा पनि पोसाक पाउन सकिएन। राष्ट्रिय खेलकुद परिषद् भण्डार शाखाका प्रमुख सनत बम मल्लले सबै पोसाक नेपालगन्ज आइसकेकाले मंगलबारदेखि वितरण गरिने बताए। विभिन्न कारणले गर्दा पोसाक आउन ढिला भयो। त्यही कारण खेलाडीले समयमै पाउन सकेनन् मल्ले भने मंगलबारदेखि सबै खेलाडीलाई वितरण गरिनेछ। उनले मंगलबारदेखि खेलाडीलाई पोसाक बाँड्ने दाबी गरे पनि केही खेलका प्रतियोगिता सम्पन्न भइसकेकाले खेलाडी घर फर्किसकेका छन्। मल्लले खेलेर घर फर्किसकेका खेलाडीको घरमै पोसाक पुयाइने दाबी गरे। हामीले सबै प्रदेश र विभागका प्रशिक्षक र टिम व्यवस्थापकलाई परिपत्र गरेर खेलाडीलाई नै बुझाउन भन्छौं, उनले भने। बक्सिङमा सात प्रदेश, तीन विभाग र एनआरएनए टोली गरी एक सय ७७ खेलाडी, प्रशिक्षक र अफिसियल गरी ४४ जना र निर्णाय ४२ जनाको पोसाक पाउन बाकी रहेको संघका उपाध्यक्ष सिटौलाले बताए। आर्मीका विमला, पुनम र सुशीलको लगातार स्वर्ण त्रिभुवन आर्मीका बक्सिङका तीन खेलाडीले लगातार दुई राष्ट्रिय प्रतियोगितामा स्वर्ण पदक जितेका छन्। महिला बक्सिङबाट पुनम रावल, विमला श्रेष्ठ र पुरुषबाट सुशील थापाले ७औं र ८औं राष्ट्रिय खेलकुद प्रतियोगितामा स्वर्ण पदक विजेताको रेकर्ड राखेका हुन्। बाँकेको खजुरा गाउँपालिकाको ज्ञानोदय मावि मैदानमा सोमबार भएको खेलमा पुनमले एपीएफकी विनिता थापालाई हराउँदै स्वर्ण जितेकी हुन्। बाजुरा जिल्लाको बडिमालिका ८ की पुनमले बक्सिङ खेल्न थालेको ६ वर्ष मात्र भयो। उनले राष्ट्रिय खेलकुदसमेत गरी अहिलेसम्म ९ वटा स्वर्ण जितेको बताइन्। ४ वटा अन्तर्राष्ट्रिय प्रतियोगितामा सहभागी भइसकेकी छन्। विमलाले एपीएफकी माला राईलाई हराउँदै स्वर्ण जितेकी हुन्। रामेछापको देउराली ४ कि विमला ५ वर्षदेखि ०७१ सालदेखि आर्मीबाट बक्सिङ खेलिरहेकी छन्। उनले राष्ट्रिय प्रतियोगितासमेत गरी अहिलेसम्म ९ वटा स्वर्ण पदककी विजेता हुन्। ४ वटा अन्तर्राष्ट्रिय प्रतियोगितामा सहभागी भइसकेकी छन्। पुरुषतर्फ सुशीलले एपीएफका प्रदीप महर्जनलाई हराउँदै स्वर्ण जितेका थिए। त्रिभुवन आर्मीबाट स्वर्ण पदक विजेता तीनै जना खेलाडी केही दिनपछि थाइल्याण्डमा आयोजना हुन गइरहेको एसियन च्याम्पियनसीपमा सहभागी हुँदैछन्।"
सकियो लन टेनिस : सशस्त्र ५ स्वर्ण सहित पहिलो,"बुटवल : आठौँ राष्ट्रिय खेलकुद प्रतियोगिता अन्तर्गतको रुपन्देहीमा जारी लन टेनिस खेलमा सशस्त्र प्रहरी बलको एपीएफ क्लबले ५ स्वर्ण जितेको छ। एपीएफले महिला एकल, महिला युगल, पुरुष युगल, मिश्रित युगल र पुरुष टिम गरि ५ इभेन्टमा स्वर्ण हात पारेको हो। प्रतियोगितामा नेपाली सेनाले महिला टिम इभेन्टतर्फ एकमात्र स्वर्ण तथा पहिलो पटक प्रतियोगितामा भाग लिएको एनआरएनले पुरुष एकलमा स्वर्ण हात पार्न सफल भयो। देवीनगरस्थित लन टेनिस कोर्टमा सोमबार भएको पुरुष एकलको फाइनल खेलमा एनआरएनका संरक्षणभुषण बज्राचार्यले नेपाली सेनाका प्रणव खनाललाई ६२, ६२ को सोझो सेटमा पराजित गर्दै स्वर्ण आफनो पक्षमा पारे। नेपाली सेनाका प्रणव रजत पदकमा चित्त बुझाए। खेलमा एपीएफका सन्तोष खत्री, प्रदेश नं ४ का प्रदिप खड्का तृतीय हुँदै काश्य पदक प्राप्त गरेका छन्। महिला एकलतर्फको फाइनल खेलमा एपीएफकी प्रेरणा कोइरालाले नेपाली सेनाका अभिलाषा विष्टलाई पराजित गर्दै स्वर्ण जितिन्। उनले फाइनल खेलमा ६२, ६० का सेटमा जित निकालेकी हुन्। उपविजेता अभिलाषा विष्ट रजत पदकमा चित्त बुझाइन्। खेलमा प्रदेश नं ३ का रायना शाह र नेपाली सेनाकी ईरा रावत तृतीय हुँदै काश्य पदक जितेका छन्। एक कार्यक्रमका बिच विजेता, उपविजेता खेलाडीहरुलाई नेकपा प्रदेश सचेतक भुमिश्वर ढकाल, नेपाल लन टेनिस संघका केन्द्रीय अध्यक्ष ज्योती राणा, बुटवल उपमहानगरपालिका वडा नं ११ का वडा अध्यक्ष रामचन्द्र क्षेत्री, रुपन्देही लन टेनिस संघका सचिव गोपाल ज्ञवाली, रुपन्देही जिल्ला खेलकुद समितिका अध्यक्ष योग गुरुङ, उपाध्यक्ष मुक्ति अधिकारीले पदक तथा प्रमाणपत्र वितरण गरेका छन।"
दिल्लीका ३ विदेशी बलर चम्किँदा हैदराबाद निरीह,"हैदराबाद : इन्डियन प्रिमियर लिग(आईपीएल) को आइतबारको खेलमा दिल्लीका बलर एकाएक चम्किएपछि दिल्लीले सहज जित निकालेको छ। सनराइजर्स हैदराबादविरुद्ध दिल्लीले ३९ रनको जित निकालेको हो। राजीव गान्धी अन्तराष्ट्रिय रंगशाला हैदराबादमा भएको खेलमा टस हारेर दिल्लीले पहिले ब्याटिङ गरेको थियो। दिल्लीले २० ओभरमा ७ विकेटको क्षतिमा १५५ रनको मध्यम स्कोर बनाएको थियो। १५६ रनको विजयी लक्ष्य पाएको हैदराबादले १८५ ओभरमा ११६ रन बनाउँदा सबै विकेट गुमायो। पहिले ब्याटिङ गरेको दिल्लीका कुनै ब्याट्सम्यानलाई पनि हैदराबादका बलरले खुलेर दिएनन्। ओपरन पृथ्वी शा र शिखर धावनलाई सस्तैमा पेभिलियन फर्काएको हैदराबादविरूद्ध कोलिन मुन्रो, श्रेस यैय्यर र रिशव पन्तले समालिएर ब्याटिङ गरेपछि दिल्लीले सम्मानजनक स्कोर बनाउन सकेको थियो। १५६ रनको सामानय लक्ष्य पाएको हैदरावादका लागि ओपरन जोनी ब्रेस्टव र डेभिड वार्नरले ९४ ओभरमा ७२ रनको साझेदारी गरी टोलीलाई सहज जिततर्फ डोर्याएका थिए। ब्रेस्टव किमो पउलको बलमा रबाडाबाट क्याच आउट भएपछि हैदरावादको दशा सुरु भयो। त्यसपछि पनि विकेट जाने क्रम रोकिएन। चौथो विकेटकोरुपमा वार्नर आउट भएपछि हैदरावादले थप १० रन जोड्दा बाँकी ६ विकेट गुमायो। वार्नरले ५१ र बेस्ट्वले ४१ रन बनाए पनि अन्यले दोहोर अंकको स्कोर जोड्न सकेनन्। ४४ रन जोड्दा १० विकेट गुमाई हैदरावाद दिल्लीसामु निरीह बन्यो। दिल्लीका लागि तीन जना विदेशी बलर चम्किए। वेस्टइन्डिजका पउलले ३ विकेट, लिँदा दक्षिण अफ्रिकाका कागिसो रबाडाले ४ र क्रिस मोरिसले पनि ३ विकेट लिई हैदराबादको इनिङ धरासायी बनाए। जितपछि ८ खेल खेल्दा १० अंक जोडेको दिल्ली अंक तालिकाको दोस्रो स्थानमा उक्लिएको छ। आइतबारको खेलमा पनि नेपालका सन्दीप लामिछानेले प्लेइङ ११ मा अटाएनन् स सन्दीपको ठाउँमा खेलाइएका वेस्टइन्डिजका बलर किमो पउल प्लेयर अफ दी म्याच बने। आइतबारको खेलमा तीनै जना विदेशी बलरले उत्कृष्ट बलिङ गरेका कारण अर्काे खेलमा पनि सन्दीपलाई दिल्लीले टोलीमा समावेश गर्ने सम्भावना कम देखिएको छ।"
"मलेसियामाथि नेपालको सानदार जित, विश्वकपमा छनोट हुन मुस्किल","काठमाडौं : नेपालले मलेसियामा जारी यू१९ विश्वकप छनोटअन्तर्गत आफ्नो तेस्रो खेलमा मलेसियालाई ८ विकेटले पराजित गरेको छ। बायुमास रंगशालामा भएको खेलमा नेपालले टस जितेर पहिले फिल्डिङ रोजेको थियो। टस हारी पहिले ब्याटिङमा उत्रिएको मलेसियाको यू१९ टोली ३३५ ओभमा ९२ बनाउँदा अलआउट भयो। ९३ रनको लक्ष्य नेपाली यू१९ टोलीले १३ ओभरमा २ विकेटको क्षतिमा ९५ रन बनाउँदै जित हात पारेको हो। नेपालको जितका लागि रित गौतमले नटआउट ३९ रन बनाए, आशिफ शेखले २६, पजन सर्राफले १६ र रोहितकुमार पौडेलले ६ रनको योगदान गरे। मलेसियालाई झिनो स्कोरमा समेट्नेक्रममा नेपालका लागि पवन सर्राफ र कुशल मल्लले ३३ विकेट लिए भने कमलसिं ऐरीले २ र सागर ढकालले एक विकेट लिए। पहिलो खेलमा सिंगापुरमाथि २१७ रनको जित निकालेको नेपाल दोस्रो खेलमा डीएल नियमका आधारमा यूएईसँग १ रनको हार व्यहोरेको थियो। वर्षाले खेल अवरुद्ध भएपछि नेपाललाई क्षति पुगेको हो । यूएईसँगको हारले विश्वकपमा छनोट हुने नेपालका लक्ष्य भने कठीन भएको छ। यस प्रतियोगितामा शीर्ष स्थानमा रहने टोली मात्रै अर्को वर्ष दक्षिण अफ्रिकामा हुने विश्वकपकोमा छनोट हुनेछ। अबका खेलमा नेपालले जिते मात्रै पुग्दैन नेपालले यूएईले कम्तिमा एक खेल गुमाउँनु पर्ने छ र त्यसमा नेट रन रेटमा समेत नेपालले उछिन्नु पर्ने छ। यूएई अहिसम्मका तीन खेलमा शतप्रतिशत जित निकाल्दै शीर्ष स्थान छ। आजै भएको कुवेतविरुद्धको खेलमा यूएईले ७ विकेटको जित निकाल्यो। चौथो खेलमा नेपालले मंगलबार ओमानको सामना गर्दैछ ।"
खेलाडीले पोशाक नपाउँदै सकियो खेल,"खजुरा (बाँके) : चैत २९ गतेदेखि सुरु भएको आठौं राष्ट्रिय खेलकुदअन्तर्गतको बक्सिङ प्रतियोगिता मंगलबार सम्पन्न हुँदैछ। मंगलबार केही फाइनल खेल मात्रै हुन बाँकी छ। तर, राष्ट्रिय प्रतियोगितामा सहभागी खेलाडीले अहिलेसम्म खेल पोसाक पाउन सकेका छैनन्। राष्ट्रिय खेलकुद परिषद्ले समयमै पोसाक उपलब्ध गराउन नसक्दा उनीहरु पुरानै पोसाक लगाएर खेल्न बाध्य भएका छन्। नेपाल बक्सिङ संघका उपाध्यक्ष भोजराज सिटौलाले परिषद्ले चैत ३० गते खेल पोसाक उपलब्ध गराउने जनाए पनि सोमबारसम्म खेलाडीले पोसाक नपाएको बताए। भारतबाट ल्याउँदा समय लाग्ने भन्दै चैत ३० गते सबै पोसाक उपलब्ध गराउने जानकारी दिए पनि अहिलेसम्म खेलाडीले पोसाक पाएका छैनन् सिटौलाले भने। सोमबार मात्र स्वर्ण पदक जितेकी त्रिभुवन आर्मी क्लबकी पुनम रावलले नयाँ पोसाक नपाउँदा पुरानै लगाएर खेलेको बताइन्। नयाँ पोसाक पाइन्छ भनेर पुराना थोरै मात्र कपडा ल्याएको थिएँ उनले भनिन् फाइनल जितिसक्दा पनि पोसाक पाउन सकिएन। राष्ट्रिय खेलकुद परिषद् भण्डार शाखाका प्रमुख सनत बम मल्लले सबै पोसाक नेपालगन्ज आइसकेकाले मंगलबारदेखि वितरण गरिने बताए। विभिन्न कारणले गर्दा पोसाक आउन ढिला भयो। त्यही कारण खेलाडीले समयमै पाउन सकेनन् मल्ले भने मंगलबारदेखि सबै खेलाडीलाई वितरण गरिनेछ। उनले मंगलबारदेखि खेलाडीलाई पोसाक बाँड्ने दाबी गरे पनि केही खेलका प्रतियोगिता सम्पन्न भइसकेकाले खेलाडी घर फर्किसकेका छन्। मल्लले खेलेर घर फर्किसकेका खेलाडीको घरमै पोसाक पुयाइने दाबी गरे। हामीले सबै प्रदेश र विभागका प्रशिक्षक र टिम व्यवस्थापकलाई परिपत्र गरेर खेलाडीलाई नै बुझाउन भन्छौं, उनले भने। बक्सिङमा सात प्रदेश, तीन विभाग र एनआरएनए टोली गरी एक सय ७७ खेलाडी, प्रशिक्षक र अफिसियल गरी ४४ जना र निर्णाय ४२ जनाको पोसाक पाउन बाकी रहेको संघका उपाध्यक्ष सिटौलाले बताए। आर्मीका विमला, पुनम र सुशीलको लगातार स्वर्ण त्रिभुवन आर्मीका बक्सिङका तीन खेलाडीले लगातार दुई राष्ट्रिय प्रतियोगितामा स्वर्ण पदक जितेका छन्। महिला बक्सिङबाट पुनम रावल, विमला श्रेष्ठ र पुरुषबाट सुशील थापाले ७औं र ८औं राष्ट्रिय खेलकुद प्रतियोगितामा स्वर्ण पदक विजेताको रेकर्ड राखेका हुन्। बाँकेको खजुरा गाउँपालिकाको ज्ञानोदय मावि मैदानमा सोमबार भएको खेलमा पुनमले एपीएफकी विनिता थापालाई हराउँदै स्वर्ण जितेकी हुन्। बाजुरा जिल्लाको बडिमालिका ८ की पुनमले बक्सिङ खेल्न थालेको ६ वर्ष मात्र भयो। उनले राष्ट्रिय खेलकुदसमेत गरी अहिलेसम्म ९ वटा स्वर्ण जितेको बताइन्। ४ वटा अन्तर्राष्ट्रिय प्रतियोगितामा सहभागी भइसकेकी छन्। विमलाले एपीएफकी माला राईलाई हराउँदै स्वर्ण जितेकी हुन्। रामेछापको देउराली ४ कि विमला ५ वर्षदेखि ०७१ सालदेखि आर्मीबाट बक्सिङ खेलिरहेकी छन्। उनले राष्ट्रिय प्रतियोगितासमेत गरी अहिलेसम्म ९ वटा स्वर्ण पदककी विजेता हुन्। ४ वटा अन्तर्राष्ट्रिय प्रतियोगितामा सहभागी भइसकेकी छन्। पुरुषतर्फ सुशीलले एपीएफका प्रदीप महर्जनलाई हराउँदै स्वर्ण जितेका थिए। त्रिभुवन आर्मीबाट स्वर्ण पदक विजेता तीनै जना खेलाडी केही दिनपछि थाइल्याण्डमा आयोजना हुन गइरहेको एसियन च्याम्पियनसीपमा सहभागी हुँदैछन्।"
सकियो लन टेनिस : सशस्त्र ५ स्वर्ण सहित पहिलो,"बुटवल : आठौँ राष्ट्रिय खेलकुद प्रतियोगिता अन्तर्गतको रुपन्देहीमा जारी लन टेनिस खेलमा सशस्त्र प्रहरी बलको एपीएफ क्लबले ५ स्वर्ण जितेको छ। एपीएफले महिला एकल, महिला युगल, पुरुष युगल, मिश्रित युगल र पुरुष टिम गरि ५ इभेन्टमा स्वर्ण हात पारेको हो। प्रतियोगितामा नेपाली सेनाले महिला टिम इभेन्टतर्फ एकमात्र स्वर्ण तथा पहिलो पटक प्रतियोगितामा भाग लिएको एनआरएनले पुरुष एकलमा स्वर्ण हात पार्न सफल भयो। देवीनगरस्थित लन टेनिस कोर्टमा सोमबार भएको पुरुष एकलको फाइनल खेलमा एनआरएनका संरक्षणभुषण बज्राचार्यले नेपाली सेनाका प्रणव खनाललाई ६२, ६२ को सोझो सेटमा पराजित गर्दै स्वर्ण आफनो पक्षमा पारे। नेपाली सेनाका प्रणव रजत पदकमा चित्त बुझाए। खेलमा एपीएफका सन्तोष खत्री, प्रदेश नं ४ का प्रदिप खड्का तृतीय हुँदै काश्य पदक प्राप्त गरेका छन्। महिला एकलतर्फको फाइनल खेलमा एपीएफकी प्रेरणा कोइरालाले नेपाली सेनाका अभिलाषा विष्टलाई पराजित गर्दै स्वर्ण जितिन्। उनले फाइनल खेलमा ६२, ६० का सेटमा जित निकालेकी हुन्। उपविजेता अभिलाषा विष्ट रजत पदकमा चित्त बुझाइन्। खेलमा प्रदेश नं ३ का रायना शाह र नेपाली सेनाकी ईरा रावत तृतीय हुँदै काश्य पदक जितेका छन्। एक कार्यक्रमका बिच विजेता, उपविजेता खेलाडीहरुलाई नेकपा प्रदेश सचेतक भुमिश्वर ढकाल, नेपाल लन टेनिस संघका केन्द्रीय अध्यक्ष ज्योती राणा, बुटवल उपमहानगरपालिका वडा नं ११ का वडा अध्यक्ष रामचन्द्र क्षेत्री, रुपन्देही लन टेनिस संघका सचिव गोपाल ज्ञवाली, रुपन्देही जिल्ला खेलकुद समितिका अध्यक्ष योग गुरुङ, उपाध्यक्ष मुक्ति अधिकारीले पदक तथा प्रमाणपत्र वितरण गरेका छन।"
दिल्लीका ३ विदेशी बलर चम्किँदा हैदराबाद निरीह,"हैदराबाद : इन्डियन प्रिमियर लिग(आईपीएल) को आइतबारको खेलमा दिल्लीका बलर एकाएक चम्किएपछि दिल्लीले सहज जित निकालेको छ। सनराइजर्स हैदराबादविरुद्ध दिल्लीले ३९ रनको जित निकालेको हो। राजीव गान्धी अन्तराष्ट्रिय रंगशाला हैदराबादमा भएको खेलमा टस हारेर दिल्लीले पहिले ब्याटिङ गरेको थियो। दिल्लीले २० ओभरमा ७ विकेटको क्षतिमा १५५ रनको मध्यम स्कोर बनाएको थियो। १५६ रनको विजयी लक्ष्य पाएको हैदराबादले १८५ ओभरमा ११६ रन बनाउँदा सबै विकेट गुमायो। पहिले ब्याटिङ गरेको दिल्लीका कुनै ब्याट्सम्यानलाई पनि हैदराबादका बलरले खुलेर दिएनन्। ओपरन पृथ्वी शा र शिखर धावनलाई सस्तैमा पेभिलियन फर्काएको हैदराबादविरूद्ध कोलिन मुन्रो, श्रेस यैय्यर र रिशव पन्तले समालिएर ब्याटिङ गरेपछि दिल्लीले सम्मानजनक स्कोर बनाउन सकेको थियो। १५६ रनको सामानय लक्ष्य पाएको हैदरावादका लागि ओपरन जोनी ब्रेस्टव र डेभिड वार्नरले ९४ ओभरमा ७२ रनको साझेदारी गरी टोलीलाई सहज जिततर्फ डोर्याएका थिए। ब्रेस्टव किमो पउलको बलमा रबाडाबाट क्याच आउट भएपछि हैदरावादको दशा सुरु भयो। त्यसपछि पनि विकेट जाने क्रम रोकिएन। चौथो विकेटकोरुपमा वार्नर आउट भएपछि हैदरावादले थप १० रन जोड्दा बाँकी ६ विकेट गुमायो। वार्नरले ५१ र बेस्ट्वले ४१ रन बनाए पनि अन्यले दोहोर अंकको स्कोर जोड्न सकेनन्। ४४ रन जोड्दा १० विकेट गुमाई हैदरावाद दिल्लीसामु निरीह बन्यो। दिल्लीका लागि तीन जना विदेशी बलर चम्किए। वेस्टइन्डिजका पउलले ३ विकेट, लिँदा दक्षिण अफ्रिकाका कागिसो रबाडाले ४ र क्रिस मोरिसले पनि ३ विकेट लिई हैदराबादको इनिङ धरासायी बनाए। जितपछि ८ खेल खेल्दा १० अंक जोडेको दिल्ली अंक तालिकाको दोस्रो स्थानमा उक्लिएको छ। आइतबारको खेलमा पनि नेपालका सन्दीप लामिछानेले प्लेइङ ११ मा अटाएनन् स सन्दीपको ठाउँमा खेलाइएका वेस्टइन्डिजका बलर किमो पउल प्लेयर अफ दी म्याच बने। आइतबारको खेलमा तीनै जना विदेशी बलरले उत्कृष्ट बलिङ गरेका कारण अर्काे खेलमा पनि सन्दीपलाई दिल्लीले टोलीमा समावेश गर्ने सम्भावना कम देखिएको छ।"
"मलेसियामाथि नेपालको सानदार जित, विश्वकपमा छनोट हुन मुस्किल","काठमाडौं : नेपालले मलेसियामा जारी यू१९ विश्वकप छनोटअन्तर्गत आफ्नो तेस्रो खेलमा मलेसियालाई ८ विकेटले पराजित गरेको छ। बायुमास रंगशालामा भएको खेलमा नेपालले टस जितेर पहिले फिल्डिङ रोजेको थियो। टस हारी पहिले ब्याटिङमा उत्रिएको मलेसियाको यू१९ टोली ३३५ ओभमा ९२ बनाउँदा अलआउट भयो। ९३ रनको लक्ष्य नेपाली यू१९ टोलीले १३ ओभरमा २ विकेटको क्षतिमा ९५ रन बनाउँदै जित हात पारेको हो। नेपालको जितका लागि रित गौतमले नटआउट ३९ रन बनाए, आशिफ शेखले २६, पजन सर्राफले १६ र रोहितकुमार पौडेलले ६ रनको योगदान गरे। मलेसियालाई झिनो स्कोरमा समेट्नेक्रममा नेपालका लागि पवन सर्राफ र कुशल मल्लले ३३ विकेट लिए भने कमलसिं ऐरीले २ र सागर ढकालले एक विकेट लिए। पहिलो खेलमा सिंगापुरमाथि २१७ रनको जित निकालेको नेपाल दोस्रो खेलमा डीएल नियमका आधारमा यूएईसँग १ रनको हार व्यहोरेको थियो। वर्षाले खेल अवरुद्ध भएपछि नेपाललाई क्षति पुगेको हो । यूएईसँगको हारले विश्वकपमा छनोट हुने नेपालका लक्ष्य भने कठीन भएको छ। यस प्रतियोगितामा शीर्ष स्थानमा रहने टोली मात्रै अर्को वर्ष दक्षिण अफ्रिकामा हुने विश्वकपकोमा छनोट हुनेछ। अबका खेलमा नेपालले जिते मात्रै पुग्दैन नेपालले यूएईले कम्तिमा एक खेल गुमाउँनु पर्ने छ र त्यसमा नेट रन रेटमा समेत नेपालले उछिन्नु पर्ने छ। यूएई अहिसम्मका तीन खेलमा शतप्रतिशत जित निकाल्दै शीर्ष स्थान छ। आजै भएको कुवेतविरुद्धको खेलमा यूएईले ७ विकेटको जित निकाल्यो। चौथो खेलमा नेपालले मंगलबार ओमानको सामना गर्दैछ ।"

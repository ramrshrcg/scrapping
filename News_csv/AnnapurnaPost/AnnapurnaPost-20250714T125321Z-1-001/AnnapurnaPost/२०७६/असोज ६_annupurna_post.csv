शीर्षक,विवरण
कार्यसम्पादन करार कार्यान्वयन,"संघीय सरकारले राजनीतिक शीर्ष तहबाट सुरु गरेको कार्यसम्पादन सम्झौताको संस्कृतिलाई राम्रो सुरुआतका रूपमा लिनुपर्छ नयाँ सार्वजनिक प्रशासनको अवधारणाले सार्वजनिक क्षेत्रलाई कार्यात्मक, प्रतिस्पर्धी र नतिजामुखी बनाउन दबाब दिन्छ। सार्वजनिक क्षेत्र क्रियाशील, परिणामदायी र जवाफदेही हुनु लोकतान्त्रिक शासन प्रणालीका पूर्वशर्त हुन्। सार्वजनिक क्षेत्रको पुरातनवादी संस्कार राजनीतिक हस्तक्षेप, प्रक्रियामुखी कार्यशैली र सुधारमा क्लिष्टताका कारण निजी तथा बजारमा प्रचलित उत्तम अभ्यासलाई सार्वजनिक क्षेत्रमा भित्र्याउन थालिएको हो। तापनि कतिपय विकासोन्मुख र संक्रमणकालबाट गुज्रेका देशका व्यवस्थापनका नयाँ आयाम प्रयोग गरी नागरिकले फाइदा लिन सकेका छैनन्। नेपालको सार्वजनिक प्रशासनमा २००९ सालदेखि प्रशासन सुधार आयोग कार्यदल र समितिहरूले कुनै न कुनै रूपमा निरन्तर काम गरेको देखिए पनि सुधारले फट्को मार्न सकेको छैन। २०४८ सालको प्रशासन सुधार आयोगले केही नयाँ आयाम सुझाएको थियो। तर, अधिकांश सुझाव अपेक्षाअनुरूप कार्यान्वयन हुन सकेनन् भने कतिपय कार्यान्वित सुझावबाट नतिजा प्राप्त भए पनि राजनीतिक द्वन्द्व, संक्रमण र अन्य कारणबाट दिगो हुन सकेनन्। सार्वजनिक क्षेत्र सुधारको खाँचो आज पनि उत्तिकै छ। संगठनमा कार्यसम्पादन करार पद्धति अवलम्बन गरी कतिपय विकसित देशमा सार्वजनिक क्षेत्रको दक्षता बढी सेवा प्रवाह प्रतिस्पर्धी भएका छन्। करारको सार भनेको कार्यसम्पादन हो। करार कार्यसम्पादन तथा करारका पक्षको साझा उद्देश्य प्राप्तिका लागि गरिन्छ। यो त्यस्ता क्षेत्रको कामप्रतिको प्रतिबद्धता र जिम्मेवारी हो। यसलाई जिम्मेवारी किटान गरी सम्झौताका पक्षले स्वीकार गरेका अपेक्षा पूरा गर्नेगराउने व्यवस्थापनको उपयोगी साधनका रूपमा लिन सकिन्छ। नेपालमा चालु आर्थिक वर्षको सुरुआतसँगै प्रधानमन्त्री, मन्त्रीहरू र सचिवहरूबीच कार्यसम्पादन सम्झौता गरिएको देख्न र सुन्न पाइएको थियो। सञ्चारमाध्यममा प्रकट भएका विषयमा सम्झौताका शर्त, मूल्यांकन सूचक र मापन विधि पुरस्कार र दण्ड व्यवस्था तथा सहजीकरण तरिका कस्ता छन् भन्ने विस्तृत जानकारी बाहिर आएका छैनन्। तापनि चालु आवको एक वर्षको अवधिमा संघीय मन्त्रालयहरूले गर्ने कामको जनतामा जानकारी हो भन्न सकिन्छ। सार्वजनिक क्षेत्रको गजुर तहबाटै कार्यसम्पादन संस्कृतिलाई बढवा दिन थालिएको यो कदम निश्चय नै उपयोगी हुनेछ। यसबाट कार्यसम्पादनमा दबाब, दायित्व बोध, नतिजा प्राप्ति र निरन्तरता एवं जवाफदेहीका लागि तत्पर रहनुपर्ने स्थिति सृजित हुन्छ। सम्झौताका स्पष्ट उद्देश्य पूरा गर्न सकिने सर्तहरू मापन गर्न सकिने काम र समयसीमाका सम्झौताका पक्षहरू अविचलित तथा निरन्तर काममा तल्लीन हुने वातावरण बन्छ र सम्झौता अवधिका बीचमा नयाँ काम आउँदैन भने काममा केन्द्रित हुने संस्थागत वातावरण कायम हुन्छ। आगामी दिनमा पनि निरन्तरता पाउनेछ भन्ने विश्वास गर्न सकिन्छ। सम्झौताको शृंखला सेवाग्राही सेवा पाउने विन्दुसम्म पुग्ला र सेवाग्राहीले कार्यान्वयनको जानकारी एवं प्रतिफल आश्वादन गर्ला भन्ने आशा गर्न सकिन्छ। सम्झौताका सर्तहरू निकायगत रूपमा फरकफरक होलान्। सम्पादित कामको मूल्यांकन गर्ने सूचकहरू मापन गर्न सकिने र सरोकारवालाले बुझ्ने गरी बनाइएका होलान्। त्यस्ता सूचक र सर्तहरूको निष्पक्ष, पारदर्शी एवं जिम्मेवारी ढंगबाट मूल्यांकन हुन सकेमा काम गर्ने प्रतिस्पर्धात्मक परिवेश आउनेछ। मन्त्रीको कार्यकक्षमा दबाब समूह, कार्यकर्ता र स्वार्थी समूहले घण्टाघेर लगाउने छैनन्। कर्मचारीहरू पनि आफ्नो कर्म र धर्म छाडेर शक्ति केन्द्र रिझाउन उद्यत् हुनुभन्दा कार्यक्षमता बढाउन प्रोत्साहित हुनेछन्। सम्झौता भन्नेबित्तिकै कम्तीमा दुई पक्ष हुन्छन्। सम्झौताका पक्षले आवश्यकता महसुस गरेरै सम्झौता गरेकोमा स्वामित्व दरो हुन्छ। प्रश्न उठ्तैन। तर, तेस्रो पक्षबाटै मापन गर्नु युक्तिसंगत र भरपर्दो हुन्छ। आवश्यकता, तत्परता, प्रतिबद्धता, कार्यसम्पादन मूल्यांकन, जवाफदेही र निरन्तर सुधार महत्त्वपूर्ण पक्ष हुन्। निकायगत मूल्यांकन गर्ने स्वतन्त्र, व्यावसायिक र जिम्मेवार संस्थाविनाको मूल्यांकन भरपर्दो हुँदैन। हाम्रो प्रगति समीक्षा, लक्ष्य निर्धारण र मूल्यांकन गर्ने कर्मकाण्डीय शैलीले कार्यसम्पादन करारको सही मूल्यांकन हुन नसकेका विगतका अनुभव प्रशासन क्षेत्रमा छिटफुट छरिइरहेका छन्। संघीय सरकार एक्लैले सबै काम गरेर पुग्दैन। प्रदेश र स्थानीय तहका सरकारलाई काम गर्न सहजीकरण गर्नु र सहकार्य तथा समन्वयमा कार्य सम्पादन गर्नुगराउनु औचित्यपूर्ण हुनेछ। आफैं सम्झौता गर्ने, आफ्नै मान्छेले मूल्यांकन गर्ने र आफ्नै सञ्चारमाध्यमबाट प्रचार गर्ने प्रचलित कार्यशैलीबाट अपेक्षा पूरा हुन सक्दैन। यसको ज्वलन्त उदाहरणका रूपमा आवधिक योजना सुरु भएदेखि हालसम्मको अनुगमन, मूल्यांकन र समीक्षा पद्धतिलाई लिन सकिन्छ। तसर्थ स्वतन्त्र व्यावसायिक मूल्यांकन प्रणाली कार्यसम्पादन सम्झौता कार्यान्वयनका लागि अपरिहार्य छ। त्यस्तो मूल्यांकनलाई परिमार्जन, सुधार र उपलब्धिमूलक बनाउन सकेमा कार्यसम्पादन करार अभ्यासले लक्ष्यित उद्देश्य हासिल गर्दै निरन्तरता पाउनमा बल पुग्नेछ। विगतको अनुभव २०७१ सालमा तत्कालीन संघीय मामिला तथा स्थानीय विकास मन्त्रालयमा लामो समयदेखि निर्वाचित जनप्रतिनिधि नरहेको अवस्थामा मन्त्रालयका सचिव र जिल्ला विकास समितिका स्थानीय विकास अधिकारीहरू तथा नगरपालिकाका कार्यकारी अधिकृतबीच कार्यसम्पादन करार गरिएको थियो। त्यसबेलादेखि नै स्थानीय निकायहरूको मूल्यांकन न्यूनतम सर्तहरू र कार्यसम्पादन मापनका आधारमा गर्ने गरिएको थियो। कार्यसम्पादन करारबाट उत्साह र नतिजाका संकेतहरू देखिएका थिए। राजनीतिक क्षेत्रलगायतका शक्ति केन्द्रबाट कर्मचारी सरुवाको दबाब आउँदा कार्यसम्पादन र न्यूनतम सर्त तथा कार्यसम्पादन मापनको नतिजाका आधारमा प्रतिवाद गरी दबाब थेग्ने प्रयत्न गरिन्थ्यो। यो प्रक्रिया हाल कायम देखिँदैन। स्थानीय सरकारको आफ्नै नियन्त्रण र सन्तुलनलाई छाडिएको छ, जुन अत्यन्तै फितलो छ। अहिले नगरपालिका र गाउँपालिकाका प्रमुख प्रशासकीय अधिकृतमध्ये न्यूनतम सर्त र कार्यसम्पादन मापनमा उत्कृष्ट देखिएका स्थानीय विकास अधिकारीहरू एवं नगरपालिकाका कार्यकारी बिरलै भेटिएलान्। नगरपालिका, गाउँपालिका र जिल्ला विकास समितिका न्यूनतम शर्त तथा कार्यसम्पादन मूल्यांकन खुला प्रतिस्पर्धाद्वारा स्वतन्त्र विज्ञबाट गराइन्थ्यो। न्यूनतम शर्तहरूमा तत्कालीन स्थानीय स्वायत्त शासन ऐन २०५५, सोको नियमावली, आर्थिक प्रशासन नियमावलीका कार्यप्रक्रियाका विभिन्न विषय समेटिएका थिए। कार्यसम्पादन मापनका सूचकहरूमा नतिजामुखी विषयहरू समाहित गरिएको थियो। नेपाल सरकारले न्यूनतम शर्त र कार्यसम्पादन मापनको मूल्यांकनका आधारमा स्थानीय निकायहरूलाई अनुदान उपलब्ध गराउने चलन चलेको थियो। न्यूनतम सर्तहरूमा मूलतः वार्षिक कार्यक्रम तथा बजेट स्वीकृति, वार्षिक प्रगति समीक्षा, चौमासिक तथा वार्षिक प्रगति प्रतिवेदन, स्थानीय निकायको कोष सञ्चालन, कर तथा आयव्यय अभिलेख, लेखा परीक्षण तथा बेरुजु फछ्र्योट, सम्पत्ति तथा जिन्सी व्यवस्थापन, भवन निर्माण तथा नक्सापास, कर्मचारी व्यवस्थापन, अनुदानको उपयोग र सामाजिक सुरक्षाजस्ता विषय राखिएका थिए। यसैगरी स्थानीय शासन, वित्तीय स्रोत परिचालन तथा व्यवस्थापन, योजना तथा कार्यक्रम व्यवस्थापन, संगठन तथा जनशक्ति, सहरी आधारभूत सेवा व्यवस्थापन, अनुगमन मूल्यांकन, सञ्चार तथा पारदर्शिता, सहभागितात्मक योजना तर्जुमा, लक्ष्यित समूह र क्षेत्रगत विकास, व्यक्तिगत घटना दर्ता अभिलेख र नागरिक वडापत्र जस्ता क्षेत्रबाट गाउँपालिका, नगरपालिका र जिल्ला विकास समितिका कार्यसम्पादन मापनका विषय एवं सूचक निर्धारण गरिएको थियो। न्यूनतम शर्त र कार्यसम्पादन मापन केही वर्ष अभ्यास गरिए पनि कार्यसम्पादन करार छोटो समयमा मात्र सीमित हुन पुगेको थियो। आव २०७२७३ र ०७३०७४ मा संघीय मन्त्रालयका सचिव र विभागीय प्रमुखबीचको कार्यसम्पादनका बारेमा सचिव बैठकमा जानकारी गराउने तथा छलफल हुन्थ्यो। केही मन्त्रालयका सचिवहरूले सो अवधिमा कार्यसम्पादन सम्झौता गरेगराएका थिए। तर, नतिजा मापन गरी पुरस्कार र कार्यसम्पादन सम्झौता गर्न प्रोत्साहित गर्नेगराउने कार्यले निरन्तरता पाउन सकेको थिएन। संघीयतामा सान्दर्भिकता तीन तहमा ७६१ सरकारले कार्यसम्पादन गरिरहेको संघीय नेपालमा संघीय सरकारका पदाधिकारीबीच भएको र हुने कार्य सम्पादन सम्झौतामा संघीयता कार्यान्वयनलाई कति महत्त्व दिइएको हुन्छ भन्ने विषयमा सबैको चासो हुनु स्वाभाविकै हो। संघीय सरकार एक्लैले सबै काम गरेर पुग्दैन। प्रदेश र स्थानीय तहका सरकारलाई काम गर्न सहजीकरण गर्नु र सहकार्य तथा समन्वयमा कार्य सम्पादन गर्नुगराउनु औचित्यपूर्ण हुनेछ। संघीयता कार्यान्वयनमा विषयगत मन्त्रालयलगायतले अपेक्षित तथा संविधानको मर्म र भावनाबमोजिम सहयोग नगरेका अभिव्यक्तिहरू प्रदेश र स्थानीय तहका निर्वाचित पदाधिकारीहरूले दिइरहेका छन्। प्रदेश र स्थानीय तहका सरकारबीच पनि कार्यसम्पादन करार गरी जिम्मेवार ढंगबाट कार्यसम्पादन गरीगराई वस्तुनिष्ठ मूल्यांकन गर्ने प्रणाली विकास गर्न सकेमा सबै तहको सार्वजनिक प्रशासनमा प्रतिस्पर्धात्मक वातावरण तयार हुन सक्थ्यो। कुरा काट्ने संस्कृति विलय भई कार्यसम्पादन संस्कृतिको विकास हुन पाउँथ्यो। पालिकाका वडा कार्यालयदेखि प्रधानमन्त्री तथा मन्त्रिपरिषद्को कार्यालयसम्म शृंखलाबद्ध कार्यसम्पादन सम्झौता हुँदा कामको अन्तरसम्बन्ध र नियमनकारी संघीयताबीच तालमेल मिलाउन सकेमा संघीयता कार्यान्वयन, सेवा प्रवाह र विकास निर्माणमा टेवा पुग्ने थियो। संघीय मन्त्रालयहरू र प्रदेशका मन्त्रालयहरूबीच सशर्त, निशर्त एवं सहकार्यका आधारमा सम्झौता गरी कार्यसम्पादन गराउनतिर सम्बद्ध निकाय तथा पदाधिकारीको ध्यान जाओस्। एकल अधिकारको शृंखलाबद्ध सम्बन्ध र साझा अधिकार प्रयोगको मापदण्ड, खर्च आवश्यकता पहिचान, वित्तीय स्रोत व्यवस्था र व्यावहारिक कार्यविधि बनोस्। तदनुरूप कार्यान्वयन भई संविधानले पस्केका नागरिकका अवसर, सेवा प्राप्ति र समृद्धितर्फ समग्र शासकीय प्रणाली अग्रसर हुन सकोस्। कार्यान्वयन लाभकारी हुने विषय कार्यसम्पादन करारको प्रभावकारी कार्यान्वयनबाट लक्ष्यित उद्देश्य प्राप्त गर्न विगतका अनुभव मनन गर्दा फलदायी हुनेछ। विगतमा राजनीतिक र प्रशासनिक अस्थिरताको अवस्था थियो। वर्षमा दुइटा सरकार आउँथे। नीति प्राथमिकता उथलपुथल हुन्थे। कार्यसम्पादनमा सहयोग समन्वयभन्दा पनि जबर्जस्त जिम्मेवारी थमाइएको र कतिपय सुधारका अपेक्षा प्रतिबिम्बित थिए। प्रशासनिक नेतृत्वको प्रतिबद्धता भए पनि राजनीतिक नेतृत्वले स्वामित्व ग्रहण गर्न सकेको थिएन। काम गर्न चाहने, विधि र प्रक्रियामा अडिग रहने एवं करारीय संस्कृति बढाउन चाहनेलाई हौसलाभन्दा दोहोलो काढ्ने प्रवृत्ति र वाधाअड्चन धेरै आएको अनुभूति गरिएको थियो। हाल राजनीतिक प्रतिबद्धता प्रबल भएको मान्नुपर्छ। तर, कार्यसम्पादनका लागि उपयोगी संरचना, कार्यविधि, सहकार्यको संस्कार, वित्तीय स्रोत, प्रशासनिक स्थिरता, प्राविधिक गहिराइ, उपयुक्त स्वतन्त्र एवं मापन गर्न सकिने मूल्यांकन प्रणाली र सूचकको प्रयोग, परिवर्तन व्यवस्थापनको सीप वृद्धि सम्झौताकर्ता र सहयोगी निकाय तथा पदाधिकारीको सकारात्मक सहयोग तीनै तहलाई उचित सम्मान र परिचालन, सुधारिएको प्रशासनिक संरचना र छरितो कार्यविधि, कार्यसम्पादन सक्रियता, सेवा प्रवाह, प्रभावकारी कार्य सम्बन्ध, करार व्यवस्थापन योजना र मूल्यांकन आबद्ध पुरस्कार र दण्ड व्यवस्थाजस्ता विषयमा ध्यान दिनु लाभदायक हुनेछ। करारमा कर्मचारी राख्न पाउनुपर्ने गण्डकी प्रदेशको माग अस्थायी र करारका कर्मचारी आन्दोलित करारका शिक्षकलाई स्वतः स्थायी किन ? सुदूरमा स्वास्थ्य समस्या : दरबन्दी छ डाक्टर छैनन्, करार पत्र बाटैमा गायब ! करारको अस्त्र लोकसेवा छलेर करारमा भर्ती हाम्रो सार्वजनिक प्रशासनमा नयाँ कामको सुरुआत शीघ्र गर्ने चाहनाले तयारी छायामा परेको विगतको अनुभव छ। राम्रो काम आरम्भ गरे पनि त्यसलाई निरन्तर दिन नसकिएका थुप्रै उदाहरण पाउन सकिन्छ। तत्काल सुधार कार्ययोजना २०७२, हरेक वर्ष प्रशासन सुधार आयोगले दिने प्रतिवेदन, विगतका कार्यसम्पादन सम्झौताको स्थिति, सूचना प्रविधिको प्रयोग, विभिन्न क्षेत्रगत नीतिहरूको कार्यान्वयनलाई उदाहरणका रूपमा लिन सकिन्छ।अन्त्यमा संघीय सरकारले राजनीतिक शीर्ष तहबाट सुरु गरेको कार्यसम्पादन सम्झौताको संस्कृतिलाई राम्रो सुरुआतका रूपमा लिनुपर्छ। तर, सुरु गर्ने, कार्यान्वयन टुंगोमा नपुग्ने, सम्झौता गर्ने कर्मचारी सरुवा भएर सम्झौता बेवारिस हुने, विश्वसनीय निष्पक्ष व्यावसायिक र स्वायत्त मूल्यांकन पद्धति स्थापित हुन नसक्ने र निरन्तरता नपाउने स्थिति भयो भने समय र स्रोतको अनाहकमा खर्च मात्र हुने जोखिम रहनेछ।"
हङकङ हिंसाको यथार्थ ?,"हङकङको अस्थिरताको मूल्य दक्षिणपूर्व एसिया, चीन र भारतले चुकाउनुपर्नेछ सन् २०१९ विभिन्न कारणले चर्चित भइरहेको छ। तर भारतको कश्मीर र चीनको हङकङ विशेष उल्लेखनीय छन्। भारतीय संविधानको धारा ३७० को खारेजी प्रक्रियाले कश्मीरलाई भारतको मूल प्रवाहमा ल्याएको छ। अर्थात् कश्मीरको संविधानसभाबाट संविधान जारी हुँदा प्राप्त हुने विशेषाधिकार समाप्त भएको छ। यो भारतको आन्तरिक मामिला हो। यसमा अरू देशले हस्तक्षेप गर्नु संयुक्त राष्ट्रसंघको बडापत्रविपरीत हुन्छ। सिया चीनको प्रश्न उठाई लद्दाखलाई भारतीय युनियन टेरिटरी मा राखेको विषयमा चीनले आपत्ति गरेको छ। यो भारतचीनको परस्पर विषय हो, यसमा नेपालको सरोकार हुँदैन। पञ्चशीलका सिद्धान्तको मान्यता यही नै हो। हिजो नेपालमा कति प्रान्त हुनुपर्छ भन्दै हस्तक्षेप गर्ने, नेपालको संविधानलाई अपमान गर्ने र युरोपियन युनियनसँग मिली नेपालको संविधानका विरुद्ध संयुक्त विज्ञप्ति जारी गर्ने भारतीय प्रधानमन्त्रीको कार्य त्रुटिपूर्ण थियो भन्ने भारतले कश्मीरमा गरेको कारबाहीले पुष्टि गर्छ। यसबारेमा यति मात्रै। तर अन्तर्राष्ट्रिय केही शक्तिहरू कश्मीर र हङकङमा तनाव उत्पन्न गर्न सक्रिय छन्। हङकङमा जुन बर्बर हिंसाको शैलीलाई उनीहरूले उत्प्रेरित गरिरहेका छन्, त्यो अराजकता हो। त्यो कार्य कथित लोकतन्त्रविरुद्ध छ। त्यो चीनको सार्वभौमसत्तामाथिको आक्रमण हो। त्यो सन् १९९७ को चीन र ब्रिटेनबीचको सम्झौताको अपमान हो। त्यो चीनले अवलम्बन गरेको एक देश दुई व्यवस्था को अपमान हो र एसियालाई द्वन्द्वमा लगी एसियाको आर्थिक विकासविरुद्ध रचिएको प्रपञ्च पनि हो। त्यस अर्थमा हङकङमा भइरहेको असभ्य हिंसा एसियाका सबै राष्ट्रहरूप्रतिको आक्रमण हो। हङकङको बर्बर हिंसा हेर्दा, निर्दोष मानिसहरू आक्रमणको सिकार भएका छन् भन्ने स्पष्ट प्रमाणित छ। त्यसैले यो हिंसा मानवताको उपहास हो। हङकङमा श्रम गरी बस्ने आप्रवासी नागरिकहरू हिंसाका सिकार भएका छन्। यस विन्दुबाट हेर्ने हो भने, त्यो हिंसा जातिवादी छ भन्ने पनि प्रमाणित हुन्छ। हङकङ सहरले भोगेको तोडफोड हेर्दा त्यो हिंसा यस सहरलाई आर्थिक केन्द्रबाट विस्थापित गर्ने योजनाको कार्यान्वयन हो भन्ने देखिन्छ। तसर्थ त्यो चीनलाई उसको आर्थिक सहकार्य दक्षिण एसियामा सुदृढ गर्न विफल पार्ने पश्चिमी देशको चीनलाई निषेध गर्ने योजनाको रणनीतिक क्रियाशीलता हो भन्ने प्रस्ट देख्न सकिन्छ। जब हङकङले भोगिरहेको हिंसा, दोस्रो तियानमेन रिहर्सल हो चिनियाँ समाजवाद भत्काउने। यो पनि प्रमाणित छ। सबै कारणको चुरो कारण चिनियाँ राष्ट्रपति सी जिनपिङको एक्काईसौं शताब्दीको सामुद्रिक रेसम मार्ग को पहललाई भत्काउने योजना हो। किनकि, यस पहलको केन्द्र दक्षिणपूर्व एसिया हो, जसलाई हङकङले जोड्छ। हङकङमाथिको निशानाले ध्वस्त पार्ने कुरा एसियाको विस्तारै एकीकृत भइरहेको अर्थतन्त्र हो, जसलाई विगतमा ब्रिटिसलगायतका उपनिवेशवादीहरूले ध्वस्त पारेका हुन्। सन् १८३० मा भारत र चीनले विश्व अर्थतन्त्रको क्रमशः १३ र १५ प्रतिशत हिस्साको प्रतिनिधित्व गर्थे। तर, सन् १९४७ मा त्यो घटेर ४ र ५ प्रतिशतमा झयो। भारतबाट ब्रिटिसले कर मात्रै ४५ ट्रिलियन डलर लग्यो। आज फेरि एसियाको उदय भइरहेको छ, तर त्यसलाई पचाउन वा स्वीकार गर्न उपनिवेशी शक्तिहरू र अमेरिकी अराजक महत्त्वाकांक्षाले सकिरहेका छैनन्। सिंगापुरी प्राध्यापक तथा कूटनीतिज्ञ किशोर माभुवानी भन्छन्, पश्चिमी देशहरू विश्वको वर्तमान परिवर्तन स्वीकार गरेर आफूलाई त्यसमा समायोजन गर्न इन्कार गरिरहेका छन्। उनीहरू राष्ट्रको बहुलतावादी अस्तित्व स्वीकार गर्न अनिच्छुक देखिन्छन्। उनीहरू विश्वमा पश्चिमको एकलौटी वर्चस्वको वकालत गरिरहेका छन्। तसर्थ हङकङमा जुन हिंसा उठाइएको छ, त्यसलाई प्रेरित गरिएको छ र त्यसलाई सहयोग गरिएको छ। त्यो चीनका विरुद्ध त हो नै। तर त्यति मात्र होइन, त्यो सम्पूर्ण एसियाकै विरुद्ध लक्ष्यित छ। त्यसैले यो सबैको सरोकारको विषय हो। नेपाल र भारतमा केही लुमडी विचारक र विश्लेषकले हङकङको हिंसालाई प्रजातन्त्रका लागि भएको संघर्ष देखेका छन्। तर त्यो कसैको दामकामको सेवा मात्र हो। हङकङले भोगिरहेका हिंसा र अराजकताले एसियाको व्यापार र व्यवसायको प्रवद्र्धनमा प्रत्यक्ष नकारात्मक असर पार्छ। पश्चिमी शक्ति र अन्तर्राष्ट्रिय वित्तीय संस्थाहरू यही चाहिरहेका छन्। (क) उनीहरू ब्रिक्स बैंक र एसियन इन्भेस्टमेन्ट बैंकको क्रियाशीलतालाई शिथिल पार्न चाहन्छन्। (ख) उनीहरू भारत र चीनबीचको व्यपारलाई न्यूनीकरण गर्न चाहन्छन्। (ग) उनीहरू चीन र दक्षिणपूर्वी एसियाली देशहरूबीचको दक्षिण चीन समुद्र को प्रयोगका लागि विकास भइरहेको मार्गनिर्देशिकाको निर्माणलाई अवरोध पार्न चाहन्छन्। (घ) उनीहरू एक पाटो एक बाटो को पहललाई ध्वस्त पार्न चाहन्छन्। यी गतिविधिको सीधा असर भनेको एसियामा आर्थिक मन्दी निर्माण गर्नु हो। भारतमा लक्षणहरू देखा परिसकेका छन्। चीनलाई उत्तेजित गरी अन्तर्राष्ट्रिय सम्बन्धलाई प्रभावित पार्न सकियो भने चीनमा मन्दीको सुरुवात हुन जान्छ भन्ने पश्चिमी रणनीतिकारको विश्वास हो। समाजवाद बोकेकै कारणले चीनलाई आक्रमण गर्ने कार्य अन्तर्राष्ट्रिय शान्ति र समृद्धिविरुद्ध हो भनी नमान्नुपर्ने कारण छैन। युरोप र अमेरिकी विश्वविद्यालयका अनुसन्धान केन्द्रहरूमा आयोजना गरिएका अधिकांश गोष्ठी र कार्यशालाहरूले निम्न विषय उठाइरहेका छन् (क) दक्षिण चीन समुद्रमा अमेरिका र उसका सहयोगी समूहले ठूला र शक्तिशाली जलसेना र युद्धपोतहरू परिचालन गर्नुपर्छ भन्ने राय निर्माण गरेका छन्। (ख) इरानलाई नष्ट गर्नुपर्छ। (ग) रसिया र भारत, रसिया र चीन र रसिया र इरानका सम्बन्धहरू ध्वस्त पार्नुपर्छ र त्यसका लागि रसियालाई कमजोर बनाउनुपर्छ। (घ) एसियाका साना देशहरूलाई इन्डोप्यासिफिक रणनीतिभित्र आबद्ध गर्नुपर्छ। (ङ) ताइवानलाई हतियारहरूको सहयोग गर्नुपर्छ। यी रणनीति कार्यान्वयन गर्ने विभिन्न संस्थाहरू छन्। विगत केही वर्षदेखि सिंगापुरलाई अन्तर्राष्ट्रिय सम्बन्ध र रणनीतिको छलफलको केन्द्र बनाइएको छ। सिंगापुरबाटै एसियाप्यासिफिक रणनीतिको घोषणा गत साल गरिएको हो। काठमाडौंलाई चीनको पश्चिम भूभागको अनुगमन र निगरानी गर्ने केन्द्र बनाइएको छ। दिल्लीलाई थिंक ट्यांक को बहस र चीनभारत पछिल्लो समय म्यानमार र बंगलादेश लाई भारतविरोधी अखडाका रूपमा प्रयोग गर्ने प्रयास भइरहेको छ। यी गतिविधिलाई चीनमाथि केन्द्रित गर्ने योजनाका रूपमा हङकङलाई अस्थिर बनाएको छ। हङकङका अराजक हिंसा गर्ने मानिसहरू तीन किसिमका छन्। यसमा विदेशमा बसेका र विदेशमै बस्न चाहने समाजवादविरोधी जत्थाले प्रमुख भूमिका खेलिरहेको छ। चीनमा भ्रष्टाचारको कारबाहीमा परेका वा पर्ने डरले भागेका भगौडाहरूको संलग्नता यस हिंसामा छ। ताइवानबाट चीनविरुद्ध परिचालित हङकङका माफियाहरू पनि यसमा संलग्न छन् यसैमा विगतमा तियानमेन जस्ता घटनाको परिकल्पना गर्ने राजनीतिक विद्रोहीहरू पनि यसमा संलग्न छन्। अतः धेरै मस्तिष्कहीन मोहराहरूले बुझ्नुपर्ने कुरा के हो भने (क) यो हिंसा राजनीतिक अभियान होइन, (ख) यो हिंसा स्वतस्फूर्त पनि होइन। यो हिंसा प्रायोजित हो। यसमा पश्चिमी देशको चीनविरोधी एवं एसियाविरोधी रणनीतिका अतिरिक्त उनीहरूका निजी स्वार्थहरू पनि छन्। ब्रिटिस हङकङ छोड्नुपर्दाको पीडाबाट ग्रस्त छ। अमेरिका मनिलासँगै हङकङलाई केन्द्र बनाउन चाहन्छ। अस्ट्रेलिया हङकङलाई आफ्नो हितमा प्रयोग गर्न चाहन्छ। हङकङको अस्थिरताको मूल्य दक्षिणपूर्व एसिया, चीन र भारतले चुकाउनुपर्नेछ। त्यसैले हङकङका हिंसाखोरहरूका पक्षमा लेख्नेहरूले बुझ्नुपर्ने केही कुरा छन् (क) स्थिति अझ बिगँ्रदै जाँदा त्यहाँ बसेको फिलिपिनो, भारतीय, नेपाली र अन्य आप्रवासीहरू जातीय हिंसाको सिकार हुनेछन्। (ख) अब उनीहरूले हङकङको स्वतन्त्रताको नारा तीव्र पार्ने प्रयास गर्नेछन्, र त्यसको प्रतिकार गर्न चीनका लागि बाध्यात्मक स्थिति निर्माण गर्नेछन्। त्यसलाई चीनमाथि आक्रामक लोकतन्त्रविरोधी भएको आरोप लगाउने वातावरण निर्माण गर्नेछन्। (ग) दक्षिण चीन समुद्रको एउटा महत्त्वपूर्ण व्यापारिक केन्द्र हङकङलाई नष्ट गरी चीनको व्यापारिक करिडरलाई नष्ट गर्नु हो। सन् १९३३ को मोन्टिभिडियो कन्भेन्सनको सार्थकता अहिले एसियामा देखिएको छ। राष्ट्रहरूका सम्बन्धप्रतिका दायित्वलाई व्यवस्थित गर्ने यो परम्परागत प्रथाजनित अन्तर्राष्ट्रिय कानुनलाई पश्चिमी देशहरूले आत्मसात गर्नुपर्छ। राजनीतिक व्यवस्थाको पहिचान गर्ने र लागू गर्ने अधिकार यस महासन्धिअनुसार प्रत्येक राष्ट्रको नैसर्गिक अधिकार हो। अतः समाजवाद बोकेकै कारणले चीनलाई आक्रमण गर्ने कार्य अन्तर्राष्ट्रिय शान्ति र समृद्धिविरुद्ध हो भनी नमान्नुपर्ने कारण छैन। सन् १९४५ मा संयुक्त राष्ट्रसंघको स्थापना गर्दा, विश्वले कसैको एकलौटी वर्चस्व होइन सबैको सहभागिता रहेको बहुलतावादी विश्व व्यवस्थाप्रतिको आस्थालाई प्रत्याभूत गरिएको हो। अतः पश्चिमी राष्ट्रहरूले बहुलवाद को सिद्धान्तलाई अवलम्बन गर्नैपर्छ। अहिले पश्चिम त्यसका लागि तयार देखिएको छैन। ऊ वर्तमान परिवर्तित समयलाई आत्मसात गर्न तत्पर देखिँदैन। ऊ चीन, भारत, रसियाको उदयलाई स्वीकार गर्न सकिरहेको छैन। परिवर्तनलाई अस्वीकार गर्ने त्यही मानसिकताको प्रयोग हङकङमा भएको हो।"
"भारतमाथि दक्षिण अफ्रिकाको सानदार जित, सिरिज बराबरी",बैंग्लोर : दक्षिण अफ्रिकाले भारतविरुद्ध टी२० सिरजिको तेस्रो खेलमा सानदार जित हात पारेको छ। बैंग्लोरमा भएको खेलमा दक्षिण अफ्रिकाले बलिङ र ब्याटिङ दुवैमा उत्कृष्ट प्रदर्शन गरी भारतमाथि ९ विकेटको जित निकालेको हो। टस जितेर पहिले ब्याटिङ गरेको भातरले २० ओभरमा ९ विकेट गुमाएर १३४ रन बनाएको थियो। १३५ रनको लक्ष्य पाएको दक्षिण अफ्रिकी टोलीले १६५ ओभरमा १ विकेट गुमा ई १४० रन बनाउँदै जित हात पार्यो। सुरुमा दक्षिण अफ्रिकाविरुद्ध भारतीय ब्याट्सम्यान आक्रामकरुपमा प्रस्तुत भएका थिए। २२ ओभरमा २२ रन बनाउँदा रोहित शर्मा र ७२ ओभरमा ६३ रन बनाएको अस्थामा अर्का ओपनर शिखर धावन आउट भएपछि भारतको रन बन्ने गति सुस्त भएको थियो। रोहित ८ बलमा ९ रन र धावन २५ बलमा ३६ रन बनाएर आउट भए। कप्तान विराट कोहली पनि १५ बलमा ८ रन बनाएर आउट हुँदा भारत कमजोर अवस्थामा पुग्यो। धावनले बनाएको ३६ रन नै भारतका लागि सर्वाधिक स्कोर बन्यो। उनीपछि ऋषव पन्त र रविन्द्र जडेजाले १९१९ रन बनाए। हार्दिक पाण्डेयले १४ रन जोडे। भारतको इनिङ ध्वस्त बनाउने क्रममा दक्षिण अफ्रिकाका लागि कागिसो रबडाले ३ विकेट लिए। हेन्ड्रिक्स र फोर्टुइनले २२ विकेट लिए। १३५ रनको सामान्य लक्ष्य पछ्याएको दक्षिण अफ्रिकाले उत्कृष्ट सुरुवात गर्यो। कप्तानसमेत रहेका युवा क्रिकेटर क्वीन्टन डिकोकले ५२ बलमा नट आउट ७९ रनको इनिङ खेली टोलीलाई सहज जित दिलाए। रिजा हेन्ड्रिक्स २८ रन बनाएर आउट हुँदा तेम्बा बाभुमा २७ रन बनाएर नटआउट रहे। जितपछि ३ खेलको टी२० सिरिज ११ को बराबरीमा टुंगिएको छ। पहिलो खेल वर्षाका कारण हुन सकेको थिएन। दोस्रो खेलमा भारतले ७ विकेटको जित निकालेको थियो। भारत भ्रमणमा रहेको दक्षिण अफ्रिकी टोलीले अब एक अभ्यास खेल र ३ टेस्ट खेल्नेछ।
रामेछाप कप फुटसल प्रतियोगिताको उपाधि अनेरास्ववियूलाई,"काठमाडौं : प्रथम रामेछाप कप फुटसल प्रतियोगिताको उपाधि अखिल नेपाल राष्ट्रिय स्वतन्त्र विद्यार्थी युनियन रामेछापले जितेको छ। आइतबार भएको फाइनल खेलमा लिखु भुजी युवा क्लब रामेछापलाई टाई ब्रेकरमा २० ले हराउँदै अनेरास्ववियूले उपाधि हात पारेको हो। निर्धारित समयसम्म गोलरहित टुङ्गिएपछि टाई ब्रेकरमार्फत विजेताको टुङ्गो लगाइएको आयोजक रामेछापकाठमाडौं पत्रकार समाजका महासचिव दीपेन्द्र गुरुङले जानकारी दिए। त्यसैगरी महाकाली युवा क्लबलाई २० गोलले हराउँदै डाइनामिक युवा क्लब तेस्रो भएको छ। जितसँगै अनेरास्ववियूले ट्रफीसहित २५ हजार र लिखु भूजीले १५ हजार र डाइनामिकले १० हजार पुरस्कार पाएका छन्। काठमाडौंस्थित शान्तिनगर फुटसल मैदानमा लिगकम नटआउटका आधारमा शनिबार र आइतबार भएको खेलमा आयोजकसहित रामेछापका विभिन्न व्यक्तिगत, क्लब र राजनीतिक संगठन गरी २७ टीम सहभागी थिए। विजेता टोली र खेलाडीहरूलाई रामेछाप जिल्लाका प्रतिनिधी सभा सदस्य एवम् सांसद श्यामकुमार श्रेष्ठ, जिल्ला विकास खेलकुद विकास समितिका निवर्तमान अध्यक्ष पुरुषोत्तम कडेरिया, भलिबलका राष्ट्रिय रेफ्री सिताराम कार्की, नमूनादीप युवा क्लबका अध्यक्ष राजन बस्नेत, व्यवसायी राकेश श्रेष्ठ लगायतले पुरस्कार वितरण गरेका थिए। समापन समारोहमा विजेता टोलीलाई शुभकामना दिदै सांसद श्रेष्ठले समाचारमार्फत सबैलाई सूसुचित गर्ने पत्रकारहरूले फुटसल प्रतियोगितामार्फत जिल्लाबासीलाई जोड्न महत्वपूर्ण काम गरेको बताए। समाजका अध्यक्ष प्रेम गौतमले रामेछापबासीबीच सद्भाव, एकता एवम् मनोरञ्जन गराउने उद्देश्यले आयोजना गरिएको खेलमा सहभागी सबै टीमलाई धन्यवाद दिए । उनले पत्रकारिता क्षेत्रसँगै जिल्लाको विकासमा संस्था लागि पर्ने बताए। रामेछापकाठमाडौं पत्रकार समाज रामेछापबाट काठमाडौं आएर पत्रकारिता कर्ममा सक्रिय पत्रकारहरुको साझा संस्था हो।"
कर्पोरेट ब्याडमिन्टन आजदेखि,"काठमाडौं : अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिताको छैटौं संस्करण सोमबारदेखि काठमाडौंमा सुरु हुँदैछ। प्रतियोगिता त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा सञ्चालन हुनेछ। प्रतियोगिताको सम्पूर्ण तयारी पूरा भएको आयोजकले जनाएको छ। यस पटक प्रतियोगिता फरक दुई विधामा सञ्चालन हुने बताइएको छ। यस पटक यो प्रतियोगिता विश्व ब्याडमिन्टन महासंघ (बीडब्लूएफ) को वार्षिक क्यालेन्डरमा समावेश भएको छ। नेपाल ब्याडमिन्टन संघको सहकार्यमा सञ्चालन हुँदै आएको यो प्रतियोगितालाई पहिलो पटक बीडब्लूएफले आफ्नो क्यालेन्डरमा समावेश गरेको हो। त्यसैले पहिलो चरणमा असोज ६ गतेदेखि अन्नपूर्ण पोस्ट् कर्पोरेट ब्याडमिन्टन च्याम्पियनसिप२०१९ सुरु हुनेछ। यो विधामा विभिन्न कर्पोरेट हासका पदाधिकारीले विभिन्न स्पर्धामा प्रतिस्पर्धा गर्नेछन्। कर्पोरेटतर्फ विधामा पुरुष एकल ४५ वर्षमुनि, पुरुष डबल्स ४५ वर्षमाथि तथा पुरुष एक्जुकेटिभ एकल र डबल्स स्पर्धा समावेश गरिएको जानकारी अन्नपूर्ण मिडिया नेटवर्कका कर्पोरेट स्ट्राटिजी एन्ड ब्रान्ड विभाग प्रमुख प्रनिल अर्यालले दिए। कर्पोरेट च्याम्पियनसिपमा ५१ वटा कर्पोरेट हाउसका एक सय १९ जना खेलाडीको सहभागिता रहनेछ। कर्पोरेट च्याम्पियनसिप सकिएलगत्तै अन्नपूर्ण पोस्ट् नेपाल इन्टरनेसनल सिरिज२०१९ सुरु हुनेछ। इन्टरनेसनल सिरिजमा पुरुष एकल र डबल्स, महिला एकल र डबल्स तथा मिक्स डबल्स स्पर्धा समावेश गरिएको छ। इन्टरनेसनल सिरिजमा नेपालसहित भारत, पाकिस्तान, बंगलादेश, अस्ट्रेलिया, मलेसिया, इरान, चाइनिज ताइपेईलगायत ११ देशका खेलाडीको सहभागिता रहनेछ। इन्टरनेसनल सिरिजमा करिब एक सय जना विदेशी खेलाडीले प्रतिस्पर्धा गर्ने आयोजकले जनाएको छ। नेपाल ब्याडमिन्टन संघका अध्यक्ष रामजीबहादुर श्रेष्ठले बीडब्लूएफको क्यालेन्डरमा अन्नपूर्ण नेपाल इन्टरनेसनल सिरिज समेटिनु समग्र नेपाली खेलकुदका लागि गर्वको विषय भएको बताए। नेपालको ब्याडमिन्टन खेल विकासमा अन्नपूर्ण मिडिया नेटवर्कले ठूलो योगदान गरेको छ। यो प्रतियोगिताको व्यवस्थापन पक्ष विश्वको उत्कृष्टमध्येको एक भएको छ। प्रतियोगिताले खेलाडीको विश्व वरीयतामा समेत प्रभाव पार्नेछ, श्रेष्ठले भने। अध्यक्ष श्रेष्ठले विश्वका राम्रा खेलाडीको जमघटले नेपालको इज्जत र प्रतिष्ठालाई माथि उठाउन सहयोग पुग्ने विश्वास पनि व्यक्त गरे। नेपालले स्तरीय प्रतियोगिता आयोजना गर्न पाउनु धेरै राम्रो हो। विदेशका राम्रा खेलाडीको आगमनले नेपालको खेल स्तर बढ्नुका साथै पर्यटन प्रवद्र्धनको दृष्टिले पनि धेरै राम्रो हुनेछ। नेपालका खेलाडीले अन्तर्राष्ट्रिय स्तरका राम्रा खेलाडीसँग खेल्न पाउनु आफैंमा महŒवपूर्ण उपलब्धि हुनेछ। यो प्रतियोगिता नेपाललाई विश्वमा चिनाउने अर्को माध्यम पनि बन्नेछ, श्रेष्ठले भने। ब्याडमिन्टनप्रेमी शल्यचिकित्सक ब्याडमिन्टनप्रेमी सिते बा अन्नपूर्ण पोस्ट् ब्याडमिन्टनको तयारी पूरा, ११ देशका खेलाडी भिड्ने नेपालमा बीडब्लूएफको क्यालेन्डरमा समावेश भएको अन्नपूर्ण नेपाल इन्टरनेसनल सिरिज दोस्रो प्रतियोगिता हो। यसअघि योनेक्स ब्याडमिन्टन प्रतियोगिता बीडब्लूएफको क्यालेन्डरमा परेको थियो। यसैगरी एमआईसीईका प्रबन्ध निर्देशक दीपक थापाले अन्नपूर्ण मिडिया नेटवर्कको सक्रियतामा सञ्चालन हुँदै आएको यस प्रतियोगिताले अन्तर्राष्ट्रिय रूप धारण गरेकोमा खुसी व्यक्त गरे। थापाले प्रतियोगिताको सम्पूर्ण तयारी पूरा भएको जानकारी पनि दिए। प्रतियोगिताको तयारी पूरा भएको छ। हामी खेलस्थलको काम पनि सकिएको छ। अब हामी प्रतियोगिता सुरु हुने क्षणको प्रतिक्षामा छौं, थापाले भने। उनले कर्पोरेट प्रतियोगितामा काठमाडौं उपत्यका बाहिरबाट पनि खेलाडीको गतिलो सहभागिता रहेको बताए। यसपटक प्रतियोगिताको मुख्य व्यवस्थापन एमआईसीईले नै गर्दैछ। यो प्रतियोगिताले नेपालमा ब्याडमिन्टन खेलको प्रतिष्ठा अझ बढाएको छ। स्वदेशी, विदेशी र कर्पोरेट क्षेत्रका मानिसलाई एकै ठाउँमा भेला गरेर खेलसँगै एकआपसमा भाइचारा स्थापित गर्न प्रतियोगिता थप फलदायी भएको छ, काठमाडौं जिल्ला ब्याडमिन्टन संघका अध्यक्षसमेत रहेका थापाले भने। उनले यो प्रतियोगिता नेपाली खेलकुदको आइडल प्रतियोगिता भएकाले थप राम्रो गर्न हौसला मिलेको पनि बताए। प्रतियोगिता असोज १२ गतेसम्म चल्नेछ। अन्नपूर्ण पोस्ट् कर्पोरेट ब्याडमिन्टन प्रतियोगिता सन् २०१३ देखि सुरु भएको हो। यसपटक प्रतियोगितालाई राष्ट्रिय खेलकुद परिषद्सँगै महालक्ष्मी पेन्ट्स, सिद्घ बाबा प्रशोधित सूर्यमुखी तेल, एभरेष्ट बैंक लिमिटेड, एनसेल, शिखर इन्सुरेन्स, टाटा मोटर्स, अल्का अस्पताल प्रालि, होटल यलो दरबारलगायको सहयोग रहेको छ।"
जयराम बने मिस्टर भक्तपुर,"भक्तपुर : वेभ फिजिकल फिटनेसका जयराम त्वायना शारीरिक सुगठन प्रतियोगिताअन्तर्गतको मिस्टर भक्तपुर बन्न सफल भएका छन् । भक्तपुर जिल्ला शारीरिक सुगठन तथा फिटनेस संघद्वारा आयोजित मिस्टर भक्तपुरको चौथो संस्करणको उपाधि जित्दै जयरामले नगद ५० हजारसमेत हात पारेका छन् । प्रतियोगिताको ग्राण्ड फिनालेमा चार स्वर्णपदकधारीहरुलाई पछि पार्दै ७० केजीभन्दा माथिको तौल समूहका स्वर्ण पदक विजेता जयराम मिस्टर भक्तपुरको उपाधि चुम्न सफल भए । उक्त स्पर्धामा ७० केजी तौल समूहका स्वर्णपदक विजेत अमितकुमार मण्डल उपविजेता बने । अजिमा फिजिकल फिटनेसका मण्डलले २५ हजार रुपैयाँ नगद पुरस्कारमा चित्त बुझाए । त्यस्तै ६५ केजी तौल समूहका स्वर्णपदक विजेता रामचन्द्र तामाङ तेस्रो, ६० केजी तौल समूहका विजेता नितेश श्रेष्ठ चौथो र ५५ केजी तौल समूहका विजेता दिवेक अवाल पाँचौं भए । अल्टिमेट फिटनेस कनेक्सनका रामचन्द्र, नितेश र दिवेकले क्रमशः नगद पुरस्कार २० हजार, १५ हजार र १० हजार रुपैयाँ जिते । त्यस्तै अजिमा फिजिकल फिटनेसकी सनम मूलगुठीले पहिलो महिला एथ्लेटिक्स फिजिक्सको उपाधि जितेकी छन् । आठ जना महिला प्रतियोगीहरूलाई पछाडि पार्दै उपाधि जितेकी उनले नगद २५ हजार रूपैयाँसमेत हात पारिन् । उक्त स्पर्धामा वेभ फिजिकल फिटनेसकी जस्मिन लामा दोस्रो भइन् । उनले १५ हजार रुपैयाँ नगद पुरस्कारमै चित्त बझाइन् । त्यस्तै वेभकै यशोदा थापा तेस्रो भइन् । उनले १० हजार रुपैयाँ नगद पुरस्कार हात पारिन् । उक्त स्पर्धामा अल्टिमेटका अञ्जली श्रेष्ठ र सृजना घिसिङ क्रमशः चौथो र पाँचौं भए । स्पर्धामा विजेतालगायतलाई मध्यपुर थिमि नगरपालिकाका प्रमुख मदनसुन्दर श्रेष्ठ र उपप्रमुख अञ्जनादेवी मधिकर्मीले प्रमाणपत्र, शिल्ड, मेडल तथा नगद पुरस्कार वितरण गरेका थिए । प्रतियोगितामा विभिन्न विधामा उपाधि जितेका प्रतिस्पर्धीहरूलाई निक भुजिकिक तथा शिवशिखर कृषि सहकारीले प्रोत्साहनस्वरूप नगद पुरस्कारको व्यवस्था गरेका थिए । आयोजक संघका अध्यक्ष बाबुकाजी मानन्धरले संघले यसअघि तीनपटकसम्म जिल्लास्तरीय प्रतियोगिता आयोजना गरिसकेको जानकारी दिए । त्यस्तै करिब २५ वर्ष रोकिएको मिस्टर भ्याली गत वर्ष सम्पन्न गरिएको उनको भनाइ थियो । संघले २०५४ सालमा प्रथम मिस्टर भक्तपुर आयोजना गरेको थियो । उक्त स्पर्धाको उपाधि रोशन मानन्धरले जितेका थिए । त्यस्तै २०६९ सालमा आयोजित दोस्रो मिस्टर भक्तपुरको उपाधि भने नरेश दिवाकरले जित्दा २०७१ सालमा भएको तेस्रो मिस्टर भक्तपुरको उपाधि रामेश्वर कुसीले चुमेका थिए ।"
साफ यू१८ फुटबल : नेपालको लज्जास्पद हार,"काठमाडौं : तेस्रो साफ यू१८ फुटबल च्याम्पियनसिपको उपाधिको दाबेदार टोलीको रूपमा हेरिएको नेपालले भुटानसँग लज्जास्पद हार खेपेको छ। हल्चोकस्थित सशस्त्र प्रहरी बलको मैदानमा आइतबार भएको समूहको दोस्रो खेलमा नेपाल भुटानसँग ३० गोलले पराजित भयो। पछिल्लो समय घरेलु फुटबलमा आमूल परिवर्तन गरेको भुटानले खेलभर नेपाललाई बलियो टक्कर दिएको थियो। खेलमा चारवटा उत्कृष्ट गोल गर्ने अवसर बनाएको भुटानको तीनवटा प्रहार गोल भएको थियो। पहिलो हाफमा एक गोल गरेको भुटानले दोस्रो हाफमा दुई गोल थपेको थियो। ३७औं मिनेटमा भुटानका यशी दोर्जीले नेपालको रक्षापंक्तिको कमजोरीमा पहिलो गोल गरेका थिए। त्यसपछि भुटानले ८६औं मिनेटमा पेनाल्टीमार्फत दोस्रो गोल गरेको थियो। नेपालका विशाल बस्नेतले भुटानका केल्जाङ जिग्मीलाई डीबक्स भित्र लडाएपछि पाएको पेनाल्टीलाई जिग्मी आफैंले सदुपयोग गरेका थिए। ९०औं मिनेटमा कर्मा सोनामले डीबक्स बाहिरबाट एक प्रयासमा अर्को गोल थप्दै भुटानलाई सहज जित दिलाए। हारसँगै नेपालको सेमिफाइनल सम्भावना कमजोर बनेको छ। समूह एमा रहेको नेपाल पहिलो खेलमा माल्दिभ्ससँग ११ गोलको बराबरीमा रोकिएको थियो। पहिलो जितसँगै भुटानले तीन अंक बनाएको छ। माल्दिभ्स र नेपालको समान एकएक अंक छ। भुटान सेमिफाइनलमा प्रवेश गरेको छ। सेमिफाइनलमा पुग्ने झिनो गणितीय सम्भावना बाँकी राखेको नेपालको भाग्य भुटानको हातमा छ। समूहको अन्तिम खेलमा भुटानले माल्दिभ्सलाई फराकिलो अन्तरले हराएमा नेपाल अघिल्लो चरणमा पुग्नेछ। अन्यथा नेपालको यात्रा समूह चरणमै सकिनेछ। ६ टोली सहभागी च्याम्पियनसिपको समूह बीमा बंगलादेश, भारत र श्रीलंका छन्। शीर्ष दुई टोली सेमिफाइनलमा प्रवेश गर्नेछन्।"
"सीपीएलमा सन्दीपको विकेट, १ ओभर बलिङ गर्न पाएनन्",बार्बाडोज : क्याराबिन प्रिमियर लिग(सीपीएल) अन्तर्गत आइतबार राति(नेपाली समय सोमबार बिहान) भएको खेलमा नेपाली युवा क्रिकेटर सन्दीप लामिछाने एक विकेट लिन सफल भएका छन् । आइतबारको खेलमा सन्दीप आवद्ध टोली बार्बाडोज ट्रिडेन्सले गुएना बारियर्ससँग प्रतिस्पर्धा गरेको थियो । वर्षाले प्रभावित खेलमा गुएना वारियर्सले डीएल नियमका आधारमा १२ रनको जित निकाल्यो । ३ ओभर बलिङ गर्न पाएका सन्दीपले २१ रन दिएर १ विकेट लिए । चौथो ओभरमा बलिङमा आएका सन्दीपले ८ रन दिए त्यसपछि ८औं ओभरमा उनले ४ रन दिएर १ विकेट लिए । १०औं ओभरमा ९ रन दिए । वर्षाले खेल रोकिएपछि उनले अर्काे ओभर बलिङ गर्न पाएनन्। ११औं नम्बरमा ब्याटिङमा आएका सन्दीप पहिलो बलमा नै क्याचआउट भए । गुएना वारियर्सले टस जितेर बलिङ रोजेपछि पहिले ब्याटिङ गरेको बार्बाडोज ट्रिडेन्सले १९२ ओभरमा सबै विकेट गुमाई १३८ रन बनाएको थियो । १३९ रनको लक्ष्य पछ्याएको गुएनाले १० ओभरमा २ विकेट गुमाएर ७७ रन बनाएको अवस्थामा वर्षा भएपछि खेल रोकियो । करिब एक घण्टा खेल रोकिएपछि १४ ओभरमा छोट्याएर ९७ रनको लक्ष्य दिए खेल सुरु गरियो । अर्काे १ ओभर खेल हुँदा गुएनाले थप ४ रन जोड्यो । फेरि वर्षा सुरु भएपछि डीएल नियममा गुएनाले १२ रनको जित निकाल्यो । सन्दीपले यस सिजनको सीपीएलमा ५ खेलमा बलिङको मौका पाउँदा ६ विकेट लिएका छन् ।
"सुरु भयो अन्नपूर्ण पोस्ट् इन्टरनेसनल कर्पोरेट ब्याडमिन्टन, उद्घाटनका फोटोहरू","काठमाडौं : अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिताको छैटौं संस्करण सोमबारदेखि सुरु भएको छ। प्रतियोगिता त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा सुरु भएको हो। राष्ट्रिय खेलकुद परिषद्का सदस्य सचिव रमेशकुमार सिलावालले कार्यक्रमको उद्घाटन गरे। उनले नेपाली खेलकुदको सम्मान गर्ने प्रतियोगिता बन्न सकेको भन्दै प्रतियोगिताको प्रशंसा गरे। प्रतियोगिताको आयोजक अन्नपूर्ण मिडिया नेटवर्कका अध्यक्ष क्याप्टेन रामेश्वर थापाले नेपाल भ्रमण वर्षको पूर्व सन्ध्यामा सुरु भएको यो कार्यक्रमले सरकारको महत्त्वाकांक्षी कार्यक्रमलाई सघाउने बताए। नेपाल ब्याडमिन्टन संघका अध्यक्ष रामजी बहादुर श्रेष्ठले ब्याडमिन्टरन फेडेरेसनको क्यालेन्डरमा पर्न सफल भएको भन्दै प्रतियोगिताको आयोजकलाई बधाई दिए। 'यो संस्करणसम्म आइपुग्दा यो प्रतियोगिता नेपाली खेलकुदको कोशेढुंगा भएको छ', उनले भने। यस पटक यो प्रतियोगिता विश्व ब्याडमिन्टन महासंघ (बीडब्लूएफ) को वार्षिक क्यालेन्डरमा समावेश भएको छ। नेपाल ब्याडमिन्टन संघको सहकार्यमा सञ्चालन हुँदै आएको यो प्रतियोगितालाई पहिलो पटक बीडब्लूएफले आफ्नो क्यालेन्डरमा समावेश गरेको हो। दुई चरणमा हुँदैछ कार्यक्रम पहिलो चरणमा असोज ६ गतेदेखि अन्नपूर्ण पोस्ट् कर्पोरेट ब्याडमिन्टन च्याम्पियनसिप२०१९ हुनेछ। यो विधामा विभिन्न कर्पोरेट हासका पदाधिकारीले विभिन्न स्पर्धामा प्रतिस्पर्धा गर्नेछन्। कर्पोरेटतर्फ विधामा पुरुष एकल ४५ वर्षमुनि, पुरुष डबल्स ४५ वर्षमाथि तथा पुरुष एक्जुकेटिभ एकल र डबल्स स्पर्धा समावेश गरिएको जानकारी अन्नपूर्ण मिडिया नेटवर्कका कर्पोरेट स्ट्राटिजी एन्ड ब्रान्ड विभाग प्रमुख प्रनिल अर्यालले दिए। कर्पोरेट च्याम्पियनसिपमा ५१ वटा कर्पोरेट हाउसका एक सय १९ जना खेलाडीको सहभागिता रहनेछ। कर्पोरेट च्याम्पियनसिप सकिएलगत्तै अन्नपूर्ण पोस्ट् नेपाल इन्टरनेसनल सिरिज२०१९ सुरु हुनेछ। इन्टरनेसनल सिरिजमा पुरुष एकल र डबल्स, महिला एकल र डबल्स तथा मिक्स डबल्स स्पर्धा समावेश गरिएको छ। इन्टरनेसनल सिरिजमा नेपालसहित भारत, पाकिस्तान, बंगलादेश, अस्ट्रेलिया, मलेसिया, इरान, चाइनिज ताइपेईलगायत देशका खेलाडीको सहभागिता रहनेछ। कर्पोरेट र इन्टरनेसनल सिरिजमा गरी ५०० भन्दा बढी खेलाडीले प्रतिस्पर्धा गर्ने आयोजकले जनाएको छ। नेपाल ब्याडमिन्टन संघका अध्यक्ष रामजीबहादुर श्रेष्ठले बीडब्लूएफको क्यालेन्डरमा अन्नपूर्ण नेपाल इन्टरनेसनल सिरिज समेटिनु समग्र नेपाली खेलकुदका लागि गर्वको विषय भएको बताए। नेपालको ब्याडमिन्टन खेल विकासमा अन्नपूर्ण मिडिया नेटवर्कले ठूलो योगदान गरेको छ। यो प्रतियोगिताको व्यवस्थापन पक्ष विश्वको उत्कृष्टमध्येको एक भएको छ। प्रतियोगिताले खेलाडीको विश्व वरीयतामा समेत प्रभाव पार्नेछ, श्रेष्ठले भने। अध्यक्ष श्रेष्ठले विश्वका राम्रा खेलाडीको जमघटले नेपालको इज्जत र प्रतिष्ठालाई माथि उठाउन सहयोग पुग्ने विश्वास पनि व्यक्त गरे। नेपालले स्तरीय प्रतियोगिता आयोजना गर्न पाउनु धेरै राम्रो हो। विदेशका राम्रा खेलाडीको आगमनले नेपालको खेल स्तर बढ्नुका साथै पर्यटन प्रवद्र्धनको दृष्टिले पनि धेरै राम्रो हुनेछ। नेपालका खेलाडीले अन्तर्राष्ट्रिय स्तरका राम्रा खेलाडीसँग खेल्न पाउनु आफैंमा महत्त्वपूर्ण उपलब्धि हुनेछ। यो प्रतियोगिता नेपाललाई विश्वमा चिनाउने अर्को माध्यम पनि बन्नेछ, श्रेष्ठले भने। हेर्नुस् दिपेन श्रेष्ठले खिचेका अन्य फोटोहरू। अन्नपूर्ण मिडिया नेटवर्कका अध्यक्ष क्याप्टेन रामेश्वर थापा उद्घाटनपछि ब्याडमिन्टन खेल्दै। फोटोः दिपेन श्रेष्ठअन्नपूर्ण"

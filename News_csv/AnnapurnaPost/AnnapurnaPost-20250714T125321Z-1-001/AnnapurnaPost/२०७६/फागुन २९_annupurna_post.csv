शीर्षक,विवरण
सबैको पहुँचमा मिर्गौला स्वास्थ्य,"मिर्गाैला रोग एक प्रकारको नसर्ने रोग हो। यसबाट विश्वभर करिब ८५ करोड जनसंख्या पीडित छन्। प्रत्येक १० मध्ये १ जना दीर्घकालीन मिर्गौला रोगको सिकार भएको छ भने विश्वभर यसबाट प्रभावित हुने संख्या बढ्दो छ। सन् २०४० सम्म यो रोग मृत्युको प्रमुख पाँचौं कारण हुन पुग्नेछ। वर्तमान अवस्थामा मिर्गाैला रोग रोकथाम गर्न सकिन्छ। समयमै निदान र उचित उपचारबाट मिर्गाैला फेल हुने गतिलाई कम गर्न सकिन्छ। धेरैजसो राष्ट्रमा नसर्ने रोगसम्बन्धी नीति र रणनीति नभएका होइनन् तैपनि यससम्बन्धी शिक्षा र जनचेतना अभियान तथा मिर्गाैला रोगको जाँच र उपचार व्यवस्थापनमा अपेक्षा गरिएभन्दा धेरै कम प्रयास भएकोे देखिन्छ। यस रोगको रोकथामको महत्व बुझाउन जनसाधारण, व्यावसायिक समूह र नीतिनिर्मातामाझ व्यापक चेतना जगाउनु आवश्यक छ। यस वर्षको विश्व मिर्गाैला दिवसले विश्वभर द्रुतगतिमा बढिरहेको मिर्गाैला रोग र स्वास्थ्यका लागि सबै क्षेत्रको जनमानसमा चेतना अभिवृद्धि गर्ने उद्देश्य राखेको छ। विशेष गरी सन् २०२० को विश्व मिर्गाैला दिवसको उद्देश्य मिर्गाैला रोग लाग्दै नलागोस् र लागिसकेको खण्डमा थप क्षति नहोस् भन्ने उद्देश्यले रोकथामको उपाय अपनाउनु हो। तीन किसिमबाट रोकथाम गर्न सकिन्छ : १, प्रारम्भिक रोकथाम : रोग लाग्नुअगावै गरिने रोकथामका उपाय। २, मध्यमस्तरीय रोकथाम : रोगको सुरुकै अवस्थामा तत्काल निदान र उपचार गरी थप क्षति हुन नदिने। ३, अन्तिम उपाय : पूर्णरूपमा रोगले आक्रान्त गरेको अवस्थामा यसको सही उपचार र थप क्षति हुन नदिन नियन्त्रणका उपाय अपनाउने। विशेष गरी प्रारम्भिक रोकथाममा मधुमेह, उच्च रक्तचापजस्ता जोखिमपूर्ण अवस्थाको व्यवस्थापन र अस्वस्थ खानपिनमा सुधार, मिर्गाैला र पिसाबनलीका समस्याको समाधान तथा विषाक्त पदार्थको नियन्त्रणसमेत हुन्। प्रारम्भिक रोकथामका उपायले स्वस्थ जीवनशैलीजस्तै शारीरिक व्यायाम र उचित आहार सेवन, दीर्घकालीन मिर्गाैला रोगको उच्च जोखिम भएकाहरूमा विशेष निगरानी, रगत र पिसाबको जाँच र दीर्घकालीन मिर्गाैला रोगीको अभिलेख (रजिस्ट्री) मा दर्ता हुन सल्लाह दिइएको छ। मध्यमस्तरीय रोकथाममा उच्च रक्तचाप र मधुमेह नियन्त्रण गर्नु मुख्य उद्देश्य हो। यसका लागि न्यूनतम नुन र प्रोटिन सेवन गर्नुका साथै वनस्पतिजन्य खाना खाऔं र चिकित्सकीय ज्ञानको पनि सही प्रयोग गरौं। उच्च जोखिममा परिसकेका मिर्गाैला रोगीलाई उच्च युरिया (मिर्गाैलाको क्षमतामा ह्रास आएमा बढ्ने केमिकल) भएका र मुटुनशासम्बन्धी समस्या भएकाहरूमा थप समस्या पनि हुन सक्ने हुँदा उचित व्यवस्थापन गरिनु आवश्यक हुन्छ। दीर्घकालीन मिर्गाैला रोगको उपचार अति नै महँगो हुने हुँदा रोकथामका उपाय विशेष गरी प्रारम्भिक उपायजस्तै रोगका कारक तŒवको उचित व्यवस्थापन गर्नु महत्वपूर्ण हुन्छ। तसर्थ जोखिमयुक्त विषयमा बिरामीमा जनचेतना जगाउने, शिक्षित बनाउने र ती जोखिमबाट बचाई मिर्गाैला रोगको भार कम गर्नु अति जरुरी छ। साथै, स्वास्थ्यकर्मीका लागि सीप अभिवृद्धि तालिमको पनि व्यवस्था गरिनुपर्छ। विश्व मिर्गाैला दिवस २०२० ले प्रत्येक देशको सबै नागरिकमा रोगको रोकथाम गर्न र रोगबाट बच्नबचाउन ठोस उपाय अपनाउन जोड दिएको छ। १, प्रारम्भिक उपचार, जनचेतना अभिवृद्धि तथा बिरामीको सशक्तिकरणलगायत विषयको तालिमसहितको शिक्षा। २, नसर्ने रोगको नियन्त्रण कार्यक्रममा दीर्घकालीन मिर्गाैला रोगको रोकथामलाई बृहत् रूपमा अभियान चलाई सुरुकै अवस्थामा रोग पत्ता लगाउने र राष्ट्रियस्तरमा दीर्घकालीन रोगको अभिलेख राख्ने वातावरण मिलाउने। ३, सबै तहको सरकार र समाजका नीतिमा बहुआयामिक समझदारीबाट मिर्गाैला रोगको रोकथाम र उचित व्यवस्थापनको प्रवद्र्धनमा विशेष ध्यान दिने। नेपालमा मिर्गौला प्रत्यारोपण सुरु भएको धेरै भएको छैन। सन् २००८ को अन्त्यतिर त्रिवि शिक्षण अस्पताल र वीर अस्पतालमा मिर्गाैला प्रत्यारोपण सुरु भएको हो। जनचेतना अभावमा जुन गतिमा अंगदान र प्रत्यारोपण हुनुपर्ने हो त्यो हुन सकेको छैन। तसर्थ यस क्षेत्रमा उचित कदम चाल्नुपर्छ भन्ने उद्देश्यले सन् २०१० मा स्थापित आरोग्य प्रतिष्ठान र विशेष गरी सन् २०१३ मा स्थापित भक्तपुरस्थित सहिद धर्मभक्त राष्ट्रिय प्रत्यारोपण केन्द्रको प्रयासमा अंगदानसम्बन्धी व्यापक जनचेतना अभिवृद्धि गर्ने प्रयास गरिँदैे आएको छ। नियमित अंगदान शिविर, प्रत्यारोपण खेलकुद, अंगदान र प्रत्यारोपणसम्बन्धी गोष्ठी तथा सम्मेलन हुँदै आएका छन्। करिब ८ वर्षको प्रयासमा नेपालमा क्रमशः ०७२ र ०७३ सालमा प्रत्यारोपण ऐन र नियमावाली संशोधन भएयता मस्तिष्क मृत्युबाट प्राप्त हुने अंगदानबाट समेत ६ जनाको मिर्गौला प्रत्यारोपण र एक जनाको कलेजो प्रत्यारोपण भएको छ। स्वस्थ व्यक्तिको अंगदानबाट हुने मिर्गाैला प्रत्यारोपणको संख्यामा केही वृद्धि भएको देखिन्छ। वीर अस्पतालमा भएको पहिलो ९९ जनाको मिर्गाैला प्रत्यारोपण र भक्तपुरस्थित प्रत्यारोपण केन्द्रको ७ वर्षको अवधिमा भएका जम्मा ६ सय ९३ जनाको मिर्गौलासमेत गरी झन्डै ८ सय जनाको मिर्गौला प्रत्यारोपण भएको छ। त्यसमा ९९ प्रतिशत सफलता हात परेको छ। यो सकारात्मक पक्ष भए पनि यस क्षेत्रमा धेरै कार्य गर्न बाँकी छ। अझ ठूलो उपलब्धि, प्रधानमन्त्रीज्यूको मिर्गाैला प्रत्यारोपण स्वदेशकै अस्पतालमा भएबाट हामी सबै स्वास्थ्यकर्मी र मिर्गौलारोगीहरू गौरवान्वित भएका छौं।"
जुत्ता प्रहारका अन्तर्य,"राजनीतिक वितृष्णा त हो नै, जनतालाई सपना बाँड्नु तर साकार नपार्नेको परिणाम पनि हो। पूर्वअर्थमन्त्री भरतमोहन अधिकारीको प्रथम स्मृतिसभामा प्रमुख अतिथिको भूमिका वहन गरिरहेका पूर्वप्रधानमन्त्री पुष्पकमल दाहाललाई निशाना बनाई फागुन १८ गते जुत्ता प्रहार भयो। यस्तो अवाञ्छनीय कार्य गर्ने युवा माओवादी विद्रोहकालमा सैनिक कारबाहीमा परेर निधन भएका माओवादी कार्यकर्ता मुन तिरुवाका पुत्र रतन हुन्। उनी विप्लवको नेकपामा आबद्ध छन्। इन्जिनियरिङमा डिप्लोमा तह उत्तीर्ण तिरुवाले प्रचण्डले वर्गसंघर्षबारेमा दिएको अभिव्यक्तिप्रति आक्रोशित भई जुत्ता प्रहार गरेको मनसाय व्यक्त गरेका छन्। प्रचण्डमाथि भएको यस्तो ताडना पहिलो होइन। २०६९ सालमा पदम कुँवरले प्रचण्डलाई भृकुटीमण्डपमा आयोजित एक चियापान समारोहमा झापड हानेका थिए। उनी घायल त भएनन्, तर चस्मा फुटेको थियो। केही वर्षयता यस्ता क्रियाकलाप भइरहेका छन्। पूर्वप्रधानमन्त्री तथा सन्त राजनीतिज्ञ सुुशील कोइरालालाई सन् २०१२ सेप्टेम्बरमा एकजना कार्यकर्ताले आक्रमण गरेका थिए। त्यसैगरी सुनसरीमा सन् २०११ जनवरीमा झलनाथ खनाललाई पनि देवप्रसाद रेग्मीले थप्पड लगाएका थिए। यस्तो स्थिति छिमेकी राष्ट्र भारत तथा चीनका राजनीतिज्ञले पनि सामना गरेका छन्। पूर्वप्रधानमन्त्री मनमोहन सिंहलाई २६ नोभेम्बर २००९ मा एक राजनीतिक जमघटलाई सम्बोधन गर्दागर्दै अहमदाबादमा पदपोस प्रहार गरिएको थियो, तर उनलाई लागेन। त्यसै वर्षको फेब्रुअरी २ मा चिनियाँ प्रधानमन्त्री विन जियाबाओलाई लन्डनमा एक जर्मन नागरिक मार्टिन जहान्केले पनि चप्पल प्रहार गरेका थिए। एसियामा मात्र यस्तो परिस्थिति उत्पन्न भएको होइन; १४ अक्टोबर २००८ मा प्रेसिडेन्ट जर्ज बुसलाई इराकमा पत्रकार मुन्ताधार अलजायदीले पाउपोस प्रहार गरेका थिए। बुसले त्यो प्रहार छलेका थिए। जुत्ता प्रहार गर्ने पत्रकार जायदी इराकमा अति नै लोकप्रिय भए। कतिसम्म भने धेरै युवतीले उनीसित विवाह गर्ने प्रस्ताव गरेका थिए। यस्तो उच्छृंखलता पाकिस्तान, बेलायत, अमेरिका, अस्ट्रेलिया, नर्वे, जर्मनी, ताइवान तथा क्यानडामा पनि भएका छन्। राजनीतिज्ञ मात्र नभएर सामाजिक व्यक्तित्वले पनि यस्ता मार खेपेको पाइएको छ। सन् १९९८ मा ब्रसेल्समा बिल गेट्समाथि आलु चप प्रहार गरिएको थियो भने माइक्रोसफ्टका कार्यकारी अधिकृत स्टिब बाल्मरलाई अन्डा हानिएको थियो। इतिहासमा यस्ता खालका मौखिक तथा भौतिक प्रहार भएका विभिन्न उदाहरण छन्। रामायणकालमा एकजना धोबीले एक रात बाहिर बिताएकी पत्नीलाई गृह प्रवेश गर्न दिएनन्। रामले जस्तो बाहिर गएकी पत्नीलाई आफूले स्वीकार नगर्ने कुरा उनले गरे। यो सुनेपछि सीतालाई रामले परित्याग गरेको प्रसंग रामायणमा पढ्न पाइन्छ। त्यसैगरी महाभारतमा धृतराष्ट्र कृष्णदेखि अति नै रुष्ट भएको सिलसिला छ। धृतराष्ट ६० हजार हात्तीको बल भएका मानिस थिए। उनले कृष्णलाई अंकमाल गर्ने क्रममा उनको हत्या गर्ने योजना बनाएका थिए। यो कुरा कृष्णलाई थाहा थियो। उनले एउटा धातुको कृष्णजस्तो प्रतिमा धृतराष्ट्रसामु राखिदिए। धृतराष्ट्र केही देख्दैनथे। बलिष्ठ धृतराष्ट्रले अंकमाल गर्ने क्रममा त्यो प्रतिमा कच्याककुच्चुक भयो। यस्तै रोम साम्राज्यको समयमा रोमन बादशाह कन्स्टान्टाइन द्वितीयलाई सन् ३५९ मा भाषण गर्दागर्दै एक दर्शकले जुत्ता फ्याँकेका थिए। सामान हुर्र्याउने परम्परा हाम्रो संस्कृतिमा पनि रहिआएको छ। नाटक या सर्कस हेर्दा राम्रो भएमा पैसा फ्याँक्ने अथवा नराम्रो भएमा हल्ला गर्ने या सानातिना वस्तु फ्याँक्ने अझै पनि गरिन्छ। विजय हासिल गरेर आएको खेलटोलीलाई फूलका गुच्छा बर्साउने अथवा अबिरचामल छर्कने गरेको पनि देखिन्छ। राजनीतिज्ञले आफूले गरेका प्रतिज्ञाबारेमा सधैं चनाखो हुनुपर्छ। कति प्रतिज्ञाको परिपूर्ति भयो यससम्बन्धी जानकारी बेलाबेलामा जनतालाई दिनुपर्छ। अमेरिकामा नियमित रूपमा राष्ट्रपति जनतासमक्ष आफ्ना भनाइ प्रस्तुत गर्छन्। कसैमाथि कुनै सामान अफाल्नुको अर्थ सधैं नराम्रो हुँदैन। पश्चिमी मुलुकमा जुत्ता प्रहारलाई विगतमा राम्रा क्रियाकलापका रूपमा लिइन्थ्यो। विशेष गरेर बिहे समयमा जुत्ता बेहुलाबेहुलीतिर हान्ने चलन थियो। पछि चामल, फूल आदि बर्साउने चलन आयो। नेपालमा पनि चामल, फूलले जन्ती पर्सिने र विशेष गरेर बेहुलालाई हान्ने चलन विद्यमान छ। जुत्ताले हान्नु आक्रोशको परिचय हो। खुट्टामा प्रयोग गरिने हुनाले यसलाई सबैभन्दा तुच्छ मानिन्छ। त्यसकारण कसैसँग रिस उठ्यो भन्ने उसको मानमर्दन गर्ने यो प्रभावकारी माध्यम हो। जुत्ता ताडनालाई बहुधा अवलम्बन गरेको देखिन्छ। बेलायतमा रिस उठेपछि कुखुराको अन्डाले हिर्काउनु साधारण मानिन्थ्यो तर पछि अन्डा सीमित रूपमा प्राप्त भएर रासन हुन थालेपछि यो परिपाटी अन्त्य भएको थियो। तर पछि यसको पुनरावृत्ति भयो र सन् १९७० मा बेलायतका प्रधानमन्त्री विल्सन यसको सिकार भएका थिए। राजनीतिमा चित्त नबुझेपछि प्रदर्शन गरिन्छ। प्रदर्शन भनेको आफूलाई मन नपरेको वस्तुलाई रोक्न नसकेपछि गरिने विरोध, अस्वीकारोक्ति तथा असन्तोषको अभिव्यक्ति अर्थात् उद्घोष हो। यस्तो परिदृश्य विभिन्न क्षेत्रमा प्रकट भएको देखिन्छ र राजनीतिमा यो अधिक मात्रामा प्रयोग भएको देख्न पाइन्छ। यस क्रममा प्रहारजन्य क्रियाकलाप राजनीतिक सम्प्रेषणको प्रतीक हुन जान्छ। यस्ता खालका क्रियाकलाप नराम्रो घटनाक्रमको समाप्ति होस् भन्ने नै हो। जुत्ता प्रहारपछि धेरैजसो प्रहारकर्तालाई अधिकांश रूपमा सामान्य सोधपुछ गरेर छाड्ने गरिएको छ। राष्ट्रपति बुसलाई प्रहार गर्ने जायदीलाई पहिले सात वर्षको सजाय सुनाइए पनि पछि यो एक वर्षमा घटाइयो। तर पछि एक वर्षभन्दा कम समयमै उनलाई रिहा गरियो। पाउपोस प्रहारपछि विभिन्न नेताले विभिन्न रूपमा प्रतिक्रिया व्यक्त गरेका छन्। चीनका प्रधानमन्त्री विन जियाबाओलाई बेलायत भ्रमणका क्रममा एक जर्मन नागरिकले पाउपोस प्रहार गरेपछि यस घटनाले चीन र बेलायतबीचको सम्बन्धमा आँच नआउने अभिव्यक्ति दिएका थिए। त्यसैगरी भारतका राहुल गान्धीमाथि २३ जनवरी २०१२ मा देहरादुनमा भएको पाउपोस प्रहारमा राहुलले आफू पयरपोस प्रहारदेखि डराएर भाग्ने मानिस नभएको अवगत गराएका थिए। महात्मा गान्धीले त कसैले दाहिने गालामा प्रहार गर्यो भने देब्रे गाला थापिदिनु भनेका छन्। चरणपोस प्रहारका सिकार सन्त राजनीतिज्ञदेखि बाटो बिराएका राजनीतिज्ञ पनि भएका छन्। उदाहरणका लागि सुशील कोइराला निःस्वार्थ राजनीति गर्दथे। उनीसित पाँचवटा मोबाइल मात्र थियो। तर प्रचण्डलाई साम्यवादी र त्यो पनि माओवादी नेता भएर साम्यवादी चरित्रलाई परित्याग गरेर बुर्जुवा चरित्र धारण गरेको, ऐसआरामको जिन्दगी बिताएको भन्दै आलोचना गरेको आवाज राजनीतिक नेपथ्यमा गुन्जिएको पाइन्छ। रतन तिरुवालाई उनको वर्गसंघर्षसम्बन्धी धारणा मन नपरेर उनले आक्रोश व्यक्त गरे। तर दुवै नेताले कार्यकर्ताको आक्रोश सामना गर्नुपर्यो। यसबाट के थाहा हुन्छ भने मानिसको इमानदारीले मात्र होइन; बरु अन्य कारकतŒवले पनि आक्रोश उत्पन्न हुन भूमिका वहन गरेको हुन्छ। विशेषतः नेताहरूले जनतालाई बाँडेको सपना र ती सपनाले साकार रूप नलिईकनै नेताहरूमा आएको विचलन देखेर पनि रोष प्रकट हुने गर्दछ। राजनीतिज्ञले आफूले गरेका प्रतिज्ञाबारेमा सधैं चनाखो हुनुपर्छ। कति प्रतिज्ञाको परिपूर्ति भयो यससम्बन्धी जानकारी बेलाबेलामा जनतालाई दिनुपर्छ। अमेरिकामा नियमित रूपमा राष्ट्रपति जनतासमक्ष आफ्ना भनाइ प्रस्तुत गर्छन्। हाम्रो देशमा यो संस्कृति स्थापना हुन सकेको छैन। जनतासित नामक कार्यक्रम बाबुराम भट्टराईले आरम्भ गरेका थिए र प्रधानमन्त्री ओलीले पनि यसलाई निरन्तरता दिएका छन्। तर यो त्यति सफल हुन सकेको छैन। विशेष गरेर ओली अधिक मात्रामा उखानटुक्काको प्रयोग गर्ने र सोअनुरूप कार्यसम्पादन हुन नसकेकाले पनि यस्तो हुन गएको हो। यसले झन् वितृष्णा पैदा गर्छ। यस्ता वितृष्णाले पाउपोस प्रहारलाई बढोत्तरी दिन्छ।"
स्वतन्त्रताको प्रतीक,"सात सालदेखि आजसम्म भएका राजनीतिक परिवर्तनले महिला स्वतन्त्रता दिए पनि आम ग्रामीण क्षेत्रका महिलाले त्यो उपभोग गर्न पाएसकेका छैनन्। महिला स्वतन्त्रताको इतिहास अध्ययन गर्दा त्यसको प्रेरणा स्रोत सन् १८५७ मा अमेरिकाको गार्मेन्ट उद्योगमा कार्यरत महिला मजदुरको आन्दोलन र त्यसविरुद्ध भएको दमनको स्मरणस्वरूप मार्च ८ मा मनाइने महिला दिवसलाई मानिएको छ। तत्कालीन अवस्थामा मजदुरी गर्ने महिलालाई पुरुषको तुलनामा पारि श्रमिक पनि थोरै दिइन्थ्यो। अन्य कुनै सुविधा पनि नदिइएकाले महिलाले आन्दोलन गरेको भनाइ छ। भनिन्छ थेरेसा मारकेल नाम गरेकी अमेरिकाकी समाजवादी दलकी कार्यकर्ताको सुझावमा यो दिवस मनाउन सुरु गरिएको थियो। तर सन्१८५७ को आन्दोलन जसको जिकिर यस रूपमा भएपनि यसबारे विवाद छ। कतिपय शोधकर्ताको के पनि भनाइ रहेको छ भने त्यस समयमा अमेरिकामा महिला मजदुरको कुनै आन्दोलन भएको थिएन। बरु २८ फेब्रुअरी १९०९ मा अमेरिकाको समाजवादी दलका महिलाले पहिलोपटक नारी दिवस न्युयोर्कमा मनाएका थिए। त्यसबखत त्यस सभामा कमसेकम १५ हजार महिलाको उपस्थिति थियो। यो सभा वास्तवमा सन्१९०८ को महिला मजदुरले गरेको अर्थात् गत वर्षको आन्दोलनको स्मरणस्वरूप थियो। त्यस आन्दोलनमा महिला मजदुरहरूले अमेरिकामा काम गरेवापत न्यून ज्याला मजदुरी पाउने, काम धैरै समयसम्म गर्नुपर्ने, अन्य कुनै सुविधा नदिइने, महिलाले पुरुषसरह मतदानको अधिकारबाट पनि वञ्चित गरिएको आदि कारणलाई लिएर संघर्ष गरेका थिए। जर्मनीकी क्रान्तिकारी नेत्री क्लारा जेटकिनले सन्१९१० मा अन्तर्राष्ट्रिय समाजवादी महिला सम्मेलन हुँदा ८ मार्चलाई अन्तर्राष्ट्रिय नारी दिवसका रूपमा मनाउन प्रस्ताव राखेकी थिइन्। सो पारित भएपछि त्यसयता संसारभर अन्तर्राष्ट्रिय महिला कामदारको दिवसका रूपमा मनाउन सुरु गरिएको हो। सुरुसुरुमा प्रत्येक मुलुकमा फरकफरक मितिका अन्तर्राष्ट्रिय नारी दिवस मनाइने गरिन्थ्यो। कुनै मुलुकमा अन्तर्राष्ट्रिय महिला सम्मेलन पहिलो पटक गरेको मितिलाई लिएर र कुनै मुलुकमा महिलाले मतदानको अधिकार पाएको मितिलाई नारी दिवस मान्ने गरेकोमा अब सबैले एउटै मितिलाई नारी दिवसका रूपमा मान्न थालेका छन्। अर्थात् संसारभर आठ मार्चलाई अन्तर्राष्ट्रिय महिला दिवसका रूपमा मनाउने गरिएको छ। प्रायः सबै मुलुकमा यो दिन बिदा दिने प्रचलन पनि चलेको छ। आठ मार्चलाई संसारभर विविध दृष्टिकोण राखेर मनाइने गरेको छ। कुनै मुलुकमा यो दिनलाई नारी स्वतन्त्रताको प्रतीकका रूपमा मानिन्छ भने कहीं नारी चेतनाको दिवस पनि भनिन्छ। त्यस्तै लैंगिक विभेदविरुद्धको दिवस र महिला समानताको दिवस पनि भन्ने गरिएको छ। मतदानको अधिकार महिलाको आन्दोलन र संघर्ष वास्तवमा पुरुषलाई मतदानको अधिकार दिइएको तर महिलाका हकमा वञ्चित गरिएकाले पनि युरोपअमरिकामा लामो समयसम्म चलेको थियो। यसलाई सफरेजको आन्दोलन पनि भनिन्छ। यसरी चलेको आन्दोलनपछि नै विभिन्न मुलुकका महिलाले मतदानको अधिकार क्रमशः पाउँदै गए। न्युजिल्यान्डमा महिलाले लामो संघर्ष गरेपछि मात्र सन्१८९३ मा मतदान गर्ने अधिकार पाएका थिए। कठोर संघर्ष गरेको कारण फिनल्यान्डमा १९०६ मा, डेनमार्कमा १९१५ मा, आइसल्यान्डमा १९१५ मा, रूसमा १९१७ मा, जर्मनीमा १९१८ मा, संयुक्त राज्य अमेरिकामा १९२० मा, ब्राजिलमा १९३२ मा, टर्कीमा १९३४ मा, फ्रान्समा १९४४ मा, जपानमा १९४५ मा, ग्रिसमा १९५२ मा, चीनमा १९५३ मा, सोही वर्ष मेक्सिको तथा क्यानाडामा १९६० मा, स्विटजरल्यान्डमा १९७१ मा महिलालाई मतदानको अधिकार प्रदान गरिएको हो। कतिपय पश्चिमी मुलुकमा त धेरै समयसम्म गोरा महिलाले मतदानका अधिकार पाए पनि काला र आदिवासी महिलाले भने वर्षौंवर्षसम्म मतदानको अधिकार पाएका थिएनन्। अन्ततः हालै साउदी अरेबिया जहाँ महिलालाई मोटर चलाउने अधिकार पनि थिएन। त्यहाँ सन्२०१५ मा त्यहाँका महिला पनि मतदानको अधिकार पाउन सफल भए। संयुक्त राष्ट्रसंघ र महिला दिवस संयुक्त राष्ट्रसंघले ८ मार्च सन्१९७५ देखि नै अन्तर्राष्ट्रिय महिला दिवसका रूपमा घोषणा गरी पूर्णतः मान्यता दिँदै आएको छ। सदस्य राष्ट्रहरूलाई समेत मनाउन अनुरोध गरेअनुसार सबैजसो राष्ट्रहरूमा यो दिवस मनाउन थालिएको छ। सन्१९९६ देखि प्रत्येक वर्ष एउटा थिमको घोषणा गरी त्यसैका साथ मनाउन सुरु गरिएको थियो। राष्ट्रसंघले घोषणा गरेको पहिलोपटकको थिम थियो, भूतकाललाई संस्मरण गर्ने र भविष्यबारे योजना बनाउने। सन्२०२० का लागि दिएको थिम छ, प्रत्येक एकको समानताका लागि। यसले वास्तवमा सामुदायिक व्यक्तिवादको अर्थात् प्रत्येक व्यक्ति एउटा समूहको एक अंश हो भन्ने अर्थ राख्छ। यसरी एक व्यक्तिको आनीबानी, क्रियाकलाप र स्वभावले पूरै समूहलाई प्रभाव पार्न सक्छ भन्ने भनाइ हो। प्रत्येक व्यक्तिले आफ्नो शैक्षिक, आर्थिक र सामाजिकसमेतका क्षेत्रमा व्यक्तिगत क्षमता बढाउने काम गर्न सकेमा विस्तारै पूरै समूहमा त्यस्ता व्यक्तिहरूको संख्यामा क्रमशः वृद्धि हुन जानेछ। सिंगो समुदाय संगठित र क्षमतावान्बन्न सक्नेछ। यसखाले परिवर्तनले स्वतः महिला समाजको विकास पुरुष वर्ग समान हुन सम्भव छ। अन्तर्राष्ट्रिय नारी दिवस मनाउने वास्तविक कारण महिलाको सामाजिक, आर्थिक, राजनीतिकसहित प्रत्येक क्षेत्रमा केही न केही लाभ प्राप्तिको प्रयाससम्म हो। यसबाट पुरुष र महिलाबीचको विकास असमानताको दूरी घट्न सकोस् र रोजगार, आय, शिक्षा आदिमा समानताका अतिरिक्त महिला मजदुरको कामको समयसीमामा पनि पुरुषसरह बराबरी हुन सम्भव होस्। सन्२०२० को अन्तर्राष्ट्रिय नारी दिवसमा भरसक महिलालाई आफ्नो राष्ट्रमा मनाइने त्यस समारोहमा भेला हुन सम्भव भएसम्म सम्मिलित भई मनाउने तर अवसर नपाएमा दिवसको उत्साह र सम्मानस्वरूप न्यायको प्रतीकस्वरूप ८ मार्चमा वैजनी, प्याजी वा कलेजी रङको पहिरन लगाई एकता जाहेर गर्न आह्वान गरिएको समेत छ। नेपालमा महिला स्वतन्त्रता नेपाल पनि राष्ट्रसंघको सदस्य राष्ट्र हो। नेपालले राष्ट्र संघअन्तरगत पारित धेरै सन्धिसम्झौतामा हस्ताक्षर पनि गरेको छ। महिलासम्बन्धी सन्धिहरू, महासन्धि र सम्झौतामा पनि हस्ताक्षर गर्नुका अतिरिक्त सन्१९७५ देखिका महिलासम्बन्धी अन्तर्राष्ट्रिय सम्मेलनहरूमा भाग लिँदै आएको छ। यसका अतिरिक्त नेपालले प्रत्येक वर्ष नारी दिवस मनाउँदै आएको पनि हो। त्यसो त नेपालीको संस्कृतिलाई हेर्ने हो भने अधिक हिन्दु बसोवास रहेकोमा हिन्दुहरूको संस्कृतिले प्रभावित पनि पारेको छ। हिन्दुहरूमा एउटा संस्कार छ, त्यो हो कुमारी छोरीहरूको देवीदेवतासरह पूजाआजा गरी सम्मान गरिने प्रचलन। अर्को कुरा तेत्तीस कोटी देवता जति पूजनीय छन््, त्यति नै देवीहरू पनि यस धर्ममा पूजनीय छन्। यस धर्मले महिलाको सिद्धान्ततः अति सम्मानको जिकिर गर्छ। महाभारत र रामायणकालमा आमा र पत्नी प्रेमिकाको नामबाट सन्तान र पतिको र प्रेमिकाको नाम लिने चलन थियो। जस्तो पाण्डवहरूलाई कुन्तीपुत्र, कौरवलाई गान्धारीपुत्र, सीताराम, राधाकृष्ण। रामायण र महाभारतकाल तथा सिंगो आर्यमा महिला सम्मानित थिए। यिनै कालमा शास्त्रास्त्र गर्ने विदुषीहरूको प्रशस्त जिकिर आउँछ गार्गी, मैत्रेयी, घोषा, लोपमुद्रा कौससी टकी, वाराप्रदा आदि। भनिन्छ हिन्दु समाजमा महिलाप्रतिको संकीर्णता जस्तो बालविवाह, अनमेल विवाह, बहुविवाह, कमलरी, झुमा, देउकी, बँधिनी, कमारी, ल्याइते,नगरबधू, सतीप्रथा यी सबै कुराको सृष्टि र विभेद समयको परिवर्तनका साथसाथै समाजमा आएका हुन्। पुरुष वर्गको हैकम र महिलामा भएको शारीरिक कमजोरीको परिणामस्वरूप विकृतिमा वृद्धि हुँदै गएका हुन्। हिन्दु अभिभावकमा महिलालाई कमजोर वर्ग हुन्भनी बढी संरक्षित र सुरक्षित बनाउने सोचको विकास संसारमा जातीय आधारमा र भूमि कब्जाका निम्ति बराबर भइरहने युद्धका कारण पनि भएको हो। आर्यहरूले पनि विस्तारै आफूले केही छुट दिएको महिला स्वतन्त्रताको संस्कृतिमै परिवर्तन गरी छोरीहरूको बालविवाह गराउन थाले। महिलालाई पर्दाभित्र राखिने संस्कृतिको विकास पनि त्यहींबाट सुरु भयो। बहुपत्नी राख्ने कारण पनि युद्ध बन्यो। किनकि युवा पुरुषहरू जति युद्धमा मरे, महिलाको बढी संख्या हुन पुगेको कारण र पुरुष संख्यामा ह्रास हुँदा धेरै पत्नीसँग विवाह गर्ने चलन चलाए। यिनै कारण नेपालमा ६०७० वर्षपूर्व सात वर्षकी कन्याको विवाह हुने कानुन मान्य थियो। नाबालिकाको विवाह वृद्धसँग पनि जायज मानिन्थ्यो। महिलाको श्रेणी विवाहिते र ल्याइतेमा विभक्त थिए। यसअनुसार त्यसबखत विवाहिताले पाउने अंश भागको आधा मात्र ल्याइतेले अंशमा दाबी गर्न पाउने विभेदपूर्ण कानुन बनेका पनि थिए। नेपाल, भारतलगायतका एसियाली मुलुकमा महिला स्वतन्त्रता प्राप्तिनिम्ति पश्चिमा मुलुकका महिलाले सरह आन्दोलन गरेको नभए पनि मुलुकको स्वाधीनतानिम्ति भने पुरुषसँगसँगै काँधमा काँध मिलाई निरंकुशताविरुद्ध संघर्ष गरेका छन्। युरोप तथा अमेरिकामा जुन बखत महिलाले विरोधका साथ आन्दोलन गरी हिस्ट्री लाई पुरुषको मात्र संज्ञा दिएको र महिलाको छुट्टै इतिहास हरहिष्ट्री नामकरण गर्न चाहेका थिए। इङल्यान्डमा इमली डेभिलसन भन्ने महिलाले महिला आन्दोलनको प्रतीकस्वरूप आफूले दौडाएको रेस कोर्सको घोडाबाट हामफालेर मृत्युवरण गरेकी थिइन्। त्यसबेला नेपालभारत अथवा एसियाअफ्रिका आदि महादेशका मुलुकमा महिला आन्दोलनको कुरा त के, चर्चा पनि थिएन। यद्यपि यी क्षेत्रमा महिलाले रानीका रूपमा शासन भने गरेका पनि हुन्। भारतमा झाँसीकी महारानी, रजिया सुल्तान शासक नै हुन्। नेपालमा पनि पतिको देहावसान र नाबालक युवराज हुँदाको अवस्था नायब महारानी भएर रानीहरूले शासन गरेको उदाहरण छन्। सामाजिक क्षेत्रमा पनि अवसर पाएकाले जिम्दारकी जिम्दार्नी, मुखियाकी मुखिनीहरूले हैकम चलाउँथे। तराईमा कतिपय जिम्दार्नीहरूले घोडचडी गरी जिम्दारीमा घुम्ने र अराउपराउ गरी पुरुषको शेषपछि जिम्दारी चलाएकै हुन्। अझ पहाडमा जिम्वालको सन्तान छोरी मात्र भएमा राई, लिम्बू जातिमा छोरीले पिताको शेषपछि जिम्वालको दामकाम गरेको उदाहरण छ। पुराना समयमा पनि महिलाहरू सशक्त थिए। तर थोर संख्यामा थिए र पुरुषले जुन परिवारमा छुट दिएको वा महिलाले बाध्यतावश बाहिर निस्कनुपर्ने अवस्था भएकोमा काम गरेका थिए। नालापानी युद्धमा नेपाली महिला अंग्रेजसँग लडेकै हुन्। पुरानो समयमा पनि केहीमा महिला स्वतन्त्रताबारेमा चेतना पनि थियो। योगमाया नेपालमा महिला स्वतन्त्रताकै प्रतीक हुन्। २००७ सालको क्रान्तिपूर्व धेरै महिलाले मुलुकमा राजनीतिक परिवर्तन ल्याउनमा योगदान रहेको छ। नेपालमा महिलालाई निर्वाचनमा उम्मेदवारका रूपमा भाग लिन पाउने अधिकारको स्वतन्त्रता पनि २००७ सालकै आन्दोलनले प्रदान गरेको हो। नेपालमा लैगिक समानताका मामलामा २०४६ को आन्दोलनपछि ठूलै परिवर्तन कानुनमा ल्याएको मान्नुपर्छ। तथापि यतिखेर पनि व्यवहारमा सहरी महिलाले उच्च शिक्षाको अवसर पाए पनि आम ग्रामीण क्षेत्रका महिलाको हैसियतमा भने त्यति भिन्नता आइसकेको छैन। नेपाल, भारतलगायतका एसियाली मुलुकमा महिला स्वतन्त्रता प्राप्तिनिम्ति पश्चिमा मुलुकका महिलाले सरह आन्दोलन गरेको नभए पनि मुलुकको स्वाधीनतानिम्ति भने पुरुषसँगसँगै काँधमा काँध मिलाई निरंकुशताविरुद्ध संघर्ष गरेका छन्। जस्तो भारतमा सन्१९४७ मा स्वतन्त्रता संग्रामको अन्त्य हुनेबित्तिकै महिलाले मतदानको अधिकार पाएका थिए। त्यहाँ त्यसनिम्ति छुट्टै महिला आन्दोलन गर्नुपरेन। नेपालमा पनि त्यही भयो। सन्१९५० मा जसै आन्दोलन सकिएर निरंकुश राणाशासनबाट मुलुक उन्मुक्त भएपछि नै १९५० मा नेपाली महिला मतदानको अधिकार प्राप्त गर्न सफल भएका हुन्। राजनीतिमा महिलाको स्थान महिलामैत्री मुलुक र सुरक्षा व्यापार र उद्योगमा महिला महिलाका हकमा न्याय पूर्वीय संस्कृतिमा नारी नेतृत्व पहुँचमा महिला"
धार्मिक सहिष्णुता र हामी,"छिमेकी भारतको राजधानी नयाँदिल्लीमा भएको हिन्दुमुसलमान दंगाका समाचारपछि फेरि एकपटक प्रश्न उठ्यो किन यता काठमान्डु र नेपालमा यस्ता घटना हुँदैनन् र यस्ता समाचार बन्दैनन् ? यसको कारण हो दक्षिण छिमेकी भारतमा बरोबर धार्मिक र जातीय घृणाका वातावरण शताब्दीयौंदेखि रहँदै आए। आज पनि यो धार्मिक घृणाको राजनीति विद्यमान छ। नेपालको वर्तमानमा मात्रै होइन; विगत इतिहासमा पनि ठूलो धार्मिक सम्प्रदायिक दंगा नहुने अपवादस्वरूप मात्र नेपालको हजारौं वर्षको इतिहास खोज्दा पनि ठूलो धार्मिक दंगा एकाधपटक मात्र भएको पाइन्छ। भर्खर १२ फागुन (२४ फेब्रुअरी) देखि नयाँदिल्लीमा भएको धार्मिक जातीय घृणाको राजनीतिका कारण चारपाँच दिनमै ४६ जना मारिए भने २५० जना घाइते भए। कैयन् मानिस बस्ने घर जलाइए। दुकान, स्कुटर, कार जलाइए। केटाकेटी पढ्ने स्कुल जलाइए। अमानवताको पराकाष्ठा नयाँदिल्लीको भजनपुरामा बिरामी, बालबालिकादेखि वृद्धवृद्धा बसिरहेको अस्पतालमा आगो लगाइयो। भारत आर्थिक, सामाजिक, सुरक्षालगायत सबै रूपबाट संसारका बलिया १० देशमध्ये पर्छ। यस्तो बलियो देशको राजधानीमा सबै गुप्तचर एजेन्सीहरूका केन्द्रीय कार्यालय छन्। थल सेना, वायु सेना, समुद्री सेनाका हेडक्वाटर छन्। गृह मन्त्रालय, रक्षा मन्त्रालय, अर्थ मन्त्रालयलगायत सबै केन्द्रीय मन्त्रालय छन्। स्वदेश र विदेशमा गुप्तचरी गर्ने रअ, आईबी भिजिलान्स निर्देशनालयलगायत सबै प्रकारका गुप्तचर संस्थाहरूको सूचना पुग्ने केन्द्र छन्। प्रधानमन्त्री, राष्ट्रपतिदेखि भारतका सबै शक्तिशाली व्यक्तिहरू रहने थलो यहीं छ। सत्य लुक्न गाह्रो पर्ने युग प्रश्न उठ्छ यस्तो बलियो देशको सबैभन्दा सुरक्षित स्थल नयाँदिल्लीमा अचानक र फाटफुट होइन; लगातार कैयौं दिन यस्तो हिंसा चलिरहन कसरी सम्भव भयो ? हिजोआज सत्य लुकाउन, वास्तविक तथ्यमा पर्दा हाल्न, झूटोलाई सत्य बनाउन र सत्यलाई झूटो बनाउन गाह्रो पर्ने वातावरण आइसकेको छ। मानिसका हातहातमा मोबाइल छन्। जो कुरा गर्न मात्र होइन, फोटो खिच्न, आवाजसहितका दृश्य फिल्म छायाकन गर्नसमेत सक्छन्। हुँदाहुँदैका घटना खिच्न मात्रै होइन; प्रत्यक्ष सम्प्रेषण गर्न सक्ने साधन सुलभ छन्। साथसाथै सहरमा सीसीटीभी क्यामेरा पनि जडान छन्। स्वयं नयाँदिल्लीस्थित टेलिभिजनहरू नयाँदिल्ली टेलिभिजन (एनडीटीभी) लगायत र सञ्चारकर्मी, पत्रकारद्वारा तथ्यको खोज गर्दा बलियो देशको बलिया सुरक्षा बन्दोबस्त भएको ठाउँ यस्तो कुरा सम्भव हुने कारण रहेछ कि भारतको वर्तमान केन्द्रीय सरकारले आफ्नो मातहत रहेका प्रहरी प्रशासनलाई खटाउने काम जानाजानी तुरुन्तातुरुन्तै नगरिनु, घटनास्थलमै भएका सुरक्षाकर्मी केही नगरी आफ्नो हात बाँधेर हेरिरहने दर्शक बन्नु। अझ कहींकहीं स्वयं प्रहरीले सीसीटीभी फोडेर सत्य दृश्य खिचिन नपाओस् भन्ने काम गर्नु। अर्कातिर केन्द्रीय सरकार चलाउने भारतीय जनता पार्टीका दिल्ली विधानसभा सदस्य अभय वर्माजस्ताले स्वयं दंगा गर्ने भीडको नेतृत्व गर्नु। भारतीय जनता पार्टीकै नेता पूर्वविधानसभा सदस्य कपिल मि श्रले ठाउँठाउँ हेटस्पिच (घृणा जगाउने भाषण) गर्दै हिँड्नु। धार्मिक घृणालाई आधार बनाएर जनतालाई लडाउने र फुट पारी शासन गर्ने विदेशी शासन कहिल्यै नभएको इतिहासका कारण आज र हिजो पनि नेपालमा धार्मिक संहिष्णता कायमै रहन सम्भव भएको हो। त्यसअघि दिल्ली विधानसभाको चुनावताका केन्द्रीय मन्त्री अनुराग ठाकुरले देशके गद्दारोको, गोली मारो सालोको नारा लगाउँदै हिँड्ने चुनाव प्रचार टोलीको नेतृत्व गर्नु। यस्ता कुराले अल्पसंख्यक मुसलमान जनसंख्यामाथि आक्रमक रूपले हेटस्पिच हरू खुला र निर्विघ्न चलेका थिए। राजधानी नयाँदिल्लीमा यो चार दिन लगातार चलेको दंगाभन्दा पहिले १५ डिसेम्बर २०१९ (२०७६ मंसिर) मा १४ हजार विद्यार्थी पढ्ने जानिया मिलिया इस्लामिया युनिभर्सिटीको लाइब्रेरीमा पुलिस पसेर पढिरहेका विद्यार्थीमा लाठीचार्ज गरिएको घटना भएको थियो। त्यसपछि ५ जनवरी (पुस २०७६) मा ५० जना मुखुन्डोधारीहरूले जवाहरलाल नेहरू युनिभर्सिटी (जेएनयू) का तीनवटा होस्टेलहरूमा आक्रमण गरी विद्यार्थीलाई कुटपिट गरी आतंक फैलाउने काम भएको थियो। पुलिसलाई कैयन्पटक तुरुन्तातुरुन्तै फोन गर्दा नआई मुखुन्डोधारी आक्रमणकारीहरू कुटपिट गरी गइसकेको निकै बेर बल्ल पुलिस पुगेको थियो। यसपटक कैयन् दिन चलेको दंगामा एक हजार विद्यार्थी पढ्ने पब्लिक स्कुलमा दिउँसो दुई बजे त्यस दिन बिदा दिइएको थियो। बलियो गेटमा भित्रबाट ताल्चा लगाएर पिउन आफ्नो परिवारसहित भित्र रहेका थिए। त्यसैबखत दंगा गर्ने भीड छिमेकको छतबाट डोरी लट्काई भित्र पस्यो। गेट फोड्यो। फर्निचरसमेत रहेको स्कुलमा आगो लगायो। यसबारेमा पटकपटक फोन गर्दा पनि पुलिस आएन। छिमेकीहरूले बोलाउँदा फायर ब्रिग्रेड आउँदै आएन। २४ घन्टा स्कुल जलिरहन दिइयो। कारण यस पब्लिक स्कुलको प्रमुख सञ्चालक रहेछन फैजल फारुख। बल्ल दुई दिनपछि राजधानीमा पुलिस के भएको हो भनी सोधिटोपल्न र वारदातका रेकर्ड प्रहरीले राखेको देखाउन पुगेछ। केन्द्रमा सत्तारूढ भारतीय जनता पार्टीकै सहयोगी दल शिरोमणि अकाली दलका लोकसभा सदस्य नरेश गुजरालले आफ्नो टोलमा १६ जना मुसलमान छिमेकीलाई दंगा गर्नेसँग जोगाउन पुलिसलाई पटकपटक फोन गर्दा पनि नआएपछि अरू छिमेकी हिन्द घरपरिवारको मद्दतले सुरक्षित ठाउँ पुग्ने व्यवस्था गरेछन्। उनले पछि सञ्चारकर्मीसँग स्पष्ट भनेछन्, भारतको केन्द्रीय सांसदले आफ्नो परिचय दिँदै बारम्बार फोन गर्दा पनि पुलिस आउँदै नआएको घटना भयो भने अरू मानिसले सुरक्षाका लागि फोन गर्दा के भयो होला ? आफैं सोच्नुस्। भारतमा दंगा कारण आठ वर्षको केटाकेटी उमेरमा सम्झन र बुझ्न सक्ने भएदेखि नै माटो जोडिएको दक्षिणी छिमेकी विशाल जनसंख्या भएको भारतमा ठूलाठूला साम्प्रदायिक दंगाहरू हिन्दुमुसलमानबीच भएको सुन्दै र पढ्दै आएँ। सन् १९४६ मा कलकत्ता सहरमा भएको सम्प्रदायिक दंगामा चार हजार मान्छे मारिएको सरकारी आधिकारिक विवरण आज पनि भारतका पुस्तक र रेकर्ड पाइन्छ। चार हजार मान्छेहरू केही दिनमै कलकत्ताजस्तो ठूलो सहरमा धेरै राम्रा पुलिस प्रशासनको सुरक्षा त्यस समय ब्रिटिस शासनकालका अन्तिम दिनहरूमा पनि थिए। तर त्यस सम्पूर्ण बंगाल (अब पश्चिम बंगाल भारत र पूर्वीबंगाल बंगलादेश छ) एउटै थियो। भारतका प्रान्तीय एसेम्बलीहरूका चुनावमा अरू सबै प्रान्तमा भारतीय राष्ट्रिय कांग्रेसको बहुमत भएर कांग्रेसको प्रान्तीय सरकार थिए भने त्यस समय कलकत्ता राजधानी रहेको संयुक्त बंगालमा प्रान्तीय एसेम्बलीमा मुस्लिम लिगको बहुमत थियो। सहिद हसन सुहरावर्दी मुख्यमन्त्री भएको प्रान्तीय सरकार थियो। स्वयं मुख्यमन्त्री सुहरावर्दीले मुसलमानलाई १६ अगस्त १९४६ देखि पाकिस्तान बनाउनुपर्ने मागको समर्थनमा प्रत्यक्ष कारबाही (डाइरेक्ट एक्सन) गर्न आह्वान गरेपछि यहाँ ठूलो दंगा मच्चिएको थियो। मुख्यमन्त्रीकै खुला भूमिका यस्तो दंगाका पक्षमा भएपछि त्यस समयको कलाकत्ता पुलिस प्रशासन त्यस्तो दंगा रोक्नुको साटो निष्क्रिय दर्शक भई बस्नु स्वाभाविक थियो होला। ब्रिटिस शासनकालको प्रारम्भदेखि नै भारतका जनतामा फुट पार शासन गर (डिभाइड यान्ड रुल) को सात समुद्रपारिको साम्राज्यवादी सरकारको नीति रहँदै आयो। द्वितीय विश्वयुद्धताका भारतीय राष्ट्रिय कांग्रेसले ब्रिटिस सरकारलाई भारतलाई स्वतन्त्रता दिने वचन दिए हामी युद्धमा पूर्णरूपले सघाउँछौं भन्यो। तर मुस्लिम लिगले निसर्त सघाउने फरक नीति लिएको थियो। सत्ताले सह नदिई साम्प्रदायिक दंगाहरूले ठूलो रूप लिन सहज हुँदैन भन्ने कुरा छिमेकी भारतका सहरमा पहिल्यैदेखि अहिलेसम्म भएका ठूलो दंगाहरूको अध्ययनबाट देखिँदै आएको छ। सन् १९४७ (२००४ साल) भारत र पाकिस्तानमा भएका नरसंहारहरूको तथ्यांक मौकैमा कसैले राख्न सकेन। किनभने हिन्दुस्तान र पाकिस्तानहरू त्यस समय मानव इतिहासकै सबैभन्दा ठूलो जनसंख्या विस्थापनको ज्यान बचाउन डेढ करोड मानिस स्थान त्यागी शरणार्थी भएर एकबाट अर्को मुलुक गएका थिए। दुई लाखदेखि २० लाखसम्म मानिसहरू केही महिनामा हिन्दु मुसलमान दंगामा मारिएका थिए (विस्तृत विवरण हेर्नुस् ः विकिपेडिया लिस्ट अफ म्यास्याकर इन इन्डिया)। भारत स्वतन्त्र भएपछि धेरैलाई आशा थियो अब भारतमा धार्मिक घृणा विद्यमान राखेर फुट पार र शासन गर को विदेशी शासक नीति अन्त्य हुनेछ। तर स्वतन्त्र भारतमा पनि धार्मिक घृणा र साम्प्रदायिक विभाजनलाई सत्ताले जाने र शासनलाई कब्जामा राख्ने ठूलो राजनीतिक खेल आज पनि चलिरहेको र चलाइराखिएको छ। यता नेपालमा धेरै खोज्दा पनि सयौं वर्षको इतिहासमा ठूलो दंगा भएको पाइँदैन। के दुई देशको इतिहास र ऐतिहासिक विकास फरक भएकाले यस्तो भएको हो ? धार्मिक घृणालाई आधार बनाएर जनतालाई लडाउने र फुट पारी शासन गर्ने विदेशी शासन कहिल्यै नभएको इतिहासका कारण आज र हिजो पनि नेपालमा धार्मिक संहिष्णता कायमै रहन सम्भव भएको हो।"
ओझेलमा उपलब्धि,"राणा प्रधानमन्त्रीले २००४ सालमा संविधानसभाबाट संविधान बनाउने घोषणा गरेदेखि नै जनताको उपलब्धिको सूत्रपात भएको हो। उपलब्धिको त्यो वीजारोपण नेताहरूको अपरिपक्कता र अदूरदर्शिताका कारण पटकपटक ओझेलमा पर्यो र जनताले थप बलिदान दिनुपर्यो। जस्तै राणा प्रधानमन्त्रीको घोषणा लगत्तै संविधानसभाको गठन भएको भए त्यही बेला उपलब्धि पाउन सकिन्थ्यो तर विडम्बना भनौं तत्कालीन अवस्थामा पनि सत्ताको लुछाचुँडी भयो। २०६२६३ को आन्दोलनले मुलुकमा संघीय गणतन्त्रात्मक शासन व्यवस्था लागू गर्यो। यसपछि जनताले थोरै भए पनि उपलब्धि पाएको अनुभूति गरेका छन्। राणाकालदेखि राजाकाल, प्रजातन्त्रकाल तथा संघीय गणतन्त्रात्मक काल हेरेका पुस्ताले सहजरूपमा आधुनिकता स्वीकार गर्न सक्दैन। तर अहिलेको पुस्ता पुरातनवादी सोचभन्दा धेरै पर छ। जस्तै पहिलो पुस्ताले प्रेम विवाह र अन्तरजातीय विवाहलाई कुल धर्म र संस्कारसँग जोडेर हेर्यो। पछिल्लो पुस्ताले त्यसलाई अधिकार एवम् आफ्नो उपलब्धि मानेको छ। नयाँ पुस्ता प्रेम विवाह गर्छ तर पुरानो पुस्ताले त्यसलाई असफल पार्छ। तसर्थ पुरानो सोच र पुरातनवादीको हावीपनाले समस्या हो। यसलाई युवा पुस्ताले चाँडै विस्थापन गर्नेमा दुईमत छैन। पहिलो उपलब्धि २००४ हो भने दोस्रो उपलब्धि २०४६ हो। तेस्रो तहको उपलब्धि २०६३ वैशाख ११ मा राजा ज्ञानेन्द्रको घोषणाबाट पाइयो। त्यही सार्थक भयो, जसको संस्थागत एवं संरक्षण गर्न जरुरी छ। सो घोषणा भएको दिनदेखि अगामी वैशाखको ११ गते एघार वर्ष पग्दैछ। एक दशकभन्दा बढी अवधिमा मुलुकले धेरै परिवर्तन गरे पनि मधेस समस्या सामाधान हुनुको सटा अझ चुनौतीपूर्ण हुँदै गएको छ। आमूल परिवर्तन पनि स्थायी संस्थागत हुनुपर्नेमा चुनौतीपूर्ण बन्दै गएको छ। हेर्दा ठूलो उपलब्धि देखिए पनि जनतामा हर्ष न विस्मात छ। जुन भ्रष्टाचारको हवाला दिँदै आन्दोलन गरियो, त्यो उच्च तहमा देखियो। जुन विभेद अन्त्यका लागि आन्दोलन भयो, त्यो चारैतर्फ छ। कतै मधेससित विभेदको गन्ध छ भने कतै महिलासित त कतै दलितसित त कतै आदिवासी जनजातिसित। आखिर यसको अन्त्य कहिले हुने ? आम जनतामा ठूलो प्रश्न छ अब कुन राजा छन् ताकि विभेद छ ? गणतन्त्रमा जनताबीच फरकपना रह्यो र असमावेशीताले प्र श्रय पायो भने परिवर्तनको अर्थ के ? राजतन्त्र फाल्नुको मतलब के ? अहिले पनि दाइजो,। तीलक, बोक्सीजस्ता अन्धविश्वास कायमै छ भने गरिबहरू दिनप्रतिदिन गरिब एवं धनी दिनप्रतिदिन धनी हुँदैछन्। बजारमा आएको सामानप्रति आमजनताको भरोसा छैन। उही सामान विदेशमा खरिद गरियो भने शुद्ध अनुभूति हुने तर स्वेदशमा खरिद गर्दा विश्वासै नहुने मानसिकता छ। यस्ता मानसिकतामा परिवर्तन नभएसम्म परिवर्तनको अर्थ रहन्न। विकास त धमाधम हुन्छ तर उक्त विकासलाई सकारात्मक लिनुभन्दा कमिसनको खेल हो भने आम तर्क छ। विकासको अवस्था पनि असारे छ। अर्बौं रुपैयाँको बजेट फ्रिज पनि भएका छन् र हुँदै पनि छन्। जब बजेट नै सदुपयोग हुँदैन भने विकास कसरी हुन्छ ? यस्ता कुराले उपलब्धिलाई ओझेलमा पारेको छ। जुन मुद्दाका लागि पटकपटक मधेसी जनताले सहादत प्राप्त गरे, ती मुद्दाहरू छाड्दै गएपछि बलिदानको के अर्थ रह्यो र ? मधेसवादी दल र सामाजको एकता मधेस मुद्दाको जग हो। यसर्थ पहिला जग बलियो बनाउनेतर्फ ध्यानाकर्षण हुनुपर्छ। ठूलो विदेशी शक्तिको सहयोगभन्दा आफ्नो जनताको समर्थन धेरै शक्तिशाली हुन्छ। यसर्थ मधेसी जनताको समर्थन पाउने वातावरणपछि विशेष ध्यान नगरी हुँदैन। जनताको समर्थन मुद्दाले हुन्छ। एक दशकमा चारपटक मधेसमा आन्दोलन भयो। सबै आन्दोलनमा मधेसी जनताको समर्थन निकै रह्यो। यसबाट मधेसको मुद्दा जनअनुमोदित भइसकेको छ। मधेसवादीले उठाएको मुद्दा आम जनताका मुद्दा भइसकेकाले ती मुद्दालाई पनि छोड्दा नोक्सान नै छ। मुद्दा छाडेको कारणले पनि जनमत ह्रास हुन सक्छ। तर कतिपय दल आफ्नो नामबाटै मधेस शब्द हटाइसकेका छन्, जुन दुर्भाग्य त हो नै, उक्त दलको भविष्य पनि जोखिममै छ। जुन मुद्दाका लागि पटकपटक मधेसी जनताले सहादत प्राप्त गरे, ती मुद्दाहरू छाड्दै गए। यसमा आम मधेसी जनतामा चिन्ता र चासो छ आखिर सबै अडान छाड्नु नै थियो भने यत्रो विवाद गर्नुको के औचित्य ? यसर्थ सहमति गर्नु अपरिहार्य छ तर सहमति गर्दा मधेसी जनताले उठाएका मुद्दालाई ख्याल गर्नैपर्छ। जनता परिवर्तनलाई दुई किसिमले अनुभव गर्दै छन्। एउटा हुने खाने वर्गको बुझाइ बेग्लै छ भने पहुँच नभएको वर्गको अनुभव त्यति मीठो छैन। पछाडी फर्केर पुनः अगाडि हेर्दा परिवर्तन थ्योरिटिकल मात्र देखिन्छ, व्यावहारिक ठयाम्मै लाग्दैन। त्यसले आम जनताले अनुभव गराउने खालकोे उपलब्धि शून्य छ। एक दशकले अढाई सय वर्षको राजतन्त्र मात्र अन्त्य गरेको छ। एक्काईसौं शताब्दीमा संविधानसभालाई सफल पारी संविधान ल्याएको छ। एकात्मक राज्यबाट संघात्मक व्यवस्थामा मात्र प्रवेश गरेको छैन, सामावेशी प्रजातन्त्रको सुरुवात गरेको छ। घरघरमा चेतना बढाएको छ। युद्धलाई शान्तिमा रूपान्तरण गरेको छ। हजारौं नेता उत्पादन गरेको छ। विश्वका अनेकौं मुलुक युद्धपछिको शान्ति मार्गबाट पुनः द्वन्द्वमा फर्केको हजारौं दृष्टान्त भेटिन्छ तर नेपालजस्तो सानो मुलुक त्यो दुर्भाग्यबाट सुरक्षित रह्यो। यो सकारात्मक पक्ष हो। उपलब्धि उत्साहजनक भए पनि पहुँचवालाले जति लाभ लिएका छन्, त्यति आम नागरिकले लिन नसकेकै हो। यसर्थ उपलब्धि अवसर एवं चुनौती दुवै हो। नेतृत्वले संकीर्ण सोचलाई फराकिलो बनायो भने यो चुनौती पनि सहजै हल हुन सक्छ। अतिवाद देखायो भने भयानक दुर्घटना निम्तन सक्छ।"
बाहिरिए टोट्टनहाम र भ्यालेन्सिया,रोम : इङ्लिस प्रिमियर लिग क्लब टोट्टनहाम र स्पेनिस क्लब भ्यालेन्सिया च्याम्पियन्स लिगको उपाधि होडबाट बाहिरिएका छन्। युरोपियन क्लब फुटबलको सबैभन्दा ठूलो प्रतियोगिता च्याम्पियन्स लिगको मंगलबार राति खेलिएको प्रिक्वार्टरफाइनलको दोस्रो लेग खेलमा नमिठो हार भोगेपछि टोट्टनहाम र भ्यालेन्सिया उपाधि होडबाट बाहिरिएका हुन्। दोस्रो लेग खेलमा जर्मन क्लब रसेनबलस्पोर्ट लिपजिगले बलियो टोट्टनहामलाई ३० गोलले हरायो। जितसँगै रसेनबलस्पोर्ट लिपजिग ४० कुल गोल भिन्नताका आधारमा क्वार्टरफाइनलमा पुग्न सफल भयो। यसअघि टोट्टनहामको घरेलु मैदानमा खेलिएको पहिलो लेग खेलमा पनि रसेनबलस्पोर्ट लिपजिग १० गोलले विजयी भएको थियो। रसेनबलस्पोर्ट लिपजिग केवल १० वर्षअघि स्थापना भएको क्लब हो। घरेलु मैदानमा खेलिएको दोस्रो लेग खेलमा रेसनबलस्पोर्ट लिपजिगका मार्सल सबिट्जर नायक बने। उनले टोलीका लागि दुई गोलको योगदान गरे। खेल सुरु भएको १०औं मिनेटमै उनले पहिलो गोल गरेका थिए। २१औं मिनेटमा उनले नै टोलीको अग्रता दोब्बर बनाए। निर्धारित समयको खेल सकिनुभन्दा तीन मिनेटअघि एमिल फोर्सबर्गले टोलीका लागि तेस्रो गोल थपेका थिए। टोट्टनहाम युरोपियन फुटबल प्रतियोगितामा ४० वा सोभन्दा बढी कुल गोल भिन्नताका आधारमा पराजित हुँदै उपाधि होडबाट बाहिरिएको यो तेस्रो पटक हो। टोट्टनहाम यसअघि च्याम्पियन्स लिगको सन् २०१०११ सिजनमा स्पेनिस क्लब रियल म्याड्रिडसँग ५० कुल गोल भिन्नताका आधारमा पराजित भएको थियो। सन् २०१५१६ सिजनको युरोपा लिगमा भने जर्मन क्लब बोरुसिया डर्टमन्डसँग ५१ कुल गोल भिन्नताका आधारमा पराजित भएको थियो। यसैगरी इटालियन क्लब एटलान्टाले भ्यालेन्सियालाई उसैको मैदानमा ४३ गोलले हरायो। जितसँगै एटलान्टा ८४ कुल गोल भिन्नताका आधारमा प्रतियोगिताको क्वार्टरफाइनलमा पुग्न सफल भयो। यसअघि घरेलु मैदानमा खेलिएको पहिलो लेग खेलमा पनि इटालियन क्लबले ४१ गोलको जित हासिल गरेको थियो। दोस्रो लेग खेलमा एटलान्टाका लागि चारवटै गोल जोसिप लिसिसले गरे। खेल सुरु भएको तेस्रो मिनेटमै पेनाल्टीमार्फत पहिलो गोल गरेका जोसिप लिसिसले ४३औं मिनेटमा पेनाल्टीमार्फत नै अर्को गोल थपेका थिए। ७१औं मिनेटमा तेस्रो गोल गरेका उनले ८२औं मिनेटमा टोलीका लागि चौथो गोल थपेका थिए। भ्यालेन्सियाका लागि भने केभिन गामिरोले २१औं र ५१औं मिनेटमा गोल गरे। अर्को एक गोल ६७औं मिनेटमा फेरान टोरेसले गरेका थिए।
फुटबलमा पोख्त पोग्बा,"सन् १९९३ मार्च १५ मा फ्रान्समा जन्मेका विश्व चर्चित फुटबल खेलाडी हुन्, पल पोग्बा। उनको पूरा नाम पल लिबेल पोग्बा हो। यिनको म्याथियस पोग्बा र लोरेन्टेन पोग्बा दुई जुम्ल्याहा दाजु छन्। ती दुई पनि फुटबल खेलाडी नै हुन्। दाइहरूकै प्रेरणाबाट उनले फुटबल खेल्न थालेका हुन्। बाल्यकाल र संघर्ष पल पोग्बा सानैदेखि फुटबल खेल्न निकै रूचाउँथे। करिब ४ वर्षकै उमेरमा उनको बुवाले उनको त्यो खुबी चिने। बुवाले दाइहरूसँगै उनलाई फुटबल प्रशिक्षण गराउन थाले। उनी ६ वर्षको उमेरमा उनलाई उनको बुवाले यू एस रोजी एम्ब्रे नामक एउटा सानो क्लबमा लगे। त्यहाँ उनले करिब ७ वर्षसम्म खेले। त्यसपछि १३ वर्षको उमेरमा उनी यू एस टोर्सी नामक टीममा गए। त्यहाँ उनी अन्डर १३ का क्याप्टेन बने। त्यहाँ केही समय बिताएपछि लि ह्याभर एकेडेमी मा आबद्ध भए। त्यहाँ उनको खेलमा निखारता आयो। उनको जादुमयी खेल्ने शैली देखेर विश्वका (यूरोपका) ठूलठूला क्लबहरूबीचमा उनलाई आफ्नो टीममा राख्न प्रतिस्पर्धा गर्थे। अन्ततः उनी सन् २००९ मा सबै क्लबहरूलाई उछिनेर म्यानचेस्टर युनाइटेड ले पल पोग्वा आफ्नो टीममा लियो। १६ वर्षका पोग्बा त्यहाँको युथ टीममा २ वर्षसम्म खेले।म्यानचेस्टर युनाइटेड मा खेल्न थालेपछि उनको खेलमा झनै सुधार आयो। यसरी उनले सबैलाई प्रभावित बनाएर १८ वर्षको उमेरमा उनी म्यानचेस्टर युनाइटेड को पहिलो टीममा सहभागी हुने मौका पाए। तर, त्यहाँ उनलाई खेल्ने मौका भने कम दिइन्थ्यो। जुन उनलाई चित्त बुझेन। खेल्ने अवसर कम मिलेपछि उनी त्यो टीम छोडेर युभेन्टस टीममा गए। त्यहाँ उनले ४ वर्षको सम्झौता गरे। २२ सेप्टेम्बर २०१२ मा सोही टीमबाट उनले डेब्यु पनि गरे। म्यानचेस्टर युनाइटेड मा हुँदा गर्न नपाएको काम उनले युभेन्टस मा गएर गरे। त्यहाँ उनले उत्कृष्ट खेल प्रदर्शन गर्दै चारै वर्ष लगातार युभेन्टस लाई ट्रफी जिताए। उनी विशेषगरि मिड फिल्डमा खेल्ने खेलाडी हुन्। छोटो समयमा संसारमै चर्चित मिड फिल्डर खेलाडी हरूको सूचीमा उनको नाम पनि लेखियो। उनको उत्कृष्ट खेल देखेर म्यानचेस्टर युनाइटेड ले फेरि आफ्नो टीममा ल्याउने प्रयत्न गर्यो। तर, पोग्बा सजिलै आउन मानेनन्। उनलाई ल्याउन सन् २०१६ मा म्यानचेस्टर युनाइटेड ले १ सय ५ मिलियन यूरोमा सम्झौता गर्यो। त्यसपछि पोग्बा संसारकै महंगा खेलाडी बने। अन्तर्राष्ट्रिय परिचय पल पोग्बालाई सन् २०१३ मा फ्रान्स अन्डर ट्वान्टी टीम का क्याप्टेन बनायो। त्यो जिम्मेवारी उनले इमान्दारीपूर्वक निभाए। त्यसैले उनको टीमले सन् २०१३ को अन्डर ट्वान्टी वल्र्डकप हात पार्यो। त्यो वर्ष उनी प्लेअर अफ द टुर्नामेन्ट र गोल्डेन बल का विजेता पनि बने। यसरी दिनप्रतिदिन उत्कृष्ट खेल प्रदर्शन गर्दै गएपछि उनले २०१८ को विश्वकपमा खेल्ने मौका पाए। नभन्दै २०१८ को वल्र्डकप पनि फ्रान्सले नै हातले जित्यो। उनी एकाएक वल्र्डस्टार बने। पोग्बााको बलियो र कमजोरी पक्ष राम्रो शारीरिक बनावट र तागतका कारण खेलका क्रममा आउने समस्याहरूलाई उनी सजिलै सहन सक्छन्। उनको अर्को महत्वपूर्ण पक्ष हो, स्टामिना पावर। उनी ९० मिनेटको खेलमा लगातार एकनासले ढौडिन सक्छन्। त्यसैले उनलाई टीमको इन्जिन पनि भन्ने गरेका छन्। साथै उनी मानसिक रूपमा पनि निकै स्वस्थ र चलाख छन्। खेल्दा उनी कहिल्यै चिन्तित हुँदैनन् बरु उच्च मनोबल देखाउँछन्। जसका कारण उनको र टीमको खेल झनै राम्रो बन्छ। उनको मुख्य विशेषता भनेको भर्सटालिटी हो। किनभने उनी मिड फिल्ड को जुनसुकै ठाउँबाट राम्रो खेल्न सक्छन्। यति धेरै सबल पक्ष हुँदाहुँदै पनि खेलको पूरै अवधि (९० मिनेट) कन्सन्ट्रेसन हुन नसक्नु उनको कमजोरी हो। ठीक समयमा ठीक ठाउँमा पास दिन नसक्नु उनको अर्को कमजोरी पक्ष हो। तर, उनले आफ्नो यिनै कमजोर पक्षको सुधारमा लागेका छन्। (एजेन्सीको सहयोगमा)"
ब्याडमिन्टनको वरीयतामा प्रिन्सको फड्को,काठमाडौं : नेपालका युवा स्टार प्रिन्स दाहालले विश्व ब्याडमिन्टनको जुनियर वरीयतामा एकपछि अर्को फड्को मारेका छन्। विश्व ब्याडमिन्टन महासंघ (बीडब्लूएफ)ले बुधबार सार्वजनिक गरेको नयाँ वरीयतामा प्रिन्स सातौं स्थानमा उक्लिएका छन्। अघिल्लो साता मात्र १० औं स्थानमा रहेका प्रिन्सले तीन स्थान सुधार गरेका हुन्। पछिल्लो समय अन्तर्राष्ट्रिय स्पर्धामा उत्कृष्ट प्रदर्शन गरेका कारण प्रिन्सको वरीयतामा सुधार आएको हो। प्रिन्सले गत जवनरीमा नेपालमा भएको प्रेसिडेन्ट कप इन्टरनेसनल ब्याडमिन्टन च्याम्पियनसिपको फाइनलमा स्थान बनाएका थिए। उनी फाइनलमा भारतका मिराओ लुवाङसँग पराजित भएका थिए। वरीयतामा भारतका मिराओ दोस्रो स्थानमा छन्। शीर्ष स्थानमा फ्रान्सका क्रिस्टो पोपोभ र तेस्रो स्थानमा मलेसियाका कोक जिङ हङ छन्। प्रिन्सको जुनियरमा कुल १० हजार चार सय अंक छ। उनी सिनियरतर्फ चारसय ४५औं वरीयतामा छन्। प्रिन्स बीडब्लूएफको जुनियर र सिनियर दुवैतर्फ शीर्ष वरीयता कायम गर्ने नेपालका एक्लो खेलाडी हुन्। प्रिन्सले भर्खरै जर्मनीमा र नेदरल्यान्ड्समा जुनियर इन्टरनेसनल सिरिज खेलेका थिए। जर्मनमा उनी प्रिक्वार्टरफाइनलमा पुगेर पराजित भएका थिए।
पाटनलाई उपाधि,"काठमाडौं : पाटन बहुमुखी क्याम्पसले आठौं बीएससीसीएसआईटी कप राष्ट्रव्यापी टीट्वेन्टी क्रिकेट प्रतियोगिताको उपाधि जितेको छ। न्यु समिट कलेजको आयोजनामा मूलपानी क्रिकेट मैदानमा भएको फाइनलमा पाटनले एकेडेमियालाई सात विकेटले पराजित गर्यो। उपाधिसँगै पाटनले ६० हजार नगद पुरस्कार पायो। एकेडेमियाले ४० हजार नगदमा चित्त बुझायो। ब्याटिङ रोजेको एकेडेमीले निर्धारित २० ओभरमा आठ विकेटको क्षतिमा ९८ रन बनायो। मधुसूदन खनालले २२ तथा विपिन महर्जनले १७ रन बनाए। पाटनका निर्मल लुइँटेल र रूपेश बुढाथोकीले दुईदुई विकेट लिए। जवाफमा पाटनले १४४ ओभरमा तीन विकेट गुमाउँदै एक सय रन बनायो। हिमाल ज्ञवालीले २५ र सुनील खड्काले अविजित २४ रन जोडे। सुनील म्यान अफ दी म्याच बने। एकेडेमियाका चिन्तामणि विश्वकर्माले दुई विकेट हात पारे। पाटनका चक्र तिमल्सिना म्यान अफ दी सिरिज घोषित भए। एकेडेमियाका चिन्तामणि विश्वकर्मा उत्कृष्ट बलर चुनिए। हिमालयन कलेज अफ इन्जिनियरिङका किरण विष्ट उत्कृष्ट ब्याट्सम्यान ठहरिए। विजेतालाई राष्ट्रिय खेलकुद परिषद्का सदस्यसचिव रमेशकुमार सिलवाल, न्यु समिटका प्रिन्सिपल डा शिवदत्त ज्ञवाली, न्यु समिटका निर्देशक चोकराज दवाडी, भरत गिरी र अजयप्रसाद ढकाललगायतले पुरस्कार प्रदान गरे।"
आहा रारा गोल्डकप : पुलिस फाइनलमा,पोखरा : साबिक विजेता थ्रीस्टार क्लबलाई हराउँदै विभागीय टोली नेपाल पुलिस क्लब १८औं संस्करणको आहा रारा गोल्डकपको फाइनलमा प्रवेश गरेको छ। पोखरा रंगशालामा बुधबार भएको पहिलो सेमिफाइनलमा साबिक विजेता थ्रीस्टारलाई ३० गोलले हराउँदै पुलिस उपाधि नजिक पुगेको हो। पुलिसका कप्तान भरत साहले खेल सुरु भएको आठौं मिनेटमै गोल गर्दै टोलीलाई अग्रता दिलाएका थिए। रवि पासवानले दिएको बललाई डीबक्स नजिकैबाट साहले वान टचमा गोल गरेका थिए। खेलको ५१औं मिनेटमा निरकुमार राईले गोल गर्दै पुलिसको अग्रता दोब्बर पारेका थिए। एक्लै लगेर विपक्षी पोस्टमा प्रहार गरेको बलले थ्रीस्टारका गोलरक्षकको हातबाट फुत्केर जाली चुमेको थियो। दोस्रो गोलपछि थ्रीस्टार निराश बनेको थियो। खेलको ७२औं मिनेटमा म्यान अफ दी म्याच निरकुमार राईले व्यक्तिगत दोस्रो गोल गर्दै पुलिसलाई सहज जित दिलाए। तेज तामाङको पासमा पाएको बललाई उनले डीबक्स नजिकैबाट गोल गरेका थिए। यसअघि खेलको चौथो मिनेटमै थ्रीस्टारले पाएको गोल गर्ने अवसरलाई खेर फालेको थियो। थ्रीस्टारका मिक्चेन तामाङले प्रहार गरेको फ्रिकिकबाट पाएको बल सञ्जोक राईले हानेको हेड बल पोस्ट नजिकैबाट बाहिरिएको थियो। छैटौं मिनेटमा सुसन श्रेष्ठले अशोक खवासको पासमा पाएको बल पोस्ट नजिकैबाट बाहिरिएको थियो। ३३औं मिनेटमा थ्रीस्टारका सञ्जोग राईले प्रहार गरेको बल नेपाल पुलिस क्लब गोलरक्षक रोशन खड्काले उत्कृष्ट बचाउ गरेका थिए। पुलिसले उपाधिका लागि बिहीबार हुने दोस्रो सेमिफाइनलको विजेता मनाङ मस्र्याङ्दी र त्रिभुवन आर्मी क्लबबीचको विजेतासँग खेल्नेछ। खेलपछि पुलिसका प्रशिक्षक अनन्तराज थापाले आफ्ना युवा टोलीले बलियो थ्रीस्टारलाई सहज रूपमा पराजित गरेको बताए। फाइनलमा त्रिभुवन आर्मी क्लब वा मनाङ मस्र्याङ्दी जुन टोली भए पनि फरक नपर्ने उनले बताए। थ्रीस्टारका प्रशिक्षक मेघराज केसीले युवा खेलाडीले राम्रो खेल खेले पनि फिनिसिङ्मा चुक्दा हार बेहोर्नु परेको बताए।

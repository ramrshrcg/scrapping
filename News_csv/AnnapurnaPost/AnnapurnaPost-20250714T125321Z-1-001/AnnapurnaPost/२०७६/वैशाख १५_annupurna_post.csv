शीर्षक,विवरण
"कहाँ छिपेको हुन्छ सुख, शान्ति ?","एउटा पुरानो कहानी छ एकजना धनी व्यक्ति आफ्नो सुन्दर घोडामा हीरा, जवारतसहित सुख र शान्ति खोज्न निस्के। बाटोमा भेट्नेजतिलाई उनी सोध्थे सुख कसरी मिल्छ ? कसैले मलाई बताइदेओस्, मलाई क्षणभर मात्र खुसी मिल्यो भने पनि मसँग भएका हीरा, जवारत दिनेछु। उनी एक गाउँबाट अर्को गाउँ पुगे तर कुनै मानिसले उनलाई खुसी हुने उपाय बताउन सकेनन्। एकजना व्यक्तिले सुफी फकिर मुल्लानसरुद्दीनलाई भेट्ने सल्लाह दिए। किनकि सबैलाई विश्वास थियो उनी केही न केही उपाय निकालेर मानिसका समस्या समाधानको तरिका बताउँथे। नदीकिनारमा एउटा ठूलो पीपलको बोटमुनि ध्यान गरेर बसिरहेका, प्रफुल्ल, शान्त मुल्लानसरुद्दीनसँग ती धनी व्यक्तिको भेट भयो। राजाले त्यही प्रश्न राखे यो सबै हीरा, जवारत म तपाईंलाई सुम्पिन्छु मलाई खुसी हुने र शान्त रहने उपाय बताइदिनुपर्यो। नसरुद्दीनले भने तिमी ठीक ठाउँमा आइपुग्यौ। केही क्षण आँखा बन्द गर। जब ती व्यक्ति आँखा बन्द गरेर चुपचाप बसिरहेका थिए, नसरुद्दीनले हीरा, जवारतको पोको समाते र घोडाको लगाम हातमा लिए र घोडा चढेर दौडे। घोडा कुदेको आवाज सुनेर व्यक्तिले आँखा खोले, नसरुद्दीन उनको हीरा, जवारतको पोको र घोडा लिएर भाग्दै थिए। राजा चिच्याउँदै घोडाको पछिपछि दौडिन थाले। कुदेको घोडा भेट्टाउन कहाँ सजिलो थियो र ! उनी कराउन थाले म त सुख र शान्तिको खोजीमा सन्तकहाँ आइपुगें भनेको त लुटेराकहाँ पो पुगेछु ! ल न गाउँले हो, मलाई मद्दत गर्नुस्, त्यो लुटेरा पक्रेर मेरो घोडा र जवारत मिलाइदिनुस्। नयाँ मान्छे छ, के कुरा गरिरहेको पनि गाउँलेले बुझेनन्। बस्, उनी कुदिरहेको र चिच्याइरहेको आवाज मात्र सुने, हेरे तर गाउँलेले केही गरेनन्। उनलाई लाग्यो, यो गाउँका सबै मान्छे लुटेरा रहेछन्, कसैले मद्दत गरेनन्। उनी दौडि नै रहे, थकित र पसिनैपसिना हुँदै। निकैपर घोडा देखे, आखिर त्यो घोडा जहाँबाट छुटेको त्यतै जाँदै थियो। उनले पछ्याइरहे। अन्त्यमा त्यही रुखमुनि पुगे। नसरुद्दीन घोडा बाँधेर, हीरा, जवाहरतको पोको छेउमै राखेर शान्त मुद्रामा आँखा चिम्लेर बसिसकेका थिए। १०१५ मिनेटपछि ती व्यक्ति पनि त्यहीं आइपुगे। आफ्नो हीरा, जवाहरतको पोको छातीमा टाँसे, आफ्नो घोडातर्फ नजर लगाए र आकाशतर्फ हेर्दै भने हे भगवान्, मेरो समान सकुशल मलाई मिल्यो तिमीलाई धेरैधेरै धन्यवाद ! नसरुद्दीन छेउमा पुगे र सोधे केही शान्ति, केही सुख मिल्यो तिमीलाई ? ती व्यक्तिले भने हो, मलाई अहिले केही सुख र शान्ति पनि मिल्यो। नसरुद्दीनले भने धेरै उपाय बताउन सक्छु म तिमीलाई सुखी र शान्ति रहने तर अहिलेलाई यो झलक नै काफी छ। मैले कुनै नयाँ चीज तिमीलाई दिएको थिइनँ। तिमीसँगै भएका चिजमा तिम्रो सुख, शान्ति, प्रेम र आनन्द छिपेको छ। तिमीभित्र रहेका खजानाको पहिचान गर। यो बोध कथा ती व्यक्तिका लागि मात्र नभएर सबैका लागि आफूभित्र रहेको हीरा, जवारतरूपी खजाना पहिचान गर्ने सूत्र छिपेको छ। ध्यानीसँग अरूलाई हेप्ने प्रवृत्ति हुँदैन। आफू मात्र राम्रो भन्ने अहंकार हुँदैन। बरु अरूलाई पनि स्वस्थ भएर जिउने कला हुन्छ। प्रेरणादायी बोली हुन्छ। मानिसले जति प्रगति गरेको भए पनि सुख, शान्ति र पूर्णता नमिलेको अनुभूति गरिरहेकै हुन्छ। त्यो सुख बाहिरी धन, पद र सम्मानमा त छँदै छैन, जुन कुरा बोध कथाले प्रस्ट पारेको छ। धन छ त केवल धन छ त्योसँगै खुसी, प्रेम, शान्ति मिलोस् यो जरुरी छैन। कुनै पनि बाहिरी सम्पदा र विशेषताले आन्तरिक सुख, शान्ति र प्रेमको अनुभूति दिन सक्दैन। त्यसो हो भने के हुन् त ती आन्तरिक सम्पदा जान्ने प्रयास गरौं। जागरुकता ः जीवनमा खुसी हुने महत्वपूर्ण कलामध्ये एक हो जागरुकता। एक द्रष्टा झैं आफैंले आफैंलाई हेर्ने एक मूल मन्त्र हो जागरुकता। आफूले गरिने कर्महरू जस्तै हिँड्दा, बोल्दा, कुराकानी गर्दा, खाँदा, पढ्दा, श्वास लिँदा, छोड्दासमेत सबै काममा भित्रबाट आफैं द्रष्टा भएर हेर्ने कला जागरुकता हो। आफ्ना शरीरका क्रियाकलापप्रति होसपूर्ण हुनु, आफ्नो आउँदैजाँदै गरेको श्वासप्रति होसपूर्ण हुनु, स्वाद, गन्ध, ध्वनि, दृश्य र स्पर्शप्रति होसपूर्ण रहनु सबै जागृत अवस्थाका लक्षण हुन्। आफूले व्यक्त गर्ने र अरूबाट प्राप्त गर्ने हार्दिक अनुभूति जस्तै प्रीति, स्नेह, श्रद्धाजस्ता संवेदनाप्रति होसपूर्ण हुनु पनि जागृत अवस्था हो। दिव्य नाद, अकारण खुसी या दुःखी, शान्ति या अशान्ति सबै विचारप्रति होसपूर्ण हुनु पनि जागृत व्यक्तिका गुण हुन्। जागृत व्यक्ति कहिल्यै दुःखी बन्नुपर्दैन। ऊ सधैं प्रेमभाव र समभावमा जिइरहेको हुन्छ। कसरी, के, किन, कसका लागि गरिरहेछु र यसले आफू या अरूलाई सकारात्मक ऊर्जा दिन्छ या नकारात्मक त्यो जान्न सक्नु जागृति हो। जागृतिको कला जानेपछि जीवनमा चाहेको सबै कुरा पूरा हुन्छ र जे वास्तविक आवश्यकता हो त्यसको मात्र चाहना हुन्छ। जति पनि आध्यात्मिक मार्ग छन्, सबैले देखाउन खोजेको मार्ग हो भित्रको द्रष्टा भावलाई जगाउनु। मार्ग जुनसुकै होऊन्, मन्दिर, मस्जिद, गिर्जाघर, गुरुद्वारा ध्यान, सत्संग, कथा, कीर्तन, भजनजस्ता कर्म हुन् या योग, तप, साधना, नोकरी, पदोन्नति, सम्मान सबैको अन्तिम लक्ष्य नै जागरणपूर्ण रहनु हो। सबै कर्म गरेर पनि जागृति पैदा भएन भने ती सबै व्यर्थ हुनेछन्। कुनै प्रयासविना जागृति फलित हुन्छ भने त्यो महत्वपूर्ण उपलब्धि हो। जागृतिभित्रको जागरणको कला हो। प्रयासले यो प्राप्त हुँदैन। द्रष्टा भाव, प्राकृतिक स्वभाव र सहजताको परिणाम हो जागरण। हरेक विचार, भाव र कर्मलाई द्रष्टा भएर हेर्ने कला जागृति हो। जागृतिले आत्मविश्वास बढाउँछ र सुख, शान्ति र प्रेमपूर्ण जीवन जिउने कला प्राप्त हुन्छ। व्यक्ति दुःखबाट मुक्त हुन्छ। प्रफुल्लता ः मानिस किन सुखी छैन, किन शान्त छैन ? किनकि ऊ प्रफुल्ल र प्रसन्न छैन। आफूसँग छैन र अरूसँग पनि छैन। दुःख मानिसको स्वभाव होइन, उसको स्वभाव त प्रफुल्लता हो, प्रसन्नता हो। आफ्ना हरेक कर्ममा, सम्बन्धमा, जिम्मेवारीमा, दायित्व बहन गर्ने क्रममा प्रफुल्ल भएर गर्ने व्यक्ति कसरी दुःखी हुन्छ ? जसको मन सफा छैन, जो सकारात्मक छैन, जसको भित्र अनावश्यक विचारका संग्रह छन्, त्यही व्यक्ति मात्र प्रफुल्ल रहन सक्दैन अन्यथा मानिसलाई प्रफुल्लताको गुण दिएको छ अस्तित्वले। जसमा लोभ, मोह, कामना, ईष्र्या, मै खाऊँ, मै लाऊँ भन्ने स्वभावको छ। ऊ प्रफुल्ल रहन पनि त सक्दैन। अहिले राष्ट्रका उच्च ओहोदामा रहेका व्यक्ति र तिनका प्रवृत्ति हेरौं त ! कसैले प्रफुल्ल र प्रसन्न भएर आफ्नो जीवन बाँच्ने कला सिकेको पाइँदैन। अरूकै सम्पत्ति दोहोन गर्ने, अरूलाई झुक्याउने, भ्रष्टाचार गर्ने, चतुर बन्न खोज्ने, व्यक्ति प्रफुल्ल र सुखी हुन सक्छ ? ऊ मात्र होइन उसका सन्तान, दरसन्तानले समेत यो कर्मको फल भोग्न बाध्य हुनुपर्छ। यो अस्तित्वकै नियम हो जसरी राम्रो कर्मको फल सन्तान दरसन्तानले खान्छन्। नकारात्मक कर्मको फल पनि त्यही नै हो। प्रफुल्ल र प्रसन्न रहन कुनै प्रयासको जरुरत छैन मात्र नकारात्मक प्रवृत्ति, नकारात्मक सोच, असफलता, अस्थिरता, दुःख र बेचैनी निर्मूल पार्ने विचार र सकारात्मक चित्रण सकारात्मक जरुरी छ। निरहंकारीता ः मैले गरेको ठीक छ, मैले चाहेअनुसार गराएरै छाड्छु, यो सब मैले गरेर भएको हो। अरूभन्दा धन, पद, सम्मान सबैमा अगाडि उछिनेरै जान्छु भन्ने स्वभाव अहंकार हो। यसले व्यक्तिलाई सुख, शान्ति र प्रेममा रहनै दिँदैन। अहंकाररहित हुनु मानिसको स्वभाव हो। कल्पना गरौं हाम्रो मृत्यु भयो। शरीरले यस संसारबाट बिदा लिँदै छ। बिदाइका लागि हाम्रा आफन्त हाम्रो आँगनमा जम्मा भएका छन्। सबै शोकाकूल छन् र समवेदना प्रकट गर्दैछन्। जम्मा भएका व्यक्तिमध्ये परिवारजन, कार्यालयमा सँगै काम गर्ने कर्मचारी मित्र, ध्यान साधना सँगै गर्ने साधक मित्र आदि विभिन्न क्षेत्रका छन्। हाम्रो शरीर त छुट्यो यस संसारबाट, अब यस क्षणमा हामी अरूका मुखबाट के सुन्न चाहन्छौं ? परिवारबाट (अवश्य पनि सहयोगी, प्रेमल, सधैं मीठो बोल्ने, नरिसाउने, आपत् पर्दा सहयोग गर्ने, आफूलाई मेटाएर पनि दिन तयार, प्रतिकूल परिस्थितिमा पनि धैर्य राख्ने, कसैका बारेमा नराम्रो कुरा नगर्ने आदि सुन्न चाहन्छौं होला। कार्यालयका साथीको मुखबाट सधैं काममा सक्रिय, आफूभन्दा तलका कर्मचारीलाई पनि मित्रवत् व्यवहार गर्ने, घमण्ड गरेको कहिल्यै देखिएन। सबैलाई सामान व्यवहार गर्ने, जस्तोसुकै अप्ठेरो काम पनि सहज तरिकाले सुल्टाउने, लोभ नगर्ने, कहिल्यै घुस खाएनन्। सेवाग्राहीलाई प्राथमिकतामा राखेर काम गर्थे आदि सुन्न चाहन्छौं होला। ध्यान केन्द्र, धार्मिक संस्थाका मित्रहरूका मुखबाट शील, शिष्टता, बोलीवचन र व्यवहार देख्दा ध्यानको गहिराइमा पुगेको अनुभूति हुन्थ्यो। आफूले गरेका सहयोग र काममा पनि कर्ता भाव प्रस्तुत गरेनन्। आफू ध्यानी भए पनि अरूलाई हेप्ने प्रवृत्ति थिएन। आफू मात्र राम्रो भन्ने अहंकार थिएन। बरु सबैलाई स्वस्थ र मस्त भएर जीवन जिउने कला सिकाउँथे। उनका वचन र व्यवहार प्रेरणादायी थिए। यस्तै सुन्न चाहन्छौं भने जीवन छँदै त्यहीअनुसारको कर्म, आचारण, बोलीवचन, शिष्टता र व्यवहारमा ख्याल पुर्याउनु आवश्यक छ। हामी कसैलाई पनि कठोर थिए, असहयोगी थिए, बोलीवचन रुखो थियो, धेरैपटक दुःख दिए, मेरो काम बिगारिदिएका थिए। आखिर शरीर छोडेरै जानु रहेछ धेरैलाई दुःख दिए भन्ने सुन्न चाहन्नौं। त्यसैले जीवनमा सुख, शान्ति, समृद्धि, वैभव, प्रेम प्राप्त गर्न आफ्नो आन्तरिक खजाना पहिचान नगरी सुखै छैन।"
राजतन्त्र पक्षधरको दृष्टिदोष,"सरकार बेथिति हटाउने काममा लागेको छ तर सफलता प्राप्त गर्न सकेको छैन। नतिजा नदेखिएपछि त्यसअगाडि गरेको कामको लेखाजोखा हुँदैन। नतिजा आएपछि प्रक्रिया र कार्यविधि खास वास्ता पनि हुँदैन। वर्तमान सरकार ६० महिनाको लागि बनेको हो। अहिले ११ महिना भएको छ। अब बाँकी ४९ महिनामा उपयुक्त काम गर्न सकेन भने जनताले नै हटाउँछन्। जनताले अहिले विरोध गर्नेहरूको नेतृत्वमा बनेको सरकार पनि भोगेका छन्। नराम्राजति सरकारको दाँजोमा यो सरकार अरूभन्दा कम नराम्रो हो भन्ने स्थापित छ। सबै काममा जग हाल्ने, बीउ रोप्ने, सुरु गर्ने काम यो ११ महिनामा भएको छ। अब बनाउने, फलाउन तीव्रता दिने काम क्रमशः गर्न सकेन भने यसको उपचार गर्न आवश्यक छ। यसोभन्दा सरकारको पक्षमा बोलेको भन्ने हुन जान्छ। जे भए पनि वास्तविक यही हो। वाइडबडीको भ्रष्टाचार, सुन तस्करीको काम, यातायातको सिन्डिकेट बेठीक र कानुनविपरीत थिए। पूर्वसरकारले यी र यस्ता विषयलाई कारबाही नगरी प्रोत्साहन दिएका थिए। यो सरकारले त्यसमा कानुनी कारबाही थाल्यो। यो सकारात्मक हो। तर, विरोधीले यसमा किन विरोध गरेका छन् ? राष्ट्रपति, निरंकुश राजतन्त्रको विकल्प हो। जन्मजात व्यक्ति राष्ट्रको प्रमुख बन्ने सामन्ती संस्कारविरुद्धको पद्धति हो। राष्ट्रपति कुनै व्यक्ति नभई एक संस्था हो। एकताको प्रतीक हो। यो जनअनुमोदित पनि हो। यो जनताको प्रतिनिधिको पनि प्रतिनिधि हो। यसलाई सबैले यसरी नै बुझ्न र सम्बोधन गर्नुपर्ने हो। तर, निरंकुशताका हिमायतीले राष्ट्रपति संस्थाको बदनाम गराएर फेरि जन्मसिद्ध राजा हुने सामन्ती युगीन कुरातिर लैजान कोसिस गरिरहेका छन्। के राष्ट्रपतिमा कार्यकारी अधिकार छ ? सोझो जवाफ छ कि कार्यकारिणी अधिकार छैन। के राष्ट्रपति कुनै वादविवादमा आफंै सवालजवाफमा आउने प्रचलन छ ? यसको जवाफ पनि सोझै छ राष्ट्रपति कुनै पनि विवादमा आफैं जवाफमा आउने प्रचलन छैन। हामीले संविधानमा राष्ट्रपतिले गर्ने भनेको सबै काम राज्यको संवैधानिक अंग वा नेपाल सरकारको सिफारिसमा मात्र गर्ने हो भनी किटानी साथ लेखेका छौं। सामान्यतः राष्ट्रपतिले कार्यपालिकाको तर्फबाट गरिने कामको घोषणा गर्ने मात्र हो। संघीय व्यवस्थापिकाले पारित गरेको विधेयक प्रमाणित मात्र गर्ने हो। संवैधानिक परिषद् र न्यायपरिषद्ले गरेको सिफारिसअनुसार नियुक्त र शपथ मात्र गराउने हो। राष्ट्रपति कार्यपालिका, न्यायपालिका र व्यवस्थापिका तिनै अंगको अलंकारिक पद हो। राज्यका अन्य संवैधानिक अंग पनि राष्ट्रपति अलंकार हो। सेनाको पनि राष्ट्रपति परमाधिपति हो। तर, यो पद पनि कार्यकारिणी होइन। परमाधिपतिको कुनै काम, कर्तव्य र अधिकार संविधानमा हामीले लेखेनौं। सेना पनि संविधानप्रति प्रतिबद्ध हो। हाम्रो शासन पद्धति संविधानको सर्वोच्चतामा आधारित हो। राष्ट्रपति पनि संविधानको पालनकर्ता हो। यस्तो हैसियतको सर्वमान्य पद राष्ट्रपति हो। यस्तोमा राष्ट्रपतिको विरोध गरेपछि जवाफ कसले दिने ? राष्ट्रपतीय संस्था बदनाम गराउन राजतन्त्र पक्षधर लागिपरेका छन्। यसभित्र लुकेको कुरा गणतन्त्र बदनाम गराउने हो। राष्ट्रपति कुन व्यक्ति छन्, सो ठूलो कुरा होइन। मन्दिरको मूर्तिलाई पूजा गर्दा जे शान्ति लिन्छन् भक्तले। त्यस्तै हो राष्ट्रपति। राष्ट्रपति गणतन्त्रको श्रद्धा मात्र हो। पञ्चायतकालमा देशका होनहार मूर्ति धर्मपिपासुले बोरामा हालेर विदेश लगेर बेचे। अहिले तिनै मूर्तिबेचुवा हिन्दु धर्मको हिमायती बताइरहेको देखेका छौं। यी दुवै काम गर्दा मूर्तिले कुनै जवाफ दिइरहेको छैन। खालि आस्थामा मात्र रहेका छन् मूर्ति। यस्तै हो राष्ट्रपति। राष्ट्रपतिको विरोध गर्ने राजतन्त्र पक्षधरले बुझ्नुपर्छ राष्ट्रपति जनताको परिवर्तनले स्थापित गरेको हो, कसैको निगाहले दिएको होइन। हेलिकप्टर सेना र राष्ट्रलाई चाहिने अत्यावश्यक वस्तु हुन्, राष्ट्रपतिलाई चाहिने होइन। बन्दुक तोप आदि औजार, हेलिकोप्टर सेनालाई चाहिने हो। सञ्चालन सेनाले गर्ने हो। सेना सरकारले कानुनबमोजिम सुरक्षा परिषद्को सिफारिसमा सञ्चालन गर्ने व्यवस्था हामीले संविधानमा किटानीसाथ लेखेका छौं। यसमा पनि सेना परिचालनको घोषणा राष्ट्रपतिबाट मात्र हुने गरिएको छ। राष्ट्रपति सेनाका परमाधिपति मात्र हुन्। यति बुझेर पनि राष्ट्रपतिले हेलिकोप्टर मागेको जस्तो गरी विरोधी स्वर किन गुन्जाइन्छ ? राष्ट्रपति सरकारले जहाँ राख्छ त्यहीं बस्छन्। जुन गाडी दिन्छ त्यही चढ्छन्। यति पनि किताबी कुरा घोकेर विद्वान् भएकाले नबुझेकै हो त ? राज्यको हेलिकोप्टर देशलाई आपत् पर्दा, प्राकृतिक प्रकोप, गम्भीर दुर्घटना हुँदा सेनाले परिचालन गर्ने हो। यो आवश्यक छ। यो प्राथमिकतामा पनि पर्छ। तर हेलिकोप्टर सञ्चालनमा दुरुपयोग गर्नु हुँुदैन। हेलिकोप्टर राष्ट्रपतिलाई चढ्न किन्ने भनेर जानीबुझी प्रचार किन गरिन्छ ? देशलाई आवश्यक पर्दा कहिले लास बोक्न, कहिले घाइते बोक्न, कहिले प्रसूति वेदनामा छट्पटिएकी नारी बोक्न, कहिले प्रधानमन्त्री बोक्न, कहिले राष्ट्रपति बोक्न प्रयोग हुन सक्छ। दुरुपयोगको पो खबरदारी गर्ने हो। देशको एकताको प्रतीकलाई बदनाम गराउने गरी प्रचार गर्ने हो र ? यस्तै, अर्को प्रचार गरिएको छ राष्ट्रपति निवासबारे राणाले बनाएको निजी दरबार। राष्ट्रपति कार्यालय तोकेको छ। जुन भूकम्पले थिलथिलो पारेको छ। राष्ट्रपति निवास पछाडि करिब १० वर्षअघि देखि निर्मित भवन हाल पूरा भएको छ। बनाउन थालेको भवन अपूरो छाडिदिनु सरकारको कर्तव्यविपरीत हुन जान्छ। महाराजगन्ज अहिले घना बस्तीको आवास क्षेत्र हो। पहिला घना बस्ती थिएन। घना बस्तीका माझमा सैनिक, प्रहरी तालिम केन्द्र मूर्खले मात्र राख्छन्। समझदारले त सेना प्रहरी तालिम बस्तीभन्दा टाढा राख्नु स्वाभाविक मान्छन्। राष्ट्रपति भवन, प्रधानमन्त्रीनिवास, विदेशी पाहुना भवन आदि राज्यका लागि आवश्यक हुन्छ। यसमा किन राजतन्त्र भन्दै हिँड्नेहरू छट्पटिएका ? किन सर्वसाधारणमा भ्रम छर्न लागि पर्दैछन् ? यसैगरी राष्ट्रपतिलाई करोडौंको गाडी भनेर प्रचार गरिन्छ। एक त विदेशी राष्ट्राध्यक्ष पनि नेपालमा आउँछन्। उनीहरूलाई राजकीय सम्मानका साथ स्वागत र आवतजावतको व्यवस्था गर्नु वाञ्छनीय छ। त्यसनिम्ति संसारको मान्यता र सुरक्षा प्रणालीलाई हेरेर सवारी साधनको व्यवस्था गरिनुपर्छ। यसनिम्ति पूर्वसरकारले एक दर्जन बढी सवारी साधनको प्रस्ताव गरेर राष्ट्रपति, राष्ट्राध्यक्ष, विदेशी पाहुनासमेत र सुरक्षा संयन्त्रसमेतलाई मध्यनजर गरेर किन्न तयारीलाई सरकारले पनि उचित ठान्नु स्वाभाविक हो। राष्ट्रपतिको आवतजावत, सुरक्षा रहनसहन र औपचारिकतामा राज्य र सुरक्षा निकायले ख्याल गर्नु सान्दर्भिक हो। राजनीतिक दृष्टिकोण नभएका र सिद्धान्तहीनहरूले सामान्य विषयमा जनता अल्झाएर राख्न मन पराउँछन्। यसैमा बहस गरेर देश र जनता अल्मल्याउन कोसिस गर्छन्। अहिले यही भइरहेछ। बहस गरौं संविधानको पालना सम्बन्धमा, संघीयता र गणतन्त्र कार्यान्वयनमा कसरी राम्रो र दिगो बनाउन सकिन्छ ? देश विकासमा कस्तो आर्थिक र शिक्षा नीति लिने भन्नेबारेमा बहस गर्नुको साटो राजतन्त्र पक्षधरहरू राष्ट्रपतिको विरोधमा मात्र देखिनु उचित होइन। राष्ट्रपति जनताको परिवर्तनले स्थापित गरेको हो, कसैको निगाहले दिएको होइन। वरिष्ठ अधिवक्तासमेत रहेका विडारी संघीय संसदीय समितिका सभापति हुन्।"
अब स्वाभिमान र संवृद्धिमुखी ध्रुवीकरण,"फेरि पुराना पार्टीले छरेका भ्रममा पुरानै शैलीको ध्रुवीकरणमा फस्ने हो भने यो देश अझै धेरै वर्ष दुःख पाउन अभिशप्त हुनेछ नेपाली समाज भ्रमपीडित समाज हो । हामीले बारम्बार आफैंलाई भ्रमको जालोमा हालेका छौं । संघर्ष गरेर आफैंलाई जालोबाटो मुक्त गरेका छौं र फेरि अर्को जालोमा हालेका छौं । हामी भ्रममा बाँच्न अभ्यस्त छौं । २०७५ सालले नेपालीहरूलाई स्थिर सरकार नभएका कारण विकास भएन, स्थिर सरकारले संवृद्धि दिन सक्छ, राष्ट्रिय स्वाभिमान उँचो गर्न सक्छ भन्ने अर्को एउटा भ्रमबाट मुक्ति दिएको छ । बल्ल धेरै नेपालीले संवृद्धि र राष्ट्रिय स्वाभिमानका लागि स्थिर सरकार मात्र पर्याप्त होइन रहेछ इमानदार, सक्षम र देशभक्त नेतृत्व पनि आवश्यक रहेछ भन्ने बुझ्न थालेका छन् । सम्भवतः त्यही बुझाइले हुनुपर्छ नेपाली राजनीतिले फेरि एकपटक ध्रुवीकरणको संकेत देखाउन थालेको छ । तर अबको राजनीतिक ध्रुवीकरण दूरगामी र रूपान्तरणकारी प्रकृतिको हुन सकेन भने हामी फेरि अर्को भ्रमको यात्रामा सवार हुनेछौं । वैचारिक ध्रुवीकरणको शृंखला बारम्बारको राजनीतिक ध्रुवीकरण अपरिष्कृत लोकतन्त्रको परिचायक हो । सुसंस्कृत लोकतन्त्र स्थिर हुन्छ र तिनको राजनीति पनि तुलनात्मकरूपमा स्थिर हुन्छ । दुर्भाग्य भन्नुपर्छ, पहिलोपटक लोकतन्त्र स्थापना भएको झन्डै ७० वर्ष हुन लाग्दा पनि नेपालमा न त्यो संस्थागत भयो न बेलाबखतको नरम तानाशाही शासनबाट कैयन् अन्य देशमा जस्तो संवृद्धि प्राप्त भयो । २००७ सालमा प्राप्त लोकतन्त्रलाई ०१५ सालमा संस्थागत गर्ने प्रयास गरियो । त्यतिबेलाको राजनीतिक ध्रुवीकरण पूर्णरूपमा नेपाली कांग्रेसको पक्षमा थियो, जसले दुईतिहाइ मतले निर्वाचनमा विजय हासिल गरेको थियो । तर एकातिर निरंकुशताबीच हुर्केका परम्परागत राजकीय शक्तिको सोच बोकेका राजा महेन्द्र थिए भने अर्कोतिर आधुनिक लोकतन्त्रको आगो बोकेका प्रधानमन्त्री बीपी कोइराला, जसलाई राजा महेन्द्रले पचाउनै सकेका थिएनन् । परिणामस्वरूप सत्ता कब्जा गरेर एकतन्त्रीय पञ्चायती व्यवस्था लाद्न उनले २०१७ को प्रहार गरे । त्यतिबेलासम्म कम्युनिस्टहरू झन्डैझन्डै नाममा मात्र सीमित थिए । तर २०१७ सालपछि राजनीति मूलतः तीन खेमामा ध्रुवीकृत भयो । नेपाली कांग्रेस, कम्युनिस्ट र पञ्चायत । २०३६ सालमा आइपुग्दा देश सुधारिएको पञ्चायती व्यवस्था र बहुदलीय व्यवस्था को पक्षमा ध्रुवीकृत भयो । चार लाखभन्दा थोरै बढी अन्तरले जित सुधारिएको पञ्चायती व्यवस्था को भयो, जुन तात्विक रूपमा कहिल्यै सुधारिएन । २०४६ सालसम्म आइपुग्दा कम्युनिस्टहरूको शक्ति २०१५ सालको भन्दा धेरै व्यापक भइसकेको थियो । त्यतिबेलासम्म विद्यमान कांग्रेस, कम्युनिस्ट र पञ्चायतको त्रिकोणात्मक ध्रुवीकरणले २०४६ सालको जनआन्दोलनअगाडि लोकतन्त्र पुनस्र्थापना गर्ने उद्देश्यले द्विकोणात्मक स्वरूप लियो । पञ्चायतविरुद्ध कांग्रेस र संयुक्त वाममोर्चा एक ठाउँमा आए जसलाई राजाले थेग्न सकेनन् । या, त्यसैबेला परिरहेको बाहिरी दबाबसामु झुक्नुभन्दा आफ्नै देशका शक्तिहरूसँग झुक्नु उपयुक्त सम्झिए । २०५२ सालमा सुरु भएको माओवादी सशस्त्र संघर्षले नेपाली राजनीतिमा अर्को ध्रुवीकरणको बीउ रोप्यो । आतंककारी समूह बाट माओवादीहरू केही वर्षभित्रमा कांग्रेस र तत्कालीन नेकपा एमालेपछि तेस्रो राजनीतिक ध्रुवका रूपमा स्थापित भइसकेका थिए । तर २०६१ सालमा राजा ज्ञानेन्द्रले सत्ता कब्जा गरेपछि राजनीतिक ध्रुवीकरण फेरि बदलियो । कांग्रेस, एमाले र माओवादी लोकतन्त्रका लागि एक ठाउँमा देखिए । त्यो भीमकाय शक्ति रोक्ने क्षमता राजा ज्ञानेन्द्रमा थिएन । उनले समर्पण गरे र आन्दोलनरत दलहरूको मागअनुसार २०६२ सालमा संसद् पुनः स्थापना गरिदिए । तर त्यसको एक वर्षपछि २०६३ सालमा सुरु भएको मधेस आन्दोलन ले नेपाली राजनीतिमा नयाँ ध्रुवलाई जन्म दियो । त्यो यति शक्तिशाली देखियो कि संघीयताजस्तो दूरगामी महत्वको विषयलाई मधेस आन्दोलनले राजनीतिको केन्द्रमै स्थापित गरिदियो । त्यसपछिको ठूलो राजनीतिक ध्रुवीकरण गत आमनिर्वाचनको मुखैमा देशका दुई प्रमुख कम्युनिस्ट शक्तिहरू एमाले र माओवादीबीचको एकताले सिर्जना गर्यो । त्यही एकताको परिणाम हो अहिलेको दुईतिहाइ समर्थन प्राप्त कम्युनिस्ट सरकार, जसलाई ७० वर्षभन्दा अघि जुद्ध शमशेरको पालायताकै सबैभन्दा शक्तिशाली सरकार भनिएको छ । गत ७० वर्षको यो छोटो शृंखला प्रस्तुत गर्नुको एउटा कारण छ । आजसम्म जति पनि प्रमुख राजनीतिक ध्रुवीकरण भए ती सबैको मूल आधार वैचारिक थियो । भन्नेहरूले विचारको अन्तर्यमा राष्ट्रहित थियो र त्यो नै प्रेरणाको प्रमुख कारक थियो भन्लान् । तर एक या अर्को रूपको फितलो परिणामका कारण हरेक ध्रुवीकरणपछि तीनका नेतृत्वकर्तालाई राष्ट्रहित नै उनीहरूको प्रेरणाको मूल स्रोत थियो भन्ने तर्क पुष्टि गर्न कठिन भएको देखिन्छ ध्रुवीकरणको बदलिँदो रूप अन्तर्राष्ट्रिय रूपमै राजनीतिक ध्रुवीकरणको चरित्र बदलिन थालेको छ । अब ध्रुवीकरणका लागि परम्परागत राजनीतिक विचार या दर्शनभन्दा पनि शासकीय चरित्र प्रधान हुन थालेको छ । हालैका वर्षहरूमा छिमेकमा भुटान, भारत, पाकिस्तान, अलिपर मलेसिया अथवा युरोपका कैयन् देशहरूमा नयाँ नेता र नयाँ पार्टीका पक्षमा भएका ध्रुवीकरण राजनीतिक विचारका आधारमा भन्दा पनि सुशासन अथवा अन्य शासकीय मुद्दाहरूका आधारमा भएका छन् । भर्खरै पूर्वी युरोपेली देश युक्रेनमा राजनीतिक अनुभव, दर्शन, आर्थिक र वैदेशिक मामिलाको बुझाइ सबैमा अत्यधिक काँचो ठानिएका एकजना लोकप्रिय हास्य कलाकार दुईतिहाइ बहुमतले राष्ट्रपति निर्वाचित भए । प्रशस्त स्रोतसाधनले सम्पन्न भए पनि भ्रष्टाचार, कुशासन, अति राष्ट्रवाद र युद्धबाट आजित भएका युक्रेनीहरूले राजनीतिमा नयाँ अनुहारलाई साथ दिए । परिणाम के हुन्छ, थाहा छैन । तर ती हास्य कलाकारबाट अपेक्षा महान् राजनीतिक विचारको होइन, शान्ति र सुशासनको छ । भावी ध्रुवीकरणका कारकहरू नेपालको ७० वर्षको लम्बे इतिहासले के देखायो भने वैचारिक ध्रुवीकरणले न त नेपालको स्वाभिमान उचा गर्न सक्यो न विकास र संवृद्धि नै दिन सक्यो । अब त राष्ट्रिय अस्मितामै प्रश्न उठेको महसुस गर्न थालिएको छ । पछिल्लो १० वर्ष र अझ खासगरी पछिल्लो एक वर्षको नेपाली राजनीतिबाट आजित भएपछि नेपालमा अब नितान्त नयाँ ध्रुवीकरणको संकेत देखिएको छ । त्यो ध्रुवीकरण मूलतः पाँचवटा कारणले निर्माण हुँदै छ। चरम निराशा : पूर्ण बहुमत वा दुईतिहाइको समर्थन नै भए पनि पुराना पार्टीहरूले भ्रष्टाचार घटाउन, सुशासन दिन, आमजनताका पिरमर्कालाई सम्बोधन गर्न र देशलाई संवृद्धितर्फ अग्रसर गराउन नसक्ने रहेछन् भन्ने अनुभूति तीव्ररूपमा बढेको देखिन्छ । वर्तमानका अधिकांश नेताहरू आफैं पनि महाभ्रष्ट छन् र तिनीहरू सत्ताका लागि सदा झैं विदेशीको गोटी बन्न फेरि पछि हट्दैनन् भन्ने धारणा उत्तिकै प्रबल छ । पत्रपत्रिका हरेक दिन काण्डैकाण्डको फेहरिस्तले भरिएका हुन्छन् । म यो स्तम्भ लेख्न बसेको दिन युवा पत्रकार नरेन्द्र रौलेले यस्तो ट्वीट गरे : ठ्याक्कै आजको दिन १३ वर्षअघि जनआन्दोलनमा सहभागी हुँदा गोली लागेको थियो । जनआन्दोलनकै बलमा देशमा राजनीतिक व्यवस्था फेरियो । शक्ति केन्द्रमा पात्रहरू फेरिए । तर बेरोजगार, भ्रष्टाचार, युवा पलायन, गरिबी जस्ता समस्या उस्तै छन् । रौलेको ट्वीट उनको मात्र आवाज होइन । त्यसले आम नेपालीको अनुभूतिलाई अभिव्यक्त गर्छ । केवल लामो समयको आबद्धता, त्योसँग जोडिएका अन्य विविध बाध्यता र कतिपय स्थितिमा लाभका कारण मात्र मानिसले पुरानो घर छोड्न सकेका छैनन् । परिवर्तनप्रतिको अविश्वास : देशको रूपान्तरणका लागि धर्म निरपेक्षता, संघीयता र गणतन्त्र अपरिहार्य छ भन्ने विश्वास दिलाएर परिवर्तनको नेतृत्व गरेको डेढ दशक हुन लागिसक्दा पनि पुराना दलहरूले आम जनजीवनमा र विकास मार्गमा कुनै तात्विक अन्तर ल्याउन नसक्दा मानिसमा परिवर्तनका मूल मुद्दामाथि नै अविश्वास बढ्न थालेको छ । धर्म निरपेक्षताको बढ्दो विरोध, संघीयताको कार्यान्वयनमा देखिएका बढ्दो जटिलता तथा जहाँ गए पनि पूर्वराजा ज्ञानेन्द्रको पछाडि बढ्दै गएको जमातलाई त्यसको प्रमाणका रूपमा देखाउन थालिएको छ । नजरअन्दाज गर्न नहुने अर्को पक्ष के हो भने, परिवर्तनका पछिल्ला मुद्दाहरूमा अविश्वास गर्नेहरूमा वर्तमान पार्टीहरूभित्रकै नेता तथा शुभेच्छुक पनि छन् । डिजिटल पुस्ता : नेपालमा १५ देखि ४० वर्षमुनिको उमेर समूहको जनसंख्या ४० प्रतिशत छ । अर्कोपटक चुनावमा मत हाल्ने किशोरकिशोरीहरू तथा तुलनात्मकरूपमा कम उमेरका युवा वर्तमानको दूषित राजनीतिबाट रंगिएका छैनन् । डिजिटल पुस्ता भएकाले उनीहरू विदेशका गति र प्रगतिसँग परिचित छन् । हत्केलामा संसार हेर्ने उनीहरू अहिलेको नेपाली राजनीतिबाट बिरक्तिएका छन् र राजनीतिकै कारण आफूलाई पीडित महसुस गर्छन् । राजनीतिमा अत्यन्तै न्यून चासो राख्ने त्यो ठूलो जमातले थाहै नपाई राजनीतिलाई ध्रुवीकरणतर्फ डोर्याउन ठूलो भूमिका निर्वाह गरिरहेको छ । विदेशमा रहेका नेपाली : राजनीतिक ध्रुवीकरणको चौथो कारण, विदेशमा रहेका दसौं लाख नेपालीहरू हुनेछन् । उनीहरूले सुशासन र विकास कस्तो हुन्छ भन्ने आफैंले अनुभूत गरेका छन् । नेपाल पनि यस्तै भइदिए हुन्थ्यो भन्ने आकांक्षा पालेका छन् । नेपाल अलिकति मात्र ठीक दिशामा गइदिए नेपाल नै फर्कने थियौं भन्ने भावना बोकेका छन् । विदेशमा रहे पनि ती नेपाली र तिनमा आ िश्रत तिनका परिवारका सदस्यहरू नेपालको सामाजिक र राजनीतिक रूपान्तरणको सशक्त संवाहक बन्नेछन् । वैकल्पिक शक्तिको उदय : आम सर्वसाधारणमा बढ्दै गएको निराशा, परिवर्तनप्रतिको अविश्वास, डिजिटल पुस्ताको बदलिँदो सोच र विदेशमा रहेका नेपालीका आकांक्षाको साथमा सम्भाव्य राजनीतिक ध्रुवीकरणको अर्को प्रमुख कारण पछिल्ला एकाध वर्षमा उदाएका वैकल्पिक पार्टीहरू हुन् । गएको निर्वाचनमा ती चम्किला झिल्काका रूपमा देखिए । अबको निर्वाचनमा तिनले भर्भराउँदो ज्वालाको आकार लिने प्रबल सम्भावना छ । तर त्यसका लागि आफूलाई वैकल्पिक भन्ने पार्टीमध्ये कुनै न कुनैले बलियो मञ्च निर्माण गर्न सक्नुपर्छ । त्यस्तो मञ्च जसले राष्ट्रिय हित, राष्ट्रिय स्वाभिमान र राष्ट्रिय अस्मितालाई प्रधान सम्झिएर यो देशको इमानदार, सक्षम र रूपान्तरणकारी नेतृत्व गर्न आफू योग्य भएको विश्वास स्थापित गर्न सकोस् । हालसम्म भूराजनीति पनि नेपाली राजनीतिक ध्रुवीकरणको प्रमुख कारण बन्दै आएको छ । तर भूराजनीतिको असर त्यतिबेला बढी हुन्छ जतिबेला आन्तरिक शक्तिहरू स्वार्थी, सत्तालिप्त, भ्रष्ट र असक्षम हुन्छन् । व्यक्तिगत फाइदाका लागि गुटहरू जन्माउँछन् । सत्तामा पुग्नका लागि जातीय, क्षेत्रीय भावना भड्काउँछन् र निहित स्वार्थ पूरा गर्न लोकप्रियतावादी नारा लगाउँछन् । यदि जातीय, क्षेत्रीय र लोकप्रियतावादी नाराभन्दा माथि उठेको वैकल्पिक शक्तिका पक्षमा राजनीति ध्रुवीकृत भयो भने त्यसले परिपक्व ढंगबाट भूराजनीतिलाई सन्तुलनमा राख्ने अपेक्षा गर्न सकिन्छ । त्यस्तो भएन भने वर्तमानको अवस्थामा कुनै तात्विक अन्तर आउने छैन । सत्ता बदलिनेछ, चरित्र बदलिने छैन । अब स्वाभिमान र संवृद्धिमुखी ध्रुवीकरण माथि चर्चा गरिएजस्तै २००७ सालयताका सबै ध्रुवीकरण वैचारिक आधारमा लोकतन्त्र र अधिकार लागि भएका थिए । तर लोकतन्त्र र अधिकारको लडाइँका क्रममा होस् या ध्रुवीकरणको लक्ष्य हासिल भइसकेपछिका वर्षहरूमा, पुराना पार्टीहरूका लागि राष्ट्रिय हित, स्वाभिमान र विकास सधैं गौण बने । व्यक्तिगत र पार्टीगत स्वार्थ हावी भए र देशले निरन्तर दुख पाइरह्यो । अबको ध्रुवीकरण जातीयता या क्षेत्रीयताको भावना भड्काएर, लोकप्रियतावादी नारा लगाएर या कोरा विचारका आधारमा होइन, राष्ट्रिय हितलाई सर्वोपरि राखेर स्वाभिमान र संवृद्धिका लागि हुनुपर्छ, जसमा व्यक्तिगत लाभ, स्वार्थ र सोचाइहरू गौण बनोस् । त्यसका लागि देशको हितलाई सर्वोपरि ठान्ने हरेका तप्का, राजनीति दल र विचारका नेपाली कुनै आग्रहपूर्वाग्रह, प्रतिगामी र अग्रगामीका आरोपप्रत्यारोपविना एकबद्ध हुनैपर्छ, जुन प्रवृत्ति पछिल्ला वर्षमा अन्य कैयन् देशमा देखिएका छन् । बारम्बार स्वार्थी र भ्रष्टहरूलाई साथ दिएर आफूलाई दुःखी र नेतालाई सुखी बनाउँदै आएका नेपालीले अब देशको दूरगामी हितका लागि निःस्वार्थरूपमा वैचारिक बन्धनहरू तोड्न हिच्किचाउनु हुँदैन । देशभन्दा विचार ठूलो हुन सक्दैन । फेरि पनि पुराना पार्टीले छरेका भ्रममा परेर पुरानै शैलीको ध्रुवीकरणमा फस्ने हो भने यो देश अझै धेरै वर्ष दुःख पाउन अभिशप्त छ भनेर बुझे हुन्छ । मिश्र साझा विवेकशील पार्टीका संयोजक हुन् ।"
जनप्रतिनिधि र कर्मचारीको अन्तरसम्बन्ध,"सबैभन्दा मुख्य काम हो। सामूहिक जिम्मेवारी तोकिएर सँगै काम गर्दा कोहीकसैको प्रतिस्पर्धी हुँदैन, सहयोगी र सहकर्मी हुन्छ। स्थानीय तह जनताको नजिकको देखिने, सुनिने र छिट्टै अनुभूत गरिने सरकार हो। ग्रामीण तथा सहरी दुवै क्षेत्रमा जनतासँग प्रत्यक्ष सरोकार र सम्बन्धित हुने यो सरकारको योग्यता, क्षमता, क्रियाशीलता, इमान र विश्वसनीयता शासन प्रणालीमा सर्वाधिक महत्वका पक्ष हुन्। माथिल्लो तहका सरकारहरू कतिपय विषयमा जनतामा पुग्ने माध्यम यिनै सरकार हुन्छन्। तसर्थ प्रभावकारी स्थानीय सरकार प्रावकारी सेवा प्रवाहका पर्याय हुन् भन्नुमा अतिशयोक्ति नहोला। संघीयताको सन्दर्भ नेपालको संघीय शासन प्रणाली आफ्नो चार वर्ष पूरा गर्ने तरखरमा छ। राज्यशक्तिको बाँडफाँट संघ, प्रदेश र स्थानीय गरी मूलतः तीन तहमा गरिएको छ। तीन तहबाट आफ्नो अधिकारको प्रयोग भइरहेको छ। निर्वाचित प्रतिनिधिहरू शासन सञ्चालनमा तल्लीन छन्। बहुतहको शासन प्रणाली र धेरै निर्णयकर्ता हुने संघीय शासन प्रणाली नेपालको लागि नयाँ व्यवस्था हो। यो प्रणाली आएपछि सबै अपेक्षा पूरा हुने, समस्या समाधान हुने र उन्नतिप्रगति हुने अचुक साधनका रूपमा विगत १२ वर्षदेखि यसलाई भजाउँदै आइएको छ। एकल, साझा र अवशिष्ट अधिकार प्रयोग सम्बन्धित तहले गरिरहँदा संघीयतालाई सहज हुनुपर्ने हो। तापनि कमीकमजोरी बग्रेल्ती सुन्नमा आएका छन्। संघीयताको समग्र खर्च पक्ष, राजनीतिक खर्चमा वृद्धि र अपेक्षित सेवामा विलम्ब औंल्याउँदै यो प्रणालीमाथि नै प्रश्न उठ्न थालेका छन्। राजनीतिक धर्म, प्रशासनिक र प्राविधिक कर्म एवं सामाजिक सकारात्मकता तथा धैर्यको कसीमा राखेर क्षमता, इमान र साधनको पूर्ण परीक्षण नगरी अहिल्यै संघीयतालाई दोष दिनु न्यायोचित हुने छैन। तर, संघीयतालाई आवश्यक पर्ने राजनीतिक संस्कार, आचरण, व्यवहार र प्रशासनिक सुजबुझ तथा सक्रियता कति छ भन्ने प्रश्नको उत्तर खोज्नु प्रासंगिक हुनेछ। यस लेखनको अभिप्राय यो नभई शासन प्रणालीको ढाँचा परिवर्तन भएपछि तदअनुरूप व्यवहार परिवर्तन हुनुपर्छ र तहगत एवं सम्बद्ध पक्षबीच सुमधुर अन्तरसम्बन्ध हुनुपर्छ भन्ने अपेक्षाको सेरोफेरोमा स्थानीय तहका जनप्रतिनिधि र कर्मचारीबीचको अन्तरसम्बन्धमा केन्द्रित हुनेछ। स्थानीय तह नेपालमा स्थानीय तहको अनुभव आधा शताब्दीभन्दा बढीको छ। कानुनी, प्रत्यायोजित र केन्द्रनिर्देशित विकेन्द्रीकरणको छरिएको अभ्यासलाई स्थानीय स्वायत्त शासन ऐन, २०५५ मा एकीकृत गरी कार्यान्वयन प्रयास गरिएको थियो। स्थानीय तहमा संस्थागत विकास, कर तथा सेवा शुल्कको आरम्भ, सामाजिक सशक्तीकरण र विकासको अभ्यास उक्त ऐन कार्यान्वयनअन्तरगतका उपलब्धिहरू हुन्। यसैअन्तर्गतको सामुदाय सचेतना र सामाजिक सशक्तीकरणलाई पुनः संरचित स्थानीय निकायबाट रूपान्तरित सबल स्थानीय सरकारको सामाजिक पुँजीका रूपमा लिन सकिन्छ। अहिले स्थानीय सरकारसमक्ष जनताका आफ्ना माग र सरोकार सहजै राख्न सक्छन्। सचेत र जिम्मेवार सेवाग्राहीको कमी छैन। निर्वाचित जनप्रतिनिधिले मौजुदा सामाजिक पुँजीको उपयोग गर्न सके छिटो नतिजा हासिल गर्नुका साथै संस्थागत सुसंस्कार र स्थानीय सुशासन कायम गर्नमा टेवा पुग्न सक्छ। नेपालको संविधानले मार्गनिर्देश गरेको सहकार्य, सहअस्तित्व र समन्वयकारी भूमिका तीनै तहका सरकारले निर्वाह गरी स्थानीय तहबाट दिने भनेका संवैधानिक सेवा, अधिकार प्रचलन र विकास दिलाउन सकारात्मक र सक्रिय सहयोग गर्नुगराउनु माथिल्लो तहका सरकारको कर्तव्य हो। तर, राजनीतिक नेतृत्व र कर्मचारीतन्त्रबीचको अन्तरसम्बन्धलाई संघीयताको मर्मअनुरूप व्यवहारमा ल्याउन बाँकी नै रहेको विज्ञ तथा स्थानीय तहका निर्वाचित पदाधिकारीहरू बताउँछन्। स्थानीय तहले नीति, योजना, कार्यक्रम र बजेट तर्जुमा गर्ने अभ्यास गरिरहेका छन्। तर, जनप्रतिनिधि र राष्ट्रसेवक कर्मचारीको अन्तरसम्बन्ध सुदृढ हुन सकेको पाइँदैन। केन्द्रकै कर्मचारी समायोजन हुँदा केन्द्रका पद र स्थानीय तहका पदहरूबीच पूर्ण मिलान र अन्तरघुलन हुन सकेको छैन। जनशक्तिको आवश्यकता, माग र आपूर्तिबीच तालमेल नमिल्नु र केन्द्रबाट गए कर्मचारीको केन्द्रीकृत सोच, अनुभव एव स्थानीय तहका जनप्रतिनिधिको स्थानीयताको ज्यादा गुरुत्वबीच सामञ्जस्य कायम हुन नसक्दा कार्यसम्पादन र सेवा प्रवाहमा समस्या र अस्पष्टता देखिएका छन्। तसर्थ यी समस्या समाधान गरी स्थानीय तहका शक्ति अधिकार, स्रोत र जनशक्तिको सन्तुलित उपयोग गरी अपेक्षित नतिजा ल्याउन जनप्रतिनिधि र कर्मचारीबीच सुमधुर, कामकाजी र परस्परमा विश्वासको वातावरणसहित सुदृढ अन्तरसम्बन्ध आवश्यक हुन आएको छ। जनप्रतिनिधि र कर्मचारीको अन्तरसम्बन्ध अन्तरसम्बन्धको सेतु विचार र व्यवहार हो। स्थानीय तहमा जनप्रतिनिधि र कर्मचारीबीच दुइवटा अतिवादी सोच मडारिएको अनुभूत गर्न सकिन्छ, पहिलो जनप्रतिनिधिमा स्थानीयताको प्रचुर सोच, दबाब, लोकप्रियताको जीजीविषा र अवसरको शीघ्र उपयोग र दोस्रो कर्मचारीको केन्द्रीयताको सोच, अनुभव र तजविजी अधिकार प्रयोगको बानीलाई स्थानीय उच्च महत्वाकांक्षामा मिलान गरी व्यवहारमा रूपान्तर र शीघ्र नतिजा ल्याउनमा प्रतिबद्धता र क्षमताको कमी। यी दुई फरक सोच र व्यवहारलाई मनन गरी दुवै पक्षले यथार्थ बुझी समन्वय र अन्तरसम्बन्ध सबल बनाई उच्च प्रतिफलयुक्त कार्यसंस्कृतिको विकास गर्नु समयको माग हो। संविधान र नेपाल सरकारले स्वीकृत गरेको कार्यविस्तृतीकरण प्रतिवेदनले स्थानीय तहलाई यथेष्ट अधिकार दिएकाले वित्तीय स्रोतमा पनि विगतको तुलनामा व्यापक वृद्धि हुन गएको छ। राजस्व पनि बढी उठाइएको चर्चा छ। तर सेवाप्रवाहमा सुधारको खासै उल्लेख हुने गरेको पाइँदैन। यसले स्थानीय तहको नेतृत्वमा कुशलता, इमानदारी र जवाफदेही माग गर्छ। प्लेटोले भने झैं नेतृत्वको आधारभूत गुणमध्ये महत्वपूर्ण गुण सिकाइ वा सिक्ने प्रवृत्ति हो। तसर्थ हाम्रा जनप्रतिनिधिका सीप जान्नु र क्षमता बढाउनु उपयोगी हुनेछ। यसैगरी अरिस्टोटलले राजनीतिज्ञका तीनवटा आधारभूत योग्यता चाहिन्छ भनी उल्लेख गरेका छन्, पहिलो कानुनको शासनप्रति लगाव दोस्रो कार्यालय सञ्चालनका लागि आवश्यक क्षमता र तेस्रो न्याय। हाम्रो राजनीतिक र प्रशासनिक संस्कारले यी तीन पक्षमा विशेष ध्यान दिनु संघीयतालाई टेवा पुर्याउनु हुनेछ। जनप्रतिनिधिले धर्म नछाड्ने र राष्ट्रसेवकहरूले धर्म र कर्म दुवै नछाड्ने संस्कार विकास गर्न सकेमा संविधानको मर्म, संघीयताको अपेक्षा र जनताका चाहनाअनुरूप स्थानीय तह व्यवस्थापन र सञ्चालन हुनेछन्। स्थानीय तहमा त्यही कार्यरत कर्मचारी र निजामती सेवाबाट समायोजन भएका कर्मचारी छन्। सर्वप्रथमतः यी दुईथरी कर्मचारीमा एकीकरण, समान सोच, समाञ्जस्य र समन्वय हुन जरुरी छ। यसैगरी केन्द्रबाट गएका कर्मचारीले केन्द्रको विगत बिर्सेर आफूलाई स्थानीयकरण गर्न सक्नुपर्छ। कार्यविवरणअुनसार काम गर्ने सेवामुखी र नतिजामुखी सोच एवं सरल कार्यविधिका साथ क्रियाशील रहन सकेमा मार्य दक्षता बढ्नेछ। कर्मचारीलाई कार्य सम्पादनमा सघाउ पुग्ने अनुकूल वातावरण मिलाउने दायित्व र कर्तव्य राजनीतिक नेतृत्वको हो। स्थानीय नेतृत्वले निजामती सेवाबाट आएका कर्मचारीबाहेक साविकका स्थानीय निकायका कर्मचारी, शिक्षकलगायतका राष्ट्रसेवकहरूको परिचालन, समन्वय र सहकार्य अघि बढाउन सक्नुपर्छ। स्थानीय तहका नागरपालिका र गाउँपालिकाका जनप्रतिनिधि र कर्मचारीहरू एकअर्काका सहयोगी हुन् प्रतिस्पर्धी होइनन्। मूलतः निर्वाचित जनप्रतिनिधिले जनताबाट प्राप्त मत तथा अधिकार संविधान र कानुनबमोजिम प्रयोग गर्नुपर्छ। आफू आफ्नो मान्छे, आफ्नो दल मात्र होइन कि आफूले प्रतिनिधित्व गरी जिम्मा पाएको संगठनसंस्थाको समग्र जिम्मेवारीप्रति व्यावसायिक दक्षता, इमानदार र जवाफदेही ढंगबाट कार्य सम्पादन गर्नेगराउने दायित्व निर्वाचित जनप्रतिनिधिको हो। भनिन्छ कर्मचारीको शक्ति भनेको विज्ञता हो। आफूसँग भएको विज्ञता र बढाउन सकिने विज्ञताको आफू कार्यरत निकायको उद्देश्य प्राप्तिमा पूरा उपयोग गर्नु कर्मचारीको धर्म हो। राजनीतिज्ञ र राष्ट्रसेवकहरूको समन्वयात्मक सहयोगी र परम्परा विश्वासको कार्यसंस्कृति नै स्थानीय तह सञ्चालन तथा व्यवस्थापनको सफलताको आधार हो। स्थानीय तहका जनप्रतिनिधि र कर्मचारीको अन्योन्या िश्रत सम्बन्ध हुन्छ। जनतासँग प्रत्यक्ष सम्पर्क हुने भएकाले कार्य क्षेत्रमा काम गर्दा तत्कालै निर्णय निरूपण तथा कार्य सम्पादन गर्नुपर्छ। यसै सिलसिलामा यी दुईबीचको अन्तरसम्बन्धका मुख्य विषय क्षेत्र यस प्रकार उल्लखे गर्न सकिन्छ : १ सुशासन सेवा प्रवाह र विकासमा जिम्मेवारीअनुसार भूमिका निर्वाह गरी एउटै उद्देश्य प्रप्तिमा काम गर्नुपर्ने। २ आपसमा निर्भर सम्बन्ध अर्थात् एउर्ट सिक्काका दुई पाटा हुन्, जसको छुट्टाछुट्टै र साझा स्वरूप हुनछ। जनप्रतिनिधिको नेतृत्वमा राष्ट्रसेवक कर्मचारीको प्राविधिक सीपको प्रयोग हुन्छ। ३ संविधान, कानुन र स्थानीय आवश्यकताअनुसार नीति र कार्यक्रम तयार गरी कार्यान्वयन गर्नुपर्ने। ४ अधिकारको स्रोत एउटै भएकाले जिम्मेवारी र सीपअनुसार काम गर्नुपर्ने।५ एउटा स्थानीय निकायको समग्र पहिचान सामूहिक व्यवहार र नतिजा हो। ६ साझा जिम्मेवारी भएकाले अपजसको दोषादोष र सफलताको खोसाखोस गर्न मिल्दैन। ७ नियम, कानुन, नीति र मापदण्ड पालनामा उत्तिकै ध्यान दिनु आवश्यक हुन्छ। दबाब र प्रभावभन्दा शुद्धता र तटस्थतामा ध्यान पुर्याए पद्धति विकसित हुन टेवा पुग्छ। ८ अधिकारको प्रयोग छुट्टाछुट्टै वा संयुक्त रूपमा हुन्छ। ९ राजस्व संकलन तथा परिचालनमा सहकार्य, सहयोग र साझेदारी आवश्यक हुन्छ। १० जवाफदेही संयुक्त वा छुट्टाछुट्टै हुन्छ। ११ सम्मान बाध्यताले होइन मनैले दिने संस्कार फलदायी हुन्छ। १२ कार्यवातावरण दुवैलाई बराबर महत्व हुन्छ। १३ राष्ट्रिय र प्रादेशिक नीति, मापदण्ड एवं सहकार्य दुवैलाई बाध्यतात्मक हुन्छ। १४ कार्यक्षेत्र र सीमा हस्तक्षेप र अतिक्रमणमै साझेदारीमा काम गर्नुगराउनु उचित हुन्छ। १५ पारि श्रमिक र सुविधा निर्धारित नै हुने हुनाले घटीबढी या चलखेल गर्ने अवस्था आउन दिनु हुन्न। १६ जनसेवा सरोकारवालाको सुनुवाइ र सुशासन साझा कर्तव्य हुन्। १७ व्यावसायिक स्वायत्ततासहित क्षत्रेगत र समग्र कार्यहरू आपसमा आधारित हुन्छन्। १८ साह्रोगाह्रो सबैलाई पर्छ। संस्थामा काम गर्ने सबैको चुस्तताले मात्र सफल भइन्छ। १९ कामको कदर हुनुपर्छ। २० उत्प्रेरणा गन्तव्यको सहयोगी साधन हो। २१ आशावादी हुनु सिर्जनाको सुरुआत हो। २२ अनुशासन आत्मविश्वास र सकारात्मक सोचले पद्धति र व्यक्ति दुवैलाई फाइदा हुन्छ। स्थानीय तहको व्यवहारबाट समग्र प्रशासकीय प्रणालीको मूल्यांकन गर्न सकिन्छ। जनमुखी, प्रतिबद्धसमक्ष सक्रिय र निष्पक्ष स्थानीय सरकारले लोकतन्त्रको जगेर्ना गर्दै सोको अनुभूति दिलाउन सक्छन्। यसका लागि स्थानीय तहमा निर्वाचित जनप्रतिनिधि र राष्ट्रसेवक कर्मचारीबीच सुमधुर अन्तरसम्बन्ध हुन आवश्यक छ। जनप्रतिनिधि राष्ट्रसेवक कर्मचारी र सेवाग्राहीको समन्वय एवं साझेदारीमा स्थानीय सरकार सफल हुन सक्छन्। एउटाले अर्काको कार्यक्षत्रेको सीमा अन्तरसम्बन्ध र सहकार्य बुझेर कार्य सम्पादन गर्नगराउन पद्धति विकसित गर्नु जरुरी छ। दुवै पक्षले जनताका लागि काम गर्ने हो। सार्वजनिक काम गर्दागराउँदा सामूहिकताको भावना अपरिहार्य हुन्छ। यसमा कोही ठूलो, सानो र आफ्नो पराइ हुँदैन। सबैभन्दा मुख्य काम हो। सामूहिक जिम्मेवारी तोकिएर सँगै काम गर्दा कोहीकसैको प्रतिस्पर्धी हुँदैन, सहयोगी र सहकर्मी हुन्छ। कार्यसम्पादन र नतिजा प्राप्तमा प्रतिस्पर्धा भई जनतालाई अधिकाधिक सेवा दिनु साझा अभीष्ट हो। यसैले आलोचनात्मक चेत, इमान, योग्यता, क्षमता, सक्रियता र समन्वयबाट कार्यसम्पादन गर्नगराउन जनप्रतिनिधि र कर्मचारी निरन्तर क्रियाशील हुनुपर्छ। अन्तरसम्बन्ध सुमधुर बनाई जनप्रतिनिधिले धर्म नछाड्ने र राष्ट्रसेवकहरूले धर्म र कर्म दुवै नछाड्ने संस्कार विकास गर्न सकेमा संविधानको मर्म, संघीयताको अपेक्षा र जनताका चाहनाअनुरूप स्थानीय तह व्यवस्थापन र सञ्चालन हुनेछन्।"
आरसीबीलाई पराजित गर्दै दिल्ली क्यापिटल आईपीएलको शीर्ष स्थानमा,काठमाडौं : इण्डियन प्रिमियर लिग (आईपीएल) अन्तर्गत आइतबारको पहिलो खेलमा दिल्ली क्यापिटल विजयी भएको छ । रोयल च्यालेन्जर्स बैंगलोर (आरसीबी)माथि दिल्लीले १६ रनकाे जित निकाल्दै दिल्ली आईपीएलको शीर्ष स्थानमा पुगेको छ । दिल्लीको जितका लागि अमित मिश्रा र कासिगो रबड्डाले उत्कृष्ट बलिङ गरे । मिश्रा र रबड्डाले दुईदुई विकेट लिए । टस जितेर पहिला ब्याटिङ गरेको दिल्लीका लागि शिखर धवन र श्रेयश अयरले अर्धशतक बनाए। अयरले ३७ बलमा ५२ रन बनाए भने धवनले समान ३७ बलमै ५० रन बनाए । अन्य ब्याट्सम्यानले मध्यम स्तरको ब्याटिङ गरे। दिल्लीले पूरै २० ओभर खेल्दै पाँच विकेटको क्षतिमा १८७ रन बनाएको थियो । दिल्लीले अन्तिम दुई ओभरमा ३६ रन जोडेको थियो । १८८ रनको लक्ष्य पछ्याएको आरसीबी पूरै २० ओभर खेल्दा ७ विकेटको क्षतिमा १७१ मा समेटियाे । यो जितसँगै दिल्ली १२ खेलबाट १६ अंकसहित शीर्ष स्थानमा पुगेको छ । दिल्लीको यो जितले शीर्षस्थानमा रहेको चेन्नई सुपर किङ्स १२ खेलबाट १६ अंकसहित दोस्रो स्थानमा झरेको छ । मुम्बई इन्डियन्स ११ खेलबाट १४ अंकसहित तेस्रो स्थानमा झरेको छ। अंक तालिकाको चौथो स्थानमा सनराइजर्स हैदरावाद छ। उसले ११ खेलबाट १० अंक बनाएको छ।
नेपाललाई एसीसी यू१६ क्रिकेटको उपाधि : मलेसिया ५९ रनले पराजित,काठमाडौं : नेपालले एसीसी यू१६ पूर्वी क्षेत्रीय क्रिकेट प्रतियोगिताको उपाधि उचालेको छ। आइतबार फाइनलमा मलेसियालाई ५९ रनले पारजित गर्दै नेपालले उपाधि उचालेको हो। थाइल्यााण्डको चियाङमाई मैदानमा टस जितेर ब्याटिङ गरेको नेपालले मलेसियालाई १४१ रनको चुनौती दिएको थियो। पहिलो ब्याटिङ गरेको नेपालले ३५ ओभरमा नौ विकेट गुमााउँदै १४० रन बनाएको थियो। मध्यम लक्ष्य दिएको नेपालले मलेसियालाई सस्तोमै समट्दै उपाधि उचालेको हो। मलेसियाले ३४५ ओभरमा ८१ रन बनाउँदा नेपालले सबै विकेट लिएको हो।
तीन खेल बाँकी छँदै बार्सिलोनालाई ला लिगाको उपाधि,एजेन्सी : स्पेनिस ला लिगाको यस सिजनको उपाधि बार्सिलोनाले जितेको छ । आइतबार बिहान भएको खेलमा लेभान्टेलाई १० ले हराउँदै बार्सिलोनाले तीन खेल बाँकी छँदै उपाधिमाथि कब्जा जमाएको हो। गत सिजनको विजेता समेत रहेको बार्सिलोनाको जितका लागि कप्तान रहेका लियोनल मेसीले ६२ औं मिनेटमा गरेको गोल निर्णायक बन्यो । बार्सिलोनाले ३५ खेल खेल्दा ८३ अंक बनाएको छ । दोस्रो स्थानमा रहेको एथ्लेटिको मड्रिडको पनि समान खेलबाट ७४ अंक छ । बाँकी रहेका सबै खेलमा बार्सिलोनाले हार्ने र एथ्लेटिको मड्रिडले जित्ने भए पनि समान अंक हुनेछ र गोल अन्तरका आधारमा बार्सिलोना अघि रहने भएका कारण तीन खेल नखेल्दै बार्सिलानाले उपाधि जित्न सफल भएको हो । बार्सिलोनाको गोलअन्तर ५४ हुँदा एथ्लेटिको मड्रिडको २९ मात्रै छ । यस सिजनमा बार्सिलोनाले ३५ खेलमा २५ मा जित ८ मा बराबरी र २ मा हार व्यहोरेको छ । यस सिजनको उपाधि जित्दा बार्सिलोनाले ला लिगाको उपाधि २६ औं पटक जितेको हो । यस लिगको सर्वाधिक सफल टोली रियल मड्रिड हो । रियलले ३३ पटक उपाधि जितेको छ ।
सन्दीपको पहिलो ओभर : बिना विकेट १५ रन,काठमाडौं : इन्डियन प्रिमियर लिग (आईपीएल) अन्तर्गत आइतबारको पहिलो खेलमा दिल्ली क्यापिटलले रोयल च्यालेन्जर्स बैंगलोर(आरसीबी)लाई १८८ रनको चुनौती दिएको छ। अहिले आरसीबीले जवाफी ब्याटिङ गरिरहेको छ। टस जितेर ब्याटिङ रोजेको दिल्लीका लागि नेपाली क्रिकेटर सन्दीप लामिछानेले पहिलो ओभर बलिङ गर्दा बिना विकेट १५ रन दिए। सन्दीपको बलमा आरसीबीका ओपनर ब्याट्सम्यान पार्थिव पट्टेलले तीन चौका प्रहार गरे। उनले तीन चौकासँगै सन्दीपको बलमा १४ रन बनाए। आरसीबीका कप्तान विराट कोहलीले भने सन्दीपको बलमा एक रन मात्र जोडे। टस जितेर पहिलो ब्याटिङ रोजेको दिल्लीका लागि शिखर धवन र श्रेयश अयरले अर्धशतक बनाए। अयरले ३७ बलमा ५२ रन बनाए भने धवनले समान ३७ बलमै ५० रन बनाए । अन्य ब्याट्सम्यानले मध्यम स्तरको ब्याटिङ गरे। दिल्लीले पूरै २० ओभर खेल्दै पाँच विकेटको क्षतिमा १८७ रन बनाएको हो। दिल्लीले राम्रो स्कोर बनाउन अन्तिम दुई ओभरमा ३६ रन जोड्यो। दिल्ली ११ खेलबाट १४ अंकसहित तेस्रो स्थानमा छ। शीर्षस्थानमा रहेको चेन्नई सुपर किङ्सले १२ खेलबाट १६ अंक जोडेको छ भने मुम्बई इन्डियन्सको ११ खेलबाट १४ अंक छ। अंक तालिकाको चौथो स्थानमा सनराइजर्स हैदरावाद छ। उसले ११ खेलबाट १० अंक बनाएको छ।
केपीएल सिजन२: सात विकेटले मध्यपश्चिम विजयी,सुर्खेतः सुर्खेतमा जारी केपीएल सिजन२ को चौथो दिन भएको पहिलो खेलमा मध्यपश्चिम क्रिकेट क्लब कोहलपुर ७ विकेटले विजयी भएको छ। आइतबार बिहान भएको पहिलो खेलमा झाँपाको लालीगुँरास क्रिकेट एकेडेमीलाई ७ विकेटले पराजित गरेको हो। खेलमा टस जितेर ब्याटिंग गरेको लालीगुराँसले २० ओभरमा ९ विकेट गुमाएर एकसय ११ रन बनाएको थियो। एकसय १२ रनको लक्ष्य मध्यपश्चिम क्रिकेट क्लबले ३ विकेट गुमाएर १६ दशमलब एक ओभरमा पुरा गर्यो। मध्यपश्चिमको जितमा बलिङ्गमा आकाश विष्ट र अजय साहनीले तीनतीन विकेट लिए। यस्तै ब्याटिङ्गमा सैलेन्द्र यादवले अविजित ५३ रन तथा विशाल गुप्ताले अविजित ४५ बनाए। सैलेन्द्रले ३५ बलमा ९ चौका र एक छक्का तथा विशालले ४३ बलमा ५ चौका प्रहार गरे। यसअघि लालीगुराँसको लागि ब्याटिङ्गमा प्रकाश पटेलले सर्वाधिक ३० तथा धनुश थापाले १८ रन बनाएका थिए। खेलको प्लेयर अफ द म्याच ३ विकेट लिएका आकास बिस्ट घोषित भए। समूह 'ए' मा रहेको मध्यपश्चिमको पहिलो जित हो। लालीगुराँसले भने तीनवटै खेलमा पराजित हुँदै प्रतियोगिताबाट बाहिरिने निश्चित भएको छ। समूहको शीर्ष स्थानमा रहेको कर्णाली११ ले २ खेल खेल्दा २ वटैमा जित हाँसिल गरेको छ भने त्रिभुवन आर्मीले एक खेल जितेको छ।
आरसीबीलाई दिल्लीको १८८ रनको चुनौती,काठमाडौं : इन्डियन प्रिमियर लिग (आईपीएल) अन्तर्गत आइतबारको पहिलो खेलमा दिल्ली क्यापिटलले रोयल च्यालेन्जर्स बैंगलोर(आरसीबी)लाई १८८ रनको चुनौती दिएको छ। टस जितेर ब्याटिङ रोजेको नेपाली क्रिकेटर सन्दीप लामिछानेको टिम दिल्ली क्यापिटलले आरसीबीलाई १८८ रनको चुनौती दिएको हो। दिल्लीका लागि शिखर धवन र श्रेयश अयरले अर्धशतक बनाए। धवनले ३७ बलमा ५० रन बनाए भने अयरले ३७ बलमा ५२ रन जाेडे। अन्य ब्याट्सम्यानले मध्यम स्तरको स्काेर बनाए । दिल्लीले पूरै २० ओभर खेल्दै पाँच विकेटको क्षतिमा १८७ रन बनायो। दिल्लीले राम्रो स्कोर बनाउन अन्तिम दुई ओभरमा ३६ रन जोड्यो। नेपालका लेग स्पीनर सन्दीपले केही बेरमै आरसीबीविरुद्ध बलिङ गर्नेछन् । आजको खेल महत्वपूर्ण छ। यो खेलमा जित निकाले दिल्ली शीर्षस्थामा पुग्नेछ। बैंगलोर भने प्लेअफमा पुग्ने सम्भावनाबाट लगभग बाहिरिसकेको छ। सुरुवात खेलमा लगातार पराजित भएको बैंगलोर पछिल्ला चार खेलमा जित निकाल्दै उच्च मनोबलका साथ मैदानमा उत्रिएको छ। दिल्ली भने ११ खेलमा सात जित दर्ता गर्दै तेस्रो स्थानमा छ। यसअघि बैंगलोरविरुद्धको खेलमा समेत सन्दीप टिममा समेटिएका थिए । उक्त खेलमा उनी महंगो सावित भए । उनले चार ओभरमा एक विकेट लिएर ४६ रन दिएका थिए । सन्दीप यसअघि दिल्लीको १० औं खेलमा समेटिएका थिए । किंग्स इलेभेन पन्जाबविरुद्धको खेलमा उनले तीन विकेट लिएका थिए । सन्दीपले आईपीएलको १२ संस्करमा पाँच खेल खेल्दा आठ विकेट लिएका छन् । दिल्ली ११ खेलबाट १४ अंकसहित शीर्ष तेस्रो स्थानमा छ । शीर्षस्थानमा रहेको चेन्नई सुपर किङ्सको १२ खेलबाट १६ अंक जोडेको छ भने मुम्बई इन्डियन्सको ११ खेलबाट १४ अंक जोडेको छ । अंकतालिकाको चौथो स्थानमा सनराइजर्स हैदरावाद छ । उसले ११ खेलबाट १० अंक बनाएको छ । आईपीएल : आरसीबीविरुद्ध सन्दीप लामिछाने दिल्लीको टिममा
आईपीएल : आरसीबीविरुद्ध सन्दीप लामिछाने दिल्लीको टिममा,"काठमाडौं : इन्डियन प्रिमियर लिग (आईपीएल) अन्तर्गत अहिले नेपाली क्रिकेटर सन्दीप लामिछानेको टिम दिल्ली क्यापिटलले रोयल च्यालेन्सर्ज बैंगलोर(आरसीबी) को सामना गर्दैछ। आजको खेलमा सन्दीप दिल्लीको टिममा समेटिएका छन्। उनी प्लेइङ११ मा परेका हुन्। अघिल्लो खेलमा उनी टिममा अटाएका थिएनन्। दिल्लीको घरेलु मैदानमा हुन लागेको खेलमा दिल्लीले टस जितेर पहिलो ब्याटिङ गर्ने निर्णय गरेको छ। आजको खेल जिल्लाका लागि महत्वपूर्ण छ। यो खेलमा जित निकाले दिल्ली शीर्षस्थामा पुग्नेछ। बैंगलोर भने प्लेअफमा पुग्ने सम्भावनाबाट लगभग बाहिरिसकेको छ। सुरुवात खेलमा लगातार पराजित भएको बैंगलोर पछिल्ला चार खेलमा जित निकाल्दै उच्च मनोबलका साथ मैदानमा उत्रिएको छ। दिल्ली भने ११ खेलमा सात जित दर्ता गर्दै तेस्रो स्थानमा छ। बैंगलोर भने अन्तिम स्थानमा छ। यसअघि बंगलोरविरुद्धको खेलमासमेत सन्दीप टिममा समेटिएका थिए । उक्त खेलमा उनी महंगो सावित भए । उनले चार ओभर एक विकेट लिएर ४६ रन दिएका थिए । सन्दीप यसअघि दिल्लीको १० औं खेलमा समेटिएका थिए । किंग्स इलेभेन पन्जाबविरुद्धको खेलमा उनले तीन विकेट लिएका थिए । सन्दीपले आईपीएलको १२ संस्करमा पाँच खेल खेल्दा आठ विकेट लिएका छन् । सन्दीप लामिछाने प्लेइङ ११ मा सन्दीपले लिए क्रिस गेलको विकेट सन्दीपको सान : ३ ओभरमा तीन विकेट पञ्जाबमाथि दिल्लीको जित, सन्दीपको ३ विकेट"
आरसीबीलाई दिल्लीको १८८ रनको चुनौती,काठमाडौं : इन्डियन प्रिमियर लिग (आईपीएल) अन्तर्गत आइतबारको पहिलो खेलमा दिल्ली क्यापिटलले रोयल च्यालेन्जर्स बैंगलोर(आरसीबी)लाई १८८ रनको चुनौती दिएको छ। टस जितेर ब्याटिङ रोजेको नेपाली क्रिकेटर सन्दीप लामिछानेको टिम दिल्ली क्यापिटलले आरसीबीलाई १८८ रनको चुनौती दिएको हो। दिल्लीका लागि शिखर धवन र श्रेयश अयरले अर्धशतक बनाए। धवनले ३७ बलमा ५० रन बनाए भने अयरले ३७ बलमा ५२ रन जाेडे। अन्य ब्याट्सम्यानले मध्यम स्तरको स्काेर बनाए । दिल्लीले पूरै २० ओभर खेल्दै पाँच विकेटको क्षतिमा १८७ रन बनायो। दिल्लीले राम्रो स्कोर बनाउन अन्तिम दुई ओभरमा ३६ रन जोड्यो। नेपालका लेग स्पीनर सन्दीपले केही बेरमै आरसीबीविरुद्ध बलिङ गर्नेछन् । आजको खेल महत्वपूर्ण छ। यो खेलमा जित निकाले दिल्ली शीर्षस्थामा पुग्नेछ। बैंगलोर भने प्लेअफमा पुग्ने सम्भावनाबाट लगभग बाहिरिसकेको छ। सुरुवात खेलमा लगातार पराजित भएको बैंगलोर पछिल्ला चार खेलमा जित निकाल्दै उच्च मनोबलका साथ मैदानमा उत्रिएको छ। दिल्ली भने ११ खेलमा सात जित दर्ता गर्दै तेस्रो स्थानमा छ। यसअघि बैंगलोरविरुद्धको खेलमा समेत सन्दीप टिममा समेटिएका थिए । उक्त खेलमा उनी महंगो सावित भए । उनले चार ओभरमा एक विकेट लिएर ४६ रन दिएका थिए । सन्दीप यसअघि दिल्लीको १० औं खेलमा समेटिएका थिए । किंग्स इलेभेन पन्जाबविरुद्धको खेलमा उनले तीन विकेट लिएका थिए । सन्दीपले आईपीएलको १२ संस्करमा पाँच खेल खेल्दा आठ विकेट लिएका छन् । दिल्ली ११ खेलबाट १४ अंकसहित शीर्ष तेस्रो स्थानमा छ । शीर्षस्थानमा रहेको चेन्नई सुपर किङ्सको १२ खेलबाट १६ अंक जोडेको छ भने मुम्बई इन्डियन्सको ११ खेलबाट १४ अंक जोडेको छ । अंकतालिकाको चौथो स्थानमा सनराइजर्स हैदरावाद छ । उसले ११ खेलबाट १० अंक बनाएको छ । आईपीएल : आरसीबीविरुद्ध सन्दीप लामिछाने दिल्लीको टिममा
तीन खेल बाँकी छँदै बार्सिलोनालाई ला लिगाको उपाधि,एजेन्सी : स्पेनिस ला लिगाको यस सिजनको उपाधि बार्सिलोनाले जितेको छ । आइतबार बिहान भएको खेलमा लेभान्टेलाई १० ले हराउँदै बार्सिलोनाले तीन खेल बाँकी छँदै उपाधिमाथि कब्जा जमाएको हो। गत सिजनको विजेता समेत रहेको बार्सिलोनाको जितका लागि कप्तान रहेका लियोनल मेसीले ६२ औं मिनेटमा गरेको गोल निर्णायक बन्यो । बार्सिलोनाले ३५ खेल खेल्दा ८३ अंक बनाएको छ । दोस्रो स्थानमा रहेको एथ्लेटिको मड्रिडको पनि समान खेलबाट ७४ अंक छ । बाँकी रहेका सबै खेलमा बार्सिलोनाले हार्ने र एथ्लेटिको मड्रिडले जित्ने भए पनि समान अंक हुनेछ र गोल अन्तरका आधारमा बार्सिलोना अघि रहने भएका कारण तीन खेल नखेल्दै बार्सिलानाले उपाधि जित्न सफल भएको हो । बार्सिलोनाको गोलअन्तर ५४ हुँदा एथ्लेटिको मड्रिडको २९ मात्रै छ । यस सिजनमा बार्सिलोनाले ३५ खेलमा २५ मा जित ८ मा बराबरी र २ मा हार व्यहोरेको छ । यस सिजनको उपाधि जित्दा बार्सिलोनाले ला लिगाको उपाधि २६ औं पटक जितेको हो । यस लिगको सर्वाधिक सफल टोली रियल मड्रिड हो । रियलले ३३ पटक उपाधि जितेको छ ।
आरसीबीलाई पराजित गर्दै दिल्ली क्यापिटल आईपीएलको शीर्ष स्थानमा,काठमाडौं : इण्डियन प्रिमियर लिग (आईपीएल) अन्तर्गत आइतबारको पहिलो खेलमा दिल्ली क्यापिटल विजयी भएको छ । रोयल च्यालेन्जर्स बैंगलोर (आरसीबी)माथि दिल्लीले १६ रनकाे जित निकाल्दै दिल्ली आईपीएलको शीर्ष स्थानमा पुगेको छ । दिल्लीको जितका लागि अमित मिश्रा र कासिगो रबड्डाले उत्कृष्ट बलिङ गरे । मिश्रा र रबड्डाले दुईदुई विकेट लिए । टस जितेर पहिला ब्याटिङ गरेको दिल्लीका लागि शिखर धवन र श्रेयश अयरले अर्धशतक बनाए। अयरले ३७ बलमा ५२ रन बनाए भने धवनले समान ३७ बलमै ५० रन बनाए । अन्य ब्याट्सम्यानले मध्यम स्तरको ब्याटिङ गरे। दिल्लीले पूरै २० ओभर खेल्दै पाँच विकेटको क्षतिमा १८७ रन बनाएको थियो । दिल्लीले अन्तिम दुई ओभरमा ३६ रन जोडेको थियो । १८८ रनको लक्ष्य पछ्याएको आरसीबी पूरै २० ओभर खेल्दा ७ विकेटको क्षतिमा १७१ मा समेटियाे । यो जितसँगै दिल्ली १२ खेलबाट १६ अंकसहित शीर्ष स्थानमा पुगेको छ । दिल्लीको यो जितले शीर्षस्थानमा रहेको चेन्नई सुपर किङ्स १२ खेलबाट १६ अंकसहित दोस्रो स्थानमा झरेको छ । मुम्बई इन्डियन्स ११ खेलबाट १४ अंकसहित तेस्रो स्थानमा झरेको छ। अंक तालिकाको चौथो स्थानमा सनराइजर्स हैदरावाद छ। उसले ११ खेलबाट १० अंक बनाएको छ।
नेपाललाई एसीसी यू१६ क्रिकेटको उपाधि : मलेसिया ५९ रनले पराजित,काठमाडौं : नेपालले एसीसी यू१६ पूर्वी क्षेत्रीय क्रिकेट प्रतियोगिताको उपाधि उचालेको छ। आइतबार फाइनलमा मलेसियालाई ५९ रनले पारजित गर्दै नेपालले उपाधि उचालेको हो। थाइल्यााण्डको चियाङमाई मैदानमा टस जितेर ब्याटिङ गरेको नेपालले मलेसियालाई १४१ रनको चुनौती दिएको थियो। पहिलो ब्याटिङ गरेको नेपालले ३५ ओभरमा नौ विकेट गुमााउँदै १४० रन बनाएको थियो। मध्यम लक्ष्य दिएको नेपालले मलेसियालाई सस्तोमै समट्दै उपाधि उचालेको हो। मलेसियाले ३४५ ओभरमा ८१ रन बनाउँदा नेपालले सबै विकेट लिएको हो।
आईपीएल : आरसीबीविरुद्ध सन्दीप लामिछाने दिल्लीको टिममा,"काठमाडौं : इन्डियन प्रिमियर लिग (आईपीएल) अन्तर्गत अहिले नेपाली क्रिकेटर सन्दीप लामिछानेको टिम दिल्ली क्यापिटलले रोयल च्यालेन्सर्ज बैंगलोर(आरसीबी) को सामना गर्दैछ। आजको खेलमा सन्दीप दिल्लीको टिममा समेटिएका छन्। उनी प्लेइङ११ मा परेका हुन्। अघिल्लो खेलमा उनी टिममा अटाएका थिएनन्। दिल्लीको घरेलु मैदानमा हुन लागेको खेलमा दिल्लीले टस जितेर पहिलो ब्याटिङ गर्ने निर्णय गरेको छ। आजको खेल जिल्लाका लागि महत्वपूर्ण छ। यो खेलमा जित निकाले दिल्ली शीर्षस्थामा पुग्नेछ। बैंगलोर भने प्लेअफमा पुग्ने सम्भावनाबाट लगभग बाहिरिसकेको छ। सुरुवात खेलमा लगातार पराजित भएको बैंगलोर पछिल्ला चार खेलमा जित निकाल्दै उच्च मनोबलका साथ मैदानमा उत्रिएको छ। दिल्ली भने ११ खेलमा सात जित दर्ता गर्दै तेस्रो स्थानमा छ। बैंगलोर भने अन्तिम स्थानमा छ। यसअघि बंगलोरविरुद्धको खेलमासमेत सन्दीप टिममा समेटिएका थिए । उक्त खेलमा उनी महंगो सावित भए । उनले चार ओभर एक विकेट लिएर ४६ रन दिएका थिए । सन्दीप यसअघि दिल्लीको १० औं खेलमा समेटिएका थिए । किंग्स इलेभेन पन्जाबविरुद्धको खेलमा उनले तीन विकेट लिएका थिए । सन्दीपले आईपीएलको १२ संस्करमा पाँच खेल खेल्दा आठ विकेट लिएका छन् । सन्दीप लामिछाने प्लेइङ ११ मा सन्दीपले लिए क्रिस गेलको विकेट सन्दीपको सान : ३ ओभरमा तीन विकेट पञ्जाबमाथि दिल्लीको जित, सन्दीपको ३ विकेट"
सन्दीपको पहिलो ओभर : बिना विकेट १५ रन,काठमाडौं : इन्डियन प्रिमियर लिग (आईपीएल) अन्तर्गत आइतबारको पहिलो खेलमा दिल्ली क्यापिटलले रोयल च्यालेन्जर्स बैंगलोर(आरसीबी)लाई १८८ रनको चुनौती दिएको छ। अहिले आरसीबीले जवाफी ब्याटिङ गरिरहेको छ। टस जितेर ब्याटिङ रोजेको दिल्लीका लागि नेपाली क्रिकेटर सन्दीप लामिछानेले पहिलो ओभर बलिङ गर्दा बिना विकेट १५ रन दिए। सन्दीपको बलमा आरसीबीका ओपनर ब्याट्सम्यान पार्थिव पट्टेलले तीन चौका प्रहार गरे। उनले तीन चौकासँगै सन्दीपको बलमा १४ रन बनाए। आरसीबीका कप्तान विराट कोहलीले भने सन्दीपको बलमा एक रन मात्र जोडे। टस जितेर पहिलो ब्याटिङ रोजेको दिल्लीका लागि शिखर धवन र श्रेयश अयरले अर्धशतक बनाए। अयरले ३७ बलमा ५२ रन बनाए भने धवनले समान ३७ बलमै ५० रन बनाए । अन्य ब्याट्सम्यानले मध्यम स्तरको ब्याटिङ गरे। दिल्लीले पूरै २० ओभर खेल्दै पाँच विकेटको क्षतिमा १८७ रन बनाएको हो। दिल्लीले राम्रो स्कोर बनाउन अन्तिम दुई ओभरमा ३६ रन जोड्यो। दिल्ली ११ खेलबाट १४ अंकसहित तेस्रो स्थानमा छ। शीर्षस्थानमा रहेको चेन्नई सुपर किङ्सले १२ खेलबाट १६ अंक जोडेको छ भने मुम्बई इन्डियन्सको ११ खेलबाट १४ अंक छ। अंक तालिकाको चौथो स्थानमा सनराइजर्स हैदरावाद छ। उसले ११ खेलबाट १० अंक बनाएको छ।
केपीएल सिजन२: सात विकेटले मध्यपश्चिम विजयी,सुर्खेतः सुर्खेतमा जारी केपीएल सिजन२ को चौथो दिन भएको पहिलो खेलमा मध्यपश्चिम क्रिकेट क्लब कोहलपुर ७ विकेटले विजयी भएको छ। आइतबार बिहान भएको पहिलो खेलमा झाँपाको लालीगुँरास क्रिकेट एकेडेमीलाई ७ विकेटले पराजित गरेको हो। खेलमा टस जितेर ब्याटिंग गरेको लालीगुराँसले २० ओभरमा ९ विकेट गुमाएर एकसय ११ रन बनाएको थियो। एकसय १२ रनको लक्ष्य मध्यपश्चिम क्रिकेट क्लबले ३ विकेट गुमाएर १६ दशमलब एक ओभरमा पुरा गर्यो। मध्यपश्चिमको जितमा बलिङ्गमा आकाश विष्ट र अजय साहनीले तीनतीन विकेट लिए। यस्तै ब्याटिङ्गमा सैलेन्द्र यादवले अविजित ५३ रन तथा विशाल गुप्ताले अविजित ४५ बनाए। सैलेन्द्रले ३५ बलमा ९ चौका र एक छक्का तथा विशालले ४३ बलमा ५ चौका प्रहार गरे। यसअघि लालीगुराँसको लागि ब्याटिङ्गमा प्रकाश पटेलले सर्वाधिक ३० तथा धनुश थापाले १८ रन बनाएका थिए। खेलको प्लेयर अफ द म्याच ३ विकेट लिएका आकास बिस्ट घोषित भए। समूह 'ए' मा रहेको मध्यपश्चिमको पहिलो जित हो। लालीगुराँसले भने तीनवटै खेलमा पराजित हुँदै प्रतियोगिताबाट बाहिरिने निश्चित भएको छ। समूहको शीर्ष स्थानमा रहेको कर्णाली११ ले २ खेल खेल्दा २ वटैमा जित हाँसिल गरेको छ भने त्रिभुवन आर्मीले एक खेल जितेको छ।

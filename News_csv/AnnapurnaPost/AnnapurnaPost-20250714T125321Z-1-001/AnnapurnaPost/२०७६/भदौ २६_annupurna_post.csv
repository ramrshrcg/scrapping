शीर्षक,विवरण
कति सहज छ पैत्रिक सम्पत्तिमा कर ?,"पैत्रिक सम्पत्ति करलाई मृत्यु कर पनि भनिन्छ। यस करलाई विभिन्न मुलुकले इनहेरिटेन्स, स्टेट वा गिफ्ट करका रूपमा लगाउँदै आएका छन्। सैद्धान्तिक रूपमा केही भिन्नता रहे पनि यो कर सामान्य व्यक्तिका लागि मृत्युपछि लाग्ने करका रूपमा बुझिन्छ। सामान्यतः कर नगद, लगानी, सेयर, डिबेन्चर, सुनचादी, गाडी र घरजग्गाजस्ता सम्पत्तिमा लाग्छ। यो करले सम्पत्ति स्वामित्व लिने र भइजाने दुवै पक्षलाई असर गर्दछ। कर लगाउँदा सम्पत्तिको बजार मूल्य निर्धारण गरी लगाइन्छ। साधारणतः करको दर आयकरको जस्तै प्रगतिशील हुन्छ। कर व्यक्तिको मृत्युपछि एकपटक मात्र लगाइन्छ। करको दायित्व सम्पत्ति स्वामित्वमा आउने व्यक्तिमा हुन्छ। कर लगाउने तर्क एडम स्मिथले पैत्रिक सम्पत्तिमा कर लगाउनु न्यायोचित बताएका छन्। कर लगाउनुको उद्देश्य धेरै सम्पत्ति राख्ने प्रवृत्तिलाई निरुत्साहित गर्ने तथा आर्थिक असमानतालाई कम गर्ने तर्कमा अधिकांश करविज्ञहरू सहमत देखिन्छन्। तर सर्वसाधारणमा यो कर संसारभर लोकप्रिय छैन। व्यक्तिको मृत्यु भइसकेपछि स्वामित्व हस्तान्तरणमा कर लाग्ने भएकाले कर छल्न आय र नाफामा सजिलो छैन। अर्थशास्त्रीहरूले यो कर लगाउनुपर्ने कारण र हुनुपर्ने व्यवस्थाबारे खासगरी देहायबमोजिम तर्क दिएका छन् करको दर तोकिँदा नजिकका नातेदारलाई कम दर र नाता टाढा हुँदै जाँदा बढ्दै जानुपर्छ। जस्तै आफ्नै पतिपत्नी, छोराछोरीको स्वामित्वमा हस्तान्तरण भएमा कम दर अन्य नातेदारमा करको दर बढी लाग्छ। अर्थशास्त्रीहरूको तर्कअनुसार नागरिक आफैंले कमाएको सम्पत्ति जीवनभर उपभोग गरी बाँकी रहेको सम्पत्तिमा उच्चदरमा कर लगाउनु न्यायोचित र वैज्ञानिक हुन्छ। कुनै व्यक्तिको मृत्युपछि सम्पत्ति हस्तान्तरण भई आउने व्यक्तिले बिनापरि श्रम आय प्राप्त हुने भएकाले कर लगाउनु न्यायोचित हुन्छ। दोस्रो नागरिकका लागि राज्यले जीवनभर सुरक्षा, स्वास्थ्य, शिक्षा, खाद्यान्न, सामाजिक सेवालगायतका अधिकार र सुविधा दिएकोे हुन्छ। जीवनभर व्यक्तिले सुविधाको उपभोग गरी आयआर्जन गर्छ र त्यसको प्रतिफल प्रतिफलस्वरूप कर तिर्नु नागरिकको कर्तव्य हुन्छ। नागरिकको मृत्युपछि पनि सम्पत्तिको हक हस्तान्तरण वा सोको संरक्षण राज्यले गर्नुपर्छ। हक लिने नागरिकलाई सेवा र सुविधा दिनुपर्ने भएकाले अग्रिम कर लिनु स्वाभाविक रहन्छ। यो कर नागरिकले एकपटक मात्र कर तिरे पुग्ने भएकाले कर तिर्ने लागत पनि आयकरलगायतका अन्य करभन्दा कम छ। जीवनभर कर नतिरेका वा कम तिरेका व्यक्तिका लागि कर तिर्ने यो मौका पनि हो। विपक्षीका तर्क भारतका पूर्व गभर्नर रघुराजनले पैत्रिक सम्पत्तिमा कर लगाई धनी नागरिकलाई गरिब बनाउनेभन्दा गरिब नागरिकलाई धनी बनाउने सोच राज्यले ल्याउनुपर्ने सुझाव दिएका छन्। कर लगाउँदा नागरिकले पैत्रिक सम्पत्तिमा कर छल्न जीवनभर अनेक प्रयत्न गर्ने भएकाले वकिलहरूलाई मात्र फाइदाजनक हुने व्यंग्य गरेका छन्। यो करले बचतकर्ता तथा आयआर्जन गर्ने व्यक्तिलाई निरुत्साहित गर्ने तर्क गर्छन्। विपक्षमा तर्क गर्ने कर विज्ञले नागरिकले आय र सम्पत्तिमा आयकर, पुँजीगत लाभकर, सम्पत्तिकर, सम्पत्ति हस्तान्तरण कर, ब्याज, लाभांश करजस्ता कर तिरेका हुन्छन्। त्यसअरिरिक्त पुनः कर लगाउनु न्यायोचित नहुने तर्क गरेका छन्। केही अर्थशास्त्रीहरूले मरणोपरान्त एकैपटक कर लगाउन जीवनमा कर छल्ने योजना बनाउने भएकाले वार्षिक रूपमा कर लगाउनु उपयुक्त हुने तर्क गर्छन्। अन्तर्राष्ट्रिय अभ्यास विश्वका दुईतिहाइ विकसित अर्थतन्त्रहरू अमेरिका, जापान, कोरिया, बेलायत, जर्मनीजस्ता मुलुकमा यो कर लगाइएको छ। पोर्चुगल, स्विडेन, रसिया, हङकङ, भारत, अस्ट्रिया, नर्वे, सिंगापुर, बु्रनाईजस्ता मुलुकले यो कर एकपटक लगाई खारेज गरेका छन्। आर्थिक समन्वय तथा विकास संगठन (ओईसीडी) का १५ सदस्य मुलुकहरूमा पैत्रिक सम्पत्तिमा कर लाग्दैन र करको दर औसतमा १५ प्रतिशत रहेको छ। यसको योगदान कुल ग्राहस्थ्य उत्पादनको एक प्रतिशतभन्दा कम छ। धेरै मुलुकमा प्रगतिशील आधारमा कर लगाउने प्रचलन छ भने अन्य देशमा सम्पत्तिको मूल्य बढ्दै गए पनि एकै दरको कर लगाएका छन्। बेलायतले दम्पतीमा हस्तान्तरण हुने, मर्नुभन्दा सात वर्षअगाडि उपहार दिएको सम्पत्ति, वार्षिक रूपमा तीन हजार पाउन्डसम्म दिएको उपहार, सामाजिक संस्था तथा राष्ट्रिय पार्टीहरूलाई दिएको उपहारलाई कर नलाग्ने सूचीमा राखेको छ। व्यावसायिक सम्पत्ति तथा दोस्रो बजारमा दर्ता नभएको सेयरको हस्तान्तरणमा कर नलाग्ने व्यवस्था छ। प्रत्येक उत्तराधिकारी दम्पती र नाबालकका लागि तीन लाख २५ हजार पाउन्डसम्म छुट पाउने व्यवस्था गरेको छ। अमेरिकाले ६ लाख ७५ हजार डलरसम्म छुट दिएकोे छ। सम्पत्ति मूल्यांकन स्वच्छ बजार मूल्यका आधारमा गरिन्छ। करको दर अमेरिका र बेलायतमा ४० प्रतिशत रहेको छ। जापानमा तीन करोड येनसम्म छुट छ भने प्रत्येक उत्तराधिकारीबापत ६० लाख येनसम्म कर लाग्दैन। प्रत्येक उत्तराधिकारीले पचास लाख येनसम्म जीवन बिमावापत कट्टा गर्न पाउँछन्। करको दर १० प्रतिशतदेखि ५५ प्रतिशतसम्म रहेको छ। जर्मनीमा करदातालाई तीन भागमा विभाजन गरिएको छ। पहिलो वर्गका आफ्ना छोराछोरी र दम्पतीलाई सात प्रतिशतबाट ३० प्रतिशतसम्म कर लाग्छ। दोस्रो वर्गका भाइबहिनीका छोराछोरीलाई १५ प्रतिशतदेखि ४३ प्रतिशतसम्म कर लाग्छ, अन्य व्यक्तिलाई ३० प्रतिशतदेखि ५० प्रतिशतसम्म कर लाग्छ। जर्मनीमा दम्पतीका लागि पाँच लाख युरो, प्रत्येक बच्चाका लागि चार लाखसम्म कर छुट हुन्छ। पैत्रिक सम्पत्ति लाग्दै आएको कर भारतमा सन् १९८५ मा खारेज गरिएको थियो। मोदी सरकार आइसकेपछि पैत्रिक सम्पत्तिमा कर लगाउने विषय बहसमा आएको छ। यो कर लगाउने वा नलगाउने विषयमा भारतका करविज्ञहरूको एकमत देखिँदैन। धेरै करविज्ञहरूले आय असमानता बढ्दै गइरहेकाले पैत्रिक सम्पत्तिमा कर लगाउनु उपयुक्त हुने तर्क गरेका छन्। नेपालमा पैत्रिक सम्पत्ति कर नेपालमा पैत्रिक सम्पत्तिमा कर लगाउनुपर्ने विषयमा विभिन्न कोणबाट विश्लेषण सुरु गरिएको छ। हाल आयकर ऐनको व्यवस्थाले प्राकृतिक व्यक्तिको घरजग्गाजस्ता सम्पत्तिको व्यावसायिक कारोबार भएमा १० लाख रुपैयाँभन्दा बढी रकमको आयमा पुँजीगत लाभकर लाग्छ। तीन पुस्तासम्म खरिदबिक्रीबाहेक अन्य हस्तान्तरणमा पुँजीगत लाभकर नलाग्ने व्यवस्था रहेको छ। घरजग्गाको खरिदबिक्रीमा समेत १० वर्षभन्दा बढी स्वामित्व भए कर नलाग्ने, पाँच वर्षभन्दा बढी १० वर्षभन्दा कम भएमा २५ प्रतिशत र पाँच वर्षभन्दा कम समयसम्म स्वामित्व भएमा पाँच प्रतिशत पुँजीगत कर लाग्ने व्यवस्था रहेको छ। सुनचाँदी र अन्य व्यक्तिगत सम्पत्तिको आम्दानीमा कर लाग्दैन। सेयर तथा ऋणपत्रबाट भएको पुँजीगत लाभकर पाँच प्रतिशत मात्र लाग्छ। बैंकको ब्याज आय तथा सेयरबाट प्राप्त लाभांशमा अन्तिम रूपमा ५ मात्र कर लाग्छ। तर पैत्रिक सम्पत्तिको हस्तान्तरणमा कुनै कर लागेको देखिँदैन। व्यक्तिको सम्पत्तिबाट आर्जन भएका करहरूमा समेत अन्य मुलुकको तुलनामा कम दर प्रस्ताव गरिएको छ। ब्याजकर, लाभांश कर र पुँजीगत लाभकर सकेसम्म प्रगतिशील बनाउनुपर्ने करविज्ञको तर्क छ। कुनै एक पुस्ताले धेरै कमाएमा अन्य पुस्ताले कामै नगरी खान पुग्ने भएमा आगामी पुस्तालाई काम गर्न प्रोत्साहन गर्दैन। कर लाग्ने व्यवस्था भएमा बुवाआमाको सम्पत्ति हस्तान्तरण गर्दा लाग्ने कर तिर्न सक्ने क्षमता बनाउनुपर्ने चुनौती आउने भएकाले आर्थिक आयआर्जनलाई प्रोत्साहन हुने देखिन्छ। यसले धेरै पुस्तालाई पुग्ने गरी सम्पत्ति कमाउनुपर्ने हाम्रो संस्कारलाई परिवर्तन गर्न सक्छ। यसले आर्थिक गतिविधिलाई गति दिन सहयोग गर्ने देखिन्छ। हालसम्म व्यक्तिको स्वामित्व हस्तान्तरणमा कर नलाग्ने व्यवस्था भए पनि आयकर ऐनमा कम्पनीको ५० प्रतिशतभन्दा बढी स्वामित्व हस्तान्तरण भएमा सम्पत्ति र दायित्वको पुनर्मूल्यांकन गरी कर लगाउने व्यवस्था हाल कार्यान्वयनमा रहेको छ। व्यावसायिक संस्थालाई कर लाग्ने तर व्यक्तिको मृत्युपछि उत्तराधिकारीमा स्वामित्व हस्तान्तरण हुँदा सम्पत्ति र दायित्वमा कर नलगाउनु न्यायिक देखिँदैन। यो कर समाजका केही धनी व्यक्तिलाई मात्र लाग्ने व्यवस्था हुनुपर्छ। सामान्य व्यक्तिलाई कर लगाउनु उपयुक्त हुँदैन। अमेरिका, बेलायत, जापानजस्ता मुलुकमा ५ प्रतिशतभन्दा कम व्यक्तिले मात्र यो कर तिर्छन्। व्यावसायिक सम्पत्तिमा समेत कर नलाग्ने व्यवस्था हुन आवश्यक देखिन्छ। यसले व्यवसाय विस्तारमा समेत प्रोत्साहन गर्छ। करको दर तोक्दा धेरै सम्पत्ति र कम सम्पत्तिमा एकै दरको कर लाग्ने व्यवस्था न्यायोचित हुँदैन। एकै दरको कर लगाउँदा छुटको सीमा पनि बढी पनि राख्नुपर्छ तर सकारात्मक पक्ष के छ भने करको दर तुलनात्मक रूपमा बढी नै राख्न सकिन्छ। तर एकै करको दरले आर्थिक असमानता कम गर्ने उद्देश्य पूरा हुन सक्दैन र प्रत्यक्षकरको सिद्धान्तसँग पूर्णतः मेल खाँदैन। प्रगतिशील करमा थोरै सम्पत्ति भएका व्यक्तिलाई थोरै करको भार र धेरै सम्पत्ति भएका व्यक्तिलाई धेरै करको दर हुन्छ। यो व्यवस्थाले धेरै व्यक्तिलाई करको दायरमा पनि ल्याउन सकिन्छ र करको छुट सीमा कम राख्दा पनि तर्कसंगत देखिन्छ। यसले कार्यान्वयनमा पनि सहज बनाउँछ। पैत्रिक सम्पत्ति कर लगाउने अभ्यास सामाजिक सुरक्षा बलियो भएका मुलुकमा देखिन्छ। नेपालजस्तो सामाजिक सुरक्षा कमजोर भएको मुलुकमा यो कर कार्यान्वयन सहज छैन। कर सदुपयोग नभएको नेपालजस्तो मुलुकमा थप कर लगाउँदा आउने नकारात्मक प्रतिक्रिया र वास्तविक करदाता थप मर्कामा नपरून् भन्नेतर्फ पनि नीतिनिर्माताको ध्यान जान जरुरी छ। यो कर कार्यान्वयनको अर्को मुख्य चुनौती सम्पत्ति मूल्यांकन हो। संसारभर सम्पत्तिको मूल्यांकनमा निकै विवाद छ। मानौं कर तिर्ने समयमा सुेयरको बजार मूल्य एक हजार छ। तर पछि सेयरको मूल्य घट्यो भने स्वामित्व लिने व्यक्तिलाई न्यायोचित हुँदैन। घरजग्गाको बजार मूल्यसमेत नेपालमा निकै जोखिमपूर्ण छ। सम्पत्तिको मूल्यांकनलगायतका विषयमा आवश्यक गृहकार्य नगरी कार्यान्वयन गरिएमा अपेक्षाकृत नतिजा आउने सन्देह रहन्छ। पाण्डे अर्थशास्त्रका उपप्राध्यापक हुन्।"
उपलब्धि गुम्ने डर !,"जनआन्दोलनका माध्यमबाट प्राप्त गणतन्त्र, धर्मनिरपेक्षता र संघीयता हाम्रा मुख्य उपलब्धि हुन्। जो अग्रगमन, पहिचान र क्रान्तिकारी परिवर्तनका पक्षमा छन्, तत्कालका लागि यीभन्दा अर्को उपलब्धि हुनै सक्दैन। त्यसैले यी उपलब्धि संस्थागत गर्नेतर्फ लाग्नुको विकल्प छैन। तर, राजसंस्थाको भूत ले किन तर्साउन थालेको छ हाम्रा नेताहरूलाई ? कतिपय नेता संघीयताप्रति किन उदार बन्न सकेका छैनन् ? धर्मनिरपेक्षताको विकल्पमै किन बहस निम्त्याउँछन् ? यी उपलब्धि सहजै प्राप्त भएका होइनन् भन्ने भुल्न हुँदैन। त्यसकारण सहजै गुम्छन् भन्ने पनि छैन। यसविरुद्ध षड्यन्त्र गर्नेहरूसँग सचेत त रहनै पर्छ। अनेक बहानामा व्यवस्थालाई नै दोष दिने झुन्ड र प्रवृत्ति पनि देखिएको छ। उनीहरू धमिलो पानीमा माछा मार्ने दाउ हेरिरहेका छन्। धर्मनिरपेक्षतामा सुरुमै प्रहार भयो। केही नेताले विदेशीको इसारामा अन्तरिम संविधानमा धर्मनिरपेक्षता घुस्याएको भनेर आलोचना पनि भयो। राजनीतिक उपलब्धिलाई त्यसरी तुच्छ ढंगले विरोध गर्न लाज लाग्नुपर्ने हो। त्यस्तो हो भने यथार्थ जनतासमक्ष सार्वजनिक गरे भइहाल्यो नि। राज्य धर्मनिरपेक्ष हुँदा किन कोकोहोलो ? बरु सबै धर्मावलम्बीले समान रूपमा फुल्नेफल्ने अवसर पाउँछन् भनेर खुसी हुनुपर्ने हो। त्यसमाथि नेपालको संविधानले धर्मनिरपेक्ष भन्नाले सनातनदेखि चलिआएको धर्म र संस्कृतिको संरक्षणलगायत धार्मिक, सांस्कृतिक स्वतन्त्रता सम्झिनुपर्छ भनेर स्पष्टीकरण लेखेको छ। मौलिक हकसम्बन्धी व्यवस्थामै धार्मिक स्वतन्त्रताको हकबारे व्यवस्था भएपछि धर्मनिरपेक्षताको थप व्याख्या किन जरुरी थियो ? धारा २६ को धार्मिक स्वतन्त्रताको हकअन्तर्गत उपधारा १ मा धर्ममा आस्था राख्ने प्रत्येक व्यक्तिलाई आफ्नो आस्थाअनुसार धर्मको अवलम्बन, अभ्यास र संरक्षण गर्ने स्वतन्त्रता हुनेछ। धारा २ मा प्रत्येक धार्मिक सम्प्रदायलाई धार्मिक स्थल तथा धार्मिक गुठी सञ्चालन र संरक्षण गर्ने हक हुनेछ। तर, धार्मिक स्थल तथा गुठी सञ्चालन र संरक्षण गर्न तथा गुठी सम्पत्ति तथा जग्गाको व्यवस्थापनका लागि कानुन बनाई नियमित गर्न वाधा पुगेको मानिने छैन। धारा ३ मा यस धाराद्वारा प्रदत्त हक प्रयोग गर्दा कसैले पनि सार्वजनिक स्वास्थ्य, शिष्टाचार र नैतिकताको प्रतिकूल हुने वा सार्वजनिक शान्ति भंग गर्ने क्रियाकलाप गर्न, गराउन वा कसैको धर्म परिवर्तन गराउने वा अर्काको धर्ममा खलल पर्ने काम वा व्यवहार गर्न वा गराउन हुँदैन, त्यस्तो कार्य कानुनबमोजिम दण्डनीय हुनेछ। यस्तो संवैधानिक व्यवस्था हुँदाहुँदै धर्मनिरपेक्षताप्रति आशंका भएर स्पष्टीकरण लेख्नुपरेको हो ? अन्तरिम संविधानमा त बिनास्पष्टीकरण थियो धर्मनिरपेक्षता। नौ वर्षको अवधिमै यसप्रति किन उब्जियो आशंका ? के आयातीत धर्मसँगको डर हो ? हिजो हिन्दु राष्ट्र हुँदा पनि प्रवेश पाएकै थिए ती। फेरि हिन्दुराष्ट्र, बौद्धराष्ट्र या किराँतराष्ट्र वा कुनै धर्मसापेक्ष राज्य बनाउँदैमा उनीहरू रोकिँदैनन्। कि विदेशी धर्म मान्नै रोक लगाउनुपर्यो। होइन भने धर्म परिवर्तन गराउने कार्यलाई संविधानले दण्डनीय भनेकै छ। त्यसलाई कडाइका साथ कार्यान्वयन गर्नुपर्यो। व्यवस्थालाई बलियो बनाउँदै समुन्नतिको मार्गमा हिँड्नु आजको आवश्यकता हो। तब मात्र दुईतिहाइ बहुमतप्राप्त सरकारले अगाडि सारेको समृद्ध नेपाल, सुखी नेपाली को लक्ष्य पूरा होला। धर्मनिरपेक्षताको आडमा धर्म परिवर्तन गराउने कार्य भइरहेको हो भने त्यसविरुद्ध कानुन बनाइएकै छ। यसप्रति स्थानीय समुदाय पनि सचेत हुनै पर्छ। मौलिक धर्म, संस्कृति, रीतिरिवाज संरक्षणमा राज्यको दायित्व समान हुनुपर्छ। राज्य कुनै पनि धर्मसापेक्ष भयो भने प्रकारान्तरमा त्यसले धार्मिक द्वन्द्व निम्त्याउने हो। हिन्दुराष्ट्र कायम गर्नुपर्ने आवाज उठिरहेको छ। धर्मनिरपेक्षताको विकल्प हिन्दुराष्ट्र होइन। यसो भनेर सम्बन्धित धर्मावलम्बीको मानमर्दन गर्न खोजेको होइन। सबै धर्म समान हुन्। राज्यलाई धर्मसँग निरपेक्ष रहन दिऊँ भन्ने मात्र हो। एउटै परिवार पनि धर्मसापेक्ष नहुन सक्छ। धर्म मान्नु या नमान्नु व्यक्तिगत कुरा पनि हो। त्यसैले कुनै पनि धर्मसापेक्ष राष्ट्रको जाल फालेर राज्यव्यवस्थालाई संक्रमणमा नधकेलौं। यिनै उपलब्धिका आधारमा शासन व्यवस्थाको अभ्यास भएको डेढ दशकै पुगेको छैन। हामीले बल्ल संघीयताको अभ्यास गरिरहेका छौं। यसलाई असफल पार्ने धृष्टता नगरौं। पुरानो राज्य व्यवस्थासँग असहमत भएरै हामी नयाँ प्रणालीमा प्रवेश गरेको कुरा यति चाँडै नबिर्सौं। विरोधका लागि विरोध मात्रै गर्ने परिपाटीले झनै वर्षौं पछि धकेलिनेछौं। त्यसो त लोकसेवा आयोगले समानुपातिक समावेशी अवधारणाविपरीत विज्ञापन खुलाएको भन्दै आदिवासी जनजाति, मधेसी, महिला, मुस्लिम, दलित, पिछडिएका क्षेत्र आन्दोलनरत छन्। प्रदेश र स्थानीय तहका लागि केन्द्रले कर्मचारी भर्ना गर्नु संघीयताको प्रतिकूल रहेको जनजाति महासंघका पूर्वअध्यक्ष नगेन्द्रकुमार कुमाल बताउँछन्। केन्द्रले पठाउने कर्मचारी अनेक बहानामा सम्बन्धित ठाउँमा नजाने गरेको उनको तर्क छ। प्रदेश र स्थानीय तह आफैं सरकार हुन् भन्ने यथार्थ नभुलौं। संघीय निजामती सेवाको गठन, सञ्चालन र सेवाका सर्त सम्बन्धमा व्यवस्था गर्न बनेको विधेयकको विशेष व्यवस्थामा पनि हेरफेर भएको छ। आदिवासी जनजाति, मधेसी, अपांगता भएका व्यक्तिले पाउँदै आएको सुविधा कटौती प्रस्ताव गरिएको छ। यसबाटै मुस्लिम र थारूलाई छुट्टै व्यवस्था गरिएको छ। मुस्लिम र थारूलाई फाइदा पुगेकै छ तर अन्यको सुविधा विधेयकले खुम्च्याएको छ। त्यसो त सकारात्मक विभेद अर्थात् आरक्षण कहिलेसम्म त भन्ने पनि बहसकै विषय हो। महासंघका अध्यक्ष जगत बराम भन्छन्, पछि परेका जाति, लिंग, समुदायलाई राज्यको मूलधारमा नल्याइसकेसम्म। संविधान संशोधनको आवाज पनि उठिरहेकै छ। असन्तुष्टिको स्वर बेलाबेला उठ्ने गरेकै छ। तर, कसरी व्यवस्थालाई मजबुत बनाउने भन्नेमा ध्यान गएको छैन। हिजो पनि प्राप्त उपलब्धि जोगाउन लाग्नुको साटो त्योभन्दा बेसी माग्न सरोकारवाला नतम्सिएको पनि होइन। जातीय राज्यको विरोधका नाममा संघीयताविरोधी जनमत तयार पार्न नखोजेको पनि होइन। पहिलो संविधानसभाको घाँटी निमोठिएको तीतो यथार्थ त भोगेकै हौं हामीले। धन्न दोस्रो संविधानसभा निर्वाचन भयो अनि २००७ सालदेखिको अपुरो इच्छा पूरा भयो। अर्थात् संविधानसभाले नेपालको संविधान बनाएर जारी गर्यो। यही संविधानले समानुपातिक समावेशी र सहभागितामूलक सिद्धान्तका आधारमा समतामूलक समाज निर्माण गर्ने संकल्प गरेको छ। त्यही संकल्प पूरा गर्नु छ। समाजवादउन्मुख राज्यलाई समाजवादको बाटो हिँडाउनु छ। तर, दलीय, व्यक्ति लाभहानिमा अल्झिएर लक्ष्यमा पुग्न सकिँदैन। व्यवस्थालाई बलियो बनाउँदै समुन्नतिको मार्गमा हिँड्नु आजको आवश्यकता हो। तब मात्र दुईतिहाइ बहुमतप्राप्त सरकारले अगाडि सारेको समृद्ध नेपाल, सुखी नेपाली को लक्ष्य पूरा होला।"
मृत्युलोक,"यो वर्ष पाँच सयजतिले आत्महत्या गरेको प्रतिवेदन छ। अघिल्ला वर्षहरूमा आफूलाई आफैंले मार्ने कारण थियो मानसिक, आर्थिक, शैक्षिक, असफलता, प्रेम वियोग आदि। यसपटक अन्य कारण पनि देखिए। जस्तो भ्रष्टाचारको दोषारोपण, पारिवारिक द्वन्द्व, गरिबी, आर्थिक अभाव। यी आदिका कारण आफू र सन्तानसहित झुण्डिने वा सामूहिक विषपान गर्ने वा नदीमा सपरिवार बगेर मर्ने। यसरी आत्महत्या गर्ने संख्यामा दिनप्रतिदिन वृद्धि हुँदै गएको छ। विदेशमा भएका युवा नेपालीले पनि आत्महत्या गर्न थालेका छन्। यसको मूल कारण हो चरम आर्थिक विपन्नता, बेरोजगार, नैराश्य र मुलुकमा देखिएको आर्थिक विषमता र अनिश्चित भविष्य। भौतिक युगको सुरुवातसँगै युवा जगत्मा असीमित इच्छा कामनामा वृद्धि भएको छ। नेपालको यस किसिमको राज्यव्यवस्था जहाँ आम जनताकेन्द्रित विकासका लक्ष्य नहुँदा युवा जमातले स्नातक र स्नातकोत्तर अध्ययन गरे पनि काम गर्ने स्थान भनेको दुबई, मलेसिया, कतार र अरब भूमि हो। तल्लो स्तरको काम गरी आर्जन गरेको रकम बिचौलिया र दलालबीच बाँड्दाबाँड्दै कति बचत हुन्छ र ? पढेलेखेर मुलुकमा रोजगार नपाउनु र परदेशमा अपमानको आँसु पिएर, लात र बात सहेर नारकीय जीवन जिउनु। यस्तै धेरै कारण छन् युवापिँढीका आत्महत्याका कारण। राज्यले यस्ता दुखान्त घटनाबारेमा न अध्ययान गरेको छ न त अनुसन्धान। राज्यभित्रका राजनीतिक दलका बडेभन्दा बडे नेताहरूलाई शक्ति प्राप्तिको खेल खेल्दाखेल्दै फुर्सद छैन। सबैको मनोकांक्षा प्रधानमन्त्री कसरी बन्ने भन्ने मात्र देखिन्छ। यो सर्वसाधारणको अकाल मृत्युप्रति न त उनीहरूको कुनै जिज्ञासा छ न त चासो। पत्रपत्रिकामा लेख र समाचार पढ्न पाइयो भ्रष्टाचारको आरोपका कारणबाटै स्वयं मृत्युवरण गर्नेहरू वास्तवमा निर्दोष हुनुपर्छ। हुन पनि सक्छ भ्रष्टाचारको यो भेलबाढीमा घुनहरूसँग पुतलीहरू पनि पिसिएका हुन सक्छन्। कुकर्मको लाभ कुनै माथवरले उठाएर मर्नेहरूले दबाब प्रभावकै कारण काम गर्न बाध्य भएको हुनुपर्छ। यसरी एक, दुई, तीन गरी आत्महत्या क्रमशः कर्मचारीले गरेको अवस्थामा तथ्य र वास्तविकता के हो, त्यसको अनुसन्धान हुन जरुरी छ। वास्तवमा व्यवहारमा कहिलेकाहीं माथिको आदेशपालन गर्ने क्रममा कर्मचारीहरू फसेका हुन्छन्। यस्ता धेरै घटना छन् हाम्रो समाजमा। चारदिने नेताले पदमा बसेका बेला नाजायज काम गराउने र लाभ लिने दोषजति कर्मचारीको टाउकामा जाने गर्छ। तथापि, जो विशुद्ध जन्मैदेखि भ्रष्टाचारको वीज भएर हुर्किएको हुन्छ, ऊ किन डराउँछ ? पत्रकार, अख्तियार, प्रहरी, अड्डाअदालत सर्वत्र पैसा ओछ्याउँछ। अझ बढी समाजमा चोखो देखिनका निम्ति मुठीका मुठी दान दिन्छ, मन्दिर धाउँछ। पितृका नाउँमा सप्ताह, पुराण, यज्ञ, पूजाहरू लगाउँछ। जसरी कमाउँदा बद्नाम भएको हुन्छ, यो समाजमा सुनाम प्राप्तिका लागि पैसा त्यत्तिकै ओछ्याउँछ पनि। हाम्रो समाज यही हो भ्रष्टहरूलाई मर्द भन्ने र भ्रष्टाचार नगरी सुकी पनि नखानेलाई नामर्द भन्ने। दलले पनि पैसावाललाई चुनाव लड्न टिकट दिने हो। हिजोआजका दलहरूमा आदर्श र गरिब नेता तथा कार्यकर्ताको कुनै महत्त्व छैन। तसर्थ यो मुलुकमा भ्रष्टाचारीले डराउनुपर्ने अवस्था पनि छैन। मात्र मस्तिष्क खियाएर ठाउँठाउँमा पैसाले मुख बन्द गर्न सक्नुपर्छ। आम जनताले माफिया थियो कि ? तस्कर थियो कि ? अथवा सुपारी, श्रीखण्ड, कोइला, सुनतस्करी थियो कि वा तिनीहरूबाट कमिसन असुल गरी भ्रष्टाचार गर्ने कर्मचारी वा माफिया थियो ? सबैथोक बिर्सन्छन्। तथापि तिनै मानिस नेता भएमा बीए, एमए पढेका बेरोजगार युवाहरू पछि लाग्ने कार्यकर्ता भएसम्म भेट्टाउने छन्। नेपाल कृषिप्रधान देश हो। तर अब यो मुलुक वैदेशिक रोजगारबाट आउने रेमिट्यान्सबाट चल्न थालेको छ। लाखौंलाख युवा मुलुक छाडी रोजगारका निम्ति बिदेसिएका छन्। किनकि, मुलुकमा रोजगारको अभाव छ। कृषि सत्यनाश छ न त यसमा वैज्ञानिकीकरण हुन सक्यो न त मलजल छ। न त भएका कृषिजन्य वस्तुको भाउ किसानले पाउँछन्। वर्षभरि दुःख र कष्ट गर्यो, अन्त्यमा हात लाग्यो शून्य हुन्छ। तसर्थ पढेका र नपढेका सबै युवा अरब र मलेसियातिर जान थालेका छन्। त्यहाँ कामको कष्ट, गर्मी, खानाको तजवीज नमिल्ने आदिका कारण अनाहकमा मृत्यु भई दिनको चारपाँचवटा काठका बाकस नेपाल भित्रिन्छन्। प्रतिवेदन जुन वैदेशिक रोजगार बोर्डको छ, यसअनुसार प्रत्येक दिन सरदर ६ जनाजस्तो विदेशमा रोजगार गर्न जाने हाम्रा नेपाली युवाको मृत्यु हुने गरेको छ। वर्षभरिको तथ्यांक हेर्दा आर्थिक वर्ष २०७४७५ मा ८२१ जनाले ज्यान गुमाएका थिए भने आव ०७५०७६ मा सात सय ५३ जनाले ज्यान गुमाएका छन्। यो आँकडा सरकारको रेकर्डअनुसार भएकाहरूको मात्र हो। तथापि चोर बाटो गरी भारत, श्रीलंका आदि मुलुक भई जानेको रेकर्ड भने यसमा समावेश छैन। यो अकाल मृत्यु हो र यसमा मर्ने आम युवा हुन्। यो मृत्युबाट हजारौं परिवारका घरघरमा नकारात्मक असर पर्छ। कतिको सिउँदोको सिन्दूर लुटिन्छ र कति परिवार त मियोविहीन भइदिन्छ। यसरी ठगेर, झूटो बोलेर विदेशीबाट पैसा लिने र दोहोरो रूपमा रोजगारमा जानेसँग पैसा लिएर मृत्युको मुखमा धकेल्ने अरू कोही होइन, स्वयम् खातापिता नेपाली हुन्। जसको राजनीतिमा पकड छ वा राजनीतिक वृत्तको लगानीबाटै त्यो ठगीधन्दा चलेको हुन्छ। एउटा नेपाली मरुभूमिमा ताप र कामको रापले मर्छ भने अर्को आफ्नै देशमा कारमा चढी, आलिशान बंगालामा बसी पाँचतारे होटलको भोजनको स्वाद लिइरहेको हुन्छ। कयौं नेपाली त्यही ठगीधन्दाबाट प्रताडित भएर विस्मृतिमा पुगेर ओछ्यानमा लम्पसार परेका छन्, कति लुलालँगडा र विकलांग भएका पनि छन्। सामाजिक अन्याय, आर्थिक असमानता र विसंगति, अत्याचार र शोषणबाट मुलुक र जनतालाई उन्मुक्ति नदिलाउने हो भने यसलाई मृत्युलोक भन्नुबाहेक अरू उपाय छैन। नेपाल वास्तवमा भन्ने हो भने कुनै बखत यो स्वर्ग थियो। प्रकृतिको वरदान नै भने हुन्थ्यो। परिणामतः आज मरे मृत्युको पर्यायवाची शब्द मृत्युलोकमा परिणत भएको छ। यहाँ बसबाट कहींकतै यात्रा गर्नुपर्दा पछिल्लो पुस्तालाई तालाचाबी र हिसाब बहीखाता बुझाएर हिँडे हुन्छ। के थाहा फर्कने हो कि होइन। पहाडका कन्दरा खनेर विनाशको नाउँमा पूर्वाधारबेगर बाटो खनिएका छन्। जग्गा दलालको व्यापारको स्तरोन्नतिनिम्ति डोजर चलेको छ। नेपालका पहाड नयाँ पहाड हुन्। वातावरणीय परीक्षण नगरी माटोको शक्ति नहेरी जग्गाको प्लटिङ गर्न बाटो बनेका छन् यत्रतत्र। स्थानीय निकायका गाविस अध्यक्ष र उपाध्यक्षका डोजर छन् व्यापारका लागि। तसर्थ मोटर वा बस कम्पनीलाई पनि थोत्रो बस चलाउन के आपत्ति ? आए बाउको गए साहुको भनेर चलाउँछन्। तसर्थ यिनैकारण अथवा अपरिपक्क चालकका कारण, साना साधन सञ्चालन गर्ने लाइसेन्स लिनेले भारी बस चलाएका कारण, सिकारुले जोखिमपूर्ण बाटोमा बस चलाएबाट वा गुरुजीले मादक पदार्थ सेवन गरेका कारण एक मुष्ट परिवार घरको दैलो खोल्नेसम्म नबाँची मरेका छन्। नेपालका थोत्रा बसहरू चढ्दा यात्रुलाई भरसक मरिने डर त छँदै छ, बाँचिए ईश्वरले बचाएको सम्झनुपर्छ। मान्छे मर्छ विनाकरण लाऊँ लाऊँ र खाऊँ खाऊँ उमेरमा। युवा मर्छ, ससाना नानी मर्छन् अथवा सात सन्तानका आमाबुवा दुर्घटनामा परी मर्छन्। कसैलाई पिर पर्दैन। कसैले शोक मान्दैन। उहिले गाउँटोलमा छिमेकी मर्दा लास मसानघाट लैजान नउठाएसम्म सिंगै गाउँ र टोल भोकै बस्थे। कति दिनसम्म उसको चर्चा हुन्थ्यो। समाजले पिर मान्थे। तर अब २०५२ सालदेखि २०६३ सालसम्म सशस्त्र आन्दोलनको नाममा १७ हजारले अनाहकमा मृत्युवरण गरे। त्यसपछि हामीलाई कोही मरे पनि सायद मृत्यु नै मृत्युको पहाड देखेर होला, सन्ताप हुन छाड्यो। केही वर्षदेखि अदूरदर्शी नीतिका कारण पहाड भत्काउने र बाटो खन्ने नाममा व्यापक भूस्खलन हुन थालेको छ। त्यस्तै वनजंगल मासिए। पहाड जोगाउने रूखबिरुवा, झाडी र बाँस हुन्। ती सबै मासिँदै छन्। जग्गा प्लटिङको नाउँमा डाँडा खुइलिएको छ। तसर्थ व्यापक भूस्खलनका कारण गाउँका गाउँ बगेका छन्। त्यति मात्र होइन, सुक्खा पहिरोका कारण भीरपहरा भत्केका छन्। वर्ष दिनमा यसका कारण कति परिवार मरे, बगे, त्यसको लेखाजोखा छैन। तथापि अकाल मृत्युको एक जरिया नेपालमा यो पनि हो। नेपालमा हवाईजहाज सञ्चालन गरेको पचास वर्ष भयो होला। हामीभन्दा पछि सञ्चालन गर्ने मुलुकले हवाई क्षेत्रको विकासमा ठूलो फट्को मारेका छन्। तर, अब हाम्रो नेपाल वायु सेवा निगम एउटा रुग्ण संस्थाका रूपमा कायम छ। यसले बहुदल प्राप्तिपछि पञ्चायतमा भएपाएको साखलाई पनि समाप्त पारेको छ। त्यसमाथि हवाई व्यवस्था हेर्ने हो भने त्रिभुवन विमानस्थलमा दुर्घटना भएको बंगलादेशको विमानमा यात्रुहरूलाई उद्धार गर्ने साधन अहिलेसम्म हामीसँग रहेनछ। हाम्रा पहाडी हवाई ग्राउन्ड त्यस्तै छन्। तसर्थ प्रशस्त दुर्घटना भएका छन्। सरकारले प्रयास गर्ने हो भने र साधनहरू जोड्ने हो भने यात्रुहरू सुरक्षित हुन सक्ने थिए। जबकि बेलाबखतमा डरलाग्दो दुर्घटना भएका कारण बिनाकारण यात्रुहरूको देहावसान हुन गएको देखिन्छ। चाहने हो भने यस्ता दुर्घटना न्यूनीकरण गर्न सकिने थियो, तर यो यस्तो मुलुक हो, जहाँ दुर्घटना भएर घटनामाथि घटना थपिन पुगी यात्रुको मृत्यु भएमा कसैको व्यापार र व्यवहारमा लाभ प्राप्त हुन सक्छ। अकालमा हुने मृत्युको कुरा गरिरहँदा अहिले केही वर्षदेखि हाम्रो समाजमा अचम्मका घटना हुन थालेका छन्। हत्याको अपराधमा यदाकदा कोही रिसईबी हुने व्यक्तिले कोही कसैलाई मारिदिन्थ्यो। तथापि अब आम हत्याहरूमा आफन्तहरूले आफन्तलाई मार्न थालेका छन्। पतिले पत्नीलाई, पत्नीले पतिलाई, बुवाले छोरालाई, छोराले बुवालाई, ज्वाइँले छोरीको परिवारलाई सखाप पारेको पाँचथरको उदाहरण छ। ससाना रिसईबी थाम्न नसकी परिवारकै सम्पूर्ण हत्या गरेको देखिन थालेको छ। यो संख्या कति छ खुल्न आएको छैन। त्यस्तै युवतीहरूको बलात्कारपछिको हत्याको संख्यामा त्यत्तिकै वृद्धि भएको देखिन्छ। यसपछि खान नपाएर अवश्य मर्नेको संख्या पनि होलान्। यस्तो गरिबी भएको मुलुकमा त्यो छैन भन्न सकिन्न। विषयुक्त खाद्यान्न, तरकारीहरू खाएर र कति रोगाएर मरेका होलान्। यो निश्चित हो। पहिले कृषिप्रधान यस मुलुकमा आम जनता गाईवस्तु पालेर दही, मही, घिउ, दूध र प्रांगारिक मल राखी आफ्नै बारीमा उब्जाएका ताजा तरकारी खान्थे। पहाडमा उकालो र ओरालो हिँड्थे। त्यसै पनि स्वास्थ्य राम्रो थियो। तराईमा पनि काम गर्दथे। शुद्ध खान्थे। तसर्थ रोजगारका निम्ति बाहिर सेनामा जाँदा पनि ज्यान दरो देखिएर भर्ती गरिन्थ्यो। अब शुद्ध खाना छैन, विषयुक्त छ। दही, दूध सपना भएको छ। आम नेपालीको स्वास्थ्य गतिलो कसरी हुने ? यी अखाद्य वस्तुको प्रयोगवाद पनि कति रोगाएका छन्, मरेका छन्। त्यसको लेखाजोखा छैन। आम गरिब र मध्यमवर्गका निम्ति अस्पतालहरूले दिने सेवा महँगीका कारण सम्भव छैन। अर्कोतर्फ आयको अभाव हुनेलाई महँगीको मारले त्यति नै सताएको छ। जति सहर महँगो छ, गाउँमा पनि महँगी कम छैन। गाउँमा काम गर्ने मस्तिष्कको अभाव हुँदा उत्पादन छैन। तसर्थ यही परिपाटीमा मुलुक जाने हो। सामाजिक अन्याय, आर्थिक असमानता र विसंगति, अत्याचार र शोषणबाट मुलुक र जनतालाई उन्मुक्ति नदिलाउने हो भने यसलाई मृत्युलोक भन्नुबाहेक अरू उपाय छैन।"
सेनापति सम्बोधनको तरंग,"राजनीतिक तहमा व्याप्त भ्रष्टाचार र अपारदर्शिताका लागि सेनापतिको कदम पनि एउटा नैतिक दबाब हुन सक्छ प्रधानसेनापति पूर्णचन्द्र थापाले सोमबार दिएको २५ पृष्ठ लामो सम्बोधनले सैनिक वृत्त मात्र होइन, राजनीतिक तहसमेत तरंगित भएको छ। नागरिक तहमा पनि यसबारे बहस सुरु भएको छ। मुलुकभरका कमान्डरहरूसँगको पाँच दिनको बसाइपछि सेनापतिले जंगीअड्डामा भदौ २४ मा लामो सम्बोधन प्रस्तुत गरे, त्यसले सिंगो संगठन र हरेक सिपाही घोत्लिनुपर्ने अवस्था आएको छ। सेनापतिले यति लामो सम्बोधन यति भावुक बनेर प्रस्तुत गर्नु कति उचित हो ? यसमा बहस हुन सक्छ। सेनापतिको रुपमा एक वर्षे अनुभव र विश्लेषणसहितको सम्बोधन एउटा सामान्य भाषण वा मन्तव्य मात्र होइन, यसलाई सेनाको आन्तरिक जीवनकै लागि एउटा महत्ववपूर्ण र ऐतिहासिक दस्ताबेजका रूपमा हेरिएको छ। तत्कालको हिरोबन्ने रहरभन्दा पनि इतिहासकै हिस्सा बन्ने हिम्मत थापाले देखाएका छन्। सत्य निरूपणमा सघाउने सेनापतिको प्रतिबद्धता प्रशंसनीय छ। यसले द्वन्द्वकालीन मुद्दाको दीर्घकालीन समाधानलाई सहज बनाउन बल पुग्ने विश्वास गरिएको छ। थापाको सम्बोधनमा कतै पनि सैनिक उन्माद तथा राजनीतिक महत्वाकांक्षाको गन्ध भटिँदैन। सेनालाई अझ व्यावसायिक र जवाफदेही बनाउने उच्च तृष्णा र दृढताबाट उनको सम्बोधन प्रेरित देखिन्छ। सेनापतिको सम्बोधन प्रत्यक्ष सुन्न नीति र नेतृत्व तहमा रहेका मुलुकभरका जर्नेलहरू जंगीअड्डामा उपस्थित थिए। पच्चीस पृष्ठ लामो सम्बोधन सुनाउनुअघि सेनापतिले मुलुकभरका कमान्डरहरूलाई जंगीअड्डामा बोलाएर फिडब्याक सुनेका थिए। पृतनापति समन्वयात्मक बैठकभनिने चारदिने जर्नेल सम्मेलनमा मुलुकको पछिल्लो सुरक्षा अवस्था, राजनीतिको घरेलु वस्तुस्थिति र भूराजनीतिक परिवेशबारे सघन छलफल भएको थियो। निर्मम चिरफार उनले २५ पृष्ठ लामो वक्तव्यमा आन्तरिक सुधार र शुद्धीकरणका लागि जति मार्मिक र कठोर ढंगले प्रस्तुत भएका छन्, त्यो साहस कुनै पनि सेनापतिले गरेका थिएनन्। उनी सद्दे बनेर आरामले जागिर खानेभन्दा पनि छुच्चो बनेर संगठनको भविष्य र जीवन जोगाउने साहसिक प्रयत्नमा जुटेको देखिन्छ। सम्भवतः उनको यो वक्तव्यको सैनिक वृत्तबाटै आलोचना र विरोध पनि हुन सक्छ। परम्पराको आडमा यथास्थितिमा रमाउने सेनाभित्रको डरलाग्दो सुविधाभोगी प्रवृत्ति माथि उनले निकै तिखो प्रहार गरेका छन्। फौजी संगठनको कमान्डरले आफ्नो संगठनभित्रका कमजोरी, विकृति र चुनौतीबारे सार्वजनिक स्वीकारोक्तिसहित यति निर्मम ढंगले चिरफार गरेको यो सम्भवतः पहिलो घटना हो। यसले सेनामा प्याराडाइम सिफ्ट गर्न खोजेको देखिन्छ। सुरक्षा संवदेनशीलताको खोल ओढेर सेना पारदर्शिता र जवाफदेहिताबाट पन्छिँदै र भाग्दै आएको थियो। तर सेनापति थापा नेतृत्व सम्हालेदेखि नै आन्तरिक सुशासन, पारदर्शिता र जवाफदेहिताका पक्षमा निर्मम ढंगले प्रस्तुत हुँदै आएका छन्। फुली लगाएको केही दिनमै उनले सेनालाई अझ व्यावसायिक पारदर्शी र जवाफदेही बनाउने प्रतिबद्धतासहित आन्तरिक सुधार र सुशासनको कार्ययोजना सार्वजनिक गरेका थिए। त्यो अभियानमा उनी अलिकति पनि डग्मगाएका छैनन्, बरू थप कठोर बन्ने संकेत दिएका छन्। राजनीतिक तरंग सम्पत्ति विवरण सार्वजनिक गरेर पारदर्शिता र जवाफदेहिताको अभ्यास आफैंबाट सुरु गरेका छन्। उनको यो कदमले मातहतका अरू सहकर्मीलाई सम्पत्ति विवरण सार्वजनिक गर्न नैतिक दबाब पुगेको छ। सम्भवतः सेनापतिले सम्पत्ति विवरण सार्वजनिक समारोह गरेर सार्वजनिक गरेको यो पहिलोपटक हो। सेनापतिबाट खुला रुपमा आएको दृष्टिकोणले राजनीतिक तथा नागरिक तहमा यसको स्वाभाविक तरंग गएको छ। एउटा कुनाबाट सेनापति वा सेना सक्रिय हुन थालेको प्रतिक्रिया पनि आउन थालेको छ।सुशासन तथा सुधारका लागि सेनापतिले जुन खालको तत्परता देखाएका छन्, अठोट गरेका छन्, त्यो राजनीतिक नेतृत्वका लागि पनि एउटा प्रतीकात्मक सन्देश पनि हो। यसलाई सेनापतिको सक्रियताको अर्थ लगाएर दलहरू तर्सिन थाले भने त्यो फेरि अर्को भूल हुनेछ। सेनापतिको साहसबाट तर्सिने होइन, दलहरूले पनि सिक्नुपर्छ। राजनीतिक तहमा व्याप्त भ्रष्टाचार र अपारदर्शिताका लागि सेनापतिको कदम पनि एउटा नैतिक दबाब हुन सक्छ। सेनाजस्तो संवेदनशील फौजी संगठनमा सुशासन र पारदर्शिताका लागि यसरी कदम चाल्दा स्वाभाविक रूपमा नागरिक संस्थाहरूमा पनि सुधार र सुशासनका लागि सकारात्मक दबाब पर्न सक्छ। जोखिमपूर्ण बाटो ३६ वर्ष सैन्य सेवा बिताएर सर्वोच्च पद सेनापतिमा आसीन थापालाई नपुग्दो केही छैन। उनीमाथि खासै आरोप र आशंका पनि छैन। शालीन स्वभाव र आकर्षक व्यक्तित्वका थापा सेनाभित्र लोकप्रिय छन् र बाहिर पनि उनको छवि राम्रो छ। उच्च अधिकृतदेखि सिपाहीसम्मको तहमा निरन्तर सम्पर्क र संवादमा बसिरहने थापाले अब्बल सैनिक अधिकृतको छवि बनाएका छन्। व्यक्तिगत रूपमा थापा जति सरल र नम्र छन्, व्यावसायिक रूपमा उनी निकै खरा छन् र आर्थिक अनुशासनमा उनी कठोर छन्। चार वर्ष चुपचाप जागिर खाएर बिदा हुँदा पनि उनीमाथि औंला ठड्याउने अवस्था छैन। तर बेथिति र यथास्थितिको साक्षी भएर बिदा हुन उनलाई मन लागेन र उनले त्यो सजिलो बाटो हिँड्न चाहेनन्। थापालाई अवगत पनि छ र भनेका पनि छन् कि उनले रोजेको बाटो सहज छैन, जोखिमपूर्ण पनि छ। जागिर र जीवनको उत्तरार्द्धमा थापाले किन अप्ठ्यारो र चुनौतीपूर्ण बाटो रोजे ? सेनालाई परम्पराको आवरणले छोपिएको रहस्यमयी शक्ति होइन, साँच्चिकै व्यावसायिक, सक्षम र जवाफदेही सेना बनाउने सपना थापाले देखेका छन् र त्यही अठोटका साथ उनी कठोर अभियानमा लागेका छन्। सेनापतिको कुर्सीमा राज भएर आरामले जागिर खाने र सेवासुविधाको सेटिङ मिलाएर बिदा हुने परम्परालाई चुनौती दिँदै उनले इतिहास कार्ने कोसिस गरेका छन्। उनको यो अभियानले फौजी वृत्तमा व्यक्तिगत रूपमा उनको लोकप्रियता तत्कालका लागि घट्न पनि सक्छ, उनले अनेक अपजस र आक्षेप सुन्नुपर्ने अवस्था आउन सक्छ। किनभने, उनको कदमले वर्षौंदखि हासिल गर्दै आएको कयौंको सान र सुविधामा धक्का पनि पर्न सक्छ। राजनीतिक वृत्तबाट पनि उनीप्रतिको नजर कडा हुन सक्छ। तर यी प्रतिबद्धताअनुसार काम र व्यवहार भएमा दीर्घकालीनमा रूपमा थापा परिवर्तित सेनाको हिरो हुनेछन्। उनको कदमले दीर्घकालीन रूपमा नेपाली सेनाको भविष्य र जीवन निकै स्वस्थ र सुदृढ हुनेछ। अब कुनै पात्रविशेषको सनक र सकसको सिकार सिंगो संगठन हुन नपर्ने गरी पद्धतिको विकासलाई उनले पहिलो प्राथमिकतामा राखेका छन्। संगठनमा केही सीमित पात्रहरू हावी हुँदा पद्धति पंगु हुने खतरा हुन्छ। विगतमा सेनामा यस्तो देखियो पनि। पात्रप्रधान वातावरणलाई निरत्साहित गर्दै थापाले पद्धतिलाई विशेष प्रोत्साहित गरेका छन्। आर्थिक गडबडीमा कडा नजर र निगरानी राख्ने उनले सुरक्षा संवेदनशीलताको खोल ओढाएर पारदर्शिता र जवाफदेहिता छोप्ने प्रथा बन्द गरेका छन्। ठेक्कापट्टा तथा आर्थिक मामिलासँग सेनालाई जोडेर भइरहेका विवादलाई नीतिगत तथा संस्थागत रूपमै हल गरेर निश्चित मापदण्ड र पद्धति निर्माण गरेका छन्। कल्याणकारी कोषलाई थप व्यवस्थित र पारदर्शी बनाउने र शान्ति सेनामा सहभागिता बढाउनेलगायतका थुप्रै काम उनले गरेका छन्। बोल्नुपर्ने बाध्यता चार दिने जर्नेल सम्मेलनमा के के भयो ? प्रधानसेनापतिले सार्वजनिक गरे सम्पत्ति विवरण यस्तो छ सेनापतिको २५ पृष्ठ लामो सम्बोधन : अरुले गरेको पापको भारी मैले किन बोक्ने ? सेनापतिको एक वर्ष : सुधारका खाका कति कार्यान्वयन भए ? भदौ मसान्तभित्र सम्पत्ति विवरण बुझाउन जंगीअड्डाको निर्देशन सेनापतिले नेताले जस्तो भाषण गर्नु हुँदैन। फौजी मान्छेको चरित्र नै बोली कम, एक्सन ज्यादा हो। तर सेनापति थापाले नेतृत्व सम्हालेको एक वर्षपछि दिएको यो सम्बोधनलाई नेताको भाषणसँग दाँजेर हेर्नु गल्ती हुनेछ। कमान्डरले नै यसरी बोल्नुपर्ने आवश्यकता र बाध्यता किन आइपर्यो ? पक्कै पनि यसको पछाडि केही पृष्ठभूमि र पीडाभाव छ होला। सम्बोधनका क्रममा व्यक्त भावना र भनाइ मार्मिक र माननीय छन्। तर, व्यवहारमा त्यसको कार्यान्वयन कसरी हुन्छ, त्यो महत्वपूर्ण हो। त्यो पक्ष चुनौतीपूर्ण पनि छ। व्यक्तिगत रूपमा सेनापति स्वच्छ, पारदर्शी र जवाफदेही हुनु राम्रो हो। तर त्योभन्दा महत्वपूर्ण प्रश्न त्यहाँको संगठन र पद्धति कस्तो छ, कस्तो हुन्छ भन्ने हो। उनी झन्डै एक लाख फौजको कमान्डर पनि हुन्। सिंगो संगठन र हरेक सिपाहीको व्यवहारमा त्यो स्प्रिट देखिनुपर्यो। अन्त्यमा, महारथी थापाको यो सम्बोधन निडर कमान्डरको साहस पनि हो, हरेक सिपाहीको सलाम मात्र होइन, नागरिकस्तरबाट पनि उनले स्याबासी पाएका छन्।सेनापतिको भावना, तत्परता र प्रतिबद्धतालाई सिंगो संगठन र हरेक सिपाहीले स्वामित्व लिनुपर्छ, व्यवहारमा रूपान्तरण हुनुपर्छ। सेनापतिको यो साहसिक सम्बोधनको सार्थकता र सफलता त्यसमा झल्किन्छ।"
"दीपेश, रत्न, विकास र नवीन क्वार्टरफाइनलमा","काठमाडौं : एपीएफका दीपेश धामी, त्रिभुवन आर्मी क्लबका रत्नजित तामाङ, भोजपुरका विकास श्रेष्ठ र आर्मीका नवीन श्रेष्ठ नवौं पुष्पलाल स्मृति राष्ट्रिय ब्याडमिन्टन प्रतियोगिताको क्वार्टरफाइनलमा प्रवेश गरेका छन्। शीर्ष १६ वरीयताका खेलाडीबीच भएको पुरुष एकलको खेलमा रत्नले जीवन आचार्यलाई २१६, २११०, सुमन लिम्बूलाई २११०, २११३ र गौतम सिंह कठायतलाई १९२१, २१९, २११४ ले पराजित गरे। अर्को खेलमा जीवन आचार्यले सुमन लिम्बूलाई २११८, २४२२, गौतमसिंह कठायतलाई १५ २१, २११९, २११४ ले हराए। गौतम सिंहले सुमन लिम्बूलाई २११५, २११५ ले हराए। अर्को खेलमा दीपेश धामीले प्रफुल महर्जनलाई २११९, २१९ र इरफान अन्सारीलाई २११४, २११४ ले हराए। प्रफुल महर्जनले अन्सारीलाई २१११, २११५ ले पराजित गरे। विकास श्रेष्ठले विजित थापामगरलाई २११५, २१९, सुनील जोशीलाई २११७, २११४ ले हराए। अर्को खेलमा नवीन श्रेष्ठले रुकेश महर्जनलाई २११५, २११० ले हराए भने विष्णु कटुवालबाट वाकओभर पाए। महिला शीर्ष १२ तर्फको एकल खेलमा जेशिका गुरुङ, सुनैना मुखिया र अनुमाया राई क्वार्टरफाइनलमा पुगे। जेशिकाले शोभा गौचनलाई २१८, २११२, सीमा राजवंशीलाई २१ १८, २४२२ ले हराउँदै अन्तिम आठमा स्थान बनाइन्। सुनैनाले रञ्जना भट्टलाई २११९, २११४, अमिता गिरीलाई २११७, २२२० ले हराइन्। अनुमाया राईले मोरङकी नीता लम्साललाई २११७, २७२५, सीता राईलाई १९२१, २११७, २१ १२ ले पराजित गरिन्। महिला खुला एकलतर्फ मनीषा खड्का, पुष्पा शाही, सुष्मा श्रेष्ठ, निकिता लामा, प्रार्थना देउवा र सुन्दरी थारू अन्तिम आठमा पुगेका छन्। पुरुष युगलतर्फ विजित थापामगर र दीपेश धामीको जोडी, पविन लिनथेप र सुरोज महर्जनको जोडी, रियाज अन्सारी र इरफान अन्सारी तथा पूर्णबहादुर थापा र गौरव दाहालको जोडीले अन्तिम आठमा स्थान बनाए। पुरुष खुलातर्फ पविन लिनथेप, गोकुल जोरा र दिवस शंकर, अमृत चौधरी र देवराज राना, रियाज अन्सारी, ससिन डंगोल, सुजन श्रेष्ठ र प्रनिशसिंह ठकुरी, प्रियान्सु सिंह क्षेत्री, इन्द्र महता, पेम्बा शेर्पा र नीराजन देवकोटा, गौरव दाहाल र पूर्णबहादुर थापा तथा किरण विष्ट प्रिक्वार्टरफाइनलमा पुगेका छन्।"
१६ वर्षमुनिका राष्ट्रिय फुटबल टोली जोर्डनतर्फ,"काठमाडौं : एएफसी यू१६ च्याम्पियनसिप छनोट प्रतियोगितामा सहभागिता जनाउन २३ खेलाडीसहित ३१ सदस्यीय नेपाली राष्ट्रिय फुटबल टोली बिहीबार जोर्डन प्रस्थान गरेको छ। सन् २०२० मा आयोजना हुने उक्त च्याम्पियनसिपको छनोट खेलमा नेपाल समूह ए मा रहेको छ। नेपालको समूहमा आयोजक जोर्डनसँगै कुवेत, ताजकिस्तान र श्रीलङ्का रहेका छन्। नेपालले यही भदौ २८ गते आयोजक जोर्डनसँग प्रतिस्पर्धा गर्दै प्रतियोगिताको उद्घाटन गर्नेछ। त्यस्तै नेपालले आफ्नो दोस्रो खेल भदौ ३० गते कुवेतसँग खेल्नेछ भने तेस्रो खेल असोज ३ गते ताजकिस्तानसँग र अन्तिम खेल असोज ५ गते श्रीलङ्कासँग खेल्नेछ। प्रतियोगिताको शीर्ष टोलीले दोस्रो चरणमा स्थान बनाउने छन् । नेपाली टोलीको गोलरक्षकमा मनोज दहाल, जेनियस केसी, पाथुङ हाङ नेम्वाङ छन् भने डिफेन्डरमा अजय चौधरी, अभिषेक वाइवा, जान लिम्बू, रोशन थापा, प्रज्ञान महर्जन, प्रमिश गुरुङ र आमीर हमिद छन्। त्यसैगरी मिडफिल्डरमा नितेश श्रेष्ठ, क्रिष्टल शाक्य, जन्मेजय धामी, विपीन तुम्सिङ मगर, मोहित गुरुङ, निराजन मल्ल, अनिल चौलागाई र निराजन खत्री छन्। स्ट्राइकरमा शशाङ्क बोहोरा, सुजन जिमी, कृष्ण अधिकारी यादव, कृष सापकोटा र दिपेश राई छन्।"
"काठमाडौँमा इन्टर कलेज फुटसल हुँदै, विजेतालाई डेढलाखको टुर प्याकेज",काठमाडौँ : 'प्ले नेपाल'को आयोजनामा काठमाडौंमा इन्टर कलेज फुटसल प्रतियोगिता हुँदैछ । भदौ २७ गते हुने एकदिने फुटसल प्रतियोगितामा काठमाडौंका ३२ कलेज सहभगी हुँदैछन् । प्रतियोगितामा 'प्लस टु'देखि स्नात्तकोतर सम्मका विद्यार्थीले आफ्नो क्षमता देखाउन पाउनेछन् । विजेता टिमलाई एक लाख पचास हजार बराबरको टुर प्याकेज प्रदान गरिने आयोजकले बताएको छ । जसमा स्काइ बर्ड प्याराग्लाइडिङको तर्फबाट पाराग्लाइडिङ सहित काठमाडौँ पोखरा दुईतर्फी यातायात र खानेबस्ने सुविधा छ । यस्तै रनरअप टिमले ५० हजार बराबरको धुलिखेल जिपलाइनको प्याकेज प्राप्त गर्ने छन् । उत्कृष्ट गोलरक्षक र उत्कृष्ट खेलाडीलाई विशेष प्याकेज पुरस्कार रहेको प्रतियोगिता संयोजक प्रकाश बस्नेतले बताए । धन्यन्तरी फुटसल हाँडीगाँउमा हुने प्रतियोगिता प्ले नेपालले हरेक वर्ष गर्दैआएको फुटसलको पाँचौ संस्करण हो ।
सीपीएलको दोस्रो खेलमा सन्दीप म्यान अफ दी म्याच,वेस्ट इन्डिज : क्याराबिन प्रिमियर लिग (सीपीएल) यस सिजनको दोस्रो खेलमा नेपाली क्रिकेटर सन्दीप लामिछानेले उत्कृष्ट प्रदर्शन गरेका छन्। उत्कृष्ट बलिङ गरी टोलीलाई जित दिलाउन महत्वपूर्ण योगदान गरेका सन्दीप म्यान अफ दी म्याच बने। सन्दीप यस सिजन बार्बाडोस ट्रिडेन्समा आवद्ध भएका छन्। बार्बाडोस ट्रिडेन्सले बुधबार राति ( नेपाली समय बिहीबार बिहान) सेन्ट किट्स एण्ड नेभिज प्याट्रियटसँग प्रतिस्पर्धा गरेको थियो। ४ ओभर बलिङ गरेका सन्दीपले २२ रन दिएर ३ विकट लिए। ५औं ओभरमा बलिङमा आएका सन्दीपले ७ रन दिए। त्यसपछि ११औं ओभरमा आएर पुन ७ रन दिए। १३औं ओभरमा २ विकेट लिन सफल भए। १३औं ओभरको पहिलो बलमा सर्माह ब्रुकलाई क्याच आउट गराएका उनले ओभरको अन्तिम बलमा ४१ बलमा ६४ रन बनाएर खेलिरहेका लाउरी इभान्सलाई पनि क्याच आउट गराए। १५औं ओभरमा उनले प्याट्रियटका कप्तान कार्लोस ब्रेथवेटलाई एलबीडब्लू आउट गराई तेस्रो विकेट लिए। पहिलो खेलमा ४७ रनले पराजित बार्बाडोस ट्रिडेन्सले सीपीएलको यस सिजनमा पहिलो जित निकालेको छ। सेन्ट किट्स एण्ड नेभिज प्याट्रियटले टस जितेर बलिङ रोजेपछि पहिले ब्याटिङ गरेको बार्बाडोस ट्रिडेन्सले २० ओभरमा २ किवेट गुमाएर १८६ रन बनाएको थियो। १८७ रनको लक्ष्य पाएको प्याट्रियटले २० ओभरमा ९ विकेट गुमाएर १६८ रन बनाउन सक्यो। बार्बाडोस ट्रिडेन्सले १८ रनले खेल आफ्नो पक्षमा पार्यो। सबैभन्दा किफायती बलिङ गरी सबैभन्दा धेरै विकेट लिएका सन्दीप लामिछाने म्यान अफ दी म्याच बने। म्यान अफ दी म्याच भएपछि प्रतिक्रिया दिँदै सन्दीपले सबै साथीहरुको कडा योगदानका कारण जित सम्भव भएको बताए। गत सिजन सेन्ट किट्स एण्ड नेभिज प्याट्रियटबाट सीपीएल खेलेका उनले यो मैदान होमग्राउन्ड जस्तै लागेको प्रतिक्रिया दिए। गत सिजन पहिलो पटक सन्दीप क्याराबिन प्रिमियर लिगमा आवद्ध भएका थिए सेन्ट किट्स एन्ड नेभिस पेट्रिवट्सले अनुबन्ध गरेको थियो। ५ खेल मात्रै खेलेका उनले ७ विकेट लिएका थिए।
"काठमाडौँमा इन्टर कलेज फुटसल हुँदै, विजेतालाई डेढलाखको टुर प्याकेज",काठमाडौँ : 'प्ले नेपाल'को आयोजनामा काठमाडौंमा इन्टर कलेज फुटसल प्रतियोगिता हुँदैछ । भदौ २७ गते हुने एकदिने फुटसल प्रतियोगितामा काठमाडौंका ३२ कलेज सहभगी हुँदैछन् । प्रतियोगितामा 'प्लस टु'देखि स्नात्तकोतर सम्मका विद्यार्थीले आफ्नो क्षमता देखाउन पाउनेछन् । विजेता टिमलाई एक लाख पचास हजार बराबरको टुर प्याकेज प्रदान गरिने आयोजकले बताएको छ । जसमा स्काइ बर्ड प्याराग्लाइडिङको तर्फबाट पाराग्लाइडिङ सहित काठमाडौँ पोखरा दुईतर्फी यातायात र खानेबस्ने सुविधा छ । यस्तै रनरअप टिमले ५० हजार बराबरको धुलिखेल जिपलाइनको प्याकेज प्राप्त गर्ने छन् । उत्कृष्ट गोलरक्षक र उत्कृष्ट खेलाडीलाई विशेष प्याकेज पुरस्कार रहेको प्रतियोगिता संयोजक प्रकाश बस्नेतले बताए । धन्यन्तरी फुटसल हाँडीगाँउमा हुने प्रतियोगिता प्ले नेपालले हरेक वर्ष गर्दैआएको फुटसलको पाँचौ संस्करण हो ।
सीपीएलको दोस्रो खेलमा सन्दीप म्यान अफ दी म्याच,वेस्ट इन्डिज : क्याराबिन प्रिमियर लिग (सीपीएल) यस सिजनको दोस्रो खेलमा नेपाली क्रिकेटर सन्दीप लामिछानेले उत्कृष्ट प्रदर्शन गरेका छन्। उत्कृष्ट बलिङ गरी टोलीलाई जित दिलाउन महत्वपूर्ण योगदान गरेका सन्दीप म्यान अफ दी म्याच बने। सन्दीप यस सिजन बार्बाडोस ट्रिडेन्समा आवद्ध भएका छन्। बार्बाडोस ट्रिडेन्सले बुधबार राति ( नेपाली समय बिहीबार बिहान) सेन्ट किट्स एण्ड नेभिज प्याट्रियटसँग प्रतिस्पर्धा गरेको थियो। ४ ओभर बलिङ गरेका सन्दीपले २२ रन दिएर ३ विकट लिए। ५औं ओभरमा बलिङमा आएका सन्दीपले ७ रन दिए। त्यसपछि ११औं ओभरमा आएर पुन ७ रन दिए। १३औं ओभरमा २ विकेट लिन सफल भए। १३औं ओभरको पहिलो बलमा सर्माह ब्रुकलाई क्याच आउट गराएका उनले ओभरको अन्तिम बलमा ४१ बलमा ६४ रन बनाएर खेलिरहेका लाउरी इभान्सलाई पनि क्याच आउट गराए। १५औं ओभरमा उनले प्याट्रियटका कप्तान कार्लोस ब्रेथवेटलाई एलबीडब्लू आउट गराई तेस्रो विकेट लिए। पहिलो खेलमा ४७ रनले पराजित बार्बाडोस ट्रिडेन्सले सीपीएलको यस सिजनमा पहिलो जित निकालेको छ। सेन्ट किट्स एण्ड नेभिज प्याट्रियटले टस जितेर बलिङ रोजेपछि पहिले ब्याटिङ गरेको बार्बाडोस ट्रिडेन्सले २० ओभरमा २ किवेट गुमाएर १८६ रन बनाएको थियो। १८७ रनको लक्ष्य पाएको प्याट्रियटले २० ओभरमा ९ विकेट गुमाएर १६८ रन बनाउन सक्यो। बार्बाडोस ट्रिडेन्सले १८ रनले खेल आफ्नो पक्षमा पार्यो। सबैभन्दा किफायती बलिङ गरी सबैभन्दा धेरै विकेट लिएका सन्दीप लामिछाने म्यान अफ दी म्याच बने। म्यान अफ दी म्याच भएपछि प्रतिक्रिया दिँदै सन्दीपले सबै साथीहरुको कडा योगदानका कारण जित सम्भव भएको बताए। गत सिजन सेन्ट किट्स एण्ड नेभिज प्याट्रियटबाट सीपीएल खेलेका उनले यो मैदान होमग्राउन्ड जस्तै लागेको प्रतिक्रिया दिए। गत सिजन पहिलो पटक सन्दीप क्याराबिन प्रिमियर लिगमा आवद्ध भएका थिए सेन्ट किट्स एन्ड नेभिस पेट्रिवट्सले अनुबन्ध गरेको थियो। ५ खेल मात्रै खेलेका उनले ७ विकेट लिएका थिए।
१६ वर्षमुनिका राष्ट्रिय फुटबल टोली जोर्डनतर्फ,"काठमाडौं : एएफसी यू१६ च्याम्पियनसिप छनोट प्रतियोगितामा सहभागिता जनाउन २३ खेलाडीसहित ३१ सदस्यीय नेपाली राष्ट्रिय फुटबल टोली बिहीबार जोर्डन प्रस्थान गरेको छ। सन् २०२० मा आयोजना हुने उक्त च्याम्पियनसिपको छनोट खेलमा नेपाल समूह ए मा रहेको छ। नेपालको समूहमा आयोजक जोर्डनसँगै कुवेत, ताजकिस्तान र श्रीलङ्का रहेका छन्। नेपालले यही भदौ २८ गते आयोजक जोर्डनसँग प्रतिस्पर्धा गर्दै प्रतियोगिताको उद्घाटन गर्नेछ। त्यस्तै नेपालले आफ्नो दोस्रो खेल भदौ ३० गते कुवेतसँग खेल्नेछ भने तेस्रो खेल असोज ३ गते ताजकिस्तानसँग र अन्तिम खेल असोज ५ गते श्रीलङ्कासँग खेल्नेछ। प्रतियोगिताको शीर्ष टोलीले दोस्रो चरणमा स्थान बनाउने छन् । नेपाली टोलीको गोलरक्षकमा मनोज दहाल, जेनियस केसी, पाथुङ हाङ नेम्वाङ छन् भने डिफेन्डरमा अजय चौधरी, अभिषेक वाइवा, जान लिम्बू, रोशन थापा, प्रज्ञान महर्जन, प्रमिश गुरुङ र आमीर हमिद छन्। त्यसैगरी मिडफिल्डरमा नितेश श्रेष्ठ, क्रिष्टल शाक्य, जन्मेजय धामी, विपीन तुम्सिङ मगर, मोहित गुरुङ, निराजन मल्ल, अनिल चौलागाई र निराजन खत्री छन्। स्ट्राइकरमा शशाङ्क बोहोरा, सुजन जिमी, कृष्ण अधिकारी यादव, कृष सापकोटा र दिपेश राई छन्।"
"दीपेश, रत्न, विकास र नवीन क्वार्टरफाइनलमा","काठमाडौं : एपीएफका दीपेश धामी, त्रिभुवन आर्मी क्लबका रत्नजित तामाङ, भोजपुरका विकास श्रेष्ठ र आर्मीका नवीन श्रेष्ठ नवौं पुष्पलाल स्मृति राष्ट्रिय ब्याडमिन्टन प्रतियोगिताको क्वार्टरफाइनलमा प्रवेश गरेका छन्। शीर्ष १६ वरीयताका खेलाडीबीच भएको पुरुष एकलको खेलमा रत्नले जीवन आचार्यलाई २१६, २११०, सुमन लिम्बूलाई २११०, २११३ र गौतम सिंह कठायतलाई १९२१, २१९, २११४ ले पराजित गरे। अर्को खेलमा जीवन आचार्यले सुमन लिम्बूलाई २११८, २४२२, गौतमसिंह कठायतलाई १५ २१, २११९, २११४ ले हराए। गौतम सिंहले सुमन लिम्बूलाई २११५, २११५ ले हराए। अर्को खेलमा दीपेश धामीले प्रफुल महर्जनलाई २११९, २१९ र इरफान अन्सारीलाई २११४, २११४ ले हराए। प्रफुल महर्जनले अन्सारीलाई २१११, २११५ ले पराजित गरे। विकास श्रेष्ठले विजित थापामगरलाई २११५, २१९, सुनील जोशीलाई २११७, २११४ ले हराए। अर्को खेलमा नवीन श्रेष्ठले रुकेश महर्जनलाई २११५, २११० ले हराए भने विष्णु कटुवालबाट वाकओभर पाए। महिला शीर्ष १२ तर्फको एकल खेलमा जेशिका गुरुङ, सुनैना मुखिया र अनुमाया राई क्वार्टरफाइनलमा पुगे। जेशिकाले शोभा गौचनलाई २१८, २११२, सीमा राजवंशीलाई २१ १८, २४२२ ले हराउँदै अन्तिम आठमा स्थान बनाइन्। सुनैनाले रञ्जना भट्टलाई २११९, २११४, अमिता गिरीलाई २११७, २२२० ले हराइन्। अनुमाया राईले मोरङकी नीता लम्साललाई २११७, २७२५, सीता राईलाई १९२१, २११७, २१ १२ ले पराजित गरिन्। महिला खुला एकलतर्फ मनीषा खड्का, पुष्पा शाही, सुष्मा श्रेष्ठ, निकिता लामा, प्रार्थना देउवा र सुन्दरी थारू अन्तिम आठमा पुगेका छन्। पुरुष युगलतर्फ विजित थापामगर र दीपेश धामीको जोडी, पविन लिनथेप र सुरोज महर्जनको जोडी, रियाज अन्सारी र इरफान अन्सारी तथा पूर्णबहादुर थापा र गौरव दाहालको जोडीले अन्तिम आठमा स्थान बनाए। पुरुष खुलातर्फ पविन लिनथेप, गोकुल जोरा र दिवस शंकर, अमृत चौधरी र देवराज राना, रियाज अन्सारी, ससिन डंगोल, सुजन श्रेष्ठ र प्रनिशसिंह ठकुरी, प्रियान्सु सिंह क्षेत्री, इन्द्र महता, पेम्बा शेर्पा र नीराजन देवकोटा, गौरव दाहाल र पूर्णबहादुर थापा तथा किरण विष्ट प्रिक्वार्टरफाइनलमा पुगेका छन्।"

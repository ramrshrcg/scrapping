शीर्षक,विवरण
अन्डा कताबाट फोड्ने ?,"कोही कम नभई सकेसम्म बढी भ्रष्टाचार र लुटको प्रतिस्पर्धा मात्र नेताहरूले गरिरहेको जनताले प्रत्यक्ष देखिरहेका छन्। भारतमा एक किलोग्राम चामलको मूल्य कति होला ? एक किलोग्राम गहुँको मूल्य कति होला ? एक किलोग्राम मकै वा जौको मूल्य कति होला ? तिनको मूल्य सुनेपछि हामी छक्क पर्ने छौं। किनभने, भारत सरकारको जनवितरण प्रणाली (पब्लिक डिस्ट्रिब्युसन सिस्टम) अन्तर्गत एक किलोग्राम चामलको मूल्य नेपाली पाँच रुपैयाँभन्दा पनि कम (४ रुपैयाँ ८० पैसा वा भारु तीन रुपैयाँ) पर्छ। राजधानी काठमाडौंको नयाँ बानेश्वरमा ३० किलोग्राम चामलको थोक मूल्य एक हजार पाँच सय रुपैयाँ अर्थात् प्रतिकेजी पचास रुपैयाँ रहेको छ। यी दुई मुलुकमा त्यहाँका गरिब, निम्नमध्यम र मध्यम वर्गका परिवारले खाने चामलको मूल्य दस गुना फरक छ। भारतमा रासन कार्डअनुसार पाँचजनाको परिवार छ भने प्रतिव्यक्ति पाँच किलोको दरले प्रतिमहिना २५ किलो चामल पाउँछन्। गहुँ प्रतिकिलो ३ रुपैयाँ २० पैसा (भारतीय २ रुपैयाँ), मकै, कोदो, जौ प्रतिकेजी १ रुपैयाँ ६० पैसा (भारतीय एक रुपैयाँ) मा पाइन्छ । तमिलनाडुकी मुख्यमन्त्री भएपछि जय ललिताले आठ वर्षअघि सन् २०११ मा तमिलनाडुका गरिब हुन् कि धनी हुन्, सबैलाई रासन कार्डअनुसार अरू सामानको मूल्य लिने तर चामल सित्तैमा दिने सरकारी वितरण प्रणाली लागू गरिन्। गरिब परिवारका स्कुले केटाकेटीलाई वर्षको तीन जोर युनिफर्म सित्तैमा दिने निर्णय गरिन्। गरिब परिवारलाई २ जोर बाख्रा वितरण गरिन्। जुनसुकै केटीको बिहे गर्दा चार ग्राम सुन राज्यले दिने व्यवस्था गरिन्। यसपछि उनी आमा अर्थात् तमिल भाषामा अम्मा नामले जनताका बीचमा सम्बोधित हुन थालिन् । उनी कम्युनिस्ट थिइनन्। प्रजातान्त्रिक समाजवादी पनि थिइनन्। तर, पुँजीवादी लोककल्याणवादी थिइन्। बिहारको प्रतिव्यक्ति आय ७५० अमेरिकी डलर र सम्पूर्ण भारतको सरदर प्रतिव्यक्ति आय २५०० डलर हुँदा नै तमिलनाडुको २७०० अमेरिकी डलर प्रतिव्यक्ति आय पुगेको थियो। तमिलनाडुको प्रान्तीय सरकारसँग कहाँबाट आयो यत्रो पैसा गरिब जनतालाई बाँड्न ? रक्सीको अन्तशुल्कबाट। दोहोरो मूल्य प्रणाली भारत स्वतन्त्र भएपछि सन् १९४७ देखि १९६७ को बीचमा २० वर्षसम्म लगातार अमेरिकी गहुँ आयात हुन्थ्यो। नेपाल, म्यानमार र अरू ठाउँबाट पनि भारतमा चामल आयात हुन्थ्यो। स्वतन्त्र भारतका सबै सरकारले आज पनि दोहोरो मूल्य प्रणाली ब्रिटिस राज्यकै पछिल्लो पालादेखि भारत स्वतन्त्र भएको ७२ वर्षसम्म लगातार चलाइरहे। जस्तो बालबालिका, घरपरिवारलाई चामल, गहुँ, चिनी (पब्लिक डिस्ट्रिब्युसन सिस्टम जनवितरण प्रणालीअन्तर्गत) सस्तो मूल्यमा रासन कार्डमा चिह्न लगाएर दिइन्छ। अर्कोतिर मिठाई बनाउन, होटल चलाउन खुला बजारमा जति किने पनि पाइन्छ। तर रासन कार्डको मूल्यभन्दा बजार भाउ महँगो हुन्छ। अनिकाल र सहकाल म सानै हुँदा हरेक वर्ष भारतमा भोकमरी भएको समाचार सुन्थें। ५६ वर्षको हुँदा ब्रिटिस राज्यमा सन् १९४३ मा बंगाल त्यससमय एउटै थियो र द्वितीय विश्वयुद्ध चलिरहेको थियो। बंगालमा ठूलो अनिकाल पयो भन्ने समाचार सुन्दा आज कैयन्लाई पत्यार लाग्दैन होला। त्यसबेला बंगालमा कमसेकम ३० देखि ५० लाख मानिस भोक, अनिकाल र अनिकालका कारण उब्जेका कुपोषण र रोगहरूले मरेका थिए। म्यानमार (बर्मा) त्यस समय जापानको कब्जामा थियो। भारतको सुदूरपूर्वी सीमासम्म जापानी सेना पुगिसकेका थिए। छिमेकी देशका नेताहरू असल क्रान्तिपछि झन् असल क्रान्ति गर्छन्। देश र जनतालाई समृद्ध पार्छन्। हाम्रा नेताहरू भने भ्रष्टाचारका प्रतिक्रान्तिहरू गरेर देशलाई हरितन्नम पार्छन् । बर्माबाट पनि सस्तो चामल आउन पाउँदैनथ्यो। भारतमा उत्पादन भएका चामलमध्ये एक खण्ड युद्धरत ब्रिटिस सेनाका लागि आपूर्ति गर्न सञ्चित हुन्थ्यो। ब्रिटिस औपनिवेशिक शासनले भारतका सारा साधनस्रोत द्वितीय विश्वयुद्धमा खर्च गरिराखेको थियो। तर, विदेशबाट भारतमा अन्न चामल र खाद्यान्न झिकाउन भने पहल र लगानी गरिएको थिएन । भारत स्वतन्त्र भएयता पनि हरेक वर्षजस्तो अन्नको हाहाकार हुन्थ्यो। तर अमेरिकाबाट ठूला पानीजहाजहरूमा लाखौं टन गहुँ हरेक वर्ष आयात हुन थाल्यो । थोरै खाए धेरै बाँचिन्छ त्यसताका काशी (वाराणसी) का हिन्दी दैनिकहरूमा पढेको थिएँ पुच्छर नभएका सेता मुसा (गिनिपिग्स) लाई दुई समूह बनाई एक समूहलाई जति मन लाग्छ खान दिने र उत्तिनै संख्याको अर्को समूहलाई नियन्त्रित खाना दिइन्थ्यो। तर ती गिनिपिग्स जसलाई नियन्त्रित मात्रामा खान दिइयो, तिनीहरूको सरदर आयु लामो हुन्थ्यो। जति मन लाग्छ खानेहरूको सरदर उमेर कम हुन्थ्यो। कहिले यस्ता समाचार पनि पढ्थें दुई सय वर्षअघि फ्रान्समा गरिब मान्छेहरू खान नपाएर मर्दथे। तर आज फ्रान्समा मान्छेहरू बढी खाएर मर्दैछन् । स्कुले जीवनमा भारतीय पत्रपत्रिकामा छापिएका यस्ता समाचार मलाई प्रायोजितजस्ता लाग्थे जनता किफायत गरेर अन्न उपयोग गरून्। तर धेरै पछि हिजोआज बल्ल बुझ्दै छु यो वैज्ञानिक सत्य रहेछ। बढ्ने उमेर खुब भए २५ वर्षसम्म जति खाए पनि त्यसपछि जति कम खाए उति शारीरिक स्वास्थ्यका लागि राम्रो हुन्छ । छिमेकमा अनिकालबाट सहकाल विगतमा हाम्रो माटोसँग जोडिएका दुई विशाल देश कुनै बेला हरेक वर्ष भोकमरीले पीडित हुन्थे। तर दुवै छिमेकी भारत र चीन आज अन्नको निर्यातकर्ता हुन पुगेका छन्। के भयो त ती देशमा ? देशको मुक्ति र स्वतन्त्रताको क्रान्तिपछि हरित क्रान्ति (ग्रिन रेभोलुसन) भयो। चीन र भारतमा नयाँनयाँ प्रजातिका धान, गहुँ र अरू खाद्यान्नका बीउवीजन लगाउन थालियो। मलखाद, सिँचाइ, खेतीको यान्त्रिकरण, कृषक र कृषिमैत्री जोडतोडले अपनाउन थालियो। किसानलाई ऋण सुविधा दिन थालियो। धेरै मासु दिने पशुपालनमा जोड दिन थालियो। धेरै दूध दिने उन्नत जातका गाईभैंसीका प्रजाति पालनमा जोड दिन थालियो । अर्कोतिर मानव संसाधन, शिक्षा, उच्च शिक्षा, वैज्ञानिक र आधुनिक विषयका ज्ञान बढाउन सुलभ पारियो। विद्युत्, सडक, स्वास्थ्य, सिँचाइ, नहर इत्यादि पूर्वाधारको जगमा तीव्र औद्योगीकरणको पूर्वाधार पनि खडा गरियो। हाम्रा छिमेकी देशहरूमा राजनीतिक क्रान्तिपछि अनेकौं क्रान्ति कृषिमा हरियो वा हरित क्रान्ति, दूध घ्यु, मख्खनको छेलोखेलो हुने सेतो वा श्वेत क्रान्ति, ऊर्जा क्रान्तिहरू राजनीतिक क्रान्तिपछि सम्पन्न भए। तर नेपालमा के भयो र आज के छ ? हामी सबैलाई थाहा छ यहाँ एक सय चारबर्से जहानियाँ राणाशासन २००७ सालको क्रान्तिले फाल्यो। १० वर्षपछि नै २०१७ सालको प्रतिक्रान्तिले प्रजातन्त्र फाल्यो र ३० वर्षसम्म संसदीय प्रजातन्त्र, वाक् स्वतन्त्रता, प्रेस स्वतन्त्रतालाई नियन्त्रणमा राख्यो । फेरि २०४६ को प्रथम जनआन्दोलनले संसदीय प्रजातन्त्र र जनताद्वारा सम्पूर्ण रूपले प्रत्यक्ष निर्वाचित प्रतिनिधिसभा स्थापित गयो। तर, विदेशी आ श्रय र विदेशी आधारभूमि प्रदान गरी १० वर्ष लामो हत्या, हिंसा र प्रतिहिंसाको प्रचण्ड ताण्डव मच्चाई २०४७ को संविधान पनि समाप्त पारियो। आज देशमा वर्णसंकर संविधान र वर्णसंकर संसद् छ। यसका नेताहरूले आफ्ना लागि राजस्व लुट, भ्रष्टाचारको भागबन्डा गरी देश र जनतालाई केही दिन सकिरहेका छैनन्। वर्णसंकरतन्त्र र भ्रष्टाचारका गुलिभर र लिलिपुट हरूमा सैद्धान्तिक विवाद सुन्दा हाँसो लाग्छ। त्यो कथामा अन्डा एक टुप्पोबाट फोडेर खाने कि अर्को टुप्पोबाट फोडेर खाने भनी लिलिपुटहरूमा भयानक मतभेद र युद्ध भएको सम्झना गराउँछ । जनताको बहुदलीय जनवादको प्रतिस्पर्धात्मक निर्वाचनको कुरा त दिल्लीमा भएको बाह्रबुँदे र प्रचण्ड, सुशील कोइराला र विजय गच्छदारसँग मिलेर एमालेका नेताले यो वर्णसंकर संविधान बनाउँदै परित्याग गरिसके। अब कोही कम नभई सकेसम्म बढी भ्रष्टाचार र लुटको प्रतिस्पर्धा मात्र देशका नेताहरूले गरिरहेको जनताले प्रत्यक्ष देखिरहेका छन्। छिमेकी देशका नेताहरू असल क्रान्तिपछि झन् असल क्रान्ति गर्छन्। देश र जनतालाई समृद्ध पार्छन्। हामीकहाँ भने भ्रष्टाचारका प्रतिक्रान्तिहरूले कुनै बेला छिमेक देशसरह जीवनस्तर र प्रतिव्यक्ति आयबाट झरेर अन्न चामल निर्यातकबाट अन्न मात्र होइन, सबै कुरोको आयातकर्ता हुँदै आएका छौं। हाम्रा शासकहरूले एउटै काम निरन्तर बढाउँदै लगे। त्यो हो काम गर्ने युवायुवतीलाई विदेश निर्यात। उनीहरूबाट वार्षिक आम्दानीको ठूलो हिस्सास्वरूप रेमिटेन्स हात पारिरहेका छौं र त्यही रेमिटेन्समा सम्पन्नताको अनुभूत गरिरहेका छौं ।"
राजा महेन्द्रको लिगेसी,"मुलुक संघीय धर्मनिरपेक्ष गणतान्त्रिक राष्ट्रमा रूपान्तरण भएपछि महेन्द्रको राष्ट्रवादको महिमा गाउन थालिएको छ। राजा महेन्द्र जीवित रहेका भए तिनी एक सय वर्षका हुने थिए। पृथ्वीनारायण शाहले देशको एकीकरण गरेर इतिहासमा आफ्नो स्थान सुरक्षित तुल्याए। महेन्द्रको कार्यकाललाई सिंहावलोकन गर्ने हो भने लोकप्रिय तथा देशलाई आधुनिकीकरण गर्ने राजाका रूपमा आफ्नो नाम इतिहासमा सुरक्षित राख्ने तिनको अभिलाषा रहेको प्रस्ट हुन्छ। करिब १७ वर्षको शासनकालमा तिनले धेरै परीक्षण गरे। राजाले उठाएका पहलकदमको आलोचना निषेधित थियो पञ्चायत कालको तीन दशक लामो कालखण्डभरि। पहिलो जनआन्दोलनपछि पञ्चायत कालखण्ड कालरात्रि रह्यो अनि पञ्चायतका प्रवद्र्धक राजा भिलियन। तिनले गरेका कामको सिंहावलोकन गर्ने कार्य प्रजातन्त्रको पुनस्र्थापनापछि हुँदै भएन। दोस्रो जनआन्दोलनपछिका दिनहरूमा पुनः राजा महेन्द्रको स्मरण हुन थालेको छ। विगतमा तिनलाई सत्तोसराप गर्नेहरूमध्ये कति प्रशंसकमा परिणत भएका छन्। मुलुक संघीय धर्मनिरपेक्ष गणतान्त्रिक राष्ट्रमा रूपान्तरण भएपछि महेन्द्रको राष्ट्रवादको महिमा गाउन थालिएको छ। तिनलाई दूरदृष्टि भएको शासकका रूपमा प्रस्तुत गर्न थालिएको छ। यस आलेखमा राजाले थालेका केही प्रतिनिधि परीक्षण जसले निरन्तरता पाएका छन्, तिनलाई पस्केको छु। रीतिथिति तथा शब्दाबलीको प्रयोग शाहवंशीय राजाहरूको उपस्थितिमा विशेष समारोहहरू हुने गथ्र्यो खासगरी चाडपर्वका दिनमा। किनकि राजा धर्मको रक्षक भएको प्रमाणित गर्नु थियो। राजा महेन्द्रले त्यस्ता कार्यलाई निरन्तरता दिए। तिनका मन्दिर तथा जात्रा र पर्वहरूमा सहभागी हुने सवारीहरू हुँदा जतिसुकै भीड भए पनि अथवा उपत्यकाको साँघुरो सडकमा केहीबेर यातायातका साधन रोकेर सवारी चलाउने प्रथा थियो। सवारी हुँदा जनसाधारण सडककिनारामा उभिनेमध्ये कतिले जयजयकार पनि गर्थे। राजाले सरकार लाई मेरो सरकार भनेर सम्बोधन गर्थे चाहे त्यस्ता सरकार तिनको प्रत्यक्ष नेतृत्वमा गठन भएको होस् अथबा तिनले चयन गरेको राजनीतिक दलका नेताको नेतृत्वमा। अघिल्लो दिनसम्म भन्दै गरेको मेरो सरकारको विघटन गर्न भने तिनलाई समय लाग्दैनथ्यो। सरकारको गठन तथा विघटन प्रक्रियाले निरन्तरता पायो, चाहे त्यो पाँच वर्षका निमित्त गठित संसद्मा दुईतिहाइ बहुमत पाएको सरकार होस् अथवा तिनकै चाहनामा निर्मित पञ्चायती पद्धतिअनुरूप गठन भएका नै किन नहुन्। राजदरबारस्थित सचिवालयको नामअगाडि स्वकीय थपिने परम्परा तिनले थाले। राणाशासनको पतन तथा प्रजातन्त्र स्थापनादेखि प्रचलनमा आएको तराई भनेर सम्बोधन गर्ने शब्दलाई राणाकालीन हजुर द्वारा विस्थापित गराए। हेक्का रहोस्, राजा त्रिभुवनलाई तपाईं भनेर सम्बोधन गरिन्थ्यो। २००७ पछिका कालखण्डमा राजदरबारका निमित्त प्रयोजन गरिने शब्दावलीको पंक्ति लामै छ। सर्वसाधारणले त्यस्ता शब्द प्रयोग गर्दैनथे। अनेक कारणमध्ये एउटा त्यस्ता शब्द सामन्ती सस्कारसँग गाँसिएकाले हो। वर्तमान कालखण्डमा भने त्यस्ता शब्दको प्रयोजन व्यापक हुन थालेको छ। हजुर, सवारी तथा स्वकीय सचिवालय अत्यधिक प्रयोजनमा आए पनि हालसम्म मौसुफ शब्द भने प्रयोजनमा आइसकेको छैन। राज भ्रमण पैंतीस वर्ष पुग्दा सत्ताको बागडोर सम्हालेका राजा महेन्द्रलाई प्रजातान्त्रिक प्रणाली खासगरी बहुदलीय संसदीय व्यवस्थाप्रति युवराजाधिराज हुँदादेखि नै वितृष्णा थियो। त्यस्तो राजनीतिक व्यवस्थामा राजाको भूमिका न्यून हुने भएकाले इतिहास रच्ने महत्त्वाकांक्षा भएका राजाका निमित्त सायद स्वीकार्य थिएन। तिनका निमित्त आशय बुझेर कार्य सम्पादन गर्ने योग्य आज्ञापालकको भने ठूलै जरुरत थियो। त्यस्ता व्यक्तिको खोजीमा तिनी निरन्तर जुटिरहे। तिनले छनोट गरेर चयन गरेका व्यक्तिमध्ये काबिलहरू टिक्थे भने अन्यलाई फाल्न तिनलाई समय लाग्दैनथ्यो। सरकारको गठन तथा विघटन प्रक्रियाले निरन्तरता पायो, चाहे त्यो पाँच वर्षका निमित्त गठित संसद्मा दुईतिहाइ बहुमत पाएको सरकार होस् अथवा तिनकै चाहनामा निर्मित पञ्चायती पद्धतिअनुरूप गठन भएका नै किन नहुन्। यातायात अभावमा पिल्सिएका मुलुकको अन्तरकुन्तर स्थानको भ्रमण थाले तिनले सिंहासन सम्हालेलगत्तै। त्यस्ता भ्रमणहरूको प्रमुख चार प्रयोजन थिए : १ प्रत्यक्ष जनसम्पर्कमा पुगेर लोकप्रियता कमाउने, २ विकास निर्माण कार्यको अवलोकन तथा नयाँ आयोजनाको पहिचान, ३ राजनीतिक दलहरूको स्थानीय तहमा भएको प्रभावको आकलन तथा ४ राजनीतिक दलमा सहभागिता जनाई नसकेका तथा दलमा क्रियाशील भूमिका नपाएका योग्य व्यक्तिको पहिचान। राजाको स्वदेश भ्रमण हुँदा स्थानीय स्तरमा स्वागत कार्यक्रम धुमधामसँग मनाइने प्रचलन थियो। अनि स्थानीय तहका ठूलाठालु, राजनीतिक नेताकार्यकर्ता, शिक्षित व्यक्तिहरू तथा राजाका आफूलाई बफादार सम्झनेहरूको बाहुल्य हुने गर्दथ्यो। वैदेशिक भ्रमण राजगद्दी सम्हालेपछिका दिनहरूमा राजा महेन्द्र विदेश भ्रमण गर्न थाले। शीतयुद्ध चुलिएको त्यस कालखण्डमा तिनले असंलग्न राष्ट्र सम्मेलनहरूमा नेपाली प्रतिनिधिमण्डलको नेतृत्व गरे। संयुक्त राष्ट्रसघको महासभामा सहभागी भए। एसिया, युरोप, अमरिकी मुलुकहरूको मात्र होइन, अफ्रिकी राष्ट्रको पनि भ्रमण गरे। राजकीय भ्रमणको उद्देश्य भने स्पष्ट हुने गथ्र्यो १ मुलुकको पहिचान स्थापित गर्नु, २ वैदेशिक सहयोग जुटाउनु तथा ३ विश्व नेताहरूसँग व्यक्तिगत तथा मैत्री सम्बन्ध स्थापना गर्नु। तिनको शासनकालमा विश्वका थुप्रै नेताहरूले नेपाल भ्रमण गरे। फलस्वरूप विश्व राजनीतिक मानचित्रमा मुलुकले स्थान पायो। वैदेशिक सहयोग रकमहरू जुटे तथा भारतको छत्रछायाबाट राष्ट्र उम्किन सक्यो। राजाले गर्ने सहयोगी छनोट आफ्नो सत्रबर्से शासनकालमा राजा महेन्द्रले विभिन्न व्यक्तिहरू जस्तै राणाकालमा स्थापित, आफ्ना नातागोता तथा आफूप्रति बफादार (समर्पित) बाट शासन गरे। अपवाद त केवल १८ महिना लामो नेपाली कांग्रेसले संसद्मा दुईतिहाइ बहुमत प्राप्त गरेको विश्वेश्वरप्रसाद कोइराला (बीपी) को नेतृत्वको सरकार मात्र हो। १ पुस २०१७ सालका दिन सत्ता हत्याएपछि आफ्नो नेतृत्वमा गठित सरकारमा चयन हुने कांग्रेसका तीन पूर्वमहासचिव ( डा तुलसी गिरी, विश्वबन्धु थापा तथा ऋषिकेश शाह) लाई राजाले लामै अवधिसम्म सम्पर्कमा राखेर परीक्षण गरी दक्ष तथा आफूप्रति निष्ठावान् छन् भन्ने विश्वास भएपछि मात्र चयन गरेका थिए। तीबाहेकका दुई व्यक्ति सूर्यबहादुर थापा तथा अनिरुद्रप्रसाद सिंह पनि विगतमा राजाले नियालेका व्यक्ति नै थिए। आफ्नो प्रयोजन सकिएपछि राजाले ऋषिकेश शाह तथा अनिरुद्रप्रसादलाई बिदाइ गरे। तिनले गोरखा परिषद्का दुई नेताहरू रणधीर सुब्बा तथा प्रकाशचन्द ठाकुरलाई राजनीतिक जिम्मेवारी सुम्पेनन्। शैक्षिक तथा वैदेशिक सम्बन्ध विस्तारमा उनीहरूलाई प्रयोग गरे। दक्ष तथा सबल प्रशासनिक संरचना अभावमा राजनीतिक परिपाटी लँगडो हुने भएकाले तिनले सचिवहरूको चयन गर्दा सेना, प्रशासन, प्राज्ञिक तथा प्राविधिक क्षेत्रहरूमा स्थापित भएका व्यक्तिलाई चुनीचुनी नियुक्त गरेका थिए। तीमध्ये सेनाबाट अवकाशप्राप्त पद्मबहादुर खत्री तथा क्षेत्रविक्रम राणा, प्रशासनतर्फबाट कुलशेखर शर्मा तथा प्रधुम्नलाल राजभन्डारी, प्राज्ञिकबाट यदुनाथ खनाल, डा यादवप्रसाद पन्त तथा प्राविधिक बाट कृष्ण बम मल्ल (कृषि) तथा भेषबहादुर थापा (अर्थशास्त्री) लाई चयन गरे। सचिवहरूलाई मन्त्रीहरूको आदेश कानुनविपरीत भए अवज्ञा गर्नु भन्ने आदेश दिने राजाले मन्त्री तथा सचिवबीचको सम्बन्ध सन्तुलित गर्ने कार्य भने आफैंले गरेका थिए। दौडाहा, बडाहाकिम, अञ्चलाधीश, पञ्चायत विकास अधिकृत, भूमिसुधार अधिकृत तथा प्रमुख जिल्ला अधिकारी हुँदै पाएको अवसरहरूको राजेच्छामुताबिक कार्यान्वयन गर्ने दक्ष व्यक्तिहरू प्रधानमन्त्री, मन्त्री, योजना आयोगका सदस्य, गाउँफर्क राष्ट्रिय अभियान सदस्यदेखि सचिव भएर नाम कमाउनेहरूको पंक्ति लामो छ। तीमध्ये अधिकांशको राजासँग पूर्व सम्बन्ध तथा नातागोता थिएन। अनि त्यसरी राजा महेन्द्रबाट चयन गरिएका कतिपय व्यक्तिहरू जीवनको अन्तिम अवस्थासम्म पनि राष्ट्रिय आवश्यकताअनुरूपका विभिन्न कालखण्डका विभिन्न ताप्काका राजनीतिक वृत्तको अनुरोधमा कार्यरत रहे, रहँदै आएका छन्। लोकप्रियताको भोक लोकप्रियता कमाउने अभिलाषाका निमित्त राजा महेन्द्रले उठाएका तीन प्रमुख पहलकदममध्ये १ पञ्चायत प्रणाली, २ आफ्नै स्रोत तथा साधनले पूर्वपश्चिम राजमार्ग निर्माण तथा ३ भूमिसुधार कार्यक्रमसँगै सुरु गरिएको अनिवार्य बचत संकलनलाई उदाहरणका रूपमा लिन सकिन्छ। राजाको सक्रिय नेतृत्वमा सञ्चालन हुने पञ्चायत प्रणालीको सुरुवात गाउँघरलाई सशक्तीकरण गरेर जगैदेखि प्रजातान्त्रिक प्रणालीअनुसार अघि बढ्ने अवधारणा सारिएको थियो, राजाको नेतृत्वमा जनताले वास्तविक प्रजातान्त्रिक प्रणालीअन्तर्गत विकास गर्छन् भन्ने अवधारणाअनुसार। त्यसै प्रयोजनमा मुलुकलाई चार हजार ग्राम तथा नगर पञ्चायत, ७५ जिल्ला तथा १४ अञ्चलमा विभाजन गरियो। विकेन्द्रीकरणका धेरै अभ्यास पनि गरिए तर शक्ति राजामा निहित तुल्याउने हेतुलाई भने कहिल्यैे पनि सम्झौता गरिएन। फलस्वरूप विकेन्द्रीकरणका सबै अभ्यास केन्द्रीकृत भए, जगैदेखिको प्रजातान्त्रिक प्रणाली सुरुदेखि अन्त्यसम्म दरबारको इशाराअनुरूप कार्य गर्ने केन्द्रदेखि वडासम्मको सञ्जाल संगठन। जीवनको अन्तिम कालखण्डमा तिनलाई पञ्चायत प्रणालीमा आधारभूत परिवर्तन गर्ने इच्छा थियो। त्यसै प्रयोजनका निमित अन्तिम दिन डियालो बंगला पुगेको विवरण न्याय, कानुन, गृह पञ्चायतमन्त्री शम्भुप्रसाद ज्ञवाली, विश्वबन्धु थापा तथा नवराज सुवेदीले गराएका थिए। अन्य दुई परीक्षण तिनले समय घर्किनुअघि नै परिमार्जन गरे पूर्वपश्चिम राजमार्ग वैदेशिक सहयोगमा निर्माण गरिएको हो भन्न थाले व्यापक हिनामिना हुन थालेपछि। माथि केही प्रतिनिधि उदाहरण प्रस्तुत गरिएको छ। राजा महेन्द्रको देहावसान भएको पाँच दशक हुन लागिसकेको छ। तिनले आफ्नो प्रत्यक्ष नेतृत्वमा शासन गर्न निर्माण गरेको पञ्चायतको अवशान भएको पनि तीन दशक बित्न लागिसकेको मात्र होइन, राष्ट्र गणतान्त्रिक भएको पनि दशक नाघिसक्यो। घरआँगनमा सिंहदरबार निर्माण गर्ने कार्यको थालनी भएको पनि दुई वर्ष पुगिसकेको छ। यही परिप्रेक्ष्यमा राजा महेन्द्र लिगेसी (बपौती) ले कुन क्षेत्र तथा कार्यले समकालीन नेपालमा निरन्तरता पाएछन्, त्यो फैलाउने कार्य पाठकमा छोड्दा पूर्वाग्रहपीडित नहुने पंक्तिकारको विश्वास छ। राजा त्रिभुवन र एरिका ल्युकट्याग राजाजस्तै हाम्रा नेता राजा महेन्द्रलाई कसरी सम्झने ?"
नेपाली राजनीतिको प्रधान बिम्ब,"नेपाली कांग्रेस लोकतान्त्रिक आन्दोलनको नेतृत्वकर्ता मात्र नभई राष्ट्र र जनतामाथि आइपरेका संकट समाधान गर्दै आएको ऐतिहासिक पार्टी हो। मुलुक यतिबेला संघीयता र पुनर्जागरणको युगमा छ। यो युगको शासन सत्ता चलाउने चाबी नेकपा कम्युनिस्ट पार्टीको हातमा छ। प्रायः सत्ताको मियोमा रहँदै आएको कांग्रेस प्रतिपक्षको भूमिकामा छ। यसले आजसम्म खेलेको राजनीतिक भूमिकालाई पनि नेपाली जनताले नजिकबाट नियालिरहेका छन्। सत्ता सञ्चालन गरिरहेको नेकपाका गतिविधि र कामकारबाहीलाई पनि जनताले नजिकबाट हेरिरहेका छन्। यतिबेला राजनीतिक खम्बाका रूपमा स्थापित छन् कांग्रेस र नेकपा। कांग्रेसले आफ्नो मार्गदर्शनको मूल गुरुमन्त्र बीपीवाद र प्रजातान्त्रिक समाजवादलाई मान्छ भने कम्युनिस्ट पार्टीले माक्र्सवाद, लेलिनवाद हुँदै अन्तिम गन्तव्य साम्यवादलाई मान्छ। लोकतान्त्रिक समाजवाद वा सामाजिक लोकतन्त्र उन्नाईसौं शताब्दीको अन्त्यतिर समाजवादी आन्दोलनले सिर्जना गरेको राजनीतिक विचारधारा हो। परम्परागतरूपमा समाजवाद भनेको पुँजीवाद र पुँजीवादी व्यवस्थाको अन्त्य गर्नु नै हो। माक्र्सले पुँजीवादलाई समाजवादले प्रतिस्थापन गर्नु नै सामाजिक लोकतन्त्र हो भनेका छन् भने सामाजिक लोकतन्त्रको अवधारणाअनुसार पुँजीवादलाई लोकतान्त्रिक मूल्य पद्धतिअनुरूप राज्य नियमन गरी सामाजिकआर्थिक सुधार गर्दै अगाडि बढ्नुका साथै पुँजीवादी व्यवस्थाले निर्माण गरेका विभेदपूर्ण अवस्थाको अन्त्य गर्नु समाजवाद हो। यसको सुरुवात सन् १७८९ फ्रान्सेली राज्यक्रान्तिले मार्गप्रशस्त गरेको विचारधारा राजाको इच्छालाई भन्दा समाजको चाहनालाई सम्बोधन गर्नुपर्छ भन्ने हो। यसको अर्को आधार भनेको युरोपेली औद्योगिक क्रान्ति पनि हो। जसको ध्येय श्रमजीवी वर्गको भूमिकालाई मान्यता दिनु र उनीहरूको अधिकारको सम्मान गर्नु पनि हो। यसरी सुरुवाती अवस्थामा माक्र्सवादको समाजवादी अवधारणा औद्योगिक क्रान्तिसँगै विकास भएको पाइन्छ भने औद्योगीकरणले निम्त्याएको असामनतालाई सम्बोधन गर्नु नै माक्र्सवादी समाजवादको अवधारणा मान्न सकिन्छ। अर्को बीपीवाद वा प्रजातान्त्रिक समाजवादको अवधारण हो। नेपालमा लोकतान्त्रिक समाजवादका प्रणेता एवं चिन्तक महामानव बीपी कोइराला हुन्। यिनले सन् १९५० को दशकमा राजनीतिक, आर्थिक, अवधारणाको विकास गरेका हुन्। नेपालको सन्दर्भमा प्रजातान्त्रिक समाजवादको दर्शन पश्चिमा चिन्तकहरू विशेषगरी हेरल्ड जे लास्की एवं भारतीय समाजवादी आन्दोलनबाट प्रभावित भएर आएको पाइन्छ। तर सन् ९० दशकको पूर्वाद्र्धमा समाजवादी धारको रूपमा चिनिने सोभियत युनियनको विघटनपछि यसको सान्दर्भिकतामा केही प्रश्न उठेको थियो। जसका कारणले नवउदारवाद र खुलाबजार नीति केही समयसम्म लोकप्रिय हुँदै गए। एक्काईसौं शताब्दीको पहिलो दशकमा नै नवउदारवादी अर्थतन्त्रले विश्वव्यापी निम्त्याएको संकटले प्रजातान्त्रिक समाजवादको आवश्यकतालाई नेपालजस्ता कैयन् विकसित देशले महत्त्वका साथ अवलम्बन गरेको पाइन्छ। कांग्रेसले २०१२ सालदेखि प्रजातान्त्रिक समाजवाद पार्टीको मेरुदण्ड नीतिका रूपमा अवलम्बन गरेको पाइन्छ। नेपालको संविधानले पनि लोकतान्त्रिक मूल्य र मान्यतामा आधारित समाजवादप्रति प्रतिबद्ध रही समृद्ध राष्ट्र निर्माण गर्ने लक्ष्य लिएको छ। कांग्रेसले प्रजातान्त्रिक पद्धतिबाट समाजवादी अर्थव्यवस्थाको स्थापना गर्दै समान अवसर र समान स्वतन्त्रता निर्माण गर्ने लक्ष्य प्रजातान्त्रिक समाजवादबाटै प्राप्त हुन्छ भन्ने नीति लिएको छ। समाजवादको विशेषतामा राज्य, विकेन्द्रित शासन पद्धति, लोकतान्त्रिक मूल्य पद्धति, सामाजिक न्याय र आर्थिक समानता (अवसर र वितरण), पुँजी विकास र त्यसको न्यायोचित वितरण, कानुनी राज्य र शक्ति पृथकीकरण, स्वतन्त्र न्यायपालिका, प्रेस स्वतन्त्रता, आवधिक निर्वाचन र बहुलवाद आदि लोकतान्त्रिक समाजवादको आधार हुन्। लोकतान्त्रिक समाजवाद भनेको लोकतान्त्रिक मूल्य पद्धतिमा आधारित गरिबलाई न्यायोचित विकास गर्दै लैजाने, राजनीतिक, आर्थिक व्यवस्था हो। बीपीका अनुसार लोकतान्त्रिक समाजवादका दुइटा पोया हुन्छन्। राजनीतिक रूपमा लोकतन्त्र हो भने आर्थिक रूपमा गरिबीको अन्त्य नै हो। यसका निम्ति राज्यले प्रत्यक्ष करको दायरा फराकिलो बनाउनुपर्छ। जति मान्छेले आम्दानी गर्दै जान्छ त्यति बढी व्यक्तिले कर दिनुपर्छ। त्यसबापत आएको रकम गरिब जनताको जीवनस्तर उकास्न खर्च गर्नुपर्छ भने परोक्षलगायत मूल्य अभिवृद्धिकरणलाई न्यूनीकरण गर्दै जानु हो। यसो गर्न सकेमा धनी र गरिबबीचको खाडल कम हुँदै जान्छ। मूलभूत रूपमा राजनीतिक स्वतन्त्रता र आर्थिक समानता हुनु नै लोकतान्त्रिक समाजवाद हो। बीपीले योजना बनाउँदा हलो जोतेको किसानको तस्बिर हेरेर बनाउनुपर्छ भन्ने परिकल्पनाका साथ हरेक नेपालीलाई एउटा बस्ने घर, एउटा दुहुनो गाई, एक हल गोरुका साथै कोही खाना नपाएर, औषधोपचार नपाएर मर्न नपरोस् भन्ने सोच राखी समाजवादी चिन्तनबाट नेपाली समाजलाई रूपान्तरण गर्न प्रजातान्त्रिक समाजवादको आफ्नै नेपाली माटोमा सुहाउँदो व्याख्या गरेका हुन्। बीपीको विचारमा उत्पादनमा वृद्धि गर्नुपर्छ। एक गिलास दूध, चम्चाचम्चामा बाँडेर काम दिँदैन। त्यसैले आजको लोकतान्त्रिक समाजवादमा आर्थिक समृद्धि र विकास गर्नु नै हो। कृषि क्रान्ति, औद्योगिक क्रान्ति, पर्यटन, ऊर्जा, जलस्रोत, रोजगार, यातायात तथा सञ्चार, मानवीय संसाधनकोे विकास गरी उत्पादनमा वृद्धि गर्नुपर्छ। प्राकृतिक स्रोतसाधनको अधिकतम उपयोग गर्न निजी र सरकारी दुवै क्षेत्रको योगदानको आवश्यकता छ। सारांशमा भन्ने हो भने बीपीको प्रजातान्त्रिक समाजवाद, गान्धीवाद, माक्र्सवाद, यथार्थवादको सम्मिश्रण नै हो। नेपाली राजनीतिको मुख्य बिम्ब प्रजातान्त्रिक विचारधारा बोक्ने कांग्रेस हो भन्नेमा दुईमत रहेन। कांग्रेस धेरैपटक सत्ताको मियो पनि बन्यो। यसर्थ नेपालको इतिहासमा लोकतान्त्रिक समाजवादको अभ्यास फलदायी रूपमा २०१५ सालदेखि पहिलो जननिर्वाचित प्रधानमन्त्री बीपीको सरकारले समाजवाद स्थापनाका लागि भूमि, प्रशासनिक र कर सुधारका नीति तथा कार्यक्रम ल्याएको थियो। जुन नीतिले व्यक्तिगत स्वतन्त्रता, आर्थिक कल्याणकारिता र सामाजिक समतालाई सुनिश्चित गर्ने प्रतिबद्धताको रूपमा लिएको थियो। भूमिसम्बन्धी ऐन २०१४ र विर्ता उन्मूलन २०१६ ल्याई क्रान्तिकारी भूमिसुधार योजना ल्याएर जमिन कसको जोत्नेको, घर कसको पोत्नेको भनी नेपालको इतिहासमा मजदुर, किसान, गरिबका पक्षमा अनुभूति दिलाउन सफल भएका थिए। लोकतन्त्रको प्राप्तिपछि गिरिजाप्रसाद कोइराला, कृष्णप्रसाद भट्टराई, शेरबहादुर देउवा, सुशील कोइराला सबैले ऐतिहासिक भूमिका निर्वाह गर्दै समाजवादमा उदारीकरणको नीति अवलम्बन गरेको पाइन्छ। यस्तै गिरिजाबाबुले शान्तिमा रूपान्तरण, सुशील नेतृत्वमा संविधान घोषणा र देउवाको नेतृत्वमा तीनै तहको निर्वाचन भयो। संघीयता कार्यान्वयनको ऐतिहासिक सफलता यही कारण सम्भव भएको हो। अर्कोतर्फ नेपाल कम्युनिस्टको पहिलोपटक नेपालमा सत्ता सञ्चालन स्थिति हेर्दा २०५१ सालको मध्यवधि निर्वाचनपछि एमाले पहिलो दल भई अल्पमतको सरकार बनाउन सफल भयो। आफ्नो गाउँ, आफैं बनाऔं भन्ने नारासहित जनप्रचलित कार्यक्रम पनि ल्याएको थियो भने २०६४ मा कम्युनिस्ट पार्टीका चारवटा प्रधानमन्त्री भए तर कसैले संविधानसभाबाट संविधान दिन सकेनन्। केपी ओलीको नेतृत्वमा प्रचण्ड बहुमतको बलियो सरकार र समृद्ध नेपाल, सुखी नेपालीको मीठो नारा छ। तर यो सरकारको बाटो साम्यवादको हो कि ? संविधान निर्दिष्ट गरेको लोकतान्त्रिक मूल्यमान्यतामा आधारित समाजवाद हो। यो यकिन गर्ने बेला आइसकेको छ। यो सरकारको अगाडि अघिल्ला सरकारका झैं थुप्रै चुनौतीका चाङ पनि छैनन्। दुईतिहाइको बहुमत र प्रदेशमा पनि आफ्नै सरकार र स्थानीयमा बहुमतमा नै छ। तर कामगराइ शैली हेर्दा आफ्नो दर्शन एकदलीय निरंकुशता, जनवादी केन्द्रीयता लागू गर्न चाहने र जनताका स्वतन्त्रतामाथि नियन्त्रण गर्न चाहने कम्युनिस्ट विचारधारामा आधारित भएको देखिन्छ। अन्य ससाना दल पनि संसदीय लोकतान्त्रिक शासन व्यवस्थाभित्र देखिन्छन्। जस्तो जतीय अतिवाद, क्षेत्रीय अतिवादी मधेसवादी दल र परम्परावादी राजावादी दक्षिणपन्थी विचारधारा बोक्ने राप्रपा पनि नेपालको राजनीतिको सेरोफेरोमा देखिन्छन्। मधेसवादीको प्रमुख मुद्दा संविधान संशोधन जसलाई कांग्रेसले आफ्नो सरकार हुँदा संविधान संशोधनको मुद्दा दुईदुईपटक संसद्मा लग्यो। तर यिनै कम्युनिस्टको कारणले यो कार्य पूरा हुन सकेन। आज पनि मधेसवादीको संविधान संशोधनको मुद्दा ज्यूँका त्यूँ छन् भने राप्रपा पनि सडक संघर्षमा छ। असन्तुष्टिहरू सडक, सदन जताततै छताछुल्ल भइरहेका छन्। तर वर्तमान सरकार कसैको कुरा सुनिरहेको छैन। यस्तो विषम परिस्थितिमा जनताले मूल्यांकन गरिरहेका छन् कुन सरकारको पालामा जनताले के पाए के पाएनन्। यसको लेखाजोखा गर्नुपर्छ। लोकतान्त्रिक विचारधारा बोक्ने कांग्रेसको सरकारको पालामा आर्थिक समृद्धिको ढोका खुल्यो। लोकतान्त्रिक मूल्य र मान्यता स्थापित भए। अर्थात् विधिको शासन, कानुनी राज्य, स्वतन्त्र न्यायपालिका, प्रेस स्वतन्त्रता, मानव अधिकार आदि मूल्यमान्यता प्राप्त भए। तर आज यो ओली सरकारको पालामा अभिव्यक्ति स्वतन्त्रताको हनन, स्वतन्त्रता न्यायपालिकामाथि ठाडो हस्तक्षेप, प्रेस स्वतन्त्रतामाथि नियन्त्रण अधिकारको केन्द्रीकरण, सुशासन र पारदर्शिताको अनुभूति नहुनु आदि समस्या छन्। आज राष्ट्रियता, राष्ट्रिय अखण्डता, जनताको सार्वभौमसत्ता र स्वाधीनता पनि कमजोर हुँदै गइरहेको छ। आफूलाई राष्ट्रवादी भनेर चिनाउने प्रधानमन्त्री ओलीको राष्ट्रवाद स्वतन्त्र मधेसको मुद्दा बोक्ने सीके राउतसँग सम्झौता गरेपछि खोक्रो राष्ट्रवादमा रूपान्तरण भएको छ। सरकारले ल्याएका जति पनि विधेयक छन् ती सबै नियन्त्रण, नियमन, हस्तक्षेपकारी, बन्देज र अंकुश लगाउने खालका मात्र छन्। मिडिया काउन्सिल विधेयक, मानव अधिकार, राष्ट्रिय सुरक्षा परिषद्को काम, कर्तव्य र अधिकार, नेपाल शिक्षा ऐन, राष्ट्रिय प्राथमिकता प्राप्त आयोजनाको द्रूत निर्माण तथा विकास सम्बन्धमा व्यवस्था गर्न बनेको विधेयक आदि सबैलाई हेर्दा सरकार अधिनायकवादी र लोकतान्त्रिक मूल्य र मान्यताविपरीत हिँडेको देखिन्छ। कांग्रेसले राष्ट्रियता, लोकतन्त्र, समाजवाद, गणतन्त्र, संघीयता, समावेशिता, मि िश्रत निर्वाचन प्रणाली र धार्मिक स्वतन्त्रताको जगमा उभिएर पार्टीभित्र बृहत् एकता कायम गरी आन्तरिक लोकतन्त्रलाई जीवन्त राख्नुपर्छ। जनसवाल, जनजीविका र जनसरोकारको मुद्दालाई सम्बोधन गर्दै अबको बाटो आर्थिक समृद्धि र विकास नै हुनुपर्छ। तर सरकार न विधिसम्मत ढंगले हिँडेको छ न त संविधान सम्मत्। जनताप्रति जवाफदेही र उत्तरदायी हुने कुरा सवालै भएन। केवल नियन्त्रण, अधिनायकवाद र निरंकुशताको जन्जिरले मुलुकलाई अगाडि बढाउन सक्दैन। अबको अर्जुनदृष्टि लोकतान्त्रिक मूल्यपद्धतिअनुरूप जनतालाई समृद्धि र विकाससँग गाँस्नु नै हो। त्यसैले नेपाली राजनीतिको मुख्य बिम्ब प्रजातान्त्रिक विचारधारा बोक्ने कांग्रेस हो भन्नेमा दुईमत रहेन। त्यसका लागि प्रथमतः कांग्रेस सुध्रिनुपर्छ।"
कम्युनिस्ट शासनमा गुठीको अर्थशास्त्र,"अहिले नेपालमा कम्युनिस्ट राज छ, त्यो पनि सामान्य बहुमतको नभएर दुईतिहाइको। राजनीतिक शक्ति प्रयोगका दृष्टिले सत्ताधारीका लागि यो स्वर्णयुग नै हो। आम जनताको बुझाइमा कम्युनिज्म भनेको समूूहशासन हो। दुःखी, गरिबलाई केन्द्रमा राखेर नीति निर्माण गर्ने, सबै जनतालाई गाँस, वास र कपासको ग्यारेन्टी गर्ने, ठूूलादेखि सानासम्मलाई एउटै छातामुनि राखेर समानताको सिद्धान्तलाई व्यावहारिकता दिने, बौद्धिक क्षमताभन्दा पनि आर्थिक हैसियत हेरेर सुविधा तोक्नेजस्ता सैद्धान्तिक र व्यावहारिक पक्षमा जोड दिने नीति कम्युनिज्मको हो। के त्यस्ता नीति र व्यवहार अगाडि बढाउने गरी सरकारले काम गर्दै आएको छ अथवा छैन भन्नेतर्फ विषयवस्तु केलाउने र प्रमाण स्थापना गर्ने यो लेखको आशय हो। वर्ग, वर्गसंघर्ष, पुँजीवाद, दलालपुँजीवाद, दास, सामन्त, आर्थिक शक्ति, उत्पादन, धनीगरिब, बुर्जुवाजस्ता शब्द कम्युनिस्ट दर्शनमा बारम्बार आइरहने गर्छन्। यसबाहेक पनि कम्युनिस्ट सिद्धान्तमा उत्पादन र उत्पादकशक्तिबीचको सम्बन्ध अर्थतन्त्रका आधारभूूत कुरा बन्ने गर्छन्। माक्र्सवादले आर्थिक नीति, प्रजातन्त्रको प्रकृति वा विचारहरूको संयोजनजस्ता धेरै पक्षलाई वर्गीय दृष्टिकोणबाट मूूल्यांकन गरिनुपर्ने धारणा अघि सार्छ। यो अवधारणाअनुसार एउटा वर्ग (ठालु) लाई लाग्ने नीति श्रमजीवी जनताका पक्षमा नहुन सक्छ। किनभने माक्र्सवादमा वर्ग भनेको फरक सामाजिक र आर्थिक हैसियत भोग गरिरहेका जनताको अलगअलग समूूह हो। यो शब्द माक्र्स र एंगेल्सले नै प्रचलनमा ल्याएका हुन्। वर्गसंघर्ष हरेक प्रकारको समाज व्यवस्थामा रहेकै हुन्छ। कम्युनिस्ट सिद्धान्तअनुसार दास, सामन्तवादी वा पुँजीवादी हरेक समाजमा मुठीभरका व्यक्तिले उत्पादनका साधनमाथि नियन्त्रण गर्छन्। पुँजीवादमा बहुसंख्यक जनता सुविधाबाट वञ्चित हुन्छन् तर कम्युनिजममा बहुसंख्यक जनता राज्यमा उपलब्ध स्रोतसाधनको अंशियार हुन्छन्। त्यसैले माक्र्सवादले वर्ग भनेको समाजको उत्पादन प्रक्रियाको परिणाम हो भन्छ। समाजमा भएका धनी र गरिब पनि उत्पादनलाई उपभोेग गर्ने वर्गबाटै बनेका हुन्छन्। गुठी, गुठीयार, ट्रस्ट सामाजिक र सामूूहिक कार्य पनि कम्ुयनिस्ट सिद्धान्तअनुसार उत्पादन उपभोग गर्ने वर्गबाटै बनेका कार्यकारण हुन्। यसैले राज्य व्यवस्थामा सिद्धान्ततः यी अनुकूूल मानिन्छन्। हिजो आज नेपालमा गुठीको जग्गा र अरू अचल सम्पत्तिलाई लिएर निकै माथापच्चीसी हुने गरेको छ। यसले बौद्धिक भुइँचालोको उग्ररूप लिएको देखिन्छ। विचारलाई व्यक्तिगत चिन्तन मान्ने माक्र्स भन्छन् विचार वास्तविकतामा आधारित हुन्छ। विचारले समाजलाई र समाजले विचारलाई प्रभावित बनाएको हुन्छ। यो नै द्वन्द्वात्मक प्रक्रिया पनि हो। गुठीका सम्बन्धमा भएका माथापच्चीसी पनि माक्र्सको परिभाषाअनुसार द्वन्द्वात्मक प्रक्रियाभित्रै पर्ने हुन्छ। यद्यपि, विचार वा सिद्धान्त तटस्थ हुँदैनन्। विचारले वर्गको प्रतिनिधित्व गरेको हुन्छ। माक्र्सका अनुसार शासक वर्गको विचार नै राज्यको विचार हुन्छ। त्यसमाथि नेपालमा त अहिले दुईतिहाइको दम्भ र दुहाइ दिन अभ्यस्त राज्यसत्ता भएकाले शासकले प्रस्ताव गरेका कामलाई राज्यको अवधारणा नमान्ने कुरै हुँदैन। यहाँनेर कम्युनिजमको सिद्धान्त, शासकीय परम्परा र शासकहरूको धारणा बुझ्नुपर्ने हुन्छ। किसानको हित र भूमिहीनको अधिकारको दुहाइ दिनु राम्रो हो तर संस्कतिमा धावा बोलेर गुठी मासेर राजनीतिक स्वार्थ पूरा गर्न मिल्दैन। नेपालमा गुठीको प्रचलन मूूलतः पूूजा परम्परा र संस्कृति संरक्षणसँग सम्बन्धित भएको पाइन्छ। यद्यपि गुठीबारेको बुझाइ सरकारपक्ष र जनतापक्षको फरक छ। सरकारले गुठीलाई जग्गासँग जोड्न खोज्यो, गुठी संस्थान र भूूमाफियाको चलखेलसँग मात्र जोड्न खोज्यो, गुठीको मर्मविपरीत अतिक्रमण गरेर वा गराएर बस्नेहरूको तथाकथित अधिकारसँग मात्र जोड्न खोज्यो, तर गुठी त्यति मात्रमा सीमित छैन भन्ने बुझेन। नेपालको सन्दर्भमा गुठी राष्ट्रको इतिहास हो, देशको संस्कृति, सभ्यता र पहिचान हो। जग्गा नभए पनि गुठीको अस्तित्वमा कसैले हलचल गर्न सक्तैन। त्यसमाथि गुठीको जग्गा दत्त पनि हो। दान दिनु मानव धर्म हो। दिएको दानलाई भाँडेर तहसनहस गर्र्नु अपराध हो। कुकृत्य हो र भ्रष्टाचार हो। पौराणिक कालको कुरा छोडेर लिच्छवीकालको पाञ्चालीलाई मात्र हेर्ने हो भने पनि धर्मपूूर्वक न्याय दिने परिपाटी र संस्था दुवै हो। गाउँगाउँमा न्याय दिन भनेर स्थापना भएका ती संस्था समुदायगुठीबाट सञ्चालन हुने गर्थे। वैदेशिक थिचोमिचो र आपसी असमझदारीसमेत गुठीबाटै समाधान हुन्थ्यो। यसको प्रमाण पृथ्वीनारायण शाहले उपत्यका अतिक्रमण गर्दा होस् वा पर्व, जात्रालाई व्यवस्थित गर्दा होस्, गुठीको भूूमिका उल्लेखनीय रहेको इतिहास ताजै छ। नेपालमा लिच्छवीकालदेखिकै संस्कृति संरक्षणको इतिहास हेर्दा समुदायगत भावनाको विरासत मूूर्त वा अमूर्त रूपमा जीवित हुँुदै आएको हो। गुठी व्यवस्था थिएन भने सयौं वर्ष पुराना जात्रा, नाच, संस्कृति, पूूजा पद्धति नष्ट भइसक्थ्यो। त्यसैले त्यस किसिमका संस्कृति संरक्षणको मूल आधार जग्गालाई बनाइयो र सबैजसो जात्रा, नाच, पूजा परम्पराको निरन्तरता जग्गामार्फत नै गराइयो। रकमलाई पूूजा पर्वका आधार बनाउँदा नासिने मासिने सम्भावना देखेरै दूूरदर्शी अग्रजहरूले जग्गालाई आधार बनाए। सहयोग, दान, पूूजा, धर्मका आदर्शलाई निरन्तरता दिने उद्देश्यले बनाइएका आधार नमासिएलान् भन्ने सोच्न पनि सकिँदैनथ्यो। त्यसैले गुठीप्रति तर्जनी उठाउने आँट गरिँदैनथ्यो। जतिसुकै व्यवस्था र शासक फेरिए पनि गुठी व्यवस्थामा अन्यथा हुँदैनथ्यो। पशुपतिमा पुजारी हेरफेर गर्दा तत्कालीन शासकले बेहोर्नुपरेको दुर्दिन यसको प्रमाण पनि हो। गुठी व्यवस्थाका दुर्दिनहरू क राजनीतिक, अर्थनीतिक, सामाजिक, धार्मिक, संस्कृतिक कुनै पनि पक्षबाट गुठीमाथि आक्षेप लगाउने आधार नभएको अवस्थामा राजाले राखेका र राणाले राखेका जग्गाहरूको व्यवस्थापन गर्न बनेका दुई छुट्टाछुट्टै अड्डा र कामका क्रममा २०२१ सालमा गुठी संस्थानको स्थापना भएको थियो। गुठी संस्थान बनेपछि जग्गामा मोही लाग्ने गरी ऐन संशोधन गरियो। २०४१ सालको संशोधित ऐनले गुठी संस्थानको कोषमा रकम जम्मा गरेपछि मोहीले जग्गा आफ्नो नाममा दर्ता गर्न सक्ने बनाइयो। यो व्यवस्थाले गुठी जग्गा रैतान हुने लहर चल्यो। ख नेपालमा २००७ सालपछि राजनीतिक परिवर्तन र शासकीय सत्ता परिवर्तन हुने क्रम तीव्र भयो। परिवर्तनका क्रममा सुकुमवासी व्यवस्थापनको नाममा आसेपासेलाई संरक्षण दिन धेरै सरकारी एवं गुठी जग्गा र वन क्षेत्रमा अतिक्रमण र दुरुपयोग बढ्यो। अहिले आएर तिनै अतिक्रमण गर्ने र गराइएकालाई अगाडि सारेर भूमिहीन किसानको हक अधिकारको संरक्षण गर्ने नाममा सबै किसिमका गुठी जग्गालाई सार्वजनिक गुठी व्यवस्थापनभित्र सञ्चालन गरेर परम्परा मास्ने कामको जमर्को गरियो। यो दूराग्रह जनताको नजरमा सरकार विकृति हटाउनभन्दा विसंगति निम्त्याउन अग्रसर भएको ठम्याइ बन्यो। गुठी जग्गामा जबर्जस्ती बसेकाबसाइएकालाई क्लिन चिट (लालपुर्जा) दिने षड्यन्त्रका रूपमा हालै सरकारले राट्रियसभामा पेस गरेको विधेयकलाई लिइएको छ। माओवादी कालमा संस्कृतका पुस्तक जलाउने, संस्कृत पढाउनेलाई मार्ने, संस्कृत विद्यालय बन्द गर्नेजस्ता काम भएका थिए भने कम्युनिस्टहरूको दुईतिहाइको राजमा संस्कृति, परम्परा र रीतिरिवाज मास्ने हर्कत अघि सारियो। दुईतिहाइको शक्तिलाई जनभलाइ र विकास निर्माणतिर केन्द्रित गरेर शासकीय अवधिलाई लम्ब्याउनुपर्नेमा संस्कृति र मौलिकतालाई नासेर आयु छोट्याउने काम गरेको आभास गराइयो। किसानको हित र भूमिहीनको अधिकारको दुहाइ दिनु राम्रो हो तर संस्कतिमा धावा बोलेर गुठी मासेर राजनीतिक स्वार्थ पूरा गर्न मिल्दैन। गुठीको अर्थशास्त्रले सरकारी कदमको समर्थन गर्न सक्दैन। झूूटो बोल्ने, सम्पत्ति जोड्ने, संस्कृति मास्ने कुराका लागि संसारमा धेरै चर्चा भएका छन् र शास्त्र त्यसै विषयलाई लिएर लेखिएका छन्। प्रसिद्ध विश्व साहित्यकार लियो टल्स्टायले सम्पत्ति जोड्ने प्रसंगमा हाउ मच ल्यान्ड डज ए म्यान निड भन्ने कथा लेखेर ६ फिटको जवाफ अगाडि सारेका छन्। जतिले पेट भर्न पुग्छ, त्यति मात्र संग्रह गर्न पाइन्छ। बढी जोड्ने र संग्रह गर्नेहरू चोर हुन्। तिनलाई दण्ड दिनुपर्छ। कम्युनिज्मसँग मिल्ने यो पूूर्वीय सिद्धान्त नबुझेर नै साम्यवादी धारणा राख्ने तथाकथित कम्युनिस्टहरू अस्पताल, बैंक, स्कुल खोलेर व्यापारमार्फत रकम आर्जन गर्न थालेका छन्। संस्कृति संरक्षणमा पनि जिसस क्राइस्टले जेरुसेलमका मरुभूूमिमा भेडा चराउन प्रोत्साहन गरेका प्रसंगहरू धन जम्मा, धनको प्रयोग र संस्कृति संरक्षणसँग हुबहु सम्बन्धित छन् भन्ने बुझ्न जरुरी छ। कम्युनिस्ट शासनमा गुठीको अर्थशास्त्र बुझ्न यिनै कुराको अध्ययन आवश्यक छ।"
जित्न पर्ने दबाबमा श्रीलंका,"चेस्टर ली स्ट्रिट : जारी विश्वकप क्रिकेटको सोमबार हुने खेलमा दक्षिण एसियाली टोली श्रीलंकाले क्यारेबियन टोली वेस्ट इन्डिजको सामना गर्दैछ । उक्त खेल चेस्टर ली स्ट्रिटस्थित रिभर साइड ग्राउन्डमा नेपाली समयअनुसार दिउँसो ३ :१५ बजे सुरु हुनेछ । श्रीलंका र वेस्ट इन्डिज दुवै पहिलो संस्करणदेखि नै विश्वकपमा सहभागी हुँदै आएका टोली हुन् । पहिलो र दोस्रो विश्वकपको उपाधि जितेको वेस्ट इन्डिज तेस्रो संस्करणमा भने फाइनलमा पराजित भएको थियो । त्यसयता वेस्ट इन्डिज फाइनलसम्म पनि पुग्न सकेको छैन् । श्रीलंकाले भने सन् १९९६ मा छैटौं संस्करणको उपाधि उचालेको थियो । सन् २००७ र सन् २०११ मा भने श्रीलंकाली टोली फाइनलमा पराजित भएको थियो । पछिल्लो समय अन्तर्राष्ट्रिय एकदिवसीय क्रिकेटमा यी दुवै टोलीको प्रदर्शन सन्तोषजनक देखिँदैन । यी दुवै टोलीको ब्याटिङ खासै लयमा देखिँदैन भने बलिङ तुलनात्मक रूपमा राम्रो छ । जारी विश्वकपमा यी दुवै टोलीले सातसात खेल खेलिसकेका छन् । वेस्ट इन्डिज भने उपाधि होडबाट बाहिरिसकेको छ । त्यसैले अबको खेलमा वेस्ट इन्डिजसँग गुमाउनका लागि केही बाँकी छैन । एक खेलमा मात्रै जित हात पारेको वेस्ट इन्डिज ५ खेलमा पराजित भएको छ । वेस्ट इन्डिजको एक खेल वर्षाका कारण रद्द भएको थियो । पहिलो खेलमा सानदार जित हात पारेको क्यारेबियन टोलीका लगातार पराजयको शिकार बनेको छ। श्रीलंकाको भने सेमिफाइनलमा पुग्ने झिनो सम्भावना अझै जीवितै छ । सेमिफाइनल प्रवेशको सम्भावना जीवित राख्न श्रीलंकाले बाँकी दुवै खेल जित्नै पर्ने हुन्छ । श्रीलंकाले हालसम्म खेलेको सातमध्ये दुई खेलमा जित हात पारेको छ भने तीन खेलमा पराजय भोगेको छ । श्रीलंकाको दुई खेल वर्षाका कारण रद्द भएको थियो । त्यसको प्रत्यक्ष असर श्रीलंकाको सेमिफाइनल यात्रामा परेको छ । हालसम्म यी दुई टोली ५६ पटक एकदिवसीय अन्तर्राष्ट्रिय क्रिकेटमा आपसमा भिडेका छन् । यी दुई टोलीबीच खेलिएको एकदिवसीय क्रिकेटमा वेस्ट इन्डिजले २८ खेल जितेको छ भने श्रीलंकाले २५ खेलेको नतिजालाई आफ्नो पक्षमा पारेको छ । तीन खेल भने अनिर्णित रूपमा सकिएको छ । यी दुई टोलीबीच खेलिएको पछिल्ला पाँच एकदिवसीय खेलमा भने श्रीलंकाले चार र वेस्ट इन्डिजले एक खेल जितेका छन् । यसैगरी, यसअघिको विश्वकपमा यी दुई टोलीबीच आठ पटक भिडन्त भएको छ । त्यसमा पनि श्रीलंकाभन्दा वेस्ट इन्डिज केही बलियो देखिन्छ । आठमध्ये चार खेलमा वेस्ट इन्डिज विजयी भएको छ । तीन खेलमा श्रीलंकाले जित हात पारेको छ भने एक खेल अनिर्णित रूपमा सकिएको छ । जारी विश्वकपको बाँकी दुवै खेलमा जित हात पार्न सके श्रीलंकाको १० अंक पुग्नेछ । त्यसपछि अन्य टोलीको प्रदर्शनले श्रीलंकाको आगामी यात्रा निर्धारण गर्नेछ । वेस्ट इन्डिजसँगको खेलमा पराजित भए श्रीलंका पनि उपाधि होडबाट बाहिरिने निश्चित छ । आजको खेल श्रीलंकाविरुद्ध वेस्ट इन्डिज रिभर साइड ग्राउन्ड (दिउँसो ३ :१५ बजे) एकदिवसीयमा दुई टोली कुल : ५६ खेल वेस्ट इन्डिज विजयी : २८ खेल श्रीलंका विजयी : २५ खेल अनिर्णित : ३ खेल विश्वकपमा दुई टोली कुल : ८ खेल वेस्ट इन्डिज विजयी : ४ खेल श्रीलंका विजयी : ३ खेल अनिर्णित : १ खेल"
टीट्वेन्टी विश्वकप छनोट खेल्न नेपाली टोलीको घोषणा,"काठमाडौं : सिंगापुरमा जुलाई २० देखि २८ तारिखसम्म आयोजना हुने आईसीसी टीट्वेन्टी विश्वकप क्रिकेटअन्तर्गत एसियाली छनोट प्रतियोगिताका लागि आइतबार नेपाली टोलीको घोषणा गरिएको छ । भारतीय प्रशिक्षक उमेश पटवालले नियमित कप्तान पारख खड्काको कप्तानीमा १४ सदस्यीय टोलीको घोषणा गरेका हुन् । पछिल्लो एक महिना नेपाली टोलीलाई नयाँ प्रशिक्षक पटवालले प्रशिक्षण दिएका छन् । टोलीमा चारजना वैकल्पिक खेलाडी पनि राखिएको छ । टोलीमा ६ महिनादेखि बाहिर रहेका शरद भेषावकरले स्थान बनाएका छन् । यसअघि यूएईसँगको खेलमा टोलीमा परेका आरिफ शेख भने यसपटक बाहिरिएका छन् । नियमित खेलाडीकै वर्चस्व रहेको टोलीका खेलाडीहरूमा कप्तान पारस खड्का, उपकप्तान ज्ञानेन्द्र मल्ल, शरद भेषावकर, वसन्त रेग्मी, सोमपाल कामी, विनोद भण्डारी, करण केसी, सन्दीप लामिछाने, दीपेन्द्रसिंह ऐरी, रोहितकुमार पौडेल, ललितनारायण राजवंशी, पवन सर्राफ, अभिनाश बोहोरा र प्रदीप ऐरी छन् । चार वैकल्पिक खेलाडीमा आरिफ शेख, जितेन्द्र मुखिया, कुशल भुर्तेल र सुशन भारी रहेका छन् । छनोट प्रतियोगितामा नेपालसहित आयोजक सिंगापुर, कुवेत, मलेसिया र कतारगरी पाँच राष्ट्रले प्रतिस्पर्धा गर्दैछन् । नेपालले जुलाई २३ मा कतारसँग समूह चरणको पहिलो खेल खेल्नेछ । राउन्ड रोविन लिगका आधारमा सञ्चालन हुने प्रतियोगिताको शीर्ष टोली अक्टोबरमा यूएईमा आयोजना हुने ग्लोबल क्वालिफायरमा छनोट हुनेछ । ग्लोबल क्वालिफायरमा १४ टोलीको सहभागिता रहनेछ । त्यसमा शीर्ष ६ मा रहने टोलीले सन् २०२० मा अस्ट्रेलियामा आयोजना हुने टीट्वेन्टी विश्वकप खेल्न पाउनेछ । नेपालले विश्वकप छनोटको तयारीका लागि मलेसियासँग जुलाई १३ र १४ तारिख दुईवटा टीट्वेन्टी खेल खेल्नेछ । नेपाली टोलीका कप्तान पारस खड्काले विश्वकप खेल्नका लागि पछिल्लो समय नेपाली खेलाडीले राम्रो मिहिनेत गरेको बताए । हामीले नेपाली क्रिकेटलाई माथि लैजान सक्दो प्रयास गरिहरेका छौं । विश्वकप खेल्ने सबैको चाहना हुन्छ । त्यसलाई पूरा गर्न मलेसियामा गरिने तयारी पनि महत्वपूर्ण हुनेछ, खेलाडी घोषणा कार्यक्रममा पारसले भने । यसैगरी नेपाली टोलीका प्रशिक्षक उमेश पटवालले नेपालमा क्षमतावान् खेलाडी भएकाले उत्कृष्ट प्रदर्शन गर्नेमा विश्वस्त रहेको बताए ।"
भारतमाथि इङ्ल्यान्डको जित,"लन्डन : आईसीसी एकदिवसीय विश्वकप क्रिकेटअन्तर्गत आइतबार भएको खेलमा आयोजक इङ्ल्यान्डले जित हात पारेको छ । एजबास्टनमा भएको खेलमा इङ्ल्यान्डले अपराजित रहेको भारतलाई ३१ रनले पराजित गर्दै सेमिफाइनल पुग्ने सम्भावना जीवितै राखेको हो । इङ्ल्यान्ड आठ खेलबाट १० अंक बनाउँदै तालिकाको चौथो स्थानमा उक्लिएको छ । इङ्ल्यान्डले अन्तिम खेलमा बुधबार न्युजिल्यान्डको सामना गर्नेछ । विश्वकपमा सात खेल मात्रै खेलेको भारतले भने बंगलादेश र श्रीलंकासँग खेल्न बाँकी छ । भारतले सात खेलबाट ११ अंक जोडेको छ । इङ्ल्यान्डले दिएको ३३८ रनको विशाल लक्ष्य पछ्याएको भारतले पूरै ओभर खेल्दै पाँच विकेट गुमाएर ३०६ रन मात्र बनाउन सक्यो । भारतका लागि प्रारम्भिक ब्याट्सम्यान रोहित शर्माले शतकीय पाली खेले । उनले १०९ बलमा १५ चौकाको मद्दतमा १०२ रन बनाए । यसैगरी कप्तान विराट कोहलीले पनि अर्धशतक बनाए । उनले ६६ रन बनाए । हार्दिक पाण्ड्याले ४५, महेन्द्रसिंह धोनीले ४२, रिषभ पन्तले ३२ र केदार जाधवले १२ रन बनाए । इङ्ल्यान्डका लियाम प्लुनकेटले तीन विकेट लिए । यस्तै क्रिस वाक्सले पनि दुई विकेट हात पारे । यसअघि एजबास्टनमा टस जितेर पहिले ब्याटिङ गरेको घरेलु टोली इङ्ल्यान्डले निर्धारित ५० ओभरमा सात विकेट गुमाएर ३३७ रन बनायो । इङ्ल्यान्डका जोनी बेयरस्टले शतक तथा जासन रोय र बेन स्टोक्सले अर्धशतक बनाए । प्रारम्भिक ब्याट्सम्यान बेयरस्टले आक्रामक ब्याटिङ गर्दै १११ रन बनाए । उनले १०९ बलमा ६ छक्का र १० चौका हिर्काए । यसैगरी स्टोक्सले ७९ र रोयले ६६ रन बनाए । स्टोक्सले ५४ बलमा तीन छक्का र ६ चौका तथा रोयले ५७ बलमा दुई छक्का र सात चौका हिर्काए । यसैगरी जोय रुटले ४४ र जस बटलरले २० रन बनाए । भारतका मोहमद सामीले पाँच विकेट लिए । यसैगरी जसप्रीत बुमराह र कुलदीप यादवले एकएक विकेट हात पारे । यो सँगै यस विश्वकपमा भारतको अपराजित यात्रा टुंगिएको छ । हालसम्म भारत मात्रै अपरािजत टोली थियो ।"
"६० ओभरसम्म नटआउट, १७४ बलमा ३६ रन","विश्वकप क्रिकेटको इतिहासमा चर्चित भारतीय खेलाडी सुनील गावस्करको नाममा एउटा गजबको कीर्तिमान छ । उनले सन् १९७५ मा भएको पहिलो विश्वकपमा उक्त कीर्तिमान बनाएका थिए । त्यतिबेला विश्वकप क्रिकेटको प्रत्येक पाली ६० ओभरको हुन्थ्यो । भारत र इङ्ल्यान्डबीचको खेलमा इङ्ल्यान्डले पहिले ब्याटिङ गर्दै चार विकेट गुमाएर ३३४ रन बनाएको थियो । त्यसपछि भारत जवाफी ब्याटिङमा ओर्लियो । भारतका लागि ओपनर ब्याट्सम्यानद्वय गावस्कर र एकनाथ सोल्कर पाली सुरु गर्न आए । उक्त खेलमा गावस्कर ६० ओभरसम्म अविजित रहे । तर, उनले ३६ रनमात्र बनाउन सके । खेलका क्रममा उनले १७४ बलको सामना गरी एक चौका मात्र हिर्काएका थिए । उक्त खेलमा भारतले ६० ओभरमा तीन विकेट गुमाएर १३२ रनमात्र बनाउन सक्यो । खेलमा भारत २०२ रनको विशाल अन्तरले पराजित भएको थियो । त्यतिबेला गावस्करको ब्याटिङले निकै चर्चा पाएको थियो भने उनको व्यापक आलोचना पनि भएको थियो ।"
महिला विश्वकप : स्विडेन र नेदरल्यान्ड्स सेमिफाइनलमा,पेरिस : स्विडेन र नेदरल्यान्ड्स महिला विश्वकप फुटबलको सेमिफाइनलमा प्रवेश गरेका छन् । फ्रान्समा जारी प्रतियोगिताको आइतबार बिहान भएको क्वार्टरफाइनल खेलमा स्विडेनले बलियो जर्मनीलाई २१ गोलले हराउँदै सेमिफाइनलमा स्थान बनाएको हो । यसैगरी अर्को क्वार्टरफाइनल खेलमा नेदरल्यान्ड्सले इटालीलाई २० गोलले हरायो । यससँगै महिला विश्वकप फुटबलको सेमिफाइनल समीकरण पनि पूरा भएको छ । स्विडेन र जर्मनीबीचको प्रतिस्पर्धात्मक खेलमा सुरुआती अग्रता भने जर्मनले लिएको थियो । जर्मनीका लागि लिना मागुलले छैटौं मिनेटमा गोल गरेकी थिइन् । जर्मनीको अग्रतालाई स्विडेनले २२औं मिनेटमा तोडेको थियो । स्विडेनकी सोफिया ज्याकोब्सनले गोल गर्दै खेललाई ११ गोलको बराबरीमा ल्याइन् । त्यसपछि स्विडेनले दोस्रो हाफको सुरुआतमै अर्को गोल थपेको थियो । ४८औं मिनेटमा स्टिना ब्ल्याकटेनिउसले गरेको गोलनै स्विडेनका लागि निर्णायक बनेको थियो । यसैगरी नेदरल्यान्ड्सको जितमा भिभियाने मोइडेमले ७०औं मिनेटमा खाता खोलेकी थिइन् । ८०औं मिनेटमा स्टेफेनी भान डेर ग्राटले अर्को गोल थप्दै नेदरल्यान्ड्सको सेमिफाइनल यात्रा सहज बनाएकी थिइन् । नेदरल्यान्ड्स पहिलो पटक महिला विश्वकप फुटबलको सेमिफाइनलमा पुगेको हो । सेमिफाइनलमा नेदरल्यान्ड्ले स्विडेनसँग प्रतिस्पर्धा गर्नेछ । अर्को सेमिफाइनलमा अमेरिका र इङ्ल्यान्ड भिड्नेछन् । अमेरिकाले आयोजक फ्रान्सलाई २१ र इङ्ल्यान्डले नर्वेलाई ३० गोलले हराउँदै सेमिफाइनलमा स्थान बनाएका हुन् ।
जित्न पर्ने दबाबमा श्रीलंका,"चेस्टर ली स्ट्रिट : जारी विश्वकप क्रिकेटको सोमबार हुने खेलमा दक्षिण एसियाली टोली श्रीलंकाले क्यारेबियन टोली वेस्ट इन्डिजको सामना गर्दैछ । उक्त खेल चेस्टर ली स्ट्रिटस्थित रिभर साइड ग्राउन्डमा नेपाली समयअनुसार दिउँसो ३ :१५ बजे सुरु हुनेछ । श्रीलंका र वेस्ट इन्डिज दुवै पहिलो संस्करणदेखि नै विश्वकपमा सहभागी हुँदै आएका टोली हुन् । पहिलो र दोस्रो विश्वकपको उपाधि जितेको वेस्ट इन्डिज तेस्रो संस्करणमा भने फाइनलमा पराजित भएको थियो । त्यसयता वेस्ट इन्डिज फाइनलसम्म पनि पुग्न सकेको छैन् । श्रीलंकाले भने सन् १९९६ मा छैटौं संस्करणको उपाधि उचालेको थियो । सन् २००७ र सन् २०११ मा भने श्रीलंकाली टोली फाइनलमा पराजित भएको थियो । पछिल्लो समय अन्तर्राष्ट्रिय एकदिवसीय क्रिकेटमा यी दुवै टोलीको प्रदर्शन सन्तोषजनक देखिँदैन । यी दुवै टोलीको ब्याटिङ खासै लयमा देखिँदैन भने बलिङ तुलनात्मक रूपमा राम्रो छ । जारी विश्वकपमा यी दुवै टोलीले सातसात खेल खेलिसकेका छन् । वेस्ट इन्डिज भने उपाधि होडबाट बाहिरिसकेको छ । त्यसैले अबको खेलमा वेस्ट इन्डिजसँग गुमाउनका लागि केही बाँकी छैन । एक खेलमा मात्रै जित हात पारेको वेस्ट इन्डिज ५ खेलमा पराजित भएको छ । वेस्ट इन्डिजको एक खेल वर्षाका कारण रद्द भएको थियो । पहिलो खेलमा सानदार जित हात पारेको क्यारेबियन टोलीका लगातार पराजयको शिकार बनेको छ। श्रीलंकाको भने सेमिफाइनलमा पुग्ने झिनो सम्भावना अझै जीवितै छ । सेमिफाइनल प्रवेशको सम्भावना जीवित राख्न श्रीलंकाले बाँकी दुवै खेल जित्नै पर्ने हुन्छ । श्रीलंकाले हालसम्म खेलेको सातमध्ये दुई खेलमा जित हात पारेको छ भने तीन खेलमा पराजय भोगेको छ । श्रीलंकाको दुई खेल वर्षाका कारण रद्द भएको थियो । त्यसको प्रत्यक्ष असर श्रीलंकाको सेमिफाइनल यात्रामा परेको छ । हालसम्म यी दुई टोली ५६ पटक एकदिवसीय अन्तर्राष्ट्रिय क्रिकेटमा आपसमा भिडेका छन् । यी दुई टोलीबीच खेलिएको एकदिवसीय क्रिकेटमा वेस्ट इन्डिजले २८ खेल जितेको छ भने श्रीलंकाले २५ खेलेको नतिजालाई आफ्नो पक्षमा पारेको छ । तीन खेल भने अनिर्णित रूपमा सकिएको छ । यी दुई टोलीबीच खेलिएको पछिल्ला पाँच एकदिवसीय खेलमा भने श्रीलंकाले चार र वेस्ट इन्डिजले एक खेल जितेका छन् । यसैगरी, यसअघिको विश्वकपमा यी दुई टोलीबीच आठ पटक भिडन्त भएको छ । त्यसमा पनि श्रीलंकाभन्दा वेस्ट इन्डिज केही बलियो देखिन्छ । आठमध्ये चार खेलमा वेस्ट इन्डिज विजयी भएको छ । तीन खेलमा श्रीलंकाले जित हात पारेको छ भने एक खेल अनिर्णित रूपमा सकिएको छ । जारी विश्वकपको बाँकी दुवै खेलमा जित हात पार्न सके श्रीलंकाको १० अंक पुग्नेछ । त्यसपछि अन्य टोलीको प्रदर्शनले श्रीलंकाको आगामी यात्रा निर्धारण गर्नेछ । वेस्ट इन्डिजसँगको खेलमा पराजित भए श्रीलंका पनि उपाधि होडबाट बाहिरिने निश्चित छ । आजको खेल श्रीलंकाविरुद्ध वेस्ट इन्डिज रिभर साइड ग्राउन्ड (दिउँसो ३ :१५ बजे) एकदिवसीयमा दुई टोली कुल : ५६ खेल वेस्ट इन्डिज विजयी : २८ खेल श्रीलंका विजयी : २५ खेल अनिर्णित : ३ खेल विश्वकपमा दुई टोली कुल : ८ खेल वेस्ट इन्डिज विजयी : ४ खेल श्रीलंका विजयी : ३ खेल अनिर्णित : १ खेल"
भारतमाथि इङ्ल्यान्डको जित,"लन्डन : आईसीसी एकदिवसीय विश्वकप क्रिकेटअन्तर्गत आइतबार भएको खेलमा आयोजक इङ्ल्यान्डले जित हात पारेको छ । एजबास्टनमा भएको खेलमा इङ्ल्यान्डले अपराजित रहेको भारतलाई ३१ रनले पराजित गर्दै सेमिफाइनल पुग्ने सम्भावना जीवितै राखेको हो । इङ्ल्यान्ड आठ खेलबाट १० अंक बनाउँदै तालिकाको चौथो स्थानमा उक्लिएको छ । इङ्ल्यान्डले अन्तिम खेलमा बुधबार न्युजिल्यान्डको सामना गर्नेछ । विश्वकपमा सात खेल मात्रै खेलेको भारतले भने बंगलादेश र श्रीलंकासँग खेल्न बाँकी छ । भारतले सात खेलबाट ११ अंक जोडेको छ । इङ्ल्यान्डले दिएको ३३८ रनको विशाल लक्ष्य पछ्याएको भारतले पूरै ओभर खेल्दै पाँच विकेट गुमाएर ३०६ रन मात्र बनाउन सक्यो । भारतका लागि प्रारम्भिक ब्याट्सम्यान रोहित शर्माले शतकीय पाली खेले । उनले १०९ बलमा १५ चौकाको मद्दतमा १०२ रन बनाए । यसैगरी कप्तान विराट कोहलीले पनि अर्धशतक बनाए । उनले ६६ रन बनाए । हार्दिक पाण्ड्याले ४५, महेन्द्रसिंह धोनीले ४२, रिषभ पन्तले ३२ र केदार जाधवले १२ रन बनाए । इङ्ल्यान्डका लियाम प्लुनकेटले तीन विकेट लिए । यस्तै क्रिस वाक्सले पनि दुई विकेट हात पारे । यसअघि एजबास्टनमा टस जितेर पहिले ब्याटिङ गरेको घरेलु टोली इङ्ल्यान्डले निर्धारित ५० ओभरमा सात विकेट गुमाएर ३३७ रन बनायो । इङ्ल्यान्डका जोनी बेयरस्टले शतक तथा जासन रोय र बेन स्टोक्सले अर्धशतक बनाए । प्रारम्भिक ब्याट्सम्यान बेयरस्टले आक्रामक ब्याटिङ गर्दै १११ रन बनाए । उनले १०९ बलमा ६ छक्का र १० चौका हिर्काए । यसैगरी स्टोक्सले ७९ र रोयले ६६ रन बनाए । स्टोक्सले ५४ बलमा तीन छक्का र ६ चौका तथा रोयले ५७ बलमा दुई छक्का र सात चौका हिर्काए । यसैगरी जोय रुटले ४४ र जस बटलरले २० रन बनाए । भारतका मोहमद सामीले पाँच विकेट लिए । यसैगरी जसप्रीत बुमराह र कुलदीप यादवले एकएक विकेट हात पारे । यो सँगै यस विश्वकपमा भारतको अपराजित यात्रा टुंगिएको छ । हालसम्म भारत मात्रै अपरािजत टोली थियो ।"
महिला विश्वकप : स्विडेन र नेदरल्यान्ड्स सेमिफाइनलमा,पेरिस : स्विडेन र नेदरल्यान्ड्स महिला विश्वकप फुटबलको सेमिफाइनलमा प्रवेश गरेका छन् । फ्रान्समा जारी प्रतियोगिताको आइतबार बिहान भएको क्वार्टरफाइनल खेलमा स्विडेनले बलियो जर्मनीलाई २१ गोलले हराउँदै सेमिफाइनलमा स्थान बनाएको हो । यसैगरी अर्को क्वार्टरफाइनल खेलमा नेदरल्यान्ड्सले इटालीलाई २० गोलले हरायो । यससँगै महिला विश्वकप फुटबलको सेमिफाइनल समीकरण पनि पूरा भएको छ । स्विडेन र जर्मनीबीचको प्रतिस्पर्धात्मक खेलमा सुरुआती अग्रता भने जर्मनले लिएको थियो । जर्मनीका लागि लिना मागुलले छैटौं मिनेटमा गोल गरेकी थिइन् । जर्मनीको अग्रतालाई स्विडेनले २२औं मिनेटमा तोडेको थियो । स्विडेनकी सोफिया ज्याकोब्सनले गोल गर्दै खेललाई ११ गोलको बराबरीमा ल्याइन् । त्यसपछि स्विडेनले दोस्रो हाफको सुरुआतमै अर्को गोल थपेको थियो । ४८औं मिनेटमा स्टिना ब्ल्याकटेनिउसले गरेको गोलनै स्विडेनका लागि निर्णायक बनेको थियो । यसैगरी नेदरल्यान्ड्सको जितमा भिभियाने मोइडेमले ७०औं मिनेटमा खाता खोलेकी थिइन् । ८०औं मिनेटमा स्टेफेनी भान डेर ग्राटले अर्को गोल थप्दै नेदरल्यान्ड्सको सेमिफाइनल यात्रा सहज बनाएकी थिइन् । नेदरल्यान्ड्स पहिलो पटक महिला विश्वकप फुटबलको सेमिफाइनलमा पुगेको हो । सेमिफाइनलमा नेदरल्यान्ड्ले स्विडेनसँग प्रतिस्पर्धा गर्नेछ । अर्को सेमिफाइनलमा अमेरिका र इङ्ल्यान्ड भिड्नेछन् । अमेरिकाले आयोजक फ्रान्सलाई २१ र इङ्ल्यान्डले नर्वेलाई ३० गोलले हराउँदै सेमिफाइनलमा स्थान बनाएका हुन् ।
टीट्वेन्टी विश्वकप छनोट खेल्न नेपाली टोलीको घोषणा,"काठमाडौं : सिंगापुरमा जुलाई २० देखि २८ तारिखसम्म आयोजना हुने आईसीसी टीट्वेन्टी विश्वकप क्रिकेटअन्तर्गत एसियाली छनोट प्रतियोगिताका लागि आइतबार नेपाली टोलीको घोषणा गरिएको छ । भारतीय प्रशिक्षक उमेश पटवालले नियमित कप्तान पारख खड्काको कप्तानीमा १४ सदस्यीय टोलीको घोषणा गरेका हुन् । पछिल्लो एक महिना नेपाली टोलीलाई नयाँ प्रशिक्षक पटवालले प्रशिक्षण दिएका छन् । टोलीमा चारजना वैकल्पिक खेलाडी पनि राखिएको छ । टोलीमा ६ महिनादेखि बाहिर रहेका शरद भेषावकरले स्थान बनाएका छन् । यसअघि यूएईसँगको खेलमा टोलीमा परेका आरिफ शेख भने यसपटक बाहिरिएका छन् । नियमित खेलाडीकै वर्चस्व रहेको टोलीका खेलाडीहरूमा कप्तान पारस खड्का, उपकप्तान ज्ञानेन्द्र मल्ल, शरद भेषावकर, वसन्त रेग्मी, सोमपाल कामी, विनोद भण्डारी, करण केसी, सन्दीप लामिछाने, दीपेन्द्रसिंह ऐरी, रोहितकुमार पौडेल, ललितनारायण राजवंशी, पवन सर्राफ, अभिनाश बोहोरा र प्रदीप ऐरी छन् । चार वैकल्पिक खेलाडीमा आरिफ शेख, जितेन्द्र मुखिया, कुशल भुर्तेल र सुशन भारी रहेका छन् । छनोट प्रतियोगितामा नेपालसहित आयोजक सिंगापुर, कुवेत, मलेसिया र कतारगरी पाँच राष्ट्रले प्रतिस्पर्धा गर्दैछन् । नेपालले जुलाई २३ मा कतारसँग समूह चरणको पहिलो खेल खेल्नेछ । राउन्ड रोविन लिगका आधारमा सञ्चालन हुने प्रतियोगिताको शीर्ष टोली अक्टोबरमा यूएईमा आयोजना हुने ग्लोबल क्वालिफायरमा छनोट हुनेछ । ग्लोबल क्वालिफायरमा १४ टोलीको सहभागिता रहनेछ । त्यसमा शीर्ष ६ मा रहने टोलीले सन् २०२० मा अस्ट्रेलियामा आयोजना हुने टीट्वेन्टी विश्वकप खेल्न पाउनेछ । नेपालले विश्वकप छनोटको तयारीका लागि मलेसियासँग जुलाई १३ र १४ तारिख दुईवटा टीट्वेन्टी खेल खेल्नेछ । नेपाली टोलीका कप्तान पारस खड्काले विश्वकप खेल्नका लागि पछिल्लो समय नेपाली खेलाडीले राम्रो मिहिनेत गरेको बताए । हामीले नेपाली क्रिकेटलाई माथि लैजान सक्दो प्रयास गरिहरेका छौं । विश्वकप खेल्ने सबैको चाहना हुन्छ । त्यसलाई पूरा गर्न मलेसियामा गरिने तयारी पनि महत्वपूर्ण हुनेछ, खेलाडी घोषणा कार्यक्रममा पारसले भने । यसैगरी नेपाली टोलीका प्रशिक्षक उमेश पटवालले नेपालमा क्षमतावान् खेलाडी भएकाले उत्कृष्ट प्रदर्शन गर्नेमा विश्वस्त रहेको बताए ।"
"६० ओभरसम्म नटआउट, १७४ बलमा ३६ रन","विश्वकप क्रिकेटको इतिहासमा चर्चित भारतीय खेलाडी सुनील गावस्करको नाममा एउटा गजबको कीर्तिमान छ । उनले सन् १९७५ मा भएको पहिलो विश्वकपमा उक्त कीर्तिमान बनाएका थिए । त्यतिबेला विश्वकप क्रिकेटको प्रत्येक पाली ६० ओभरको हुन्थ्यो । भारत र इङ्ल्यान्डबीचको खेलमा इङ्ल्यान्डले पहिले ब्याटिङ गर्दै चार विकेट गुमाएर ३३४ रन बनाएको थियो । त्यसपछि भारत जवाफी ब्याटिङमा ओर्लियो । भारतका लागि ओपनर ब्याट्सम्यानद्वय गावस्कर र एकनाथ सोल्कर पाली सुरु गर्न आए । उक्त खेलमा गावस्कर ६० ओभरसम्म अविजित रहे । तर, उनले ३६ रनमात्र बनाउन सके । खेलका क्रममा उनले १७४ बलको सामना गरी एक चौका मात्र हिर्काएका थिए । उक्त खेलमा भारतले ६० ओभरमा तीन विकेट गुमाएर १३२ रनमात्र बनाउन सक्यो । खेलमा भारत २०२ रनको विशाल अन्तरले पराजित भएको थियो । त्यतिबेला गावस्करको ब्याटिङले निकै चर्चा पाएको थियो भने उनको व्यापक आलोचना पनि भएको थियो ।"

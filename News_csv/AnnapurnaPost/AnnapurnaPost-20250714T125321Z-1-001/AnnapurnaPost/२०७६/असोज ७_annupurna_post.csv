शीर्षक,विवरण
घोप्टे युगको डिजिटल संस्कृति,"चाडपर्वको बेला माइत गएर यसो दुःखसुखका कुरा गरौं, मन हलुंगो पारौं भन्नु पनि बेकारै रैछ। किन ? के भयो ? तपाईं त माइतबाट आउँदै छु भन्नुहुन्थ्यो! त्यही त बहिनी, अचेल पहिलाजस्तो कहाँ छ र ? आफन्त भेट भएपछि कुराकानीमा रमाउने ? भेट्नासाथ यसो सञ्चोबिसञ्चो सोध्ने अनि सबै आआफ्नै मोबाइलमा घोप्टिने ! आमाले बनाएको खाजा खाएँ अनि हिँडिहालें म त। के बसिरहनु सबै लाटालाटीजस्ता ! त्यही त भन्या ! के भएको होला अचेल यस्तो ? मलाई पनि दिक्क लाग्छ। दिनभरि काम गरेर घर पुग्छु, बाउ एउटा कुनामा र छोराछोरी अर्को कुनामा त्यसरी नै घोप्टिएका हुन्छन्। कोही आएको वास्ता न गएको वास्ता। आफ्नो काम सघाइदेलान् भन्नु त परै जाओस्, खाना पस्केर दसफेर बोलाउँदा पनि सुन्दैनन्। मेरो नजिकैको सिटमा बसेर यात्रा गरिरहेका महिलाको उक्त संवाद मलाई रमाइलो लागिरहेको थियो। किनकि, मेरो छेउमा बसेकी एउटी नानी निकैबेरदेखि मोबाइलमा मग्न थिइन्। सहचालकले भाडा माग्दै पटकपटक बोलाउँदा पनि प्रतिक्रिया नआएपछि ऊ झोक्किन खोजेको थियो र मैले उनलाई झक्झक्याएँ। त्यसपछि बल्ल उनले भाडा झिकेकी थिइन्। अझ रमाइलो कुरा त, पछाडि बसेका एकजना युवा त त्यही घोप्ट्याइमा यसरी डुबेका रहेछन् कि उनलाई आफ्नो गन्तव्य आएको पत्तै भएनछ। अर्को स्टपमा यात्रु ओराल्न गाडी रोक्दै सहचालक कराउँदा पो बल्ल उनी झस्केछन् अनि आफ्नो स्टपमा गाडी किन नरोकेको भन्दै सहचालकलाई थर्काउन थाले। झण्डै हात हालाहाल भएको ! अन्य यात्रुले गल्ती उनैको हो भन्दै सम्झाएपछि बल्ल मुर्मुरिँदै बाटो लागे। गाडीको त्यो रमाइलो यात्रा सकेर कामविशेषले कुनै सरकारी कार्यालयको फाँटमा के पुगेकी थिएँ झनै रमाइलो भयो। सेवाप्रदायी हातको मोबाइलमा घोप्टिएका थिए भने दुई सर्वसाधारण सेवाग्राही उभिएका उभियै ! काउन्टरमा पुगेर आफ्नो काम अघि सार्दा यस्तो जबाफ आयो, एकछिन पख्नुस् न। ती उभिइरहेकामध्ये एकजनाले भने, हाम्लाई पनि त्यसै भनेर कुराएका हुन्, खै के काम गरिराछन् कुन्नि ! टाढा जानु छ अबेर भइसक्यो। मैले धैर्य गर्न सकिनँ र भनें, यहाँ सेवाग्राहीले प्राथमिकता पाउनुपर्छ, तपाईंको फेसबुकले होइन। मेरो कडा बोली सुनेर उनीहरू आँखा तर्दै कामतिर लागे। यस्तै कटु अनुभवका साथ आफ्नो काम सकेर फर्कंर्दै गर्दा कुनै साहित्यिक कार्यक्रमका वक्ता एकजना गुरुले भन्नुभएको सम्झें, अहिले हामी पाँचौं युग अर्थात् घोप्टे युगमा छौं। उहाँले भन्नुभएको थियो धार्मिक मान्यताअनुसार सत्य, त्रेता, द्वापर र कलि गरेर चार युग भए पनि अब हामीले अर्को एउटा युग पनि समावेश गरेर पाँच युग मान्नुपर्ने हुन्छ। अहिले हामीले भोगिरहेको वैज्ञानिक युग नै घोप्टे युग हो रे ! जता गयो मानिसहरू मोबाइलमा घोप्टिएर मग्न भइरहने हुनाले यो पछिल्लो युगको नाम घोप्टे युग राखिएको हो भन्दै उहाँले निकै हँसाउनुभएको थियो। व्यावहारिकता र हार्दिकतालाई एकातिर थन्क्याएर आफ्नो र पराया को मापक पनि यही सामाजिक सञ्जाललाई बनाउने परिपाटी बसिसकेको देखिन्छ। यथार्थमा उहाँको त्यो हँस्यौली निकै मार्मिक व्यंग्य थियो। किनभने, आज जेसुकै भौगोलिक, सामाजिकसांस्कृतिक परिवेशमा पनि मानिसहरू यस प्रकारका डिजिटल संस्कृतिमा आफूलाई समायोजित गरिरहेका हुन्छन्। त्यसैले उनीहरूलाई अब नातासम्बन्ध, इस्टमित्र कसैको आवश्यकता पर्दैन। मोबाइल हातमा लियो अनि यन्त्रवत् औंलाहरू चलायो, समय बितेको पत्तै हुँदैन। न भोक, न तिर्खा न छटपटी ! परम आनन्दको अनुभूति ! न कसैलाई काम पाइनँ भन्ने पीर, न काम खोज्ने टण्टा ! सामाजिक सञ्जालका भित्ताहरूमा पोस्ट् गर्नु, त्यसपछि आएका कमेन्ट हरू हेर्नु, आवश्यक परे पुनः दोहोरी गर्नु। फेरि साथीहरूका पोस्ट मा पनि कमेन्ट वा लाइक त गर्नैपर्छ अन्यथा अनफ्रेन्ड भइएला भन्ने डर ! अनि त समय बिताउन के गाह्रो ? हाम्रोजस्तो बेरोजारले भरिएको देशमा यस प्रकारको डिजिटल संस्कृति स्थापित हुनु पनि ठूलै उपलब्धि हो ! डिजिटल संस्कृतिको सर्वाधिक लोकप्रिय पाटो हो फेसबुक। साना स्कुले विद्यार्थीदेखि पाको उमेरका अनि समाजको विविध क्षेत्रमा स्थापित व्यक्तित्वदेखि राजनीतिज्ञहरूसम्म सबैको मनोरञ्जन तथा सूचना प्रवाहको सर्वसुलभ माध्यम नै बनेको छ आज फेसबुक। त्यसैगरी इन्स्टाग्राम र ट्वीटर पनि उत्तिकै लोकप्रिय बनेको देखिन्छ। भौगोलिक रूपमा टाढा भएकाहरूलाई नजिक बनाउने अनि अपरिचितहरूसँग परिचय गर्ने, मित्रता बढाउने, सूचना सम्प्रेषणको सरल र सहज माध्यम हुनाले डिजिटल संस्कृतिको आफ्नै महत्त्व छ। कुनै पनि कुराको सकारात्मकता र नकारात्मकता त्यसको प्रयोगमा निर्भर हुन्छ। त्यसैले हामीकहाँ अहिले गलत प्रयोगका कारण यो आलोचित भइरहेको छ। यसले एकातिर मानिसलाई असामाजिक र एकल बनाइरहेको छ भने अर्कोतिर प्रयोगकर्ताले यसलाई रिसआवेग पोख्ने ठाउँ र मन नपरेकाहरूलाई गालीगलौज तथा बदनाम गर्ने सरल माध्यमका रूपमा लिइरहेको देखिन्छ। आजका केटाकेटी परिवारमा घुलमिल हुन र आफ्ना अग्रजहरूसँग विचारविमर्श गर्न चाहँदैनन्। किनकि, उनीहरूका हरेक जिज्ञासाको समाधान गुगल सँग छ। मनोरञ्जनका लागि उनीहरूले हजुरआमाका कथा किन सुन्ने ? युट्युब मा सबै उपलब्ध हुन्छ। खेल्नका लागि साथी किन चाहियो ? मोबाइलमा नै चाहेजति खेल्न सकिन्छ। गृहकार्य गर्न कुनै सहयोगीको आवश्यकता पनि रहेन अब। इन्टरनेटका माध्यमबाट उनीहरू स्वयम् समाधान खोज्न सक्छन्। यसले केही हदसम्म अभिभावकलाई पनि सजिलो बनाएको छ। अघिल्लो पुस्ताको पढाइ किताब र विद्यालयमा सीमित थियो भने अहिलेको पुस्ता ज्ञानको अथाह सागर हातमा लिएर घुमिरहेको छ। क्षणभरमै ऊ संसारभरिका सूचना प्राप्त गर्न सक्छ। किताबकापीकलम केही चाहिँदैन उसलाई। हत्केलाभरिको एउटा स्क्रिनमा आफूले खोजेको सबै कुरा पाउँछ अहिलेको भाग्यमानी पुस्ताले। यति धेरै फाइदा भएर पनि डिजिटल संस्कृतिभित्र अनेक नकारात्मक पक्ष पनि छन्। यो यस्तो विशाल पोखरी हो, जसमा राम्रानराम्रा, अमृतमयीविषाक्त सबै तत्त्वको उपस्थिति छ। यसबाट जसले जे चाह्यो त्यही ग्रहण गर्न सक्छ। यही छनोट नै आज सबैभन्दा ठूलो चिन्ताको विषय बनिरहेको छ। मानिसको स्वभावै हो नराम्रो कुरातिर छिटै आकर्षित हुनु। त्यसैले विशेषगरी किशोर पुस्ता इन्टरनेटका नकारात्मक विषयप्रति आकर्षित हुने गरेको देखिन्छ। हरेक अभिभावकसँग उनीहरूका सन्तानले हेर्ने, चलाउने सामग्रीबारे चियो गर्ने समय हुँदैन। त्यसैले खराब लतका कारण यस्तो पुस्तामा अनेक समस्या निम्तिएको पाइन्छ। खेल तथा अन्य मनोरञ्जनमा बढी समय दिनाले पढाइ बिग्रनु, किशोरीहरू यौन हिंसाको सिकार हुनु, बलबालिकालाई मस्तिष्कसम्बन्धी समस्या देखिनु र एकलकाँटे बन्नु डिजिटल संस्कृतिका केही नकारात्मक पक्ष हुन्। डिजिटल संस्कृतिभित्र नै आज हाम्रो परम्परा र संस्कृति समाहित हुनुका साथै मायाप्रेम, श्रद्धासम्मान, आवेगसंवेगको प्रस्तुति र त्यसको मापन पनि हुने गर्छ। कसले कसलाई कति माया र सम्मान गर्छ भन्ने कुराको प्रमाण सामाजिक सञ्जालमा गरिएका पोस्ट र कमेन्टहरूले दिने गर्छ, भलै व्यवहार त्यसको ठीक विपरीत किन नहोस् ! कसले आफ्ना आमाबाबुलाई कति माया र सम्मानपूर्वक राखेको छ भन्ने कुराको साक्षी पनि यही नै हुने गरेको छ। मातातीर्थ औंसी र कुशेऔँसीका दिन आमाबुवाका तस्बिर सजाएर काव्यात्मक भाषामा पोस्ट् गरिने भावनाले अचेल निकै प्रतिस्पर्धा गर्ने गर्छन्, भलै व्यवहारमा उनीहरूलाई आमाबुवाप्रतिको दायित्वबोधसम्म पनि नहोस् ! त्यसैले त अचेल सुनिँदै छ, सबैभन्दा सजिलो माया त फेसबुकमा पो हुँदो रहेछ। यति मात्र कहाँ हो र ? व्यावहारिकता र हार्दिकतालाई एकातिर थन्क्याएर आफ्नो र पराया को मापक पनि यही सामाजिक सञ्जाललाई बनाउने परिपाटी बसिसकेको देखिन्छ। त्यसैले त आजका हामी हरपल मोबाइलमा निमग्न हुन्छौं। गर्धनको हाडै खिइने गरी यसैमा घोप्टिएर मनोरञ्जन गर्छौं, आफन्त खोज्छौं अनि शत्रुको पहिचान पनि गर्छौं। किशोरकिशोरीहरू प्रेम प्रस्तावदेखि डेटिङ का योजना बनाउने अनि विश्वासघात भएपछि प्रतिशोध लिने तथा आत्महत्या गर्ने तरिका खोज्नसम्म यसैको भर पर्छन्। धन्य रहेछ, यो घोप्टे युगको डिजिटल संस्कृति !"
संकटोन्मुख अर्थतन्त्रको तस्बिर,"बाह्य क्षेत्रसँगको कारोबारमा सुधार ल्याउन समय छँदै दह्रो कदम चालिएन भने देश आर्थिक विपत्तिमा फस्ने छ सरकार स्वयंले सार्वजनिक गरेका तथ्यांकले नेपालको अर्थतन्त्रको अवस्था उत्साहजनक छैन भन्ने बताइरहेका छन्। यस कुराको प्रमाणका लागि सबैभन्दा पहिले देशसँग भएको विदेशी मुद्राको सञ्चितिको स्थिति हेरौं। नेपाल राष्ट्र बैंकले सार्वजनिक गरेको प्रतिवेदनअनुसार २०७५ असार मसान्तमा नेपालसँग ११ खर्ब २ अर्ब ५८ करोड ५२ लाख रुपैयाँबराबरको विदेशी मुद्राको सञ्चिति थियो, जसले ९४ महिनाको वस्तु तथा सेवाको आयात धान्न पुग्थ्यो। २०७६ असार मसान्तमा त्यो सञ्चिति ६३ अर्ब ६६ करोड ६३ लाखले घटेर १० खर्ब ३८ अर्ब ९१ करोड ८९ लाख कायम रहन आएको छ, जसले ७४ महिनाको मात्र आयात धान्न पुग्छ। अझ २०७४ असार मसान्तमा त नेपालसँग ११४ महिनाको आयात धान्न सक्ने विदेशी मुद्रा थियो। त्यो घटेर गत असार मसान्तमा ७४ महिनाको मात्र आयात धान्न सक्ने विदेशी मुद्रा रहन जानुलाई प्रगति भन्न मिल्ला र ? यो लगातारको ह्रासले त हामी क्रमशः संकटतर्फ जाँदै छौँ भन्ने सन्देश पो दिन्छ त। त्यसैगरी चालु खाता घाटाको स्थिति झन् भयावह छ। माथि उल्लेख गरिएकै प्रतिवेदनअनुसार २०७४ असार मसान्तमा १० अर्ब १३ करोड ६ लाख मात्र चालु खाता घाटा रहेकोमा २०७५ असार मसान्तमा त्यो बढेर दुई खर्ब ४७ अर्ब ५६ करोड ५३ लाख कायम भयो भने २०७६ असार मसान्तमा त्यो घाटा अरू बढेर दुई खर्ब ६५ अर्ब ३६ करोड ५९ लाख पुग्यो। चालु खाता घाटा यसरी लगातार बढेर गएकाले नै विदेशी मुद्राको सञ्चितिमा त्यस किसिमले ह्रास आएको हो। यसले पनि नेपाल छिटो गतिमा आर्थिक संकटतर्फ अघि बढ्दै छ भन्ने देखाउँछ। समग्र शोधनान्तर स्थितिले पनि अर्थतन्त्रको त्यही दिशाको संकेत गर्छ। २०७४ असार मसान्तमा नेपाल ८२ अर्ब १० करोड ६१ लाखबराबरको शोधनान्तर बचतमा रहेकोमा २०७५ असार मसान्तमा त्यस्तो बचत घटेर ९६ करोड ०२ लाखमा सीमित हुन पुग्यो भने २०७६ असार मसान्तमा त ६७ अर्ब ४० करोड ०५ लाखबराबरको शोधनान्तर घाटा भयो। यसले के देखाउँछ भने हामीले विदेशी मुद्राको भएको मौज्दातबाट खर्च गरिरहेका छौं, मौज्दातमा थपिरहेका छैनौं। यसरी नेपालको बाह्य क्षेत्र कारोबारका तीनवटै परिसूचकले एउटै कुराको सन्देश दिइरहेका छन् कि नेपालको अर्थतन्त्र संकटोन्मुख छ। यसका अरू पनि कारण भए पनि प्रमुख कारणचाहिँ बढ्दै गएको वैदेशिक व्यापार घाटा हो। नेपालको कूल वैदेशिक व्यापार (निर्यात र आयातको जोड) मा आर्थिक वर्ष २०७३७४ मा निर्यातको अंश ६९ प्रतिशत रहेकोमा आव २०७५७६ मा ६४ प्रतिशतमा झरेको छ। सरकारको राजस्व, बजारको चहलपहल, उपभोक्ताको सन्तुष्टि र देशको विकास तथा आधुनिकीकरण आयातमै निर्भर भएकाले आयातको आयतन यस रूपमा बढ्दै गएको हो। जबकि, नेपालको निर्यात विगत धेरै वर्षदेखि गतिहीन अवस्थामा छ र त्यसमा सरकारको सुधारको प्रयास शून्य प्रायः छ भन्दा पनि हुन्छ। त्यसैले निर्यात बढाउन र आयात प्रतिस्थापन गर्न सरकारले तत्काल गम्भीर र साहसिक कदम नचाल्ने हो भने नेपालले विदेशी मुद्रा माग्न अन्तर्राष्ट्रिय मुद्राकोष (आईएमएफ) गुहार्नुको विकल्प हुँदैन। त्यो स्थितिमा नेपालसामु उसले अनेक कठिन र नेपालको आत्मसम्मानमा आँच पुयाउने खालका कडा सर्त राख्ने छ र नेपाल त्यस्ता सर्तहरू स्वीकार गर्न बाध्य हुनेछ। अन्यथा नेपालले विदेशी मुद्रा पाउने छैन। त्यो लज्जास्पद स्थिति आउन नदिने हो भने नेपालले निर्यात बढाउन र आयात प्रतिस्थापन गर्न ऐतिहासिक कदम चाल्न विलम्ब गर्नु हुँदैन। लोडसेडिङको अन्त्य भएर विद्युत् निर्यात गर्ने चर्चा चल्न थालेपछि अब व्यापार घाटा घट्ने भयो भन्ने आशा अंकुरित भएको थियो। तर पछिल्ला दिनमा निजी क्षेत्रका लगानीकर्ताले उनीहरूले विकास गरेका जलविद्युत् आयोजना संकटमा परेको भनी सरकारसँग सहयोगका लागि गुहार मागेपछि र जलविद्युत् आयोजनामा लगानी गर्ने बैंकहरूले पनि जलविद्युत् आयोजनामा गरेको लगानीमा जोखिम बढेको अभिव्यक्ति दिएपछि विद्युत् निर्यातको सम्भावना पनि सुदूरतर्फ पन्छिएको छ। पर्यटकहरूको संख्या बढ्दैमा हर्षबढाइँ गर्नुपर्ने स्थिति छैन। यो क्षेत्रबाट आम्दानी बढाउन आएका पर्यटकहरूको नेपाल बसाइको अवधि र तिनले प्रतिदिन गर्ने खर्च पनि बढाउन जरुरी छ। त्यसैगरी केही समयदेखि सिमेन्ट निर्यातको प्रसंग पनि चलेको थियो। तर सँगसँगै सरकारले यस सम्बन्धमा कुनै चासो नदेखाएको र पहल पनि नगर्नुका साथै नेपाली सिमेन्टको उत्पादन लागत निकै बढी भएकाले निर्यात हुन नसक्ने कुरा सार्वजनिक भएपछि यसको आशा पनि मयो। यसरी निर्यातमा फट्को मार्न सरकारले गम्भीरतापूर्वक केही ठोस कदम नचाल्ने हो भने यथास्थितिमा निर्यातमा सुधार हुने देखिँदैन। अदुवा, अम्लिसोका कुचा, ऊनी गलैंचा, तयारी पोसाक, पस्मिना, हस्तकलाका सामान, हातेकागज जस्ता परम्परागत वस्तुको निर्यातमै सीमित रहने हो भने व्यापार घाटा घट्ने कुनै सम्भावना देखिँदैन। विगत धेरै वर्षदेखि नेपालको विदेशी मुद्राको प्रमुख स्रोत विप्रेषण (रेमिट्यान्स) रहँदै आएको छ। आव २०७५७६ मा नेपाली मुद्रामा विप्रेषण आप्रवाह १६५ प्रतिशतले बढेको देखिए पनि अमेरिकी डलरमा यो ७८ प्रतिशतले मात्र बढेको छ, जबकि आव २०७४७५ मा यो १०२ प्रतिशतले बढेको थियो। पछिल्ला महिनामा अमेरिकी डलरसँग नेपाली रुपैयाँको अवमूल्यन हुँदै गएकाले मात्र नेपाली रुपैयाँमा विप्रेषण आप्रवाहको वृद्धिदर १६५ प्रतिशत देखिन गएको हो। अमेरिकी डलरमा विप्रेषण आप्रवाहको वृद्धि दर घटेको छ। २०७२ सालको महाभूकम्पपछि वैदेशिक रोजगारमा जाने नेपाली युवाको संख्या घटेको, ठूलो संख्यामा नेपाली युवा जाने मलेसियाको रोजगार रोकिएको, खाडीका मुलुकमा अशान्ति र असुरक्षा बढ्दै गएको र नेपालमा शान्ति बहाल भई गरी खाने वातावरण बन्दै गएकाले विप्रेषण आयको भावी सम्भावना उत्साहजनक देखिँदैन। यसबाट नेपालको बाह्य क्षेत्रको कारोबारमा अरू चुनौती थपिने निश्चित छ। यस कारण पनि सरकार यस सम्बन्धमा गम्भीर हुन जरुरी छ। वैदेशिक लगानी र वैदेशिक सहायता पनि विदेशी मुद्राका अन्य महत्त्वपूर्ण स्रोत हुन्। यी स्रोतको स्थिति पनि आव २०७५७६ मा निराशाजनक नै रह्यो भन्नुपर्छ। नेपाल राष्ट्र बैंकको पछिल्लो प्रतिवेदनअनुसार नगद वैदेशिक अनुदान अघिल्लो वर्षको तुलनामा ४८६ प्रतिशतले घट्यो भने वैदेशिक ऋण ९५ प्रतिशतले घट्यो। पुँजी निर्माणका लागि आउने यस्ता सहायता रकम सरकारले पुँजीगत खर्च गर्न नसकेकै कारणले उपयोग हुन सकेन। वैदेशिक लगानीको स्थिति पनि गत वर्ष उत्साहजनक रहेन। अघिल्लो वर्षको तुलनामा गत वर्ष वैदेशिक लगानी ४३९ प्रतिशतले घटेको छ। वैदेशिक लगानीका लागि जति चिल्लाए पनि देशभित्रको समग्र वातावरणले वैदेशिक लगानीलाई आकर्षित गर्न सकेको देखिँदैन। नीतिगत अस्पष्टता, प्रशासनयन्त्रबीच समन्वय र सुशासनको अभाव, करको भार, भ्रष्टाचार, ढिलासुस्ती, प्रशासनयन्त्रको वैदेशिक लगानी अमैत्री दृष्टिकोण र व्यवहार, सरकारको विश्वसनीयतामा कमी, धेरै किसिमका जोखिम र अनिश्चितता आदि कारणले विदेशी लगानीकर्ताहरू नेपालप्रति आश्वस्त हुन सकेको देखिँदैन। पर्यटन क्षेत्र विदेशी मुद्रा आर्जनको अर्को महत्त्वपूर्ण स्रोत हो। पर्यटन क्षेत्रमा नेपालको असीमित सम्भावना भएकाले पनि विदेशी मुद्राको आर्जनको निमित्त यो क्षेत्रबाट बढी नै अपेक्षा गरिन्छ। तर यो क्षेत्रबाट हुने विदेशी मुद्रा आर्जन नेपालको कूल विदेशी मुद्राको वार्षिक आर्जनको केवल पाँच प्रतिशत र कूल गार्हस्थ्य उत्पादनको २२ प्रतिशत मात्र छ। देशमा शान्ति बहाल भएपछि पर्यटकहरूको आगमन ह्वात्तै बढेको छ। सन् २०१८ मा नेपालमा ११ लाख ७३ हजारभन्दा बढी विदेशी पर्यटक नेपाल आए, जुन अघिल्लो वर्षको तुलनामा २४८ प्रतिशत बढी हो। यो उत्साहजनक स्थिति हो। अर्को वर्ष (२०२०) नेपाल भ्रमण वर्ष मनाउन लागिएकाले आगामी वर्ष पनि पर्यटक आगमन बढ्ने निश्चित छ। तर यसमा चिन्ताको विषय के छ भने पर्यटकको संख्या बढे पनि उनीहरूको नेपाल बसाइको अवधि र उनीहरूले प्रतिदिन गर्ने खर्च घटेकाले पर्यटन क्षेत्रबाट हुनुपर्ने विदेशी मुद्राको आर्जन पर्यटकहरूको संख्याको अनुपातमा बढ्न सकेको देखिँदैन। पर्यटन मन्त्रालयको प्रतिवेदनअनुसार पर्यटकहरूको नेपाल बसाइको अवधि क्रमिक रूपमा घट्दै गइरहेको छ। सन् २०१७ को तुलनामा सन् २०१८ मा सो अवधि औसतमा १२४ दिनमा झरेको छ, जबकि सन् २०१७ मा यस्तो अवधि १२६ दिन र २०१६ मा १३४ दिन थियो। त्यसैगरी प्रतिपर्यटक प्रतिदिन खर्च पनि सन् २०१८ मा १८ प्रतिशतले घटेर ४४ अमेरिकी डलरमा कायम हुन आएको छ। त्यसैले पर्यटकहरूको संख्या बढ्दैमा हर्षबढाइँ गर्नुपर्ने स्थिति छैन। यो क्षेत्रबाट आम्दानी बढाउन आएका पर्यटकहरूको नेपाल बसाइको अवधि र तिनले प्रतिदिन गर्ने खर्च पनि बढाउन जरुरी छ, जुन क्रमशः बिग्रँदै गएको छ। नेपाल भ्रमण वर्ष मनाउने सन्दर्भमा यस कुरामा विशेष ध्यान जान जरुरी छ। माथि प्रस्तुत गरिएका आँकडा र गरिएको विश्लेषणले नेपालको बाह्य क्षेत्र कारोबारको स्थिति बिगँ्रदै गएको प्रस्ट हुन्छ। यसमा सुधार ल्याउन समय छँदै दह्रो कदम चालिएन भने देश आर्थिक विपत्तिमा फस्ने निश्चितप्रायः छ। यसप्रतिको बेवास्ताबाट मुलुकले निकै महँगो मूल्य चुकाउनुपर्नेमा शंका नगर्दा हुन्छ।"
किन अड्कियो ईपीजी प्रतिवेदन ?,"नेपाल र भारतका बीचमा जति सांस्कृतिक सामीप्य छ, त्यति नै यसका बहुआयामिक सम्बन्धहरूमा उतारचढाव पनि छन्। भारतको तीनतीनपटकको नाकाबन्दीलाई सायदै बिर्सन सकिएला। दुई मुलुकका बीचमा भएको सन् १९५० को शान्ति तथा मैत्री सन्धि नेपालका लागि अपमानजनक छ भन्नेमा विवाद छैन। अपमानजनक भनिसकेपछि त्यहाँ समानताको अपेक्षा गर्नुको अर्थ नरहला। एकातिर सन्धिका प्रावधानहरू नै एक सार्वभौम मुलुकका लागि आपत्तिजनक छन् भने अर्कोतिर हस्ताक्षर गर्नेहरूको प्रोटोकलसम्म मिलाइएको छैन। सन्धिमा नेपालका तर्फबाट प्रधानमन्त्री मोहनशमशेर र भारतका तर्फबाट राजदूतले हस्ताक्षर गरेका थिए। नेपालभारतका बीचमा केवल यो सन्धिबाट मात्रै समस्या उत्पन्न भएका होइनन्। सीमासम्बन्धी विवादहरू पनि उस्तै छन्, जहाँ भारतले असल छिमेकीको भूमिका निभाउनुको सट्टा उसका प्रहरी प्रशासनले ज्यादतीपूर्ण व्यवहार जारी राखेको पाइन्छ। एकथरीले खुला सीमाका कारण प्रवेशाज्ञाविना नै आवागमन गर्न पाउनु दुई छिमेकीबीचका सम्बन्धमा ऐतिहासिक हो भनिरहँदा नेपालमा चाहिँ त्यस्तो सीमालाई या त बन्द र नभए पनि व्यवस्थित गरिनुपर्ने आवाज उठ्न थालेको छ। किनभने, खुला सीमाकै कारण आपराधिक घटना हुँदै आएका छन्, जसलाई केवल नजरअन्दाज गर्न सकिन्न। यसरी हेर्दा, खुला सीमालाई कसरी व्यवस्थित गर्ने भन्ने चुनौती त छँदै छ, सीमा अतिक्रमण समस्या पनि उत्तिकै गम्भीर छ। यसबाहेक नेपाली राजनीतिक नेतृत्वको क्षणिक स्वार्थमा रुमलिएर जलस्रोतसम्बन्धी अनेक सन्धिसम्झौता गरिए, जसबाट हामीलाई लाभभन्दा हानि नै धेरै भएका छन्। जब बर्खायाम सुरु हुन्छ, कोशी भेगमा त्रास छाउँछ। महाकाली सन्धि भएको वर्षौं भइसक्यो, तर त्यसबाट हामीले रत्तिभर फाइदा पाएका छैनौं। साधन स्रोत भारतलाई सुम्पँदै जाने परिपाटीसँगै हाम्रो राजनीतिमा पनि उनीहरूकै नियन्त्रणकारी सोच हावी हुँदै आउनु अर्को विडम्बना हो। कसैले चाहेर छिमेकी फेर्न सक्दैन। त्यसैले, जतिसुकै जटिल र असन्तोषयुक्त या यदाकदा तनावग्रस्त सम्बन्ध भए पनि तिनमा समयानुकूल सुधार गर्दै लैजानु दुवै मुलुकका लागि विकल्पहीन र बाध्यकारी बाटा हुन्। यसर्थ, हामी पारस्परिक सम्मान र हितका आधारमा विगतलाई एकातिर पन्छाएर सम्बन्ध अघि बढाउन चाहन्छौं। सिद्धान्ततः भारतले पनि यही स्वीकार गरेर होला, दुवै मुलुकले आपसी सम्बन्धलाई समयानुकूल बनाउने भन्दै २०७२ सालमा तीनतीन सदस्यहरू रहने गरी प्रबुद्ध समूह अर्थात् ईपीजीको गठन गरियो। ईपीजीलाई सन् १९५० को असमान सन्धिको समीक्षा गर्दै समयानुकूल बनाउनुका अतिरिक्त सबैजसो क्षेत्रमा सुझाव प्रस्तुत गर्ने अख्तियारी प्रदान गरिएको थियो। भेषबहादुर थापाले नेपाली र भगतसिंह कोशियारीले भारतीय पक्षको नेतृत्व गरेका थिए। उनीहरूले अनेक चरणमा कहिले भारत त कहिले नेपालका विभिन्न ठाउँमा बैठकहरू गरे। मेरो निमन्त्रणामा भारतीय पक्षका सदस्य महेन्द्र पी लामा चुकुवा विश्वविद्यालयमा एक महिना अतिथि अनुसन्धानदाताका रूपमा रहँदा समृद्ध नेपाल निर्माण अभियानको सहयोगमा टोकियोमा बृहत् अन्तरसंवाद पनि गरिएको थियो। यसरी दुवै मुलुकमा महत्त्व पाएको ईपीजीले संयुक्त रूपमा सहमतिका साथ प्रतिवेदन तयार पार्यो। समय नभएका मोदी पटकपटक नेपाल आउँछन्। मन्दिर जान्छन्। दर्शन गर्छन्। भाषण गर्छन्। नेपाली राजनीतिक नेतृत्वलाई एक्लैएक्लै दिल्लीमा भेट गर्छन्। तर, दुई मुलुकको सम्बन्ध र सरोकारसँग जोडिएका विषयमा तयार पारिएको प्रतिवेदन बुझ्न भ्याउँदैनन्। प्रतिवेदन तयार पार्दासम्म दुवै मुलुकका सरकारहरूले त्यसमा समेटिएका सुझावहरू ग्रहण गर्ने बताउँदै आएका थिए। धेरै आशावादी हुन नसकिए पनि कम्तीमा प्रधानमन्त्री तहबाट ईपीजी प्रतिवेदन नै नबुझिएला भन्ने ठानिएको थिएन। तर, नठानिएकै कुरा भयो। तयार भएको झन्डै एक वर्ष भइसक्दासमेत भारतका प्रधानमन्त्रीले समय नभएको बहाना गरेर प्रतिवेदन बुझ्न मानेका छैनन्। यसबीचमा ईपीजीमा भारतका एकजना सदस्यको मृत्यु भइसकेको छ भने नेपालका ३ मध्ये २ जना क्रमशः प्रधानमन्त्रीको परराष्ट्र सल्लाहकार र भारतकै राजदूत बनेका छन्। भारतीय पक्षले प्रतिवेदन नबुझेपछि नेपाली प्रधानमन्त्रीलाई बुझाउने काम पनि भएको छैन। भन्नलाई त दुवै मुलुक सार्वभौम भनिएको छ, तर प्रतिवेदनचाहिँ किन भारतलाई नै पहिले बुझाउनुपर्ने हो या नेपालका प्रधानमन्त्रीलाई बुझाएपछि भारतीय प्रधानमन्त्रीसँग फेरि समय माग्न किन नमिल्ने हो, मैले बुझ्न सकेको छैन। संसारका जोकसैलाई प्राप्त समय बराबर नै हो। मोदीलाई मात्र कम समय उपलब्ध भएको होइन। तर, उनी बारम्बार समय नभएको बहाना गरिरहेका छन्। समय नभएका मोदी पटकपटक नेपाल आउँछन्। मन्दिर जान्छन्। दर्शन गर्छन्। भाषण गर्छन्। नेपाली राजनीतिक नेतृत्वलाई एक्लैएक्लै दिल्लीमा भेट गर्छन्। तर, दुई मुलुकको सम्बन्ध र सरोकारसँग जोडिएका विषयमा तयार पारिएको प्रतिवेदन बुझ्न भ्याउँदैनन्। मोदीले आफ्नो छिमेकी पहिले भन्ने नीतिको त आफैंले धज्जी उडाएका थिए। तैपनि, नाकाबन्दीबाट नेपालीको मन दुखाएका उनले त्यसबाट केही पाठ सिके होलान् भन्नेहरू थिए। प्रतिवेदन नबुझ्ने तर नेपाललाई दिने सहयोगमा केही बढाएर र वाचा गरेकै समयमा पेट्रोलियम पाइपलाइनको काम समापन गरेर उनी साँचो अर्थमा सम्बन्ध प्रगाढ बनाउनेभन्दा टालटुल र फकाउने रणनीतिबाट माथि उठ्न नचाहेका हुन् कि भन्ने अनुभूति हुन्छ। तर, हेक्का के राख्नुपर्छ भने हामीले चाहेको सम्बन्ध एउटाले दिने र अर्काले लिने खालको र त्यसमा भारतको सहयोग कम भएर प्रगाढ बन्न नसकेको होइन। यो त माथि उल्लेख गरिएका विषयमा दीर्घकालीन समाधान नखोजिएकाले सांस्कृतिक निकटता हुँदाहुँदै पनि संग्लो बन्न नसकेको हो। ईपीजीको प्रतिवेदन आफैंमा सबथोक थिएन र होइन। यसलाई हुबहु पालना गर्नैपर्ने बाध्यकारी अवस्था थिएन र छैन। यति हुँदाहुँदै पनि मोदी किन प्रतिवेदन ग्रहण गर्न मानिरहेका छैनन्, बुझ्न कठिन छ। कतिपयले भारतमा हुने निर्वाचनमा बिहारमा मोदीको दललाई नकारात्मक प्रभाव नपरोस् भन्ने हेतुले निर्वाचनपछि प्रतिवेदन बुझिने ठानेका थिए। निर्वाचनमा उनलाई दुईतिहाइको जनमत प्राप्त भयो र उनी सत्तामा बलियोसँग पकड जमाउन सफल भए। तर पनि उनको व्यवहार फेरिएन। ईपीजी गठन हुँदा दुवै मुलुकमा अहिले जोजो प्रधानमन्त्री छन्, तिनीहरू नै थिए। प्रतिवेदन तयार भइसक्दा यी प्रधानमन्त्रीहरू आआफ्नो मुलुकमा स्थिर सरकारको नेतृत्व गरेर शक्तिशाली बनेका छन् तथापि आफैंले गठन गरेको समूहले दिने प्रतिवेदन ग्रहण गर्ने फुर्सद मोदीले निकाल्न नसकेको पत्याइदिनुपर्ने अवस्था छ। वास्तवमा भारतले दुई मुलुकबीचको सम्बन्ध सुधारमा अपेक्षित कदम नचाल्ने हो भने नेपालले नै एक कदम अघि बढेर नेतृत्वदायी भूमिका खेल्न सक्छ। असहज लागेको सन् १९५० को सन्धिमा धारा १० को प्रयोग गर्दै सन्धि खारेज गर्ने अधिकार हामीमा निहित छ। भारतले नेपालले झैं अप्ठ्यारो महसुस गरेको हुँदो हो र नेपालले सुधार या संशोधनमा आलटाल गरेको हुँदो हो भने सायद उसले त्यो अधिकारको प्रयोग पहिल्यै गरिसकेको हुन्थ्यो होला। त्यसैले, अब नेपालले एक वर्षको अग्रिम सूचना दिएर त्यो सन्धि खारेजीमा अगि बढ्नुपर्छ। सन् १९५० को सन्धि नेपालको हितमा नभएको चर्कोसँग आवाज उठाउनेमा २०४८ सालपछि तत्कालीन नेकपा एमाले र अन्य वामपन्थी दलहरू थिए। तत्कालीन माओवादी पार्टीले त आफ्ना मागमा यसलाई समावेश मात्रै गरेको थिएन, भारतविरुद्ध सुरुङ युद्ध नै गर्ने भनेको थियो। संयोगले आज तिनै दुई दल एक भएर बनेको नेकपा नै सरकारमा छ। नेकपाको सन्धिसम्बन्धी विगतको अडान राजनीतिक रणनीतिमा आधारित थिएन भने अब उसले त्यसको खारेज गर्दै नयाँ सन्धि गर्ने वातावरण तयार पार्नुपर्छ। त्यसो भयो भने मात्रै एकातिर नेकपाको विगतको अडानमा शंका गर्ने स्थितिको अन्त्य हुनेछ भने अर्कातिर दुई छिमेकीका बीचमा सुमधुर सम्बन्ध स्थापित गर्दै आफ्नो मुलुकको हितलाई केन्द्रमा राखेकोमा जस पनि उनीहरूलाई नै मिल्नेछ।"
उचित कानुन खोज्दै सडक,"सडक आयोजनालाई देशको आवश्यकताअनुरूप निर्माण गर्ने हो भने उत्पादन, प्रशोधन तथा बजार जोड्ने सडकलाई प्राथमिकता दिनु अति आवश्यक छ भौतिक पूर्वाधार खासगरी सडक विकासले हाम्रो आधुनिकीकरण प्रयाससँगै प्राथमिकता पाउँदै आएको क्षेत्र हो। सबै आवधिक योजनामा सडक निर्माणले उच्च प्राथमिकता पाउँदै आएको छ। विगतका प्रयासहरूको प्रतिफलस्वरूप ५३ प्रतिशत खण्ड कालोपत्रे, १३,०६० किलोमिटर (किमि) लामो सडक सञ्जाल तथा ६० प्रतिशत भाग कालोपत्रे ५,३०० किमि राजमार्ग निर्माण भइसकेका छन्। जेजति उन्नति हासिल भएका छन्, त्यो अपर्याप्त छ। सडकको अभाव तथा निर्माण भएकै सडक पनि कमजोर डिजाइन तथा स्तरकै कारण रुग्ण अवस्थामा छन्। परिणाम हाम्रा ढुवानी खर्च हाम्रै आर्थिक अवस्थाका अन्य मुलुकको दाँजोमा समेत अधिक छ। उच्च ढुवानी खर्चकै कारणले आन्तरिक बजारमा मुलुकभित्र उत्पादित थुप्रै वस्तु तथा पैदावार विदेशबाट आयातीत त्यस्ता वस्तु तथा पैदावारसँग प्रतिस्पर्धा गर्न नसक्ने अवस्थामा छन्। सडक निर्माण कार्यमा आर्थिक खासगरी उत्पादन क्षेत्र तथा बजारबीच सम्बन्ध सथापना गर्ने उद्देश्यले भन्दा बढी अन्य कारणले प्राथमिकता पाउने गर्छ हाम्रो निर्णय प्रक्रियामा। किन सडक सञ्जाल निर्माण कार्य आशा गरिएअनुरूप हुन सकेको छैन ? उत्पादन क्षेत्र तथा बजारबीचको सम्बन्धलाई कसरी नजरअन्दाज गरिन्छ, त्यसको ज्वलन्त उदाहरण स्याउ खेतीबाट हुन्छ। कृषि विभागले ५० को दशकमा ककनी, दामन तथा हेलम्बुजस्ता काठमाडौं उपत्यकाको समीपका स्थानमा स्याउको परीक्षण उत्पादन गर्यो। वातावरणीय कारण जस्तै फल पाक्ने मौसममा असिना पर्दा गुणस्तरमा गिरावट आउँदा उत्पादित स्याउ उपभोक्ताको चाहनाअनुरूप हुन सकेन। साठीको दशकमा भएको परीक्षणबाट मुस्ताङ तथा जुम्लाका विभिन्न स्थान स्याउ खेती सम्भाव्य भएको पाइयो। खाद्यान्न अभाव हुने जुम्लाका कृषकहरूले स्याउ खेतीलाई सहर्ष स्वीकारे। बिरुवा रोपेको औसत १० वर्षमा लटरम्म स्याउ फल्न थाल्यो। मानिसको पिठ्युँमा बोकेर तथा खच्चडद्वारा ढुवानी गर्दा समय लाग्ने, खर्चिलो तथा ढुवानीको क्रममै फलको गुणस्तर गिर्ने जस्ता कारणले उत्पादक कृषकलाई बजारको चरम अभाव रह्यो। अधिकांश स्याउ उत्पादन गर्ने कृषकका निमित्त विकल्प भनेको पैदा भएको (मुस्ताङ) स्याउको ठूलो हिस्सा मदिरा उत्पादन तथा पशु आहार (जुम्ला) तुल्याउनु भयो। जुम्ली कृषकमध्ये कतिले हुर्केको स्याउका रूख काटेर पुनः मकै, कोदो तथा अन्य बाली लगाउन विवश भए। पोखराजोमसोम (१५७ किमि) तथा सुर्खेतजुम्ला (२३२ किमि) सडक सुविधा उपलब्ध हुन स्याउ उत्पादन भएको चार दशकपछि मात्र निर्माण भएका हुन्। निर्माण गरिएको सडक साँघुरो, घुमाउरो, जोखिमपूर्ण तथा बर्खायाममा पहिरो जाने, भासिने जस्ता कारणले अझै पनि फसललाई बजारसम्म पुर्याउने प्रभावकारी माध्यम हुन सकेको छैन। देशमा स्याउको खपत बढ्दो छ द्रूतगतिले। वार्षिक दुई अर्ब रुपैयाँभन्दा बढीको स्याउ आयात हुन थालेको छ। सहरी क्षेत्रहरू मात्र होइन, सडक यातायात पुगेका देशको कुनाकाप्चाका बजारमा समेत भारतीय तथा चिनियाँ स्याउ छ्यापछ्याप्ती उपलब्ध हुन थालेका छन्। अर्कोतर्फ माथि उल्लेख गरिएजस्तै नेपाली स्याउ बजार अभावमा बोटमै कुहिने, पशु आहार तथा मदिराका निमित्त प्रयोग गर्नुपर्ने स्थिति कायम नै छ। हाम्रा योजनाविद् तथा नीतिनिर्माताले हालसम्म पनि उत्पादन क्षेत्र र बजारलाई सडकले जोड्ने आवश्यकतालाई नजरअन्दाज गर्दै छन्। खाद्यान्न संकटग्रस्त जुम्लामा हवाईजहाजबाट खाद्यान्न ढुवानी गर्न किफायत हुन्छ कि त्यहाँ उत्पादन हुने स्याउलाई सहज बजार उपलब्ध गरेर कृषकको आय बढाएर आत्मनिर्भर तुल्याउने जस्ता विषयले सडक निर्माणअघि महत्त्व पाउन सकेन। निर्माणसम्बन्धी निर्णय लिँदाको अवस्थामै विभिन्न सरकारी निकायबीच समन्वय गरेर कुन निकायको केकस्तो भूमिका हुने त्यसको कार्यतालिका तयार पारेपछि मात्र निर्माण कार्य अगाडि बढाउँदा उचित हुन्छ। कल्पना गरौं भोलिका दिनमा बझाङमा ठूलो अभ्रख खानी पत्ता लाग्यो अथवा डोल्पामा युरेनियमको भण्डार नै भेटियो अथवा सल्यानमा पट्रोलियमको ठूलो भण्डार फेला पर्यो भने के हुन्छ ? निश्चित छ जबसम्म खनिज भण्डार रहेका क्षेत्र तथा बजारबीच अन्तर्राष्ट्रिय स्तरको सडक निर्माण हुँदैन तबसम्म त्यस्तो मूंल्यवान् खनिज पदार्थ भेट्दा पनि राष्ट्रले कागलाई बेल पाक्यो हर्ष न विस्मात कै अवस्था झेल्नुपर्ने छ। विगतको इतिहास दोहोरिने हो भने जतिसुकै मुलुकको आवश्यकता भए पनि सडक निर्माण कार्य छिटो समापन हुँदैन। द्रूतगतिमा सडक निर्माण तथा स्तरोन्नति हुन नसक्नुमा भौगोलिक संरचना, भूगर्भिक तथा भूराजनीतिको पनि अहं भूमिका हुन्छ। हाम्रा निमित्त ती प्राकृतिक कारण हुन्, जसको सम्बोधन प्रविधि तथा कूटनीतिले गर्नुपर्ने हुन्छ। तर, ती अवरोध भ्रष्टाचार, दक्ष्य जनशक्ति अभाव, नीतिगत तथा कानुनी व्यवधानले ओझेलमा पर्न थालेका छन्। प्रशासकीय कारण जस्तै जिम्मेवार व्यक्तिको परिवर्तन, समयमा बजेट उपलब्ध नहुने अथवा ठेकेदारलाई दिनुपर्ने रकम अनेक व्यवधान खडा गरेर समयमा नदिने आदिले निर्माण सुरुदेखि अन्तिम चरणसम्म अनावश्यक अवरोध खडा गर्ने गरेकै हुन्छन्। त्यसो त, निर्माण कार्यसँग सीधा सम्बन्ध राख्ने विभिन्न सरकारी निकायहरूबीचको समन्वय अभाव आदिले पनि समयमा निर्माण कार्य सम्पन्न हुन सक्दैनन्। जस्तै सरकारी स्वामित्वको जंगल, बिजुली तथा टेलिफोनका खम्बाले अवरोध खडा गर्दा सडक निर्माणकार्यमा सम्पन्न हुन ढिलाइ हुने गरेका अनगिन्ती उदाहरण हाम्रा सामुन्ने छन्। निजी स्वामित्वको जमिन अधिग्रहणका कारणले सडक निर्माण तथा स्तरोन्नति कार्य ठप्प पार्नु नियति हुन थालेको छ। निजी जमिनको अधिग्रहण मुद्दा सरकारले दिने मुआब्जासँग जोल्ठिएको हुन्छ। सहरीकरणको विस्तारसँगै जमिनको अधिग्रहण जटिल एवं पेचिलो विषय हुँदै गएको छ। पातलो बस्ती भएका क्षेत्रहरूमा राजनीतिक तथा बिचौलियाको स्वार्थ गाँसिएन भने मात्र निर्माण कार्यबिना अवरोध सम्पन्न हुन सम्भव हुने गर्छन्। अन्यथा स्थानीयहरूको विरोध का आडमा निर्माण कार्य ठप्प तुल्याइनेछ। कतिपय अवस्थामा एउटा निर्माण व्यवसायी वा ठेकेदारद्वारा निर्माणाधीन सडकको कुनै खण्ड सन्तोषजनक रूपमा प्रगति भएको हुने गर्छ भने अर्को खण्डमा त्यही निर्माण कार्य सुरुवातसम्म पनि हुन नसकेको अवस्था हुन्छ। त्यस्तो स्थिति हुनुमा ठेकेदार वा सरकारको कमजोरी नभएर स्थानीय तहदेखि केन्द्रीय तहसम्मको राजनीतिक स्वार्थ अवरोधका कारक हुने गर्छन्। अनेक व्यवधान खडा गरेर अत्यधिक मुआब्जा असुल्ने नियतले सडक निर्माणको महत्त्वपूर्ण पक्ष ओझेलमा पर्नु सामान्य हुँदै गएको छ। तीसबर्से पञ्चायत काललाई हाम्रो इतिहासको कालरात्री कालखण्डका रूपमा प्रस्तुत गरिन्छ। पञ्चायतको भूतले भने हामीलाई पछ्याउन अझै छोडेको छैन। पञ्चायतका थुप्रै दुर्बल पक्षलाई हामीले निरन्तरता दिँदै आएका छौं। त्यसरी निरन्तरता दिइँदै आएको अनेकौंमध्ये एक जग्गा अधिग्रहण ऐन २०३४ हो। यस ऐनले राष्ट्रिय आवश्यकता परेमा भौतिक पूर्वाधार निर्माण गर्न जमिन अधिग्रहण गर्ने अधिकार सरकारलाई दिएको छ। तर, त्यसरी अधिग्रहण गरेको जग्गाधनीलाई उचित मुआब्जा दिनुपर्ने बाध्यताको प्रावधान पनि छ। उचित मुआब्जालाई कसरी परिभाषा गर्ने भन्ने विषयले सडक मात्र होइन, प्रायः सबै पूर्वाधार निर्माण कार्यका निमित्त घाँटीभित्र अड्केको हड्डी साबित भएको छ। उक्त ऐन लागू भएपश्चात्को चार दशक बितिसक्दा पनि त्यसलाई परिमार्जन गर्ने कार्य केवल नारामै सीमित हुन पुगेको छ। २०७१ सालमा तर्जुमा गरिएको भूमि अधिग्रहण तथा पुनर्वास नीति अझै कानुनी मान्यता तथा प्रभावकारी कार्यान्वयन कार्यको पर्खाइमा छ। त्यसकारण अझै जग्गा अधिग्रहण कानुन २०३४ नै हावी भएको अवस्था छ। विगत चार दशकको अवधिमा निर्माण कार्यका चुनौती फेरिइसकेका छन्। नागरिकको चेतना स्तरमा आमूल परिवर्तन पनि आइसकेको छ। सरकारद्वारा उठाइएका पहलकदमलाई चुनौती दिने नागरिकको क्षमतामा अपार वृद्धि पनि आइसकेको छ। त्यसैगरी स्वार्थ समूह शक्तिशाली भइसकेका छन्। तीमध्ये राज्यकोशबाट लाभ लिन लालायित स्वार्थी समूह हाम्रो समाजमा शक्तिशाली शक्ति भएर उदाएको छ। राष्ट्रिय स्वार्थभन्दा व्यक्तिगत स्वार्थलाई ग्राह्यता दिने प्रवृत्ति हाबी हुन थालेको छ। उक्त ऐनमा उल्लेख गरिएका प्रावधानमा भएका छेदहरूबाट राजनीतिक, प्रशासनिक, व्यापारिक तथा अन्य स्वार्थको जालो बलियो बुनिइसकेको छ। समयमा कार्य गर्नेभन्दा बढ्ता आयोजना अवधि लम्बाएर फाइदा उठाउने प्रवृत्ति हाबी हुँदै छ। अग्रिम पेस्की लिने तर कार्यको सुरुवातसमेत नगर्ने अथवा अधकल्चो कार्य गर्ने शक्तिशाली ठेकेदार राजनीतिक वृत्तको आर्थिक आवश्यकताको आपूर्ति स्रोतमा परिणत हुन थालेका छन्। विद्यमान परिस्थितिमा नयाँ पूर्वाधार निर्माणमैत्री ऐन जतिसुकै आवश्यक भए पनि उक्त कार्यलाई अघि बढाउने कार्य बिरालोको घाँटीमा घण्टी झुण्ड्याउने कार्य साबित भएको छ। सडक आयोजनालाई देशको आवश्यकताअनुरूप निर्माण गर्ने हो भने प्रथम उत्पादन, प्रशोधन तथा बजार जोड्ने सडकलाई प्राथमिकता दिनु नितान्त आवश्यक छ। दोस्रो भनेको निर्माणसम्बन्धी निर्णय लिँदाको अवस्थामै विभिन्न सरकारी निकायबीच समन्वय गरेर कुन निकायको केकस्तो भूमिका हुने त्यसको कार्यतालिका तयार पारेपछि मात्र निर्माण कार्यलाई अगाडि बढाउनुपर्ने छ। अन्त्यमा नीतिगत तथा कानुनी प्रावधानलाई समयसापेक्ष तुल्याउन आवश्यक भइसकेको छ।"
सीपीएलमा सन्दीपको सानदार बलिङ,बार्बाडोज : क्याराबिन प्रिमियर लिग(सीपीएल) अन्तर्गत सोमबार(नेपाली समय मंगलाबार बिहान)को खेलमा नेपाली युवा क्रिकेटर सन्दीप लामिछाने उत्कृष्ट बलिङ गरेका छन्। खेलमा सन्दीप आवद्ध टोली बार्बाडोज ट्रिडेन्सले जमैका टेल्लवाससँग प्रतिस्पर्धा गरिरहेको छ। बार्बाडोजले टस जितेर बलिङ रोजेपछि पहिले ब्याटिङमा उत्रिएको जमैकाले २० ओभरमा सबै विकेट गुमाएर १२७ रन जोड्ने क्रममा सन्दीपले उत्कृष्ट बलिङ गरे। ४ ओभरमा उनले जम्मा १७ रन दिएर महत्वपूर्ण २ विकेट लिए। पाँचौ ओभरमा बलिङमा आएका सन्दीपले दोसे बलमा नै ८ बलमा १३ रन बनाएर खेलिरहेका चाडविक वाल्टन क्याचआउट गराए। यस ओभरमा सन्दीपले ३ रन दिए। ९औं ओभरमा व्यक्तिगत दोस्रो ओभर लिएर आएका सन्दीपले ५ रन दिएर १ विकेट लिए। चौथो बलमा ड्वेन स्मीथलाई जस्टिन ग्रिब्सबाट क्याच गराए। यसपछि सन्दीपले १६औं ओभरमा ५ रन र १८औं ओभरमा ६ रन दिए। सन्दीपको टोली बार्बाडोज अहिले १२८ रनको लक्ष्य पछ्याउँदै जित हात पार्न संघर्षरत छ। १६ ओभरमा ६ विकेट गुमाएर ८४ रन बनाएको छ। सन्दीपले यस सिजनको सीपीएलका ६ खेल खेल्दा ८ विकेट लिएका छन्।
सीपीएलमा सन्दीपको ब्याटिङ : अन्तिम २ बल डट खेल्दा टोली निराश,"बार्बाडोज : क्याराबिन प्रिमियर लिग(सीपीएल) अन्तर्गत सोमबार राति(नेपाली समय मंगलाबार बिहान)को खेलमा उत्कृष्ट बलिङ गरेका नेपाली युवा क्रिकेटर सन्दीप लामिछानेले ब्याटिङमा पनि खेल देखाई टोलीलाई जित दिलाउने अवसर गुमाएका छन् । सोमबार सन्दीप आवद्ध टोली बार्बाडोज ट्रिडेन्सले जमैका टेल्लवाससँग प्रतिस्पर्धा गरेको थियो । बार्बाडोजले टस जितेर बलिङ रोजेपछि पहिले ब्याटिङमा उत्रिएको जमैकाले २० ओभरमा सबै विकेट गुमाएर १२७ रन जोडेको थियो । १२८ रनको समान्य लक्ष्य पछ्याएको सन्दीपको टोली बार्बाडोजले ५ रनको हार व्यहोरेको छ । २० ओभरमा ९ विकेट गुमाएर १२२ रन मात्रै बनाउन सक्यो । १०औं नम्बरमा ब्याटिङमा आएका सन्दीपले समालिएर ब्याटिङ गर्दै ८ बलमा एक चौकासहित ९ रन बनाए पनि टोलीलाई जितसम्म लानका लागि योगदान गर्न सकेनन् । अन्तिम दुई बलमा ६ रन चाहिएको बेलामा स्ट्राइकमा रहेका सन्दीपले दुवै बल डट खेले । ९औं विकेटका लागि रेमन रेइफर र सन्दीपले १४ बलमा ३२ रनको साझेदारी गरी टोलीलाई जित नजिक पुर्याएका थिए । सीपीएलमा सन्दीपको सानदार बलिङ २०औं ओभरमा जितका लागि १५ रन चाहिएको थियो । पहिलो बलमा सन्दीपले एक रन लिँदै रेइफरलाई स्ट्राइक दिएका थिए । रेइफरले दोस्रो बलमा छक्का र तेस्रो बलमा २ रन बनाउँदा जितका लागि ३ बलमा ६ रन चाहिएको थियो । चौथो बलमा रेइफर क्याचआउट भए । पाचौं बलको समाना गर्न सन्दीप स्ट्राइकमा थिए । उनले दुवै बल डट खेल्दा बार्बाडोजको अन्तिम आशा निराशामा परिणत भयो । बलिङमा भने सन्दीपले राम्रो प्रदर्शन गरे । ४ ओभरमा १७ रन खर्चेर उनले २ विकेट लिए। क्रिस गेल, रेसेल जस्ता आक्रामक खेलाडीको टोली जमैकाले ८ खेल खेल्दा २ जित निकालेको छ । बार्बाडोजले ६ खेलमा २ जित निकालेको छ ।"
नेपाली अम्पायरले अब मलेसियामा क्रिकेट खेलाउन पाउने,क्वालालम्पुर : मलेसियामा हुने घरेलु क्रिकेट प्रतिष्पर्धा अब नेपाली अम्पायर र स्कोररले सञ्चालन गर्न पाउने छन् । मलेसिया र नेपालका अम्पायर र स्कोररहरुका प्रतिनिधि संघबीच हालै भएको दुईपक्षीय सम्झौता अनुसार यस्तो अवसर मिलेको हो । यससँगै मलेसियाका अम्पायर र स्कोररहरु पनि नेपालमा आएर यहाँका घरेलु क्रिकेट सञ्चालन गर्नसक्ने छन् । क्रिकेट अम्पायर्स एण्ड स्कोरर्स एसोशिएसन अफ नेपाल र मलेसियन क्रिकेट एशोसिएसनबीच साझेदारी सम्झौताको रुपमा यस्तो भएको हो । नेपालको तर्फबाट एशोसिएसनका अध्यक्ष बुद्धिबहादुर प्रधान र मलेसियाको तर्फबाट समकक्षी महिन्दा बालिपुरमले सम्झौतामा हस्ताक्षर गरेका थिए । सम्झौतापछि उनीहरुले दुई देशबीचको ऐतिहासिक सम्बन्ध कोट्याउँदै अब दुबै देशका खेलाडी र अम्पायरका लागि अवसर मिलेको प्रतिक्रिया दिए ।
फिफा 'बेस्ट प्लेअर'को उपाधि मेसीलाई,एजेन्सी : फिफाको प्लेअर अफ दी इअर २०१९ को पुरुषतर्फको उपाधि अर्जेन्टिनी फुटबल स्टार लियोनल मेसीले जितेका छन् । सोमबार राति इटालीमा आयोजित अवार्ड घोषणा कार्यक्रममा मेसीले उक्त उपाधि जितेका हुन् । मेसीले दुई प्रतिस्पर्धी क्रिस्टयानो रोनाल्डो र लिभरपुलका खेलाडी भर्जील भान डाइकलाई उछिन्दै यो उपाधि हात पारेका हुन् । मेसीले २०१८२०१९ को सिजनमा बार्सिलोनालाई ला लिगाको उपाधि दिलाएका थिए । ५० खेल खेल्दा ५१ गोल गर्नुकासाथै २० गोलका लागि पास उपलब्ध गराएका थिए । ला लिगा र युरोपियन च्याम्पियन्स लिगमा सर्वाधिक गोलकर्तासमेत बनेका थिए । मेसी यो उपाधि सबैभन्दा धैरै जित्ने फुटबलर हुन् । उनीपछि पोर्चुगिज फुटबल स्टार क्रिस्टियानो रोनाल्डोले ५ पटक यो उपाधि जितेका छन् । अवार्ड घोषणा कार्यक्रममा मेसी पत्नी र २ छोरासहित गएका थिए । उपाधि जितेपछि बोल्दै मेसीले आफूलाई यसको हकदार बनाउनेप्रति आभार प्रकट गरे । उनले उपलब्धि आफ्नो मात्रै भन्दा पनि टोलीको योगदानका कारण भएको उनले बताए । महिलातर्फको उपाधि अमेरिकाकी फुटबलर मेगान रापिनोले जितिन । अमेरिकाले २०१९ मा भएको महिला विश्वकप जित्दा टोलीका लागि महत्वपूर्ण योगदान गरेका थिइन् ।
सीपीएलमा सन्दीपको ब्याटिङ : अन्तिम २ बल डट खेल्दा टोली निराश,"बार्बाडोज : क्याराबिन प्रिमियर लिग(सीपीएल) अन्तर्गत सोमबार राति(नेपाली समय मंगलाबार बिहान)को खेलमा उत्कृष्ट बलिङ गरेका नेपाली युवा क्रिकेटर सन्दीप लामिछानेले ब्याटिङमा पनि खेल देखाई टोलीलाई जित दिलाउने अवसर गुमाएका छन् । सोमबार सन्दीप आवद्ध टोली बार्बाडोज ट्रिडेन्सले जमैका टेल्लवाससँग प्रतिस्पर्धा गरेको थियो । बार्बाडोजले टस जितेर बलिङ रोजेपछि पहिले ब्याटिङमा उत्रिएको जमैकाले २० ओभरमा सबै विकेट गुमाएर १२७ रन जोडेको थियो । १२८ रनको समान्य लक्ष्य पछ्याएको सन्दीपको टोली बार्बाडोजले ५ रनको हार व्यहोरेको छ । २० ओभरमा ९ विकेट गुमाएर १२२ रन मात्रै बनाउन सक्यो । १०औं नम्बरमा ब्याटिङमा आएका सन्दीपले समालिएर ब्याटिङ गर्दै ८ बलमा एक चौकासहित ९ रन बनाए पनि टोलीलाई जितसम्म लानका लागि योगदान गर्न सकेनन् । अन्तिम दुई बलमा ६ रन चाहिएको बेलामा स्ट्राइकमा रहेका सन्दीपले दुवै बल डट खेले । ९औं विकेटका लागि रेमन रेइफर र सन्दीपले १४ बलमा ३२ रनको साझेदारी गरी टोलीलाई जित नजिक पुर्याएका थिए । सीपीएलमा सन्दीपको सानदार बलिङ २०औं ओभरमा जितका लागि १५ रन चाहिएको थियो । पहिलो बलमा सन्दीपले एक रन लिँदै रेइफरलाई स्ट्राइक दिएका थिए । रेइफरले दोस्रो बलमा छक्का र तेस्रो बलमा २ रन बनाउँदा जितका लागि ३ बलमा ६ रन चाहिएको थियो । चौथो बलमा रेइफर क्याचआउट भए । पाचौं बलको समाना गर्न सन्दीप स्ट्राइकमा थिए । उनले दुवै बल डट खेल्दा बार्बाडोजको अन्तिम आशा निराशामा परिणत भयो । बलिङमा भने सन्दीपले राम्रो प्रदर्शन गरे । ४ ओभरमा १७ रन खर्चेर उनले २ विकेट लिए। क्रिस गेल, रेसेल जस्ता आक्रामक खेलाडीको टोली जमैकाले ८ खेल खेल्दा २ जित निकालेको छ । बार्बाडोजले ६ खेलमा २ जित निकालेको छ ।"
नेपाली अम्पायरले अब मलेसियामा क्रिकेट खेलाउन पाउने,क्वालालम्पुर : मलेसियामा हुने घरेलु क्रिकेट प्रतिष्पर्धा अब नेपाली अम्पायर र स्कोररले सञ्चालन गर्न पाउने छन् । मलेसिया र नेपालका अम्पायर र स्कोररहरुका प्रतिनिधि संघबीच हालै भएको दुईपक्षीय सम्झौता अनुसार यस्तो अवसर मिलेको हो । यससँगै मलेसियाका अम्पायर र स्कोररहरु पनि नेपालमा आएर यहाँका घरेलु क्रिकेट सञ्चालन गर्नसक्ने छन् । क्रिकेट अम्पायर्स एण्ड स्कोरर्स एसोशिएसन अफ नेपाल र मलेसियन क्रिकेट एशोसिएसनबीच साझेदारी सम्झौताको रुपमा यस्तो भएको हो । नेपालको तर्फबाट एशोसिएसनका अध्यक्ष बुद्धिबहादुर प्रधान र मलेसियाको तर्फबाट समकक्षी महिन्दा बालिपुरमले सम्झौतामा हस्ताक्षर गरेका थिए । सम्झौतापछि उनीहरुले दुई देशबीचको ऐतिहासिक सम्बन्ध कोट्याउँदै अब दुबै देशका खेलाडी र अम्पायरका लागि अवसर मिलेको प्रतिक्रिया दिए ।
सीपीएलमा सन्दीपको सानदार बलिङ,बार्बाडोज : क्याराबिन प्रिमियर लिग(सीपीएल) अन्तर्गत सोमबार(नेपाली समय मंगलाबार बिहान)को खेलमा नेपाली युवा क्रिकेटर सन्दीप लामिछाने उत्कृष्ट बलिङ गरेका छन्। खेलमा सन्दीप आवद्ध टोली बार्बाडोज ट्रिडेन्सले जमैका टेल्लवाससँग प्रतिस्पर्धा गरिरहेको छ। बार्बाडोजले टस जितेर बलिङ रोजेपछि पहिले ब्याटिङमा उत्रिएको जमैकाले २० ओभरमा सबै विकेट गुमाएर १२७ रन जोड्ने क्रममा सन्दीपले उत्कृष्ट बलिङ गरे। ४ ओभरमा उनले जम्मा १७ रन दिएर महत्वपूर्ण २ विकेट लिए। पाँचौ ओभरमा बलिङमा आएका सन्दीपले दोसे बलमा नै ८ बलमा १३ रन बनाएर खेलिरहेका चाडविक वाल्टन क्याचआउट गराए। यस ओभरमा सन्दीपले ३ रन दिए। ९औं ओभरमा व्यक्तिगत दोस्रो ओभर लिएर आएका सन्दीपले ५ रन दिएर १ विकेट लिए। चौथो बलमा ड्वेन स्मीथलाई जस्टिन ग्रिब्सबाट क्याच गराए। यसपछि सन्दीपले १६औं ओभरमा ५ रन र १८औं ओभरमा ६ रन दिए। सन्दीपको टोली बार्बाडोज अहिले १२८ रनको लक्ष्य पछ्याउँदै जित हात पार्न संघर्षरत छ। १६ ओभरमा ६ विकेट गुमाएर ८४ रन बनाएको छ। सन्दीपले यस सिजनको सीपीएलका ६ खेल खेल्दा ८ विकेट लिएका छन्।
फिफा 'बेस्ट प्लेअर'को उपाधि मेसीलाई,एजेन्सी : फिफाको प्लेअर अफ दी इअर २०१९ को पुरुषतर्फको उपाधि अर्जेन्टिनी फुटबल स्टार लियोनल मेसीले जितेका छन् । सोमबार राति इटालीमा आयोजित अवार्ड घोषणा कार्यक्रममा मेसीले उक्त उपाधि जितेका हुन् । मेसीले दुई प्रतिस्पर्धी क्रिस्टयानो रोनाल्डो र लिभरपुलका खेलाडी भर्जील भान डाइकलाई उछिन्दै यो उपाधि हात पारेका हुन् । मेसीले २०१८२०१९ को सिजनमा बार्सिलोनालाई ला लिगाको उपाधि दिलाएका थिए । ५० खेल खेल्दा ५१ गोल गर्नुकासाथै २० गोलका लागि पास उपलब्ध गराएका थिए । ला लिगा र युरोपियन च्याम्पियन्स लिगमा सर्वाधिक गोलकर्तासमेत बनेका थिए । मेसी यो उपाधि सबैभन्दा धैरै जित्ने फुटबलर हुन् । उनीपछि पोर्चुगिज फुटबल स्टार क्रिस्टियानो रोनाल्डोले ५ पटक यो उपाधि जितेका छन् । अवार्ड घोषणा कार्यक्रममा मेसी पत्नी र २ छोरासहित गएका थिए । उपाधि जितेपछि बोल्दै मेसीले आफूलाई यसको हकदार बनाउनेप्रति आभार प्रकट गरे । उनले उपलब्धि आफ्नो मात्रै भन्दा पनि टोलीको योगदानका कारण भएको उनले बताए । महिलातर्फको उपाधि अमेरिकाकी फुटबलर मेगान रापिनोले जितिन । अमेरिकाले २०१९ मा भएको महिला विश्वकप जित्दा टोलीका लागि महत्वपूर्ण योगदान गरेका थिइन् ।

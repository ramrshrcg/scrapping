शीर्षक,विवरण
तरकारी पारीको कि आफ्नै बारीको ?,"कौसीखेतीमा आफूलाई रुची लाग्ने र यसले खुसी र आनन्द थप्ने काम पनि गर्ने भएकाले घर बनाउने समयमै कौसीखेती गर्न मिल्ने गरी घरको कौसीमा ढलान गरेर क्यारी निर्माण गरिएको थियो । अहिले मात्र नभएर केही वर्षयता नै भारतबाट आयात हुने तरकारी तथा फलफूलमा विषादी प्रयोग हुने गरेको समाचार आइरहँदा अहिले त्यो विषादीको प्रयोग ९० प्रतिशतले हुने गरेको तथ्य सार्वजनिक भइरहँदा आफ्नो कौसीमा फल्ने २४ छाक तरकारीको महत्व अरू बढेको छ । जगजाहेर छ हाम्रो खेतबारी बाँझो रहेर पनि तरकारी, फलफूल र खाद्यान्नका लागि हामी छिमेकी मुलुकसँगै परनिर्भर छौं । आफ्नो बारीमा मेहनत गरेर उब्जाउन नसक्ने हामीहरूलाई आर्थिक रूपमा सस्तो पर्ने कारणले गर्दा भारतीय तरकारी तथा फलफूल खरिद गर्न बाध्य हुनुपरेको यथार्थ उपभोक्ताबाट सुनिँदै आइएको छ । जनताको स्वास्थ्यलाई ख्यालमा राखी असारको पहिलो साताबाट नेपाल सरकारले भारतबाट आयातित तरकारी तथा फलफूलहरू विषादी परीक्षणपश्चात मात्र नेपालमा बिक्री अनुमति दिने निर्णय गरेको थियो तर तीन साता नबित्दै पारीको दबाब आयो र सरकार आफ्नो निर्णयबाट पछि हट्यो । यसको कारण राजनीतिक आस्था र सम्बन्ध हो या अरू कारण त्यसलाई जनतासामु प्रष्ट राखिदिने कर्तव्य सरकार र सरोकारवालाकै हो । मानव स्वास्थ्यसँग प्रत्यक्ष सरोकार राख्ने विषादी परीक्षण गरेर मात्र उपभोग गर्न पाउने अधिकारलाई रोकेर नेपाल सरकारले भारतको गलत हस्तक्षेपलाई प्रोत्साहन गर्नु लज्जास्पद बाहेक के हुन सक्छ ? एकातिर सरकारको लज्जास्पद निर्णय, जनताको स्वास्थ्यमाथिको खेलबाड र अर्कोतिर हामीसँग भएका हाम्रा खेतबारी बाँझो राखेर पूर्णत भारतसँग निर्भर रहनुपर्ने स्थिति आफैंमा हिनताबोध पनि होइन र ? हामीले गर्न सक्ने विविध उपाय र सम्भावनालाई प्रयोगमा ल्याएर तरकारी र फलफूल कम आयात गर्न सके यस्ता नकारात्मक प्रोत्साहनलाई हतोत्साहित पार्न सकिन्थ्यो कि ? सरकारले गर्ने विविध निर्णयको भर नपरी, पारीको विषादीयुक्त उत्पादनलाई निरुत्साहित गर्न आफ्नै बारीमा उत्पादन गर्न अग्रसर हुने हो कि ? मानव स्वास्थ्य नै मानवको लागि ठूलो धन हो । दैनिक भान्छामा प्रयोग हुने तरकारी, फलफूल नै विषादीयुक्त प्रयोग गर्नुपर्ने वाध्यता जस्तो दुःखद स्थिति अरू केही हुनै सक्दैन । यता नेपाल सरकारले विषादीयुक्त फलफूल तथा तरकारी परीक्षण गर्न प्राप्त तयारी नपुगेको भन्दै वक्तव्य दिनु र उताबाट अन्तर्राष्ट्रिय मापदण्डकै आधारमा नेपालले भारतबाट आउने तरकारी तथा फलफूलको विषादीको मात्रा परीक्षण गर्न पाउने आधार छैन भन्ने पत्र सार्वजनिक हुनुले नेपाल कसको नियन्त्रणमा छ सजिलै अनुमान गर्न सकिन्छ । भारतले विगतका सन्धिसम्झौता देखाएर आयातित वस्तुमा विषादी परीक्षण रोक्न दबाब दिँदा नेपालले चाहिँ अन्तर्राष्ट्रिय प्रचलन र मान्यताअनुसार विषादीयुक्त वस्तुको व्यापार गर्न नपाउने डब्लूटीआ ेर एफएओ का दस्ताबेज देखाउन नसक्ने अवस्थामा पुगेको हो र ? अथवा नेपालका लागि यो आधार बनेको छैन ? नेपाल सरकारले आफैं नै प्रतिबन्धित गरेका विषादी आफैं परीक्षण गर्ने सामर्थ्य छैन भन्ने कुरालाई प्रष्टयाउनु, प्रविधिको विकास हातहातमा पुगिसक्दा पनि सामान्य प्रतिबन्धित विषादीहरू एउटा राज्यले परीक्षण गर्न धेरै गाह्रो होला भनेर सर्वसाधारणले पत्याउने आधार के त ? वर्षौंदेखि हामीकहाँ नेपालका भन्सार नाकाहरूमा खाद्य, पशुपक्षी तथा अन्य पदार्थ क्वारेन्टाइन गर्ने शाखा स्थापित छन् र काम गर्दै आएका छन् । फलफूल तथा तरकारीमा विषादीका अवशेष जाँच गर्ने काम एउटा थप कामको लागि विज्ञ खटाउनु त्यति असहज परिस्थिति नहुनुपर्ने हो । विज्ञ र प्राविधिक क्षमताको कुरा गर्ने हो भने विषादी परीक्षण व्यक्तिगतरूपमा केही महँगो र जटिल भए पनि राज्यको तर्फबाट जनस्वास्थ्यका लागि आवश्यक मान्नुपर्छ । हामीकहाँ खाद्य प्राविधिकहरूको संख्या पनि कम छैन भन्ने सबैको बुझाइ छ । नेपालको खाध्य प्रविधि तथा गुण नियन्त्रण विभागलाई अरू प्राविधिक र उपकरण उपलब्ध गराएर सशक्त बनाउने आधार पनि त छन् नि ।जनताको स्वास्थ्यमा प्रत्यक्ष सरोकार राख्ने विषादी परीक्षणमा राज्यको दायित्व, विषादीमुक्त फलफूल तथा तरकारी खान पाउने जनताको अधिकार हुँदाहुँदै पनि अनेक शक्तिको आडमा भइरहेको खेलवाडलाई परास्त गरेर आत्मनिर्भर हुन पारीको विषादी होइन आफ्नै बारीको तरकारी, फलफूल खाने साहस जगाउनु जरुरी छ । त्यसका लागि जग्गा, बारी हुनेले अब बाँझो नराखी खेती गर्ने र जग्गा नहुनेले कौसी खेती, गमला खेती, बोरा खेती जस्ता उपाय अपनाएर आफ्नो सानो परिवारको लागि हप्तामा ३४ छाक पुग्ने तरकारी सजिलै उत्पादन गर्न सकिन्छ । अब त जग्गाको चिन्ता पनि छैन माटो बिनाको उत्पादन गरेर मनग्ये आम्दानी समेत लिन सक्ने प्रविधिहरूको विकास भएको छ । कौसी खेतीबाट तरकारी उत्पादन गरेर छाक टार्ने, गुणस्तरहीन तरकारीबाट मुक्ति पाउने मात्र नभई यसले शारीरिक, मानसिक र मनोवैज्ञानिक रूपमा पनि मानिसलाई स्फूर्त र तनावरहित बनाउन त्यत्तिकै महŒवपूर्ण भूमिका रहन्छ । कामकाजी व्यक्ति होउन् या फुर्सदिला, बिहान बेलुका करेसाबारीमा रमाउने, माटोमा खेल्ने, गोडमेल, पानी राख्ने, झार उखेल्ने र हरियाली, प्राकृतिक स्वभाव अनि सिर्जनात्मक काममा रमाउने बानीले अनावश्यक तनावबाट मुक्ति मिल्छ । आफ्नो मेहनत र पौरखको स्वस्थ, अर्गानिक फल खान पाउँदा आत्मसन्तुष्टि मिल्छ । हामी जस्तो खान्छौं हाम्रो स्वास्थ्य र सोचविचार पनि त्यस्तै नै हुन्छ । हाम्रो आचरण र जीवनशैली पनि हाम्रै खानपान र व्यवहारमा आधारित हुन्छ । कौसी खेतीले आफ्नो घरको मात्र नभई वरपरको वातावरणलाई स्वच्छ राख्न, हावाको गुणस्तरीयता कायम राख्न समेत मद्दत गर्छ । आफूले कौसी खेती गर्ने भएपछि भान्छामा खेर जाने कुहिने वस्तु मलको रूपमा प्रयोग गर्न सकिन्छ जसले गर्दा फोहोर व्यवस्थापनमा अनुशासन कायम रहन्छ । कौसी खेतीका लागि मलको साथसाथै पानी पनि आवश्यक पर्छ त्यसका लागि वर्षातको पानी संकलन गरेर राख्ने प्रविधि अपनाइन्छ । यसले पनि वातावारण स्वच्छता र हावाको आद्रतालाई बचाई राख्न सहयोग पुग्छ । हरियाली कौसी खेती देख्दा जति आकर्षक लाग्छ त्यतिनै भावनात्मक र मानसिक रूपमा खुसी प्राप्तिको माध्यम बन्न सक्छ । यसले शान्ति, प्रसन्नता, प्रफुल्लतालाई बढाउने मात्र होइन आत्मविश्वास जागृत गराउन समेत मद्दत पुयाउँछ । सरकारको मुख ताकेर, पारीको विषादी प्रयोग गरेर स्वास्थ्यलाई हानी गर्नुभन्दा थोरै सिर्जनात्मक उपाय लगाएर कम भन्दा कम विषादीको प्रयोग, अरूमा निर्भर हुनुभन्दा आफ्ना आत्मनिर्भरतालाई जागृत गर्नुजत्तिको खुसी र गुणात्मकता अरू केही हुन सक्दैन ।"
आफ्नै छायामा छेकिएकाे कांग्रेस,"प्रमुख प्रतिपक्षी दल नेपाली कांग्रेसले पहिलो चरणको एकमहिने राष्ट्रिय जागरण अभियान सञ्चालन गर्याे । हिमाल, पहाड, तराई, मधेसमा संगठन क्रियाशील बनाउने उद्देश्य राखिएको उक्त जागरण अभियानले सुषुप्त अवस्थामा रहेको कांग्रेस जागेको टिप्पणी नेताहरूले गरेका छन् । पछिल्लो निर्वाचनको परिणामबाट थला परेको कांग्रेस, जागरण अभियानसँगै ब्युँझेको त छ तर सदनमा प्रमुख प्रतिपक्षीको हैसियतले सशक्त भूमिका खेल्न सकेको छैन । जागरण अभियानमा केन्द्रीय नेताहरू आआफ्ना स्वार्थ समूह, गुटउपगुटलाई बलियो बनाउँदै कार्यकर्तामाझ व्यक्तिगत आक्षेपको हदसम्म उत्रिएपछि आम कार्यकर्ता पंक्तिमा असन्तुष्टि पैदा भएको छ । अहिले जागरण अभियानमा हिँडेका केन्द्रीय नेतृत्वलाई कार्यकर्ताको एउटै सुझाव छ, पहिला नेतृत्व जाग्नुपर्याे हामी त जागै छौं । यसअघि कांग्रेसले सरकारलाई खबरदारी गर्न भन्दै छाया सरकार गठन गरेको थियो । लोकतान्त्रिक अभ्यासमा छाया सरकार गठन गरी सरकारको कामकारबाहीको सूक्ष्म निगरानी गर्ने प्रचलन छ । विषयविज्ञता र तथ्यका आधारमा सरकारको कामकारबाही निगरानी गर्न त्यस्तो अनौपचारिक संयन्त्र निर्माण गर्ने प्रचलन विश्वमै देखिन्छ । सरकारले आम नागरिकको हितमा काम गरेको छ कि छैन ? कतै अनियमितता र भ्रष्टाचार भयो कि ? कतै बदनियतपूर्वक गलत निर्णय गरिए कि ? यस्तै विषयमा निगरानी गर्न त्यसखाले संयन्त्रहरू बनाइन्छ ।तर अहिलेको प्रमुख प्रतिपक्षी दल कांग्रेसले गठन गरेको छाया सरकारको बान्की र छाया सरकार हाँक्ने पात्रहरू हेर्दा यो केवल केन्द्रीय नेताहरूलाई थामथुम पार्न गरिएको पद विभाजनजस्तो देखिन गएको छ । यो संयन्त्रबाट नागरिकले भने केही पाउने छैनन् । त्यसमाथि पनि कांग्रेसको छाया सरकारमा विषयविज्ञता भएका व्यक्तिहरूलाई जिम्मेवारी दिनेभन्दा पनि थाकेका तिनै पुराना अनुहारलाई विभागीय जिम्मेवारी दिँदा त्यो केवल औपचारिक संरचनाजस्तो मात्रै देखिन गएको छ । न छाया सरकारले कुनै विषयमा गम्भीरतापूर्वक अनुसन्धान गर्नेछ, न त सूक्ष्म निगरानी नै । बस्, कांग्रेसको छाया सरकार रुग्ण बन्दै गएको नेतृत्वको छायामै हराएको प्रतीत हुँदै छ । सडकमा शून्य उपस्थिति भएको कांग्रेस सदनमा केवल औपचारिक प्रतिपक्षीको बेन्चमै सीमित देखिएको छ । कांग्रेसको गतिविधि हेर्दा अनि नेताहरूको आक्रोशपूर्ण भाषण सुन्दा केवल सरकारमा नहुनुको कुण्ठा मात्रै अभिव्यक्त भए झैं लाग्छ । केही तन्नेरी कांग्रेसीजनलाई छाड्ने हो भने समग्र पार्टीमा नयाँ सोच, विचार, दृष्टिकोण र केही गर्ने हुटहुटी सकिएको छ । त्यसैले कांग्रेस औपचारिक रूपमा पुरानो ब्रान्डमा खुम्चिँदै छ । त्यसो त पार्टी संगठनलाई क्रियाशील बनाउने विचार र दृष्टिकोणले नै हो । सही विचारले सही कार्यक्रम निर्माण हुन्छन् । पार्टीले ल्याउने सही कार्यक्रमले संगठन निर्माणमा मद्दत पुग्छ । त्यसैले कुनै पनि दललाई क्रियाशील बनाउने उसको विचार, नीति र कार्यक्रमले नै हो । तर, कांग्रेसले वैचारिक रूपमा आफूलाई नवीकरण गर्न सकेको छैन । केही सीमित नेताहरूको प्रयत्नलाई छाड्ने हो भने कांग्रेसको नेतृत्वले युगसुहाउँदो राजनीतिक विचार प्रतिपादन गर्नै सकेन । कांग्रेसको नेतृत्वमा देखिएको वैचारिक संकट नै कांग्रेसको मुख्य समस्या हो । नत्र लोकतन्त्र प्राप्तिको आन्दोलनमा ऐतिहासिक भूमिका निर्वाह गरेको सबैभन्दा पुरानो र स्थापित पार्टीले सिर्जना गर्ने राजनीतिक माहोल यति निम्छरो अनि व्यक्तिकेन्द्रित हुने थिएन । त्यसो त कांग्रेसको वैचारिक पक्ष बुझ्न पाँच महिनाअघि सम्पन्न महासमिति बैठकको दस्ताबेज नियाले काफी हुन्छ । २००७ सालयताको राजनीतिक पाठ्यक्रमजस्तो लाग्ने दस्ताबेजले कुनै आकर्षण पैदा गर्दैन नै, भोलिको राजनीतिक भविष्य र परिवर्तित गन्तव्यबारेमा पनि दिशाबोध गर्न सकेको छैन । खासमा इतिहासको व्याख्यामै रुमल्लिएको छ, कांग्रेसको दस्ताबेज । जब वैचारिक पक्ष रुमल्लिन्छ भने त्यसले सही र सान्दर्भिक नीति कार्यक्रम निर्माण गर्ने प्रश्नै आउँदैन । कांग्रेसको महासमिति बैठकले पारित गरेको दस्ताबेजमा उल्लेख छ, राष्ट्रियता, लोकतन्त्र, समाजवाद र कांग्रेसकै नेतृत्वमा प्राप्त संघीय लोकतान्त्रिक गणतन्त्र, समावेसी समानुपातिक प्रतिनिधित्व, मिश्रित निर्वाचन प्रणाली, धर्मनिरपेक्षता जस्ता राजनीतिक उपलब्धिलाई संस्थागत र सुदृढीकरण गर्नु कांग्रेसको आजको मूल जिम्मेवारी हो । यो पछिल्लो राजनीतिक परिवर्तनको सार हो । यसको सैद्धान्तिक पक्षलाई कसैले नकार्न सक्दैन । तर, मुख्य कुरा यसको व्यावहारिक पक्ष र आम नागरिकले यी राजनीतिक उपलब्धिलाई व्यवहारमा कसरी अनुभूति गर्ने भन्ने नै हो । अब खाँचो यिनै उपलब्धिको कार्यक्रमिक रूपान्तरण हो । तर, कांग्रेसको नेतृत्व यसको कार्यान्वयनतिर भन्दा यसैको पुनः परिभाषामा अल्मल्लिए झैं देखिन्छ । कतिपय कांग्रेसी नेताहरूले यसको मूल मर्मविपरीत दिने गरेको अभिव्यक्तिबाट कांग्रेस अकर्मण्यतामा फसेको स्पष्ट हुन्छ । एकातिर कांग्रेस वैचारिक अलमलमै रुमल्लियो भने अर्कोतिर नेताहरू संगठन निर्माणमा भन्दा समूह, गुट र उपगुटको व्यवस्थापनमै सक्रिय देखिए । साथै कांग्रेसले समय सान्दर्भिक राजनीतिक मुद्दाहरूको उठान गर्न पनि सकेन । अनि सशक्त प्रतिपक्षको भूमिकामा त झनै कांग्रेस निरीह देखियो । कांग्रेसमा ऊर्जाभन्दा बेसी कुण्ठा देखिन्छ । नेकपा नेतृत्वको सरकारले ल्याएको दुईतिहाइ बहुमतको कुण्ठा । त्यसैले कांग्रेस दुईतिहाइ बहुमतको सरकारको छायामै लत्रिए झैं प्रतीत हुँदै छ । सरकारको आलोचना गर्ने सवालमा पनि कांग्रेस मुद्दाकेन्द्रित हुन सकेन । उही सोलोडोलो बीसौं शताब्दीको कम्युनिस्टधारी मानसिकता अनि पञ्चायतकालीन भाष्यलाई नै पुनः मुद्रण गरिरहेको छ । आखिर नाम मात्रको कम्युनिस्ट सरकारलाई स्थापित गरिदिने काम कांग्रेसले नै गरिरहेको छ । कांग्रेसका सभापतिले कम्युनिस्ट शासनमा हाँस्न त के रुन पनि पाइने छैन भनेर सरकारको आलोचना गर्दै गर्दा कम्युनिस्ट ब्रान्डलाई स्थापित गर्न मद्दत पुगेको कांग्रेसले पत्तै पाएन । यद्यपि यो सरकार नाम मात्रको कम्युनिस्ट हो । कम्युनिस्ट चरित्र यसले ग्रहण गरेकै छैन । कतिपय सरकारको नीति तथा कार्यक्रम हेर्दा यो कर्पोरेट पुँजीवादको हिमायती झैं लाग्छ । वाइडबडी, एनसेलको करछली, बूढीगण्डकीजस्ता ठूला भ्रष्टाचारको काण्डमा कांग्रेस बोल्नै सकेन । त्यसैगरी कांग्रेसको आन्तरिक पार्टी जीवन पनि रुग्ण बन्दै गयो । संगठन चलायमान हुन सकेन । नेता र कार्यकर्ताबीचको विभेद कम भएन । कांग्रेसले समग्रमा इतिहासको ब्याज खानेबाहेक कुनै पनि हिसाबले विकल्प प्रस्तुत गर्न सकेको छैन । झन् नेतृत्वको रुग्णता बढ्दो छ । बूढो रूख मक्किए झैं कांग्रेसको संगठनात्मक अवस्था पनि मक्किँदै गएको छ । कांग्रेस आफैं गतिशील हुन नसक्दा समस्यामा परेको छ । अर्थात् कांग्रेस आफ्नै छायामा छेकिएको छ । यद्यपि हिजोको बलशाली इतिहास र एउटा पुस्ताले आस्थाकै आधारमा कांग्रेस को झन्डा समातेकाले जनमत भने पाइ नै रहेको छ । आफैं सुतेको कांग्रेसको जागरण अभियानले अपेक्षाकृत धेरैलाई उठाउन सकेको छैन । यो नेताहरूका लागि आफ्ना कुण्ठा र गुनासो अभिव्यक्त गर्ने माध्यम मात्रै बनेको छ । कांग्रेस नेता शेखर कोइराला स्वीकार गर्छन्, अभियान न सरकारविरुद्ध जनमत बनाउन सार्थक साबित भयो, न त पार्टी संगठनलाई ऊर्जा दिन मद्दत गर्याे । केन्द्रीय नेताको आलोचना नगर्ने सन्दर्भमा परिपत्र नै जारी गर्ने अवस्थामा पुग्नुले कांग्रेसभित्रको लोकतान्त्रिक अभ्यास र सांगठनिक अवस्था थाहा लाग्छ । कांग्रेसको आंगिक एवं भ्रातृ संगठनहरूको अवस्था पनि दुरह नै छ । नेविसंघ विघटनको अवस्थामा छ । कांग्रेसको ऊर्जाशील संगठनका रूपमा चिनिएको तरुण दल केही व्यक्तिको कम्पनी बनेको छ । त्यस्तै अन्य भ्रातृ संगठनमा पनि अधिवेशन नभएको वर्षाौँ भएको छ । वैचारिक अस्पष्टता, नेतृत्वको अलोकतान्त्रिक व्यवहार, असहिष्णु आचरण, कार्यक्रमिक विरोधाभास र विगतमा लोकतान्त्रिक संस्थाहरूलाई सबल बनाउन नसक्नुको प्रतिफलका कारण कांग्रेस थप कमजोर हुँदै गएको छ । यस हिसाबले हेर्दा प्रतिपक्षीको असफलताले नै सरकारलाई थप स्वेच्छाचारी बनाउन उत्प्रेरित गरिरहेको जस्तो देखिन्छ । जागरण अभियानमा जिल्लाको पर्यटकीय भ्रमण गरेर राजधानी फर्केको कांग्रेस नेतृत्वले विचार, नेतृत्व र कार्यक्रमका हिसाबले रुग्ण बन्दै गएको कांग्रेसलाई पुनर्गठन गर्न सक्ला ?"
अपनाइएकै व्यवस्थाविरोधी नेतृत्व,"वर्तमान विश्व सन्दर्भपरिदृश्य नियाल्दा नेतृत्वको संकट देखिन्छ । व्यवस्था लोकतान्त्रिक भए पनि पात्र लोकतान्त्रिक हुन नसक्दा यस्तो संकट आएको हो । लोकतान्त्रिक व्यवस्थाअनुरूप पात्रको आचरण नहुँदा यस्तो भएको त होइन ? व्यवस्थाको कमजोरीबाट फाइदा उठाएर नेतृत्वमा बस्ने होडबाजी कारण त होइन ? आशंका गर्नेलाई प्रश्न गर्ने ठाउँ दिएको छ । हुन त विश्वभर सबैले आफ्नो व्यवस्था र आफूलाई लोकतान्त्रिक नै मान्छन् । आखिर जे भए पनि विश्वमै नेतृत्वको संकट गहिरिँदै गएको अनुभव भइरहेको छ । महत्वपूर्ण पक्ष नेतृत्वमा गइसकेपछि संस्था अनुकूलको नेतृत्व हुन्छ वा नेतृत्व अनुकूलको संस्था बनाइन्छ । संसदीय व्यवस्था वा बेलायती परम्परामा प्रधानमन्त्री फस्ट एमङ इक्वेल अर्थात् बराबरीमा पहिलो भन्ने बुझिन्छ । आजभोलि संसारमा परम्परागत संसदीय व्यवस्थाको निर्वाचन पनि अमेरिकी राष्ट्रपति जस्तै छ । संसद् त बदलिएको छैन । जस्तै, भारतमा हालैको निर्वाचनमा हामीले देख्यौं । भारतीय जनता पार्टी नरेन्द्र मोदीकै नाममा निर्वाचनमा अघि बढ्यो । बीजेपीभन्दा मोदीलाई ठूलो बनाइयो । त्यसले संसदीय व्यवस्थाको चरित्रमा परिवर्तन भएको आभास गरायो, बाहिरबाट हेर्दा । यद्यपि संस्थागत रूपमा त्यो परिवर्तन भएको छैन । संविधानतः पनि संसदीय अभ्यास नै छ । संसद्बाट नै प्रधानमन्त्री चयन हुन्छ तर विभिन्न कारण नेतृत्व नै हावी हुँदै गएको देखिन्छ । यसको अर्को अर्थ पनि लाग्छ । संस्थाभन्दा व्यक्ति हावी हुँदै गयो भने त्यो संस्थाको निरन्तरता र स्थायित्वमाथि प्रश्न उठ्छ । १ अहिलेको विश्व नेतृत्व नेतृत्वको चरित्र के हो त ? कस्ता मानिस राजनीतिक नेतृत्वमा पुगिरहेका छन्, पुरानो समयको नेतृत्वको कल्पना गर्दा । दृढ निश्चय, मृदुभाषी, जनताको पहुँचमा पुग्ने यावत् सकारात्मक पक्षलाई जोड दिइन्थ्यो । अहिलेको नेतृत्व इतिहासमा कल्पना गरेजस्ता छ कि छैन त ? २० वर्षअघिका जस्ता छन् कि छैनन् ? मानवीय गुण हुनुपर्ने कि नपर्ने ? नेपाल र वरिपरिको सन्दर्भमा हेर्दा नेतृत्वमा राजनीतिक नैतिकता भन्ने प्रश्न महत्वपूर्ण रूपमा उठेको देख्छु । संस्थासँग एकाकार भएको नेतृत्वले संस्थाअनुरूप आचरण गर्याे भने उसको व्यक्तिगत नैतिकताको मापन गर्नुपर्ने आवश्यकता देखिँदैन । उसलाई संस्थाले नै बाँधेर लैजान्छ । व्यक्तिगत आचरण र नैतिक पक्ष अब आउने दिनमा महत्वपूर्ण भएर जाने देखिन्छ किनभने संस्थामाथि नेतृत्व हावी हुने खतरा भएकाले । भारत, अमेरिका र नेपालको कार्यकारी प्रमुखलाई हेर्दा उनीहरूमा संसदीय संस्थाप्रति त्यति झुकाव देखिन्न वर्तमानमा जुन किसिमको मास मिडियाको प्रयोग भएको छ त्यसको चरित्र हेर्दा देखिन्छ, भित्र एउटा र बाहिर अर्कै प्रक्षेपण । आफूलाई चाहिएको विषय बाहिर ल्याउने र नचाहिँदा विषय लुकाउन सक्ने नेतृत्वको क्षमता विकास भएको छ । के अहिलेको समयमा देखिएको नेतृत्वको नैतिक पक्ष के छ त ? जनतलाई कसरी हेर्छन् ? यो प्रश्न किन महŒवपूर्ण छ भने हिजो जनतासँग प्रत्यक्ष एकाकार गर्ने, साक्षात्कार गर्ने, घुलमिल हुने, जनताकै समस्या लिएर हिँड्ने थिए । जनताबाट चुनिएर मात्र होइन वास्तविक प्रतिनिधित्व थियो । अब विभिन्न संरचनाले नेतृत्व सिर्जना गर्छ । यतिबेला विभिन्न परिस्थितिले नेतृत्व परिकल्पना गरेको हुन्छ । कर्पोरेट विश्व, व्यापारी समुदाय र मास मिडियाले नेतृत्व गरे झैँ लाग्छ । भारतमा हेरौं । भ्रष्टाचारीविरोधी सामाजिक आन्दोलन सुरु भयो । त्यसबाट दुई नेतृत्व उदाए । एक अरबिन्द केजरीवाल अनि त्यही क्याम्पियनको विस्तारित रूप लिएर नरेन्द्र मोदी । भारतभरकै क्याम्पियनमा निस्किए मोदी । त्यसबाट कांग्रेसविरोधी जनमत तय भयो । अनि सञ्चारमाध्यम र विभिन्न निकायले उनीहरू निकै फरक छन् भन्ने पारिदिए । झन् मोदी त अन्य नेताभन्दा निकै फरक र फराकिलो रहेको समेत बताउन भ्याए । कतिसम्म भने भारतको अक्षधाम मन्दिर (विशिष्ट गुजराती वैष्णम मन्दिर) को ब्रोसरमा बाल नरेन्द्र मोदीको कथा छापिन थाल्यो । मोदी सन्न्यासी हुन्, हिमालयमा गएर तपस्या गरे, उनी ब्रह्मचारी हुन्, लोभ छैन, फकिर हुन् भनेर मिडियाले व्यापक प्रचारप्रसार व्यापक गर्याे। जनता त्यसैमा रमे । अमेरिकालाई हेर्याैँ भने संसारभरि मि टू को अभियान चलेको छ । कैयन् मानिस त्यसबाट धराशायी बने तर राष्ट्रपति ट्रम्पलाई त्यसले छोएन । केजरीवाल अभियानको फाइदा मोदीलाई भयो । उनी जुझारु र पब्लिक फाइटर भएर निस्किए । ट्रम्प, मोदी र केजरीवाल हाम्रो समयका यथार्थ हुन् । शक्ति मुलुकका राष्ट्रपति ट्रम्प, विश्वकै ठूलो भनिएको लोकतान्त्रिक मुलुकका प्रधानमन्त्री मोदी र महत्वपूर्ण राजधानीमा रहेका केजरीवाल । उनीहरू तीनैजनाको इतिहास हेर्दा स्पष्ट हुन्छ । हुन त, मोदी दुईपटक गुजरातको मुख्यमन्त्री भएका थिए । अहिले त्यो समयको लेखाजोखा सुनिँदैन । केजरीवाल पहिलोपटक मुख्यमन्त्री भएका हुन् । कुनै पनि राजनीतिक अनुभव नभएको व्यक्ति ट्रम्प राष्ट्रपति छन् । यो कसरी सम्भव भयो त ? लोकतन्त्रमा जनताले आफ्नो नेताको बारेमा जान्न पाउने हक राख्छन्, यो महत्वपूर्ण हो । यिनीहरूलाई दिनानुदिन सामाजिक सञ्जालमा देख्छौं । मोदी त फोटो खिचाउन माहिर नै छन् । त्यति हुँदाहुँदै पनि भारतीय जनताले मोदीलाई कति चिन्छन् त ? मिडिया र अन्य शक्तिको दुरुपयोगबाट जुनप्रकारको व्यक्तित्व देखाइएको छ, भारतको संविधानले कल्पना गरेको व्यक्ति त्यस्तो हो कि होइन ? अमेरिकाको संविधानले परिभाषित गरेको जस्तो व्यक्ति ट्रम्प हो कि होइन ? हरेक संवैधानिक मर्यादा पुनर्परिभाषित गरेर स्थापित हुनुपर्छ । संविधान एकातिर नेतृत्व अर्कातिर झैं देखिएको छ । २नेपालको सन्दर्भ नेपाल हिंसापूर्ण द्वन्द्व अन्त्य गरी राजनीतिक स्थायित्व उन्मुख छ । अहिले हामीले संविधान पाएका छौं । लामो समय जटिल राजनीतिबाट गुज्रिएर, मेहनतको साथ दुईदुईपटक संविधानसभा निर्वाचन गरेर हामीले संविधान पाएका हौं । संविधान बनेपछि दुईतिहाइको सरकार पनि बनेको छ । संघीयताको कारण पनि सरकार जनताको नजिक हुन्छ । सरकार सबैको पहुँचमा आउँछ । सरकारलाई सबैले सुन्छ । तर, अहिलेको परिस्थिति यसअनुकूल देखिएको छैन । भारत र अमेरिकामा जस्तै हाम्रा प्रधानमन्त्री पनि दुई तिहाइ व्यवहारको चरित्रबाटै अग्रसर छन् । प्रधानमन्त्री भन्ने संस्थाको आचरण नै परिवर्तन भए झैं देखिएको छ । नजानिँदो किसिमले त्यसतर्फ उन्मुख छन् प्रधानमन्त्री । प्रधानमन्त्री पाँच वर्ष रहलान्, कामना पनि छ । तर उनले छोडेको दिनमा नेपालको प्रधानमन्त्रीको संस्था संविधानबमोजिमको हुन्छ कि हुँदैन भन्ने विषयमा शंका छ । किनभने जो सुनिइनुपर्ने र संसद्प्रति उत्तरदायी हुनुपर्ने थियो । नयाँ प्रधानमन्त्री आए । उनले आफू अनुकूलको संस्था बनाउने चाहबाट प्रेरित भएर अघि बढे । त्यो भनेको विभिन्न संघसंस्था, जसले सरकारका निकायलाई व्यक्ति र राजनीतिक संस्थामाथि नियन्त्रण र निर्देशन गर्छ । नीतिगत निर्देशन र प्रत्यक्ष निरीक्षण काम पनि आफैंले लिएका छन् । तदनुरुप प्रधानमन्त्रीको संस्था बढी शक्तिशाली भएको भन्ने देखाउन त्यसो गरिएको देखिन्छ । संविधानतः मुलुकमा हुने र भएगरेका कारबाहीको जिम्मेवारी त उनीसँगै छ । नैतिक धरातलबाट हेर्ने हो भने शक्तिको केन्द्रीकरण प्रधानमन्त्रीको पदअनुरूपको आचरण होइन । मन्त्रालयहरूको व्यवस्था गरिएको छ । शक्तिले केन्द्रिकृत हुनु पदीय आचरणविपरीत हो । निर्वाचन म्यान्डेटले आफू नै सर्वेसर्वा हुँ भन्ने आभास भयो संसदीय प्रणाली र शपथ भुसुक्कै भुलियो । भारत, अमेरिका र नेपालको कार्यकारी प्रमुखलाई हेर्दा उनीहरूमा संसदीय संस्थाप्रति त्यति झुकाव छैन । भारतमा पनि मोदीले डि मोनिटाइज जस्तो ठूलो कार्यक्रम गरे तर उनले त्यसबारे संसद्लाई जानकारी दिन उचित ठानेनन् । अमेरिकामा पनि ट्रम्पले कंग्रेससँग टसल गर्छन् तर इन्गेज गर्दैनन्, खबर नगरी निर्णय लिन्छन् । नेपालमा हामीले आजसम्म बुझेको संसदीय व्यवस्थामा परिवर्तन हुँदैछ । जसप्रति संविधानले उत्तरदायी हुनुपर्छ भनेको छ तर त्यसप्रति उत्तरदायी हुन आवश्यक ठानिएको छैन । यसो गर्न हुने थियो कि थिएन त ? ठूलो वादविवाद छ । नेपाली कांग्रेसले प्रेसर ट्याक्टिस गर्दा प्रधानमन्त्रीले प्रेस कन्फरेन्स गरे । प्रेस कन्फरेन्समा बोलिएका कुरा अर्को दिन संसद्मा बोल्न सकिन्थ्यो । संविधानले भनेअनुसार उत्तरदायी हुनुपर्ने संस्थाप्रति अनुत्तदायी भएको यो महत्वपूर्ण उदाहरण हो । प्रधानमन्त्रीले संसद्मा बोल्नुपर्ने थियो । कांग्रेसले ठीक गयो भन्ने खोजेको होइन तर शक्तिमा रहेकाले आफूअनुकूल गर्न पाउनुपर्छ भन्ने हुँदैन संसदीय व्यवस्थामा । जो बलियो छ त्यसले नै शक्तिको प्रयोग सन्तुलिन रूपमा गर्न सक्नुपर्छ । शक्ति नहुनेले हतकण्डा उपयोग गरे पनि बलियोले त्यसको सरल समाधान खोज्नु प्राकृतिक न्याय हो । ३ पदीय आचरण प्रधानमन्त्रीको संस्थाले निर्वाचनबाट सिर्जित परिस्थितिलाई कसरी प्रयोग गर्न खोजेको छ, त्यो प्रयोग व्यवस्थाअनुकूल छ कि छैन भन्ने प्रश्न उठेको छ । राजनीतिक नेतृत्वको नैतिकता भनेको संस्थाअनुकूलको आचरणमा निर्भर हुन्छ । ऊ कति लोभी छ, घरमा के खान्छ, के लाउँछ, के दिन्छ, कति दिन्छ भन्ने आवश्यक छैन । राजनीतिमा पदीय मर्यादा नैतिक आचरणभित्र पर्छ । यो बुझ्न आवश्यक छ । अहिले विश्वव्यापी रूपमा रहेको नेतृत्व लोकतान्त्रिक छ कि छैन । लोकतान्त्रिक व्यवस्था उपयोग गरेर अलोकतान्त्रिक चरित्र निर्माण भइरहेको छछैन भन्ने राजनीतिक नैतिकताको प्रश्न तड्कारो छ । व्यक्तिगत नैतिकता र राजनीतिक नैतिकता फरक हुन्छ । मानवोचित हुने नैतिक प्रश्न हुन्छ नै । कुनै पात्र राजनीतिक शक्तिको स्थानमा रहन्छ भने त्यसले शक्तिमा आफूअनुकूल व्यवहार गर्न पाउँदैन । संस्थाले जुन प्रकारको अनुकूलता दिएको हुन्छ, जुन किसिमको सिद्धान्त निर्देशित गरेको हुन्छ त्यसअनुरूपको व्यवहार गर्नुपर्छ । त्यही भएर राजोधर्म भनिएको हो । यो कुनै राजाको धर्म होइन । नीतिशास्त्रले भन्छराज्य व्यवस्थामा बस्ने मानिसको धर्म र व्यवहार सामाजिक न्यायमा आधारित हुनुपर्छ । निमुखाको कुरा सुन्ने, निर्देशित सिद्धान्तमा अडेर न्याय दिने । संविधानतः शपथग्रहण गर्दा के अनुकूल आचरण गर्ने भनिएको हुन्छ । शपथमा कसैप्रति भेदभाव गर्दिन र संविधान अनुकूलको आचरण गर्छु भन्ने विषय । जसबाट निर्देशित भएर आएको छु उसप्रति उत्तरदायी हुन्छु भन्ने कुरा ध्यान दिन आवश्यक छ । राजनीतिक नेताहरू नैतिकवान् भएनन् । सडकमा हिँड्दै गरेको मानिस नेतृत्वमा आउँदा मानवोचित व्यवहार त होला तर राजनीतिक व्यवहार सहज छैन । एउटा हेडमास्टरले गर्ने आचरण र उद्योगका प्रबन्धकले गर्ने मानवीय व्यवहार एउटै होला । काम र संस्थासँग जोडिएको आचरण फरक हुन्छ । त्यस मानेमा हाम्रोमा नेताको नैतिकताको प्रश्न उठेको छ । जनताले हेर्ने कसी भनेको संस्थाअनुरूपको आचरण भएको छ कि छैन भन्ने हो । नेताको पदअनुरूपको आचरण समावेशी छ कि छैन भनेर हेर्न उनीहरूकै आचरणको मूल्यांकन हुन्छ । उत्तरदायित्व एउटा आफूप्रति हो भने आफूअनुकूलको सुविचार आचरणअनुरूपको हो । राजनीतिक नैतिकताको प्रश्न र उत्तरदायित्वको प्रश्न सँगसँगै जोडिएको हुन्छ । राजनीतिक रूपमा उठेको विषयलाई व्यक्तिगत रूपमा लिन मिल्दैन । भ्रष्टाचारको प्रश्नलाई कानुनी रूपमा हेर्दा सदाचार दृष्टिबाट प्रष्ट्याइन्छ । त्यो व्यवहार पदअनुरूपकोे आचरणभित्र पर्छ । भ्रष्टाचार जहिले पनि शक्तिमा हुनेले गर्छ भने गरिबले चोर्छ । यसमा टेकेर हेर्दा दुवै क्रिमिनल विषय हो । भोको मानिसको नैतिक धरातल र डाडुपनियो हातमा हुनेको फरक हुन्छ । त्यसैले त नेतृत्वको आचरणमा सुधार आवश्यक ठानिएको हो ।"
व्यापार युद्ध र पिङपङ डिप्लोमेसी,"विश्वका दुई शक्तिशाली राष्ट्र चीन र अमेरिकाबीच जारी व्यापार युद्धले ती दुई देशलाई मात्रै होइन विश्वकै ध्यान तानेको छ । चीन र अमेरिकाको अर्थव्यवस्थामा नकारात्मक असर पर्नु स्वाभाविकै हो तर यसबाट विश्व अर्थव्यवस्था पनि नराम्रोसँग प्रभावित भएको छ । यी दुई देशबीच चर्केको व्यापार युद्धले एक वर्ष नाघिसकेको छ । हालैको जी२० सम्मेलनमा भएको चिनियाँ राष्ट्राध्यक्ष सी चिनफिङ र अमेरिकी राष्ट्रपति डोनाल्ड ट्रम्पको द्विपक्षीय वार्तापछि युद्धले नयाँ मोड लिने आशा गरिएको छ । तापनि शंका, उपशंका कायमै छन् । यी दुई देशबीचको सम्भावित व्यापार युद्धको खतरा या संकेत डोनाल्ड ट्रम्पले आफ्नो राष्ट्रपतीय चुनाव प्रचारको क्रममा गरेको घोषणादेखि नै भएको थियो । उनले चीनसँगको बढ्दो व्यापार घाटाका साथै अमेरिकी अर्थतन्त्र सबल पार्न अमेरिका ग्रेट अगेन को नारालाई नै मुख्य चुनावी हतियार बनाएका थिए । उनले सत्ता सम्हालेको डेढ वर्षपछि सन् २०१८ मा चीनलाई बौद्धिक सम्पत्ति चोरीको आरोपलगायत विश्व व्यापार संगठनबाट चीनले विकासोन्मुख देशको आधारमा उठाइरहेको फाइदाको विरोध गर्दै चिनियाँ सामानमाथि कर लगाउने नीति अघि सारेका थिए । उनले सन् २०१७ मा नै चिनियाँ व्यापार नीतिमाथि छानबिन गर्न लगाएका थिए । यहींबाट सुरु भएको चीन अमेरिकाको व्यापार घर्षणले हाल यी दुई देशमात्रै नभई विश्वलाई नै चिन्तित तुल्याएको छ । यसै व्यापार द्वन्द्वका कारण विश्व व्यापार संगठनले चालु वर्षको व्यापार वृद्धि दर अनुमानलाई पहिले प्रक्षेपित ३७ प्रतिशतबाट घटाएर २६ प्रतिशत बनाएको छ । विश्व बैंकले पनि चालु वर्ष र आगामी वर्ष विश्वको आर्थिक वृद्धि गति घटाउँदै क्रमशः २६ र २७ प्रतिशत हुने अनुमान गरेको छ । साथै अन्तर्राष्ट्रिय मुद्रा कोषले पनि सन् २०१९ को विश्व आर्थिक वृद्धि दर कम हुने प्रक्षेपण गरेको छ । यसरी सारा विश्वको अर्थव्यवस्थामा नकारात्मक असर परेको यस युद्धले झन् चीन र अमेरिकालाई असर नपार्ने त सवालै उठ्दैन । व्यापार विवादपछि दुवै देशमा उपभोग्य सामग्रीको मूल्यवृद्धि भएको छ । कर वृद्धिले अमेरिकी कृषिजन्य सामानको चीनतर्फ निर्यात घट्नुका साथै चीनबाट अमेरिका निर्यात हुने सामानमा पनि कमी आएको छ । कर वृद्धिका कारण एक अमेरिकी परिवारलाई औसत वार्षिक ८०० डलर महँगी बढ्ने एक तथ्यांकले देखाउँछ । चालु वर्षको पहिलो चार महिनामा अमेरिकामा चिनियाँ निर्यात करिब १३ प्रतिशतले घटेको छ । त्यसैगरी गत वर्षको तुलनामा चीनमा चालु वर्षको पहिलो चार महिनामा २१ प्रतिशतले अमेरिकी आयात कम भएको छ । साथै सन् २०१८ मा अमेरिकामा १० प्रतिशतले प्रत्यक्ष चिनियाँ लगानी घटेको छ । यसैबीच सन् २०१८ मा २९ मिलियन डलरको आम्दानी गरेका ९१ वटा कम्पनीले चिनियाँ हाइटेक सहर सन्चन छोडेका छन् । यी दृष्टान्तले युद्धबाट कसैको लाभ हुँदैन भन्ने नै दर्शाउँछ । एक तथ्यांकअनुसार सन् २०१६ मा अमेरिकाले करिब २२५ बिलियन डलरबराबर चिनियाँ उत्पादन आयात गरेको थियो भने चीनले १४५ बिलियन डलरबराबरको अमेरिकी उत्पादन आयात गरेको थियो । त्यसको दुई वर्षपछि सन् २०१८ मा १२० बिलियन डलरको अमेरिकी सामान चीनले आयात गर्दा अमेरिकामा ५३९ बिलियन डलरबराबरको चिनियाँ सामान निर्यात भएको छ । यस तथ्यांकले दुई देशबीचको व्यापार असन्तुलन भने प्रस्ट्याउँछ । यद्यपि अमेरिकी सरकारले व्यापार सन्तुलनका लागि चालेको कदमलाई अमेरिकी नागरिक समाजका साथै व्यापारीले नै आलोचना गर्दै आएका छन् । व्यापार सन्तुलनको नाममा जनतामा करको भारी बोकाउनु न्यायोचित छैन । अमेरिकी अर्थतन्त्रमा गत वर्ष ८९० बिलियन डलरको व्यापार घाटा भएको तथ्यांकले देखाउँछ । अमेरिकाले व्यापार घाटाबाट उम्कन चीन मात्रै होइन, मेक्सिको, युरोपेली युनियनलगायत सबै देशमा यही कर नीति सारेको छ । यस कदमका कारण कयौं अमेरिकी उद्योग बन्द हुने अवस्थामा पुगेको छ । पूर्व अमेरिकी विदेशमन्त्री हेनरी किसिन्जरले समेत सस्तो र गुणस्तरीय चिनियाँ सामानले अमेरिकी जनताको माग पूरा गरेको बताएका छन् । साथै वार्ता नै दुई देशबीचको घर्षणको समाधान भएको औंल्याएका छन् । हालसम्म दुई देशका टोलीबीच ११ पटक वार्ता भइसकेको छ । पहिलो वार्ता सन् २०१८ फेबु्रवरी २७ देखि मार्च ३ सम्म चलेको थियो । अब चाँडै नै बेइजिङमा अर्को वार्ता हुने भनिएको छ । तर यी भएका वार्ता ठोस निश्कर्षमा पुग्न सकेको देखिँदैन । वार्ता टोलीबाट सकारात्मक उपलब्धि नभएको अवस्थामा सन् २०१८ डिसेम्बर १ मा अर्जेन्टिनाको ब्युनस आयर्समा आयोजित जी२० सम्मेलन दौरान भएको दुई देशका राष्ट्रप्रमुखको भेटबाट चर्किंदै गएको व्यापार युद्धले केही सकारात्मक मोड लिएको थियो । सो भेटवार्ताले दुवै राष्ट्रप्रमुखबीच पारस्परिक सम्मान, हित र साझा जितको आधारमा सहमति गरिनुपर्ने सम्झौता भएको थियो । यसै भेटमा तीन महिना व्यापार युद्धबिराम गर्न सहमति पनि भएको थियो । मार्च १ अघिसम्म व्यापार विवादलाई हल गर्न सहमति भए पनि वार्ता निश्कर्षमा पुग्न सकेन । अमेरिकाले पूर्व घोषणाअनुसार दुई सय अर्ब डलरबराबरको चिनियाँ सामानमा १० देखि २० प्रतिशतसम्म कर लगायो र चीनले पनि त्यसको तीन दिनपछि ६० अर्ब डलरबराबरको अमेरिकी सामानमा कर लगायो । योसँगै चीन अमेरिकाबीच जारी व्यापार युद्धले जटिल रूप लिँदै गएको छ । यसैबीच चीनको राज्य परिषद् सूचना कार्यालयले जुन २ मा अमेरिकाबीचको व्यापार युद्धसम्बन्धमा कुल ८ हजार ३ सय शब्दको श्वेतपत्र जारी गरेको थियो । अमेरिकाले संरक्षणवादी नीति अंगाल्नुका साथै खुला नीतिमा बाधक रहेको उल्लेख गर्दै कर वृद्धि हुँदाहुँदै पनि चीन र अमेरिकाबीचको सम्बन्धमा दरार आउन नहुने र वार्तालाई निरन्तरता दिनु नै समस्याको समाधान भएको उल्लेख गरेको छ । साथै बौद्धिक चोरी आरोप तथा चिनियाँ कम्पनी ह्वावै (हुवावे) मार्फत् जासुसीको आरोपको पनि खण्डन गरेको छ । उता अमेरिकाले भने चीनले ह्वावैका उत्पादनमार्फत् जासुसी गरिरहेको आरोप लगाउनुका साथै स्वच्छ व्यापारको प्रवद्र्धन नगरे चीनबाट आपूर्ति हुने सबै सामानमा कर वृद्धि गर्ने चेतावनी दिएका छन् । अमेरिकी राष्ट्रपति ट्रम्पले तेस्रो चरण को कर वृद्धि हुने चेतावनी दिएका हुन् । उनले चीनबाट आयात हुने बाकी दुई सय ६७ अर्ब डलरबराबरका सामानमा पनि कर वृद्धि गर्ने उल्लेख गरेका हुन् । यस्तो अवस्था आएमा विश्व अर्थव्यवस्थाकै सबैभन्दा खराब अवधि हुनेछ । यस अवस्थामा विश्वको हस्तक्षेप जरुरी हुनेछ । युद्धमा हारजित हुने गरे पनि जित्नेले धेरै गुमाएको हुन्छ । त्यसकारण वार्ताबाट समाधान खोज्नु नै बुद्धिमानी हुनेछ । यस्तै अन्योलको अवस्थामा जापानको ओशाकामा हालै सम्पन्न जी२० शिखर सम्मेलनमा यी दुई नेताबीच भएको भेटले नयाँ आशा पलाएको छ । यो भेटसँगै ट्रम्पले चिनियाँ सूचना प्रविधि कम्पनी, फाइभ जीको तीव्र विकास गर्दै आएको ह्वावैको बिक्रीमाथिको प्रतिबन्ध हटाएको छ । समानता र पारस्परिक सम्मानको आधारमा आर्थिक तथा व्यापारिक परामर्श फेरि सुरु गर्न सहमत भएका छन् । अमेरिकाले चिनियाँ सामान निर्यातमा नयाँ कर लगाउने छैन । भेटवार्तामा सीले चीन र अमेरिका दुवै सहयोगबाट लाभान्वित हुने र संघर्षबाट हार मात्र मिल्ने बताएका छन् । टकरावभन्दा राम्रो सहयोग र वार्ता हो, सीले ट्रम्पलाई भेटमा भनेको सिन्ह्वाले लेखेको छ । दुई मुलुकबीचको आपसी आयात निर्यात हुने वस्तुउपर लगाइएको व्यापारिक करबाट सुरु भएको यो युद्धले चीन अमेरिकाबीचको ऐतिहासिक सम्बन्धलाई पनि धरापमा पारेको छ । पिङपङ डिप्लोमेसी यस वर्ष चीन र अमेरिकाबीच दौत्य सम्बन्ध स्थापनाको ४० औं वार्षिकोत्सव हो, तर दुई बीचको व्यापार युद्धले ओझेलमा परेको छ । सन् १९७९ जनवरी १ मा दुई देशबीच दौत्य सम्बन्ध स्थापना भएको थियो । नयाँ चीन स्थापनाको दुई दशकपछि अमेरिका र चीनलाई टेबलटेनिस खेलले नजिक ल्याएको थियो । जुन पिङपङ डिप्लोमेसीको नामले परिचित छ । सन् १९७१ अप्रिलमा जापानमा आयोजित विश्व टेबलटेनिस च्याम्पियनसिपको दौरान चिनियाँ टोलीले अमेरिकी खेलाडीलाई उनको बस छुटेपछि दिएको लिफ्ट र उपहारस्वरूप दिएको रेशमको स्कार्फबाट सुरु भइ चीनमा पिङपङ खेल्न अमेरिकी टोलीलाई दिइएको निम्तो नै पिङपङ डिप्लोमेसी हो । सन् १९७१ अप्रिल १० मा उक्त अमेरिकी टोलीले नयाँ चीनमा पाइला टेकेको थियो । सन् १९४९ पछि अमेरिकी नागरिकले चीनमा पाइला राखेको यो नै पहिलो थियो । यसपछि नै अमेरिकाले चीनमाथि लगाएको व्यापार प्रतिबन्ध फुकुवा गरेको थियो, जुन २० वर्षअघिदेखि जारी थियो । सन् १९७२ फेब्रअरीमा तत्कालिन अमेरिकी राष्ट्रपति रिचर्ड निक्सन चीन भ्रमण गर्ने पहिलो राष्ट्रपति थिए । यहींबाट चीन अमेरिका सम्बन्धमा नयाँ युग सुरु भएको थियो । निःसन्देह दुवै शक्तिशाली राष्ट्र पहिलो नम्बरको होडमा छन् । एउटा सदा पहिलो नम्बरमै रहने दाउको खोजीमा देखिन्छ भने अर्को उछिनेर अघि बढ्ने दाउमा । तर सत्य यही हो कि द्वन्द्वले दुई पक्षको मात्रै होइन समस्त विश्वलाई नै पछाडि धकेल्ने छ । व्यापार सन्तुलनका लागि जनतामा कर थोपार्ने र करको बदला कर नीतिले कसैको भलो हुने छैन । वार्ताबाट सहमति खोज्नु नै साझा जित हुनेछ । अमेरिका र चीनले समन्वय र सहकार्य गरेर विश्व शान्ति, स्थिरता, विकास र समृद्धिका लागि महŒवपूर्ण भूमिका निर्वाह गर्नुपर्छ । यो उनीहरूको उत्तरदायित्व पनि हो । (अलौकिक चिनियाँ अन्तर्राष्ट्रिय रेडियो बेइजिङमा विदेशी विशेषज्ञका रूपमा कार्यरत् छन् ।)"
फ्रेन्ड्सको सान्त्वना जित,"काठमाडौं : फ्रेन्ड्स क्लब ललित स्कृति कप यू१८ फुटबल प्रतियोगितामा विजयी भएको छ । सातदोबाटोस्थित एन्फा कम्प्लेक्स मैदानमा बिहीबार भएको खेलमा फ्रेन्ड्सले थ्रीस्टार क्लबलाई २१ गोलले हरायो । फ्रेन्ड्सको जितमा निशेन सुब्बाले ६०औं र जीवज गुरुङले ८६औं मिनेटमा गोल गरेका थिए । सान्त्वना जित निकाले पनि समूह बी बाट प्रतिस्पर्धा गरेको फ्रेन्ड्स प्रतियोगिताबाट बाहिरिएको छ । फ्रेन्ड्सले चार खेलबाट चार अंक बनायो । समान खेलबाट एक अंक बनाएको थ्रीस्टार यसअघि नै बाहिरिएको थियो । यस समूहबाट त्रिभुवन आर्मी, एपीएफ र मनाङ मर्याङ्दी क्लब क्वार्टरफाइनलमा पुगेका छन् । यसैगरी बिहीबार नै भएको अर्को खेलमा च्यासल युथ क्लबले सान्त्वना जित हात पारेको छ । च्यासलले मच्छिन्द्र फुटबल क्लब २१ गोलले हरायो । च्यासलको जितमा दुवै गोल कर्मा शेर्पाले गरे । उनले ७१औं र ८७औं मिनेटमा गोल गरेका थिए । यसअघि मच्छिन्द्रका लागि कृष्ण भण्डारीले एक गोल गरेका थिए । कृष्णले ६१औं मिनेटमा गोल गरेका थिए । जित निकाले पनि समूह ए मा रहेको च्यासल प्रतियोगिताबाट बाहिरिएको छ । यस समूहबाट हिमालयन शेर्पा र मच्छिन्द्र क्लबले क्वार्टरफाइनलमा स्थान बनाए । शेर्पा र मच्छिन्द्रले समान ६६ अंक बनाए । च्यासलले चार अंक मात्र बनाउन सक्यो । अखिल नेपाल फुटबल संघ (एन्फा) ले पूर्वउपाध्यक्ष ललितकृष्ण श्रेष्ठको स्मृतिमा आयोजना गरेको प्रतियोगितामा ए डिभिजनका १४ क्लबले भाग लिएका छन् । प्रतियोगिताको विजेताले तीन लाख र उपविजेताले एक लाख ५० हजार रुपैयाँ प्राप्त गर्नेछन् ।"
विश्वकप क्रिकेट : इङ्ल्यान्ड उपाधि नजिक,"लन्डन : आयोजक इङ्ल्यान्ड आईसीसी एकदिवसीय विश्वकप क्रिकेटको फाइनलमा प्रवेश गरेको छ । विश्वकपअन्तर्गत बिहीबार भएको दोस्रो सेमिफाइनलमा साविक विजेता अस्ट्रेलियालाई आठ विकेटले पराजित गर्दै इङ्ल्यान्ड उपाधि नजिक पुगेको हो । यससँगै १२औं संस्करणको विश्वकप पहिलो पटक नयाँ टोलीले जित्ने पक्का भएको छ । यसअघि नै भारतलाई हराएर फाइनलमा स्थान बनाएको न्युजिल्यान्ड र इङ्ल्यान्डले अहिलेसम्म विश्वकपको उपाधि जित्न सकेका छैनन् । इङ्ल्यान्ड सन् १९७९, सन् १९८७ र सन् १९९२ मा गरी तीनपटक विश्वकपको फाइनलमा पराजित भएको थियो । त्यसयता भने इङ्ल्यान्ड फाइनलसम्म पनि पुग्न सकेको छैन । इङ्ल्यान्ड यसअघिको संस्करणमा समूहचरणबाटै बाहिरिएको थियो । यसैगरी हालसम्म विश्वकपको उपाधि चुम्न नसकेको न्युजिल्यान्ड एकपटक सन् २०१५ मा विश्वकपको फाइनलसम्म पुगेको थियो । त्यतिबेला न्युजिल्यान्डलाई फाइनलमा अस्ट्रेलियाले पराजित गर्दै पाँचौं पटक उपाधि जितेको थियो । अस्ट्रेलिया बाहेक भारत र वेस्ट इन्डिजले दुईदुई पटक विश्वकप ट्रफी उचाल्दा पाकिस्तान र श्रीलंकाले एकएक पटक उपाधि जितेका छन् । इङ्ल्यान्ड र न्युजिल्यान्डले उपाधिका लागि आइतबार लर्डसमा प्रतिस्पर्धा गर्ने छन् । अस्ट्रेलियाले दिएको दुई सय २४ रनको मध्यम लक्ष्य पछ्याएको इङ्ल्यान्डले ३२१ ओभरमा दुई विकेट गुमाएर दुई सय २६ रन बनायो । इङ्ल्यान्डका प्रारम्भिक ब्याट्सम्यान जासन रोयले अर्धशतकीय पाली खेले । आक्रामक ब्याटिङ गरेका उनले ६५ बलमा पाँच छक्का र नौ चौकाको मद्दतमा ८५ रन बनाए । यसैगरी जोए रुटले अविजित ४९, कप्तान इयोन मोर्गनले ४५ र जोनी बेयरस्टले ३४ रन बनाए । अस्ट्रेलियाका मिचेल स्टार्क र प्याट कुमिन्सले एकएक विकेट हात पारे । यसअघि बर्मिंघमस्थित एजबास्टन रंगशालामा टस जितेर पहिले ब्याटिङ गरेको अस्ट्रेलियाले ४९ ओभरमा अलआउट हुँदै दुई सय २३ रनको मध्यम योगफल खडा गरेको थियो । १४ रनमा तीन विकेट गुमाइसकेको अस्ट्रेलियालाई स्टेभन स्मिथले सम्मानजनक योगफलतर्फ डोयाएका थिए । घरेलु टोलीका बलरसामु अग्रपंक्तिका ब्याट्सम्यान असफल हुँदा स्मिथ लामो समयसम्म क्रिजमा डटेका थिए । उनले ८५ रनको अर्धशतकीय पालि खेले । संयमपूर्वक क्रिजमा डटेका स्मिथले एक सय १९ बलमा ६ चौका हिर्काए । यसैगरी विकेटकिपर ब्याट्सम्यान एलेक्स केरीले ४६, मिचेल स्टार्कले २९, ग्लेन म्याक्सवेलले २२ र प्रारम्भिक ब्याट्सम्यान डेभिड वार्नरले नौ रन बनाए । अस्ट्रेलियाका कप्तान एरोन फिन्च शून्य रनमा पेभेलियन फकिँदा पिटर ह्यान्ड्सकम्बले चार, मार्कस स्टोइनिक्सले शून्य, प्याट कुमिन्सले ६, जेसन बेहेरडोफले एक र नाथन लायनले अविजित पाँच रन बनाए । इङ्ल्यान्डका क्रिस वाक्स र अदिल रसिदले तीनतीन विकेट लिए । यसैगरी जोफरा आर्चरले दुई तथा मार्क उडले एक विकेट हात पारे ।"

शीर्षक,विवरण
"गुठी नमास, बरु व्यवस्थित गर","चीनमा सन् १९५८१९६० को द गे्रट लिप फर्वार्ड नामक आर्थिकसामाजिक अभियानमार्पत मुलुकको कायापलट गर्ने अध्यक्ष माओत्से तुङ तथा चिनियाँ कम्युनिस्ट पार्टीको सोच र सपना असफल भएपछि त्यहाँ करोडौं मानिसको ज्यान जाने गरी अनिकाल लागेको थियो। सन् १९६० को पूर्वार्धमा माओको प्रभाव पार्टीमा घट्दै गएपछि उनले सन् १९६६ मा सांस्कृतिक क्रान्तिको घोषणा गरेर युवा तथा विद्यार्थीहरूको बलमा तथाकथित पुनरुत्थानवादीहरूलाई तह लगाउने भन्दै मुलुकबाट पुरातन विचार, संस्कृति, संस्कार र चालचलन निमिट्यान्न गर्ने उद्घोष गरे। यससँगै उनका रेड गार्डहरू गाउँगाउँमा पुगेर उनको विचारसँग असहमत व्यक्तिहरूलाई तह लगाउँदै विद्यालय, मठमन्दिर, चर्च, धार्मिक र सांस्कृतिक केन्द्रहरू बन्द गरिदिएर धर्म र संस्कृतिमाथि धावा बोल्न थाले भने मुलुकभरका लाखौं ऐतिहासिक धरोहर नष्ट गरिए अनि झण्डै चार लाख मानिस मारिए पनि। यस अवधिमा चीनले निकै ठूलो नोक्सानी व्यहोर्नु पर्यो। यही घटनापश्चात् चीनमा माओकै पत्नी च्याङ चिङको नेतृत्वमा ग्याङ अफ फोर बन्यो र विस्तारै ढल्किँदो उमेरसँगै अध्यक्ष माओको सबै शक्ति यिनै ग्याङ अफ फोरको हातमा पुग्यो। आफ्नो शक्ति कायम राख्न अध्यक्ष माओले युवा तथा विद्यार्थीहरूको परिचालन यसरी गरेको भए पनि उनको समग्र योगदानले चीनको सर्वोपरि विकासमा अझ पनि निकै महत्व राख्छ। त्यसैले आज पनि उनलाई पुज्न चिनियाँ जनताले छाडेका छैनन्। नेपालमा कम्युनिस्ट आन्दोलनको खासगरी सुरुका दिनहरूमा समाजमा साँच्चै एक प्रकारको व्यावहारिक तथा सकारात्मक परिवर्तन ल्याउने सोचको विकास भएको र आजसम्म आइपुग्दासमेत कम्युनिस्ट आन्दोलनकै कारण धेरै किसिमका सकारात्मक सामाजिक परिवर्तन समाजमा भएका भए पनि बेलाबेलामा कैयन् प्रभावकारी कम्युनिस्ट नेताहरूका अभिव्यक्ति र उनकै सरकारहरूका खासगरी धर्म, संस्कृति र विभिन्न समुदाय तथा नागरिकतासम्बन्धी विवादास्पद अभिव्यक्ति तथा निर्णयहरूले उनीहरूको मस्तिष्कमा चीनको सांस्कृतिक क्रान्तिले कसरी जरा गाडेर बसेको रहेछ भन्ने कुरा स्पष्ट हुन्छ। विभिन्न पार्टीका कैयन् नेताहरूले आमाबुवाका तेह्रदिने किरियाकर्म वा श्राद्घ नगरेर आफूलाई क्रान्तिकारी र आधुनिक विचारधाराका व्यक्ति भएको सावित गर्ने, आफ्ना मौलिक धर्म र संस्कृति नमान्ने र यसलाई निमिट्यान्न पार्न विभिन्न कानुन र नियम बनाउने, घरको धर्म र संस्कृति ध्वस्त पार्न बाहिरकालाई अदृश्य तवरले प्रोत्साहित गर्ने, धर्म परिवर्तन गर्न खुलेका संस्थाहरूलाई खुलेआम काम गर्न दिने, परिवारमा शदीयौंदेखि चलिआएका मूल्य र मान्यता नयाँ पिँढीलाई मान्य नहुने अवस्था सिर्जना गरेर परिवारलाई विभाजनको सँघारमा पुर्याउने तर अकूत धन जसरी भए पनि अधिकतम रूपमा कमाएरै छाड्ने र इमानदार राजनीतिक सहयात्रीलाई भने कट्टरपन्थीको संज्ञा दिएर आफ्नो समुदायबाट अलग गर्ने वा एक्लो बनाउने कार्य देख्दा अचम्म लाग्छ। यस्ता अधिकांश नवधनाढ्य कुबेर कम्युनिस्ट तथा प्रजातन्त्रवादीहरू स्वयम्ले कम्युनिस्ट र समाजवादी दर्शन राम्ररी बुझेका छैनन् र बुझ्न पनि सक्दैनन्। कार्ल माक्र्सको दास क्यापिटर एउटा यस्तो विस्तृत आर्थिक दस्ताबेज हो, जुन अर्थशास्त्रका धुरन्धर विद्यार्थीलाई समेत राम्ररी बुझ्न हम्मे पर्छ। पुँजीवादी आर्थिक व्यवस्थालाई समेत आजको अवस्थासम्म परिमार्जित गर्न उक्त दास क्यापिटलको ठूलो भूमिका रहेको छ। तर अधिकांश नेपाली कम्युनिस्ट तथा समाजवादीहरूले विश्वमा भएका कम्युनिस्ट आन्दोलनबाट सिकेको मूल मन्त्र नै आफ्नो मुलुकको धर्मसंस्कृति र सामाजिक स्वरूप कसरी ध्वस्त पार्ने र यस कार्यमा युवा र विद्यार्थीको सहयोग लिन उनीहरूलाई कसरी उपयोग गर्ने भन्ने नै रह्यो। नेपालमा कैयन् आन्दोलन भए, ती सबै युवा तथा विद्यार्थीहरूकै भूमिका र सहयोगबाट सफल भए, तर बदलिँदो परिस्थितिबाट नेता र उनका आसेपासेबाहेक अरू कोही लाभान्वित हुन सकेनन्। आज दुईतिहाइको कम्युनिस्ट सरकार हुँदा पनि मुलुकका सबै पक्षको हितका लागि गर्न सकिने र नगरी नहुने कैयन् समाजवादी कदम थाँती राखेर सरकार गुठीको जग्गा राष्ट्रियकरण गरेर क्रान्तिकारी बन्ने प्रयासमा लागिपरेको छ। भूमिसुधारका कार्यक्रम ल्याएर अत्यधिक जमिन ओगटेर बसेका निस्क्रिय जमिनदारबाट जमिन फिर्ता लिने, ससाना हिस्सामा बाँडिएका जमिनलाई एकीकृत गरेर आधुनिक तवरको सामुदायिक कृषि प्रणालीमा जान विपन्न कृषकलाई सहयोग गर्ने, कृषि बजार र सामग्रीको जोहो र विकास गर्नेजस्ता आधुनिक क्रान्तिकारी कदम चालेको खै सरकारले ? विक्रम संवत् ५०० तिरदेखि आजको नेपाल भएको ठाउँमा अवस्थित विभिन्न राज्यका शासकहरू तथा धर्मभिरु धनाढ्यद्वारा पूजाआजा तथा धर्मसंस्कृति रक्षाका लागि स्थापित गुठीहरूको जग्गा हाल आएर राष्ट्रियकरण गर्नुभन्दा यस्ता जग्गाको संवद्र्धन गरी यस्ता जग्गाबाट हुने आम्दानीलाई धर्म, संस्कृति र समाज कल्याणका कार्यमा गुठीयारमार्पत नै कसरी व्यवस्थित रूपमा सञ्चालन गर्न सकिन्छ भनेर सरकारले सोच्नुपर्ने र विस्तृत अन्तरक्रिया गर्नुपर्ने होइन र ? नेपालमा हुने गरेका विभिन्न जात्रा, धार्मिक क्रियाकलापको अवलोकन गर्नसमेत पर्यटकहरू यहाँ आउने गर्छन्। जापान, ताइवान, चीन, भारत, थाइल्यान्ड, मलेसिया, म्यानमार आदि देशमा पनि कैयन् प्रकारका जात्रा तथा पर्वहरू मनाइन्छन् र तिनीहरूलाई भव्य रूपमा मनाउन त्यहाँका सरकार र गुठीहरू सबैको ठूलो भूमिका रहेको हुन्छ। नेपालमा विगत दुई शताब्दीमा डेढ दर्जनभन्दा बढी ठूला भूकम्प गइसकेका छन्। ती अधिकांश घटनापश्चात् राहत र पुनर्निर्माणमा समेत गुठीहरूको ठूलो योगदान रहेको छ। गुठी भनेको जग्गा वा रकम मात्र नभई एउटा अनुशासित समुदाय हो भन्ने हामीले बुझ्नुपर्छ। केही दिनयता मुलुकमा सरकारको हालैको गुठीसम्बन्धी नीतिका कारण निकै ठूलो हंगामा मच्चिइरहेको छ भने सरकारको आफ्नै पार्टीभित्र समेत मतभेद देखिएपछि प्रधानमन्त्रीबाट भर्खरै मात्र सो प्रस्ताव बदर गरेको घोषणा भएको छ, जुन स्वागतयोग्य छ। तर, आम जनता त्यस्ता प्रस्ताव खारेज नै हुनुपर्ने अडानमा छन् ताकि केही समयपछि यो फेरि नब्युँतियोस्। अब आज आएर जब गुठीबारे यति धेरै बहस भइसकेको छ भने सरकारले गुठीको जग्गाको लगतसमेत पुनरावलोकन गरेर जग्गा हडप्ने गिरोहलाई कडा से कडा कारबाही गरी गुठीको जग्गा सम्बन्धित गुठीकै अधीनमा ल्याई यी गुठीको आम्दानी कसरी वृद्घि गर्ने र यिनको उद्देश्य पूरा हुने रकमपश्चात्को अतिरिक्त आम्दानी यिनै गुठीहरूमार्पत कसरी लोककल्याणमा लगाउन सकिन्छ भनेर सोच्ने बेला आएको छ। भारतका कैयन् मठमन्दिरको जमिन र भक्तजनबाट प्राप्त हुने भेटीवापतको ठूलो धनराशिबाट मन्दिरको पूजाआजाका साथै निःशुल्क अस्पताल र विश्वविद्यालयसमेत सञ्चालनमा छन्। बरु एउटा जम्बो टोली दक्षिण र दक्षिणपूर्वी एसियाका विभिन्न मुलुकमा यसबारे केकस्तो व्यवस्था गरिएको रहेछ भन्ने कुरा बुझ्न गए पनि हामी जनताको कपाल त्यति दुख्ने छैन।"
जबज भर्सेस जज,"खाली कागजमा जनताको जनवादको मसी भर्न नसक्ने हो भने यसले स्पष्ट दिशानिर्देश पनि कदापि गर्न सम्भव छैन। नेपालमा कम्यनिस्ट आन्दोलनको थालनी हुनुको पछाडि माओत्से तुङको नेतृत्वमा भएको चिनियाँ जनवादी क्रान्तिको नै सबैभन्दा महत्वपूर्ण प्रभाव थियो। असाधारण त्याग, बलिदान र जनसमर्थनका साथ चिनियाँ जनताको त्यस क्रान्ति गाथाले सिंगो संसार तरंगित भएको थियो। नेपालमा त्यसको प्रभाव नपर्ने कुरै भएन। खासगरी कमरेड पुष्पलालमा त्यसको गहिरो प्रभाव रहेको तथ्य उहाँको जीवनकालबाटै स्पष्ट पाउन सकिन्छ। भारतीय स्वतन्त्रता संग्रामले दक्षिणी छिमेकी भारतबाट विश्वमा कहिल्यै नअस्ताउने सूर्य अस्ताइसकेको थियो। अर्थात्, गान्धीको नेतृत्वमा भएको अहिंसात्मक सत्याग्रह र भारतीय स्वतन्त्रता संग्रामले नेपाल र नेपालीलाई जहानियाँ राणातन्त्रविरुद्ध संघर्षमा अघि बढ्न प्रेरणा दिइरहेको थियो। फलतः नेपाली कांग्रेस र नेपाल कम्युनिस्ट पार्टीको स्थापना युगीन आवश्यकताका परिघटनाजस्तै हुन पुगे। र, २००५ मा नेपाली कांग्रेस र २००६ मा नेपाल कम्युनिस्ट पार्टी स्थापना भए। पार्टी स्थापनाको ३२ वर्षअघि सोभियत संघमा लेनिनको नेतृत्वमा अक्टोबर क्रान्तिको माध्यमबाट माक्र्सवादको पहिलो सफल प्रयोग गरिएको थियो। त्यसले सिर्जना गरेको ऊर्जा र ज्वारले सिंगो युरोपका राष्ट्रभरि जबर्जस्त क्रान्तिकारी परिवेश तयार हुनुका साथै थुप्रै देश साम्राज्यवादको शोषण, दमन, अधीन, उपनिवेश र दासताबाट मुक्त हुन पुगेका थिए। पहिलो (सन् १९१४१९१८) र दोस्रो (सन् १९४२१९४५) का विश्वयुद्धहरूले सिंगो संसारमा नयाँ परिवेश सिर्जना गरे। साम्राज्यवाद र त्यसले थोपरेका उपनिवेशहरू एकपछि अर्को ढल्न थाले। सोभियत रूसको नयाँ परिवर्तनले भारतीय कम्युनिस्ट आन्दोलन असाध्यै निकटरूपमा प्रभावित थियो। यद्यपि स्वतन्त्रता संग्राममा निर्वाह गरेको गलत भूमिकाको नकारात्मक प्रभाव जनमानसमा भिन्नै रूपमा छँदै थियो। त्यसको मार भारतीय कम्युनिस्ट आन्दोलनले आजपर्यन्त भोगिरहेको छ। नेपालमा प्रचण्ड गोरखा, प्रजापरिषद्, विराटनगर मजदुर आन्दोलन र जयन्तु संस्कृतम् आन्दोलनले पैदा गरेको राप, ताप, बलिदान र संघर्षले चेतनशील तप्कामा जुर्मुराहट महसुस भइरहेको थियो। खासगरी प्रजापरिषद्ले नेतृत्व गरेको पर्चा, काण्ड र त्यसपछि भएको दमन एवम् चार अमर योद्धाहरूले गरेको बलिदानद्वारा काठमाडौं उपत्यका उद्वेलित र जागृत थियो। अमर सहिद गंगालालका आफ्नै माइलो भाइ हुनुका कारणले यसको प्रत्यक्ष भुक्तभोगी कमरेड पुष्पलाल हुनुहुन्थ्यो। उहाँ नेपाल प्रजातन्त्र संघ, नेपाली राष्ट्रिय कांग्रेसको कार्यालय सचिव हुँदै उपत्यका र बनारसमा राजनीतिक संघ संगठनको सञ्चालनमा अनुभवी बन्दै अघि बढ्नुभएको थियो। खासमा त्यसबखत कांग्रेस खेमाभित्र डा डिल्लीरमण रेग्मी र विश्वेश्वरप्रसाद कोइरालाबीच व्यक्तित्वको टक्कर र झैझगडा चलिरहेको थियो। त्यसलाई नजिकबाट अनुभूति गर्नुभएका पुष्पलाल तत्कालीन अन्तर्राष्ट्रिय परिवेशसोभियत संघ, चीन र भारतलगायतका देश र विश्वव्यापी रूपमा भइरहेका नवजागरण, मुक्ति आन्दोलन, परिवर्तन र क्रान्तिका उर्लंदा भेल र माहोलबाट प्रभावित भएरै नेपाल कम्युनिस्ट पार्टी स्थापना गर्न अग्रसर हुनुभयो। फलस्वरूप सन् १९४९ अप्रिल २२, तदनुरूप १० वैशाख २००६ मा भारतको पुरानो राजधानी कोलकातास्थित २८ नवीन सरकार लेन श्यामबजारमा नेपाल कम्युनिस्ट पार्टी स्थापना भयो। पुष्पलालको नेतृत्वमा निरञ्जन गोविन्द वैद्य, नरबहादुर कर्माचार्य, नारायणविलास जोशी र मोतीदेवी श्रेष्ठ नेपाल कम्युनिस्ट पार्टीका संस्थापकहरू हुनुहुन्थ्यो। त्यसकै निरन्तरताका रूपमा विभाजन हुँदाहुँदै आजको नेपाली कम्युनिस्ट आन्दोलनरत रहेको छ। जनवादसमाजवादका बहुरूप नेपालमा पुँजीवादी समाजवादी खेमाको अग्रणी विचारक बीपी कोइराला र समाजवादीजनवादी खेमाको अग्रणी विचारक पुष्पलाल श्रेष्ठ नै रहेको तथ्य इतिहाससिद्ध छ। तर नेपालको कम्युनिस्ट आन्दोलन सबभन्दा बढी चिनियाँ कम्युनिस्ट आन्दोलनबाट प्रभावित रहेको देख्न सकिन्छ। सुरुवातकै कार्यक्रममा माओ त्से तुङको नौलो जनवादको सीधा प्रभाव थियो, जसलाई २०२५ को तेस्रो सम्मेलनपछि पुष्पलालले नयाँ जनवादका रूपमा अघि बढाउनुभयो। रूसको राष्ट्रिय प्रजातन्त्रको सीधै प्रभाव २०१९ को तेस्रो महाधिवेशनपछि तुल्सीलाल, रायमाझी, मानन्धर र वर्मा समूहहरूका नीति र कार्यक्रमले देखाउँछन्। २०२८ को झापा विद्रोह र २०३१ को चौथो महाधिवेशन धारले मोहनविक्रम सिह, निर्मल लामा, भक्तबहादुर श्रेष्ठ, मोहन वैद्य, पुष्पकमल दाहाल प्रचण्ड, नारायणकाजी श्रेष्ठ, रामसिह श्रीष र नेत्रविक्रम चन्द विप्लव सम्मले नौलो जनवाद वा त्यसकै इर्दगिर्दमा टेकेर प्रचण्डपथ वा एक्काइसौं शताब्दीको जनवाद अघि सारेको इतिहास रहेको छ। नेपाली कम्युनिस्ट आन्दोलनलाई आफ्नै मौलिक विशेषतामा उभ्याएर माक्र्सवादको सिर्जनात्मक प्रयोग र विकास गर्न अग्रसरता लिने नेतृत्वदायी भूमिका मदन भण्डारीले निर्वाह गर्नुभएको स्पष्ट छ। अन्धानुकरण र नक्कल अर्थात् जडसूत्रवाद र विसर्जनवादबाट मुक्त भएर वैचारिक कार्यदिशाको निर्माण उहाँले नै गर्नुभयो, जो जनताको बहुदलीय जनवादका रूपमा स्थापित र लोकप्रिय रहेको छ। यसरी विगत ७० वर्षको अवधिमा नेपालमा देखिएका जनवादसमाजवादका बहुरूप यस्तो रहेको पाउन सकिन्छ ः १ नौलो जनवाद २ राष्ट्रिय प्रजातन्त्र ३ नयाँ जनवाद ४ देशभक्त तथा जनतान्त्रिक शक्तिहरूको सरकार ५ बोधिसत्व जनवाद ६ जनताको बहुदलीय जनवाद ७ परिमार्जित नौलो जनवाद ८ वातावरणीय जनवाद ९ सामाजिक जनवाद १० राष्ट्रिय जनवाद ११ प्रचण्डपथ १२ एक्काइसौं शताब्दीको जनवाद १३ प्रजातान्त्रिक समाजवाद १४ वैज्ञानिक समाजवाद र १५ जनताको जनवाद। जबजका थप १४ विशेषता नौलो वा नयाँ जनवाद अथवा जनताको बहुदलीय जनवाद स्वयंमा पुँजीवादी जनवादी कार्यक्रम र कार्यदिशा रहेको यथार्थ अवगत नै छ। जननेता मदन भण्डारीले सोभियत संघ र पूर्वीयुरोपमा समाजवादी सत्ताको विघटन भएर विश्व कम्युनिस्ट आन्दोलन रक्षात्मक अवस्थामा रहेको परिवेशमा नयाँ चिन्तन र संश्लेषण गरेर जबजको प्रतिपादन गर्नुभयो। खासमा कम्युनिस्टहरू अधिनायकवादी हुन्छन् भनी थोपरिएको आलोचना चिर्ने गरी सोभियत र चिनियाँ ढर्राको कार्यदिशा र विचार पद्धतिबाट भिन्न नेपालको आफ्नै इतिहास र विशेषतामा आधारित भइकन उहाँले साहस, सिर्जनशीलता र जोखिमसमेत उठाएर नयाँ कार्यदिशा, कार्यक्रम र विचार प्रस्तुत गर्नुभएकौ विदितै छ। उहाँले जबजमा थप गरेका विशेषतालाई सोझो वा घुमाउरो ढंगले सबैले स्विकार्नु परेको छ। १ संविधानको सर्वोच्चता, २ बहुलवादी खुला समाज, ३ शक्ति पृथकीकरणको सिद्धान्त, ४ मानवअधिकारको रक्षा, ५ बहुदलीय प्रतिस्पर्धाको प्रणाली, ६ अवधिक निर्वाचन, ७ बहुमतको सरकार र अल्पमतको विपक्ष, ८ कानुनको शासन, ९ जनताको जनवादी व्यवस्थाको सुदृढीकरण, १० विदेशी पुँजी र प्रविधिको लगानी, संरक्षण र उपयोग, ११ क्षतिपूर्ति, १२ विदेश नीति, १३ नेतृत्व र अधिनायकत्व, १४ जनताको बहुदलीय जनवाद। जबज र एसज का राम्राराम्रा पक्ष समेटेर जनताको जनवाद बनाउने भनेको टालाटुली बटुली, कति राम्रो पुतली भनेजस्तो होला कि भन्ने आशा गर्न त सकिएला, तर सारसंग्रहवादमा फसेर दिशाहीन बन्ने खतरासमेत उत्तिकै विद्यमान छ। जनताको बहुदलीय जनवादको प्रतिपादन र विकासपश्चात् नेपाली कम्युनिस्ट आन्दोलनले आफ्नै सिर्जनशील धरातलमा उभिएको वैचारिक हतियार प्राप्त गरेको यथार्थ स्पष्टै छ। यसकै मार्गदर्शनमा नेपाल कमयुनिस्ट पार्टी (नेकपा) ले पछिल्लोपटक झण्डै दुईतिहाइ बहुमत हासिल गरेर सरकार सञ्चालन गरिरहेको छ। जनताको जनवाद अन्तर्र्राष्ट्रिय अवधारणा र मान्यताका हिसाबले चिनियाँ नौलो जनवाद वा नेपालको सन्दर्भमा २०४९ मा मोहनचन्द्र अधिकारीले नेतृत्व गर्नुभएको नौलो जनवाद वा मोहनविक्रम सिंह, मोहन वैद्य, प्रचण्ड र नारायणकाजी श्रेष्ठले अवलम्बन गरेकै मान्यता हो। यसले प्रतिस्पर्धामा श्रेष्ठता हासिल गर्ने नभएर सर्वहारा अधिनायकत्वको मान्यता राख्छ र नागरिक स्वतन्त्रताको नियन्त्रण गर्छ। र, पार्टीलाई अधिनायकवादी संयन्त्रमा परिणत गर्छ। बाँचुञ्जेल एउटै व्यक्तिको नेतृत्वको अपरिहार्यतामा यसको जोड रहेको अभ्यास सर्वत्र देख्न सकिन्छ। ७० वर्ष उमेर हद र दुई अवधि कार्यकारी नेतृत्वको प्रावधान विधानबाट हटाउने र त्यतातिर जाने गोरेटो खन्ने कार्य त भएसकेकै छ। दस्ताबेजबिनै जनताको जनवाद? उल्लिखितमध्ये १४ थरी जनवादसमाजवाद पढ्न, बुझ्न र व्याख्या गर्न दस्ताबेज उपलब्ध छन्। सही वा गलत दस्ताबेजका आधारमा बहस र छलफल गरी दृष्टिकोण बनाउन सकिन्छ। रोल नं १५ वाला जनताको जनवादपार्टी एकीकरणको संयुक्त वक्तव्यमार्फत दुई शब्द को अस्तित्वमा पुछ्रेतारासरि झुल्किएको थियो। त्यसको न अवधारणा छ, न परिकल्पना नै ! दस्ताबेज त छँदै छैन। यो कुन चरीको नाम हो ? कसैलाई थाहा छैन। यो केवल इगो र जनताको बहुदलीय जनवादप्रतिको द्वेषपूर्ण, नकारात्मक र पूर्वाग्रही दृष्टिदोषको परिणाम हो। अन्यथा माछा मीठा काँडा तीता भनेजस्तो जबजको मार्गदर्शनमा चुनाव लड्ने र जित्ने, सांसद, मन्त्री र प्रधानमन्त्री बन्ने, सरकारले जनताका पक्षमा काम गरेर प्रतिस्पर्धामा श्रेष्ठ बन्दै समाजवादउन्मुख कार्यक्रम लागू गर्ने निष्कर्ष स्वीकार गर्ने, तर जबज भन्न कब्जियत भएजस्तो रबैया किन प्रदर्शन गर्ने ? मदन भण्डारीबाहेक नेपालमा १२२७ थरी कुन जनवादले आज पार्टीले अवलम्बन गरेको बाटो देखाएको थियो र छ ? जेसुकै होस्, त्यतातिर तर्क र बहस नगरौं ! तर चार पानाको सही लघु आकारमै किन नहोस्, नेतृत्वले यो हो जनताको जनवाद भनेर रूप, सार र आकार प्रस्तुत गर्नुपर्दैन ? एकताको १४ महिनासम्म कोरल्दा पनि चल्ला नहुने यो कस्तो बतासे फुल हो ? हामी निराकार अन्धविश्वासका शोकमग्न यात्री हौं र ? राजनीतिक प्रतिवेदन त जनताको जनवाद होइन। दुई शब्द (जनताको जनवाद) मानिदिने हो कि यसको दस्ताबेजमा छलफल, सहमति र संस्थागत समझदारी चाहिन्छ ? १४ महिनासम्म कुर्दा पनि दस्ताबेज ल्याउने कुनै छाँटकाँट देखिएन। अनि निराकार जनताको जनवादको वायुपंखी घोडा चढ्ने भनेर पुगिन्छ कहाँ ? यस्तो अन्योलको भुमरीमा पार्टीलाई फसाउनु गलत हो। यो सब के हो ? किन यसको रटान ? अस्तित्वमै नभएको बुटीलाई पार्टीको फहराइरहेको झण्डा स्वीकार गरेर बुलन्द गर्न कसरी सम्भव होला ? यतिबेला दुवैजना पार्टी अध्यक्षसमक्ष विनम्रतापूर्वक जिज्ञासा राख्नैपर्छ : खाली कागजमा जनताको जनवादको मसी भर्न नसक्ने हो भने यसले स्पष्ट दिशानिर्देश पनि कदापि गर्न सम्भव छैन। र, वैचारिक रूपमा अन्योलग्रस्त वा मनोगत बनेर समाज र राष्ट्रको नेतृत्व गरिरहन सम्भव नहुने निश्चित छ। अझ जबज र एसज का राम्राराम्रा पक्ष समेटेर जनताको जनवाद बनाउने भनेको टालाटुली बटुली, कति राम्रो पुतली भनेजस्तो होला कि भन्ने आशा गर्न त सकिएला, तर सारसंग्रहवादमा फसेर दिशाहीन बन्ने खतरासमेत उत्तिकै विद्यमान छ। तैपनि महाधिवेशन आयोजनासम्मको अवधिका लागि संक्रमणकालीन वा अन्तरिम विचार हो भनेर पनि दस्ताबेजबेगर यो कसरी स्वीकार्य र मान्य हुन्छ ? प्रश्न गम्भीर रूपमा उठिरहेको छ। निष्कर्षमा अनुरोध एकीकृत नयाँ पार्टीका नेताकार्यकर्ताले आफ्नै इतिहासका तमाम सन्दर्भ सामग्री खुला र जिज्ञासु दिमागले पढेर निचोडमा पुग्न रुचि र ध्यान दिएको स्थिति विद्यमान पाइँदैन। दुवैतर्फ व्यापक पूर्वाग्रह कायमै छ। तसर्थ : १ पूर्ववर्ती नेकपा (एमाले) हरूले प्रचण्डपथ र एक्काइसौं शताब्दीमा जनवाद पढेर छलफल चलाउन तम्तयार होऊ ! २ पूर्ववर्ती नेकपा (माओवादी केन्द्र) हरूले पहिले जनताको बहुदलीय जनवाद र पार्टीको अन्तरिम विधान पढ र पूर्वाग्रह हटाउन तयार होऊ, अनि बहस गर ! पार्टीको राजनीतिक प्रतिवेदनले यस एतिहासिक परिप्रेक्ष्यलाई आत्मसात गरेर जबजको सर्वस्वीकार्य, निरन्तरता र समृद्धिको आधार प्रदान गर्न सक्नुपर्छ। यसमा समूहगत, गुटगत र व्यक्तिगत स्वार्थहरू टकराउने वा विचारको प्रश्नमा सम्झौता वा सौदाबाजी गरेर आन्दोलनलाई कमजोर, विघटन र विनाश गरिनबाट रक्षा गर्न ध्यान र जोड केन्द्रित गर्नु अपरिहार्य छ।"
ईपीजी प्रतिवेदन अलपत्र,"ईपीजी प्रतिवेदन अलपत्रईपीजीलाई विधिवत् विघटन नगरिएको तर यसको अस्तित्व नरहेकाले तयारी प्रतिवेदन बोक्नु न टोक्नु भएको छ। २०७२ साउन २० मा भारतका प्रधानमन्त्री नरेन्द्र मोदीको पहिलो नेपाल भ्रमणका समय नेपाल र भारतबीच भएको सन् १९५० को सन्धिलगायत अन्य सन्धि, सम्झौता, समझदारी, सीमा व्यवस्थापन सम्बन्धमा संशोधन, सुधार, परिमार्जन गर्नका निम्ति आआफ्ना सरकारसमक्ष प्रतिवेदन प्रस्तुत गर्न दुवैतर्पका चारचारजना गरी आठजना रहेको प्रबुद्ध व्यक्ति समूह (ईपीजी) गठन गर्नेबारे औपचारिक सहमति भएको थियो। यसअनुसार नेपालले २०७२ माघ १३ गते ईपीजीमा रहने व्यक्ति चयन गरेको थियो। भारतले भने प्रधानमन्त्री केपी शर्मा ओलीको भारत भ्रमणका बेला २०७२ फागुन ९ गते समूहका सदस्यहरूको नामावली घोषणा गरेको थियो। ईपीजीको पहिलो बैठक २०७३ असार २०२१ गते काठमाडौंमा गरिएको थियो भने अन्तिम अर्थात् नवौं बैठक २०७५ असार १५१६ काठमाडौंमै सम्पन्न गरी संयुक्त प्रतिवेदन तयार पारिएको थियो। यस बैठकमा संयुक्त प्रतिवेदन पहिले प्रधानमन्त्री मोदीलाई र त्यसपछि प्रधानमन्त्री ओलीलाई बुझाउने सहमति भएको थियो। मौका मिले असार २० गते नै भारतीय प्रधानमन्त्रीलाई बुझाउने संयुक्त समूहको मनसाय रहेको थियो। तर, भारतले प्रधानमन्त्री मोदीको व्यस्तताका कारण भारतमा लोकसभा चुनावअघि प्रतिवेदन बुझ्ने सम्भावना नरहेको उच्च स्रोतले उल्लेख गरेको थियो। अब चुनाव सम्पन्न भएको पनि महिना दिन हुन लाग्यो। प्रतिवेदन तयार भएर बुझाउन आतुर रहेको पनि एक वर्ष बित्न लाग्यो। तर, प्रतिवेदन कहिले बुझ्ने हो या होइन भन्ने कुराको अत्तोपत्तो छैन। त्यसैले संयुक्त सहमतिमा तयार भएको प्रतिवेदन अलपत्र परेको छ। ईपीजीलाई विधिवत् विघटन नगरिएको तर यसको अस्तित्व नरहेकाले तयारी प्रतिवेदन बोक्नु न टोक्नु भएको छ। तयारी प्रतिवेदन बोकेर राख्दाराख्दा धेरै गाह्रो भइसक्यो। नबुझिएको प्रतिवेदन टोकटाक च्यातचुत पारेर फाल्न पनि मिलेन। अर्कोतर्फ समूहका भारतीय सदस्यहरूमध्ये एक प्रोफेसर बिसी उप्रेतीको २०७५ पुस ९ गते निधन भएकाले प्रतिवेदनमा अब हेरफेर र थपघट गर्न सकिने गुन्जायस नभएकाले यो भालुको कन्पटजस्तो भएको छ। भालुको कन्पट कति समाइरहने ? समात्दासमात्दै हात थाकिसक्यो भने भैं छोडौं भने भालुले चिथोर्ने हो कि भन्ने जस्ता सन्त्रास पनि रहेको आभास भएको छ। आखिर यो प्रतिवेदनमा के त्यस्तो असंवेदनशील सुझाव परेको छ, जुन बुझ्नै नहुने हो ? ईपीजीले आफ्नो कार्य सम्पन्न गरेको सञ्चारमाध्यमलाई जानकारी गराउँदै नेपालभारत सम्बन्धलाई आगामी सयौं वर्षसम्म समस्या नआउने गरी सुझाव तयार गरिएको, आगामी पुस्तालाई समेत हेरेर साझा दस्ताबेज तयार पारिएको र यो सुझावलाई सरकारले आपूअनुकूल छलफल गरेर अघि बढाउन सक्छ भन्ने कुरा विज्ञप्तिमा उल्लेख गरिएको थियो। संयुक्त सुझावरूपी प्रतिवेदनमा केकस्ता विषयवस्तु उल्लेख गरिएका छन् भन्ने सार्वजनीकरण गरिएको छैन। तापनि सञ्चारमाध्यमले उजागर गरेका केही बुँदा यस्ता रहेका थिए ः असार १६ गते दिनभर भएको छलफलमा भारतीय पक्षले आफ्नो सरकारसँग समेत समन्वय गरेर आतंकवाद, उग्रवाद र अवैध मुद्रा, लागूपदार्थ ओसारपसार, तस्करी नियन्त्रणलगायत विषयमा दुवै पक्षलाई हित हुने गरी सीमा नियमनलगायत विषयमा भारतले जोड दिएको थियो। नेपालले समर्थन गर्दै प्रतिवेदनलाई अन्तिम रूप दिइएको थियो। नेपाली पक्षको धारणालाई ध्यानमा राखेर कतिपय विषयमा लचकता देखाउँदै भारतले आफ्नो सुरक्षाबाहेक अन्य विषयमा नेपालले लिने निर्णय स्विकार्ने हार्दिकता भारतीय पक्षले बताएको थियो (कान्तिपुर, २०७५ असार १७)। प्रतिवेदन बुझ्न ढिलाइ सौहार्दताका साथ संयुक्त सुझाव प्रतिवेदन तयार पारिएको भए पनि प्रतिवेदन बुझ्ने कुरा लम्बिँदैटर्दै आएको आभास हुन्छ। यसको मुख्य कारण भारतको रक्षा मन्त्रालय र खुफिया संयन्त्रको असहमतिले नै ढिलाइ भएको अन्दाज गर्न सकिन्छ। सन् १९५० को सन्धि पुनरावलोकन सन्दर्भमा नेपालले जुनसुकै मुलुकबाट आवश्यकताअनुसार हातहतियार किन्न सक्ने प्रावधानसहितको सुझावप्रति भारतीय सुरक्षा संयन्त्रको आपत्ति रहेको भारतीय अधिकारीहरूको भनाइ रहेको बुझिन्छ। उनीहरूको बुझाइअनुसार नेपालले खरिद गर्ने हतियार भारतविरुद्ध प्रयोग हुँदैन भन्नेमा भारतको सुरक्षा निकाय आश्वस्त नभएको हुन सक्छ। वास्तवमा नेपालभन्दा भारत क्षेत्रफलमा २२ दोब्बर ठूलो र भारतीय स्थल सेनाको दाँजोमा नेपाली सेना ३० गुणा कम रहेको अवस्थामा नेपालले तेस्रो देशबाट किन्ने हातहतियारले भारतको सुरक्षा संयन्त्रलाई के नै खतरा पैदा गर्ला र ? तर भारतनिर्मित हतियार नेपालले किनेन अथवा नकिन्ने भयो भन्नाको कारण संयुक्त प्रतिवेदनमा माकुरोको जालो लाग्ने भयो। यस सम्बन्धमा लुकेको धारणाचाहिँ चीनले नेपाललाई प्रशस्त्र मात्रामा आधुनिक हातहतियार दिन सक्छ, जुनचाहिँ भारतलाई घातक पनि हुन सक्छ भन्ने बुझाइ हुन सक्छ। यसै प्रसंगमा प्रधानसेनापति पूर्णचन्द्र थापाको चीन भ्रमणका समय चीनले यही जेठ ५ गते २ अर्ब ४० करोड रुपैयाँ बराबरको सैन्य सामग्री नेपाललाई सहयोग गरेको छ। यसैगरी गत तीन सेनापति भ्रमणमा गएका समयमा पनि चीनले सैन्य सामग्री प्रदान गरेको थियो। यस सम्बन्धमा विश्लेषण गर्न सकिन्छ कि चीनले भारतलाई चिढाउने गरी नेपाललाई त्यस्तो खतरनाक हातहतियार कदापि दिँदैन। किनकि, चिनियाँ सामानको बल्क उत्पादन उसले ठूलो जनसंख्या भएको भारतीय बजारमा बेच्नु छ। बरु चीनको चाहना नेपाललाई ट्रान्जिट मुलुक बनाएर सस्तो ढुवानीमा चिनियाँ तयारी सामान भारत पुर्याउनु छ। यसैले चीनको रेलमार्ग सकेसम्म चाँडो नेपालभित्र पस्छ। अनि चीनको रेलबाट आएको सस्तो सामान भारतीय रेलमा लादेर नेपालबाट दक्षिणतर्प हुइँकिन्छ। सन् १९५० को सन्धिको असमान प्रावधान खारेज गर्ने भन्ने सुझावप्रति भारतीय प्रधानमन्त्री मोदीको रुचि नभएका कारण पनि प्रतिवेदन बुझ्नेबुझाउने काम लम्बिँदै गएको हो कि भन्ने अनुमान गर्न सकिन्छ। सन्धिको धारा ५ तथा यसको पत्राचारमा नेपालको प्राकृतिक स्रोतको विकास तथा औद्योगिक परियोजनामा नेपाल सरकारले भारत सरकार वा उसका नागरिकलाई पहिलो प्राथमिकता दिनुपर्छ भन्ने कुरा संशोधन गर्न चित्त नबुझेको कुरा बेलाबखत सञ्चारमाध्यमले चुहाउने गरेको छ। धारा ७ मा एकअर्काे देशका नागरिकलाई बसोवास तथा सम्पत्तिको भोगचलन गर्ने विशेषाधिकार प्रदान गर्न स्वीकृति प्रदान गर्छन् भन्ने उल्लेख छ। यसलाई संशोधन नगर्ने चाहना भारतको रहेको बुझिन्छ। सीमा नियमनका कुरा नेपाल र भारतबीचको सीमा नियमन गर्नुपर्ने र त्यसका लागि परिचयपत्र लागू गर्ने प्रतिवेदनको सिफारिसप्रति भारतीय संस्थापन र सत्तारुढ दल भारतीय जनता पार्टीको असहमतिले पनि संयुक्त प्रतिवेदन अलपत्र अवस्थामा रहेको छ। तर समूहको २०७४ असोज २१२२ गते काठमाडौंमा भएको पाँचौं बैठकमा भारतीय टोलीका सदस्य प्राध्यापक बीसी उप्रेतीले भारतका तर्फबाट प्रस्तुति गर्ने क्रममा खुला सीमाका कारण सीमाबाट आतंककारी गतिविधि हुने गरेकाले सीमा नियमन गर्नुपर्ने धारणा प्रस्तुत गरेका थिए। हवाईमार्गमा जस्तै स्थलमार्गमा दुई देशबीचको सीमानाकामा रहेका ७० भन्दा बढी चेकपोइन्टबाट आवतजावत गर्दा अभिलेख राख्न फोटोसहितको परिचयपत्र बोक्नुपर्ने प्रणाली विकास गर्नुपर्ने पक्ष सकारात्मक भए पनि सीमा क्षेत्रको रोटीबेटीको सम्बन्धलाई ख्याल राख्नुपर्ने विषय उल्लेख गरिएको थियो। स्वविवेकीय सीमा व्यवस्थापन पद्धति सीमालाई नियमन गरिए दुवै देशको सीमावर्ती जनताको जीउधनको रक्षा र देशको सुरक्षा संयन्त्रलाई पनि यसले मद्दत पुर्याउँछ। सीमा नियमन गर्ने कुरामा ईपीजीका भारतीय पक्षलाई भारत सरकारले म्यान्डेट नदिई संयुक्त सुझावमा संलग्न गरिएको होइन होला। तर, अहिले यो रुचिकर भएन। लेखोटमा रहँदा त्यसैमा बाँधिनुपर्छ। नलेखिए स्वविवेकीय पद्धतिमा चल्न सक्छ भन्ने मनसाय रहेको हुन सक्छ। वास्तवमा भारतले नै सीमा नियमन प्रक्रिया चालिसकेको छ। नेपालसँगको १,८८० किलोमिटर लामो सीमा रेखामा ४५ हजार एसएसबी जवान तैनाथ गरेको छ। यो नै सीमा नियमनको प्रथम चरणको कार्य हो। तेस्रो देशबाट हवाईयात्रामा दिल्ली सहर पस्ने नेपाली यात्रुलाई राहदानीपर्मिट माग्ने गरिएको छ। जर्मन दूतावास काठमाडौंका अधिकृत टंकलाल श्रेष्ठलाई पाकिस्तानबाट फर्कंदा दिल्ली सहर पस्न भिसा माग गरियो। अन्ततः नेपाली दूतावासका अधिकृत आएर कुरा सल्टाए। यसैगरी दिल्ली हुँदै तेस्रो मुलुक जाने नेपाली वरुण चौधरी (उद्योगपति विनोद चौधरीको छोरा) लाई २०७५ कात्तिकमा नो अब्जेक्सन लेटर मागिएको थियो। चाबहिलका लालबाबु चौधरी सपरिवार गोरखपुर रेलबाट भारतको वैष्णादेवी दर्शन गर्न गएका थिए। २०७६ जेठ २४ गते इन्दिरा गान्धी विमानस्थलबाट काठमाडौं फर्कन लाग्दा विमानमा जान विमानस्थल अधिकारीले दिएनन्। छलफल गर्दा बस वा टेनबाट आएकाहरू फर्कंदा पनि त्यसरी नै जानुपर्छ भनियो। भारतले अपनाएको यो प्रक्रिया पनि सीमा नियमनकै कुरा हो, तर स्वविवेकीयपना। सीमा नियमन गरिएको भए अपराधी सीमामै पक्राउ पर्न सक्थे। तर, स्वविवेकीय पद्धतिले अनेक विकृति जन्माएको छ। भारतमा काम गरिरहेको अछामका केशव टमटाले भारत छत्तीसगढका एक १५ वर्षीया किशोरीलाई भगाएर ल्याएको भनी चार भारतीय प्रहरी उनीहरूलाई खोज्दै अछाम जयगढ गाउँपालिका ४ पुगेछन्। नेपाल प्रहरीले २०७६ असार २ मा भारतीय प्रहरीलाई नियन्त्रणमा लिई भारततिरै फर्काए। सीमा नियमन भइदिएको भए भगाएर ल्याएको भारतीय किशोरीसहित नेपाली केटो सिमानामै पक्राउ पर्न सक्ने थिए। प्रतिवेदन सम्बन्धमा मिश्रित क्रियाप्रतिक्रिया प्रतिवेदन बुझ्नबुझाउन ढिलाइ भएकाले विभिन्न व्यक्ति तथा पदाधिकारीले आफ्नो धारणा बेलाबखत राखेको पाइन्छ। राष्ट्रिय जनता पार्टी नेपालका नेता अनिल झाले २०७५ माघ ११ मा भनेका थिए, ईपीजीको प्रतिवेदनले नेपालभारत सीमावर्ती वासिन्दाले भोगिरहेको समस्या सम्बोधन नगरेकाले प्रतिवेदन स्विकार्न सकिँदैन। समूहमा सीमावर्ती क्षेत्रका जनताको प्रतिनिधित्व नभएकाले प्रतिवेदन पुनरावलोकन गर्नुपर्छ। २०७५ पुस २७ गते राइसिना डायलगमा सहभागी हुन दिल्ली गएका बेला परराष्ट्रमन्त्री प्रदीपकुमार ज्ञवालीले भनेका थिए, प्रतिवेदन बुझ्न भारतीय पक्ष सकारात्मक छ। प्रतिवेदन कार्यान्वयन हुनेमा नेपाल ढुक्क रहेको छ। यसमा कुनै शंका छैन। सरकारका प्रवक्ता सञ्चारमन्त्री गोकुल बाँस्कोटाले मंसिर २८ को नियमित पत्रकार भेटघाटमा ईपीजीको प्रतिवेदन दुवै मुलुकका सरकार प्रमुखसमक्ष छिटै पेस हुनेछ। भारतले प्रतिवेदन अस्वीकार गरेको खण्डमा नेपाल र भारतबीचको द्विपक्षीय सम्बन्धमा समस्या आउनेछ भन्ने बताएका थिए। भारतीय सत्तारुढ दल भाजपाका नेता विजय जोलीले मंसिर २८ गते काठमाडौंमा भारतका निम्ति प्रतिवेदन अस्वीकार्य भएको बताएका थिए। ईपीजीका सदस्यमध्ये एक तथा भारतका लागि नेपालका राजदूत नीलाम्बर आचार्यले संसदीय सुनुवाइ समितिको मंसिर २३ को बैठकमा ईपीजीको प्रतिवेदन आएको भए नेपालभारत सम्बन्ध अझ स्पष्ट हुन्थ्यो। अब कहिल्यै आउँदैन भनी हाल्न पनि भएन। बाहिर आएमा त्यसले धेरै नै सजिलो पर्छ। यसले समस्या औंल्याएको छ भनेका थिए। तथापि दिल्लीमा राजदूत पदमा रहेर प्रतिवेदन बुझाउने विषयमा उनले पहल गरेको सुनिएको छैन। आशाको किरण यी मिश्रित कुराबाट प्रतिवेदन बुझ्नेबुझाउने पक्षमा अभै पनि आशाको किरण रहेको बुझिन्छ। किनकि, भारत सरकारका पदाधिकारीले प्रतिवेदन नबुझ्ने कुरो अहिलेसम्म गरेका छैनन्। नेपाल र भारतमा पनि चलनचल्ती भएर आएकै कुरो हो, कतिपय आयोग तथा समितिका प्रतिवेदन बुझेर लिइन्छ। अनि दराजमा थन्क्याइन्छ। ईपीजीको प्रतिवेदन पनि कमसेकम यस्तै गर्न के बाधा पर्ला र ? तर साँच्चै सुझाव प्रतिवेदन नबुझ्नै नै हो भने यसले दुवै देशका प्रबुद्ध व्यक्तिको पहिचान र गरिमामा धक्का पार्छ। उनीहरूको विज्ञता र क्षमता कमी भएकाले ग्राह्य हुन नसक्ने प्रतिवेदन तयार पारिएको रहेछ भन्ने सन्देश समाजमा जान्छ। अनि भविष्यमा बनिने यस्ता आयोग तथा समूहमा स्तरीय विज्ञ समावेश नहुन सक्छन्। भारतका सरकार प्रमुखले त सुझाव प्रतिवेदन लिन व्यस्तताका कारण भ्याएनन्। तर नेपालका प्रधानमन्त्रीले पहिले बुझ्न के आपत्ति पर्छ र भन्ने जस्ता आशा अझै मरेको छैन। पुछारको कुरा सन् १९५० को शान्ति मैत्री सन्धिको ट्रम्प कार्ड देखाई हौवा फिँजाएर नेपालले तलमाथि गर्न मिल्दैन भन्ने कुरा कायमै राख्न ईपीजीको प्रतिवेदन बुझ्ने तालसुर नदेखाइएको हुन सक्छ भन्ने अनुमान गर्न पनि सकिन्छ। जबकि सन्धिका कतिपय धारा नेपालले प्रयोगमा नल्याएको र अन्य कतिपय धारा भारतले बेवास्ता गरेकाले सन्धि खिया लागेको बन्दुकजस्तो भइसकेको छ। तर भारतले त्यही बन्दुक देखाएर छिमेकी पहिलो प्राथमिकता नीति अवलम्बन गर्दै चीनको बीआरआईविपरीत र अमेरिकाको इन्डोप्यासिफिक स्ट्राटेजीअनुरूप नेपाललाई आफूतिर तान्न खोजेको आभाष हुन्छ। यी कुरा जेसुकै भए पनि दुवै प्रधानमन्त्रीको सहमतिमा गठन भएको प्रबृद्ध व्यक्ति समूहको भारततर्पको संयोजक सत्तारुढ दल भाजपाका वरिष्ठ नेता र नेपालतर्फको संयोजक सिजन्ड कूटनीतिज्ञ भएकाले आआफ्नो सरकारको म्यान्डेटअनुसार तयार पारेको संयुक्त सुझाव प्रतिवेदन दुवै प्रधानमन्त्रीले ग्रहण गरी नेपाल र भारतबीचको सुमधुर सम्बन्धलाई नयाँ परिप्रेक्षमा अझ प्रगाढ बनाउनु पर्छ। निकट भविष्यमा हुन लागेको भारतीय महामहिम राष्ट्रपतिको नेपाल भ्रमण पूर्णरूपमा सफल बनाई नेपालभारत सम्बन्धमा सौहार्दता बढाई अझ रसिलो र सार्थक बनाउनु पर्छ।"
विश्वकपमा सर्वाधिक क्याचको कीर्तिमान,"विश्वकप क्रिकेटको इतिहासमा हालसम्म थुप्रै खेलाडीले विभिन्न विधामा कीर्तिमान बनाएका छन्। केही कीर्तिमान लगत्तै अर्को विश्वकपमा तोडिन्छन् भने केही कीर्तिमान लामो समयदेखि एउटै खेलाडीको नाममा रहँदै आएको छ। खेलाडीले सक्रिय खेलजीवनबाट सन्न्यास लिएको लामो समय बितिसक्दा पनि थुप्रै कीर्तिमान उनीहरूको नाममा अझै यथावत् छ। यस्तै एउटा हो, सर्वाधिक क्याचको कीर्तिमान। विश्वकप क्रिकेटको इतिहासमा सर्वाधिक क्याच लिने खेलाडी हुन्, अस्ट्रेलियाका पूर्वकप्तान रिकी पोन्टिङ। उनले सन् १९९६ देखि सन् २०११ सम्मको विश्वकपमा ४६ खेल खेल्दै कुल २८ वटा क्याच लिएका थिए। ४४ वर्षीय पोन्टिङले एउटै खेलमा तीनवटा क्याच लिएका छन्। सर्वाधिक क्याच लिने खेलाडीको सूचीमा श्रीलंकाका सनथ जयसूर्या दोस्रो स्थानमा छन्। ४९ वर्षीय जयसूर्याले सन् १९९२ देखि सन् २००७ सम्मको विश्वकपमा ३८ खेल खेल्दै १८ वटा क्याच लिएका थिए। यसैगरी सर्वाधिक क्याच लिने खेलाडीको सूचीमा इङ्ल्यान्डका जोए रुट तेस्रो नम्बरमा छन्। उनले सन् २०१५ र सन् २०१९ को विश्वकपमा गरेर हालसम्म १६ वटा क्याच लिइसकेका छन्।"
बंगलादेशको तेस्रो जित,"साउथह्याम्पटन : बंगलादेशले आईसीसी एकदिवसीय विश्वकप क्रिकेटमा तेस्रो जित हात पारेको छ । साउथह्याम्पटनस्थित रोज बल रंगशालामा सोमबार भएको खेलमा बंगलादेशले अफगाािस्तानलाई ६२ रनले हरायो । जारी विश्वकपमा बंगलादेशको तेस्रो जित हो । यसजिसँगै सात खेलबाट सात अंक बनाएको बंगलादेशले पाँचौं स्थानमा उक्लिएको छ । सातवटै खेलमा हार खेपेको अफगानिस्तान तालिकाको अन्तिममा छ । अंकबिहीन अफगानिस्तान विश्वकपबाट बाहिरी सकेको छ । टस हारी पहिले ब्याटिङको निम्तो पाएको बंगलादेशले निर्धारित ओभरमा सात विकेट गुमाएर २६२ रन बनाएको थियो । बंगलादेशका लागि दुई खेलाडीले अर्धशतकीय पाली खेलेका थिए । चौथो नम्बरमा क्रिज समाल्न आएका विकेटकिपर ब्याट्सम्यान मुसफिकर रहिमले टोलीका ८३ रनको योगदान गरे । मुसफिकर रहिमले केवल ८७ बलको सामना गरी एक छक्का र चार चौका पनि हिर्काए । ३२ वर्षीय अनुभवी खेलाडी मुसफिकर रहिमले एकदिवसीय क्रिकेटमा बनाएको यो ३५औं अर्धशतक हो । अर्का अनुभवी खेलाडी सकिब अल हसनले पनि टोलीको खातामा ५१ रन थपे । उनले ६९ बलको सामना गरी एक चौका हिर्काए । ३२ वर्षीय बायाँहाते ब्याट्सम्यान सकिबले एकदिवसीय क्रिकेटमा बनाएको यो ४५औं अर्धशतक हो । बंगलादेशका लागि ओपनर ब्याट्सम्यानद्वय लिटन दास र तामिम इक्बालले २३ रनको मात्र साझेदारी गर्न सके । टोलीको कुल स्कोर केवल २३ रन रहँदा लिटन दास (१६ रन) पहिलो विकेटका रूपमा पेभेलियन फर्किए । त्यसपछि तामिम इक्बाल र सकिब अल हसनले टोलीको स्कोरलाई ८२ रनको स्थितिमा पुयाए । दोस्रो विकेटका रूपमा तामिक इक्बाल ३६ रनमा पेभेलियन फर्किए । उनले ५३ बलको सामना गरी चार चौका प्रहार गरे । त्यसपछि सकिब अल हसन र मुसफिकर रहिमले टोलीको स्कोरलाई एक सय ४३ रनसम्म डोयाएका थिए । सौम्य सरकार तीन रनको व्यक्तिगत स्कोरमै आउट भए भने महमुदुल्लाहले टोलीको खातामा २७ रन थपे । उनले ३८ बलको सामना गरी दुई चौका पनि प्रहार गरे । मोसद्क होसैनले पनि टोलीका लागि ३५ रन बटुले । उनले केवल २४ बलको सामना गरी चार चौका हिर्काए । मोहम्मद सैफुद्दिन दुई रनमा अविजित रहे । विश्वकपमा केवल दोस्रो पटक सहभागिता जनाइरहेको अफगानिस्तानका बलर मजिब उर रहमानले तीन विकेट लिए । १० ओभर बलिङ गरेका उनले ३९ रनमात्र खर्चिए । कप्तान गुलबदिन नाइबले पनि दुई विकेट हात पारे । यसैगरी दवलत जद्रान र मोहम्मद नाबीले पनि एकएक विकेट हात पारे । यसैगरी २६३ रनको विजय लक्ष्य पछ्याएको अफगानिस्तान ४७ ओभरमा सबै विकेट गुमाएर २०० रनमा समेटिएको थियो । अफगानिस्तानका लागि समिउल्लाह सिनवारीले सर्वाधिक ४९ रन बनाए । अन्तिमसम्म टिकेका समिउल्लाहले ५१ बलमा एक छक्का र तीन चौकाको सहयोगमा उक्त रन बनाएका थिए । गुलबदिन नइबले ४७ रन बनाए । ७५ बलको सामना गरेका उनले तीन चौका हानेका थिए । रहमत शाहले २४ रन बनाए । नाजिबुल्लाह जार्दनले २३, अस्घर अफ्गानले २०, हसमुल्लाह सहिदी र इक्राम अलिखिलले समान ११११, रसिद खान दुई रनमा पेभेलियन फर्किए । अन्य तीनजना ब्याट्सम्यान शुन्य रनमा आउट भएका थिए । बंगलादेशका लागि सकिब अल हसनले पाँच विकेट लिए । मुस्ताफिजुर रहमानले दुई तथा मोसद्क होसैन र मोहम्मद सैफुद्दिनले एकएक विकेट लिए । सकिब अल हसन प्लेयर अफ दी म्याच घोषित भए"
"चिलीलाई हराउँदै उरुग्वे समूह विजेता, जापान बाहिरियो","रियो दी जेनेरियो : ब्राजिलमा जारी कोपा अमेरिका फुटबल प्रतियोगितामा समूह चरणका खेल सकिएको छ । मंगलबार बिहान भएको खेलमा उरुग्वेले साविक सवजेता चिलीलाई पराजित गरी समूह सीको सपवेता बन्न सफल भयो । खेलको अन्तिमसम्म गोलरहित बराबरी रहेकोमा ८२ औं मिनेटमा काभानीले गोल गरी उरुग्वेलाई महत्वपूर्ण जित दिलाए । ७ अंक बनाएको उरुग्वे समूह विजेता बन्न सफल भयो । ६ अंक रहेको चिली उपविजेता बन्दै क्वाटर फाइनलमा प्रवेश गर्यो अर्काे खेलमा जपान र इक्वडर बराबरी खेले इक्वडरसँग बराबरी ११ को बराबरी खेलेपछि उत्कृष्ट तेस्रो टोली हुँदै क्वाटर फाइनल पुग्न जपान असफल बन्यो । २ अंक बनाएको जापान समूह बी को पराग्वेसँग गोल अन्तरमा पछि परी प्रतियोगिताबाट बाहिरियो । १ अंक रहेको इक्वइडर पनि कोपा अमेरिकाबाट बाहिरिएको छ । समूह यसअघि नै ब्राजिल, भेनेजुएला र पेरु नक आउट चरणमा पुगिसकेका छन् । समूह बी बाट कोलम्बिया र अर्जेन्टिनाले क्वाटर फाइनलमा स्थान सुरक्षित गरेका थिए । समूह बी कै पेरु समूह सीको जापान र इक्वइडरको आजको खेलमा अनुकुल नतिजा आएपछि क्वाटर फाइनल पुग्न सफल भयो । जापान र इक्वइडर मध्ये एक टोलीले जितेको भए जित्ने टोली नै क्वाटर फाइनल पुग्थ्यो । कतार र बोलिभिया पनि प्रतियोगिताबाट बाहिरिएका छन् । क्वाटर फाइनलका खेल शुक्रबारबाट हुनेछ ।"
साविक विजेतासँग भिड्दै आयोजक,"लन्डन : यस पटकको विश्वकपमा अस्ट्रेलिया र इङ्ल्यान्ड दुवैलाई उपाधिको दाबेदार टोलीको रूपमा हेरिएको छ। पछिल्लो समय एकदिवसीय क्रिकेटमा यी दुवै टोलीको प्रदर्शन पनि उत्कृष्ट छ। जारी विश्वकपमा मंगलबारको भिडन्त यिनै दुई टोलीबीच हुँदैछ। उक्त खेल लन्डनस्थित लर्डस क्रिकेट मैदानमा नेपाली समयअनुसार दिउँसो ३ :१५ बजे सुरु हुनेछ। जारी विश्वकपमा इङ्ल्यान्ड र अस्ट्रेलिया दुवैले आफ्नो सातौं खेल खेल्न लागेका हुन्। यसअघिका ६ खेलको नतिजालाई हेर्दा भने घरेलु टोली इङ्ल्यान्डभन्दा अस्ट्रेलिया केही बलियो देखिन्छ। यद्यपी, बलियो अस्ट्रेलियाविरुद्धको खेलमा घरेलु मैदान र असंख्य दर्शकको साथ इङ्ल्यान्डका लागि सकारात्मक पक्ष हुन्। हालसम्म खेलिएका खेलमा अस्ट्रेलियाले पाँच जित र एक हारको नतिजा निकालेको छ। अस्ट्रेलिया १० अंकसहित तालिकाको दोस्रो स्थानमा आसीन छ। जारी विश्वकपमा अस्ट्रेलियन टोली भारतसँग मात्र पराजित भएको छ। इङ्ल्यान्डले भने चार खेलमा जित र दुई खेलमा हारको नतिजा निकालेको छ। इङ्ल्यान्ड आठ अंकसहित तालिकाको चौथो स्थानमा छ। जारी विश्वकपमा घरेलु टोलीलाई पाकिस्तानले १४ रन र श्रीलंकाले २० रनले हराएका थिए। यो विश्वकपमा अस्ट्रेलिया र इङ्ल्यान्ड दुवै सन्तुलित टोली हुन्। दुवै टोलीको ब्याटिङ, बलिङ र फिल्डिङ सबै उत्कृष्ट छ। तर, अस्ट्रेलियाको तुलनामा इङ्ल्यान्डको ब्याटिङ भने सधैं एकनासको देखिएको छैन। आफूले पहिले ब्याटिङ गरेको अधिकांश खेलमा अस्ट्रेलियाले तीन सयभन्दा बढी रन बनाएको छ। एकदिवसीय अन्तर्राष्ट्रिय क्रिकेटमा यी दुई टोली एकअर्काका निकै पुराना प्रतिद्वन्द्वी हुन्। यी दुई टोलीले सन् १९७१ को जनवरी ५ तारिखदेखि आपसमा एकदिवसीय प्रतियोगिता खेल्न थालेका हुन्। हालसम्म यी दुई टोलीबीच खेलिएको एकदिवसीय खेलको तथ्यांकले पनि इङ्ल्यान्डभन्दा अस्ट्रेलियालाई नै बलियो देखाउँछ। हालसम्म यी दुई टोलीबीच एक सय ४७ वटा एकदिवसीय खेल भएको छ। ८१ खेलमा अस्ट्रेलिया विजयी भएको छ भने इङ्ल्यान्डले ६१ खेलको नतिजालाई आफ्नो पक्षमा पारेको छ। दुई खेल बराबरीमा सकिएको छ भने तीन खेल अनिर्णित रूपमा सकिएको छ। यसैगरी यसअघि विश्वकपमा खेलिएको खेलको नतिजामा पनि इङ्ल्यान्डभन्दा अस्ट्रेलिया नै बलियो देखिन्छ। विश्वकपमा यी दुई टोलीबीच हालसम्म सात खेल भएको छ। पाँच खेलमा अस्ट्रेलिया विजयी भएको छ भने इङ्ल्यान्डले दुई खेलमा मात्र जित हात पार्न सकेको छ। इङ्ल्यान्डको मैदानमा भने यी दुई टोलीबीच हालसम्म ६८ खेल भएको छ। त्यसमध्ये ३४ खेलमा इङ्ल्यान्ड र ३० खेलमा अस्ट्रेलिया विजयी भएका छन्। बाँकी चार खेल बराबरी र अनिर्णित रूपमा सकिएको छ। अस्ट्रेलिया र इङ्ल्यान्डबीचको खेललाई मौसमले भने प्रभावित पार्न सक्छ। मौसम विभागका अनुसार मंगलबार सामान्य वर्षा हुन सक्ने सम्भावना छ। लर्डस मैदानमा टसको नतिजाले पनि खेलमा निकै फरक पार्न सक्छ। उक्त मैदानमा खेलिएका पछिल्ला चारमध्ये तीन खेल पहिले ब्याटिङ गर्ने टोलीले जितेको छ। आजको खेल इङ्ल्यान्डविरुद्ध अस्ट्रेलिया लर्डस (दिउँसो ३ :१५ बजे) लन्डन एकदिवसीयमा दुई टोली कुल : १४७ खेल अस्ट्रेलिया विजयी : ८१ खेल इङ्ल्यान्ड विजयी : ६१ खेल बराबरी : २ खेल अनिर्णित : ३ खेल विश्वकपमा दुई टोली कुल : ७ खेल अस्ट्रेलिया विजयी : ५ खेल इङ्ल्यान्ड विजयी : २ खेल"
पृतनापति कपमा भवानीबक्स च्याम्पियन,"धनगढी : नेपाली सेनाको सुदूरपश्चिम पृतनापति ट्रफीमा भवानीबक्स गण च्याम्पियन भएको छ। विभिन्न ७ विधाका ६५ इभेन्टमा उसले ४२ स्वर्ण, १४ कास्य र २० रजत गरी ७६ पदक जित्दै च्याम्पियन भएको हो। यस्तै १६ स्वर्ण, ३० कास्य र १६ रजत गरी ६२ पदक जित्दै रुद्रध्वज गण द्वित्तीय भएको छ। १५ स्वर्ण, १५ कास्य र १८ रजत गरी ४९ पदक जितेर भवानीदल गण तृत्तीय भएको छ भने तीन स्वर्ण, ७ कास्य र ३ रजत पदक जित्दै रणबम गण चौथो भएको छ। नेपाली सेनाको कैलाली र कञ्चनपुर ब्यारेकमा भएका खेलकुदका विजेता खेलाडीहरुलाई सुदूरपश्चिम पृतनाका पृतनापति उपरथी बालकृष्ण काकीले पुरस्कार र प्रमाणपत्र वितरण गरे। प्रतियोगितामा ३२१ जना पुरुष सैनिक र २५ जना महिला सैनिक गरी ३४६ जनाको सहभागिता थियो। प्रतियोगितामा सर्वाधिक पदक जित्ने पुरुष खेलाडी भवानीबक्स गणका प्युठ राम बहादुर पुनले स्विमिङतर्फ ७ स्वर्ण जिते भने महिलातर्फ भवानीबक्स गणकी सिपाही गीता चन्दले एथ्लेटिक्स र तेक्वान्दो खेलमा सर्वाधिक ७ स्वर्ण जितिन्।"

शीर्षक,विवरण
कठिन तर असम्भव छैन रेल सेवा,"लाहुरे श्रीमान्सँग रेल चढेर लाहुर गएका लाहुरेनी हजुरआमाहरूले लाहुरको (भारत) आकाशमा हवाईजहाज देखेपछि त्यसैलाई नै रेल सम्झेर गुनगुनाएछन्, हाम्रो राजाले के जानेका छन् र ! अंग्रेजी राजाले चराक (आकाश) मा रेल घुमाए। हिजोआज पनि विशेषतः भारतीय र बेलायती सेनाको पेन्सन खाँदै गरेका हजुरआमाहरूले गाउँघरमा उक्त गीतको टुक्का भने प्रचलनमा छँदै छ। गायक लोकबहादुर क्षेत्रीको आमा रुँदै गाउँबेंसी मेलैमा, छोरो रुँदै गोरखपुर रेलैमा गीत पनि नेपाली जनजिब्रोमा फट्किइरहन्छ अझै। नेपाली समाजमा लाहुर र मुग्लान जाने प्रचलनसँगै लोकगीतमा रेलको चर्चापरिचर्चा हुने गर्छ। उतिबेला लाहुर जाने नेपालीले देखेको रेललाई आधार मानेर लोकगीतहरूमा रेलको वर्णन गरिन्थ्यो। लाहुर र मुग्लान जानेहरूले रेल प्रत्यक्ष रूपमा देखे पनि गाउँघरमै बस्नेहरूका लागि भने रेल मगज (परिकल्पना) को बनोट मात्रै थियो। समग्रमा नेपालीका लागि रेल नयाँ कुरा भने पक्कै थिएन र होइन पनि। छिमेकी मुलुक भारतमा बेलायतको उपनिवेश रहेकै समयमा रेल गुडेको इतिहास छ। भारतमा ब्रिटिसले सेवाभावले होइन कि आफ्नो अनुकूलताका लागि रेल सञ्चालन गरेको थियो। नेपालमा ब्रिटिस सरकारले १९९४ सालमा महोत्तरीको जंगलबाट काठ ओसार्न रेलवे निर्माण गरेको हो। त्यतिबेला महोत्तरीको बिजुलपुराबाट भारतको जयनगरसम्म ५२ किलोमिटर रेलवे सञ्चालन गरिएको थियो । विद्यालय जीवनमा जनकपुरजयनगर रेलको दूरी ५२ किलोमिटर भनेर निकै घोक्यौं। ०५९ सालमा बाढीबाट बिग्ही पुल क्षतिग्रस्त भयो । त्यसपछि जनकपुरदेखि जयनगरसम्म २९ किलोमिटरमा मात्रै सीमित हुन पुग्यो । सुरुवातमा कोइला तथा दाउरा ओसार्न प्रयोग हुने रेलले २०१८ सालदेखि यात्रु बोक्न थालेको थियो । २०२१ सालमा आएर नेपाल यातायात संस्थानको एउटा शाखाका रूपमा कायम भयो जनकपुर रेलवे । भारत सरकारले चार डिजेल पावर इन्जिन र १८ बोगी प्रदान गरेपछि २०५१ सालमा आधुनिक रेल सेवा सञ्चालनमा आएको थियो । व्यवस्थित गर्ने उद्देश्यले २०२१ सालमा नेपाल यातायात संस्थानअन्तर्गत राखिएको रेल सेवालाई ०२५ मा जनकपुरजयनगर रेलवे नामकरण गरियो । २०५८ सालमा यातायात संस्थान विघटन भएर २०६१ सालको जेठ १८ मा नेपाल रेल कम्पनीको रूपमा कम्पनी रजिस्ट्रारको कार्यालयमा दर्ता भएपछि जनकपुरजयनगर रेल वे नेपाल रेल वेको रूप लिएको हो । विगत पाँच वर्षदेखि बन्द रहेको रेल वे सरकारले वैशाखदेखि सञ्चालन गर्ने भनिए पनि हालसम्म सञ्चालन भएको छैन। नेपालमा रेल सेवाको इतिहास करिब ९ दशक लामो छ। छिमेकी मुलुक भारतलाई रेलले छोएको करिब एक शताब्दीपछि अर्काे छिमेकी चीनलाई नेपालको रेलले छुने सम्भावना बढेको छ। उत्तरबाट रेल आउने कुरा पनि पछिल्लो चुनावयता निरन्तर चर्चामा छ। भारतले गरेको अघोषित नाकाबन्दीपश्चात् नेपाली राजनीतिमा रेलको नारा बिकेको देखिन्छ। सरकारले केरुङकाठमाडौं रेललाई चार अर्ब डलर लाग्ने बताएको छ। प्रधानमन्त्री केपी ओलीले काठमाडौंमा मेट्रो र केरुङकाठमाडौंपोखरालुम्बिनीसम्म रेल कुदाउने योजना पटकपटक उखानसँग जोडेर सुनाउँदै आएका छन्। उसो त राजाको शासनमा पनि रेलको कुरा नउठेको भने होइन। पूर्वराजा ज्ञानेद्रले पनि दशकअघि पूर्वपश्चिम विद्युतीय रेलको सपना देखाएका थिए। चिनियाँ रेल काठमाडौं ल्याउने चर्चासँगै भारतले पनि उत्तर प्रदेशको बरहनीबाट कपिलवस्तुको कृष्णनगर हुँदै काठमाडौंसम्मको तीन सय ५९ किलोमिटर रेल कुदाउने योजना ल्याएको छ। नेपालसँग कुनै छलफल नै नगरी भारतले एकपक्षीय रूपमा गरेको त्यो घोषणा पत्याउने आधार भने छैन। त्यस्तै काठमाडौं उपत्यकाभित्रै केही वर्षअघि कोरियाको एक कम्पनीले मेट्रो सञ्चालनको सम्भाव्यता अध्ययन गरेर ७७ किमि मेट्रो रेलको सम्भावना प्रस्ताव गरेको छ। त्यसमा २५ किलोमिटर भूमिगत र ५२ आकाशे छ। अध्ययनले मेट्रोका लागि साढे पाँच खर्बको लागत अनुमान गरेको छ। रेल कुदाउने प्रस्तावित विभिन्न योजनामध्येको काठमाडौंपोखरालुम्बिनी रेलमार्ग पनि एक हो। सरकार आफैंले काठमाडौंपोखरा (१८७ किमि) र त्यसलाई पूर्वपश्चिम रेलसँग जोड्ने भरतपुरआँबुखैरेनी (७३ किमि) को सन् २०१० मा सम्भाव्यता अध्ययन गरेको छ। मेचीमहाकाली रेलको सम्भाव्यता अध्ययनसँगै भारतीय राइट्स कम्पनीले यसको पनि अध्ययन गरेको थियो। पछिल्लो समय एक चिनियाँ कम्पनीले पनि यसमा चासो देखाएर आफ्नै खर्चमा पहिलो चरणमा काठमाडौंपोखराको सम्भाव्यता अध्ययन गरिसकेको छ। सरकारले आगामी २० वर्षभित्र चार हजार किलोमिटर रेल सञ्जाल निर्माण गर्ने रणनीति बनाएको छ। सो लक्ष्य पूरा गर्न आगामी १० वर्षभित्र १५ सय किमि र आगामी पाँच वर्षभित्र सात सय ५० किमि रेल सञ्जाल निर्माण गर्ने परिकल्पनासहित कार्य अघि बढाएको छ। सरकारसँग दर्जनजति रेलमार्गहरूको प्रस्तावित योजना रहेका छन्। योजना व्यवहारमा कहिले लागू हुने हो त्यो भने भविष्यकै गर्वमा छ। हामी मुलुकको भौगोलिक बनोट र पानीको बहाव मापन गरेर रेल र पानीजहाज सञ्चालन गर्न सक्छौं। मात्र सरकारसँग रेलसँग दीर्घकालीन योजना र जनतासँग रेल र पानीजहाजप्रतिको सकारात्मक बुझाइ हुन जरुरी छ। अर्काेतर्फ सरकारले नेपालमा दुवै छिमेकी मुलुकको रेल सेवा भिœयाएर मात्रै त्यसको खास अर्थ नहोला। सरकारले रेल ल्याउनुलाई मात्रै समृद्धि ठान्ने हो भने त्यो गलत र क्षणिक बन्न सक्छ। रेल सेवासँग सरकारको दीर्घकालीन लक्ष्य र दोहोरो व्यापार पारवहन योजना हुनुपर्छ, तर नेपाल सरकारसँग त्यो देखिँदैन। सरकार यतिबेला रेल भित्र्याउन र त्यसैलाई समृद्धि ठान्न मात्र आतुर छ। भारतसँग जोडिएको रेलमार्गको अथाह सम्भावना हुँदा पनि नेपाल सरकारको दीर्घकालीन योजना र निर्यात गर्ने वस्तु नहुँदा त्यो रेल चल्न सकेन भने चीन जोड्ने रेल खालि फर्किने र चाँडै बन्द हुने सम्भावना पनि कम भने छैन। यसलाई सम्बोधन गर्ने एक मुख्य उपाय भनेको केरुङदेखि वीरगन्जसम्म विशेष आर्थिक क्षेत्र घोषणा गरेर यहाँँ लगानी गर्न चिनियाँ र भारतीयहरूलाई मार्गप्रशस्त गर्नु हो। नत्र फेरि रेलले के बोक्ने र कसरी आफ्नो खर्च उठाउने हो भन्ने प्रश्न महŒवपूर्ण हो। होइन भने सरकारले बोकेको आर्थिक समृद्धिको नारा पनि चिनियाँ रेलसँगै फर्कने खतरा देखिन्छ। यसरी समग्रमा नेपालको रेल सेवा नाम मात्रैको बन्यो। लामो समय नेपालका लागि रेल सेवा कागजमा मात्रै सीमित छ। प्रधानमन्त्रीको योजनालाई मजाकमा उडाउने पनि गरिन्छ। कतिपयले बालुवाटार आसपास बाल्टिनमा पानी हालेर त्यसमा कागजको पानीजहाज समेत कुदाउन भ्याए। वास्तवमा भन्ने हो भने अझै पनि नेपालीका लागि रेल आकाशमै उड्नेजस्तै बनिरहेको छ। करिब दुई वर्ष रेल र पानीजहाज जसरी पनि ल्याउँछु भन्नेहरू र कागजको पानीजहाज बनाउनेहरूको दोहोरी राम्रै चल्यो। जुन प्रक्रिया हालसम्म पनि छँदै छ। यसले कहिलेसम्म निरन्तरता पाउने हो त्यो भने हेर्ने बाँकी छ। नेपालजस्तो पहाडी भूबनोट र भूपरिवेष्ठित राष्ट्रमा पानीजहाज र रेल सञ्चालन गर्न केही कठिनाइ पक्कै छन्। अर्काेतर्फ नेपालजस्तो पहाडी मुलुकमा पनि रेल र पानीजहाज चलाएका उदाहरण प्रशस्तै छन्। नेपालसँगै सीमा जोडिएको भारतको पहाडी भूभाग सिक्किम र दार्जिलिङमा समेत रेल सेवा छ। त्यस्तै नेपालजस्तै भौगोलिक बनोट भएका मुलुकमा रेल सेवा सञ्चालन गर्न खर्चिलो भने पक्कै छ। तर वैज्ञानिक प्रविधि र विज्ञानको चमत्कार हेर्दा असम्भव भने पक्कै छैन। नेपालजस्तो विकासोन्मुख देशमा पानीजहाज र रेल चलाउन नहुने भन्ने कुरा पक्कै पनि छैन र हैन पनि। तर नेपालीमा रेल र पानी जहाज हाउगुजी बनेको छ। हामी मुलुकको भौगोलिक बनोट र पानीको बहाव मापन गरेर रेल र पानीजहाज सञ्चालन गर्न सक्छौं। मात्र सरकारसँग रेलसँग दीर्घकालीन योजना र जनतासँग रेल र पानीजहाजप्रतिको सकारात्मक बुझाइ हुन जरुरी छ। सरकार र जनताको साझा बुझाइले मात्र देशमा रेल आउने सम्भावना बढाउँछ। होइन भने गीतमा जस्तै हामीले रेल भनेर हवाई जहाजलाई भन्न नपर्ला भन्न सकिन्न। सरकारसँग यति मात्रै आशंका छ रेलको भाषण निःशुल्क सुनेर रेल देख्नका लागि भने गोरखपुरकै टिकट काट्नुपर्ने पो हो कि !"
गाँठो नेतृत्वबाटै फुक्ने गर्छ,"अरूले हाम्रा लागि गर्दैन, हाम्रा लागि हामीले नै गर्ने हो। हाम्रो सक्रियताबिना कुनै काम र सहकार्य अघि बढ्दैन। नेपालभारत सम्बन्धमा नयाँ आयाम थप्न राजनीतिक स्पष्टताको खाँचो देखिएको छ। राजनीतिक इच्छाशक्तिसँगै लगातारको सम्पर्क, सहकार्य र सम्बन्ध विस्तार उपयुक्त माध्यम हुन सक्छ। नेपालले यही आयाममा अडिएर परिणाम निकाल्न सक्नुपर्छ। पुरानै प्रणालीअनुसार शत्रुको रूपमा भारतलाई प्रस्तुत गरेर मात्र राष्ट्रियता बलियो हुँदैन। भारतले पनि उपयोगवादी नीति लत्याउँदै अघि बढ्नुपर्छ। उसको कर्मचारीतन्त्रको व्याख्याले मात्र सम्बन्ध सुध्रिँदैन। हाम्रा नेतृत्व त्यही कर्मचारीतन्त्रको शब्दजाल मा परेर बोल्न नसक्दा समस्या जटिल बन्दै गएको छ। त्यसकै परिणाम हो चुलिँदो व्यापार घाटा र समयसमयमा आउने सम्बन्धमा तिक्तता। हुन त भारतले कतिपय विषय सहमतिबेगर नै गरिरहेको हुन्छ। कर्मचारीतन्त्रलाई चिर्न सहज छैन हाम्रो कर्मचारीतन्त्रले भारतीय कर्मचारीतन्त्रलाई चिर्न सकेको छैन भने नेतृत्व तह पनि त्यसैमा नतमस्तक छ। राजनीतिक तहमा खुला सम्पर्क टाढाको विषय बन्दै गएको छ। कस्मेटिक सम्बन्ध र सामान्य चिनजानले मात्र मुलुकमुलुकबीचको सहकार्य अब्बल हुँदैन। निरन्तर काम गर्ने बलियो संयन्त्र चाहिन्छ। भारतसँग सबै विषयमा तथ्यसहित पौंठेजोरी खेल्न सक्ने विज्ञसमूहले नै सकारात्मक परिणाम निकाल्न सक्छ। नेपालभारत प्रबुद्ध व्यक्ति समूह (ईपीजी) मा हामीले उपयुक्त भूमिका निर्वाह गरेका छौं। उचित विषयको उठान भएको छ। तर, त्यो विषय त्यहाँको कर्मचारीलाई जँचेको छैन। सोही कारण प्रतिवेदन बुझ्न ढिलाइ भइरहेको छ। दुवै मुलुकले आफूले पत्याएका मानिस राखेर तय गरेको प्रतिवेदन यतिका समय थन्केर बस्नुपर्ने होइन। ईपीजी प्रतिवेदन नबुझी कार्यान्वयनमा आउनुपर्छ भनेर हामी हिँडिरहेका छौं। अध्ययन र प्रक्रियागत थप काम बाँकी हुँदाहुँदै पनि हाम्रो नेतृत्व, त्यसमाथि पनि सरकारमा बस्नेहरूले बाहिर बोल्दै हिँड्न हुँदैन। त्यति बोलेर मात्रै राष्ट्रवादीको खोल ओडिन्न। भारतीय प्रधानमन्त्रीले किन त्यो प्रतिवेदन बुझेनन् ? यसमा अड्चन कहाँ छ ? त्यस विषयमा बहस गर्न आवश्यक छ। बैठकमा कुरा लैजान डराउने र बाहिर राजनीतिक खपतका लागि बोल्नुको अर्थ छैन। तत्कालीन नाकाबन्दी (२०७२ असोजपछि) को समयमा कर्मचारीतन्त्रले दिएको प्रतिवेदनको विश्वासमा थिए भारतीय राजनीतिकर्मी। वास्तविकता त्यो थिएन। राजनीतिक तहमा सम्बन्ध राम्रो भएको देखेपछि कर्मचारीतन्त्रले खेलेको थियो। जुन खेलमा भारतीय नेतृत्व नै परे। नाकाबन्दी भयो। हामी (नेपाली जनता) ले दुःख पायौं। भारतलाई पनि त्यसले राम्रो गरेन। दिनहुँ १५ सय ट्रक नेपाल भित्रिएको जानकारी दिँदै नाका अवरोध नेपालकै तर्फबाट भएको भन्ने पारिएको थियो। नेतृत्वले त्यसलाई नाघ्न सकेन। सामान्य असजिलो पार्ने सोच पक्कै थियो। तर, मानवता नै हराउने अवस्थामा पुग्ने आशय राजनीतिकर्मीको थिएन। अन्तर्राष्ट्रिय रूपमा आवाज उठेपछि सुरक्षा र अन्य निकायको प्रतिवेदनसमेत हेरेपछि राजनीतिक नेतृत्व झस्केको थियो। सबै कोणबाट निरन्तर पहल हुँदा राजनीतिक नेतृत्वको ध्यान गएको हो। भारतीय संसद्मा भएको बहस र सम्बन्धको विषयले पनि काम गरेको थियो। बैठकको सहमति र कार्यान्वयन फरक हामी बैठक बस्छौं। त्यहाँ राम्रा कुरा हुन्छन्। हामी त्यो बैठकमा भएका सहमति कार्यान्वयनमा जुट्दैनौं। कर्मचारीतन्त्रको कार्यशैली नै त्यही छ। हाम्रा कूटनीतिक निकाय पनि बलिया छैनन्। त्यो निकायमा आफैं निर्णय लिएर काम गर्न सक्ने आत्मविश्वास अझै पलाएको छैन। कूटनीतिमा निरन्तरताको ठूलो भूमिका हुन्छ, तर यहाँ निरन्तरताको अभाव छ। नेपालको सहमतिबेगर अन्तर्राष्ट्रिय कानुनभन्दा बाहिर गएर भारतले काम गर्न सक्दैन। तर, त्यो विषय हामीले उठाउन आवश्यक छ, हामी उठाउँदैनौं। भारतले गलत गरेको छ भने त्यो गलत हो भनेर बोल्न सक्ने कर्मचारी भेटिएकै छैन। राजदूतको रूपमा काम गर्दा होस् या नेताका रूपमा मन्त्रालयको नेतृत्व गर्दा आफूलाई लागेको विषय नै त्यही हो। हामीमा हीनताबोध भनौं कि लघुताभास छ। सबैले आफ्नो मुलुकको हित हेर्ने हो। त्यो हितलाई विनविन बनाउने काम सम्बन्धित मुलुकको हुन्छ। हामी त्यसमा चुक्दै गएका छौं। भर्खरै सम्पन्न नेपालभारत संयुक्त आयोगको पाँचौं बैठकमा बाहिर आएको धारणा र सरकारी वक्तव्य हेर्दा सबै ठीक छ, तर वास्तविकता त्यो होइन। धेरै काममा हामीले घच्घच्याउन पर्नेछ। कैयन् विषय पहिला जुन स्थानबाट झिकेर बहसमा लगेको थियौं, अहिले पुनः त्यही स्थानमा फर्काएका छौं। कालापानी र सुस्ताको विषय पहिल्यै सचिवस्तरीय संयन्त्रमा छलफल गर्ने भनिएको हो। अहिले पनि पुनः त्यही स्थानमा लग्यौं। त्यहाँ समाधान हुन नसकेको विषय हो नि यो त। अहिलेको कर्मचारी नेतृत्व लामो समयदेखि छन्, तिनले कति स्थानमा निर्णय लिन सके र कति समस्या सल्टाए ? यो विषय महŒवपूर्ण हो। गफ गर्नु र समस्या समाधान गर्नु फरक विषय हो। कर्मचारीले आँखा जुधाएर आफ्नो समस्या राख्न सक्नुपर्छ। त्यस्तो कर्मचारी उत्पादन गर्न हामी चुकेका छौं। कूटनीतिक निकायलाई बलियो बनाउनुको विकल्प छैन। यसका लागि त्यहींभित्रका कर्मचारीले गर्ने अध्ययन र समितिले दिने सुझावले कूटनीतिक संयन्त्र बलियो हुँदैन। पछिल्ला दिनमा त्यस्ता कैयन् प्रतिवेदन धमिरा लागेका होलान्। अहिले बलियो सरकार भएकाले कार्यान्वयनमा समस्या छैन। सबै निकायसँग विषयगत अध्ययन गरेर सहमतिमा जान सक्नुपर्छ। डुबानको पिरलो डुबानको समस्या विकराल छ। पहाडमा बसेर गफ गरेजस्तो विषय होइन यो। पहाडमा बसेर वार्ता गर्नेले भन्दा तराईकै व्यक्तिले यसको बढी पीडा भोगेको हुन्छ। भारत पनि यो पीडा छ। नेपालसँगको सहकार्यले मात्र काम भएन भनेर उसले आफ्नो नागरिकका लागि पीडा कम गराउन अप्राकृतिक रूपमा विभिन्न कार्य गरेको छ। सडक संरचनाको रूपमा ड्यामजस्तो लाग्ने संरचना पनि बनाएको छ। उसले आफ्ना नागरिकका हितमा यस्तो काम गर्नु अन्यथा नहोला तर सडकमाथिका जनतामा पर्ने समस्या पनि त होला नि ? प्राकृतिक बहाब रोक्ने काम अन्तर्राष्ट्रिय अभ्यासविपरीत हो भनेर बोल्न सक्दैनौं। उनीहरूले सडक मात्र होइन, अन्य विभिन्न परियोजना बनाएर ल्याएका छन्। तर, त्यस्ता विषयलाई हामी राख्न सक्दैनौं। हीनताबोध र लघुताभासले त्यहाँ पनि काम गरेको हुन्छ। कर्मचारीले आँखा जुधाएर आफ्नो समस्या राख्न सक्नुपर्छ। त्यस्तो कर्मचारी उत्पादन गर्न हामी चुकेका छौं। कूटनीतिक निकायलाई बलियो बनाउनुको विकल्प छैन। यतिबेला बहसको विषय रहेको प्राकृतिक पानीको बहाबबारे प्रधानमन्त्री मोदीलाई पत्र पठाउँदा भएको हंगामा नै नेपाल र भारतमा हुने कामको प्रकृति बुझ्न काफी छ। त्यसरी रोक्न मिल्दैन भन्दै मैले पत्राचार गरेको थिएँ। राजदूत रहँदा परराष्ट्र मन्त्रालयको स्वीकृति लिएर पत्र पठाएको थिएँ। त्यसपछि मात्र थाहा भयो कतिपय विषयमा राजनीतिक नेतृत्व जानकार हुन पाउँदैन भने। सहमतिबिना नै सहमतिमा भएको भनिँदो रहेछ। भारतीय कर्मचारीतन्त्रले नेपालगन्जका कर्मचारीसँग भएको सहमति पठाएर थुमथुमाउन खोजेका थिए। अन्तर्राष्ट्रिय विषय कसरी कर्मचारीसँग साँझबिहानको भेटमा गरेको खेस्राले पूरा हुन्छ भन्दा अलमलिएका थिए। त्यसले भारतमा निकै सकस उत्पन्न भएको थियो। जुन अहिले कलभर्ट थप्ने, सानोको स्थानमा ठूलो बनाउनेलगायत सुधार गर्दै समाधानको बाटोमा छ। राजनीतिक नेतृत्वले पनि राजनीतिक खपतभन्दा मुलुकलाई हेरेर काम गर्न सक्नुपर्छ। कोशी गण्डकमा हामी हल्ला धेरै गर्छौंं, तर विषय उठान गम्भीर रूपले गरेका छैनौं। कतिपय विषय हामीले माग नै गरेका छैनौं। दिनेले त टार्छ नै। अधिकार खोज्ने विषय पनि हो। गण्डकमा ६ हजार हेक्टरको सुविधा र कोशीको मागमा हामी नै चुकेका हौं, हामीले निरन्तरता नदिएकै हो। उम्किन कर्मचारीले खोजिरहेका भन्छन्, वास्तविकता त्यो होइन। कतिपयले राजनीतिक र करिअरको विषय पनि जोडेका हुन्छन्। राजनीतिक खपत राजनीतिक खपतका लागि हाम्रो नेतृत्व अमेरिका र भारतको खुब आलोचना गर्छ। सहयोग पनि उनीहरूबाटै लिनुपर्ने हुन्छ। कम्युनिस्टहरू त बाहिर अस्तित्वका लागि प्रधान शत्रु झंै ठान्ने तर भित्र अर्को विषय राख्ने गर्छन्। यो छिपेको विषय हुँदै होइन। भारत र अमेरिकाले राम्ररी बुझेका पनि छन्। मनमा त्रास राखेर कुरा गरेपछि सम्बन्धमा देखा पर्ने गतिरोध कसरी टुंगोमा पुग्छ ? डुबान समस्या पनि त्यही हो। पानीको उचित उपयोगबाटै नेपालभारतबीचको व्यापार घाटा कम गर्न सकिन्छ। निरन्तरतासहित प्राथमिकतामा राखेर भारतलाई घच्घच्याउन आवश्यक छ। आफ्नो सामान छ भनेर फुलेर बस्दा समय घर्किसकेको हुन्छ। जति नै राम्रो सामान भए पनि राम्रो मार्केटिङ हुन नसकेपछि त्यो बिक्री हुँदैन। झन् अहिलेको जमाना कस्मेटिक र हाउभाउको छ। समस्या पहिचान पाँचौं बैठकले होइन, निकै अघि भइसकेका हुन्। यस्ता बैठक त कार्यान्वयन तहमा लैजाने प्रकारको हुनुपथ्र्यो। त्यो देखिएको छैन। गुणस्तरको विषय अहिलेको होइन। यसमा भारतभन्दा पनि हामी चुकेका छौं। हामीले उसले बनाइदिएको एकीकृत चेकपोस्टमा समेत सहकार्यमा काम गर्न सकेका छैनौं। हाम्रोतर्फ प्रगति निरन्तर हुन सकेको छैन। सधैं एकै विषय उठ्नुले त्यसलाई प्रस्ट्याउँछ। काम भएनभएको हेर्ने निगरानी संयन्त्र सचिव र राजदूत स्तरमा रहेकै छ। उनीहरूले समस्या पहिचान गरेर समाधानको उपायसहित बुझाए हुने फेरि संयन्त्र बनाएर त्यसको चाङ लगाउनुपर्ने आवश्यकता किन पर्यो ? पानीलाई हामीले ऊर्जासँग मात्र जोडेका छौं। त्यो मात्र होइन, तराई र भारतको बिहार क्षेत्रका जनताको जीवन जोगाउन गरिने प्राकृतिक व्यवस्थापन अहिलेको अपरिहार्यता हो। उच्च बाँध भनेका छन्। त्यो भनेको प्राकृतिक व्यवस्थापन हो। यसमा हामीले सचेत भएर अधिकतम लाभ भारतबाट लिने गरी काम गर्न सक्नुपर्छ। यसैबाट मात्रै सहकार्यको मार्ग अघि बढ्नेछ। हामीले विद्युत् उत्पादन गरेर हिउँदमा भारतसँग लिन नपर्ने अवस्था सिर्जना गर्नुपर्छ। उत्पादित बिजुली भारतलाई बेच्न सक्नुपर्छ। हुन त, अहिल्यै हिउँदमा हामीलाई पर्याप्त हुने बिजुली आउने अवस्था छैन। तर, हिउँदमा भारतसँग खरिद गर्ने र बर्खामा बेच्ने संयन्त्रको विकास गर्नु आवश्यक छ। भुटान, बंगलदेश भारत र नेपाल (बीबीआईएन) को परिकल्पना भुल्न हुँदैन। त्यसमा नेपाल अग्रसर होस् भन्ने चाहना भुटान र बंगलादेशको छ। तर, हामी त्यतातर्फ अग्रसर हुन सकेका छैनौं। समाधान राजनीतिक तहबाटै सबै विषयको समाधान राजनीतिक तहबाटै हुने हो। महिनाको एकपटक भिडियो कन्फ्ररेन्सबाट बहस गरेर प्रगतिबारे छलफल गर्दैमा समस्या समाधान हुँदैन। मैले राजदूत हुँदा नै यो विषय राखेको थिएँ। तर, त्यो चाहना हाम्रो तर्फबाटै देखिएन। हामीले कर्मचारीलाई खुसी पार्नेभन्दा पनि राजनीतिक तहमा स्पष्ट कुरा राख्ने शैलीको विकास आवश्यक छ। राजनीतिक निर्देशन कडा रूपमा गएपछि समाधानले तीव्रता पाउनेछ। भारतलाई यस्ता विषयले खासै फरक नपर्ला समस्या नसल्टिँदा नेपाललाई फरक पर्छ। नेपालको भूराजनीति जटिल छ। सामरिक महत्त्व पनि बढेको छ। तर हाम्रो सक्रियताबिना कुनै काम र सहकार्य अघि बढ्दैन। अरूले हाम्रा लागि गर्दैन, हाम्रा लागि हामीले नै गर्ने हो। ससाना कुरामा हौसिएर ठूलाठूला नोक्सानी बेहोरेका छौं। सानो भएर कुरा गर्ने तर चुरोमा पुग्ने हैसियत नेतृत्वमा हुनुपर्छ। सहयोग हामीलाई चाहिएकाले विकल्पसहित प्रस्तुत हुन सक्नुपर्छ। भारत त न्युक्लियर पावरमा विद्युत् उत्पादनमा गएको उसले ५६ रुपैयाँमा हामीलाई बेचेको छ। यसबाट बुझेर उसको चाहनाभन्दा पनि हाम्रो आवश्यकता र फाइदा हेरेर अघि बढ्न जरुरी छ। हामीले अन्तरसरकारी प्रसारण लाइन बढाउने, नेपालभित्रकै प्रसारण लाइनको क्षमता बढाउने जस्ता काम गर्नुपर्छ। समग्र विषयमा आयोगका बैठकमा छलफल भयो। तर, नेतृत्वमा रहेको दलबाट टीकाटिप्पणी सुरु भइसकेको छ। यसले पनि हाम्रो हैसियत देखाउँछ। यस्ता विरोध त प्रतिपक्ष दलले गर्नुलाई राजनीतिमा स्वाभाविक मानिन्छ। तर, सरकारी पक्षबाट हुँदा त्यसको अर्थ फरक हुन्छ। हामीले चयन गरेको प्राथमिकतामा निरन्तरता दिनुपर्छ। यसले विश्वासको वातावरण तय गर्छ। प्याकेजमा समाधान खोज्नुपर्छ। नरेन्द्र मोदीको नेतृत्व हाम्रा लागि ठूलो अवसर हो, यसको उचित सदुपयोग गर्न सक्नुपर्छ। यसका लागि कर्मचारीतन्त्रको मात्र भर परेर हुँदैन। कांग्रेस नेता उपाध्याय पूर्वराजदूत (भारतकालागि) हुन्।"
कसरी जन्मिन्छ आतंकवाद ?,"दसबर्से द्वन्द्व र आतंकको भुमरीबाट बल्लबल्ल बाहिर निस्केको हाम्रो मुलुक नयाँ संस्करणमा फेरि द्वन्द्वमा फर्किने खतरा देखिँदै छ। सन् १९३५ जनवरीको जाडोमा अमेरिकाको न्युयोर्क नगरको अलि पिछडिएको क्षेत्रमा रहेको एक अदालतमा पसलबाट रोटी चोरी गरेको अभियोगमा एक वृद्धाको सुनुवाइ चलिरहेको थियो। उनी रुँदै बाबुले छाडेका र आमा बिरामी भएका दुई नातिनातिनीको भोक मेटाउन अन्य विकल्प नभएकाले उक्त चोरी गरेको स्वीकार गरिन्। पसले उनलाई माफी दिन तयार थिएन। पसलेको आशय चोरलाई सजाय गरी बाँकी समाजलाई सबक सिकाउनुपर्छ भन्नेमा थियो। सुनुवाइ सकियो। अब पालो न्यायाधीशको भूमिकामा रहेका त्यहाँका उनान्सयौं मेयर एफ एच ल गार्डियाले फैसला सुनाउने दिन आयो। उनले ती वृद्धालाई दस डलर जरिबाना वा दस दिन कैदको फैसला सुनाए र तत्क्षण आफ्नो खल्तीबाट दस डलर निकालेर उनलाई दिए। अनि सँगसँगै बाँकी समाजलाई सबक सिकाउन निर्दोष बालबालिकाको पेटनिम्ति तिनकी हजुरआमाले चोरी गर्नुपर्ने समाजमा बसेवापत उपस्थित हरेकले पन्ध्र सेन्ट दण्ड जरिवाना तिर्नुपर्ने निर्णय सुनाए। प्रहरी संगठनले समातेर साबिती बयान र भेटिएका प्रमाणसहित अदालतसमक्ष पेस भएका अभियुक्तलाई भव्य भवनभित्र वातानुकूलित इजलासमा विराजमान न्यायकर्मीबाट फैसला गराई सजाय दिँदैमा अपराध नियन्त्रण हुने होइन। अपराध व्यक्तिको जन्मसिद्ध स्वभाव होइन। राज्यले अवलम्बन गरेको नीति, सरकारी कार्यसम्पादन शैली अनि सामाजिक व्यवहारको उपज हो। हामी आफूलाई सभ्य र भव्य बनाउने क्रममा दिनदिनै अपराध र अपराधी जन्माइरहेका छौं। त्यो अपराध कर्मको दोष सधैं अरूमाथि थोपर्छौं। अनि त्यसबापतको सजाय जीवनभर भोगिरहन्छौं अशान्ति, असुरक्षा र आतंकवादको रूपमा। कुनै पनि आतंकवादको जन्म सामाजिक विभेद, राजनीतिक अविवेक र भ्रष्टाचारको गर्भबाट हुन्छ। जबसम्म यस कुरालाई हामी स्वीकार गर्दैनौं, शान्त र समृद्ध समाजको परिकल्पना विषवृक्ष रोपेर अमृतफलको अपेक्षा राख्नुजस्तै हो। अहिले पत्रकार शालिकराम पुडासैनीको आत्महत्या (? ), यसअघि खिचिएको भिडियोको सार्वजनीकरण र त्यसैका आधारमा रवि लामिछानेको गिरफ्तारीसमेतका घटनाले नेपाली समाज तातिएको छ। यो तत्काल सेलाउने लक्ष्यण पनि देखिँदैन। सरकार अनुसन्धान गर्दै छु भन्दै छ। सडकमा उत्रिएका जनता उनी निर्दोष छन् उनलाई फसाइँदै छ भन्दै छन्। सरकारी संदिग्ध अनुसन्धान शैली अनि सडक र सामाजिक सञ्जालमा पोखिएका तर्कवितर्कका बीच यसको सत्यापनको जिम्मा भविष्यको गर्भमै छाडौं। तर यसरी पोखिएका आक्रोशमा चिप्लिँदै हाम्रो यात्रा कहाँ पुगेर अशान्तिको भुमरीमा पछारिने हो, यसै भन्न सकिँदैन। यसैगरी गएको वर्ष निर्मला पन्त बलात्कार तथा हत्याकाण्डमा संलग्नलाई कारबाही गर्ने विषयमा सरकार र सडकको लडाइँमा अपराधी लुकाउने र कारबाही प्रक्रियामा अवरोध गर्ने भनिएकाहरूबीचको लडाइँ अझै जारी छ। आम प्रश्नहरू अझै अनुत्तरित नै छन्। शिक्षा र स्वास्थ्यमा आम नागरिकको सुलभ पहुँचको माग राख्दै वरिष्ठ चिकित्सक नै अनसनमा बस्छन्। विगतमा न्यायपालिकाको नेतृत्व गरिसकेका र प्रहरीका पूर्व उच्च अधिकारीहरूसमेतबाटै न्याय र सुरक्षा व्यवस्थाका लागि सडकमा ओर्लन्छन्। यसबाट देशको सामाजिक न्याय र सुरक्षा व्यवस्थामाथिको विश्वसनीयताबारे थप भनिरहनुपर्ला र ? सार्वभौमसत्तासम्पन्न यो देशमा जनता आफैंले चुनेका प्रतिनिधिमार्फत बनाइएको संविधान छ। संवैधानिक व्यवस्था र सर्वस्वीकृत लोकतान्त्रिक पद्धतिबाटै निर्वाचित दुईतिहाइ बहुमतसहितको बलियो सरकार छ। जननिर्वाचित व्यवस्थापिका छ, जसले कानुन बनाउँछ। कानुन कार्यान्वयन गर्ने कार्यपालिका छ, जनताको जीउधनको सुरक्षा यसको जिम्मेवारी हो। कानुनको व्याख्या गर्ने न्यायपालिका छ। संविधान र कानुनले स्थापना गरेका अन्य राजनीतिक संस्थाहरू छन्। जसअनुसार घटना अनुसन्धानकर्ता प्रहरी संगठन छ। घटना विश्लेषण र जाँच परीक्षण गर्ने विज्ञविशेषज्ञहरू छन्। बहस पैरवीकर्ता वकिल अनि प्रमाण बुझी फैसला गर्ने अदालत छ। तर सडक र सामाजिक सञ्जालमार्फत सीधै फैसला छताछुल्ल पोखिइरहेका छन्। यसलाई कसरी बुझ्ने ? यसलाई अनावश्यक हतारोका रूपमा लिने वा यी संयन्त्रप्रति जनताको अविश्वासका रूपमा ? यो भीड सरकारी अनुसन्धान कार्यलाई अवरोध गर्न निस्केको हो वा न्यायका लागि दबाब सिर्जना गर्न ? आज आमनागरिकमा यी संस्थाबाट स्वतन्त्र रूपमा कार्य सम्पादन हुनेमा अविश्वास चुलिँदो छ। यसरी नै यसको मात्रा बढ्दै गयो र राजनीतिक संस्थाहरू भरपर्दा भएनन् भने भीड कता लाग्ला ? यसरी नै राज्यसंयन्त्रले विश्वास गुमाउँदै गयो भने वैकल्पिक न्यायको खोजी र अभ्यासले अराजकता र आतंक नबढाएर के बढ्छ त ? देशमा संस्थागत रूपमै मौलाउँदो भ्र्रष्टाचारविरुद्ध व्यंग्य गरिएको पशुपति शर्माको लुट्न सके लुट गीत गत साल निकै चर्चामा रह्यो। यसको समर्थन र विरोधमा सडकदेखि सदन र सामाजिक सञ्जालदेखि औपचारिक मिडियासम्म तात्तिए। यस गीतको समर्थन गर्नेले यसलाई वर्तमान नेपालको वास्तविक स्थितिको रूपमा मात्र बुझे। उनीहरू अहिलेको सत्तामाथि मात्र प्रहार भए झैं गरी दस हात उफ्रिए। यसको विरोध गर्नेहरूबाट गणतन्त्रको मानमर्दन र समृद्धिको बाधकका रूपमा अथ्र्याउँदै राजनीतिक संस्था र त्यसबाट समर्थित, संरक्षितहरूको विरोध नगर्न अह्राइयो। वास्तवमा न यो वर्तमान सत्तामाथि मात्र व्यंग्य हो न त लोकतान्त्रिक गणतन्त्र र यसका धरोहरमाथिको आक्षेप नै। यो हामी आफैंले निर्माण गरेको समाज र राजनीतिको यथार्थ चित्रण हो। बरू यी घटनाक्रमले हाम्रो देशमा राजनीतिक नेतृत्व सार्वजनिक साधन स्रोतमाथिको निर्बाध दोहन चाहन्छ भन्ने देखाउँछ। यसले हाम्रो समाज र राजनीतिमा रहेका विकृतिबाट जन्मन सक्ने विद्रोहको प्रतीकात्मक सम्भावना प्रस्ट्याएको रूपमा बुझ्न कोही तयार देखिएन। विद्रोहका यस्ता फिलिंगाले कुनै पनि बेला विशाल डढेलोको रूप लियो भने धेरै कुरा जल्न सक्छ। मुलुकको सतर्कता प्रणाली जतिसुकै संगठित भए पनि र राजनीतिज्ञहरू मोजमस्ती र महिमाको आहालमा अनि आम जनता कुशासनको पोखरीमा डुबेका छन् भने आतंकवाद त्यहीं जन्मिन्छ र हुर्कंदै जान्छ। सामाजिक तथा राजनीतिक विकृति र विसंगतिको विरोध गर्न नपाइनु भनेको त्यसलाई निरन्तरता दिन चाहनु हो। यस्तो आवाज केही समय दबाउन सकिएला तर आफैं नसच्चिएमा समयक्रमले यसलाई विद्रोहको रूप दिन्छ। यसबाट समाजले ठूलो मूल्य चुकाउनुपर्ने हुन्छ। मुलुकबाट विरोध, विद्रोह र आतंकवादको अन्त्य यसका दृश्यवाहकलाई थुनेर, कुटेर वा प्रतिबन्धित गरेर हँुदैन। न वार्ता वा संवादका नाममा भागबण्डा गरी मुख बुझो लगाएर नै समस्याको समाधान हुन्छ। सरकार सीके राउतसँग सम्झौता गरेर र विप्लवलाई प्रतिबन्ध लगाएर आफूलाई गरिमा मण्डित गर्दै छ। के यी दुई पात्र मात्रै समस्याका जड हुन् त ? यिनलाई फकाएर वा दबाएर निस्तेज पार्दैमा सबै अराजकता र आतंकका जरै उखेलिने हुने हुन् त ? के सोच्दै छ हाम्रो राज्यसत्ता र सम्भ्रान्त समाज ? अर्कोलाई भोकै र नांगै आँगनमा छाडेर मस्तको निद्रा सुत्ने अवस्था अब धेरै दिन टिक्न सक्दैन। तिनको चीत्कार अब एकाकार भयो भने कुनै कानुन र राज्यसत्ताले निभाउनै नसक्ने गरी ज्वालामुखी फुट्न सक्छ। यसै सन्दर्भमा पूर्वीय साहित्यका दुईजना पौराणिक पात्रको जीवनका उस्तैउस्तै तीन चरणको चर्चा गरौं ः एउटा रत्नाकर डाँकुको कथाका केही अंश र अर्को शृंखलाबद्ध हत्यारा अंगुलीमाल। धेरैले सुनेका पौराणिक पात्र हुन् यी। तर यिनको जीवनका बदलाव केही मिल्दोजुल्दो प्रकृतिका छन्। ऋषिसँगको संवादले खतरनाक डाँकु रत्नाकर पछि महान् ग्रन्थ रामायणका रचयिता वाल्मीकि बने। बुद्धसँगको संसर्गले शृंखलाबद्ध हत्यारा अंगुलीमाल अपराधको दुनियाँ त्यागेर शान्ति र अहिंसाका प्रचारक बने। यी दुवै पात्र महान् व्यक्तिको प्रेरणा पाएर सत्मार्गमा लागेको कथा हामी धेरैले धेरैपटक सुनेका पढेका छौं। हामी सुध्रेका मान्छेको कथाको मात्रै बढी चर्चा गर्यौं। तर असल मान्छे कसरी बिग्रेका छन् ? असाध्यै सज्जन मान्छे पछि गएर कसरी खुंखार अपराधी बन्छ ? अपराधीलाई सजाय दिँदैमा वा कुनै महान् सत्संगमा लगाउँदैमा हाम्रो समाज अपराधविहीन हुन्छ त ? आज पनि हामी आफू सुध्रने वा बदलिनेभन्दा पनि कोही महामानवको अवतार पर्खेर बसिरहेका छौं। जसले हामीले विकृत बनाएको यो समाजलाई चमत्कारिक ढंगले सुधारिदेओस्। धेरै चर्चामा नल्याइएको यी दुवै पात्रको जीवनको अर्को पाटो पनि छ। डाँकु रत्नाकर रत्नाकर आफ्नो देशको सीमारक्षक एक कर्मठ सैनिक थिए। उनको देशको फौजले शत्रु राज्यसँगको लामो युद्धमा विजय प्राप्त गर्यो। युद्धमा हार्नेहरूका स्त्रीहरूमाथि जित्ने पक्षका सैनिकहरूबाट पासविक व्यवहार भयो। युद्धनीतिविपरीतको यस्तो अपराध र महापाप भइरहँदा उनी मूकदर्शक भइरहन सकेनन् र यसको प्रतिवाद गरे। उनको यस कामप्रति क्रोधित राजाले उनलाई अपराधी घोषित गरे। यस घटनाले उनलाई एक विद्रोही बनायो। जंगलमा लुकिछिपी हिँड्नुपर्दा आफ्नो परिवार पाल्न डाँकु पेसा अँगाल्न पुगे। यसरी उनी कुशल लडाकु सैनिकबाट खुंखार अपराधीमा परिणत भए। अंगुलीमाल राजपुरोहितको परिवारमा जन्मेका उनको न्वारानको नाम अहिंस्रक हो। पढाइमा अब्बल उनी व्यवहारमा पनि नामजस्तै असल थिए। प्रारम्भिक अध्ययन दरबारमै सकेपछि उच्च शिक्षाका लागि उनलाई राज्यकोषबाटै खर्च व्यहोर्ने गरी तक्षशीला विश्वविद्यालय पठाइयो। उनको तीक्ष्ण बुद्धि, असल व्यवहार र ज्ञानबाट सबैजसो प्रभावित थिए। गुरुमाता उनलाई असाध्यै स्नेह गर्थिन्। उनी हरेक विधामा निपुण बन्दै गए। जसका कारण उनको ख्याति सर्वत्र फैलिएको थियो। यसैबीच उनी राजकुमारीसँग प्रेममा परे, जुन कुरा उनका साथीहरूलाई पटक्कै मन परेको थिएन। उनीहरू भित्रभित्रै ईष्र्याले जल्न थाले र उनीविरुद्ध षड्यन्त्र रच्न थाले। विभिन्न झूटा लान्छना लागाएर गुरुलाई भड्काउन थाले। अध्ययन सकिएर दीक्षान्त समारोह हुनुभन्दा केही समयअघि उनीविरुद्ध गुरुमातासँग लसपस गरेको भनी गम्भीर आरोप लगाइयो। जब दीक्षान्त समारोह सुरु भयो, गलत भड्कावमा परेका उनका गुरुले खुंखार हत्यारो बन्ने स्राप दिए र गुरुदक्षिणास्वरूप एक हजारजनाको हत्या गरी प्रत्येकको औंला काटी त्यसको माला लगाउने आज्ञा दिए। यसरी उनी एक असल, इमानदार र बुद्धिमानी अहिंस्रकबाट खुंखार हत्यारा अगुलीमालमा परिणत भए। रत्नाकर र अंगुलीमालमाथि जुन किसिमको अन्याय राज्य र समाजले गर्यो, त्यसको सजाय लामो समयसम्म त्यही समाजले भोग्नुपर्यो। दिनदहाडै लुटिनु, काटिनुपर्ने र आतंकित जीवन व्यतीत गर्नुपर्ने अवस्था तत्कालीन समाजलाई आइपर्यो। झण्डै दसबर्से द्वन्द्व र आतंकको भुमरीबाट बाहिर निस्केको भनिएको हाम्रो मुलुक त्यसकै नयाँ संस्करणमा प्रवेश गर्ने खतरासमेत देखिँदै छ। यो खतराबाट मुलुकलाई जोगाउन शीघ्रातिशीघ्र उपयुक्त कदम चालिनुपर्छ भन्नेमा अधिकांशको मत मिल्छ। तर यसमा पनि वार्ता र संवादको बाटोबाट यसको अवतरण गराउने वा दमनबाट भन्नेतर्फ मात्र राष्ट्रिय शक्तिहरू ध्रुवीकृत छन्। तर यस्ता विद्रोहका कारण र प्रभावबारे विश्लेषण कमै भएको छ। शान्तिका खातिर भन्दै हिजो प्रचण्डलाई रातो कार्पेट बिछ्याएर सत्तासम्म पुर्यायौं। सँगसँगैै उनी र केही सय मानिसलाई सम्भ्रान्त वर्गमा रूपान्तरण गर्यौं। राजनीतिक भ्रष्टाचारलाई झन् संस्थागत गर्यौं। आज सीके राउतलाई मूल प्रवाहमा ल्यायौं भनेका छौं। अब विप्लवलाई प्रतिबन्ध लगाएर उनका कार्यकर्ता र समर्थकलाई कतै गोली ठोक्दै त कतै कागज गराउँदै छौं। यस्तै गर्दागर्दै उनी नेतृत्वको संघर्ष समेटिन वा मेटिन त सक्ला। तर हाम्रो जुन सामाजिक धरातलमा यी र यस्ता आन्दोलन र संघर्ष उम्रेर हुर्किरहेका छन्, त्यो बाँझिएला वा झन् उर्वर बन्ला ? मुलुकमा भ्रष्टाचार यति संस्थागत छ कि कुनै पनि सरकारी कार्यक्रम सञ्चालन र कार्यक्रमको जिम्मा पाएको तलदेखि माथिसम्मका पदाधिकारीले त्यसमा सम्पूर्णरूपमा मनोमानी गर्न पाउनु उसको स्वाभाविक अधिकार हो भन्ने सम्झन्छ। समाजमा अपराधीहरू खुलमखुला र इज्जतसाथ हिँड्छन् भने त्यसको विरोध गर्नेहरू यति सताइन्छन् कि तिनलाई समाजमा बाँच्नै गाह्रो हुन्छ। राजनीति कमाइ गर्नेे माध्यम भएको छ भने सरकारी सेवा राज्यस्रोतको अनुचित दोहन र जनता सताउने लाइसेन्सजस्तै भएको छ। यो मुलुकमा शान्तिसुरक्षाको जिम्मा लिएकाहरू जनता सताउने र तस्करीमा संलग्न भेटिन्छन् भने जनतालाई न्याय दिनुपर्ने राज्यको अंगमा समेत भ्रष्टाचार व्याप्त छ। अदालतबाट हुने फैसला वा निर्णयमा न्याय निःसृत नहुने, त्यस्तो फैसला वा निर्णयमा आर्थिक लेनदेन र भनसुनले प्रभाव पार्ने, पैसा नहुनेले अन्याय र अत्याचार चुपचाप स्विकार्नुपर्ने अवस्थाले कुनै समाजमा शान्ति र अमनचयन कायम होला त ? मुलुक सञ्चालनको जिम्मेवारीमा रहेको नेतृत्वपंक्तिले कसरी बुझेको छ, थाहा छैन। तर आतंकवादी अलादिनको चिरागबाट फुत्त बाहिर निस्कने होइनन्। यिनीहरूको पनि आफ्नै कार्ययोजना र धेरै लामो प्रक्रिया हुन्छ। कुनै देशीविदेशी शक्तिले उचालेर मात्र यो उचालिने पनि होइन। मुलुकको सतर्कता प्रणाली जतिसुकै संगठित भए पनि र राजनीतिज्ञहरू मोजमस्ती र महिमाको आहालमा अनि आम जनता कुशासनको पोखरीमा डुबेका छन् भने आतंकवाद त्यहीं जन्मिन्छ र हुर्कंदै जान्छ।"
शिक्षित समाजमै हुन्छ महिला हिंसा,"छब्बीससत्ताईस वर्षकी एउटी महिला दुई सन्तान डोर्याउँदै स्कुल पुर्याउन गएको दैनिकजसो देख्थें। उनीसँग कुराकानी त्यति नभए पनि भेट भने भइरहन्थ्यो। भेट्दा उनी मुस्कुराइहाल्थिन्। उनको चालढाल र रुपरङ हेर्दा दुःखका रेखा कतै देखिँदैनथ्यो। केही हप्तादेखि उनीसँग भेट हुन छाड्यो।उनी फर्किएर आएकै दिन उनलाई देखेर म चकित परें। उनको शरीर निकै दुब्लाइसकेको, मुस्कुराइरहने ओठ सुकेको र अनुहारमा निराशाको भाव देखें। उनले सुन्दर पहिरन हटाएर हरियो र कालो लुगा लगाएकी थिइन्। जतिबेला पनि बाटोमा रोइरहेको देख्न थालें। कारण के रहेछ भनेर बुझ्ने प्रयास गरें। उनको नाम रोशनी थियो। उमेरले केही जेठीजस्ती देखिएकीले मैले उनलाई नजिकै गएर रोशनी दिदी भनेर बोलाएँ। उनको चेहराको पीडा जान्नका लागि मैले सुरुमा केही भूमिका बाँधेर कुरा गरेपछि सोधें, दिदी, तपाईंलाई के भयो ? किन रोइरहेको देख्छु ? उनले छोटकरीमा वास्तविकता बताएपछि म छाँगाबाट खसेजस्तो भएँ। हृदयघातका कारण उनको पतिको मृत्यु भएको रहेछ। हिन्दु संस्कारअनुसार पतिको काजकिरिया गरिसकेर फर्किएकी रहिछन्। मैले सान्त्वना दिँदै भनें, दिदी, यस घटनाले तपाईंको जीवनलाई आकाशपाताल मोडिदियो। यति चाँडै जीवन साथी गुमाउँदा बाँकी जीवन चलाउन त कम्ता गाह्रो होला त ? हामी मर्ने र बाँच्ने कुरा हाम्रो हातमा हुँदैन। मान्छे हो, मरण त हुन्छ नै। तर दाम्पत्य जीवन अँगालेपछि तपाईंको जीवनमा यति चाँडै दुःखदायी घटना भयो। जे नहुनुपर्ने थियो, त्यही भयो। यस अवस्थामा आँसुमा डुबेर बस्दा जीवन बचाउन झन् गाह्रो हुन्छ। बरु साहस बटुलेर आफूलाई सम्हाल्नुपर्छ, योजना बनाएर पतिको बाँकी सपना म पूरा गरेरै छाड्छु भन्ने विश्वास जगाउनुपर्छ। काठमाडौंजस्तो शिक्षित समाज, परिवार र व्यक्ति भएको ठाउँमा युवतीले हिंसा भोग्नुपर्छ भने गाउँघरतिरको अवस्था कस्तो होला ? रोशनी दिदीले मेरोे कुरा सुनेपछि केही बोलिनन्, मुख छोपेर रुँदैरुँदै गइन्। मैले उनी रुँदै गएको हेरिरहें। उनी गएपछि मलाई नरामाइलो लाग्यो। उनको मन यतिखेर पीडाले भरिएको छ। छटपटी छ। जतिखेर पनि उनका आँखामा पतिको तस्बिर छचल्किरहेको छ। सन्तति तस्बिर आइरहेको छ। मान्छेलाई जीवन साथी गुमाउँदाको पीडा कति पर्दो रहेछ भन्ने कुरा रोशनी दिदीको जीवनबाट महसुस गरें। पाँचसात वर्षका दुई सन्तानलाई जिम्मा लगाएर उनका पति अलबिदा भए, तर बाँकी जीवन पतिको जिम्मेवारीसमेत पूरा गरेर जिउनुपर्ने उनको दायित्व छ। मासिक सात हजार रुपैयाँ कमाइ हुने फाइनान्सको जागिरका भरमा आफ्नो र दुई छोराछोरीको लालनपालन, शिक्षादीक्षाको दायित्व पनि उनकै काँधमा थपिएको छ। घरपरिवारको साथ र सहयोग पाए त सहज रूपमा पूरा गर्थिन् होला, तर त्यस्तो वातावरण पाउने अवस्था छैन। उनकी सासू छोराको अप्रत्याशित रूपमा अकालमा मृत्यु कसरी, के कारणले भयो भन्ने खोजीमा छैनन्, बरु यही बुहारीका कारण मेरो छोराको मृत्यु भएको हुनुपर्छ भन्ने सोचेर रोशनीलाई दैनिक दबाब दिने र झगडा गर्ने गर्दै आएकी रहिछन्। सासूका मनमा बुहारीले ती लालाबालालाई कसरी हुर्काउँछे भनेर साथ र सहयोग गर्नुपर्ने होइन र ? उनको पतिको मृत्यु हुनुमा उनको के दोष ? रोशनी दिदी प्रतिनिधि पात्र मात्र हुन्। नेपालमा अझै पनि कयौं महिला घरपरिवार, समाज र छिमेकबाट अनेक लाञ्छना सहन र भोग्न विवश छन््। किताब र कानुनमा महिला अधिकारका कुरा जे लेखिए पनि वास्तविकता विल्कुल फरक छ। महिलामाथि हुने हिंसामा कमी आएको छैन। युवावयमा सिन्दूर पुछिएपछि महिलाको घरपरिवारबाट अपहेलित हुनु त पर्छ नै, घरबाट निकालिनुपर्ने अवस्था पनि आउँछ। काठमाडौंजस्तो शिक्षित समाज, परिवार र व्यक्ति भएको ठाउँमा युवतीले हिंसा भोग्नुपर्छ भने गाउँघरतिरको अवस्था कस्तो होला ? हाम्रो समाजमा महिलाप्रति हेरिने दृष्टिकोण विचित्रको छ। त्यही महिला कहिले जननी, साक्षात् देवी, कुमारी भनेर घरघरमा पुजिन्छन्, कहिले राक्षसनी, कुलाघार्नी, बोक्सी, छौंडी, वेश्या आदिआदि आरोप लगाएर तिनलाई मानसिक तथा शारीरिक यातना दिइन्छ, गाउँबाट लखेटिन्छ र मलमूत्र कोच्याइन्छ। जबकि कुनै पनि परिवारलाई व्यवस्थित रूपमा सञ्चालन गर्नका लागि महिलाको अहम् भूमिका हुन्छ भन्ने कुरा हाम्रो सामन्ती समाजले कहिल्यै सोच्दैन। राजनीतिक चेतना र शिक्षाको स्तर यति माथि उठिसक्दा पनि महिलाप्रतिको हाम्रो समाजको सोचाइचाहिँ किन हट्न नसकेको हो ?"
"बेन स्टोक्सको अलराउण्ड प्रदर्शन, इङ्ल्याण्डको रोमाञ्चक जित",लन्डन : इङ्ल्याण्ड र अस्ट्रेलियाबीचको टेस्ट सिरिजको तेस्रो खेलमा इङ्ल्यान्डले १ विकेटको रोमाञ्चक जित निकालेको छ। आइतबार सकिएको खेलमा इङ्ल्याण्डका बेन स्टोक्सले अलराउन्डर प्रदर्शन गरेपछि इङ्ल्याण्डले १ विकेटको जित निकालेको हो। हेडिङ्ले मैदानमा बिहीबार सुरु भएको खेलमा इङ्ल्याण्डले टस जितेर बलिङ रोजेपछि अस्ट्रेलियाले पहिले ब्याटिङ गरेको थियो। पहिलो इनिङमा अस्ट्रेलियाले १७९ रन बनाएको थियो। पहिलो इनिङमा इङ्ल्याण्डले निकै कमजोर प्रदर्शन गरी ६७ रन बनाउँदै सबै विकेट गुमाएको थियो। दोस्रो इनिङमा अस्ट्रेलियाले २४६ रन बनाई इङ्ल्याण्डलाई जितका लागि ३५८ रनको लक्ष्य दिएको थियो। दोस्रो इनिङमा उत्कृष्ट पुनरागमन गर्दै इङ्ल्याण्डले चौथो दिनमा ९ विकेट गुमाएर ३६२ रन बनाउँदै लक्ष्य पूरा गर्यो। स्टोक्सले नटआउट १३५ रन बनाए। पाँचौं नम्बरमा ब्याटिङ गर्न आएका उनले अन्तिमसम्म सम्हालिएर खेले। उनले २१९ बलको सामना गर्दा ११ चौका र ८ छक्का प्रहार गरे। इङ्ल्यान्डको २८६ रन हुँदा ९ विकेट गुमिसकेको बेला अन्तिममा ब्याट्सम्यान ज्याक लीच र स्टोक्सले ७६ रनको साझेदारी गरी जित दिलाए। स्टोक्सले यस इनिङको बलिङमा पनि उत्कृष्ट प्रदर्शन गरे। २४२ ओभर बलिङ गर्दा उनले अस्ट्रेलियाका ३ ब्याट्सम्यानलाई पेभिलियन पठाए। त्यस्तै तीब्र गतिका बलर जोफ्रा आर्चर र स्टुआर्ट ब्रोडले २२ विकेट लिए। क्रिस वोक्स र ज्याक लीचको नाममा ११ विकेट रह्यो। यसअघि अस्ट्रेलियाले आफ्नो पालीमा सबै विकेट गुमाएर २४६ रन जोडेको थियो। उसका लागि मार्नुस लाबुसाग्नीले सर्वाधिक ८० रनको योगदान दिए। अन्य ब्याट्स्मेन भने गतिलो रन जोड्न सकेनन्। अस्ट्रेलियाका जोश ह्याज्लीवुडले इङ्ल्याण्डको ४ विकेट झारे। त्यस्तै नाथान ल्योनले २ र जेम्स पाटिन्सोन तथा प्याट क्यूमिन्सले ११ विकेट लिए। इङ्ल्याण्डको जितसँगै सिरिज ११ को बराबरीमा पुगेको छ। सिरिजको चौँथो खेल ओल्ड ट्राफोड मैदानमा सेम्टेम्बर ४ मा सुरु हुनेछ।
बेटिसको पोस्टमा बार्सिलोनाको ५ गोल,"बार्सिलोना : स्पेनिस ला लिगाको यस सिजनमा डिफेन्डिङ च्यम्पियन बार्सिलोनाले पहिलो जित दर्ता गरेको छ । आइतबार भएको खेलमा रियल बेटेसिलाई ५२ ले हराउँदै प्रभावशाली जित हात पारेको हो । बार्सिलोनाको घरेलु मैदानमा भएको खेलमा सुरुवाती अग्रता भने रियल बेटिसले बनाएको थियो । १५औं मिनेटमा नबिल फेकिरले गोल गर्दै बेटिसलाई अग्रता दिलाएका थिए । यसै सिजन एथ्लेटिको मड्रिडबाट बार्सिलोना सरेका फ्रान्सेली स्ट्राइकर एन्टोनी ग्रिजम्यानले ४१औं मिनेटमा गोल गरी खेल बराबरी गरे । बार्सिलोनाका लागि ग्रिजम्यानको यो पहिलो गोल हो । उनले ५०औं मिनेटमा अर्काे गाले थपेर टोलीलाई अग्रता दिलाए । त्यसपछि पेरेजले ५६औं, अल्बाले ६०औं र भिडालले ७७औं मिनेटमा गोल गरे । रियल बेटिसका लागि गार्सियाले ७९औं मिनेटमा अर्काे गोल गरेपनि त्यो खेलमा फर्कनका लागि पर्याप्त बनेन । पहिलो खेलमा एथ्लेटिक बिल्बाओसँग हार व्यहोरेको बार्सिलोना लयमा फर्किएको छ । आइतबारको खेलमा बार्सिलोना स्टार खेलाडीद्वय मेसी र स्वारेजबिनै मैदानमा उत्रिएको थियो । आइतबार नै भएका ला लिगाका अन्य खेलमा एथ्लेटिको मड्रिडले लेगानेजलाई १० र रियल सोसिडाडले रियल माल्लोर्कालाई १० ले हराए । आलाभेज र स्पानिओलले गोलरहित बराबरी खेले ।"
"बेन स्टोक्सको अलराउण्ड प्रदर्शन, इङ्ल्याण्डको रोमाञ्चक जित",लन्डन : इङ्ल्याण्ड र अस्ट्रेलियाबीचको टेस्ट सिरिजको तेस्रो खेलमा इङ्ल्यान्डले १ विकेटको रोमाञ्चक जित निकालेको छ। आइतबार सकिएको खेलमा इङ्ल्याण्डका बेन स्टोक्सले अलराउन्डर प्रदर्शन गरेपछि इङ्ल्याण्डले १ विकेटको जित निकालेको हो। हेडिङ्ले मैदानमा बिहीबार सुरु भएको खेलमा इङ्ल्याण्डले टस जितेर बलिङ रोजेपछि अस्ट्रेलियाले पहिले ब्याटिङ गरेको थियो। पहिलो इनिङमा अस्ट्रेलियाले १७९ रन बनाएको थियो। पहिलो इनिङमा इङ्ल्याण्डले निकै कमजोर प्रदर्शन गरी ६७ रन बनाउँदै सबै विकेट गुमाएको थियो। दोस्रो इनिङमा अस्ट्रेलियाले २४६ रन बनाई इङ्ल्याण्डलाई जितका लागि ३५८ रनको लक्ष्य दिएको थियो। दोस्रो इनिङमा उत्कृष्ट पुनरागमन गर्दै इङ्ल्याण्डले चौथो दिनमा ९ विकेट गुमाएर ३६२ रन बनाउँदै लक्ष्य पूरा गर्यो। स्टोक्सले नटआउट १३५ रन बनाए। पाँचौं नम्बरमा ब्याटिङ गर्न आएका उनले अन्तिमसम्म सम्हालिएर खेले। उनले २१९ बलको सामना गर्दा ११ चौका र ८ छक्का प्रहार गरे। इङ्ल्यान्डको २८६ रन हुँदा ९ विकेट गुमिसकेको बेला अन्तिममा ब्याट्सम्यान ज्याक लीच र स्टोक्सले ७६ रनको साझेदारी गरी जित दिलाए। स्टोक्सले यस इनिङको बलिङमा पनि उत्कृष्ट प्रदर्शन गरे। २४२ ओभर बलिङ गर्दा उनले अस्ट्रेलियाका ३ ब्याट्सम्यानलाई पेभिलियन पठाए। त्यस्तै तीब्र गतिका बलर जोफ्रा आर्चर र स्टुआर्ट ब्रोडले २२ विकेट लिए। क्रिस वोक्स र ज्याक लीचको नाममा ११ विकेट रह्यो। यसअघि अस्ट्रेलियाले आफ्नो पालीमा सबै विकेट गुमाएर २४६ रन जोडेको थियो। उसका लागि मार्नुस लाबुसाग्नीले सर्वाधिक ८० रनको योगदान दिए। अन्य ब्याट्स्मेन भने गतिलो रन जोड्न सकेनन्। अस्ट्रेलियाका जोश ह्याज्लीवुडले इङ्ल्याण्डको ४ विकेट झारे। त्यस्तै नाथान ल्योनले २ र जेम्स पाटिन्सोन तथा प्याट क्यूमिन्सले ११ विकेट लिए। इङ्ल्याण्डको जितसँगै सिरिज ११ को बराबरीमा पुगेको छ। सिरिजको चौँथो खेल ओल्ड ट्राफोड मैदानमा सेम्टेम्बर ४ मा सुरु हुनेछ।
बेटिसको पोस्टमा बार्सिलोनाको ५ गोल,"बार्सिलोना : स्पेनिस ला लिगाको यस सिजनमा डिफेन्डिङ च्यम्पियन बार्सिलोनाले पहिलो जित दर्ता गरेको छ । आइतबार भएको खेलमा रियल बेटेसिलाई ५२ ले हराउँदै प्रभावशाली जित हात पारेको हो । बार्सिलोनाको घरेलु मैदानमा भएको खेलमा सुरुवाती अग्रता भने रियल बेटिसले बनाएको थियो । १५औं मिनेटमा नबिल फेकिरले गोल गर्दै बेटिसलाई अग्रता दिलाएका थिए । यसै सिजन एथ्लेटिको मड्रिडबाट बार्सिलोना सरेका फ्रान्सेली स्ट्राइकर एन्टोनी ग्रिजम्यानले ४१औं मिनेटमा गोल गरी खेल बराबरी गरे । बार्सिलोनाका लागि ग्रिजम्यानको यो पहिलो गोल हो । उनले ५०औं मिनेटमा अर्काे गाले थपेर टोलीलाई अग्रता दिलाए । त्यसपछि पेरेजले ५६औं, अल्बाले ६०औं र भिडालले ७७औं मिनेटमा गोल गरे । रियल बेटिसका लागि गार्सियाले ७९औं मिनेटमा अर्काे गोल गरेपनि त्यो खेलमा फर्कनका लागि पर्याप्त बनेन । पहिलो खेलमा एथ्लेटिक बिल्बाओसँग हार व्यहोरेको बार्सिलोना लयमा फर्किएको छ । आइतबारको खेलमा बार्सिलोना स्टार खेलाडीद्वय मेसी र स्वारेजबिनै मैदानमा उत्रिएको थियो । आइतबार नै भएका ला लिगाका अन्य खेलमा एथ्लेटिको मड्रिडले लेगानेजलाई १० र रियल सोसिडाडले रियल माल्लोर्कालाई १० ले हराए । आलाभेज र स्पानिओलले गोलरहित बराबरी खेले ।"

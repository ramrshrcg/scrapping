शीर्षक,विवरण
गिरिजाप्रसादद्वारा सार्वजनिक दुई कुरा,"ककनी डाँडामा वसन्त ऋतुको लक्षण राम्रैसँग देखिन थालेको छ। केही दिन अघिसम्म सिख्रै देखिएका आरूका बोटहरू गुलाफी रङका फूलहरूले लटरम्म ढाकिएका छन्। सुकेका जस्ता लाग्ने अनेकौं बोटबिरुवामा अकस्मात पालुवाहरूले ढपक्कै छोपेका छन्। सामान्यतया जाडो घटेको छ र केही मात्रामा गर्मी बढेको अनुभव पनि हुँदैछ। तर पनि यहाँको मौसम भरपर्दो छैन। आज बिहानैदेखि घाम लाग्यो। करिब १ बजेसम्म घामाको प्रखरता तीव्र थियो। बाहिर बस्दा गर्मीको अनुभव हुँदै थियो। हिजोको चिसोलाई सम्झेर र आजको घामलाई सदुपयोग गर्दै नुहाउने र लुगा धुने काम भयो। आज सिरक, तकियाका खोल, स्वेटर तथा केही अन्य लुगा पनि धोएँ। काठमाडौं उपत्यका दिउँसो १२ः३० सम्म पूरै कुहिरोले ढाकिरहेको देखिन्थ्यो। तर हामीकहाँ भने बिहान ६ः४५ बजेदेखि लागेको घाम पूरै शक्तिमा थियो। अकस्मात २ बजेपछि भने बादल लाग्यो। चिसो बढ्यो। दिउँसो लगाएका केही पातला लुगा फेरेर बाक्ला लुगा लगाउनुपर्ने अवस्था आइहाल्यो। प्रायः केही दिनयता काठमाडौं उपत्यका दिउँसो लामो समयसम्म कुहिराले ढाकेको देखिने गर्छ। यसबाहेक काठमाडौं उपत्यका प्रवेश गर्ने त्रिशूली राजमार्गको हामी बसेको ठाउँबाट देखिने लामो खण्डमा गएको १० दिनेदेखि नै सवारी साधन बन्दजस्तै भएका छन्। लामो अन्तरालमा एकाध ट्याक्सी देखिए पनि बसलगायत अन्य सवारी साधन चलेका छैनन्। माओवादीले फागुन १ गतेदेखि गरेको उपत्यका नाकाबन्दीको कार्यक्रम पहिले नौ दिनको भन्ने हल्ला आइपुगेको थियो तर आज इन्स्पेक्टर पाण्डे भन्दै थिए पूरै १ हजार घन्टा अर्थात् ४० दिनको भन्ने हल्ला गरेका छन्। यथार्थमा यतिखेर मुलुकमा के भइरहेको छ, हामीलाई केही जानकारी भएको छैन। हामीलाई भेट्न आउने मान्छे सम्भवतः सवारी साधनकै अभावका कारण पातलिँदै गएका छन्। त्यसमाथि आइपुगेकैलाई पनि विभिन्न कारणबाट भेट्न दिइएको छैन। गोरखापत्र र राइजिङ नेपाल पढेर पनि उल्टोसुल्टो मिलाउँदा केही सूचना प्राप्त हुन्थ्यो र परिस्थितिबारे मोटामोटी अनुमान गर्न सकिन्थ्यो, त्यो पनि बन्द भएको छ। डीएसपी श्रेष्ठ भन्दै थिए उनीहरूले बसमार्फत पत्रिका ल्याउने प्रबन्ध मिलाएका थिए। बसहरू पूरै बन्द भएकाले पत्रिकाहरू आउन नसकेको बाध्यता बताउँदै थिए। आज डीएसपी श्रेष्ठले बडो दिग्दारमा मुलुकको अवस्थाबारे टिप्पणी गरे। डीएसपी क्वाटरमा एउटा सोलार हिटर थियो। त्यसलाई आज उठाएर लाने भएछन्। उनले अनेकौं प्रयत्न गर्दागर्दै पनि मुस्किलले १५ हजारजति पर्ने त्यो संयन्त्र यहाँ अड्याउन सकेनन्। यहाँ फुकाल्ने, पोखरा पुर्याउने र उहाँ जडान गर्नेसमेतको खर्च जोड्दा ८१० हजार पनि नजोगिने काम गरेको देख्दा आफ्नो संस्थाको व्यवस्थापनको कमजोरी र निर्णयकर्ताको संकुचित मानसिकता दुवैबाट सायद उनी दिग्दार थिए। यसैले पनि आज उनलाई केही मुखर बनाएको थियो कि ? डीएसपी श्रेष्ठ भन्दै थिए पहिलापहिला त सबैथोकका निम्ति सरकारलाई दोष दिइन्थ्यो। प्रधानमन्त्रीको असफलताको कुरा गरिन्थ्यो। कतिपयले राजीनामा पनि माग्थे। सायद उनको संकेत राजा ज्ञानेन्द्रको अध्यक्षतामा बनेको वर्तमान मन्त्रिपरिषद्तर्फ थियो क्यारे। आज उनी मुलुकको वर्तमान अवस्था कसरी आइपुग्यो ? गल्ती कहाँबाट भयो ? कसले गर्यो ? र, अब उपाय के छ भन्ने विषयमा छलफल गर्न खोजिरहेका थिए। हामी यहाँ आएको आज २१ दिन भयो। म कमै मात्र राजनीतिक छलफलमा भाग लिइरहेको थिएँ। एकाध संक्षिप्त टिप्पणी गर्नेबाहेक धेरै बोलिरहेको थिइनँ। आज भने केही पुराना प्रसंगसहित समस्या समाधानतर्फ जान नदिन कसले कहाँ वाधा पुर्यायो र कसले कहाँ गल्ती गर्यो भन्ने विषयलाई केही विस्तारमै राखें। योजनाबद्ध ढंगले वाधा पुर्याउने र दृष्टिकोणको कमजोरीका कारण गल्ती गर्नेलाई एउटै तहमा राखेर हेर्न मिल्दैन भन्ने मेरो भनाइ रह्यो। दुवै कामले समस्या समाधान हुन नदिएको वा अल्मल्याएको भए पनि दुवैको दोषको मात्रा एउटै होइन। माओवादीले उठाएका मुद्दा र उनीहरूका गतिविधिले बढाउन सक्ने जटिलतालाई राजनीतिक दलहरूले समयमै बुझ्न नसकेकै हुन्। यस परिस्थितिभित्र पसेर ककसले आफ्ना स्वार्थहरू अघि बढाउने छन्, बढाइरहेका छन् भन्नेतर्फ पनि पार्टीहरूभित्र भरपर्दो र समष्टि मूल्यांकन हुन नसकेकै हो। तर, जुन ढंगले राजा वीरेन्द्रले समेत माओवादी प्रसंगलाई लोकतान्त्रिक पद्धतिको अभ्यासमा देखिएका कमजोरी र नेतृत्वको असफलतालाई प्रहार गर्ने साधन बनाउने चाहे। यसले सबैलाई र समग्र मुलुकलाई नै अप्ठ्यारो परिस्थितिमा ल्याइपुर्याएको छ। राजा ज्ञानेन्द्रले निश्चय नै यस प्रक्रियालाई बढी नांगो रूपमा बढाएका छन्। माओवादीसँग भएको पहिलो वार्ता असफल भएपछि नेपाली कांग्रेस र नेकपा (माओवादी) बीच पुनः संवाद प्रारम्भ भएको र स्वयं गिरिजाप्रसाद कोइरालाले २०५८ सालको अन्त्यतिर नेकपा (माओवादी) का प्रमुख नेताहरू प्रचण्ड र बाबुरामसँग भारतको नयाँदिल्लीमा भेटेर विस्तारमा कुरा गर्नुभएको हो। त्यसबखत संविधान, २०४७ लाई आधारभूत ढंगबाट संशोधन गरेर उनीहरूलाई संवैधानिक र राजनीतिक प्रक्रियामा सामेल हुन मिल्ने बाटो बनाउने भन्ने विषयमा सहमति पनि भएकै हो। यस क्रममा जनतामा निहित सार्वभौमसत्तालाई स्पष्ट र व्यावहारिक रूपमा प्रयोग गर्न मिल्ने गरी जनमतसंग्रहको प्रावधान राखिनेछ। साथै सेनाको स्वरूपलाई आधारभूत परिवर्तन गरी पूर्णतः जनप्रतिनिधि व्यवस्थाअन्तर्गत राख्नेलगायतका विषय सूचीबद्ध गरिएका र एकाध पटक आदानप्रदान भएका पनि थिए। तर यी सबै कुरा गिरिजाप्रसाद कोइरालाले राजासँग पनि मोटामोटी राखेर विश्वास गर्न खोज्दा यसबाट राजा जुन ढंगले सतर्क भएर आफ्नो तयारी गरे, त्यसअनुरूप गिरिजाप्रसाद कोइराला अघि बढ्न सकेनन्। यसो हुनुको मुख्य कारण गिरिजाप्रसाद कोइरालाको कार्यशैली बढी नै आत्मकेन्द्री भयो र कतिपय स्थितिमा अलोकतान्त्रिक पनि रह्यो। विषयको गम्भीरतालाई ध्यानमा राखी त्यसनिम्ति निर्वाह गर्नुपर्ने सतर्कता र गोप्यता ठीक मानिएला तर एउटा लोकतान्त्रिक संस्थाले आफ्नो मूल धर्म लोकतान्त्रिक प्रक्रियालाई पूरै बिर्सन मिल्ने थिएन। यस कमजोरीलाई गिरिजाप्रसाद कोइरालाले धेरै पछि मात्रै बुझे र परिवर्तन गर्न चाहे त्यस अवस्थामा पनि राजासँगको आफ्नो सम्बन्धलाई संस्थागतभन्दा व्यक्तिगत तवरमा व्यवस्थित गर्न खोजे, जसले गिरिजाप्रसाद कोइरालालाई ऐनमौकामा ठूलो धोका भयो। निश्चय नै, २०५९ वैशाख २७ गते टुँडिखेलमा भएको सात पार्टीको आमसभामा माओवादीसँग भएको आफ्नो वार्तालाई परोक्षरूपमा सार्वजनिक गर्दै उनले दुई कुरा राखेका हुन्, जुन महत्वपूर्ण थियो : पहिलो वार्ताका विषयमा आफ्नो बटमलाइनलाई माओवादीले व्यक्तिगत रूपमा मात्रै नभएर संसद्मा रहेका सबै पार्टीलाई लिखित रूपमा पठाउनुपर्छ। दोस्रो सरकारले यदि माओवादीसँगको संवादलाई अघि बढाउन नसक्दा अब संसद्ले नै अघि बढाउँछ। गिरिजाप्रसाद कोइरालाको यस आह्वानअनुरूप माओवादीले वैशाख ३१ गते सबै पार्टीलाई चिठी पठाएर आफ्ना प्राथमिकता अगाडि सारे। यसको उत्तर प्रारम्भिक नै भए पनि राजनीतिक पार्टीहरूले जेठ ८ पूर्व नै दिनुपथ्र्यो तर दिन सकेनन्। निश्चय नै गिरिजाप्रसाद कोइरालाका क्रियाकलापले शेरबहादुरका मनमा शंका उब्जाएको हुन सक्छ। तर, संकटकालको पुनः घोषणा र जेठ ८ को प्रतिनिधिसभाको विघटन प्रधानमन्त्री शेरबहादुरको आफ्नो कार्यक्रम थिएन। नरहरि आचार्यद्वारा लिखित गणतन्त्रको यात्रा नामक आज सार्वजनिक हुने पुस्तकको एक अंश (यो अंश २०६१ फागुन १० गतेको घटना विवरण हो।)"
न्यायालय सेटिङ र फिक्सिङ,"न्यायालयलाई कमजोर बनाउँदै जाने हो भने भविष्यमा निरकुंशता वा अतिवाद बज्रिन गयो भने, के न्यायालयले खुट्टा टेक्न सक्छ ? २०५७ सालमा देशका ५० जिल्लामा शान्ति सम्मेलन आयोजना गर्ने क्रममा प्रमुख अतिथि भरिसक्के न्यायाधीश बनाउने नीति आयोजक शान्ति समाजले लिएको थियो। तीमध्ये कतिपयको पहिचान इमानदार न्यायाधीशको थियो, अधिकांश योग्य थिए। कतिपयलाई देशदेशान्तर सबैतिरको जानकारी र ज्ञान थियो। यसैगरी सिर्जनशील वकिलहरू थिए, कतिपय न्यायाधीशभन्दा पनि विद्वान् र ज्ञानी। ती वकिल न्यायाधीश र न्यायाधीशहरू वकिललाई सम्मान गर्थे। बार र बेन्चबीच मधुर सम्बन्ध देखिन्थ्यो। तर, अपवाद जहाँ पनि हुन्छ। जनकपुर अञ्चलको एउटा पहाडी जिल्लामा न्यायाधीशलाई प्रमुख अतिथि बनाउँदा गुनासो आयो, यी न्यायाधीश ५ सय रुपैयाँ पनि घुस खान्छन्। न्यायालय यस्तो पवित्र धाम हो, जुन नागरिकको आस्थाले सजिएको हुन्छ र नागरिकको अन्तिम भरोसा त्यहीं ठोकिन्छ। न्यायमूर्तिकानुन व्यवसायी भनेका ती धामका अधिकारीपुजारी हुन्। भक्त हुन् वा अधिकारी, पुजारी हुन् वा धर्माधिकारी, सदैव स्वच्छ हुनुपर्छ र त्यो धामलाई बिटुल्याउनु हुँदैन। यसै पनि धामभित्र जुत्ताचप्पल लगाएर प्रवेश गरिँदैन। नेपाल सन्दर्भमा पछिल्ला वर्षहरूमा न्यायालयमा विकृति बढेको चर्चा चुलिएको छ। एकातिर बार र बेन्चको सम्बन्ध खल्बलिएको छ। वकिललाई बिचौलिया र न्यायाधीशलाई घुस्याहा भन्ने आरोप छताछुल्ल हुन थालेको छ। अर्कोतिर न्यायालयमा राजनीतीकरण र दलीयकरणको पहिरो जाँदा छवि क्षयीकरण हुन थालेको छ। न्यायालयमा सेटिङ, बेन्च फिक्सिङ र फैसला फिक्सिङका अनेकौं घटना प्रकाशनमा आउन थालेका छन्। न्यायका नौ सिङ भन्ने कहावत दोहोर्याउँदै कहिले एउटा सिङ कहिले अर्को सिङ समातेर विरोधाभासपूर्ण फैसला हुने गरेका छन्। स्टे अर्डर हुनासाथ यति लाखकरोडको अन्तरिम आदेश भन्दै बजार तात्ने गरेको छ। यावत् क्रम नरोकिने हो भने वा यस्तो हुँदैन भन्ने विश्वास नदिलाउने हो भने, अनेकौं अनर्थले टाउको उठाउनेछन्। माओवादीले विगतमा जनअदालत को अभ्यास गरेको थियो। वर्तमानमा सत्तारुढ दलका नेताहरूको न्यायालयका कारण भनेजस्तो काम गर्न पाइएन भन्ने टिप्पणी सुन्दा दुईतिहाइको सरकार जनयुद्ध को धङधङीबाट अझै मुक्त हुन नसकेको देखिन्छ। केही अपवाद छाडेर पञ्चायतकालमा पनि न्यायालयको मर्यादा र गरिमा कायम थियो। २०४६ सालको राजनीतिक परिवर्तनपछि २०४७ को संविधानले न्यायालयलाई अझ सुरक्षित र मर्यादित बनाउने गरी व्यवस्था गरेको प्रचार गरियो। २०६१ माघ १९ गते तत्कालीन राजा ज्ञानेन्द्रले शासन आफ्नो हातमा लिँदै मन्त्रिपरिषद्को अध्यक्षता पनि आफैंले गरेको घोषणा गरे जबकि २०४७ को संविधानमा श्री ५ ले मन्त्रिपरिषद्को अध्यक्षता गर्न सक्ने कुनै प्रावधान थिएन। शाही घोषणाकु विरुद्ध धेरै नभए पनि अदालतले भन्नुपथ्र्यो, श्री ५ ले मन्त्रिपरिषद्को अध्यक्षता गर्न मिल्दैनत्यस्तो प्रावधान छैन। तर राजाको सनकविरुद्ध अदालत उभिन सकेन। किनकि, न्यायालयलाई कुनै पनि निरकुंशताविरुद्ध उभिन सक्ने बनाउने प्रयत्न नै भएन। त्यसैले न्यायालय कमजोर हुनुमा राजनीतिक नेतृत्वहरूको अदूरदर्शिता र अक्षमता मूलतः जिम्मेवार छ। यसरी नै न्यायालयलाई कमजोर बनाउँदै जाने हो भने भविष्यमा निरकुंशता वा अतिवाद बज्रिन गयो भने, के न्यायालयले खुट्टा टेक्न सक्छ ? अहिले देशमा लोकतान्त्रिक गणतन्त्र छ। तर, कतिपय शीर्ष नेताहरू शाहहरूकै अवतारका रूपमा प्रकट भए। २०७४ सालमा एउटा प्रधानन्यायाधीशले कुनै एक मुद्दामा यस्तै फैसला गर्दै छिन् भन्ने अनुमानका भरमा संसद्मा महाभियोग दर्ता गरियो, जसका हस्ताक्षरकर्ता सांसदहरू नै त्यसबारे अनभिज्ञ थिए। व्यवस्थापिका र न्यायपालिकाबीच द्वन्द्व चर्काउन अनेक खेल र झेल भए। महाभियोगको औचित्य सावित गर्न न्यायमूर्तिको चीर हरण गर्ने प्रयास भयो। संसद्लाई किर्तेतन्त्रको अखडा बनाइयो। त्यो दुर्भाग्यपूर्ण घटनाको नाटकीय पटाक्षेप भयो तर आज पनि महाभियोग प्रस्तावका प्रमुख सूत्रधारहरूले माफी मागेका छैनन्। प्रधानन्यायाधीशविरुद्ध संसद्मा दर्ता भएको उक्त महाभियोगविरुद्ध काठमाडौं वसन्तपुरमा एउटा विरोध सभा थियो। त्यहाँ मसँगै एकजना पूर्वप्रधानन्यायाधीश पनि वक्ता थिए केहीअगाडि मात्र अवकाश प्राप्त गरेका। ती पूर्वप्रधानन्यायाधीशसँग म एउटै मञ्चमा उभिएकोमा चित्त दुखाउँदै केही विद्युतीय छापामा टिप्पणी प्रकाशित भयो। बुझ्दै जाँदा ती पूर्वप्रधानन्यायाधीशले अवकाशको मुखमा समेत करोडौं सोहोरेको तथ्य प्रकाशमा आयो। आश्चर्य के छ भने, भ्रष्टाचारविरुद्ध उपदेश दिने कतिपय पूर्वन्यायाधीश र प्रशासकहरू नै अनेकौं अनियमितता र भ्रष्टाचारमा संलग्न भएको जानकार बताउँछन्। २०६९ सालमा संविधानसभा विघटन भएपछि सर्वोच्च अदालतका प्रधानन्यायाधीशलाई नै मन्त्रिपरिषद् अध्यक्षमा नियुक्त गरियो। लोकतान्त्रिक समाजमा न्यायपालिकाको प्रमुख कार्यपालिकाको पनि प्रमुख हुने कल्पनासम्म गर्न सकिँदैन। लोभी चरित्रका कारण न्यायिक समाजका शीर्ष व्यक्तिले त्यस्तो नियुक्ति स्विकारे। तर, त्यस्तो अनैतिक निर्णय गर्ने पापी हरू राजनीतिक समाजकै थिए। दोस्रो संविधानसभा निर्वाचनमा कांग्रेस एमालेको सिट जोड्दा झन्डै दुईतिहाइनजिक पुगेकाले त्यो घातक प्रयोगले धेरै क्षति पुर्याउन पाएन तर पनि न्यायालयलाई कमजोर बनायो। छिमेकीअन्तरराष्ट्रिय समुदायले आफ्नो मुलुकमा कल्पनासम्म गर्न नसकिने प्रयोग कसरी नेपालमा गर्न खोजेका थिए भन्ने उदाहरण थियो त्यो। न्यायालयमाथिको निर्घात प्रहारले स्वतन्त्रता कमजोर हुन्छ। तर न्यायालय सदैव निष्पक्ष, तटस्थ, स्वायत्त हुनुपर्छ। न्यायमूर्तिहरू योग्य, दक्ष र स्वच्छ हुनुपर्छ। नेपालको राजनीतिदेखि प्रेस, नागरिक समाज कुनै पनि क्षेत्र विकृतिबाट मुक्त छैन। त्यस्तो विकृतिका कारण संस्थासंरचनाप्रति नागरिक अविश्वास बढ्दो छ। त्यस्तो विकृतिलाई हटाउन सम्बन्धित क्षेत्र त्यसमा पनि त्यस्तो क्षेत्रका प्रमुखहरूले नै शुद्धकीरण अभियान तीव्र पार्नु आवश्यक छ। राज्यका संस्थासंरचनाहरूको सुदृढीकरणका लागि सबै क्षेत्रबाट व्यापक पहल गर्नु आवश्यक छ। जस्तो न्यायालयको निष्पक्षता, मर्यादा र न्याय सम्पादनमा विशिष्टताका लागि प्रधानन्यायाधीशले नै विशेष मार्गचित्रसहित ठोस कदम चाल्नु आवश्यक छ। वाइडबडी जहाज खरिद भ्रष्टाचारका ठूला माछा समात्नुका साथै राजनीतिका पुराना भ्यागुता (पाहा) हरूलाई पनि कारबाही सुनिश्चित गर्न अख्तियार दुरुपयोग अनुसन्धान आयोगले जाँगर चलाउन आवश्यक छ। कानुनविपरीत क्रियाकलाप गर्नेहरूलाई कानुनसम्मत कारबाही गर्न प्रहरी प्रमुखले नै विशेष पहल गर्न आवश्यक छ। रह्यो कुरा सेनाको। २०७६ वैशाख ११ गते बिहान पनि काठमाडौंमा भूकम्पले दुई झट्का दियो। विपत्तिका बेला उद्धार राहत र पुनर्वासका लागि बलियो संयन्त्र बनाउने दिशामा सत्तासीन नेताहरूले कुनै चासो देखाएनन्। अब प्रधानसेनापति आफैंले सेनाको विद्यमान संरचनालाई विपत्का बेला उद्धार राहत र पुनर्वासका लागि अझ प्रभावकारी कसरी बनाउन सकिन्छ ? विशेष योजना थाल्ने बेला आयो। कतिपय सोध्ने गर्छन् यो देश बनाउन के गर्नुपर्छ ? सबैले आआफ्नो दायित्व स्मरण गर्दै भूमिका निर्वाह गर्नुपर्छ अर्थात् आफ्नो कर्तव्य पालना गर्नुपर्छ। चिकित्सकले उपचार गर्नुपर्छ। इन्जिनियरले निर्माण गर्नुपर्छ। राष्ट्रसेवक कर्मचारीले सेवा गर्नुपर्छ। जेका लागि जागिर खाएको सेवामुखी भावले त्यही काम गर्नुपर्छ। पदाधिकारीहरूले जे शपथ खाएको हो, अक्षरशः व्यवहारमा अनुवाद गर्नुपर्छ। अर्थात् इमानदारीका साथ आफ्नो भूमिका निर्वाह गर्नुपर्छ। कसैले नागरिकलाई निगाह गर्ने होइन, जेका लागि जिम्मेवारी पाएको हो, त्यही काम गर्नुपर्छ। विकृति भनेको मयल हो। मयल जमेपछि शरीर दुर्गन्धित हुन्छ। तसर्थ दैनिक नुहाउनुपर्छ। शासन व्यवस्था भनेको सग्लो शरीर हो। अहिले देशमा लोकतान्त्रिक शासन व्यवस्था छ, तर त्यसको अंगप्रत्यंगमा पत्रैपत्र मयल जमेको छ। स्वतन्त्रता लोकतन्त्रको प्राण हो। त्यो स्वतन्त्रता हरण हुने त होइन ? आशंका बढेको छ। हाम्रो शरीरभित्र पनि फोहोर छ, त्यसको निकासका लागि अंगहरू छन्, जसको क्रियाशीलताले सन्तुलन कायम छ। शरीरभित्र फोहोर छ भनेर त्यसलाई हातमा राखेर देखाउँदै कोही हिँड्दैन। फोहोरको यथोचित व्यवस्थापन हुन सकेन भने रोगका जीवाणु सल्बलाउँछन्। हाम्रो समाजमा पनि विकृति छ त्यसको उचित व्यवस्थापन गरिएन भने संक्रमणका कीटाणु सल्बलाउँछन्। तसर्थ विकृतिको अन्त्य र फोहोर व्यवस्थापनका लागि राज्यका अंगहरू नै क्रियाशील हुनुपर्छ। हाम्रो राजनीतिक समाज सत्ता केन्द्रित छ। यसलाई मूल्यकेन्द्रित बनाउन नसक्दा विकृति बढ्दै गएको छ। हाम्रो राजनीति नेता प्रधान छ। यसलाई नीति प्रधान बनाउन नसक्दा विसंगति चुलिँदै गएको छ। न्यायालयबाट पनि अपेक्षा बढी छ तर त्यसको गुणस्तर अभिवृद्धि गर्न लगानी न्यून छ। पछिल्लो चरणमा न्यायालयमा वरिष्ठहरूलाई किनारा लगाएर कनिष्ठहरूलाई अघि सारिएको छ। त्यहीभित्रका वरिष्ठहरू अहिले कोही अपमानबोधले कोही हीनताबोधले ग्रसित छन्। कुनै बेला पुराना श्रीमान् (न्यायाधीश) हरू खँदिलो ड्राफ्टिङका लागि प्रख्यात थिए। अहिले कतिपय नयाँ श्रीमान्हरूलाई फैसलासमेत ढंगले लेख्न नजान्ने भएकाले कारिन्दामा भर पर्ने गरेको आरोप लाग्ने गरेको छ। यसरी न्यायालयलाई ख, ग श्रेणीको बनाउँदै लगियो भने न्याय डामिन्छ। राम्रा र वरिष्ठहरू चाम्रा र कनिष्ठहरूको मातहतमा बस्न र नियुक्ति खान चाहँदैनन्। क्षमतावान् व्यक्तिहरू किनारा लाग्दै जाने र क्षमतामाथि प्रश्न उठेकाहरू न्याय सम्पादनमा थुप्रिँदै जाने हो भने दुर्घटना हुन सक्छ। विकसित लोकतन्त्रमा प्रेस र न्यायालय, न्यायालय र नागरिक समाजबीच सुमधुर एवं भावनात्मक सम्बन्ध हुनुपर्छ र निश्चित विन्दुमा सहकार्य पनि हुन सक्छ। त्यस्तो सम्बन्धको आधार भनेको आआफ्नो क्षेत्रमा गरिने योगदान र इमानदार कार्य सम्पादन हो। न्यायमूर्तिका सम्बन्धमा कतिपयले गरेका त्रुटि र बदमासीबारे विधिसम्मत ढंगले पुनरावलोकन र दण्डको व्यवस्थालाई प्रभावकारी बनाउनुपर्छ। कतिपय फैसलामा भएको बदमासीलाई लिएर नागरिक समाजले बोल्नुपर्यो भन्दै नागरिक हामीकहाँ पनि आउँछन्। न्यायालयले गर्ने निर्णयबारे भरिसक्के विरोधमा नबोल्ने बरु उपलब्ध न्यायिक उपचारकै विधि अवलम्बन गर्न आग्रह गर्दा धेरैजसो सन्तुष्ट हुँदैनन्। कुनैकुनै बदमासी यस्ता हुन्छन् त्यसबारे मौन रहन हाम्रो आत्माले मान्दैन। न्यायालयमाथिको निर्घात प्रहारले स्वतन्त्रता कमजोर हुन्छ। तर न्यायालय सदैव निष्पक्ष, तटस्थ, स्वायत्त हुनुपर्छ। न्यायमूर्तिहरू योग्य, दक्ष र स्वच्छ हुनुपर्छ। विगतका त्रुटिबाट पाठ सिक्दै नयाँ अध्यायको सुरु गर्नुपर्ने हो तर राजनीतिक समाजको नियतमा खोट देखियो। त्यसबाट उम्रने बोट र त्यसमा फल्ने निरंकुशताको फल चिन्ताको विषय हो।"
गहिरिँदै चिनियाँ चासो,"हिमालपारिको छिमेकीले फेरि एकपटक विश्वको ध्यान खिचेको छ, साक्षी नेपाल पनि बनेको छ। बेइजिङमा १५० मुलुकका राजनीतिज्ञ र ९० बढी अन्तरराष्ट्रिय गैरसरकारीसरकारी संस्थाहरूको ठूलो सम्मेलन चीनको अगुवाइमा भयो, जहाँ ३७ मुलुकका राष्ट्र र सरकार प्रमुखहरूले गोलमेच गरे। नेतृत्व गरेका थिए, चिनियाँ राष्ट्रपति सी चिनफिङले। विश्वका शक्तिशालीमध्ये दुई नेता सी र भ्याल्दिमिर पुटिन एउटै मञ्चमा उभिएर एउटै लयमा बोले, समान विकासका लागि सहकार्य अपरिहार्य। त्यसका लागि सञ्जाल विस्तार। राष्ट्रपति सीले आफ्नो सत्तारोहणसँगै भिœयाएको बेल्ट एन्ड रोड इनिसिएटिभ (बीआरआई) मार्फत विश्व जोड्ने र विश्वभर सहकार्य गर्ने धारणामा पुटिनले साथ दिने विचार व्यक्त गरे। साथसाथै महŒवाकांक्षी योजनामा उच्च गुणस्तरका साथै दिगो पूर्वाधार निर्माण पनि अघि बढ्नेछ। यसले चीन झन् उत्साहित रहेको सीको आफ्ना पाहुना बिदाइ गर्दाको मुस्कुराहटले देखाउँथ्यो। अनि भन्दै थिए, पारदर्शिता, खुला, समावेशी र विनविन अबको सोच। गणतन्त्रपछि बेइजिङमा नेपालका राष्ट्रपति विद्यादेवी भण्डारीलाई स्वागत गर्दै नेपालको धारणा राख्ने अवसर जुटाउनुले चीनको चासो यहाँ पनि कम छैन भन्ने सन्देश दिन्छ। गणतन्त्रलाई शब्दमा पहिल्यै स्वागत गरेको चीनले राष्ट्रपतिलाई बेइजिङ निम्त्याएर त्यसप्रति सद्भाव प्रस्ट्याएको छ। ठूलो अर्थतन्त्र, उदाउँदो शक्ति र प्राचीन सभ्यतासँग नेपाल यति नजिक भएर पनि हामीले चीन बुझ्न नसकेको भनिरहँदा गणतन्त्र स्थापनापछि बेइजिङमा चिनियाँ सेनाको सलामीसहित ग्रेटहलमा प्रवेश र वार्ताले अर्कै छनक दिएको छ। मैदानमा चीन पछिल्लो समय अन्तरराष्ट्रिय राजनीतिमा होस् या छिमेकीको भूमिकामा बेइजिङ काठमाडौंमा देखिन थालेको छ। बीआरआई सम्मेलनमा नेपालको प्रस्ताव स्वीकार उसको काठमाडौं हेराइको एउटा छनक पनि हो। हुन त, भाषा र भूगोलकै कारण चीन हाम्रो सहज पहुँचमा थिएन। संस्कृति, इतिहास र दैनिकीलाई भाषाले मात्र जोड्दैन, त्यसका लागि समाज र राजनीति मूल रसायन हो। समाज जोडिएका १५ जिल्लाले प्रतिनिधित्व गरिरहेको छ। तर, त्यसबाहेक पनि नेपाल छ भन्ने जनाउ दिन हामीले सक्नुपर्छ। हामी चीनबारे धारणा बनाउँदा पश्चिमा चस्मा लगाउँछौं। अनि बुझाइ आयातीत। साँच्चिकै भन्ने हो भने अधिकांशलाई चीनको एक दर्जन नेताबाहेक अन्यको धारणा त के नामसमेत थाहा छैन अनि व्याख्यान कसरी सम्भव छ ? यो हाम्रो समस्या हो। पछिल्लो समय, चीनले सन् २०१३ मा अघि बढाएको महत्वाकांक्षी योजनामा एक सय २९ मुुलुक सहभागी छन्। चीनको उदाउँदो विश्व छवि र त्यससँग जोडिएको रणनीतिक वर्चस्व स्वार्थको शालीन तवरबाट वकालत गर्दै छ। यो परियोजनामा सयौं अर्ब डलर लगानी हुनेछ। चीनले आफूलाई केन्द्रमा राखेर दक्षिण तथा मध्य एसिया हुँदै युरोपसम्म सडक, रेल, जल र हवाई सञ्जालमा मात्र होइन, लगानी र बजारमा जोड दिएको छ। सामुद्रिक मार्ग तथा बन्दरगाहमार्फत दक्षिणपूर्वी एसिया, खाडी हुँदै अफ्रिका तथा युरोप पुग्ने उसको चाहना स्पष्ट छ। यही सञ्जालआसपासका नेता भेला गरी चीनले आफ्नो ३५ परियोजना मात्र पारेन, सबैलाई त्यसमा सहकार्यका लागिसमेत सहमत गरायो। मुख्य ३५ र अन्य दुई दर्जन फरक प्रकृतिका परियोजना पनि राख्यो। सहकार्य ढाँचा पनि तयार गर्दै बजारको हिस्सा पनि त्यहाँ खोजेको पाउन सकिन्छ। उसले सैनिक रणनीतिमा नभई आर्थिक तवरबाट विश्वमा आफ्नो उपस्थिति बढाउन खोजेको हो। सामान्य रूपमा प्रवेश हुने चीनले आफ्नो वर्चस्व जमाउँदै अबको दुई दशकमा विश्व नेतृत्व गर्ने र परम्परागत शक्तिलाई थाहै नदिई पल्टाउने आकलन भइरहेका छन्। चीनको योजना अघि बढाउने अभियानले यही छनक दिन्छ। विश्व नजरमा हिमालय वारपार रेल चीनसँगको सहकार्य भन्नेबित्तिकै जोडिने विषय हो रेल। नेपालले पहिल्यैदेखि यो विषय उठाउँदै आएको छ। उच्च हिमाल र पहाड छिचोलेर ल्याउनुपर्ने रेलको प्रति किमि निर्माण करिब तीन अर्ब रुपैयाँ लागत रहन्छ। यसमा सञ्चालन मूल्य जोडिएको छैन। छेन्दुल्हासा रेल निर्माणको लागत नै हेर्ने हो भने पनि प्रतिकिलोमिटर दुई अर्ब ३७ करोड खर्च भएको छ। त्योभन्दा यो उच्च हिमाल रहेकाले अधिकांश सुरुङ र गगनचुम्बी पुलको सहायता आवश्यक पर्ने चिनियाँहरू बताउँछन्। उत्तरबाट रेल आउनु हाम्रो लागि सुखद हो। सरकारले पनि निकै प्राथमिकता दिएको छ। लगानी र उपादेयताबारे अझै सरकार स्पष्ट छैन। तर, आम नागरिकको विश्वास छ, रसुवागढीकाठमाडौं रेल बन्छ। चीन र भारतको सीमा नजोडिएको होइन, तर बीचमा अर्को मुलुकमार्फत जोडिँदा त्यसको सुरक्षा महत्व रहने हुँदा दुवै मुलुक रेलबाट जोडिने हकमा नेपाल माध्यम बनाउन चाहन्छन्। यही भएर भारतले पनि काठमाडौंसम्म रेलको जोहो गर्दै अघि बढेको हो। चीनबाट आउने रेलमा के पठाउने ? यो प्रश्न हाम्रा लागि पेचिलो छ। अब उत्पादन बढाउनेतर्फ क्रियाशील भएनौं भने रेलले विकासमा सघाउने छैन। नेपालका निमित्त धेरै महŒव राख्छ भनिरहँदा यो रेल चीनको लागि पनि उत्तिकै आवश्यक छ। यसको निर्माणमा कुन मोडलमा जाने, अनुदान कति, ऋण लिँदा विश्व बैंक मोडल कि एसियाली विकास बैंक मोडेल त्यसमा ध्यान दिन जरुरी छ। एक्जिम बैंक, एसियाली पूर्वाधार विकास बैंक जुनबाट लिए पनि त्यसका सर्त र ऋणको भारबारे अध्ययन आवश्यक छ। चीनबाट हिमाल छेडेर वा नाघेर ल्याउने रेलबारे धेरै अन्तरराष्ट्रिय मिडियामा समाचार बने। उदाउँदो दुई छिमेकीबीचको नेपालमाथि पनि उनीहरूको चासो छ। खासगरी सन् २०१७ मेबाट बीआरआईमा नेपाल प्रवेश गरेपछि त्यसमा चासो ह्वात्तै बढेको हो। दक्षिणी छिमेकी भारत बीआरआईमा समावेश छैन। सम्मेलनमा सहभागी पनि भएन। चीनले बीआरआईमार्फत नेपाललाई दक्षिण एसिया जोड्ने द्वारको रूपमा हेरेको छ भने नेपालले पनि तेस्रो मुलुक जोड्ने अर्को विकल्प। त्यही विन्दुमा हुने मेलका कारण सहकार्य हुने देखिन्छ। आज बेइजिङमा भएको यातायात पारवहन प्रोटोकलको हस्ताक्षर पनि त्यसको उदाहरण हो। नेपालले रेल, सडक, ऊर्जा गरी दिएका ३५ परियोजनामा चीनले नौ परियोजनामा झार्दै त्यसमा सहकार्य गर्ने र नेपालको स्पष्ट खाका मागेको दुई वर्ष भइसकेको छ। स्पष्टताको अभावले त्यसमा लगानीबारे कुनै निर्णय भएको छैन। खुला राख्नुपर्छ बीआरआई परियोजना गोलमटोल तवरमा होइन। पारदर्शी रूपमा आउन आवश्यक छ। कुनकुन क्षेत्रमा लगानी खोजेका हौं, त्यसमा हामीले आफ्नो लाभहानि ख्याल गर्नुपर्छ। यसमा सरकार घोत्लिन आवश्यक छ। रेलमा ठूलो खर्च हुने अवस्था छ। त्यो रकम अनुदानमा मात्रै आउने सम्भावना न्यून छ। त्यसमा निकै सोचविचार गरेर कुन प्रकारको सम्झौता र सहुलियत ऋणमा रेलमार्ग बनाउने निकै गृहकार्य पारदर्शी ढंगले गर्नुपर्छ। सरकारले यस्ता विषयमा विश्लेषण गर्दा आर्थिक तवरबाट मात्र होइन, भूराजनीति र रणनीतिलाई ध्यान दिएर विज्ञहरूको धारणा बुझ्नुपर्छ। छेउकै छिमेकीले त्यत्रो महŒवाकांक्षी परियोजना अघि सार्दा सकेसम्म त्यसमा समेटिएर आफूलाई लाभ हुने गरी पाइला चाल्नु राम्रो पक्ष हो। अर्को छिमेक नभए पनि हामी प्रवेश गरेका छौं। यसलाई सुखद भन्न सक्छौं। तर, त्यो सडक, जल र हवाई सञ्जालमार्फत विश्व जोडिएकाले पनि रेल मात्र विकल्प मान्नु हाम्रो मुख्र्याईं हुन्छ। पहिलो त चीन जोड्ने सदाबहार राजमार्ग तय गर्नुपर्छ, सँगै रेलको परियोजना अघि बढाउनुपर्छ। चीनले १० वर्षअघि सिगात्सेबाट केरुङ रेल ल्याउने भनेको अझै रेखांकनसमेत गरेको छैन। प्रक्रिया अघि बढाए पनि अर्को सात वर्ष लाग्ने अवस्था छ। हतारमा होइन, ढुक्क भएर काम अघि बढाउन आवश्यक छ। रेल सपना राम्रो हो र हाम्रो समुद्रसम्मको पहुँचको अर्को विकल्प पनि। निष्कर्ष दोस्रो बीआरआई सम्मेलनमा चीनले अघिल्लोपटकभन्दा दोब्बर साझेदार बढाएको छ। पछिल्लो समय २८३ वास्तविक उपलब्धि सम्पन्न भइसकेको बताउँदै यसमा सहकार्यको जोड दिए। बीआरआईलाई चीनले अगाडि बढाएर आफ्नो आर्थिकसँगै कूटनीतिक प्रभुत्व पूरै एसियासहित युरोप, अफ्रिका र ल्याटिन अमेरिकामा समेत फैलाउन थालेपछि परम्परागत शक्ति र एसियाका उदाउँदा शक्ति भारत र जापान पनि निकै झस्किएका छन्। चीनले आर्थिक मात्र नभई यस क्षेत्रमा सैन्य तथा राजनीतिक हस्तक्षेपसमेत बढाउन सक्ने भन्दै उनीहरू बीआरआईमा सहभागी छैनन्। जापान र भारत भने एसियालाई अफ्रिकासँग जोड्ने गरी अर्को करिडोर ल्याएका छन्। अमेरिका इन्डोप्यासिफिक रणनीति पनि सक्रिय बनाएको छ। उसले त्यसलाई सैन्य वर्चस्वको रूपमा हेरे पनि यसमार्फत आर्थिक सहकार्य गरिरहेको छ। त्यसमा परम्परागत शक्ति पनि चुप लागेर नबसेको र उसको आँखा पनि यही क्षेत्रको बजारमा रहेकाले नेपालजस्तो भूराजनीतिमा रहेको मुुलुक चनाखो बन्नैपर्छ। आफ्नो व्यापार विस्तारसँगै लगानीमा जोड दिन आवश्यक छ। चीनतिर तीन अर्बको निर्यात गर्दा त्यहाँबाट एक खर्ब ४३ अर्बको आयात हुन्छ। अनि मुलुकको पूरा ऋण २८ प्रतिशत छ भने हामी कुल जीडीपीको ३७ प्रतिशत आयात गर्छौं। चीनबाट आउने रेलमा के पठाउने ? यो प्रश्नमा घोत्लिएन र उत्पादन बढाउनेतर्फ क्रियाशील भएनौं भने रेलले हाम्रो विकासमा सघाउने छैन। चीन पश्चिमाको समेत अध्ययन मुलुक बनिरहेको अवस्थामा हामी सचेत भएर पाइला चाल्नुपर्छ, कुम मिलाएर हिँड्नैपर्छ।"
"वामपन्थ, लोकतन्त्र र जात व्यवस्था","नेपाली वाम आन्दोलनका एक शिखर व्यक्तित्व एवं चर्चित नेता रूपलाल विश्वकर्मालाई युवा पुस्ताले बिर्सेको हो कि भन्ने भान पर्न थालेको छ। २००७ सालका योद्धा क्याप्टेन लालबहादुर परियार र रूपलालको नेतृत्वमा चितवनमा दुग्धलगायत उत्पीडित वर्गको हितमा थुप्रै क्रान्तिकारी र साहसिक कार्यहरू सम्पन्न भए। र्वहारा वर्गको मुक्ति आन्दोलनहरूमध्ये उदाहरणीय र साहसिक जुगेडी किसान काण्ड का नायक रूपलाल नै थिए। २०४७ सालमा पुष्पकमल दाहालको नेकपा (मशाल) र अन्य वामघटकबीच एकता हुँदा रूपलालको सर्वहारा श्रमिक संगठन पनि एक घटक थियो र उनी त्यसका प्रमुख नेता थिए। टुक्राटुक्रामा विभाजित कम्युनिस्ट पार्टीमध्ये उनी एउटा टुक्राका नेता थिए। पछि नेकपा (एकता केन्द्र) को विभाजन भयो र प्रचण्डको नेतृत्वमा माओवादी पार्टीको उदय हँुदा उनी भने अल्पमत पक्ष अर्थात् पुरानै पार्टीतर्फ रहे। यहाँ रूपलालको प्रसंग कोट्याइनुको अर्थ उनी कम्युनिस्ट पार्टीका उच्च नेता रहेकै समयमा पूर्वको सिन्धुलीतिरका एक समकालीन पोखरेल थरका नेताका घरमा वास बस्ने क्रममा सोही साथीबाट उनीमाथि भएको लज्जास्पद जातीय छुवाछूत र विभेदसम्बन्धी एउटा घटना स्मरण गराउनु पनि रहेको छ। कमरेड पोखरेल (नाम त नलिऔं) ले रूपलाललाई विश्वकर्मा (दलित) भएकै कारण घरभित्र प्रवेश गराएनन्, बरु लाचारीपूर्वक भनेछन्, कमरेड, म त जात व्यवस्था मान्दिनँ तर घरमा बाउआमा मान्नु हुन्छ, त्यसैले तपाईंलाई प्रवेश गराउन सकिनँ। यो र यस्ता जातीय नामका तीता घटना धेरै भोगेका रूपलाल पछि कम्युनिस्ट पार्टी र वामपन्थी आन्दोलनबाटै निराश हँुदै माक्र्सवादी धार नै परित्याग गर्ने अवस्थासम्म पुगे। आपूलाई त जात व्यवस्था, उचनीच, छुवाछूत, सानोठूलो व्यवहार अमान्य रहेको तर घरका बाउआमाका कारण मान्न बाध्यता रहेको तर्क गर्ने कथित उच्च जातका महानुभाव अझै प्रशस्त भेटिन्छन् तथापि पुस्तान्तरणसँगै यस्तो बहाना पनि सर्दै जाँदो रहेछ। अर्थात् म त मान्दिनँ तर बाउआमाका लागि मान्दिँदै छु भन्ने व्यक्ति जब आफैं अभिभावक बन्छ, उसको सन्तानले पनि फेरि उसमाथि बाउआमाकै कारण मान्न बाध्य भएको भ्रम फैलाएर उसका समकालीन साथीहरूलाई ठगिरहेको हुन्छ। यो विभेद र जातका नाममा छुवाछूत व्यवस्था दीर्घजीवी बनाइराख्ने मनोविज्ञान र षड्यन्त्र मात्रै हो। एकजना ठकुरी थरका साथीका घरमा वास बस्ने गरी जानुपर्ने भएपछि उनले मलाई भने, मेखजी, तपाईं मेरो घरमा परियार थरको परिचय नदिनु होला, नत्र तपाईंलाई मात्रै होइन, मलाईसमेत समस्या हुन्छ। बरु परियारको सट्टा पाण्डे भन्नुस्। साथीको यस्तो समस्याजन्य कुरो सुनेपछि मलाई साथीप्रति निकै आक्रोश, घृणा, रिस उत्पन्न भयो र माथि भनिए झैं रूपलालले भोगेको घटनाको याद आयो। तर त्यो बेला रूपलालले भोगेको घटना र अहिले मैले भोग्नुपरेको घटनामा भिन्नता देखें। निश्चित रूपमा मेरो साथीको आग्रह प्रगतिशील देखें। जस्तैः रूपलालका पोखरेल साथीले आफ्ना बाउआमालाई देखाएर आपूले पनि भेदभाव नै गरे र आपू पृथक् रहन सकेनन्, तर अहिलेका मेरा मित्रले भने बाउआमालाई भ्रममा पारेर पनि आपूले भने विभेदी व्यवस्था नमान्ने प्रमाणित गरे। तर त्यो कसरी ? बाउआमालाई मेरो थर पाण्डे बताए तापनि उनलाई त मेरो जातथर थाहै थियो। उनले त मेरो थर परियार नै निसंकोच स्वीकारेका हुन्, बाउआमाका लागि पो म पाण्डे भएँ। साथीलाई व्यावहारिक रूपमै मेरो जातथरको समस्या नरहेको प्रमाण प्राप्त भएपछि आफ्नो थर परिवर्तन गरेर साथीको घरमा बस्न मलाई खास बेठीक लागेन। फेरि मेरो कथित जातथर (परियार या पाण्डे) कृत्रिम हुन्, सत्य त म मान्छे मात्रै हुँ, यहाँ ढाँटेको के छ र ? यो घटना केही हदसम्म परिवर्तनशील नै हो भन्ने यस लेखकको ठम्याइ छ। लोकतन्त्र प्राप्तिको डेढ दशक पूरा भएको छ। उत्पीडित वर्गसमुदाय र आम साधारण जनतासम्म लोकतन्त्र, गणतन्त्रको प्रभाव पुर्याउन नसक्नु सरकार, राजनीतिक दलहरूको निकम्मापन हो। जात प्रथा नभई सशक्त व्यवस्था हो र राजनीतिक व्यवस्थाको माध्यमद्वारा मात्रै यसको अन्त्य सम्भव छ। दलितमाथि शिल्पीको भ्रम एकजना जुझरु विद्वान् मित्र आकाश आजादको सुझाव छ युरोप, अमेरिका र अफ्रिका (जहाँ रंगभेदको समस्या छ) त्यहाँ ब्ल्याक इज ब्युटीफुल अर्थात् कालो सुन्दरता हो भन्ने अभियान सफल भए झैं दलित इज पावरफुल अर्थात् दलित शक्ति हो भन्ने मान्यता स्थापित गर्न उचित हुनेछ। दलित मुक्ति संघर्षलाई एउटा उचाइमा पुर्याउनुपर्ने, मुक्तिका निम्ति सम्पूर्ण उत्पीडित समुदायबीच मुद्दामा ऐक्यबद्धता हुनुपर्ने बेलामा समय र सन्दर्भमा उल्टै दलित समुदायलाई फुटाउने नयाँ षड्यन्त्र गरिँदै छ। हिन्दु धर्मशास्त्रमा नै अस्पृष्य, शूद्र या अछूत भनी व्याख्या गरेको र विशेषतः दलित समुदायको समूह, अवस्था, समस्या र यथार्थसँग कुनै अर्थमा पनि मेल नखाने कथित शिल्पी शब्दको भ्रम सृजना गर्ने कोसिस दुःखद र विडम्बना हो। त्यस्तो कार्य भ्रामक, खेदजनक, षड्यन्त्रपूर्ण र अनावश्यकसमेत छ। प्रश्न उठ्छ दलित समुदायको एउटा बेग्लै समस्या छ। शिल्पी जसलाई भनिन्छ, तिनको सबै काम, व्यवहार, समस्या, विभेदका प्रकृति मिल्छन् ? पटक्कै मिल्दैनन्। कामी, दमाई, सार्की आदिको पेसालाई शिल्पकारितासँग जोड्न मिल्ला तर तराईका कतिपय मुसा मार्ने, माटो खन्ने, सुरक्षा दिने, डोली बोक्ने र कपडा धुने काम गर्ने जाति छन्, तिनीहरू कसरी शिल्पी भए ? विशेषतः विश्वकर्मा जाति र उनीहरूका पेसालाई मात्रै लक्षित गरी दलित आन्दोलन भाँड्नका निम्ति यो कथित शिल्पी शब्द ल्याइएको बुझ्न कठिन छैन। मानवबीचका अनेक प्रवृत्ति र बाहनाका असमानता र भेदभाव अन्त्य गर्नु जरुरी छ। दलित शब्दले हिन्दु वर्णा श्रम व्यवस्थाबाट शूद्र या अछूत घोषित समुदाय भन्ने बुझिन्छ तर शिल्पकार त छूत जाति या समुदायभित्र पनि छन्। जस्तैः नेवारभित्रका ताम्राकार, जनजातिका कुमाल जाति इत्यादि। अर्को महŒवपूर्ण सवाल के छ भने, दलित शब्द आन्दोलन, संघर्षद्वारा स्थापित भएको शब्द हो। यो कसैले या शासक वर्गले घृणापूर्वक प्रयोग गरिएको या लादिएको शब्द होइन। दलित समुदायकै नामबाट अधिकार लिनुपर्छ। स्मरण रहोस्, दलित समस्या नेपालकै मात्र समस्या होइन। भारतमा मात्रै ३० करोडभन्दा बढी दलित समुदायको जनसंख्या रहेको छ। विश्वको कूल जनसंख्याको ७ देखि १० प्रतिशत दलितको संख्या रहेको मानिन्छ। दलितको समस्या हिन्दु वर्णा श्रम जातीयधार्मिक समुदायभित्रको अन्तरराष्ट्रिय समस्या हो र यस समस्याको विश्वव्यापी समाधान खोज्नुपर्ने जरुरी छ। शिल्पी दलित आन्दोलन भाँड्नका निम्ति षड्यन्त्र गरी ल्याइएको शब्द हो, त्यसैले संघर्षशील र मुक्ति चाहने व्यक्ति, संगठन र समुदाय सचेत रहन जरुरी छ। लोकतन्त्र र जात व्यवस्था म सानो छँदादेखि नै हाम्रो गाउँसमाजमा जातीय, लैंगिक विभेदका घटना देख्दै र भोग्दै आइरहेको हो। प्रत्येक दसैं र चैते दसैंमा क्षेत्रपाल, खड्गमाई र वर्षैभरि आइतबारे, मंगलबारे, बुधबारे पूजा गर्नुपर्ने (कात्तिक र चैत महिनामा कुखुरा या बोकाको बलि दिएर पूजा) गरिने चलन छ। त्यति मात्रै होइन, घरमा कुखुरा, बोका, सुँगुर काट्दा तथा सेलरोटी पकाउँदासमेत देउतालाई चढाएर मात्रै खानुपर्ने मान्यता थियो। ती पूजा गरिएका प्रसाद बिहे गरी गएका चेलीबेटी या कुटुम्बलाई खुवाउन नहुने र खुवाउँदा देउता रिसाउने डर मानिन्थ्यो। चेलीबेटी महिनावारी हँुदा कडाइका साथ बारिने त भइहाल्यो। हामीले यी गलत मान्यताको अन्त्य गर्न निकै प्रयास र संघर्ष गरेका थियौं। अहिले मेरो परिवारमा यस्ता समस्या छैनन् तर मेरा काका, ठूलाबा, आफन्तका घरमा अहिलेसम्म पनि यस्ता व्यवहार चल्दै छन्। मेरा छिमेकमा रहेका आदिवासीजनजाति समुदाय जस्तैः गुरुङ, मगर, तामाङ आदि बौद्ध धार्मिक समुदायले समेत माथि भनिएका व्यवहार गर्ने र बुद्ध पूर्णिमाको दिन चण्डीपूजाका नाममा पशुपक्षीको बलि दिने गलत परम्परासमेत छ। उनीहरूबाट समेत दलित समुदायमाथि विभेद, छुवाछूत हुँदै आइरहेको छ। बालिघरे प्रथा गाउँघरतिर अझै भेटिन्छन्। आदिवासीजनजाति समुदायबाट समेत दलितमाथि हुँदै आइरहेका जातीय विभेद, दमन र अत्याचार अझै जीवितै छन्। त्यसको अन्त्यका लागि ठोस पहल हुन जरुरी छ। देशको राजनीतिक र संवैधानिक व्यवस्थामा व्यापक परिवर्तन भई संविधानऐन, कानुनमा ठूलो बद्लाब आएको छ। सामाजिक विभेद, छुवाछूत र अपराधविरुद्ध राष्ट्रले अग्रगामी व्यवस्था निर्माण गरेको छ तथापि कार्यान्वयन हुन किन सकिरहेको छैन ? राजनीतिक संघर्ष र आन्दोलनमार्फत राजनीतिक परिवर्तन, उपलब्धि प्राप्त भयो तर सामाजिक आन्दोलन सम्पन्न हुन सकेन। सामाजिक पुनः संरचनाको वैचारिक, सैद्धाान्तिक र शान्तिपूर्ण संघर्ष उठ्नै सकेन, जो सशक्त बनाउन अत्यावश्यक भइसकेको छ। ठूला जनआन्दोलन, राजनीतिक संघर्षले व्यवस्था या शासकीय परिवर्तन भएका छन्। त्यसो त, २०५२ सालदेखि थालिएको सशस्त्र जनयुद्धले एक दशकमा १७ हजार मानिसको हत्या हुन पुग्यो र देशले संघीय लोकतान्त्रिक गणतन्त्र, धर्म निरपेक्षता, विधिको शासन, समानता र समावेशिता आदि उपलब्धि प्राप्त भए। स्पष्ट छ संघीयताको अतिवादी र अराजक बहसले राज्य पुनः संरचनाका अन्य विशेष एवं अत्यावश्यक मुद्दामा छलफल र बहस हुनै दिएन। जस्तैः एक मधेस, प्रदेश र जातीय पहिचानका अतिवादी मुद्दा। अझै पनि मान्छेमान्छेबीच हुने विभेद, अन्याय र अत्याचार जीवित छन्। तर किन ? कसका लागि ? मानवबीचका अनेक प्रवृत्ति र बाहनाका असमानता र भेदभाव अन्त्य गर्नु जरुरी छ। त्यसका निम्ति राजनीतिक नेतृत्व, कार्यकर्ता, सामाजिक अभियन्ता, समाजसेवीका अभियान चलाउन जरुरी छ। माक्र्सवादी संघर्षले मात्रै मुक्ति सम्भव छ भनी भ्रम सृजना गर्ने र दलित आन्दोलन फुटाउन कथित शिल्पी शब्दको षड्यन्त्रबाट सजग रहन जरुरी छ। लोकतान्त्रिक गणतन्त्रका उपलब्धिको संरक्षण गर्दै जात व्यवस्थाको समाप्तितर्फ सबै सचेत वर्गसमुदाय लागौं।"
नेपाल पुलिस मेचीनगर गोल्डकपको फाइनलमा प्रवेश,"काँकडभिट्टा : नेपाल पुलिस क्लब झापाको काँकडभिट्टामा जारी मेचीनगर गोल्डकपको फाइनलमा प्रवेश गरेको छ। बुधबार सम्पन्न पहिलो सेमिफाइनलमा संकटालाई टाइब्रेकरमा ४३ गोलले हराउँदै पुलिसले फाइनलमा स्थान पक्का गरेको हो। जितसँगै पुलिसले नगद पाँच लाख एक हजार रुपैयाँ सुनिश्चित गरेको छ। प्रतियोगितामा पुलिसले पहिलो पटक फाइनलको यात्रा तय गरेको हो। टाइब्रेकरमा पुलिसका अजित भण्डारी, भरत शाह, तीर्थबहादुर राना, हरि कठायतले गोल गरेका थिए। सुमन लामाको प्रहार भने विफल भएको थियो। संकटाका अमित तामाङ, टम्पी इर्नेस्ट, दीपेश आलेमगरले गोल गरे। रोमन लिम्बू र लक्ष्मण रुचालको प्रहारलाई पुलिसका गोलरक्षक रोशन खड्काले उत्कृष्ट बचाउ गरेका थिए। ९० मिनेटको निर्धारित समयभित्र ११ गोलको बराबरी भएपछि खेल सोझै टाइब्रेकरमा धकेलिएको थियो। खेलको दोस्रो हाफको २७औं मिनेटमा पुलिसका मानबहादुर परियारले सुरुआती अग्रता दिलाएका थिए। उनले हेड गरेको बल गोलरक्षक राजाबाबु थापाबाट रिबाउन्ड भएपछि पुन परियारले नै गोल गरेका थिए। एक गोलले अग्रता लिएको पुलिस अन्तिम पाँच मिनेट सम्हालिन नसक्दा खेल टाइब्रेकरमा धकेलिएको थियो। खेल ८७औं मिनेटमा संकटाका विदेशी खेलाडी फोफोना फोडेले हेड गोल गर्दै खेललाई बराबरीमा ल्याएका थिए। बिहीबारको अन्तिम सेमिफाइनलमा साबिक विजेता त्रिभुवन आर्मी क्लब र थ्रीस्टार क्लबबीच प्रतिस्पर्धा हुनेछ।"
च्याम्पियन्स लिग सेमीफाइनल : टोटनह्याममाथि अजाक्सको जित,एजेन्सी : च्याम्पियन्स लिगको सेमीफाइलन खेलको पहिलो लेगमा डच क्लब अजाक्सले इङिलस क्लब टोटनह्याममाथि जित हात पारेको छ । टोटनह्यामको घरेलु मैदानमा भएको खेलमा १० जित निकाल्दै आजाक्सले फाइनल प्रवेशको सम्भावना बलियो बनाएको छ । आजाक्सको जितका लागि १५ औँ मिनेटमा डोनी भान डी बेकले गरेको गोल नै निर्णायक बन्यो। अन्तिम १६ मा डिफेन्डिङ च्याम्पियन रियल मड्रिडलाई पराजित गरी क्वाटरफाइनलमा प्रवेश गरेको आजाक्सले क्वाटरफाइनलमा क्रिटियानो रोनाल्डो आवद्ध टोली युभेन्टसलाई निराश पार्दै सेमीफाइनलको यात्रा तय गरको थियो । दोस्रो लेगको खेल आजाक्सको घरेलु मैदानमा ८ मईमा हुँदैछ। सेमीफाइनलको अर्काे खेलमा बुधबार राति स्पेनिस पावर हाउस बार्सिलाना र बलियो इङ्लििस क्लब लिभरपुलबीच पहिलो लगेको खेल हुँदैछ । खेल बार्सिलोनाको घरेलु मैदानमा हुनेछ ।
"बैंग्लोर र राजस्थानको खेल नतिजाविहीन, ५ ओभरको खेलमा ह्यट्रिक विकेट",काठमाडौं : इन्डियन प्रिमियर लिग(आईपीएल)मा मंगलबार राति भएको रोयल च्यालेन्जर्स बैंग्लोर र राजस्थान रोयल्सबीचको खेल नतिजाविहीन बन्यो। बैंग्लोरको घरेलु मैदानमा तय भएको खेलमा राजस्थानले टस जितेर पहिले फिल्डिङ रोजेको थियो वर्षा भएपछि खेल निर्धारित समयमा सुरु हुन सकेन । लामो समय वर्षा भएपछि राति साढे ११ बजे मात्रै खेल सुरु भयो त्यो पनि ५ ओभरमा छोट्याएर । पहिले ब्याटिङ गरेको बैंग्लोरले ५ ओभरमा ७ विकेट गुमाएर ६२ रन बनाएको थियो । ६३ रनको लक्ष्य पछ्याएको राजस्थान ले ३२ ओभरमा १ विकेट गुमाएर ४१ रन बनाउँदा पुन वर्षा भएपछि खेल नतिजाविहीन बन्यो । दुवैले ११ अंक बाँडे । थोरै ओभरको ब्याटिङ गर्न बैंग्लोरका लागि विराट कोहली र एबी डेभिलियर्स मैदानमा उत्रिएका थिए। आक्रमक ब्याटिङ गरी १३ ओभरमा ३५ बनाएको थियो दोस्रो ओभरमा चौथो विराट कोहली आउट भएपछि बैंग्लोरले निरन्तर विकेट गुमायो । त्यसपछिका बलमा राजस्थानका श्रेयस गोपालले लगातार विकेट लिए । पाँचौ बलमा एबी डेभिलियर्स र छैटौं बलमा मार्कुस स्टुनिसलाई आउट गराई ह्राटिक विकेट लिए । ३० बलको खेलमा ९ बलमा कुनै विकेट नगुमाई ३५ रन जोडेको बैंग्लोरले त्यसपछिका २१ बलमा ७ विकेट गुमाएर २७ रन मात्रै जोड्न सक्यो । अंक बाँडिएपछि बैंग्लोर प्लेअफबाट बाहिरिएको छ भने राजस्थानको भने सम्भावना बाँकी नै छ । दुवैले अब एकएक खेल मात्रै खेल्न बाँकी छ । बंग्लोर ९ अंकका साथ तालिकाको पुच्छारमा छ । राजस्थान ११ अंक बनाई पाचौं स्थानमा छ ।
च्याम्पियन्स लिग सेमीफाइनल : टोटनह्याममाथि अजाक्सको जित,एजेन्सी : च्याम्पियन्स लिगको सेमीफाइलन खेलको पहिलो लेगमा डच क्लब अजाक्सले इङिलस क्लब टोटनह्याममाथि जित हात पारेको छ । टोटनह्यामको घरेलु मैदानमा भएको खेलमा १० जित निकाल्दै आजाक्सले फाइनल प्रवेशको सम्भावना बलियो बनाएको छ । आजाक्सको जितका लागि १५ औँ मिनेटमा डोनी भान डी बेकले गरेको गोल नै निर्णायक बन्यो। अन्तिम १६ मा डिफेन्डिङ च्याम्पियन रियल मड्रिडलाई पराजित गरी क्वाटरफाइनलमा प्रवेश गरेको आजाक्सले क्वाटरफाइनलमा क्रिटियानो रोनाल्डो आवद्ध टोली युभेन्टसलाई निराश पार्दै सेमीफाइनलको यात्रा तय गरको थियो । दोस्रो लेगको खेल आजाक्सको घरेलु मैदानमा ८ मईमा हुँदैछ। सेमीफाइनलको अर्काे खेलमा बुधबार राति स्पेनिस पावर हाउस बार्सिलाना र बलियो इङ्लििस क्लब लिभरपुलबीच पहिलो लगेको खेल हुँदैछ । खेल बार्सिलोनाको घरेलु मैदानमा हुनेछ ।
नेपाल पुलिस मेचीनगर गोल्डकपको फाइनलमा प्रवेश,"काँकडभिट्टा : नेपाल पुलिस क्लब झापाको काँकडभिट्टामा जारी मेचीनगर गोल्डकपको फाइनलमा प्रवेश गरेको छ। बुधबार सम्पन्न पहिलो सेमिफाइनलमा संकटालाई टाइब्रेकरमा ४३ गोलले हराउँदै पुलिसले फाइनलमा स्थान पक्का गरेको हो। जितसँगै पुलिसले नगद पाँच लाख एक हजार रुपैयाँ सुनिश्चित गरेको छ। प्रतियोगितामा पुलिसले पहिलो पटक फाइनलको यात्रा तय गरेको हो। टाइब्रेकरमा पुलिसका अजित भण्डारी, भरत शाह, तीर्थबहादुर राना, हरि कठायतले गोल गरेका थिए। सुमन लामाको प्रहार भने विफल भएको थियो। संकटाका अमित तामाङ, टम्पी इर्नेस्ट, दीपेश आलेमगरले गोल गरे। रोमन लिम्बू र लक्ष्मण रुचालको प्रहारलाई पुलिसका गोलरक्षक रोशन खड्काले उत्कृष्ट बचाउ गरेका थिए। ९० मिनेटको निर्धारित समयभित्र ११ गोलको बराबरी भएपछि खेल सोझै टाइब्रेकरमा धकेलिएको थियो। खेलको दोस्रो हाफको २७औं मिनेटमा पुलिसका मानबहादुर परियारले सुरुआती अग्रता दिलाएका थिए। उनले हेड गरेको बल गोलरक्षक राजाबाबु थापाबाट रिबाउन्ड भएपछि पुन परियारले नै गोल गरेका थिए। एक गोलले अग्रता लिएको पुलिस अन्तिम पाँच मिनेट सम्हालिन नसक्दा खेल टाइब्रेकरमा धकेलिएको थियो। खेल ८७औं मिनेटमा संकटाका विदेशी खेलाडी फोफोना फोडेले हेड गोल गर्दै खेललाई बराबरीमा ल्याएका थिए। बिहीबारको अन्तिम सेमिफाइनलमा साबिक विजेता त्रिभुवन आर्मी क्लब र थ्रीस्टार क्लबबीच प्रतिस्पर्धा हुनेछ।"
"बैंग्लोर र राजस्थानको खेल नतिजाविहीन, ५ ओभरको खेलमा ह्यट्रिक विकेट",काठमाडौं : इन्डियन प्रिमियर लिग(आईपीएल)मा मंगलबार राति भएको रोयल च्यालेन्जर्स बैंग्लोर र राजस्थान रोयल्सबीचको खेल नतिजाविहीन बन्यो। बैंग्लोरको घरेलु मैदानमा तय भएको खेलमा राजस्थानले टस जितेर पहिले फिल्डिङ रोजेको थियो वर्षा भएपछि खेल निर्धारित समयमा सुरु हुन सकेन । लामो समय वर्षा भएपछि राति साढे ११ बजे मात्रै खेल सुरु भयो त्यो पनि ५ ओभरमा छोट्याएर । पहिले ब्याटिङ गरेको बैंग्लोरले ५ ओभरमा ७ विकेट गुमाएर ६२ रन बनाएको थियो । ६३ रनको लक्ष्य पछ्याएको राजस्थान ले ३२ ओभरमा १ विकेट गुमाएर ४१ रन बनाउँदा पुन वर्षा भएपछि खेल नतिजाविहीन बन्यो । दुवैले ११ अंक बाँडे । थोरै ओभरको ब्याटिङ गर्न बैंग्लोरका लागि विराट कोहली र एबी डेभिलियर्स मैदानमा उत्रिएका थिए। आक्रमक ब्याटिङ गरी १३ ओभरमा ३५ बनाएको थियो दोस्रो ओभरमा चौथो विराट कोहली आउट भएपछि बैंग्लोरले निरन्तर विकेट गुमायो । त्यसपछिका बलमा राजस्थानका श्रेयस गोपालले लगातार विकेट लिए । पाँचौ बलमा एबी डेभिलियर्स र छैटौं बलमा मार्कुस स्टुनिसलाई आउट गराई ह्राटिक विकेट लिए । ३० बलको खेलमा ९ बलमा कुनै विकेट नगुमाई ३५ रन जोडेको बैंग्लोरले त्यसपछिका २१ बलमा ७ विकेट गुमाएर २७ रन मात्रै जोड्न सक्यो । अंक बाँडिएपछि बैंग्लोर प्लेअफबाट बाहिरिएको छ भने राजस्थानको भने सम्भावना बाँकी नै छ । दुवैले अब एकएक खेल मात्रै खेल्न बाँकी छ । बंग्लोर ९ अंकका साथ तालिकाको पुच्छारमा छ । राजस्थान ११ अंक बनाई पाचौं स्थानमा छ ।

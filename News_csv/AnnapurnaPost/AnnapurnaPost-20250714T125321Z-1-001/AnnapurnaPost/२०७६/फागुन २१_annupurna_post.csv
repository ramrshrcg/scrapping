शीर्षक,विवरण
नेपाली भाषा श्रीवृद्धि गर्न,"राणाकालदेखि सत्तासीनहरूको कोपभाजन हुनुपर्ने परिवेशबाट नेपाली भाषाको पठनपाठनका क्रियाकलाप अघि बढेको पाइन्छ। त्यो समयमा धेरै बौद्धिक र प्राज्ञिकहरू नेपाली भाषाको श्रीवृद्धि गर्ने कर्ममा लागेका भेटिन्छन्। उनीहरूकै सत्प्रयासका कारण विद्यालयदेखि विश्वविद्यालय तहसम्म नेपाली भाषा पठनपाठनमा प्रयोग हुन थाल्यो। पठनपाठनको परम्परामा विसं२०२८ को राष्ट्रिय शिक्षा पद्धतिले नेपाली भाषालाई माध्यम र विषयको रूपमा हेरेको थियो। त्यसैले शिक्षा विषयका रूपबाट नेपाली भाषा शिक्षण गर्ने ठूलो जनशक्ति उत्पादन भएको छ। तर, त्यो जनशक्ति पेसागत रूपमा एउटा छाताभित्र संगठित हुन सकेको अवस्था छैन। अहिले नेपालका संघ, प्रदेश र स्थानीय तहमा नेपाली भाषा शिक्षाको संगठित तथा प्रशिक्षित अनुभवलाई उपयोग गर्नुपर्ने वातावरण सिर्जना भएको छ। उता भाषा शिक्षाका राष्ट्रिय र अन्तर्राष्ट्रिय अनुभव आदानप्रदान हुन सक्ने फोरमको निर्माण पनि खटकिँदो छ। यस परिप्रेक्षमा अग्रजहरूले विधागत रूपमा विकसित गरेको नेपाली भाषा शिक्षालाई थप सहयोग पुर्याउन नेपाली भाषा शिक्षा समाज गठनको अपरिहार्यता देखिएको छ। विसं२००७ मा राणाशासनको अन्त्य र प्रजातन्त्रको सूत्रपात भएपछि भाषिक कर्ममा लाग्नेहरूलाई सत्ताको कोपभाजन हुनुपर्ने स्थिति रहेन। फलतः शिक्षाका निम्ति विसं२००९ मा नर्मल स्कुल र विसंं२०१३ मा कलेज अफ एजुकेसनको स्थापना हुनसकेको देखिन्छ। शैक्षणिक दृष्टिले नेपाली भाषा शिक्षाको शिक्षण प्रशिक्षणको प्रारम्भ पनि यसै समयदेखि हुन थालेको हो। तर, विसं२०२८ मा नयाँ शिक्षा पद्धति लागू हुनुभन्दा अगाडि नेपाली भाषा शिक्षाले विधागत स्वरूप ग्रहण गर्न सकेको देखिन्न। ०२८ देखि ०४१ सम्म नेपाली भाषा शिक्षाका तत्कालीन अग्रजहरूले यसलाई विधागत स्वरूप दिन संघर्ष गरेको भने देखिन्छ। उनीहरूको संघर्षले नेपाली भाषा शिक्षालाई विधागत स्वरूप दिन सफलता प्राप्त गर्यो। फलतः २०४१ पछि आजसम्म आइपुग्दा नेपाली भाषा शिक्षालाई मूल विषय बनाएर क्रमशः एमएड, पीएचडी र एमफिलको शिक्षण प्रशिक्षण हुन थालेको अवस्था छ। त्रिभुवन विश्वविद्यालयको शिक्षाशास्त्र संकायले २०२८ देखि भाषा शिक्षालाई यस अवस्थामा ल्याउन महŒवपूर्ण भूमिका खेल्यो। तदनन्तर नेपाली भाषाका प्रायोगिक र शैक्षणिक पक्ष उजगार हुन थाले। नेपाली शिक्षामा पीएचडी र एमफिल हुँदै गर्दा यसलाई विधाका रूपमा विकास गराउन संघर्ष गर्ने अग्रजहरू क्रमशः सेवानिवृत्त हुन थालेको देखिन्छ। तर, अग्रजले गरेका संघर्षका चुनौती कमजोर भइसकेका थिएनन्। भाषा शिक्षाको प्रायोगिक र शैक्षणिक पक्षले पूर्ण सबलता प्राप्त गरिसकेको थिएन। अग्रजले सुम्पेका अवशिष्ट कार्यभार पछिल्लो पुस्ताले अगाडि बढाउनुपर्ने अवस्था छँदै थियो। त्यसलाई अगाडि बढाउन एउटा संगठित आवाजको महसुस हुन थाल्यो। त्यसैले अग्रजहरूका अवशिष्ट कार्यभारलाई सम्बोधन गर्न एउटा पेसागत संस्थाको निर्माण आवश्यक छ। नेपाली भाषा शिक्षा भन्ने पदावलीले नेपाली भाषाको प्रायोगिक र शैक्षणिक पक्षको शिक्षालाई जनाउँछ। यसबाट भाषाको शिक्षण, प्रशिक्षण, पाठ्यक्रम, पाठ्य सामग्री निर्माण, तिनको परिमार्जन र मूल्यांकन गर्न सक्ने जनशक्ति उत्पादन शिक्षासमेत बुझिन्छ। साथै यसले नेपालको संघीय, प्रादेशिक र स्थानीय आवश्यकता पूरा गर्न प्राज्ञिक र पेसागत शैक्षिक जनशक्तिले प्राप्त गर्ने शिक्षालाई बुझाउँछ। नेपाली मातृभाषाका रूपमा, नेपाली दोस्रो भाषाका रूपमा र नेपाली विदेशी भाषाको रूपमा शिक्षण गर्दा देखिने समस्या, समस्या समाधानका उपाय, सिकाइ उपलब्धि, उपलब्धिका कारकको अध्ययन गराउँछ। गुणस्तरीयताका दृष्टिले उक्त भाषिक पक्षमा शिक्षण गरिने पाठ्यव्रम, पाठ्य पुस्तक लेखन, मूल्यांकन तथा तिनीहरूको परिमार्जन गर्न सिकाउँछ। हाम्रो जस्तो बहुभाषिक देशमा भाषा सिकाइसम्बन्धी चुनौतीहरूको पनि खोज गर्छ। यस किसिमका सिकाइलाई नेपालको राष्ट्रिय समृद्धिमा कसरी जोड्न सकिन्छ भन्ने बाटाहरू पहिल्याउने प्रयास गर्छ। नेपालमा प्राप्त भाषा शिक्षाका अनुभव र अन्तर्राष्ट्रिय क्षेत्रमा देखिएका भाषा शिक्षाका अभ्यास र अनुभव आदानप्रदान गराउँछ। प्रायोगिक र शैक्षणिक दृष्टिले नेपाली भाषा सिकाइलाई आधुनिक टेक्नोलोजीसँग जोडेर भाषा शिक्षालाई विज्ञान मैत्री बनाउँछ। उल्लिखित विचार र आवश्यकतालाई सबलीकरण गर्न एउटा संगठित संस्थाको अनुभव भएकाले नेपाली भाषा शिक्षा समाजको गठनमा पहल हुँदैछ। पाठ्य विषय वस्तु प्रवेशका दृष्टिले यो नेपाली भाषा शिक्षा शिक्षाशास्त्र संकायमुखीभन्दा मानविकी तथा समाजिक शास्त्रमुखी बन्दै जाने आशंका छ। यसले शिक्षाशास्त्रका विषयहरू प्राविधिक, व्यावसायिक र शैक्षणिकभन्दा विशुद्ध प्राज्ञिक बन्दै गएका त छैनन् भन्ने प्रश्न उब्जाएको छ। हाल सार्वजनिक गरिएको राष्ट्रिय शिक्षा नीतिले संघीय र क्षेत्रीय तहका विश्वविद्यायलको परिकल्पना गरेको छ। ती विश्वविद्यालयमा लागु हुने नेपाली भाषा शिक्षाको पाठ्यक्रममा उल्लिखित प्रायोगिक र शैक्षणिक विषयले क्रमशः प्रवेश पाउनुपर्ने हुन्छ। त्रिभुवन विश्वविद्यालयभित्र अहिले पनि नेपाली भाषा शिक्षामा प्रायोगिक र शैक्षणिक पाठ्य विषयले पूर्ण प्रवेश पाइसकेको अवस्था छैन। पाइरहेको प्रायोगिक र शैक्षणिक प्रवेशले समेत खुम्चिनुपर्ने अवस्था आइरहेको छ। पाठ्य विषय वस्तु प्रवेशका दृष्टिले यो नेपाली भाषा शिक्षा शिक्षाशास्त्र संकायमुखीभन्दा मानविकी तथा समाजिक शास्त्रमुखी बन्दै जाने आशंका छ। यसले शिक्षाशास्त्रका विषयहरू प्राविधिक, व्यावसायिक र शैक्षणिकभन्दा विशुद्ध प्राज्ञिक बन्दै गएका त छैनन् भन्ने प्रश्न उब्जाएको छ। यस प्रश्नले वर्तमान राष्ट्रिय शिक्षा नीतिद्वारा परिकल्पना गरिएका संघीय र क्षेत्रीय विश्वविद्यालय तथा स्थानीय तहका विद्यालयमा नेपाली भाषा शिक्षा प्रायोगिक र शैक्षणिक भार कमजोर हुनसक्ने स्थिति सिर्जना गरेको छ। शिक्षाशास्त्रीय विचार प्रवाहद्वारा यस स्थितिलाई सम्बोधन गर्न र विश्वविद्यालयबाट उत्पादन गरिने शैक्षणिक जनशक्तिलाई प्राविधिक र व्यावसायिक बनाउने कार्यमा सहयोग पुर्याउन नेपाली भाषा शिक्षा समाज गठनको आवश्यकता ठानिएको छ। नेपाली भाषा शिक्षामा प्रायोगिक र शैक्षणिक भार कमजोर हुँदै जाँदा स्वतः शिक्षाको गुणस्तरमा ह्रास आउँछ। यस्तो पक्षबाट राष्ट्रिय बहस चलाएको देखिन्न। अहिले कोरा विषय वस्तुको अधिकता र न्यूनताका पक्षबाट बहस भइरहेको देखिन्छ। शिक्षण कला, कला र प्रविधि दुवै हो। कला र प्रविधिको प्रचूर विकास भइरहेको वर्तमान अवस्थामा नेपाली भाषाको प्रायोगिक र शैक्षणिक पक्षमा बहस चलाएर गुणस्तरीय जनशक्ति निर्माण गर्न खोजेको बुझिन्न। उल्टै शिक्षाशास्त्रबाट यसको प्राज्ञिक र पेसागत कार्यक्रमलाई अलग्याउने अवधारणा ल्याउन खोजेको देखिन्छ। त्यति मात्र होइन नेपाली भाषा शिक्षाका पाठ्यक्रम, पाठ्य पुस्तक, सहायक पाठ्य सामग्रीहरूको लेखन र परिमार्जनमा गैरशैक्षणिक क्षेत्रको प्रभाव र दबाब पर्न थालेको देखिन्छ। यसले गर्दा नेपाली भाषा शिक्षामा शैक्षणिक पक्ष कमजोर हुने खतरा बढेको अनुभव गरिँदै छ। किनभने नेपाली भाषामा लामो समयदेखि हुँदै आएको बालमैत्री शैक्षणिक अभ्याससँग नेपाली भाषा शिक्षासम्बन्धी सिकाइ अलगिन खोजेका छन्। यस सम्बन्धमा सरोकारवाला पक्ष र संस्थालाई समयमै अवगत गराउन नेपाली भाषा शिक्षा समाज गठनको आवश्यकता ठानिएको छ। विद्यालय शिक्षामा नेपाली भाषाको प्रायोगिक र शैक्षणिक क्षेत्रको प्रभाव रहनुपर्ने हो। यस प्रभावबाट नेपाली भाषा शिक्षा विशृंखलित नहोस्; नेपाली भाषा शिक्षा समाजले आफ्ना गतिविधिलाई संघ, प्रदेश र स्थानीय तहमा विस्तार र सञ्चार गरोस्; नेपाली भाषाका प्रायोगिक र शैक्षणिक क्षेत्रमा विधागत विकासमा योगदान पुग्न सकोस् भन्ने हेतुले समाज गठन गर्नु आवश्यक ठानिएको छ।"
कूटनीतिको धर्मराउँदो तुलो,"कूटनीति पछिल्लो समय तरल अवस्थामा छ, त्यसको ठोस रूपान्तरणका लागि आर्थिक र विकास कूटनीतिलाई प्राथमिकीकरण गर्नु जरुरी छ कूटनीतिको महत्वर दायरा बढ्दै र बदलिँदै गएको छ। परराष्ट्र नीति वा कूटनीति निरपेक्ष अवधारणा होइनन्। परराष्ट्र नीति राष्ट्रले बनाउँछ, एक दल वा सरकारको भन्ने हुँदैन। आधुनिक नेपालको कूटनीतिक सम्बन्ध प्रजातन्त्रको स्थापनासँगै औपचारिक रूपमा अगाडि बढेको हो। यसअघि नेपालले अपनाएका कूटनीतिक दक्षताकै कारण प्रतिकूल अवस्थामा पनि औपनिवेशिक दलनमा नपरेको यथार्थ छ। यो हाम्रा पुर्खाको योगदान हो। तत्कालीन आवश्यकता, भूबनोट र समय सन्दर्भले यस्ता नीति निर्धारण गर्दै जाने हो। कूटनीतिक सम्बन्ध र सहकार्य हाम्रो जस्तो मुलुकका लागि अपरिहार्य छ। शक्ति मुलुक अमेरिकासँग पानी बाराबारको अवस्थामा रहेको क्युबालाई तत्कालीन बाराक ओबामा प्रशासनले होसियार र सक्रिय कूटनीति मार्फत सम्बन्धलाई पुनर्जीवन दिएका थिए। यतिबेला १८ वर्षदेखि तालिवानसँग लड्दै आएका अमेरिकी सैनिक त्यहाँ शान्ति कायम गरेर फर्कने तयारीमा छन्। अर्थात दोहामा भएको शान्तिवार्तालाई मूर्तरूप दिलाउन अमेरिका लागिपरेको छ। अमेरिका यस क्षेत्रमा शान्ति खोजिरहेका छ। त्यसैले त उनीहरू पछिल्लो समय इन्डोप्यासिफिक क्षेत्रमा केन्द्रित छन्। सक्रिय कूटनीति अवलम्बन गर्न घरभित्र सबैको एउटै स्वर बनाउन आवश्यक छ। ओबामा डेमोक्रेट राष्ट्रपति थिए भने डोनाल्ड ट्रम्प रिपब्लिकन। मुलुकको सवालमा दुवैको कूटनीतिक सक्रियता आफैंमा लोभलाग्दो छ। चीनले पनि पछिल्लो समय यस्तै प्रोएक्टिभ कूटनीति अवलम्बन गर्दै अघि बढेको राजदूत होउ यान्छीको सक्रियताबाट पनि स्पष्ट हुन्छ। भलै विश्व यतिबेला चीनको हुपै प्रान्तबाट बाहिर आएको कोरोना भाइरसबाट आक्रान्त छ। चीनले छिमेकीसँग हदैसम्मको कूटनीतिक सन्तुलन नीति अख्तियार गरेको भेउ उसको क्षेत्रीय कूटनीति सञ्चालनको तौरतरिका बाट पाउन सकिन्छ। शक्ति राष्ट्रले पनि त्यही आधार तय गरेका हुन्छन्। सन्तुलित कूटनीति नेपालमा सन्तुलित कूटनीति चर्चाको विषय बनिरहन्छ। हुन त अमेरिकी पूर्व विदेशमन्त्री हेनरी किसिन्जरले अढाइ दसकअघि आफ्नो पुस्तक डिप्लोमेसी मा सन्तुलित कूटनीति आजको आवश्यकता भनेका थिए। हाम्राजस्ता भूराजनीतिक चपेटामा रहेका मुलुकले बाह्य सम्बन्धमा कुनै दरार आउन नदिन सन्तुलित र सक्रिय कूटनीति सञ्चालन गर्न आवश्यक छ। तर, हाम्रा नेताहरू सरकारले गरेका कामको अपनत्व नलिने भन्दै विवादमा अल्मलिने गर्छन्। अनावश्यक प्रपोगान्डा मच्चाएर सम्बन्धमा दरार पैदा गर्ने काम गर्छन्। राजनीतिज्ञमा अध्ययनको अभावकै कारण नन इस्युलाई इस्यु बनाइदिने प्रचलन छ। हेर्दा यो विषय सामान्य लागे पनि राष्ट्रलाई दीर्घकालीन नोक्सान पुर्याएको हुन्छ। राजनीतिक संक्रमणकाल किनारा लगाउँदै गर्दा यहाँको राजनीतिक स्थायित्व, आर्थिक विकास, मुलुकको अन्तर्राष्ट्रिय व्यक्तित्व अभिवृद्धि भएको थियो तर त्यसलाई नेपाली कूटनीतिले क्यास गर्न सकेको छैन। पछिल्लो समय नेपालको कूटनीतिक सम्बन्ध निकटका दुई छिमेकसँग मात्र नभई शक्ति मुलुकसँग पनि सुमधुर देखिँदैन। कुनै बेला दक्षिणतिर चिसो र उत्तरतिर न्यानो बन्न लागेझंै देखिने हाम्रो सम्बन्ध यतिबेला स्थिर देखिन्न। भूराजनीतिको पानीढलोसँग मेल नखाएर यस्तो भएको त होइन ? त्यो सोच टिकाउभन्दा पनि विकाउ (प्रयोग) कूटनीतिमा आधारित थियो। हामीले समदूरीमा कायम गर्ने कूटनीतिको पल्ला कहिले कता गह्रांै हुन्छ त कहिले कता। पश्चिमा शक्तिलाई हामीले कम आकलन गरिरहेको आभास भइरहेको छ। कहिलेकाहीं समदूरीको तुलो (तराजु) उचाल्ने काम पश्चिमाले गरिरहेका हुनसक्छन् भन्ने हेक्का हामीमा छैन। जसले गर्दा दुई छिमेकीबीच कूटनीतिक एकरूपता प्रवद्र्धन हुन सकेन। समस्या नेतृत्वको कूटनीतिक अक्षमतामा मात्र नभई नेपालले अपनाउने बाह्य नीतिमा देखिएको एकरूपताको खडेरीमा देखिन्छ। हामीले परिवर्तित विश्वको वेगलाई ध्यानमा राखेर प्रो एक्टिभ कूटनीति सञ्चालन गर्न जग बलियो बनाउनुपर्छ। मूलभूत विषयमा बाह्य सम्बन्ध सञ्चालन गर्दा दलहरूबीच एकता आवश्यक पर्छ। सबै दलको एउटै स्वर हुनुपर्छ। मुलुकको कूटनीति सञ्चालनकर्ता चयन गर्दा मात्र होइन उसले त्यस क्षेत्रमा लिएको नीति र अडानलाई पनि ध्यान दिएर सरकारले त्यस्ता गम्भीर स्थानमा सोही प्रकारको व्यक्ति चयन गर्न सक्नुपर्छ। एकजना असल कूटनीतिक वा क्षमतावान् नेतृत्व रहँदा नै मुलुकको आधा काम सहज हुन्छ भन्ने उदाहरण विगतले देखाएको छ। प्रोएक्टिभ कूटनीति कूटनीतिमा बढी उपयोग हुने शब्द हो प्रोएक्टिभ कूटनीति। हुन पनि प्रोएक्टिभ कूटनीतिले नै मुलुकको अन्तर्राष्ट्रिय सम्बन्धलाई सन्तुलित पार्दै बाह्य सम्बन्ध सुधारमा सघाउँछ। राजा वीरेन्द्रले नेपाललाई शान्ति क्षेत्रका रूपमा प्रस्ताव गर्दै अन्तर्राष्ट्रिय समर्थन जुटाउने क्रममा होस् या उनका पिताले नेपाललाई बाहिरी विश्वमा चिनाउन बीपीसँग मिलेर अघि बढाएको कूटनीतिक धार हुन्। सबै प्रो एक्टिभ कूटनीतिका आधार थिए। राजा वीरेन्द्रले पनि प्रोएक्टिभ कूटनीति बाहिरी मुलुकसँग त गरे तर छिमेकलाई ढुक्क पार्न सकेनन्। छिमेकको संसय रह्यो। यो विषय मनन गरेर हामी अघि बढ्न जरुरी छ। विभिन्न देशसँगको कूटनीतिक सम्बन्धले अप्रत्यक्ष रूपमा अन्तर्राष्ट्रिय भरोसा बढाउँछ। कूटनीतिलाई लोकतन्त्रसँग पनि जोडेर हेरिन्छ। व्यक्तिको लोकतान्त्रिक छविले पनि यसमा भूमिका खेलेको हुन्छ। लोकतान्त्रिक व्यक्तिले मात्र समकालीन विश्व राजनीतिलाई न्याय गर्न सक्छ भन्ने यथार्थ कतै छिपेको छैन। तर, नेपालको सन्दर्भमा बाह्य कूटनीति सञ्चालनको लोकतन्त्रीकरण हुन सकेको छैन। परम्परागत शैलीमा चलेको कूटनीतिले आधार तय गर्दैन। नयाँ आधारमा अघि बढेको भए सरकारले पब्लिक डिप्लोमेसी लाई जोड दिने थियो। अहिले जनस्तरको कूटनीति अघि बढेको छ। पहिले कूटनीतिक समुदायमात्र विदेशमा प्रतिनिधित्व गर्थे अहिले ठूलो संख्यामा नेपाली समुदाय हरेकजसो मुलुकमा बसोवास गर्छन्। त्यसतर्फ नेपालको ध्यान जान सकेको छैन। नेपालले आफ्नो परम्परा, धार्मिक र सांस्कृतिक सहकार्यलाई कूटनीतिमा अघि बढाउन सकेमा अर्थात् त्यसलाई विदेश नीतिको एक अंगको रूपमा सक्रिय तुल्याउन सके उत्तम हुन्छ। बाह्य सम्बन्धको आधार मजबुत पार्ने ती परम्परागत संस्कृति र धर्म नै मुख्य हुन्। नेपालको बाह्य कूटनीति निष्क्रियप्रतिक्रियात्मक दायरामा मात्रै सीमित छ। हामीले अवलम्बन गर्ने कूटनीतिक पद्धतिमा लोकतान्त्रिक पद्धति र मूल्यमान्यता भन्दा पनि लाभको राजनीति अलमलिएको देखिन्छ। हाम्रो अधिक मुलुकसँगको कूटनीतिक सम्बन्ध फितलो छ। नेपालले यतिबेला एक सय ६७ मुलुकसँग कूटनीतिक सम्बन्ध कायम गरिसकेको छ भने ३० मुलुकमा दूतावास, तीन राष्ट्रसंघीय स्थायी नियोग र आठ महावाणिज्य दूतावास समेत राखेर विश्व सम्बन्धमा हात बढाएको छ। चारदर्जन बढी अवैतनिक दूत पनि नियुक्त गरेर कूटनीति धान्ने काम गरिएको छ। दुईपक्षीय सम्बन्ध स्थापनालाई पनि सरकारले कूटनीतिक सफलताको सूचीमा राखेको देखिन्छ। विदेश भ्रमण र अपत्यारिले भाषणलाई पनि सफलताको सूचीमा राखिएको छ। यसरी हेर्दा कूटनीति त सुध्रिएको देखिने भयो तर यथार्थ हामी औपचारिक सम्बन्धमा मात्र सीमित नभई रियाक्टिभ कूटनीतिमा नै अल्झिरहेका रहेछौं भन्ने स्पष्ट हुन्छ। हालै अन्नपूर्ण पोस्ट्मार्फत् तान्जानियाका राजदूत बराका लुभाण्डेले भनेका थिए, हाम्राजस्तो मुलुकले दूतावास धेरै खोलेरभन्दा सक्रियता बढाएर काम गर्ने हो। जनताको करको सदुपयोग भएको जानकारी जनतालाई हुनुपर्छ। उनको यो विचार पढिरहँदा हामीले अपनाएको शैली स्मरण भयो। हाम्रा स्थापित दूतावासको औचित्य पुष्टि भएका छन् त ? राजदूत कत्तिको सक्रिय छन् र भएकाहरू केका लागि सक्रिय छन् भन्ने मोनिटरिङ कसले गरेको छ ? तान्जानियाको लुभाण्डे भारतका लागि राजदूत छन्। त्यहाँ बसेर उनले बंगलादेश, श्रीलंका, नेपाल, सिंगापुर जस्ता मुलुक हेर्दा रहेछन्। हामी त युरोपमै यति धेरै दूतावास खोलेका छौं कि उनीहरूले हेर्दा नेपाल सम्पन्न मुलुकमध्येको एक हो। बलियो सरकारले यस्ता विषयमा ध्यान दिनुपर्ने हो। तर, दिन सकेको छैन। सरकार दीर्घकालीन हितमा लाग्नुपर्नेमा झिनामसिना काममा अलमलिएको छ। उडन्ते गफले मुलुकलाई चन्द्रमामा पुर्याउने तर सिन्को नभाँच्ने। आन्तरिक राजनीति बाह्य सम्बन्धको कारक समकालीन विश्वले सैन्यसामरिक कूटनीतिलाई महत्वदिइरहेका बेला हामीले कम्तीमा प्रोएक्टिभ कूटनीतिको सवलतामा ध्यान दिन आवश्यक छ। नेपालले अपनाएको कूटनीति कुन हदसम्मको गैरजिम्मेवार छ भने, संसद्मा नौ महिनाअघि दर्ता गरिएको अमेरिकी सहयोग मिलेनियम च्यालेन्ज कर्पोरेसन (एमसीसी) आवश्यक छ, त्यसलाई पास गर्नुपर्छ राष्ट्रहितअनुकूल छ भनेर परराष्ट्रमन्त्री बोल्नुहुन्छ। अनि सत्तारुढ दलकै पार्टीले छानबिन गर्न बनाएको समितिमा बसेर त्यो सम्झौता सार्वभौमसत्ता र राष्ट्रियताको सवालमा गैरजिम्मेवार रहेका विषय नसच्याइ पास गर्नु हुन्न भन्ने प्रतिवेदनमा उनै परराष्ट्रमन्त्रीको सहमति हुन्छ। यस्तो द्वैध र जनतालाई अलमल्याउने वर्तमान सत्ताको धारले नेपाललाई विश्व समुदायबाट एक्ल्याउने सम्भावना बढ्दो छ। जति फलाके वा विदेश भ्रमण गएर सुनिनेदेखिने भने पनि नेपालले आफ्नो ऐतिहासिक राजनीतिक परिवर्तन र लोकतान्त्रिक उपलब्धिबारे कूटनीतिक स्तरबाट आश्वस्त पार्न सकेको छैन। बरु, नेपालको कूटनीतिक निष्क्रियताको लाभ अन्य मुलुकले उठाइरहेका छन्। नेपाललाई ती मुलुकले प्रयोगशाला बनाएर उपयोग गरिरहेको बुझ्न अब ढिलाइ गर्न हुँदैन। यहाँको आन्तरिक राजनीतिमा हामीले छिमेक हावी भएको भन्छांै तर हामी त्यसमा कत्तिको सक्रिय छौं भन्ने पनि उत्तिकै ध्यान दिन आवश्यक छ। लोकतान्त्रिक विधिद्वारा निर्मित संविधान र त्यही संविधानअनुसार निर्वाचन गरेर आएको सरकारले त्यस विषयलाई स्पष्ट पार्न नसक्नु कूटनीतिक असक्षमता हो। एउटा घरपरिवारलाई छिमेकीको भरथेग चाहिए जस्तै मुलुकलाई पनि छिमेक र मित्र चाहिन्छ त्यसमा विचारको आधारमा मात्र सहकार्य गर्दा हराउने सम्भावना हुन्छ। निश्कर्ष नागरिकले निर्वाचनपछि नयाँ सरकार गठनलगत्तै मुलुक स्थायित्वतर्फ जाने आशा गरेका थिए। तर, दुईतिहाइ समर्थन पाएको सरकार त्यसमा चुकेको छ। हल्लामै दुई वर्ष बिताइसकेको छ। नेपालले बाँकी विश्वसँग थप कूटनीतिक सघनता अभिवृद्धि गर्दै राष्ट्रहितका दीर्घकालीन काम अघि बढाउनुपर्ने थियो तर त्यसो गरेन। कूटनीतिक दृष्टिकोणको अभाव देखियो। राजदूतमा नियुक्त सक्षम र अब्बल व्यक्तिको चयन हुनुपर्छ। नेपालको कूटनीति पछिल्लो समय तरल अवस्थामा छ, त्यसको ठोस रूपान्तरणका लागि आर्थिक र विकास कूटनीतिलाई प्राथमिकीकरण गर्नु जरुरी देखिन्छ। यसका लागि विभिन्न कार्यदलले बुझाएको अध्ययन प्रतिवेदन पनि प्रशासकका दराजमा होलान्। यहाँको पूर्वाधार विकासका लागि द्विपक्षीय तथा बहुपक्षीय वैदेशिक लगानी भित्र्याउनेबाहेक प्रविधि हस्तान्तरण गर्नसमेत कूटनीतिक उपागमलाई चुस्त तुल्याउनुको विकल्प छैन। नेपालको भूराजनीतिक अवस्था र आर्थिक विकासका चाहनालाई ध्यानमा राखी परराष्ट्र सम्बन्धलाई परिष्कृत गर्दै राष्ट्रको गरिमा सुदृढ तुल्याउँदै जानु आवश्यक छ। यो कूटनीतिको निरन्तर प्रक्रिया पनि हो। राजनीतिक संक्रमणकाल किनारा लगाउँदै गर्दा यहाँको राजनीतिक स्थायित्व, आर्थिक विकास, मुलुकको अन्तर्राष्ट्रिय व्यक्तित्व अभिवृद्धि भएको थियो तर त्यसलाई नेपाली कूटनीतिले क्यास गर्न सकेको छैन। संवादमार्फत नेपालले गरेको सशस्त्र द्वन्द्व व्यवस्थापन र विशिष्ट राजनीतिक परिवर्तनलाई विश्व समुदायले आश्चर्यका रूपमा हेरेको थियो। त्यसलाई हामीले अझै विश्वमञ्चमा पुर्याउन सकेका छैनौं। कूटनीतिक अपरिपक्वता र सुझबुझ अभावमा मुलुक विश्य लयबाट अलगिएका उदाहरण पनि छन्। हामी कतै विश्वको पछिल्लो लयभन्दा बाहिर त छैनौं ? (कुराकानीमा आधारित)"
कोरोनाको बढ्दो त्रास,"विपद् बाजा बजाएर आउँदैन भन्छन् तर बाजा बजाएर आइरहँदा पनि सुनुवाइ भइरहेको छैन। आफ्नो कमजोर अवस्थाबारे जानकार हुँदाहुँदै पनि हामी अटेरी गरिरहेका छौं। के सधैं अरूले गरिदिन्छ भनेर मात्र बसिरहने ? चीनजस्तो विकसित मुलुकमा कोरोना भाइरस (कोभिड१९) का कारण धमाधम मान्छेको ज्यान गइरहेको छ भने हाम्रोमा प्रवेश गर्यो भने के हालत होला ? कोभिड१९ जसको कारणले हाम्रो सीमा जोडिएको मुलुक चीनमा धेरैको ज्यान गइसकेको छ। विश्व स्वास्थ्य संगठनको पछिल्लो प्रतिवेदनअनुसार विश्वभर ८३६५२ जना मानिस संक्रमित भएको पाइएको छ। चीनमा मात्र ७८९६१ व्यक्तिमा देखिएको छ भने त्यसमध्ये २७९१ को मृत्यु भइसकेको छ। चीनदेखि बाहिर ४६९१ जना संक्रमित भएको र ५१ देशमा ६७ जना मानिसको कोभिड१९ को कारणले मृत्यु भइसकेको छ। महामारीको रूपमा आएको विपद्लाई सानो मानेर नेपाल कोरोना फ्रि जोन घोषित गर्ने कि सावधानी अपनाउने ? सधैं सबै ठाउँमा पद मात्र जिम्मेवारी हुँदैन सूचनामूलक सन्देश प्रवाह गर्ने मिडिया, विद्यालय, निजी तथा सार्वजनिक संघसंस्थाका साथै व्यक्तिगत तर्फबाट सावधानी अपनाउन आवश्यक छ। विपद्बारे भिन्नभिन्न भनाइ सार्वजनिक भएका छन्। सर्वसाधारणले दुःख पाउनु, मानवीय, भौतिक, आर्थिक वा वातावरणीय क्षति पुग्नु एवं त्यसको असरले समुदायको सामान्य जीवन पद्धति अवरुद्ध हुनुलाई विपद् मान्नुपर्छ। हाल चीनमा फैलिएको कोरोना भाइरसले चीनभित्रै रहेका १३ अरब मानिसको दैनिक जीवनमा प्रभाव परेको छ। विश्वको तेस्रो ठूलो क्षेत्रफल भएका मुलुकसमेत त्रासमा जीवन गुजारिरहेका छन्। मानवीय क्षति घटेको छैन, पूरै बजार, विद्यालय, कलकारखाना बन्द हुँदा देशकै आर्थिक अवस्थामा ठूलो धक्का पुगेको छ। नेपाल भिजिट नेपाल २०२० सफल पार्न हामी एकजुट भएका बेला यो विपद्ले त्रास बढाएको छ। जसका कारण हाम्रो लक्ष्य पूरा हुन कठिन छ। यो महामारीलाई नेपालभित्र छिर्न नदिने वातावरण बनाउन सकियो भने भिजिट नेपाल २०२५ मा पनि मनाउन सकिन्छ। हामी रहे देश रहन्छ, देश नै नरहे हाम्रा उद्देश्य कहाँ रहन्छ ? नेपालले बाहिर हामी कोरोना फ्रि जोनमा छौं भने पनि आम नागरिकमा त्रास घटेको छैन। मनोवैज्ञानिक असर बढी परेको सामाजिक सञ्जालका प्रतिक्रियाले स्पष्ट पार्छ। सरकारदेखि बाहेक हामी चेतनशील नागरिकले पनि आआफ्नो ठाउँबाट तयारी गर्नुपर्छ। सरकारलाई गाली गरेर मात्र जिम्मेवारी पूरा हुँदैन। हामीले जानेको सिकेको कुरा अरूलाई सिकाउनु सबैको कर्तव्य हुन आउँछ। बेलारुस, लिथुआनिया, नेदरल्याण्ड, न्युजिल्याण्ड तथा नाइजेरिया जस्ता देशमा संक्रमित भेटिँदा किनारा जोडिएको देशमा आउँदैन भनेर बस्नु मूर्खता हो तर पनि ढिलो भने पक्कै भएको छैन। हाल नेपाल कोरोना भाइरसको खतरामा उच्च जोखिममा छ। सरकार सतर्क भएर बस्नुपर्छ। देशका कर्णधार बालबालिकामा त झन् ठूलो मनोवैज्ञानिक असर परेको छ। यसका लागि विद्यालयबाट विशेष किसिमका कक्षा सञ्चालन गरी बालबालिकामा सुरक्षित महसुस गराउनु, रोग नआएपुगे पनि त्यससम्बन्धी जानकारी फैलाउनु पहिलो आवश्यकता हो। एउटा विद्यार्थीलाई समसामयिक विषयमा सचेत गराउनु विद्यालय कर्तव्य पनि हुन्छ। दिनदिनै फैलिँदो भाइरसबाट कसरी बच्न सकिन्छ भनेर विभिन्न विज्ञहरूबाट सुझाव आइरहेका छन्। ती सुझाव अनुसरण गर्नु पहिलो सावधानी हुनेछ। विपद् आए त्यसको निराकरण कसरी गर्ने भन्ने योजना पहिल्यै तय हुनुपर्छ। २०७२ को भूकम्प नेपालका लागि विपद् थियो तर अरू देशका लागि थिएन। त्यसैले सबैतिरबाट सहयोग भएर सामना गर्न सजिलो भयो। कोरोना मुख्य रूपमा चीनमा आएको विपद् हो। यो क्रमशः सर्दै अन्यत्र फैलिएकाले भोलिका दिनमा नेपालमा पनि नआउला भन्न सकिन्न। चीनले रोकथामका लागि काम गरिरहेको भए पनि अरू देशमा फैलिएकाले हामी सचेत बन्नुपरेको हो। हालसम्म नेपालका लागि कोरोना एउटा भाइरसमात्र हो, विपद् भइसकेको छैन विपद् हुने प्रबल सम्भावना भएको विश्व स्वास्थ्य संगठनले नेपाललाई जोखिममा राखिदिएर संकेत गरिदिएको छ। नेपाल सरकारले विपद् जोखिम न्यूनीकरण तथा व्यवस्थापन ऐन, २०७४ मा गैरप्राकृतिक विपद् भन्नाले महामारी, डढेलो, किट वा सूक्ष्म जीवाणु आतंक, पशु तथा चराचुरुंगीमा हुने फ्लु, प्यान्डातमक फ्लु, सर्पदंश, जनावर आतंक, खानी, सडक, आगलागी, ग्याँस, रसायन विकिरण ग्याँस विस्फोटन आदि सम्झिनुपर्छ भनेर महामारीलाई सम्बोधन गरेको छ। कुनै पनि रोगबाट निरन्तर ज्यान अकालमा गइरहेको छ भने त्यसलाई महामारी भन्ने चलन छ। नेपालमा विपद् भन्नाले प्राकृतिक विपद्लाई मात्र मानिन्छ। विपद् व्यवस्थापन प्राधिकरण बनिसकेकाले विपद्को पूर्व तयारीका लागि केके कदम चालियो भन्नेमा पंक्तिकार खासै जानकार छैन, विपद् आइसकेपछि मात्र व्यवस्थापन गर्ने हो कि बुझ्न बाँकी छ। कोरोना नियन्त्रणको पूर्वतयारी भन्ने पक्कै भएको हुनुपर्छ। सरकारदेखि बाहेक हामी चेतनशील नागरिकले पनि आआफ्नो ठाउँबाट तयारी गर्नुपर्छ। सरकारलाई गाली गरेर मात्र जिम्मेवारी पूरा हुँदैन। हामीले जानेको सिकेको कुरा अरूलाई सिकाउनु सबैको कर्तव्य हुन आउँछ। घरमा पनि पूर्वतयारी कसरी गर्न सकिन्छ, सरसफाइमा प्रयोग हुने डिटोल, साबुन सेनिटाएजर संकलन गरेर राख्नुपर्छ। किनकि यी पछिसम्म बिग्रने चिज होइनन्। घरमा दिनहुँ प्रयोग हुने खाद्यान्न २३ महिनासम्मलाई पुग्नेगरी राख्नुपर्छ। चामल, दाल, आलु, तेल, नुन , चिउरा, पिठो इत्यादि। यदि बजार पूर्णरूपमा बन्द गर्नु पर्यो भने भोकै बस्नु नपरोस्। घरमा मास्क, ग्लोब्स, ज्वोरो, रुघाखोकीको औषधि पनि किनेर राख्ने, ताकि तुरुन्त आत्तिएर बाहिर जानु नपरोस्। घरमा बालबच्चा र वृद्धवृद्धा भएमा विशेष चनाखो हुनुपर्छ। यी बाहेक घरपालुवा जनावारबाट पनि टाढै बस्नुपर्छ। मासुजन्य वस्तुको सेवन नगर्ने। कोभिड१९, यो एउटा विपद् बनेर आएको छ र नेपालमा आउँदैन भनेर कामना त गरौं तर ढुक्क भने नपरौं यसैमा बुद्धिमानी हुनेछ। अन्ततः यो एउटा देशको मात्र समस्या होइन, यो हामी सबैको साझा समस्या हो। विमानस्थलमा खुला रूपमा जानआउन दिने क्रमले पनि हामी कतै खतरातिर मोडिँदै त छैनौ ?"
"हामी सक्छौं, तर गर्दैनौं","स्वदेशमै उपचार गर्ने प्रधानमन्त्रीको निर्णय त्यो सकारात्मकताको फड्को हो, जसले अरूलाई पनि प्रेरणा दिन सकोस् केही वर्षअघि कतारको मजरामा पाल्पाली दाइसँग लामो कुरा भयो। मजरा खासमा व्यक्तिविशेषको घरकम्पाउन्ड हो। जहाँ अपराध घटनाका नालिस नपरेको अवस्थामा सरकारी सुरक्षाकर्मी छिर्न पाउँदैनन्। कतारमा यस्ता मजरा धेरै छन्, जुन कम्पाउन्डभित्र खेती गरिन्छ। र, ती खेतीका कृषक प्रायः गैरकानुनी आप्रवासी हुन्छन्। तिनमा ठूलै संख्या नेपालीको छ। नेपालको वैदेशिक रोजगार अधिकांश पीडादायी छ। काम, तलबसुविधा सबै ढाँटेर धेरैजसो उडाइन्छन्। रोजगारदाताले नेपालमै अग्रिम पठाइदिने श्रम करार दुई थरी हुन्छन्। एउटा उड्दा हाम्रो अध्यागमनलाई देखाउने। अर्को झोलामा लुकाएर लैजानुपर्ने, उता पुगेपछि देखाउनुपर्ने। पछिल्लो सक्कली हुन्छ, जसमा वास्तविक काम र दाम लेखिएको हुन्छ। एक त वैदेशिक रोजगारमा जाने अधिकांश नेपालीमा भाषागत समस्या हुन्छ। अंग्रेजीका अप्ठ्यारा कानुनी शब्दावली तिनले खुट्याउन सक्दैनन्। दोस्रो वास्तविक करार नखोल्न सचेत गराइएको हुन्छ। रोजगारीको भोकले हड्बडिएका बेरोजगार युवायुवती जसो भन्यो, तसो मान्न तयार हुन्छन्। उदाहरणका लागि, नेपालमा भनिन्छ कोठाभित्र एसीमा बहुत् सजिलो काम गर्नुपर्छ। उता पर्छ ४८ डिग्रीसम्मको तातोमा बाहिर भारी बोक्नुपर्ने काम। यता तलब सुनाइन्छ ३ हजार रियाल। उता हुन्छ ८ सय रियाल। यता लिइन्छ १ लाख ५० हजार रुपैयाँ। खासमा त्यो कोटा हुन्छ निःशुल्क (फ्रि भिसा फ्रि टिकट)। सबैमा ठगिइन्छन् उनीहरू। गाउँबाट काठमाडौं हुँदै गन्तव्य मुलुकको गन्तव्यसम्म पुग्दा ती नेपालीले मीठो सपना सजाएका हुन्छन्। साहुबाट ३६ प्रतिशत ब्याजमा ऋण काड्दा म्यानपावरले भनेको हिसाब निकाल्छन्। सोच्छन् ३४ महिनामा पूरै तिर्न सक्छु। त्यसपछिको कमाइले एक बिदामा आउँदा घडेरी जोड्छु। गतिलो ठाउँमा बालबच्चा पढाउँछु आदि। त्यो सपना ०७२ सालको भूकम्पले धरहरा ढालेझैं तब ढल्छ, जब सबै चिज उल्टो पर्छ। अर्थात्, ऊ फस्छ। पाल्पाली दाइको भोगाइ पनि त्यस्तै रह्यो। उनको प्रतिष्ठाका लागि यहाँ नाम खुलाउन असमर्थ छु। तर, यो व्यक्तिगतभन्दा प्रवृत्तिगत विषय हो, जसले सिंगो वैदेशिक रोजगारको व्यथा बोक्छ। यस्ता हरेक पीडितलाई आफ्नै कथाको अनुभूति दिलाउँछ। जब कुनै व्यक्ति मानव तस्करीको जालमा फस्छ, सोच्नुस् जीवन कति कष्टकर हुन्छ ? अत्यन्त कम तलबसुविधा। ऋण तिर्नै वर्षौं लाग्ने। अति जोखिमपूर्ण र कठिन काम। जिन्दगी बचाएर बाकसमा होइन, जहाजको सिटमा फर्काउनै हम्मे पर्ने देख्छ उसले। जब यस्ता वास्तविकता प्रस्ट हुन्छन्, बाध्य भएर काम छाड्छ। सबैभन्दा राम्रो विकल्पै त्यही हुन्छ। काम छाड्न सजिलो कहाँ छ र ? पासपोर्ट र अन्य कागजपत्र रोजगारदातासँग हुन्छन्। श्रम इजाजत उसैले दिलाएको हुन्छ। अर्काको देशमा काम छोड्नुको अर्थ गैरकानुनी हुनु हो तर पनि ऊ अडिन सक्दैन। यस्तै पीडित (कम्पनीबाट भागेका) साथीसंगीले आफू भए ठाउँ आउने सल्लाह दिन्छन्। प्रधानमन्त्रीले यहीं उपचार गर्छु भन्दा हुने रहेछ त ? नेताहरू ताती लागेर किन विदेश जान्छन् ? उपचार नेपालमै हुन्छ, तर हामी गर्दैनौं।हो, हामी सक्छौं, तर गर्दैनौं। यो वास्तविकता अब बदल्नुपर्छ। ती ठाउँमध्ये प्रमुख हो मजरा। मजरामा सुरक्षाकर्मी पस्न नपाउने भएकाले कागजात भएनभएको खोजीनीति हुँदैन। गैरकानुनी भए पनि बस्न सुरक्षाका दृष्टिले सहज हुन्छ। खेतीमा बोटविरुवा हुन्छन्, तुलनात्मक सयलमा काम गर्न पाइन्छ। खाना र तिहुनतरकारीको दुःख हुँदैन। त्यसैले पीडितका संरक्षणस्थल हुन् मजरा। ती दाइको पाल्पामा पुग्दो जग्गाजमिन थियो। खेतीकिसानी गरेर खान, लाउन, बालबच्चा पढाउन र केही बचत गर्न खाँचो थिएन। उनी पहिला परम्परागत किसानी गर्थे। कतारको मरुभूमिका गिटीमा विदेशबाट मालिकले किनेर ट्रकमा ल्याउने माटो छरछार पारेर उनी र उनीजस्ता पौरखीले लहलह बाली फलाउँछन्। त्यो भोगाइ उनको ठूलो अनुभव हो। आफ्नो जमिनको उब्जनशील माटो पाउनु हो भने कयौं गुणा फलाउने खुबी भएको छ उनीमा। यस्तो ठाउँमा गैरकानुनी भएर फस्नु पर्यो, उनले भने, नेपाल फर्किने मौका पाएँ भने अब आफ्नै बारीमा सुन फलाउनेछु। हो, हामी आफ्नै बारीमा सुन फलाउन सक्छौं। तर, फलाउँदैनौं। विदेश गएर पसिना बगाउँछौं। जीवन उतै ढल्काएर थकाइ मार्न नेपाल आउँछौं। कृषि प्रधान देशमा सरकारको नीति पनि किसानमैत्री छैन। कृषिका अनुदान किसानलाई होइन, सेटिङ मिलाउन सक्नेलाई दिइन्छ। मल, बीउदेखि चल्लापाठासम्ममा कमिसन चल्छ। किसानले बेलामा मल पाउँदैन। सिँचाइको उचित प्रबन्ध छैन। आकाशको भर पर्नुपर्ने बाध्यता छ। जब नेपालमा भारतले नाकाबन्दी लगायो दुइटा वस्तुको निकै डर भयो। एउटा पेट्रोलियम पदार्थ। अर्को खाद्यान्न। हामी कृषिमा आत्मनिर्भर हुने हो भने कसैको नाकाबन्दीले गल्दैनौं। हामी आत्मनिर्भर हुन सक्छौं, तर हुँदैनौं। न राज्यको त्यो नीति छ, न अहिलेको पुस्ता स्वदेशको माटोमा रमाउनै इच्छुक छ।वैदेशिक रोजगारको उत्तम प्रतिस्थापन स्वदेशमै रोजगारी निर्माण हो। उजाडिएका गाउँठाउँलाई पुनः हरियाली बनाउने नीति तथा कार्यक्रम ल्याउन सक्नु हो। उद्यमशीलता अभिवृद्धि हो। धेरैजसो गाउँमा महिला, बालबालिका र ज्येष्ठ नागरिक मात्र हुने क्रम बढ्दो छ। मर्दापर्दा साथ दिनेसम्म कोही छैन। जग्गाजमिन बाँझिएका छन्। बसेकाले कठिन र उराठलाग्दो जिन्दगी जिइरहेका छन्। पैसा कमाउने विकल्पहीन गन्तव्य विदेश बनिदिँदा देश बनाउने शक्ति रित्तिँदै गएको छ। वर्तमान सरकारले समृद्ध नेपाल, सुखी नेपाली को नारा बनाएको छ। यो दुवै आकांक्षा तब पूरा हुनेछन्, जब नेपाली विदेसिने धुइरो रोकिनेछ। तिनलाई राष्ट्र निर्माणमा लगाउन सकिनेछ। तिनका ज्ञान, सीप र ऊर्जालाई सिर्जनशीलतामा खपत गर्न पाइनेछ। त्यो भनेको आधुनिक कृषिको व्यापकीकरण र तीव्र औद्योगीकरण हो। भएका उद्योगधन्दा र कलकारखाना बन्द हुने क्रममा छन्। नयाँ खासै खुलेका छैनन्। वैदेशिक लगानी भित्र्याउन अनेक प्रशासनिक झन्झटले रोक्ने गरेका छन्। ठूलो लगानी लिएर आएको अफ्रिकाको ड्यांगोटेजस्ता कम्पनी हाम्रा झमेला बेहोर्न नसकेर फर्किएका छन्। राज्यको नीति कडा तर लचिलो हुनुपर्छ। सुशासन र अनुशासनका लागि कडा, सेवा प्रवाहमा लचिलो। राज्यले ठाउँ दिए युवा स्वदेश फर्किन तयार छन्। नगएकाहरू यतै रोकिन इच्छुक देखिन्छन्। त्यसका सम्भावना नभएका होइनन्, तर काम भएका छैनन्। अर्थात्, सक्ने काम पनि हामीले गरेका छैनौं। हामी सक्छौं, तर गरेका छैनौं।हो, हामी सक्छौं, तर गर्दैनौं। नगरेरै हुन्छ भने किन टाउको दुखाउने ? हामीमा यो मनोवृत्ति व्याप्त छ। राजनीतिक क्षेत्र भ्रष्टाचारमा चुर्लुम्म डुबेको छ। बजेट छुट्याइन्छ, खर्च हुँदैन। फाइल यताउता पल्टाउँदै र कमिसनको बार्गेनिङ गर्दैमा असार आउँछ। असारमा ठूलो खर्चको खोलो बगाइन्छ। बेहिसाब। अलिअलि भएको विकास बाढीले बगाउँछ। भदौमा जस्ताको तस्तै। असारे विकासलाई साउनबाट वर्षैभरि किन गर्न सक्दैनौं ? अख्तियारले कसैलाई समाउँछ, घुस केही दिन रोकिन्छ। यस्ता पात्र थेत्तरा न हुन्, फेरि घुस माग्न सुरु गरिहाल्छन्। हामी सेवाग्राही पनि घुस माग्नेविरुद्ध अख्तियारमा खबर गर्दैनौं। उल्टै दिन्छौं। प्रविधिले घुस लिनदिन निकै जोखिमपूर्ण बनाइसक्यो। तर, त्यसको उपयोग हामी गर्दैनौं। घुस खुवाउनुमै आनन्द मान्छौं। अर्थात्, चाहनु हो भने घुस रोक्न सक्छौं, तर रोक्दैनौं। सुशासन ल्याउन सक्छौं, तर ल्याउँदैनौं।हाम्रै त्रिवि शिक्षण अस्पतालमा प्रधानमन्त्रीको मिर्गौला प्रत्यारोपण हुने भयो। स्वदेशकै अस्पताल सक्षम रहेछन्। यहींका डाक्टरले पार लगाउने भए। नेपालकै चिकित्सक विज्ञ रहेछन्। सक्दैनन् वा सक्दिनँ भन्यो भने सधैं पछि परिन्छ। जब हिम्मत गरिन्छ, तब सफल होइन्छ। प्रधानमन्त्रीले यहीं उपचार गर्छु भन्दा हुने रहेछ त ? नेताहरू ताती लागेर किन विदेश जान्छन् ? उपचार नेपालमै हुन्छ, तर हामी गर्दैनौं।हो, हामी सक्छौं, तर गर्दैनौं। यो वास्तविकता अब बदल्नुपर्छ। भन्नुपर्छ हामी सक्छौं र गर्छौं पनि। स्वदेशमै उपचार गर्ने प्रधानमन्त्रीको निर्णय त्यो सकारात्मकताको फड्को हो, जसले अरूलाई पनि प्रेरणा दिन सकोस्। स्वदेशी स्रोत, साधन, सीप र जनशक्तिबाट देश समृद्ध बन्न सकोस्। आऔं, मिलेर देश बनाऔं।"
सेमिफाइनल समीकरण पूरा,इलाम : आयोजक माई भ्याली फुटबल क्लब इलाममा जारी माई भ्याली गोल्डकप फुटबल प्रतियोगिताको सेमिफाइनलमा प्रवेश गरेको छ। आयोजक माई भ्याली क्लबले मंगलबार भएको अन्तिम क्वार्टरफाइनल खेलमा भारतको कोलकातास्थित मोहम्मदन स्पोर्टिङ क्लबलाई २१ गोलले हराउँदै अन्तिम चारमा स्थान पक्का गरेको हो। मंगलबारको खेलसँगै प्रतियोगिताको सेमिफाइनल समीकरण पनि पूरा भएको छ। माई भ्याली क्लबले बिहीबार हुने दोस्रो सेमिफाइनल खेलमा बलियो प्रतिद्वन्द्वी त्रिभुभन आर्मीसँग प्रतिस्पर्धा गर्नेछ। मध्यान्तरअघिको अधिकांश समय माई भ्याली क्लबले खेलमा दबाब कायम गर्यो। चौथो मिनेटमै माई भ्याली क्लबका जुनियर ओंगुइनले टोलीलाई सुरुआती अग्रता दिलाए। पाहुना टोली मोहम्दनका लागि ४४औं मिनेटमा किरमेह बनोर्नाले जवाफी गोल फर्काए। आयोजक टोलीका गोलरक्षकले डिएरियाबाहिर हातले बल छोएपछि मोहम्दनका बनोर्नाले प्रहार गरेको फ्रिकिक गोलमा परिणत भएको थियो। दोस्रो हाफको इन्जुरी समयमा माई भ्यालीकी क्लबका लागि एन्ड्रो थियरीले निर्णायक गोल गरे। मोहम्मदनका रक्षकले आयोजक क्लबका खेलाडीलाई डिएरिया नजिक फाउल गरेपछि पाएको फ्रिकिक प्रहारको अवसरलाई थियरीले सदुपयोग गरेका हुन्। विजेता टोलीका एन्ड्रो थियरी खेलको म्यान अफ दी म्याच घोषित भए। पहिलोे रोजाइको टिम आई लिग खेल्न व्यस्त रहेकाले आफ्नो टिमले राम्रो प्रदर्शन गर्न नसकेको मोहम्मदनका प्रशिक्षक मुरारी करले बताए। आयोजक क्लबका प्रशिक्षक दर्शन भत्ताराजले आफ्नो टोलीले अन्तिम समयमा अवसर सदुपयोग गरेर जित हात पारेको प्रतिक्रिया दिए। माई भ्याली फुटबल क्लबको आयोजनामा जारी प्रतियोगिता फागुन २४ सम्म चल्नेछ। प्रतियोगिताको विजेता टोलीले आठ लाख र दोस्रो हुने टोलीले पाँच लाख रुपैयाँ पुरस्कार प्राप्न गर्नेछन्।
सुरुमै नेपालले लियो थाइल्यान्डको २ विकेट,काठमाडौं : एसीसी इस्टर्न रिजन पुरुष टीट्वेन्टी कप क्रिकेट प्रतियोगितामा नेपालले अहिले आयोजक थाइल्यान्डसँग आफ्नो तेस्रो खेल खेलिरहेको छ । थाइल्यान्डले टस जितेर पहिले नेपालविरुद्ध ब्याटिङ गरिरहेको छ। ३ ओभरको खेल सकिँदा नेपालले थाइल्याण्डको २ विकेट लिएको छ । स्कोर १० रन बनेको छ । दोस्रो ओभरको ५औं बलमा करण केसीले नाभिद पठानलाई क्याचआउट गराएका हुन् । भने तेस्रो ओभरको डेनियल जाकोभ रन आउट भए । यसअघि खेलिएको दुई खेलमा नेपाली टोली पराजित भएको थियो । त्यसैले थाइल्यान्डविरुद्घको खेलमा नेपाली टोलीसँग जितको विकल्प छैन। गत शनिबार खेलिएको आफ्नो पहिलो खेलमा नेपाली टोली मलेसियासँग २२ रनले पराजित भएको थियो । यसैगरी आइतबार खेलिएको आफ्नो दोस्रो खेलमा नेपाली टोली हङकङसँग ४३ रनले पराजित भएको थियो । अघिल्ला दुवै खेलमा नेपाली टोलीको प्रदर्शन फितलो देखिएको थियो। दुईदुई खेल खेलेका सिंगापुर र हङकङ चारचार अंकसहित क्रमशः पहिलो र दोस्रो स्थानमा छन् । तेस्रो स्थानमा आसीन मलेसियाले भने तीन खेलबाट चार अंक जोडेको छ । दुवै खेलमा हार भोगेको नेपाल चौथो र तीन खेलमा हार बेहोरेको थाइल्यान्ड पाँचौं स्थानमा छन् । प्रतियोगितामा अब चार खेल खेलिन बाँकी छ । नेपालले थाइल्यान्ड र सिंगापुरसँग खेल्न बाँकी छ । यसैगरी हङकङले सिंगापुर र मलेसियाको सामना गर्न बाँकी छ । आफ्ना दुवै खेलमा विजयी भए नेपालको चार अंक पुग्नेछ । यसैगरी बाँकी दुई खेलमा सिंगापुर र मलेसियालाई हराए हङकङको आठ अंक पुग्नेछ । त्यसपछि नेपालसँगै सिंगापुर र मलेसियाको चारचार अंक हुनेछ । यस्तोमा अंक तालिकाको दोस्रो स्थानमा रहने टोलीको टुंगो नेट रनरेटका आधारमा लगाइने छ ।
थाइल्यान्डले नेपाललाई दियो ६७ रनको लक्ष्य,काठमाडौं : एसीसी इस्टर्न रिजन पुरुष टीट्वेन्टी कप क्रिकेट प्रतियोगितामा नेपालले अहिले आयोजक थाइल्यान्डसँग आफ्नो तेस्रो खेल खेलिरहेको छ । थाइल्याण्डले नेपाललाई जितका लागि ६७ रनको लक्ष्य दिएको छ । टस जितेर नेपालविरुद्ध पहिले ब्याटिङ गरेको थाइल्यान्डले २० ओभरमा सबै विकेट गुमाएर ६६ रन बनाएको छ । नेपालका लागि करण केसी एक्लैले थाइल्याण्डको ३ विकेट लिए । अभिनाश बोहराले २ विकटि सन्दीप लामिछानेले र भुवन कार्कीले १ विकेट लिए । थाइल्यान्डका ३ ब्याट्सम्यान रन आउट भए । दोस्रो ओभरको ५औं बलमा करण केसीले नाभिद पठानलाई क्याचआउट गराएका हुन् । तेस्रो ओभरको डेनियल जाकोभ रन आउट भए । आठौं ओभरको अन्तिम बलमा वान्चना उइसुकलाई करण केसीले बोल्ड गरे । १०औं ओभरको दोस्रो बलमा रोवर्ट रैनालाई पनि करणले बोल्ड आउट गरे । १३औं ओभरको चौथो बलमा हेन्डो जोर्डनलाई भुवन कार्कीले बोल्ड गरे । पहिला तीन ओभरमा १ रन मात्रै लिएका सन्दीपले आफ्नो चौथो ओभरमा ८ रन दिएर १ विकेट लिए । १६औं ओभरको चौथो बलमा स्माइल सरदारलाई अभिनाश बोहराले बोल्ड आउट गरी ७औं विकेट लिए । १७३ ओभरमा थाइल्याण्डको आठौं विकेट गुम्यो । यो विकेट पनि अभिनाश बोहराले लिए । त्यसपछि १८३ ओभर र अन्तिम बलमा थाइल्याण्डका ब्याट्सम्यान रन आउट भए । थाइल्याण्डका लागि हेन्डो जोर्डनले सर्वाधिक २९ रन बनाए ।
महिला भलिबल : एपीएफ र आर्मी फाइनलमा,"नेपालगन्ज : प्रधानमन्त्री कप महिला भलिबल प्रतियोगिताको उपाधिका लागि दुई विभागीय टोली सशस्त्र प्रहरी बलको एपीएफ क्लब र त्रिभुवन आर्मी क्लबबीच प्रतिस्पर्धा हुने भएको छ। फाइनल खेल बुधबार हुनेछ। मंगलबार भएको सेमिफाइनल खेलमा एपीएफ क्लबले न्यु डायमन्ड स्पोर्र्ट्स क्लबलाई र आर्मी क्लबले नेपाल पुलिस क्लबलाई पराजित गरी सेमिफाइनलमा स्थान पक्का गरेका हुन्। पहिलो सेमिफाइनल खेलमा एपीएफ क्लबले न्यु डायमन्डमाथि सोझो सेटमा जित हात पार्यो। एपीएफ क्लब २५२४, २५१७, २५१८ अंकले विजयी भयो। एपीएफ क्लबकी पूजा चौधरी वुमन अफ दी म्याच घोषित भइन्। आर्मी र पुलिस क्लबबीचको दोस्रो सेमिफाइनल खेल भने निकै प्रतिस्पर्धात्मक बनेको थियो। पहिलो सेटमा आर्मी क्लब २५२३ अंकले अगाडि रह्यो। दोस्रो सेटमा पुलिस क्लब २५२० ले विजयी बन्यो। तेस्रो सेटमा पनि पुलिस क्लब २५२१ अंकले विजयी भयो। चौथो सेटको नतिजालाई आर्मी क्लबले २५१४ ले आफ्नो पक्षमा पार्यो। पाँचौं सेटको नतिजालाई पनि १५८ ले आफ्नो पक्षमा पार्दै आर्मी क्लब फाइनलमा पुग्यो। उक्त खेलमा आर्मी क्लबकी कोपिला राना वुमन अफ दी म्याच घोषित भइन्। बुधबार तेस्रो स्थानका लागि न्यु डायमन्ड र नेपाल पुलिस क्लबबीच पहिलो खेल हुनेछ। त्यसपछि बुधबार नै फाइनल खेल पनि हुनेछ।"
खप्तड गोल्डकप फुटबल : आयोजक च्याम्पियन,"धनगढी : मोफसलकै सर्वाधिक धनराशिको सुदूरपश्चिम खप्तड गोल्डकप फुटबल प्रतियोगिताको उपाधि आयोजक सुदूरपश्चिम११ स्पोर्ट्स क्लबले जितेको छ। धनगढी रंगशालामा मंगलबार भएको फाइनल खेलमा थ्री स्टार क्लबलाई १० गोलले पराजित गर्दै सुदूरपश्चिम११ ले उपाधिमाथि कब्जा जमाएको हो। सुदूरपश्चिमको जितमा खेलको २१औं मिनेटमा विक्रमसिंह ठकुरीले निर्णायक गोल गरे। उपाधिसँगै आयोजक टोलीले २१ लाख रुपैयाँ नगदसहित ट्रफी प्राप्त गर्यो। उपविजेता बनेको थ्री स्टार क्लबले १० लाख रुपैयाँ नगद पुरस्कारमा चित्त बुझायो। उपाधि विजेता टोली सुदूरपश्चिम११ का विक्रमसिंह ठकुरी प्रतियोगितामा सर्वोकृष्ट खेलाडी घोषित भए। उनले बेनेली मोटरसाइकल पुरस्कार पाए। प्रतियोगिता अवधिभर उनले पाँच गोल गरे। यसैगरी सुदूरपश्चिमका विक्रमसिंह ठकुरी उत्कृष्ट स्ट्राइकर, थ्री स्टारका पूर्ण चेम्जोङ उत्कृष्ट गोलरक्षक, थ्री स्टारका सुशील राई उत्कृष्ट मिडफिल्डर र सुदूरपश्चिमका धनबहादुर थापा उत्कृष्ट डिफेन्डर घोषित भए। उदीयमान खेलाडीको पुरस्कार सुदूरपश्चिमका विष्णु चौधरीले पाए। सुदूरपश्चिमका रोहित भण्डारी उत्कृष्ट प्रशिक्षक घोषित भए। व्यक्तिगत विधाका उत्कृष्ट खेलाडीले जनही १५ हजार रुपैयाँ पुरस्कार प्राप्त गरे। विजयी टोली र खेलाडीलाई मंगलबार नै पुरस्कार प्रदान गरियो। आयोजक सुदूरपश्चिम११ स्पोटर््स क्लबका अध्यक्ष सुरेश हमालको अध्यक्षतामा भएको समापन कार्यक्रममा राष्ट्रिय खेलकुद परिषद् (राखेप)का सदस्यसचिव रमेश सिलवाल प्रमुख अतिथि थिए। सुदूरपश्चिम गोल्डकप २०७३ सालदेखि नियमित रूपमा आयोजना हुँदै आएको छ।"
करण केसी एक्लैले लिए थाइल्याण्डको ३ विकेट,काठमाडौं : एसीसी इस्टर्न रिजन पुरुष टीट्वेन्टी कप क्रिकेट प्रतियोगितामा नेपालले अहिले आयोजक थाइल्यान्डसँग आफ्नो तेस्रो खेल खेलिरहेको छ । थाइल्यान्डले टस जितेर पहिले नेपालविरुद्ध ब्याटिङ गरिरहेको छ। नेपालका लागि करण केसी एक्लैले थाइल्याण्डको ३ विकेट लिए । दोस्रो ओभरको ५औं बलमा करण केसीले नाभिद पठानलाई क्याचआउट गराएका हुन् । तेस्रो ओभरको डेनियल जाकोभ रन आउट भए । आठौं ओभरको अन्तिम बलमा वान्चना उइसुकलाई करण केसीले बोल्ड गरे । १०औं ओभरको दोस्रो बलमा रोवर्ट रैनालाई पनि करणले बोल्ड आउट गरे । १३औं ओभरको चौथो बलमा हेन्डो जोर्डनलाई भुवन कार्कीले बोल्ड गरे । १४औं ओभरको पाचौं बलमा सन्दीपले जिउल हकलाई एलबीडब्लू आउट गरी । पहिला तीन ओभरमा १ रन मात्रै लिएका सन्दीपले आफ्नो चौथो ओभरमा ८ रन दिएर १ विकेट लिए । १४ ओभरको खेल सकिँदा थाइल्याण्डको स्कोर ४७ रन छ ६ विकेटको क्षतिमा । यसअघि खेलिएको दुई खेलमा नेपाली टोली पराजित भएको थियो । त्यसैले थाइल्यान्डविरुद्घको खेलमा नेपाली टोलीसँग जितको विकल्प छैन। गत शनिबार खेलिएको आफ्नो पहिलो खेलमा नेपाली टोली मलेसियासँग २२ रनले पराजित भएको थियो । यसैगरी आइतबार खेलिएको आफ्नो दोस्रो खेलमा नेपाली टोली हङकङसँग ४३ रनले पराजित भएको थियो । अघिल्ला दुवै खेलमा नेपाली टोलीको प्रदर्शन फितलो देखिएको थियो।
"एसीसी इस्टर्न रिजन : नेपालको पहिलो जित, थाइल्यान्ड ९ विकेटले पराजित",बैंकक : एसीसी इस्टर्न रिजन टि२० क्रिकेटमा नेपालले पहिलो जित निकालेको छ। बुधबार बिहान भएको खेलमा नेपालले आयोजक थाइल्यान्डलाई ९ विकेटले पराजित गरेको हो। थाइल्यान्डले दिएको ६७ रनको लक्ष्य नेपालले ५३ ओभरमै १ विकेट गुमाएर भट्टायो। नेपालका लागि ओपनर कुशल मल्लले विष्फोटक ब्याटिङ गरे। उनले १८ बलमा ३६ रन जोडे। त्यस्तै पवन सर्राफले १० बलमा २७ रन बनाए भने ओपनिङमा आएका पारस खड्काले ९ रन बनाए। उनी नोफोन सेनामोन्त्रीको बलमा बोल्ड आउट भएका थिए। यसअघि टस जितेर पहिलो ब्याटिङ गरेको थाइल्यान्डले निर्धारित २० ओभरमा सबै विकेट गुमाउँदै ६६ रन बनाएको थियो। उसका लागि हेनो जोर्डन र फिरियापोङले समान १३१३ रन जोडे भने अन्य ब्याट्स्म्यानले दोहोरो अंकको रन बनाउन सकेनन्। तुलनात्मक कमजोर ठानिएको थाइल्यान्डलाई सस्तैमा समेट्न नेपालका करण केसीले ३ विकेट लिए। त्यस्तै अबिनाश बोहराले २ र सन्दीप लामिछानेले १ विकेट लिए। भुवन कार्कीको नाममा पनि १ विकेट रह्यो । थाइल्यान्डका ३ ब्याट्सम्यान रन आउट भएका थिए। यसअघि पहिलो खेलमा नेपाल मलेसियासँग २२ र दोस्रो खेलमा हङकङसँग ४३ रनले पराजित भएको थियो।

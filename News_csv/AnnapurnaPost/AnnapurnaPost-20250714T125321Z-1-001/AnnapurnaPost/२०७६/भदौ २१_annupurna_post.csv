शीर्षक,विवरण
रिपोर्टर डायरी : १०९ स्थानीय तहको कार्य विवरण,"केही दिनअघि अन्नपूर्ण पोस्ट्को प्रथम पृष्ठमा नातेदारले भरिँदै स्थानीय तह शीर्षकको समाचार प्रकाशित भयो। यो खबरपछि स्थानीय तह अहिले एकअर्कालाई दोषी देखाएर आफू पानीमुनिको ओभानो बनिरहेका छन्। नागरिक समाजबाट स्थानीय सरकारप्रति धारे हात लगाउने पनि उत्तिकै छन्। कतिले तपाईंले फलानो मेयरले र फलानो गाउँपालिका अध्यक्षले पत्नीलाई पालिकामा जागिर दिएको कुरा छुटाउनुभयो भनेर थप सूूचना पनि दिएका छन्। प्रकाशित समाचारको स्रोतमाथि प्रश्न गर्दै कतिले सोधेका छन्, एउटै व्यक्तिले प्रदेशभरिको सूचना संकलन गर्न कसरी सम्भव भयो होला ? यस्तै २५ पुस ०७५ अन्नपूर्ण पोस्ट्मा इन्धनमा जल्छ पैसा शीर्षकको समाचार प्रकाशित भएको थियो। बाँके जिल्लाका आठ स्थानीय तहमा गाडी र इन्धनको विषयमा केन्द्रित रहेर समाचार संकलन गर्दा स्थानीय सरकारले मनलाग्दी गरिरहेको आभास भएको थियो। त्यही बेला जिल्लाका सबै स्थानीय तहले कानुनविपरीत सल्लाहकार र स्वकीय सचिव राखेको भेटिएको थियो। अहिले पनि यहाँका दुईबाहेक सबै पालिकाले स्वकीय सचिव राखेका छन्। सबैमा सल्लाहकार छन्। समाचारको सूचना बाँकेका स्थानीय तहमा भएको अभ्यास नै थियो। खोजअनुसन्धानपछि पत्रिकामा समाचारको शीर्षक नातेदारले भरिँदै स्थानीय तह बनेर आयो। यसरी स्थानीय तहबाट नातेदार राखिएका होलान् भन्ने कल्पनाबाहिरकै कुरा थियो। गणतन्त्रपछिका जनप्रतिनिधि यो हदसम्म पुग्लान् भन्ने सोचिएको थिएन। कुनै पनि राम्रो समाचार लेख्दा योजना महत्त्वपूर्ण हुँदो रहेछ। गैरसरकारी संस्था वा सरकारी निकायले कुनै कामको थालनी गर्दा पाइलट प्रोजेक्ट सुरु गर्छन्। पंक्तिकारले पनि त्यसरी नै अध्ययनको क्षेत्र प्रदेश ५ र १२ वटै जिल्ला र सबै स्थानीय तह (एक सय नौवटै) को सूची बनाएको थियो। प्रदेशका कति स्थानीय तहले नाम नै परिवर्तन गरिसकेका रहेछन् भन्ने समाचार संकलनका क्रममा थाहा भयो। सबै पालिकाकामा पुग्न सम्भव थिएन। स्थलगत समाचार संकलन सबैभन्दा उत्तम विधि हो। बाँकेमै पनि स्थलगत समाचार संकलन गर्न सम्भव थिएन। नेपालगन्जदेखि ४५ किलोमिटरको यात्रा गर्नुपथ्र्यो। पहाडी जिल्ला त यो झन् असम्भव प्रायः थियो। टेलिफोनलाई मुख्य आधार बनाउनुको विकल्प थिएन। संघीय सरकारले स्थानीय सरकारलाई दिएको राम्रो उपहार हरेक पालिकाको वेबसाइट हो। सूचना संकलनको आधार पनि यही वेबसाइट बन्यो। आवश्यक परेको पालिकाको नामको पछाडि मुन डट जीओभी डट एनपी लेख्दै त्यहींबाट सूचना र फोन नम्बर प्राप्त भयो। त्यहाँ पदाधिकारीदेखि कर्मचारी सबैका मोबाइल नम्बर छन्। गुल्मीको एउटाबाहेक सबै पालिकाको वेबसाइट हेर्ने मौका मिल्यो। त्यहींबाट मोबाइल नम्बर हेर्दै पालिका प्रमुख, उपप्रमुख, प्रमुख प्रशासकीय अधिकृत, सूचना अधिकारी, लेखाशाखा प्रमुख र प्रेस सल्लाहकारसँग सूचना माग्न थालें। एक सय नौ पालिकामा डेढ सय सयभन्दा बढीसँग प्रत्यक्ष कुराकानी भयो। उनीहरूले दिएका सूचनालाई आधिकारिकता मान्नुको विकल्प थिएन। सूचनाबाट स्थानीय तह सायद ठोस योजना र कार्यक्रममा केन्द्रित नभएर खुद्रे कार्यक्रममा रमाइरहेको र जनप्रतिनिधि रिबन काट्दै र पानसमा बत्ती बाल्दैमा समय गएको पत्तो नपाएको सायद यही भएर हो कि भन्ने आभास भयो। जहिले देख्यो उनीहरू सधैं हतारैहतारमा भेटिन्छन्। रिपोर्टरका लागि सूचना संकलन नै ठूलो कुरा थियो। व्यस्त जनप्रतिनिधिसँग एकैपटकमा कुरा गर्न निकै गाह्रो थियो। पटकपटक सम्पर्क गर्नुपथ्र्यो। कति ठाउँमा अझै टेलिफोन सेवाको सहजता नभएको पनि महसुस भयो। पालिकापिच्छे राजनीतिक नियुक्तिको सूची तयार गरी कसले कति तलब खाइरहेका छन् ? उनीहरूको नियुक्ति कसरी भयो ? काम केकसरी गरिरहेका छन् आदि कुरा तालिका बनाएर कम्प्युटरमा इन्ट्री गरेको छु। महालेखापरीक्षकको कार्यालयले आव ०७५ मा प्रदेश ५ का स्थानीय तहमा ३ अर्ब २६ करोड ४८ लाख ८० हजार बेरुजु देखाएको छ। यो सूचनामा राजनीतिक नियुक्तिका पदको बेरुजु महत्त्वपूर्ण सूचना हुन्थ्यो। सूचनाको हक प्रयोग गरेर महालेखासँग पालिकाको बेरुजु माग गरिएको छ। विभिन्न बहाना गर्दै समयमै उपलब्ध गराइएन। पक्कै त्यो सूचना एक दिन हात पर्ला। प्रदेश ५ का हरेक स्थानीय तहले मासिक र वार्षिक खर्च गरेको रकम प्राप्त छ। कतिपयले खरिदारदेखि अधिकृतसम्मको तलब दिएको पाइयो भने, कतिले मासिक रूपमा तोकेर, कतिले वार्षिक रूपमा एकमुष्ट दिइरहेको भेटियो। यी सबैलाई सुरुमा पालिकापिच्छे मासिक र वार्षिक खर्च निकालियो। त्यसपछि जिल्लाको र अन्तिममा प्रदेशभरिकै सूची र खर्चको विवरण तयार भयो। प्रदेशभरिका स्थानीय तहमा दुई करोडभन्दा बढी तलबमै खर्च भइरहेको पत्ता लाग्यो। यो रकममा १२ महिनाको तलब मात्र जोडिएको छ। दसैं पेश्की लिइरहेको भए त्यो समावेश छैन। धेरैले इन्धन सुविधा पनि लिएका छन्। यसको हिसाब गरिएको छैन। पटके रकम, भत्ता र अरू सुविधाको रकम जोड्दा खर्च अझै बढ्छ। स्थानीय तहका जनप्रतिनिधि सुविधा र प्र्रचारमुखी हुँदा सल्लाहकार र स्वकीय सचिव राखिएको पाइयो। जहाँजहाँ पालिका प्रमुखमुखी छ, त्यहाँ उपप्रमुखलगायतका पदाधिकारी र प्रमुख प्रशासकीय अधिकृत प्रमुखको छायाँ बनेर काम गरिरहेका छन्। उनीहरूले आफ्नो काम, कर्तव्य र अधिकार बिर्सेर प्रमुखको निगाहमा बाँचेजस्तो देखिन्छ। प्रमुख सुविधाभोगी हुँदा उपप्रमुखले नियन्त्रण गर्नेभन्दा हिस्सेदारी खोजेको पनि पाइयो। यस्तोमा आफन्तले अवसर पाए। जुन समग्र विकास लागि वाधक हो। प्रमुख प्रशासकीय अधिकृत कति पालिकामा हावी छन्। त्यहाँ नीति र कानुनअनुसार काम अघि बढेको छ। पालिका प्रमुख र उपप्रमुखलाई निजामती कर्मचारीबाटै स्वकीय सचिवको व्यवस्था पनि गरिएको छ। प्रेस सल्लाहकारको सट्टा सूचना अधिकारी र प्रवक्तालाई सक्रिय बनाइएको छ। त्यस्तो ठाउँमा पालिकाको नेतृत्वको जबर्जस्ती चल्न पाएको छैन। राजनीतिक नेतृत्वलाई मनपर्दी गर्नबाट प्रशासनिक नेतृत्वको भूमिका चाहिन्छ, यो धेरै पालिकामा अभाव देखिन्छ। बजेट र कार्यक्रममा भागबण्डा मिल्दा स्थानीय तह प्रतिपक्षीविहीनजस्तो बनेका छन्। राज्यका तीनवटै अंगको अधिकार एकै ठाउँबाट अभ्यास हुँदा स्थानीय तहले कार्यपालिकाबाट निर्णय गरेर सभाबाट पास गरेपछि हरेक क्रियाकलापले वैधानिकता पाउँछ भन्ने मानसिकता धेरैमा पाइयो। यस्तो विधि, प्रक्रिया र अभ्यासले बेथिति मात्र निम्त्याउँछ। विकास हुन्न। यही विषयमा जनताको खबरदारी खट्किएको छ। संघीयताले गाउँमा सिंंह (शासक) दियो, दरबार दिएन, गाउँगाउँमा सिंहदरबार नारामा मात्र भयो भन्ने जनगुनासो सुनिन्छ, तर प्रदेश ५ का १२ जिल्लाका स्थानीय सरकारको अभ्यास हेर्दा सिंहदरबार मात्र होइन, त्यहाँको विकृति पनि छोटै समयमा गाउँगाउँसम्मै पुगेको गन्ध आउन थालेको छ। गाउँगाउँमा सिंहदरबार पुग्नु भनेको स्थानीय तहलाई कार्यपालिकीय (गाउँनगर कार्यपालिका), न्यायपालिका (न्यायिक समिति) र व्यवस्थापकीय (आफ्नै लागि आफैंले कानुन निर्माण गर्ने र लागू गर्ने) अधिकार संवैधानिक रूपमा मिल्नु हो। पाएको सबै अधिकार सदुपयोग भएको देखिएन। अधिकारको प्रयोग भएको छ कि दुरुपयोग खबरदारी गरेर सघाउनु सबैैको काम हो। पालिकाको निगरानी गर्ने पहिलो दायित्व नागरिक समाजको हो। अनि मात्र तीनै तहका सरकार बलिया हुन्छन्। लक्ष्यअनुसार काम गर्छन्। संघीय, प्रादेशिक र स्थानीय सरकारलाई वाचडगका रूपमा पत्रकारले पनि निरन्तर खबरदारी गरिरहनुपर्छ। स्थानीय तहले उपलब्ध गराउने पाँचदस हजारको जागिर र क्षणिक सुविधाको आशामा प्रेस सल्लाहकारप्रेस संयोजक बनेर पत्रकारले स्थानीय तहका गल्तीकमजोरीलाई ढाकछोप गर्नु हुँदैन। बढाइचढाइ गरेर लेख्दा पालिकाका जिम्मेवार पदाधिकारीले पत्रकारको क्षमतालाई कम आँक्दै रुपैयाँ पैसामा रूपान्तरण गर्न सक्छन्। यसतर्फ चनाखो हुन जरुरी छ। मैले त विषय उठान मात्र गरेको हुँ। अब नागरिकले स्थानीय तहसँग प्रश्न गर्नुपर्छ, मनपरी नियुक्ति र आफन्त राख्नुपर्ने कारण र औचित्यताबारे ? आर्थिक दुरुपयोग रोक्न पहल गर्नुपर्छ। स्थानीय तहमा जानेर वा नजानेर कानुन उल्लंघनका थुप्रै अभ्यास भएका छन्। अन्जानमा भएका गल्ती सच्याउनुपर्छ। जानीजानी भएको भए कारबाहीको दायरामा ल्याउनैपर्छ। आँखा चिम्लिनु हुन्न। निरन्तर निगरानी गर्ने हो भने मात्र स्थानीय तह लक्ष्यमा पुग्छ। अनि मात्र देशको बामे सर्दै गरेको संघीयताको स्थायित्वमा बल पुग्छ।"
काष्ठमण्डपमा मौलिकताको खोजी,"मरुसत्तल (काष्ठमण्डप) वसन्तपुर घुम्न आउने जोकोहीका नजरमा पर्न थालेको छ। काष्ठमण्डपलाई चारैतिर बाँसको खटले बाँधेर बनाइँदै छ। बटुवाहरू एक टकले यसको पुनर्निर्माण नियाल्छन्। अनि प्रश्न गर्छन्, यो बाँस किन लगाएको ? काष्ठमण्डपमा प्रयोग भइरहेका काठ मानिसहरूले नै उचालेर ल्याएको देख्दा ती अझै अचम्मित हुन्छन्। अनि फेरि नाकमुख खुम्च्याउँदै भन्न थाल्छन्, अहिलेको जमानामा पनि के दुःख गरेको होला ? कतिपय युवा त खिसिट््युरी पनि गर्छन्, संसार कहाँबाट कहाँ पुगिसक्यो। हाम्रो देशको विकास भने यस्तो स्लो मोसन को छ। वसन्तपुर गद्दीबैठकको ठीक अगाडि र नौतले दरबारको पश्चिमतर्फको चौबाटोमा पर्ने यो मरुसत्तल ०७२ को भूकम्पमा पूर्णरूपले भग्नावशेष भएको थियो। एउटै काठले बनेको विशाल काष्ठमण्डपले छिनभरमै आफ्नो स्वरूप गुमायो। मरुटोलका स्थानीय र काष्ठमण्डप एकअर्काका पर्यायजस्तै थिए। त्यसैले स्थानीयकै सहभागितामा काष्ठमण्डप पुनर्निर्माण गर्ने निर्णय भयो। सुरुमा काष्ठमण्डप पुनर्निर्माण अभियानलाई यो जिम्मा दिइएको थियो। तर पछि काष्ठमण्डप पुनर्निर्माण समिति खडा गरी उसैलाई जिम्मा दिइयो। पछिल्लो समय काष्ठमण्डप पुनर्निर्माण समिति काष्ठमण्डपको मूर्त मात्र होइन, अमूर्त सम्पदा जगेर्नामा पनि प्रयासरत छ। यसलाई मौलिक स्वरूपमा ढाल्न खटलाई जुट र नरिवलको जटाले बलियो गरी जोडिएको छ। तीनतले काष्ठमण्डपमा तलमाथि गर्न बाँसकै भर्याङ छन्। पानी पर्दा र चर्को घाम लागेका बेला प्लास्टिक कभर ले ती बाँस मक्किनबाट जोगाइन्छ। अन्य समय पुनर्निर्माणलाई प्रत्यक्ष अवलोकन गर्न सबैलाई छुट छ। सकेसम्म काष्ठमण्डपलाई स्थानीयको अपनत्वसँग जोडेर व्याख्या गरिन्छ। तर, स्थानीयको संलग्नता भने देखिँदैन। किन काष्ठमण्डपसँग जोडिएका अमूर्त सम्पदाको खोजीमा समिति अझै मौन छ ? काष्ठमण्डप पुनर्निर्माण अभियानले काष्ठमण्डपको मूर्त र अर्मूत सम्पदा संरक्षण गर्न सम्पूर्ण अनुसन्धान गरेको थियो। तर, यस्तो अनुसन्धानपछि बनेको काष्ठमण्डप पुनर्निर्माण समितिले गरेको छैन। काठमाडौंमा मनाइने जात्रा तथा पर्वहरू प्रत्यक्ष तथा परोक्षरूपमा काष्ठमण्डपसँग जोडिन्छन्। ती काष्ठमण्डपसँग जोडिएका अमूर्त सम्पदा हुन्। समितिले यस्ता अर्मूत सम्पदाको अनुसन्धान र त्यसमाथि सार्वजनिक रूपमा बहस चलाएको खासै भेटिँदैन। यस विषयमा संस्कृतिविद्् काशीनाथ टमोटले बारम्बार टिप्पणीसमेत गर्दै आएका छन्। काष्ठमण्डप महानगरअन्तर्गत बन्दै छ। काष्ठमण्डप पुनर्निर्माण अभियानले स्थानीयको सहभागितामा कुमारीलाई साक्षी राखेर पुनर्निर्माणको सुरुवात गरेको थियो। यसमा राष्ट्रिय पुनर्निर्माण प्राधिकरण र पुरातत्व विभागले काष्ठमण्डप बनाउने जिम्मा पुनर्निर्माण अभियानलाई दिएको थियो। तर, पछि काठमाडौं महानगरपालिकाले जनप्रतिनिधिका रूपमा यो जिम्मेवारी पायो। सरकारको प्रत्यक्ष संलग्नता नदेखाउन काष्ठमण्डप पुनर्निर्माण समिति गठन गरियो। जनताबाटै रकम उठाएर काम गर्ने भनिए पनि त्यसो भएन।अभियानका संयोजक वीरेन्द्रभक्त श्रेष्ठ भन्छन्नेतृत्वमा बढीभन्दा बढी मानिसको सहभागितामा पुनर्निर्माण गर्ने सम्झौता भएको थियो। काष्ठमण्डप पुनर्निर्माणमा महानगरको थप ५ करोड स्मृति ब्युँताउँदै काष्ठमण्डप यसरी ठड्याइयो काष्ठमण्डपको मूल थाम (फोटो फिचर) काष्ठमण्डपका सबै थाम ठड्याइँदै अभियानमा संलग्न एक्सपर्ट समूहले काष्ठमण्डपको पुनर्निर्माण महानगरले गरिरहेकाले पछि यसको स्वामित्व महानगरले नै लिने सम्भावना रहेको आशंका गरेको छ। संस्कृतिविद् टमोट सार्वजनिक स्थल मरुसत्तल महानगरले आफ्नो स्वार्थका लागि प्रयोग गर्न सक्ने आशंका व्यक्त गर्छन्। प्राचीनकालदेखि नै काष्ठमण्डपको स्वामित्व सरकार तथा राजारजौटाले लिएको प्रमाण छैन। यसबारे टमोटको काष्ठमण्डप ताम्रपत्रको अभिलेखः चित्तहर्ष बज्राचार्यको पाठ र अनुवाद शीर्षकमा अध्ययन भएको छ। उक्त अनुसन्धानअनुसार काष्ठपण्डपको स्वामित्व कसै न कसैको स्वामित्वमा दिनुपर्ने महसुस गरी त्यतिबेला सरकारले गोरखनाथ गुठीको नाममा काष्ठमण्डपको महल्दारी (सार्वजनिक स्थान कसैलाई एकलौटी अधिकार दिनु) दिन खोजेको देखिन्छ। नेपाल संवत्् ४५४ देखि ६३२ (सन् १? देखि १५१२) सम्मका प्राचीन नेपालभाषामा लेखिएको ताम्रपत्राभिलेखमा महल्दारी शब्द उल्लेख छ। महल्दारी पाएको संस्था वा गुठीले सार्वजनिक स्थाल वा ठाउँलाई भाडामा प्रयोग गर्न सक्छ। महानगरपालिकाले पनि यही नीति नअपनाउला भन्न सकिन्न। अभियानका संयोजक वीरेन्द्रभक्त काष्ठमण्डपले अपनत्वको भावना जगाउन नसकेको बताउँछन्। उनी पुनर्निर्माण समितिलाई प्रश्न गर्छन्, खै प्रशासनिक प्रक्रिया पुर्याएको ? खै खर्च विवरण सार्वजनिक गरेको ? उनी त अहिलेको समिति ठेक्कापट्टाको नयाँ रूप भएको बताउँछन्। काष्ठमण्डपकै नाममा काठमाडौं सहरको नाम छ। काठमाडौंको मुटुमा रहेको काष्ठमण्डपसँग यहाँका सबै धार्मिक तथा सांस्कृतिक पर्वहरूको प्रत्यक्षपरोक्ष संलग्नता रहन्छ। त्यसैले काष्ठमण्डप पुनर्निर्माणमा स्थानीय होइन, राजनीति पसेको धेरैको बुझाइ छ। परोक्ष रूपमा काष्ठपण्डप पुनर्निर्माणको स्वामित्व सरकारले लिनुमा पनि राजनीतिक खेल भएको भन्दै टमोट आक्रोश पोख्छन्। धर्म र सम्पदाका नाममा सत्तारुढ दल र विपक्षी पार्टीले राजनीति गर्दै आएका छन्। आफ्नो उपस्थितिलाई बलियो देखाउन वर्तमान सरकारले काष्ठमण्डप स्थानीयकै पहलमा बनिरहेको भाषण गर्दै हिँडे पनि स्वामित्व आफ्नै हातमा लिएको काठमाडौं वडा नं २० का वडाध्यक्ष राजेन्द्र मानन्धरको गुनासो छ। उनलाई समितिमा स्थानीयको सहभागिता देखाउन सदस्य राखिए पनि समितिले आजसम्म कुनै बैठकमा बोलाएको उनलाई याद छैन। नगरपालिकाले एकलौटि रूपमा काष्ठमण्डप बनाउँदा स्थानीयको प्रतिनिधित्व हुन नसकेको उनको भनाइ छ। बाहिरबाट हेर्दा काष्ठमण्डपको पुनर्निर्माण निकै सुस्त प्रतीत हुन्छ। डोकोमा माटो बोकेर कामदार विस्तारै लम्किरहेका हुन्छन्। मां आपा (चारकुने इँटा) छानीछानी डकर्मी उत्तिनै विस्तारै मरुसत्तलको अंग (गाह्रो) भर्छन्। उता हनुमानढोकापरिसरमा सिकर्मी र काठमा बुट्टा भर्ने कलाकारलाई पनि कामको कुनै हतारो छैन। नयाँ र पुराना पुस्ताका प्राविधिकहरू सानोभन्दा सानो निर्णय लिन पनि ठूलै बहस चलाउँछन्। आर्किटेकहरू आफ्नो काम सकाउन अझै समय चाहिएको भन्दै समिति सचिवसँग अनुरोध गरिरहेका हुन्छन्। खट निर्माण गर्न स्टिलको पाइप राख्ने कि बाँसको भन्ने विषयमा लामो छलफल चल्यो। काष्ठमण्डप पुनर्निर्माणमा हरेक काम गर्दा उत्तिकै समय लिइन्छ। आखिर किन ढिलासुस्ती ? हनुमानढोका दरबार हेरचाह अड्डाकी प्रमुख अरुणा नकर्मी हतारोमा पुनर्निर्माणको काम सकाउँदा डिटेलिङ मा गल्ती हुन सक्ने बताउँछिन्। हामीले काष्ठमण्डप पुनर्निर्माणमा मौलिकतालाई प्राथमिकता दिएका छौं प्रमुख नकर्मी भन्छिन्, काष्ठमण्डप निर्माणमा प्रयोग हुने कुनै पनि पुरातात्विक महŒवका सरसामानमा सम्झौता गरेका छैनौं। सयौं वर्ष पुराना सामान र प्रविधि जुटाउन कठिन भएकाले नै पुनर्निर्माणमा समय लागेको उनी बताउँछिन्। २०७२ सालको भूकम्पले कयौं सम्पदा मासिए। कतिपय ऐतिहासिक महŒवका सम्पदा बनिसकेका छन् भने कतिपय बन्दै छन्। सम्पदा पुनर्निर्माण गर्दा मौलिकतालाई प्राथमिकता दिनुपर्ने आवाज एकातर्फ उठिरहेको छ भने अर्कातर्फ छिटो सकाउनुपर्ने दबाब पनि छ। काष्ठमण्डप इतिहास बोकेको पुरातात्विक सम्पदा हो। काष्ठमण्डपकै नामबाट काठमाडौं रहन गएकाले यसको पुनर्निर्माणमा अझै जिम्मेवारी थपिएको छ। आधुनिक युगमा छिटोछरितो प्रविधि प्रयोग गरेर काष्ठमण्डप बनाउन आवश्यक छ। पुनर्निर्माणको चर्चा चलिरहँदा यस सम्पदाको जग पनि कंक्रिटले भर्ने प्रस्ताव नआएको होइन। अन्ततः काष्ठमण्डपलाई मौलिक स्वरूपमै बनाउने निर्णय भयो। आखिर किन ? धेरै त परम्परागत प्रविधि वैज्ञानिक तथा दिगो नहुने धारणा राख्छन्। तर, काष्ठमण्डप पुनर्निर्माणमा पुराना सीप र नयाँ सोच दुवैलाई उत्तिकै प्राथमिकता दिइएको छ। नकर्मी तलेजु भवानी मन्दिर उदाहरण दिँदै भन्छिन्, हाम्रा मौलिक प्रविधिलाई विश्वास गर्ने धेरै आधार छन्। यसलाई प्रमाणित गर्न काष्ठमण्डपलाई रोल मोडल बनाउनै पर्छ। काष्ठमण्डपको बनावटमा उत्तिकै ध्यान दिइएको छ। मौलिकता र नयाँ प्रविधिभित्र्याएर काष्ठमण्डपको पहिलो तला पूरा गर्ने कार्य अगाडि बढेको छ। तर, बनाउन चाहिने लागतका विषयमा प्रदेश ३ का सांसद तथा काष्ठमण्डप पुनर्निर्माण समितिका अध्यक्ष राजेश शाक्यले स्पष्ट पारेका छैनन्। समितिका सचिव गौतम डंगोल पनि यसको जवाफ दिन असमर्थ छन्।"
सम्बन्धका ती आयाम,"लाहुरे आएपछि गाईभैंसी बाख्रा आदिको व्यापार चल्थ्यो। कमाइअनुसार उनीहरूले खर्यान (खरबारी), बारी र खेत पनि किन्थे। यी पनि उत्तर अर्घाखाँची र दक्षिण गुल्मीतिरका चालीसपचास वर्षअघिका सम्झना हुन्। त्यो बेला जीवन कृषिमा आधारित भएकाले मानिसहरूबीच मूलतः कृषि सम्बन्ध थिए। गाउँमा अलिबढी खेतबारी हुनेको खेतबारीमा काम गर्न जाने चलन थियो। मौसमअनुसार हुने खेतीपातीमा गाउँलेले एकअर्कालाई सघाउँथे। खेतीपाती गर्दा कतै पर्म, कतै जिन्सी र कतै नगद र जिन्सी दुवैको चलन थियो। कसैकसैका घरमा दुई हलसम्म गोरु हुन्थे भने कसैका घरमा एक हल मात्र हुन्थे। कतै एउटाएउटा गोरु पालेका हुन्थे र खेतीका बेला हल जोडेर आलोपालो खेतबारी जोत्नेजोताउने गर्थे। एउटा गोरु पाल्नेलाई पाटे भनेजस्तो लाग्छ। अलि हुनेखानेले गोरु किनेर कम खेतबारी र घरनजिक चौर हुनेलाई पाल्न दिन्थे। कसैको खेतबारी बाँझो राख्न दिनु हुँदैन भन्थे। खेती गर्दा जोत्ने, छेउकुना खन्ने र ठिगारे गर्ने काम पुरुषले गर्थे। बीउ काढ्ने र रोप्ने काम भने महिलाले गर्थे। खला वा बारीबाट अनाज, पराल, ढोड आदि बोक्ने काम दुवैले गर्थे। काम गर्न आउने भनी वचन दिएपछि वचन तोड्ने चलन थिएन। यसलाई इमानजमान नछोड्ने भनिन्थ्यो। गाउँमा अधियाँमा खेत रोप्न दिने चलन पनि थियो। खेत रोप्ने काम आफ्नो खेत नहुनेले गर्थे। यसरी कृषि कार्य आपसी सम्बन्धको प्रत्यक्ष आयाम थियो। कृषि सम्बन्ध रोजगार मात्र थिएन, यो धर्म नै थियो। किनकि, खेतीकिसानीका बेला एकअर्कालाई सघाउनु पुण्य काम मानिन्थ्यो। पशुपालनका सम्बन्ध पनि सद्भावपूर्ण हुन्थे। अगाडि भनेजस्तै पाटेगोरु पाल्ने चलन छँदै थियो। पाको उमेरका वा विधवा र विधुरलाई बाख्रा किनेर पाल्न दिएको देखिन्थ्यो। पाल्न दिएका बाख्राको माउ पाल्न दिनेको हुन्थ्यो। पाठापाठी अधिया हुन्थे। यस्तै गाईभैंसी पाल्न दिने चलन थियो। गाईभैंसीका पाडीबाच्छी पनि अधिया हुन्थे। अधिया पशुपालन व्यवस्था एकअर्कालाई भरथेग गर्ने कुरा थियो। गाउँमा घर, गोठ, उरिम बनाउनेलाई कर्मी भनिन्थ्यो। कर्मी काठको काम गर्ने र गाह्रो (पर्खाल) को काम गर्ने गरी दुई किसिमका हुन्थे। त्यता सिकर्मी डकर्मी भनेको सुनिएन, कर्मी मात्र भनेको सुनियो। घरको सुर मिलाउने, सुरे ढुंगा काट्ने र झ्यालमा बुट्टा हाल्ने कर्मी अलि कम पाइन्थे र तिनको ज्याला अलि बढी हुन्थ्यो। घरगोठ खासगरी खर, टिन, ढुंगा (स्लेट) र झिँगटीले छाउने गर्थे। गोठ र कट्कुरा (दाउरा राख्ने सानो छाप्रो) सल्लीपिरलले छाएको पनि देखिन्थ्यो। घर छाउनेलाई मिस्त्री भनेको सुनिन्थ्यो। जुन थरको भए पनि त्यो बेला सीपको कदर भएको देखिन्थ्यो। यस्ता काम गर्दा निकै रमाइला हाँसीमजाक हुन्थे। पुराना लाहुरे भए तिनका कथा (बर्मा, नेफा आदिमा लडेका समेत) पनि सुनाउँथे। लडाइँ वा वीररसका कुरा लाहुरेले बडो अभिनयका साथ सुनाउने हुँदा सधैं उत्तिकै रमाइला लाग्थे। चाडपर्व र श्राद्ध आदिमा कुट्पिस गर्ने, बत्ती कात्ने र टपरी खुट्ने (गाँस्ने) काम अलिबढी गर्नुपथ्र्यो। प्रसाद बनाउन र रोटी पकाउन सिपालु महिलालाई बोलाउँथे। त्यस्तो समयमा महिला एकअर्काका घरमा गएर काम सघाउँथे। अलि टाढा घर हुनेहरू त्यहीं नै वास बस्थे। राति बसेर काम गर्दा सबाई भन्ने, कथा हाल्ने, गाउँखाने कथा भन्ने र भजन गाउने गर्थे। पूजाआजा, बिहे, व्रतबन्धमा जाँदा आफ्नो घरमा भएका तरकारी, फलफूल, दूध, कुराउनी आदि लिएर जाने चलन थियो। पूजामा जग्गे बनाउने, तोरण बाट्ने, खाना बनाउने, पाहुनापासाको रेखदेख गर्ने काममा प्रायः छिमेकी अघि सर्थे। कार्य हुने घरमा गएपछि मानिसहरू आआफैं सीपअनुसार काममा लाग्थे। अराउन खासै पर्दैनथ्यो। गाउँमा ठूला भाँडा सबैका घरमा हुन्नथ्यो। भोजभतेरका लागि उपयुक्त भाँडा हुनेका घरबाट मागेर काम चलाउने गरिन्थ्यो। भाँडा दिन्न भनेको र त्यसबापत भाडा मागेको थाहा भएन। जुठो निखारेर सफा गरी फिर्ता गरे पुग्थ्यो। गाउँमा मैन्टोल, बिहेको डाँडी वा उलिन काठ पनि मागेर काम चलाएको देखिन्थ्यो। गाउँमा लुगा सिलाउनेलाई सुजी, छालाको जुत्ता सिलाउनेलाई साँत, तामाको भाँडा बनाउनेलाई टोंटा र आरनको काम गर्नेलाई आरने, भारी बोक्नेलाई भरिया, खातीपातीमा हिँड्नेलाई खेतारा (खेताला) भनेको सुनिन्थ्यो। तर बोलीचालीमा भने ठाउँको नाम लिएर जेठा, माहिला, साहिँला, कान्छा (जस्तैः डाँडाघरे, पल्ला खर्के आदि) भन्ने चलन थियो। नेवार प्रायः व्यापारी हुन्थे र तिनलाई साहु भन्थे। बाहुनहरूलाई पन्नित (पण्डित), गुरु, पुरेत, वेदहा र क्षत्रीलाई काजी, बाउसाब भन्थे। मगरहरूलाई तिनको थर र जेठा, माहिला के हो त्यो जोडेर भनेको (जस्तैः सारु ठूला) सुनिन्थ्यो। महिलालाई माइती ठाउँसँग जोडेर जेठी, माहिली आदि भन्दै सम्बोधन गरेको पाइन्थ्यो। धेरैलाई धेरैको नाम नै थाहा हुन्नथ्यो। नामको पछाडि जुनसुकै थर भए पनि पाको उमेरकालाई बा र आफूभन्दा केही बढी उमेरकालाई दाइ भन्थे। काकाकाकी भनेको सुनिएन, जेठा बा, माहिला बा भन्थे। अर्को थरमा मीत र सैना लाउने व्यापक चलनले सम्बन्ध निकै नजिक्याएको देखिन्थ्यो। काम पर्दा मीत र सैना हाजिर भएको देखिन्थ्यो। बिहे आदि सामाजिक काममा सबै समुदायका मानिसको भूमिका देखिन्थ्यो। लुगा सिउन र बाजा बजाउन सुजीहरू, गाग्री, ताउला, पाला, अम्खोरा, बनाउन टोटा, जुत्ता सिउन साँत, बन्दुक पड्काउन क्षत्री, गहना बनाउन सुनार र कपडा किन्न नेवार र पूजा गराउन बाहुन प्रयोग भएको देखिन्थ्यो। अर्थात् सामाजिक र मांगलिक काम गर्दागराउँदा समाजका सबैजसो मानिसका पेसा प्रयोगमा आउँथे। अरू काम छाडेर पनि यस्ता काममा सबैले सहयोग गर्थे। समाज एक किसिमको अन्तरनिर्भरताबाट चलेको थियो। कोटमा हरेक साँझ सुजीहरूले दमाहा बजाउँथे। तीज र दसैंमा सुजीहरूलाई लुगा सिउन भ्याइनभ्याई हुन्थ्यो। सिरक, डसना र सिरानीका खोल सिउने (तग्ने) र पुराना लुगा टाल्ने, तुना गाँस्ने र फुड्किला (टाँकको सट्टा प्रयोग हुने कपडाबाट बनेको) बनाउने र फुड्किलाको घर (हालको टाँक घर) बनाउने काम सुजिनीहरू गर्थे। सुजीका उमेर पुग्दै गरेका छोराहरूले छेक्ने (नाप लिने) र ससाना लुगा सिउन कल चलाउने गर्थे। उतिबेला वैद्यले ओखतीको पैसा माग्दैनथे। गुरुहरूले ज्याला, तलब खोज्दैनथे। बाँडचुँड, ऐचोपैंचो र पर्मले गर्जो टथ्र्यो। पेसा, श्रम, लेनदेन, चाडपर्व, रामरमिता, संस्कृति, धर्म, सेवा र दानमार्फत पारिवारिक र सामाजिक सम्बन्ध कायम थिए। गाउँमा स्कुल खोलेपछि मास्टरजीहरू घरघर गएर बच्चा पढ्न पठाइदिन पर्यो भन्थे। गाउँका प्रायः मास्टरजी बनारसतिर पढेका हुन्थे। तिनीहरू पूजापाठ, बिहे, व्रतबन्धलगायतका काममा पनि संलग्न हुने हुँदा तिनको मानमनितो हुन्थ्यो। त्यसैले गाउँलेहरू घाँसदाउरा गर्ने, गोठालो जाने आदि काम छाड्न लगाएर पनि केटाकेटीलाई स्कुल पठाउन तयार हुन्थे। केटाकेटी पढ्न गएपछि पनि केही समयपछि स्कुल आउन छाडेको पाइन्थ्यो। त्यस्तोमा मास्टरजीहरू आमाबुवालाई फेरि सम्झाउन जान्थे। यसरी जाँदा पढ्दै गरेका केही बच्चालाई पनि लगेको देखिन्थ्यो। आफू पढेलेखेको नभएर चिठी बाच्न नसकेको, चिठी बाच्न अर्काका घरमा जानुपरेको, पढेपछि सन्तान पनि बन्न सक्ने, पढेका मान्छेलाई अरूले ठग्न र हेप्न नसक्ने आदि भनेर सम्झाएको सुनिन्थ्यो। त्यसो गर्दा पनि नमाने फी माफ र कापीकिताब किन्न पर्दैन पठाइदिनू नत्र सन्तानले ठूला भएपछि सराप्लान् भनेर पनि सम्झाउँथे। गाउँमा त्यसबेला कसको स्कुलमा धेरै विद्यार्थी हुने भन्ने प्रतिस्पर्धाजस्तो नै हुन्थ्यो। त्यसबेला पढेलेखेका मानिसमा गाउँका सबै केटाकेटीलाई स्कुल पठाउन प्रेरित गर्ने चलन थियो। ए तेरा छोराछोरीलाई त स्कुल पठाएको छैनस् रे किन नपठाको ? भन्दै सोध्ने गरेको पनि सुनिन्थ्यो। केही दुकानदार र भद्रभलाद्मीले होल फस्ट (स्कुल भरमा धेरै प्रतिशत ल्याउने) र कक्षामा प्रथम हुनेलाई कापीकलमको पुरस्कार दिन सहयोग गरेको पनि पाइन्थ्यो। दसैंका बेलामा मानिसहरू बाटोघाटो बनाउन र मर्मत गर्न जुट्थे। सबै मिलेर डहर सफा गर्ने, भल काट्ने गर्थे। कोट र मन्दिर सरसफाइ गर्थे। उतिबेला सामाजिक काम गर्न तँछाडमछाड नै हुन्थ्यो। पसलेले खुदेपानी खुवाउँथे। कसैकसैले अर्नी (खाजा) खुवाउँथे। विश्व खाद्य कार्यक्रमको चामल जानूपूर्व आफ्नो बाटो आफैं खन्ने चलन थियो। आफैंले आफ्नो बाटो खन्ने बेलाको भावना र भीड चामलले बढाउन सकेन। अरूले सित्तै दिएको खान नचाहने र घरमा खान पुग्नेहरू चामल वितरणपछि सामेल हुन छाडे। चामलले दाना त दियो तर भावना छिन्यो। मानिसहरू घरको आटोपिठो खाएर सामाजिक काम गर्न जति उत्साहित थिए, सित्तैको चामल पाएर त्यति खुसी थिएनन्। त्यसबेला अर्काको र सित्तैको नखाने भावना प्रबल थियो जस्तो लाग्छ। साउने संक्रान्तिपछि तीजका गीत गाउने मेलो खुल्थ्यो। जुन घरमा तीजका गीत गाउने हुन्, साँझदेखि नै मादल बजेको सुनिन्थ्यो। तीजमा पाको उमेरका महिलाले लामो भाकाका, धार्मिक, विरह र भोगेका कुरालाई गीत बनाएर गाउँथे। तीनतारा त्यहाँ पुगेछन् वा ध्रुवतारा त्यहाँ पुगेछ भन्दै उनीहरू सुत्न गएपछि युवतीहरू छिटा र चुट्के गीत गाउँथे। ठिटाहरू लाइट बाल्दै त्यहाँ पुगेका हुन्थे। मादल प्रायः पुरुषहरू बजाउँथे। केही अबेरसम्म नाचगान गरेपछि लाइट लिएर गएका पुरुषहरूले नातेदार र नजिकका महिला घरघर पुर्याउँथे। वरपरका मानिस जम्मा भएर गीत गाउने र नाच्ने काम तीजको पञ्चमीसम्म नै चल्थ्यो। तीज र पञ्चमीका दिन कोट, मन्दिर र खुला चौरमा तीजको गीत गाउने मेला लाग्थ्यो। मेलामा जुल्पी (जेरी) खान पाइन्थ्यो र व्यापार पनि चल्थ्यो। मेलामा नाच्न र गाउन जान्ने र रुचि हुने सबै महिला सम्मिलित हुन्थे। तीजमा पनि पिङ हालेको देखिन्थ्यो। नेवार बस्तीमा गाईजात्रा मनाइन्थ्यो। त्यसबेला उनीहरूले आफ्ना घरका बार्दलीमा गाउँका पाको उमेरका अरू मानिस बसेर हेर्ने व्यवस्था गरेका हुन्थे। बाटोबाटोमा रोपाइँ नाचेको निकै रमाइलो हुन्थ्यो। लाखे नाचलाई हिम्पई भनेको पनि सुनिन्थ्यो। तिहार अति रमाइलो पर्व हुन्थ्यो। तिहार दिदीबहिनीका हातबाट टीका लगाउने पर्व मात्र थिएन, गाउँगाउँमा नाच हुन्थे। मारुनी र पुर्सुङ्गे भएर घरघरमा नाच लिएर जान्थे। चलेका वा राम्रा मारुनी नाच बोलाएर नाच्न लगाउने चलन थियो। नाच हुने समयमा मानिस दलान, आँगन र ढिकमा बसेर हेर्ने गर्थे। राति हुने नाच हेर्न लाइट बालेर हिँड्थे। तिहारमा टीकामार्फत घरको र देउसरी (देउसी) भैलो र नाचमार्फत गाउँको सम्बन्ध प्रगाढ हुन्थ्यो। देउसी, भैलो र नाचको पैसाले मंसिरमा खाजा खाने र बाजा र नाचका लागि चाहिने सामग्री किन्ने गर्थे। त्यसबेला लाहुर जाने भन्ने चलन थियो। एक्कासि आफूले चिनेका अलिबढी उमेरका ठिटाहरू लाहुर गए अरे भन्ने सुनिन्थ्यो। आसामतिर गाई पाल्न गएकाले बोलाएर गएको, पहिले गएर कामधाममा लागेकाले बोलाएर गएको, घरमा नभनी भागेर गएको जस्ता कुरा सुनिन्थ्यो। लाहुर जानेले गाउँबाट सरसापट खोजेर वा ब्याजमा रकम लिएर जान्थे। एकदुई वर्षमा फर्कंदा गाउँमा उपहार पनि दिन्थे। प्रायः लाहुरेसँग रेडियो र घडी हुन्थ्यो। बास्ना आउने तेल लगाएका हुन्थे। ल्वाङ, सुकुमेल चपाउँदै हिँड्थे। लाहुरेहरू प्रायः दसैंका बेलामा घर फर्कन्थे। काठमाडौंतिर पढ्ने विद्यार्थीलाई तानसेनदेखि लाहुरेका गफ सुन्दै बाटो काट्न औधि रमाइलो हुन्थ्यो। गाउँमा त्यसबेला नगद त्यति धेरै हुँदैनथ्यो। पसलमा वही लेखेर (धारो) कपडा, नुन, मट्टीतेल आदि किन्थे। लाहुरेहरू गाउँमा आएपछि पैसाको मुख देख्न पाइन्छ भन्ने गरेको सुनिन्थ्यो। ऋण लिएर गएका लाहुरेले श्रीपञ्चमीमा ऋण चुकाउने गर्थे। आफू आउन नपाउनेले अरूमार्फत पनि पैसा पठाउँथे। लाहुरेका कारण गाउँमा दसैं र श्रीपञ्चमीमा अलिबढी नगद चल्थ्यो। लाहुरे आएपछि गाईभैंसी बाख्रा आदिको व्यापार चल्थ्यो। कमाइअनुसार उनीहरूले खर्यान (खरबारी), बारी र खेत पनि किन्थे। गाउँमा त्यसबेला खेतबारी, खर्यान भोगबन्धकी लिनेदिने चलन थियो। दृष्टिबन्धक राखेर, बही वा कपाली तमसुक लेखेर ऋण लिएको भन्ने पनि सुनिन्थ्यो। ऋण खासगरी खेतबारी खर्यान भैंसी किन्न लिने गरेको सुनिन्थ्यो। व्यापारीले पनि ऋण लिएर बाना मिलाउने गरी सामान राख्थे। जुवाडेलाई ऋण दिनु हुँदैन भन्थे। फलानाले खेत किन्न लगेको ऋण बाटैमा जुवा खेलेर फालेछ भन्ने पनि सुनिन्थ्यो। गाउँमा मानिसहरूले रक्सी खाएर होहल्ला गरेको सुनिँदैन्थ्यो। दसैं र तिहार तथा राम हेर्न जाँदा भने केही मानिसहरू ठुस्स गनाएको थाहा हुन्थ्यो। पसलमा रक्सी बेचेको देखिँदैनथ्यो। आफूले खान कसैकसैले रक्सी पार्छन् भन्थे। त्यसैले खान दिनेले पनि अड्कलेर खान दिने हुँदा होहल्ला, कुटपिट भएको सुनिँदैनथ्यो। अलिपछि गाउँमा ठेक्काको रक्सीपसल खुलेको देखिन्थ्यो। ती पसल खुल्दाको सुरुका दिनमा मानिसहरू रक्सीपसलको बाटो हिँड्दैनथे। हिँड्नै परे त्यता नहेरी हिँड्नु भनेको पनि सुनिन्थ्यो। पछि एउटा गाउँमा अर्को गाउँबाट आएका एकाथरी मास्टरले रक्सी खाने गरेका कुरा सुनिन्थे। एसएलसी फेल भएर घर बसेका विद्यार्थीलाई त्यस्ता मास्टरले बिगारे पनि भन्थे। गाउँघरमा अपराध भएको खासै सुनिन्नथ्यो। मानिसहरू आआफ्नै दुःखजिलो गर्ने भन्थे। मेलापर्वका ससाना खुसीमा रमाउँथे। तीज, दसैं, तिहार, फागु, गाईजात्रा निकै रमाइला हुन्थे। मानिसहरू निकै रमाइलो मानेर चाडपर्वमा सरिक भएको देखिन्थ्यो। त्यसबेला मानिसहरू गरी (काम गरेर) खानुपर्ने, सहयोग गर्नुपर्ने, कुभलो चिताउन नहुने, अर्काको खान नहुने, सित्तैको लिन नहुने र सक्नेले दान दिनुपर्ने भन्थे। मेला, पर्व र सामाजिक एवं सांस्कृतिक कार्यमा सहयोग गर्न अघि सर्थे। गाउँमा स्कुल, पोखरी, बाटाघाटा, चौपारी, सत्तल, पाटीपौवा बनाउन गच्छेअनुसार दान (धन वा श्रम) दिने गर्थे। वैद्यले ओखतीको पैसा माग्दैनथे। सुरुमा गुरुहरूले ज्याला, तलब खोज्दैनथे। बाँडचुँड, ऐचोपैंचो र पर्मले गर्जो टरिहाल्छ भन्थे। त्यसबेला पेसा, श्रम, लेनदेन, चाडपर्व, रामरमिता, संस्कृति, धर्म, सेवा र दानमार्फत पारिवारिक र सामाजिक सम्बन्ध कायम थिए। पछि गाउँमा मतभेद छिर्यो रे भन्ने सुनियो। अलिपछि मनभेद छिर्यो रे भन्न थाले। अचेल गाउँको सञ्चोबिसञ्चो कस्तो छ कुन्नि ?"
"मालिंगाले गरे टी२० क्रिकेटकै दुर्लभ प्रदर्शन, ५औं ह्याट्रिक",कोलम्बो : श्रीलंकाका चर्चित फास्ट बलर लासिथ मालिंगाले आफ्नो क्रिकेट करियरमा दोस्रो पटक चार बलमा लगातार ४ विकेट लिन सफल भएका छन्। शुक्रबार न्युजिल्याण्डविरुद्ध टी२० सिरिजको तेस्रो खेलका क्रममा मालिंगाले टी२० क्रिकेटकै दुर्लभ प्रदर्शन गरे। यसअघिका दुई टी२० खेलमा पराजित भई सिरिज भ्रमण टोली न्युजिल्याण्डलाई सुम्पिसकेको श्रीलंकाले तेस्रो खेलमा पनि ब्याटिङतर्फ खराब प्रदर्शन जारी राख्यो। टस जितेर पहिले ब्याटिङ गरेको श्रीलंकाले २० ओभरमा ८ विकेट गुमाएर जम्मा १२५ रन बनायो। १२६ रनको लक्ष्य न्युजिल्याण्डका लागि सामान्य चुनौती थियो। पहिलो ओभरमा बलिङ गर्न आएका मालिंगाले ३ रन दिए। दोस्रो ओभरमा अकिला धनन्जयले १२ रन दिए न्युजिल्याण्ड सहजै लक्ष्य प्राप्त गर्ने लयमा देखियो। तेस्रो ओभरमा मालिंगा बलिङमा आए। उनले दुई बल डट खेले त्यसपछि तेस्रो बलमा कोलिन मुन्रो लाई बोल्ड गरे। त्यसपछि क्रिजमा आएका हामिश रदफोर्ड एबीडब्लु आउट भए। उनीपछि आएका कोलिन डे ग्रान्दमेलाई पनि बोल्ड गरी मालिंगाले ह्याट्रिक गरे। त्यसपछि क्रिजमा आएका रोस टेलरलाई पनि एलबीडब्लु आउट गरी मालिंगाले न्युजिल्याण्डको ब्याटिङलाइन ध्वस्त बनाई दिए। ५औं ओभरमा उनले पुन अर्काे विकेट लिए। कप्तानसमेत रहेका मालिंगाले ४ ओभरमा १ मेडनसहित जम्मा ६ रन मात्रै दिएर ५ विकेट लिए। त्यसपछि खेलमा फर्कन निकै प्रयास गरेको न्युजिल्याण्डले १६ ओभरमा ८८ रन बनाउँदा सबै विकेट गुमायो। श्रीलंकाले ३७ रनको जित निकाली सिरिज क्लिनस्वीप हुन दिएन। मालिंगा पछि अकिला धनन्जयले २ विकेट लिए। टी२० क्रिकेटमा मालिंगाले बनाए कीर्तिमान यस खेलपछि मालिंगा टी२० अन्तराष्ट्रिय क्रिकेटमा १०० विकेट लिने पहिलो क्रिकेटर बन्न सफल भएका छन्। शुक्रबारको खेलसँगै उनले टी२० क्रिकेट अन्तराष्ट्रिय क्रिकेटमा १०४ विकेट आफ्नो नाममा दर्ज गराएका छन्। २००७ को एकदिवसीय क्रिकेटको विश्वकपमा दक्षिण अफ्रिकाविरुद्धको बलिङमा लगातार ४ बलमा चार विकेट लिएका थिए। अन्तराष्ट्रिय क्रिकेटमा मालिंगाको यो ५औं ह्याट्रिक हो। एक दिवसीयमा ३ ह्याट्रिक गरेका मालिंगा हालसम्म टी२० अन्तराष्ट्रिय क्रिकेटमा दोस्रो ह्याट्रिक गर्ने पहिलो बलर बनेका छन् । यसअघि उनले २०१७ मा बंगलादेशविरुद्ध टी२० मा ह्याट्रिक गरेका थिए।
नेपाल र बंगलादेश भिड्दै,"काठमाडौं : श्रीलंकाका जारी एसीसी यू१९ एसिया कप क्रिकेट प्रतियोगितामा आइतबार नेपालले बंगलादेशसँग प्रतिस्पर्धा गर्दैछ । समूह बीमा रहेको नेपाललाई अघिल्लो चरणमा पुग्न बंगलादेशसँगको खेल निकै महत्वपूर्ण छ । पहिलो खेलमा नेपाल आयोजक श्रीलंकासँग डकवर्थ एन्ड लेविस नियमका आधारमा पाँच विकेटले पराजित भएको थियो । टेस्ट राष्ट्र बंगलादेश पनि नेपालका लागि बलियो प्रतिद्वन्द्वी हो । बंगलादेशले पहिलो खेलमा यूएईमाथि सहज जित निकालेको छ । त्यसैले पनि बंगलादेशको मनोबल उच्च छ । नेपाल र बंगलादेशबीच यसअघि उमेर समूहमा पाँच पटक प्रतिस्पर्धा भएको छ । चार खेलमा बंगलादेश विजयी भएको छ । एक खेल वर्षाका कारण रद्ध भएको थियो । बिहीबारदेखि सुरु भएको प्रतियोगितामा नेपालको समूहमा आयोजक श्रीलंका, बंगलादेश र यूएई छन् । भदौ २८ सम्म सञ्चालन हुने प्रतियोगितामा नेपालले समूह चरणको अन्तिम खेल यूएईसँग भदौ २४ गते खेल्नेछ । नेपाली टोली कीर्तिपुर मैदानमा सामान्य तयारी गरेर श्रीलंका गएको थियो । कीर्तिपुर मैदान हिलो भएका कारण नेपाली युवा टोलीको तयारीमा समेत बाधा परेको थियो । यद्यपि नेपालले प्रतियोगिताअघि श्रीलंकामा स्थानीय टोलीसँग तीनवटा अभ्यास खेल खेलेको थियो । नेपालले स्थानीय टोलीसँग दुई खेलमा हार र एक खेलमा जित निकालेको थियो । आठ टोली सहभागी प्रतियोगितामा समूह एमा भारत, पाकिस्तान, अफगानिस्तान र कुवेत छन् । शनिबार भएको समूह एको खेलमा अफगानिस्तानले कुवेतलाई सात विकेटले हराएको छ ।"
भक्तपुर बक्सिङमा प्रजापति,"भक्तपुर : भक्तपुर जिल्ला बक्सिङ संघको अध्यक्षमा रामकृष्ण प्रजापति सर्वसम्मत भएका छन्। संघको शनिबार भएको साधारणसभा तथा जिल्ला अधिवेशनले प्रजापतिको अध्यक्षतामा ११ सदस्यीय कार्यसमिति सर्वसम्मत निर्वाचित गरेको हो। जसअनुसार उपाध्यक्षमा राजन कुम्पाख, सचिवमा साजन लघू र कोषाध्यक्षमा लक्ष्मीप्रसाद दुवाल रहेका छन्। त्यस्तै सदस्यहरूमा गौतम सुजखू, कृष्णसुन्दर प्रजापति, केदार तुईतुई, गणेश सांगामी, दिनेश बासुकला, राजाराम साखकर्मी र राधेश्याम दुवाल रहेका छन्। नेपाल बक्सिङ संघको विधानअनुसार एक उपाध्यक्ष र एक सदस्य मनोनित गरिने निर्वाचन मण्डलका संयोजक विनोदचरण रायले जानकारी दिए। नवनिर्वाचित अध्यक्ष प्रजापतिले भक्तपुरमा खेलाडीहरूलाई नियमित प्रशिक्षण तथा प्रतियोगिताको व्यवस्था गर्न जिल्ला संघ लागिपर्ने वचन दिए। उनले भक्तपुर नगरपालिकाले प्रत्येक वर्ष आयोजना गर्ने अन्तरनगर खेलकुद प्रतियोगितामा बक्सिङ खेललाई पनि समावेश गर्न संघले पहल गर्ने सुनाए। यसअघि साधारणसभा एवं अधिवेशन उद्घाटन गर्दै प्रदेश नं ३ का सांसद सुरेन्द्रराज गोसाईंले भएका रंगशालाहरूलाई भूतघरमा परिणत गरेर नयाँ रंगशाला बनाउने योजना अघि सार्नु किसानहरूलाई उठिबास लगाउने नियतमात्रै भएको बताए। उनले राष्ट्रिय खेलकुद परिषद् भ्रष्टाचार गर्ने र कार्यकर्ता भर्ती गर्ने अखडामात्रै भएको औंल्याए। 'अध्यक्षले संघ एकलौटी चलाए' नेपाल बक्सिङ संघका वरिष्ठ उपाध्यक्ष अर्जुनबहादुर केसीले संघमा अध्यक्ष राम अवालेले एकलौटी गरेको आरोप लगाएका छन्। अध्यक्ष अवालेले राष्ट्रिय संघलाई आफ्नो खल्तीमा राखेर एकलौटी बनाएको उनको आरोप थियो। संघको आफ्नै कार्यालय हुँदा पनि अध्यक्षकै घरमा बैठक राख्ने, आफूविपरीत धारणा र विचार राख्ने पदाधिकारीहरूलाई उपेक्षा गरेको उनको भनाइ थियो। राखेपका सदस्यसमेत रहेका केसीले भक्तपुरमै केन्द्रले हस्तक्षेप गरी महिनादिन अघि नै अर्को जिल्ला संघ बनाएको जानकारी दिए। केन्द्रमा मात्रै भाँडभैलो गरेर पुगेन। चलेका जिल्ला संघहरूमा समेत हस्तक्षेप गर्नु राम्रो होइन, उनले भने, केन्द्रीय अध्यक्षकै कारण नेपालमा बक्सिङ खेलको विकास र विस्तारमा असर परिरहेको छ। उनका अनुसार केन्द्रीय अध्यक्ष अवालेका भाइ एवं केन्द्रीय सदस्य श्याम अवाले र अर्का केन्द्रीय सदस्य रामबहादुर गिरी आएर मौजुदा भक्तपुर जिल्ला बक्सिङ संघलाई जानकारी नै नदिई एकतर्फी नयाँ जिल्ला संघ गठन गरेका थिए। केन्द्रीय समितिका कुनै निर्णय नै नगरी भक्तपुरमा समानान्तर संघ खोल्नु अवैधानिक भएको वरिष्ठ उपाध्यक्ष केसीको जिकिर थियो। भक्तपुरमा नयाँ संघ गठन गरेकोबारे आफूलाई कुनै जानकारी नै नभएको अधिवेशनअघिका अध्यक्ष केशव त्वानावासूले जानकारी दिए। केन्द्रकै विधानअनुसार शनिबार हामीले जिल्ला अधिवेशन गरेका हौं, उनले भने, यसअघि नै जिल्ला संघ गठन भएकोबारे जानकारी छैन।"
विश्वकप छनोट : नेपालको निराशाजनक सुरुआत,"काठमाडौं : विश्वकप छनोट फुटबलमा नेपालले निराशाजनक सुरुआत गरेको छ । एसियाली क्षेत्रको दोस्रो चरणको छनोट खेलमा नेपाली टोली आयोजक कुवेतसँग ७० गोलको फराकिलो अन्तरले पराजित भयो । सन् २०२२ मा कतारमा आयोजना हुने फिफा विश्वकप फुटबलका लागि छनोट प्रतियोगिता खेलिएको हो । दोस्रो चरणको छनोटमा नेपालको यो पहिलो खेल हो । कुवेतको अल अहमद अन्तर्राष्ट्रिय रंगशालामा खेलिएको उक्त खेलमा घरेलु टोलीले प्रारम्भदेखि नै नेपाललाई दबाबमा राखेको थियो । खेलको पहिलो हाफमा दुई गोल खाएको नेपालले दोस्रो हाफमा थप पाँच गोल खाएको थियो । खेलको अन्तिम समयसम्म प्रयास गरे पनि नेपालले जवाफी गोल भने फर्काउन सकेन । खेल सुरु भएको छैटौं मिनेटमै युसुफ नासिरले घरेलु टोलीलाई अग्रता दिलाएका थिए । १४औं मिनेटमा फाहेद अल हाजेरीले कुवेतको अग्रतालाई दोब्बर बनाए । ५१औं मिनेटमा युसुफ नासिरले व्यक्तिगत रूपमा दोस्रो गोल थपे । ५९औं मिनेटमा अब्दुल्लाह मावीले टोलीलाई ४० को बलियो स्थितिमा पुयाए । यसैगरी ६८औं मिनेटमा बदेर अल मुतवाले कुवेताका लागि पाँचौं गोल गरे । खेलको अन्तिम समयमा रिदा हानी र हुसैन अल मोसावीले एकएक गोल थपेपछि कुवेत फराकिलो अन्तरको जित हात पार्न सफल भयो । पछिल्लो फिफा वरीयतामा कुवेत एक सय ५६औं र नेपाल एक सय ६६औं स्थानमा छन् । नेपालले हालसम्म कुवेतलाई हराउन सकेको छैन । नेपाल र कुवेतबीच हालसम्म सात पटक भिडन्त भएको थियो । तीमध्ये कुवेत ६ खेलमा विजयी भएको छ । एक खेल भने बराबरीमा सकिएको थियो । दुई टोलीबीच पछिल्लो पटक गत मार्चमा मैत्रीपूर्ण खेल भएको थियो । उक्त खेलमा कुवेत १० गोलले विजयी भएको थियो । दोस्रो चरणको विश्वकप छनेटमा नेपाल समूह बी मा परेको छ । उक्त समूहमा नेपाल र कुवेतसँगै बलियो टोली अस्ट्रेलिया, जोर्डन र चाइनिज ताइपेई रहेका छन् । होम एन्ड अवेका आधारमा खेलाइने दोस्रो चरणको छनोट खेल सन् २०१९ को सेप्टेम्बर ५ देखि सन् २०२० को जुन ९ सम्म चल्नेछ । नेपालले कुवेतसँगको दोस्रो खेल नोभेम्बर १९ मा खेल्नेछ । नेपालले सेप्टेम्बर १० मा चाइनिज ताइपेई र अक्टोबर १५ मा जोर्डनसँग खेल्नेछ । नेपालले चाइनिज ताइपेईसँग सन् २०२० मार्च २६ र जोर्डनसँग सन् २०२० को जुन ४ मा दोस्रो खेल खेल्नेछ । समूहगत चरणको अन्तिम खेल नेपालले अस्ट्रेलियासँग अक्टोबर १० तारिख उसैको मैदानमा र सन् २०२० को मार्च ३१ मा घरेलु मैदान दशरथ रंगशालामा खेल्नेछ । एसियाली फुटबल महासंघ (एएफसी)ले दोस्रो चरणको छनोटमा सहभागी एसियाका ४० वटा देशलाई आठ समूहमा विभाजन गरेको छ । प्रत्येक समूहबाट पाँचवटा टोलीले प्रतिस्पर्धा गर्नेछन् । समूह विजेता र चारवटा उत्कृष्ट उपविजेता गरी १२ टोली तेस्रो चरणका लागि छनोट हुनेछन् । तेस्रो चरणमा छनोट हुने टोलीले सन् २०२३ को एसियन कप खेल्ने मौका पनि पाउनेछन् । आफ्नो पहिलो खेलमा कुवेतसँग पराजित भएपछि नेपाली टोलीका प्रशिक्षक योहान कालिनले हारको गहन समीक्षा गरिने प्रतिक्रिया दिएका छन् । पक्कै पनि हाम्रा लागि यो निराशाजनक नतिजा हो । हामीबाट केकस्तो कमजोरी भयो भन्ने विषयमा गहन समीक्षा गरिनेछ, खेलपछि प्रशिक्षक कालिनले भने । उनले टोलीको रक्षापंक्ति कमजोर भएकाले बढी गोल खाएको बताए । समूह बीमा अस्ट्रेलियाबाहेक सबै टोलीले एकएक खेल खेलिसकेका छन् । कुवेत तीन अंकसहित तालिकाको पहिलो स्थानमा छ । आफ्नो पहिलो खेलमा जित हात पार्दै समान तीन अंक बटुलेको जोर्डन भने गोल अन्तरका आधारमा दोस्रो स्थानमा छ । पहिलो खेलमै सात गोल खाएको नेपाल तालिकाको अन्तिम स्थानमा छ ।०००"
आधा उमेरकी एन्ड्रस्कुसँग फाइनल खेल्द सेरेना,"न्युयोर्क : ग्रान्डस्लाम टेनिस प्रतियोगिता यूएस ओपनको महिला एकलतर्फको उपाधिका लागि ३७ वर्षीया सेरेना विलियम्स र उनीभन्दा करिब आधा उमेरकी बियान्का एन्ड्रेस्कुबीच भिडन्त हुने भएको छ । अनुभवी अमेरिकी खेलाडी सेरेनाले बिहीबार राति खेलिएको सेमिफाइनल खेलमा युक्रेनकी एलिना भितोलिनालाई पराजित गरिन् । अमेरिकी खेलाडी सेरेना यूएस ओपनको साविक उपविजेता पनि हुन् । आठौं वरीयताकी सेरेनाले पाँचौं वरीयतामा आसीन भितोलिनालाई ६३, ६१ को सोझो सेटमा हराएकी हुन् । १९ वर्षीया क्यानेडियन खेलाडी एन्ड्रेस्कुले भने सेमिफाइनलमा स्विट्जरल्यान्डकी बेलिन्डा बेनसिचलाई ७६ (३), ७५ अंकको जित हासिल गरिन् । एन्ड्रेस्कु १५औं र बेनसिच १३औं वरीयताका खेलाडी हुन् । एन्ड्रेस्कु कुनै पनि ग्रान्डस्लाम प्रतियोगिताको फाइनलमा पुगेको यो पहिलो पटक हो । यो वर्ष उनी अस्ट्रेलियन ओपन र फ्रेन्च ओपनको दोस्रो चरणमै पराजित भएकी थिइन् । विम्बल्डनमा भने उनी पहिलो चरणभन्दा अगाडि बढ्न सकेकी छैनन् । यूएस ओपनको फाइनलमा पुग्नु र सेरेनाजस्तो प्रभावशाली खेलाडीसँग उपाधिका लागि भिडन्त गर्ने अवसर पाउनु मेरा लागि निकै ठूलो उपलब्धि हो, खेलपछि एन्ड्रेस्कुले भनेकी छन् । सेरेनाले हालसम्म २३ वटा ग्रान्डस्लाम उपाधि जितिसकेकी छन् । अघिल्लो वर्ष यूएस ओपनको फाइनलका कारण सेरेना विवादमा परेकी थिइन् । त्यति बेला महिला एकलतर्फको फाइनलमा जापानी खेलाडी नाओमी ओसाकाले सेरेनालाई हराएकी थिइन् । ओसाकासँग पराजित भएपछि सेरेनाले आफ्नो हारको दोष अम्पायरमाथि थोपरेकी थिइन् । उनले त्यति बेला अम्पायरलाई ठगी गरेको र झुटो बोलेको आरोप पनि लगाएकी थिइन् । सोही कारणले हार स्विकार्न नसकेको भन्दै सेरेनाको आलोचना पनि भएको थियो । सेरेनाले हालसम्म ६ पटक यूएस ओपन, सात पटक विम्बल्डन, तीन पटक फ्रेन्च ओपन र सात पटक अस्ट्रेलियन ओपनको उपाधि चुमिसकेकी छन् । सेरेनाले पछिल्लो पटक सन् २०१७ मा ग्रान्डस्लाम प्रतियोगिता अस्ट्रेलियन ओपनको उपाधि जितेकी थिइन् । उनी यसपटक २४औं ग्रान्डस्लाम उपाधिको खोजीमा छिन् । एन्ड्रेस्कुको भने यूएस ओपनको यो पहिलो सहभागिता हो । सन् १९९९ मा सेरेनाले आफ्नो खेल जीवनको पहिलो उपाधि जितेको नौ महिनापछि मात्र एन्ड्रेस्कु जन्मिएकी थिइन् । महिला एकलतर्फको फाइनल खेल शनिबार खेलिनेछ ।"
आधा उमेरकी एन्ड्रस्कुसँग फाइनल खेल्द सेरेना,"न्युयोर्क : ग्रान्डस्लाम टेनिस प्रतियोगिता यूएस ओपनको महिला एकलतर्फको उपाधिका लागि ३७ वर्षीया सेरेना विलियम्स र उनीभन्दा करिब आधा उमेरकी बियान्का एन्ड्रेस्कुबीच भिडन्त हुने भएको छ । अनुभवी अमेरिकी खेलाडी सेरेनाले बिहीबार राति खेलिएको सेमिफाइनल खेलमा युक्रेनकी एलिना भितोलिनालाई पराजित गरिन् । अमेरिकी खेलाडी सेरेना यूएस ओपनको साविक उपविजेता पनि हुन् । आठौं वरीयताकी सेरेनाले पाँचौं वरीयतामा आसीन भितोलिनालाई ६३, ६१ को सोझो सेटमा हराएकी हुन् । १९ वर्षीया क्यानेडियन खेलाडी एन्ड्रेस्कुले भने सेमिफाइनलमा स्विट्जरल्यान्डकी बेलिन्डा बेनसिचलाई ७६ (३), ७५ अंकको जित हासिल गरिन् । एन्ड्रेस्कु १५औं र बेनसिच १३औं वरीयताका खेलाडी हुन् । एन्ड्रेस्कु कुनै पनि ग्रान्डस्लाम प्रतियोगिताको फाइनलमा पुगेको यो पहिलो पटक हो । यो वर्ष उनी अस्ट्रेलियन ओपन र फ्रेन्च ओपनको दोस्रो चरणमै पराजित भएकी थिइन् । विम्बल्डनमा भने उनी पहिलो चरणभन्दा अगाडि बढ्न सकेकी छैनन् । यूएस ओपनको फाइनलमा पुग्नु र सेरेनाजस्तो प्रभावशाली खेलाडीसँग उपाधिका लागि भिडन्त गर्ने अवसर पाउनु मेरा लागि निकै ठूलो उपलब्धि हो, खेलपछि एन्ड्रेस्कुले भनेकी छन् । सेरेनाले हालसम्म २३ वटा ग्रान्डस्लाम उपाधि जितिसकेकी छन् । अघिल्लो वर्ष यूएस ओपनको फाइनलका कारण सेरेना विवादमा परेकी थिइन् । त्यति बेला महिला एकलतर्फको फाइनलमा जापानी खेलाडी नाओमी ओसाकाले सेरेनालाई हराएकी थिइन् । ओसाकासँग पराजित भएपछि सेरेनाले आफ्नो हारको दोष अम्पायरमाथि थोपरेकी थिइन् । उनले त्यति बेला अम्पायरलाई ठगी गरेको र झुटो बोलेको आरोप पनि लगाएकी थिइन् । सोही कारणले हार स्विकार्न नसकेको भन्दै सेरेनाको आलोचना पनि भएको थियो । सेरेनाले हालसम्म ६ पटक यूएस ओपन, सात पटक विम्बल्डन, तीन पटक फ्रेन्च ओपन र सात पटक अस्ट्रेलियन ओपनको उपाधि चुमिसकेकी छन् । सेरेनाले पछिल्लो पटक सन् २०१७ मा ग्रान्डस्लाम प्रतियोगिता अस्ट्रेलियन ओपनको उपाधि जितेकी थिइन् । उनी यसपटक २४औं ग्रान्डस्लाम उपाधिको खोजीमा छिन् । एन्ड्रेस्कुको भने यूएस ओपनको यो पहिलो सहभागिता हो । सन् १९९९ मा सेरेनाले आफ्नो खेल जीवनको पहिलो उपाधि जितेको नौ महिनापछि मात्र एन्ड्रेस्कु जन्मिएकी थिइन् । महिला एकलतर्फको फाइनल खेल शनिबार खेलिनेछ ।"
"मालिंगाले गरे टी२० क्रिकेटकै दुर्लभ प्रदर्शन, ५औं ह्याट्रिक",कोलम्बो : श्रीलंकाका चर्चित फास्ट बलर लासिथ मालिंगाले आफ्नो क्रिकेट करियरमा दोस्रो पटक चार बलमा लगातार ४ विकेट लिन सफल भएका छन्। शुक्रबार न्युजिल्याण्डविरुद्ध टी२० सिरिजको तेस्रो खेलका क्रममा मालिंगाले टी२० क्रिकेटकै दुर्लभ प्रदर्शन गरे। यसअघिका दुई टी२० खेलमा पराजित भई सिरिज भ्रमण टोली न्युजिल्याण्डलाई सुम्पिसकेको श्रीलंकाले तेस्रो खेलमा पनि ब्याटिङतर्फ खराब प्रदर्शन जारी राख्यो। टस जितेर पहिले ब्याटिङ गरेको श्रीलंकाले २० ओभरमा ८ विकेट गुमाएर जम्मा १२५ रन बनायो। १२६ रनको लक्ष्य न्युजिल्याण्डका लागि सामान्य चुनौती थियो। पहिलो ओभरमा बलिङ गर्न आएका मालिंगाले ३ रन दिए। दोस्रो ओभरमा अकिला धनन्जयले १२ रन दिए न्युजिल्याण्ड सहजै लक्ष्य प्राप्त गर्ने लयमा देखियो। तेस्रो ओभरमा मालिंगा बलिङमा आए। उनले दुई बल डट खेले त्यसपछि तेस्रो बलमा कोलिन मुन्रो लाई बोल्ड गरे। त्यसपछि क्रिजमा आएका हामिश रदफोर्ड एबीडब्लु आउट भए। उनीपछि आएका कोलिन डे ग्रान्दमेलाई पनि बोल्ड गरी मालिंगाले ह्याट्रिक गरे। त्यसपछि क्रिजमा आएका रोस टेलरलाई पनि एलबीडब्लु आउट गरी मालिंगाले न्युजिल्याण्डको ब्याटिङलाइन ध्वस्त बनाई दिए। ५औं ओभरमा उनले पुन अर्काे विकेट लिए। कप्तानसमेत रहेका मालिंगाले ४ ओभरमा १ मेडनसहित जम्मा ६ रन मात्रै दिएर ५ विकेट लिए। त्यसपछि खेलमा फर्कन निकै प्रयास गरेको न्युजिल्याण्डले १६ ओभरमा ८८ रन बनाउँदा सबै विकेट गुमायो। श्रीलंकाले ३७ रनको जित निकाली सिरिज क्लिनस्वीप हुन दिएन। मालिंगा पछि अकिला धनन्जयले २ विकेट लिए। टी२० क्रिकेटमा मालिंगाले बनाए कीर्तिमान यस खेलपछि मालिंगा टी२० अन्तराष्ट्रिय क्रिकेटमा १०० विकेट लिने पहिलो क्रिकेटर बन्न सफल भएका छन्। शुक्रबारको खेलसँगै उनले टी२० क्रिकेट अन्तराष्ट्रिय क्रिकेटमा १०४ विकेट आफ्नो नाममा दर्ज गराएका छन्। २००७ को एकदिवसीय क्रिकेटको विश्वकपमा दक्षिण अफ्रिकाविरुद्धको बलिङमा लगातार ४ बलमा चार विकेट लिएका थिए। अन्तराष्ट्रिय क्रिकेटमा मालिंगाको यो ५औं ह्याट्रिक हो। एक दिवसीयमा ३ ह्याट्रिक गरेका मालिंगा हालसम्म टी२० अन्तराष्ट्रिय क्रिकेटमा दोस्रो ह्याट्रिक गर्ने पहिलो बलर बनेका छन् । यसअघि उनले २०१७ मा बंगलादेशविरुद्ध टी२० मा ह्याट्रिक गरेका थिए।
भक्तपुर बक्सिङमा प्रजापति,"भक्तपुर : भक्तपुर जिल्ला बक्सिङ संघको अध्यक्षमा रामकृष्ण प्रजापति सर्वसम्मत भएका छन्। संघको शनिबार भएको साधारणसभा तथा जिल्ला अधिवेशनले प्रजापतिको अध्यक्षतामा ११ सदस्यीय कार्यसमिति सर्वसम्मत निर्वाचित गरेको हो। जसअनुसार उपाध्यक्षमा राजन कुम्पाख, सचिवमा साजन लघू र कोषाध्यक्षमा लक्ष्मीप्रसाद दुवाल रहेका छन्। त्यस्तै सदस्यहरूमा गौतम सुजखू, कृष्णसुन्दर प्रजापति, केदार तुईतुई, गणेश सांगामी, दिनेश बासुकला, राजाराम साखकर्मी र राधेश्याम दुवाल रहेका छन्। नेपाल बक्सिङ संघको विधानअनुसार एक उपाध्यक्ष र एक सदस्य मनोनित गरिने निर्वाचन मण्डलका संयोजक विनोदचरण रायले जानकारी दिए। नवनिर्वाचित अध्यक्ष प्रजापतिले भक्तपुरमा खेलाडीहरूलाई नियमित प्रशिक्षण तथा प्रतियोगिताको व्यवस्था गर्न जिल्ला संघ लागिपर्ने वचन दिए। उनले भक्तपुर नगरपालिकाले प्रत्येक वर्ष आयोजना गर्ने अन्तरनगर खेलकुद प्रतियोगितामा बक्सिङ खेललाई पनि समावेश गर्न संघले पहल गर्ने सुनाए। यसअघि साधारणसभा एवं अधिवेशन उद्घाटन गर्दै प्रदेश नं ३ का सांसद सुरेन्द्रराज गोसाईंले भएका रंगशालाहरूलाई भूतघरमा परिणत गरेर नयाँ रंगशाला बनाउने योजना अघि सार्नु किसानहरूलाई उठिबास लगाउने नियतमात्रै भएको बताए। उनले राष्ट्रिय खेलकुद परिषद् भ्रष्टाचार गर्ने र कार्यकर्ता भर्ती गर्ने अखडामात्रै भएको औंल्याए। 'अध्यक्षले संघ एकलौटी चलाए' नेपाल बक्सिङ संघका वरिष्ठ उपाध्यक्ष अर्जुनबहादुर केसीले संघमा अध्यक्ष राम अवालेले एकलौटी गरेको आरोप लगाएका छन्। अध्यक्ष अवालेले राष्ट्रिय संघलाई आफ्नो खल्तीमा राखेर एकलौटी बनाएको उनको आरोप थियो। संघको आफ्नै कार्यालय हुँदा पनि अध्यक्षकै घरमा बैठक राख्ने, आफूविपरीत धारणा र विचार राख्ने पदाधिकारीहरूलाई उपेक्षा गरेको उनको भनाइ थियो। राखेपका सदस्यसमेत रहेका केसीले भक्तपुरमै केन्द्रले हस्तक्षेप गरी महिनादिन अघि नै अर्को जिल्ला संघ बनाएको जानकारी दिए। केन्द्रमा मात्रै भाँडभैलो गरेर पुगेन। चलेका जिल्ला संघहरूमा समेत हस्तक्षेप गर्नु राम्रो होइन, उनले भने, केन्द्रीय अध्यक्षकै कारण नेपालमा बक्सिङ खेलको विकास र विस्तारमा असर परिरहेको छ। उनका अनुसार केन्द्रीय अध्यक्ष अवालेका भाइ एवं केन्द्रीय सदस्य श्याम अवाले र अर्का केन्द्रीय सदस्य रामबहादुर गिरी आएर मौजुदा भक्तपुर जिल्ला बक्सिङ संघलाई जानकारी नै नदिई एकतर्फी नयाँ जिल्ला संघ गठन गरेका थिए। केन्द्रीय समितिका कुनै निर्णय नै नगरी भक्तपुरमा समानान्तर संघ खोल्नु अवैधानिक भएको वरिष्ठ उपाध्यक्ष केसीको जिकिर थियो। भक्तपुरमा नयाँ संघ गठन गरेकोबारे आफूलाई कुनै जानकारी नै नभएको अधिवेशनअघिका अध्यक्ष केशव त्वानावासूले जानकारी दिए। केन्द्रकै विधानअनुसार शनिबार हामीले जिल्ला अधिवेशन गरेका हौं, उनले भने, यसअघि नै जिल्ला संघ गठन भएकोबारे जानकारी छैन।"
नेपाल र बंगलादेश भिड्दै,"काठमाडौं : श्रीलंकाका जारी एसीसी यू१९ एसिया कप क्रिकेट प्रतियोगितामा आइतबार नेपालले बंगलादेशसँग प्रतिस्पर्धा गर्दैछ । समूह बीमा रहेको नेपाललाई अघिल्लो चरणमा पुग्न बंगलादेशसँगको खेल निकै महत्वपूर्ण छ । पहिलो खेलमा नेपाल आयोजक श्रीलंकासँग डकवर्थ एन्ड लेविस नियमका आधारमा पाँच विकेटले पराजित भएको थियो । टेस्ट राष्ट्र बंगलादेश पनि नेपालका लागि बलियो प्रतिद्वन्द्वी हो । बंगलादेशले पहिलो खेलमा यूएईमाथि सहज जित निकालेको छ । त्यसैले पनि बंगलादेशको मनोबल उच्च छ । नेपाल र बंगलादेशबीच यसअघि उमेर समूहमा पाँच पटक प्रतिस्पर्धा भएको छ । चार खेलमा बंगलादेश विजयी भएको छ । एक खेल वर्षाका कारण रद्ध भएको थियो । बिहीबारदेखि सुरु भएको प्रतियोगितामा नेपालको समूहमा आयोजक श्रीलंका, बंगलादेश र यूएई छन् । भदौ २८ सम्म सञ्चालन हुने प्रतियोगितामा नेपालले समूह चरणको अन्तिम खेल यूएईसँग भदौ २४ गते खेल्नेछ । नेपाली टोली कीर्तिपुर मैदानमा सामान्य तयारी गरेर श्रीलंका गएको थियो । कीर्तिपुर मैदान हिलो भएका कारण नेपाली युवा टोलीको तयारीमा समेत बाधा परेको थियो । यद्यपि नेपालले प्रतियोगिताअघि श्रीलंकामा स्थानीय टोलीसँग तीनवटा अभ्यास खेल खेलेको थियो । नेपालले स्थानीय टोलीसँग दुई खेलमा हार र एक खेलमा जित निकालेको थियो । आठ टोली सहभागी प्रतियोगितामा समूह एमा भारत, पाकिस्तान, अफगानिस्तान र कुवेत छन् । शनिबार भएको समूह एको खेलमा अफगानिस्तानले कुवेतलाई सात विकेटले हराएको छ ।"
विश्वकप छनोट : नेपालको निराशाजनक सुरुआत,"काठमाडौं : विश्वकप छनोट फुटबलमा नेपालले निराशाजनक सुरुआत गरेको छ । एसियाली क्षेत्रको दोस्रो चरणको छनोट खेलमा नेपाली टोली आयोजक कुवेतसँग ७० गोलको फराकिलो अन्तरले पराजित भयो । सन् २०२२ मा कतारमा आयोजना हुने फिफा विश्वकप फुटबलका लागि छनोट प्रतियोगिता खेलिएको हो । दोस्रो चरणको छनोटमा नेपालको यो पहिलो खेल हो । कुवेतको अल अहमद अन्तर्राष्ट्रिय रंगशालामा खेलिएको उक्त खेलमा घरेलु टोलीले प्रारम्भदेखि नै नेपाललाई दबाबमा राखेको थियो । खेलको पहिलो हाफमा दुई गोल खाएको नेपालले दोस्रो हाफमा थप पाँच गोल खाएको थियो । खेलको अन्तिम समयसम्म प्रयास गरे पनि नेपालले जवाफी गोल भने फर्काउन सकेन । खेल सुरु भएको छैटौं मिनेटमै युसुफ नासिरले घरेलु टोलीलाई अग्रता दिलाएका थिए । १४औं मिनेटमा फाहेद अल हाजेरीले कुवेतको अग्रतालाई दोब्बर बनाए । ५१औं मिनेटमा युसुफ नासिरले व्यक्तिगत रूपमा दोस्रो गोल थपे । ५९औं मिनेटमा अब्दुल्लाह मावीले टोलीलाई ४० को बलियो स्थितिमा पुयाए । यसैगरी ६८औं मिनेटमा बदेर अल मुतवाले कुवेताका लागि पाँचौं गोल गरे । खेलको अन्तिम समयमा रिदा हानी र हुसैन अल मोसावीले एकएक गोल थपेपछि कुवेत फराकिलो अन्तरको जित हात पार्न सफल भयो । पछिल्लो फिफा वरीयतामा कुवेत एक सय ५६औं र नेपाल एक सय ६६औं स्थानमा छन् । नेपालले हालसम्म कुवेतलाई हराउन सकेको छैन । नेपाल र कुवेतबीच हालसम्म सात पटक भिडन्त भएको थियो । तीमध्ये कुवेत ६ खेलमा विजयी भएको छ । एक खेल भने बराबरीमा सकिएको थियो । दुई टोलीबीच पछिल्लो पटक गत मार्चमा मैत्रीपूर्ण खेल भएको थियो । उक्त खेलमा कुवेत १० गोलले विजयी भएको थियो । दोस्रो चरणको विश्वकप छनेटमा नेपाल समूह बी मा परेको छ । उक्त समूहमा नेपाल र कुवेतसँगै बलियो टोली अस्ट्रेलिया, जोर्डन र चाइनिज ताइपेई रहेका छन् । होम एन्ड अवेका आधारमा खेलाइने दोस्रो चरणको छनोट खेल सन् २०१९ को सेप्टेम्बर ५ देखि सन् २०२० को जुन ९ सम्म चल्नेछ । नेपालले कुवेतसँगको दोस्रो खेल नोभेम्बर १९ मा खेल्नेछ । नेपालले सेप्टेम्बर १० मा चाइनिज ताइपेई र अक्टोबर १५ मा जोर्डनसँग खेल्नेछ । नेपालले चाइनिज ताइपेईसँग सन् २०२० मार्च २६ र जोर्डनसँग सन् २०२० को जुन ४ मा दोस्रो खेल खेल्नेछ । समूहगत चरणको अन्तिम खेल नेपालले अस्ट्रेलियासँग अक्टोबर १० तारिख उसैको मैदानमा र सन् २०२० को मार्च ३१ मा घरेलु मैदान दशरथ रंगशालामा खेल्नेछ । एसियाली फुटबल महासंघ (एएफसी)ले दोस्रो चरणको छनोटमा सहभागी एसियाका ४० वटा देशलाई आठ समूहमा विभाजन गरेको छ । प्रत्येक समूहबाट पाँचवटा टोलीले प्रतिस्पर्धा गर्नेछन् । समूह विजेता र चारवटा उत्कृष्ट उपविजेता गरी १२ टोली तेस्रो चरणका लागि छनोट हुनेछन् । तेस्रो चरणमा छनोट हुने टोलीले सन् २०२३ को एसियन कप खेल्ने मौका पनि पाउनेछन् । आफ्नो पहिलो खेलमा कुवेतसँग पराजित भएपछि नेपाली टोलीका प्रशिक्षक योहान कालिनले हारको गहन समीक्षा गरिने प्रतिक्रिया दिएका छन् । पक्कै पनि हाम्रा लागि यो निराशाजनक नतिजा हो । हामीबाट केकस्तो कमजोरी भयो भन्ने विषयमा गहन समीक्षा गरिनेछ, खेलपछि प्रशिक्षक कालिनले भने । उनले टोलीको रक्षापंक्ति कमजोर भएकाले बढी गोल खाएको बताए । समूह बीमा अस्ट्रेलियाबाहेक सबै टोलीले एकएक खेल खेलिसकेका छन् । कुवेत तीन अंकसहित तालिकाको पहिलो स्थानमा छ । आफ्नो पहिलो खेलमा जित हात पार्दै समान तीन अंक बटुलेको जोर्डन भने गोल अन्तरका आधारमा दोस्रो स्थानमा छ । पहिलो खेलमै सात गोल खाएको नेपाल तालिकाको अन्तिम स्थानमा छ ।०००"

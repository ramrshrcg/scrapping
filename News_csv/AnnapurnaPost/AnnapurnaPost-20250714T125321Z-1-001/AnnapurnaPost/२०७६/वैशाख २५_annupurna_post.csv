शीर्षक,विवरण
यसरी गर्न सकिन्छ कर्मचारी समायोजन,"कर्मचारीतन्त्र कुनै पनि देशको स्थायी सरकार हो। सरकारमा फेरबदल आइरहने भए पनि कर्मचारीतन्त्रमा खासै नआउने हुँदा यसलाई स्थायी सरकारको रूपमा पनि हेरिने गरिन्छ। केन्द्रीकृत राज्य प्रणालीअनुसार रहेको कर्मचारीतन्त्रलाई संघीय संरचनाअनुसार संघ, प्रदेश र स्थानीय तहमा समायोजन गर्ने कार्य त्यति सहज होइन र हुँदैन। विश्वका विभिन्न संघीय मुलुकमा भएका कर्मचारी समायोजनका उदाहरण हेर्दा पनि यो कार्य सहज हुने देखिँदैन। त्यसमा पनि समायोजन कार्यलाई पद्धतिगत रूपमा गरिएन भने त झन् यो कार्य फलामको चिउरा चपाएजस्तै कठिन हुन जान्छ। नेपालको कर्मचारी समायोजनमा विविध कमजोरी पाइन्छ। कर्मचारी समायोजनका लागि कर्मचारी समायोजन ऐन २०७४ आयो, कार्यान्वयन भएन। सो सम्बन्धमा कहींकतै कुनै छलफल र बहस भएन। बरु कर्मचारी समायोजन गर्न समायोजनसम्बन्धी अध्यादेश ल्याइयो। अध्यादेश ल्याउनुअघि कुनै गृहकार्य भएन, तर अध्यादेश आइसकेपछि कर्मचारी समायोजनबारेमा अध्ययन गर्न सुरु गरियो। संघका कर्मचारी समायोजन गर्न यति कठिन हुने कुरा जान्दाजान्दै पनि संघ, प्रदेश र स्थानीय सेवा ऐन ल्याउन कसैको पहल भएन। प्रदेश लोकसेवा आयोगको गठन गरी पदपूर्ति प्रक्रिया अगाडि बढाउन पनि कुनै पहल भएन, तर संघमा कर्मचारी पदपूर्ति प्रक्रिया नरोक्न भने सबै लागि परे। न्यायको सिद्धान्तले आफ्नो स्वार्थ मुछिएको विषयमा कुनै निर्णय गर्नु हुँदैन वा आफ्नो न्यायाधीश आफैं बन्नु हँुदैन भन्दछ। अहिले समायोजन भएका कर्मचारी निजामती सेवा, स्थानीय सेवा र अन्य सरकारी सेवाका कर्मचारी हुन्। यिनीहरू कुनै श्रेणी त कुनै तहअन्तर्गत रहेर काम गरिरहेका छन्। समायोजन तहगत आधारमा गरिन लागिएको छ। यस्तो अवस्थामा स्वाभाविक रूपमा श्रेणीमा रहेको कर्मचारी सकेसम्म माथिल्लो तहमा समायोजन हुन खोज्छ भने तहमा कार्यरत कर्मचारी पनि आफूमाथि हुने अपेक्षा राख्छ। एउटा निष्पक्ष समिति, आयोग वा यस्तै कुनै निकाय बनाएर समायोजन हुन सकेको भए कसैले प्रश्न उठाउने अवस्था नै आउने थिएन। तर, निजामती सेवाका कर्मचारीलाई मात्र वैधानिक ठानियो। निजामतीबाहेकका कर्मचारीलाई तल्लो दर्जाका रूपमा हेरियो, उनीहरू कर्मचारी नै हैनन् भन्ने भ्रम छर्ने काम भयो। विगतको जनप्रतिनिधिविहीन अवस्थामा पनि स्थानीय तहमा बसी त्यहाँका कर्मचारीले गरेको योगदानको अवमूल्यन गरियो। निजामती कर्मचारीलाई समायोजन ऐन नियमावलीको खाका बनाउनेदेखि सम्पूर्ण कार्य प्रक्रियामा सहभागी गराइयो। समायोजन ऐन, नियमावली निजामतीमैत्री बनाउने कार्य भयो। तर स्थानीय तह र अन्य सेवामा रहेका कर्मचारीलाई उक्त कार्यमा सहभागिताको त कुरै छाडौं, सुझाव र सल्लाह दिने अवसर पनि प्रदान गरिएन। कर्मचारीको मनोबल जति उच्च भयो त्यति नै स्थानीय सरकारको दक्षतामा अभिवृद्धि हुन पुग्छ। स्थानीय स्वायत्त शासन ऐन २०५५ र नियमावली २०५६ जारी हुनुअघि स्थानीय तहमा श्रेणीका आधारमा कर्मचारी नियुक्त हुने कानुनी व्यवस्था थियो। तर, उपरोक्त नियमले तहगत आधारमा कर्मचारी नियुक्त गर्ने व्यवस्था गर्यो। तत्पश्चात्, स्थानीय तहमा दुई किसिमका कर्मचारी देखा पर्न थाले, एउटा श्रेणीगत अनि अर्को तहगत। स्थानीय स्वायत्त शासन नियमावली २०५६ आउनुअघि स्थानीय निकायमा सहायक चतुर्थ श्रेणीदेखि र अधिकृत द्वितीय श्रेणीसम्मका कर्मचारी रहेका थिए। उनीहरूले निजामती सेवाको श्रेणीले पाएसरह सेवासुविधा पाउँदै आएका थिए। स्थानीय स्वायत्त शासन नियमावली २०५६ ले श्रेणीगत प्रणाली अन्त्य गर्दै तहगत प्रणालीमा लैजानुका साथै स्थानीय निकायमा अधिकृतस्तर सातौं तहसम्मका कर्मचारी मात्र रहने व्यवस्था गर्यो। यसबाट अधिकृत द्वितीयालाई सातौं तहसरह मानी सोहीअनुसार तलब भत्ता दिइँदै आएको देखिन्छ। २०६३ मा स्थानीय स्वायत्त शासन नियमावलीमा भएको संशोधनले स्थानीय निकायमा नवौं तहसम्मका कर्मचारी रहन सक्ने व्यवस्था गर्यो। साथै सोही संशोधनले समायोजन नभएका कर्मचारीलाई समायोजन गर्न अधिकार दियो। यसमा अधिकृत द्वितीय श्रेणीका कर्मचारीलाई आठौं तहमा समायोजन गर्ने व्यवस्था गरिएको थियोे। निजामती सेवामा श्रेणीअन्तर्गत राजपत्र अनंकित प्रथमदेखि चौथो तहसम्म र स्थानीय तहको पाँचौंदेखि दोस्रो तहसम्म नियुक्ति हुन चाहिने योग्यता र सेवासुविधा बराबर छ। त्यस्तै राप तृतीय श्रेणीमा नियुक्त हुन चाहिने योग्यता र स्थानीय तहको अधिकृत छैटौंमा नियुक्त हुन चाहिने योग्यता बराबर छ। साथै सेवासुविधा पनि बराबर छ। निजामती सेवाको उपसचिवमा बढुवा हुन र स्थानीय निकायको सातौं तहमा बढुवा हुन चाहिने योग्यता, ज्येष्ठता र अनुभव पनि बराबर छ। त्यस्तै निजामती सेवाको सहसचिवमा बढुवा हुन र स्थानीय निकायको सातौंबाट आठौं तहमा बढुवा हुन चाहिने योग्यता, ज्येष्ठता र अनुभव पनि बराबर छ। स्थानीय स्वायत्त शासन नियमावली २०५६ जारी हुनुपहिले अधिकृत तृतीय श्रेणीमा नियुक्ति पाएका स्थानीय निकायका कर्मचारी बढुवा भएर सातौं हुँदै आठौं तहमा पुगेका छन्। सोही आधारमा स्थानीय तहका सातौं र आठौं तहका कर्मचारीले पनि उपसचिव र सहसचिवको सेवा सुविधा लिइरहेको पाइन्छ। अहिले समायोजन ऐनले राजपत्र अनंकितबाट स्थानीय तहको अधिकृत छैटौं तहसम्म समायोजन हुँदा शैक्षिक योग्यता र सेवाअवधिका आधारमा एक तह बढुवा हुने व्यवस्था गरेको छ। त्यस्तै निजामती सेवाको शाखा अधिकृत सुुरुमै सातौं तह, पाँच वर्ष पुगेका शाखा अधिकृत आठौं तह कायम गर्ने व्यवस्था गरेको छ। सबै समायोजित कर्मचारीको पुरानो सेवा अवधिअनुसारको ज्येष्ठता कायम गरिएको छ। यसअनुसार आठौंं तहका समायोजित कर्मचारी बढुवा भएर नवौं तहमा जाने बाटो पनि खुलिसकेको देखिन्छ। यस्तै नवौं तह बन्न लागेका ती कर्मचारी अधिकांश आजभन्दा पाँच वर्षअगाडिका नायब सुब्बा हुन्, जो निजामती सेवा ऐनको दफा २४घ अनुसार स्वतः बढुवा भएर शाखा अधिकृत बनेका हुन्। यसअनुसार स्थानीय तहमा सहसचिव हुन चाहिने प्रक्रिया पूरा गरेर आएका आठौं तहका कर्मचारी उनीहरूका मातहतमा रहनुपर्ने अवस्था सिर्जना भएको छ। त्यस्तै नायब सुब्बाबाट स्वतः बढुवा भएका शाखा अधिकृत उपसचिव हुन चाहिने प्रक्रिया पूरा गरेर आएका सातौं तहका अधिकृतसरह पदस्थापन हुने व्यवस्था गरेको छ। के यो सामाजिक न्यायको सिद्धान्तमा आधारित छ त ? यो समस्या माननीय मन्त्रीज्यूले बुझ्नुभएको छ ? नेपालको संविधानले स्थानीय तहलाई कार्यकारिणी एवं व्यवस्थापकीय अधिकार प्रदान गरेको छ। आफ्नो अधिकार क्षेत्रभित्रको अधिकारको प्रयोग गर्न स्थानीय तह आफंैले कानुन निर्माण गरी सोको कार्यान्वयन गर्न सक्छ। संविधानले स्थानीय तहलाई २२ वटा एकल अधिकार र १५ वटा साझा अधिकार दिएको छ। यसअनुसार उसले आफ्नो कर्मचारीको व्यवस्थापन आफैंले गर्न सक्छ। तर, स्थानीय तहको प्रमुख प्रशासकीय अधिकृत संघबाट पठाउन लागिएको छ। स्थानीय तहमा दक्ष कर्मचारी हुँदाहँुदै पनि स्थानीय तहको अधिकारको बेवास्ता गर्दै स्थानीय तहको प्रमुख प्रशासकीय अधिकृत बन्ने ढोका बन्द गर्न खोजिएको छ। त्यस्तै नयाँ संघीय निजामती सेवा ऐनमा पुराना स्थानीय तहका कर्मचारीलाई छड्के प्रवेशमा प्रतिस्पर्धा गर्नसमेत रोक लगाउन खोजिएको छ। प्रतिस्पर्धा गर्नसमेत रोक लगाउनुले स्थानीय तहका कर्मचारीप्रति हेर्ने दृष्टिकोण कस्तो छ भन्ने छर्लंग हुन्छ। स्थानीय तहले आफ्नो उद्देश्य हासिल गर्न त्यहाँका कर्मचारीको मनोबल उच्च राख्न सक्नुपर्छ। कर्मचारीको मनोबल जति उच्च भयो त्यति नै स्थानीय सरकारको दक्षतामा अभिवृद्धि हुन पुग्छ। समायोजन ऐनले स्थानीय तहका कर्मचारीको मनोबल झन् घटाउने कार्य गरेको छ। यसकारण स्थानीय जनप्रतिनिधिलाई कार्य सम्पादनमा कठिनाइ आइरहेको छ। तसर्थ स्थानीय तहका कर्मचारीको मनोबल उच्च राख्न देहायबमोजिम समायोजन गर्नुपर्ने देखिन्छ। पहिलो स्थानीय तहमा कार्यरत सहायकस्तरको कर्मचारीलाई निजामती सेवाका राजपत्र अनंकित कर्मचारीको जस्तै मापदण्डका आधारमा र अधिकृतस्तर कर्मचारीको हकमा छैटौं तहको अधिकृतलाई निजामती सेवाको शाखा अधिकृतसरह मानी सोही आधारमा माथिल्लो तहलाई पनि समायोजन गरिनुपर्छ। दोस्रो संघीय निजामती सेवा र प्रदेश निजामती सेवामा पुराना स्थानीय सेवाका कर्मचारीलाई समेत छड्के प्रवेशका लागि प्रतिस्पर्धामा भाग लिन पाउने व्यवस्था मिलाइनुपर्छ। तेस्रोे स्थानीय तहको प्रमुख प्रशासकीय अधिकृतमा त्यहाँकै कर्मचारी रहने व्यवस्था गरिनुपर्छ। चौथो अस्थायी कर्मचारीलाई महिला विकास विभाग, शिक्षकको नजिरका आधारमा स्थायी गर्ने व्यवस्था मिलाउनुपर्छ। त्रिपाठी काठमाडौं महानगरपालिकाका निर्देशक हुन्।"
प्रसंग : कुहिएको फर्सी र मेरो सरकार,"गणतन्त्रको बदनाम गर्ने अभियानमा जुन काम पूर्वराजा र उनका अनुयायीहरूले गर्न सकेका छैनन्, त्यही काम वर्तमान राष्ट्रपति र प्रधानमन्त्रीले गरिरहेका छन्। २०४९ सालको कुरा हो। नेकपा एमालेका महासचिव मदन भण्डारीसँग टेलिफोनमा मेरो संक्षिप्त संवाद भएको थियो। एउटा मानव अधिकार संस्थाको म सभापति थिएँ र संस्थाद्वारा आयोजित प्रवचन कार्यक्रममा मन्तव्यका लागि टेलिफोनबाटै मैले भण्डारीलाई आमन्त्रण गरेको थिएँ। कहिले, कहाँ, कति बजे ? योभन्दा बढी भण्डारीले सोध्नुभएन। सिंहदरबार पुलमुनि राससको कार्यालयछेउ कृषि आयोजना सेवा केन्द्रको सभाकक्षमा अपरान्ह कार्यक्रम थियो। ठीक समयमा मदन भण्डारी आउनुभयो। भण्डारीसँग मेरो पहिलो भेट त्यहीं भएको हो। मदन भण्डारी संवाद गर्नुहुन्थ्यो र बहस गर्न रुचाउनु हुन्थ्यो। आफ्नो तर्कमा अरूलाई सहमत गराउन सक्ने असाधारण क्षमताकै कारण भण्डारीको राजनीतिक उचाइ बढ्दै गएको थियो। २०४८ सालको आमनिर्वाचनमा काठमाडौं क्षेत्र नम्बर १ मा तत्कालीन प्रधानमन्त्री कृष्णप्रसाद भट्टराई र मदन भण्डारी आमनेसामने थिए। प्रधानमन्त्री भट्टराई मत माग्न आउने थाहा पाएर त्यो क्षेत्रका कतिपय वासिन्दा द्वारमा घडा, कलश र हातमा फूल लिएर उभिइरहेका थिए। तर भट्टराईले पाउकष्ट गर्नुभएन। साँझ छिप्पिएपछि बत्तीसपुतलीको एउटा घरमा घण्टी बज्यो। म मदन भण्डारी, आगन्तुकले परिचय दिए। मदन भण्डारीको जमानत जफत हुन्छ केही कांग्रेसजन रेडियो नेपालबाट हल्ला गर्दै थिए, मदन भण्डारी भने टोल, बस्ती, घरघर पुगेर मतदाता रिझाउँदै थिए। अन्तरिम सरकारका सर्वशक्तिमान प्रधानमन्त्री कृष्णप्रसाद भट्टराईलाई हराउनु सहज थिएन। निर्वाचनअघि साधारण उम्मेदवारका रूपमा प्रस्तुत भएका मदन भण्डारी जितसँगै असाधारण राजनीतिज्ञका रूपमा उदाए। एकपटक उत्तर भारतमा अवस्थित बद्रीनाथमा मदन भण्डारीका दाजुसँग मेरो भेट भएको थियो। धार्मिक भनौं वा सन्यास मार्गमा विचरण गरेकाले होला महिधराचार्य वा यस्तै नाम थियो तर त्यो नामभन्दा पनि मदन भण्डारीको दाजु भन्ने पहिचान प्रबल थियो। दासढुंगा जिप दुर्घटनामा मदन भण्डारीको दुःखद निधन भयो। शोकलाई शक्तिमा बदलौं भन्ने नारासहित तत्कालीन एमालेले मदन भण्डारीकी पत्नी विद्या भण्डारीलाई उपनिर्वाचनमा उठायो। यसरी सेतो सारी लगाएर राष्ट्रिय राजनीतिमा विद्या भण्डारीको पदार्पण भयो। विद्या भण्डारीको ग्रहदशा बलियो भएकाले होला, उहाँ गणतन्त्र नेपालको दुईपटक राष्ट्रपति निर्वाचित हुनुभयो। विद्या भण्डारीको राजनीतिक उत्थान र राष्ट्रपतिसम्मको अग्लो उडान मदन भण्डारीको राजनीतिक विरासतका कारणले सम्भव भएको हो भन्दा फरक पर्दैन। होइन भने तत्कालीन नेकपा एमालेभित्र विद्या भण्डारीभन्दा योग्य पाँच हजारभन्दा बढी महिला थिए, छन्। एउटा राजाको छोरो राजा हुने पद्धति राजतन्त्र हो, एउटा नेताकी पत्नी वा सन्तान स्वतः नेता हुने परिपाटी विकृत लोकतन्त्र हो। प्रतिस्पर्धाको राजनीतिमा सहानुभूति मत बटुल्न कुनै निर्वाचनमा उम्मेदवार बनाउनुको कारण बुझ्न सकिन्छ तर राजतन्त्र उन्मूलन भएपछि राजतन्त्रकै पदचिह्न पछ्याउँदै राष्ट्रपतिका रूपमा पुरष्कृत गर्नुको औचित्य पुष्टि हुन सक्दैन। मेरो सरकार भन्ने दुई शब्दले सरकारको नीति तथा कार्यक्रमको सबल पक्ष ओझेलमा परेको छ। सरकारको लागि योभन्दा ठूलो दुर्भाग्य अरू के हुन सक्छ ? सन्दर्भ संसद्मा सरकारको नीति तथा कार्यक्रम वाचन गर्ने क्रममा राष्ट्रपति भण्डारीले पटकपटक मेरो सरकार भनी गरेको सम्बोधन हो। यस्तो शब्दावली पुराना महाराजाहरूले प्रयोग गरेका कारण परिवर्तनमा योगदान गरेकालगायत स्वाभिमानी नेपाली राष्ट्रपतिको मुखारविन्दबाट त्यो शब्दको उच्चारण सुन्न चाहँदैनन्। सादगी र सद्भावका लागि परिचित राष्ट्रपति नेपाली जनताले खोजेका थिए, जसमाथि सिंगो राष्ट्रले गर्व गरोस्। त्यो चाहना तुषारापात भएकाले होला भण्डारीमाथिको आक्रोश अहिले चुलिएको छ। सादगीको कुरा गर्दा पूर्वप्रधानमन्त्री तथा तत्कालीन एमाले अध्यक्ष मनमोहन अधिकारीसँगको एउटा भेटघाट आज पनि सम्झन्छु। आफ्नो निवासमा अधिकारकर्मीसँग भेटघाटको सिलसिलामा प्रस्तुत हुँदा पूर्वप्रधानमन्त्री अधिकारीले लगाएको एउटा मोजामा प्वाल परेको देखिन्थ्यो। आज साढे एक अर्बको हेलिकप्टर चढ्ने लालसाले ग्रस्त राष्ट्रपतिको सर्वत्र निन्दा भइरहेको बेला मनमोहन अधिकारीको सादगी नयाँ पुस्तालाई आश्चर्यजनक लाग्न सक्छ। थोरै भए पनि राष्ट्रपति भण्डारीले मनमोहन अधिकारीको पदचिह्न पछ्याउन सके बदनामी हँुदैन। होइन भने दुःखका साथ भन्नुपर्छ फर्सी कुहिएको चर्चा हुन थालेको छ। कतिपय परिवर्तन विरोधीहरूले कुहिएको फर्सीको उदाहरण दिँदै बारीलाई पनि गाली गर्न थालेका छन्। बारी अर्थात् लोकतान्त्रिक गणतन्त्र। यसमा बारीको के दोष ? राष्ट्रपति अत्यन्तै सम्मानित पद हो। तर लोकतन्त्रमा राष्ट्रपति हुन् वा प्रधानमन्त्री लहडलाई कुनै ठाउँ हुँदैन। अहिले देशमा एकथरी छन् भूकम्पले झट्का दिँदा होस् वा बाढीपहिरोले क्षति पुर्याउँदा, ती गणतन्त्रलाई नै गाली गर्छन्। गणतन्त्रको बदनाम नगरी राजतन्त्र पुनः स्थापना हुँदैन भन्ने तिनीहरूको मान्यता छ। अर्कोथरी छन् गणतन्त्रको लाभ लिएर अनेकौं सेवा र सुविधा भोग्दै गणतन्त्रलाई नै बद्नाम गराउन उद्यत् छन्। अर्थात् जसले प्राण दियो, त्यसको प्राण हर्न उद्यत्। जसले मान र सम्मान दियो त्यसैलाई बदनाम गर्न आतुर। समस्या लोकतान्त्रिक गणतन्त्रमा होइन, नेताहरूको सोच र आचरणमा छ। सत्तारुढ हुनासाथ नेताहरू सेवकको भूमिका बिर्सन्छन् र शासकको मानसिकताले ग्रसित हुन थाल्छन्। अहिले राष्ट्रपति हुन् वा सत्तारुढ दलका नेता, यही मानसिकताको प्रदर्शन गर्दै छन्। राष्ट्रपतिको मेरो सरकार भन्ने अहंकार र प्रधानमन्त्री ओलीको जे भयो ठीक भयो भन्ने लिपापोती त्यही मानसिकताको उदाहरण हो। दुःख लाग्छ गणतन्त्रको बदनाम गर्ने अभियानमा जुन काम पूर्वराजा र उनका अनुयायीहरूले गर्न सकेका छैनन्, त्यही काम वर्तमान राष्ट्रपति र प्रधानमन्त्रीले गरिरहेका छन्। अहंकारको सिलसिला बढ्दै गयो भने कुनै बेला राष्ट्रपति भण्डारीले प्यारा प्रजाहरू भन्न बेर छैन। शब्दभन्दा पनि चिन्ता नियतको हो। यस्ता प्रकरण बढ्दै गयो भने भविष्यमा भण्डारीकै कारण सरकार अझ अफ्ठ्यारोमा पर्दै जानेछ। राष्ट्रपति भण्डारीको आलोचना, निन्दा, अपमान आदिले सामाजिक सञ्जाल रंगिएको छ। गुण र दोषका आधारमा विवेचना हुनुपर्छ तर आफूलाई मन परेन भनेर जथाभावी निन्दा गर्नु हुँदैन। निश्चित रूपमा राष्ट्रपति भण्डारीले नेपाली नागरिकको मन दुखाउनु भएको छ र गणतान्त्रिक मर्ममा प्रहार गर्नुभएको छ। यसका लागि क्षमायाचना गरे पुगिहाल्यो तर क्षमायाचना भन्ने शब्द भण्डारी वा सरकारको शब्दकोशमा नभएर हो वा अहंकारले ग्रस्त भएर हो, त्यो तप्का गल्ती स्विकार्न र सुधार्न इच्छुक देखिँदैन। मेरो सरकार भन्ने दुई शब्दले सरकारको नीति तथा कार्यक्रमको सबल पक्ष ओझेलमा परेको छ। सरकारको लागि योभन्दा ठूलो दुर्भाग्य अरू के हुन सक्छ ? नेकपाकै यति ठूलो विरोध भएको छ, योभन्दा ठूलो क्षति के हुन सक्छ ? तर विरोधका नाममा केही अनलाइन र सामाजिक सञ्जालमा मर्यादाका सारा सीमा नाघेर गरिएको अश्लील टिप्पणी स्वीकार्य हुन सक्दैन। आफ्नो मान खोज्ने कसैले पनि अरूको सम्मान गर्न जान्नुपर्छ। अन्त्यमा, ओली र पुराना एउटा राजाको प्रसंग ः एकादेशमा एउटा राजा थिए हावादारी कुरा गर्न खप्पिस। विदेशी पाहुना आएको बेला बतासे कुरा गर्नु उनको दिनचर्या थियो। आफ्नो बखान आफैंले गरेर नथाक्ने ती शासकको अतिशयोक्तिपूर्ण अभिव्यक्तिप्रति पाहुनाहरू जब सन्देह प्रकट गर्थे, राजाले कुनै न कुनै भारदारलाई रफ्फु गर्न अघि सार्थे। अनेकौं प्रसंग जोडेर भारदारले शासकको हावादारी अभिव्यक्तिलाई कसैले सच्याउने र कसैले प्राण भर्ने प्रयत्न गर्थे। त्यस्ता भारदारहरूलाई रफ्फुगार भनिन्थ्यो अर्थात् शासकले पारेको प्वाल टाल्ने रफ्फुगार। ती राजाले एकपटक गफ दिए, अघिल्लो वर्ष सिकारका क्रममा मैले हानेको एउटा गोलीले बाघको खुट्टा र टाउको दुवै छेड्यो। कसरी हुन सक्छ? , पाहुनाले पत्याएनन्। शासकले रफ्फुगारलाई अघि सारे। सरकारले गोली चलाउँदा बाघ आफ्नो पञ्जाले टाउको कन्याउँदै थियो। त्यही बेला गोली पञ्जा छेड्दै टाउकोभित्र पस्यो। रफ्फुगारले नुनको सोझो गर्यो। राजा हौसिए र थपे, एकपटक सिकारका क्रममा मैले चलाएको एउटा गोलीले हात्ती, बाघ, चितुवा र सिंह एकसाथ ढले। पाहुनाले अविश्वास गरेपछि शासकले भएमध्येको गतिलो भारदारलाई रफ्फु गर्न अह्राए। भारदारले दुई हात जोडेर असमर्थता व्यक्त गर्दै भनेछ, सरकार, यसअघि ससाना प्वाल टाल्ने गर्थे, यो त ठूलो भ्वाङ भयो यसलाई रफ्फु गर्ने सामथ्र्य सेवकको छैन। दुईतिहाइको सरकारका प्रधानमन्त्री केपी शर्मा ओलीका अभिव्यक्तिले अहिले कथाका तिनै शासकलाई सम्झाएको छ। ठीक होस् वा बेठीक प्रधानमन्त्री केपी ओलीका केही विशेषता छन्। जस्तो ओली झूटो बोल्दा पनि अरू शीर्ष कमरेडजस्तो गज्याङगुजुङ गर्दैनन् आत्मविश्वासका साथ झूटो बोल्छन्। पछिल्लोपटक नेकपाको संसदीय दलमा सम्बोधन गर्दै ओलीको दिव्यवाणी प्रकट भएछ, नेपालको विकास प्रक्रिया देखेर विदेशीहरू चकित भएका छन्। विभिन्न अपराधमा संलग्न भएका कारण नेपालका कारागारमा थुनिएका कुनै विदेशीले कारामुक्त हुने आशामा त्यस्तो टिप्पणी गरेको भए एउटा कुरा, तर कुनै पनि विदेशी सरकार वा नियोगका प्रतिनिधिहरूले नेपालको विकास प्रक्रिया देखेर चकित भएको टिप्पणी आजसम्म सुनिएको छैन। एमाले र माओवादीको एकीकरणपछि ओलीको प्रभावशाली रफ्फुगारको भूमिका निर्वाह गर्दै आएका प्रचण्डले यसपटक भ्वाङ टाल्न कठिन भएकाले होला, आफूले पहिले प्राप्त गरेको राष्ट्रपतिको सम्बोधन दस्ताबेजमा मेरो सरकार भन्ने शब्दावली नभएको टिप्पणीसहित यस मामलामा कुलेलम ठोकेको देखिन्छ। यद्यपि विवेकशून्य रफ्फुगारहरू अझै पनि ओलीलाई उकासिरहेका छन्। गणतन्त्र भनेको संस्कृति हो। यस्तो संस्कृति जहाँ जहिले पनि नागरिकको हित र नागरिकको जित हुन्छ। २०६५ सालमा विधिवत् नेपालमा लोकतान्त्रिक गणतन्त्र स्थापना भयो तर कहिले दलहरू गणतान्त्रिक संस्कृति निर्माण गर्न चुके त कहिले नेताहरूले बाटो बिराए। गणतन्त्रको सुगन्ध फैलाउन नसके पनि दुर्गन्धित बनाउने काम नगर्नुहोस्, राष्ट्रपति भण्डारी र प्रधानमन्त्री ओलीलाई यो नागरिकको विनम्र अनुरोध छ।"
चिनियाँ बन्दरगाहमा नेपाली पहुँच,"नेपाल संघीय गणतान्त्रिक मुलुक भएपछि राष्ट्रपतिबाट चीनको पहिलो राजकीय भ्रमण भर्खरै सम्पन्न भएको छ। यो भ्रमणको यसै पनि अन्तर्राष्ट्रिय स्तरमा ठूलो महत्व थियो। साथै दुईपक्षीय वार्ता तथा प्रोटोकल हस्ताक्षरसहित सातबुँदे सम्झौता यसका अरू महत्वपूर्ण उपलब्धि रहे। त्यसमाथि आमनेपालीले देखेको हिमाल छिचोलेर आउने रेलको सपनालाई बेल्ट एन्ड रोड इनिसिएटिभ बीआरआईमा समेट्नु अर्को सफलता थियो। देशको तीव्र स्तरमा विकासका साथै पटकपटकका नाकाबन्दी र यस्ता त्रासबाट राहत पाउन जुन उद्देश्यको भ्रमण थियो, त्यो पूर्ण सफल भएको मान्न सकिन्छ। नेपालले नै प्रस्ताव गरेको रेल सञ्जाल र बहुउद्देश्यीय हिमालय वारपार सञ्जाल बीआरआई परियोजनाको एक कार्यक्रमका रूपमा समेत सूचीकृत भएको छ। बीआरआईको दोस्रो अन्तर्राष्ट्रिय सम्मेलनले नेपालले राखेको सञ्जाल विस्तार प्रस्ताव स्वीकार गरेको हो। विभिन्न मुलुकसँग गरिने आर्थिक सहकार्य र सञ्जाल विस्तारको पहिलो एनेक्सको तेइसौं बुँदामा नेपालसँग सहकार्य हुने उल्लेख छ। ३७ मुलुकका राष्ट्र एवं सरकार प्रमुखसम्मिलित गोलमेचपछि अठतीसबुँदे संयुक्त वक्तव्य जारी गरिएको थियो। वक्तव्यमा तीन एनेक्स समेत छुट्ट्याएर बीआरआईमार्फत अहिले भइरहेका र भविष्यमा हुने सहकार्यका योजना सूचीबद्ध छन्। अवश्य पनि यो परियोजना कार्यान्वयनले नेपालको काँचुली फेरिनेछ। साथै चार हजार मिटरको उचाइमा हिमाल वारपार गर्ने रेलयात्रा एउटा नयाँ पर्यटकीय गन्तव्य बन्नेछ। यसर्थ नेपालमा विकासको बिगुल बजिसकेको छ। अब यसको युद्धस्तरमा कार्यान्वयन गर्ने जिम्मा नेपालीका हातमा छ। अब रेल मात्रै होइन, तेल पनि आउने बाटो खुलिसकेको छ। सन् २०१६ मा प्रधानमन्त्री केपी शर्मा ओली चीन भ्रमणमा आउँदा यातायात तथा पारवहन सम्झौतामा हस्ताक्षर भएको थियो र यसपटकको राष्ट्रपतिको भ्रमणमा चीन र नेपालबीच भएको उक्त सम्झौताको प्रोटोकलमा हस्ताक्षर भएको छ। यसबाट भारतसँग मात्रै रहँदै आएको समुद्रसम्मको पहुँच आइन्दा चिनियाँ भूमि पनि प्रयोग गर्ने विस्तृत सम्झौताको प्रोटोकलमा गत वैशाख १६ गते सोमबार हस्ताक्षरसँगै कार्यान्वयनमा पनि आइसकेको छ। उक्त प्रोटोकलमा नेपालको तर्फबाट परराष्ट्रमन्त्री प्रदीपकुमार ज्ञवालीले र चीनको तर्फबाट चिनियाँ यातायात मन्त्री ली स्याओफङले राष्ट्रपति विद्यादेवी भण्डारी र चिनियाँ राष्ट्राध्यक्ष सी चिनफिङको उपस्थितिमा हस्ताक्षर गरेका थिए। चिनियाँ भूमिको प्रयोग नेपाललाई फाइदाजनक नै हुनेछ, मात्र अब बाह्रै महिना चल्ने मार्गको खाँचो छ। प्रोटोकलका अनुसार चीनले नेपाललाई चारवटा सामुद्रिक बन्दरगाह प्रयोग गर्ने अनुमति दिएको छ। ती चार बन्दरगाह थ्येनचिन, लियानयुनकाङ, चानचियाङ र सन्चन हुन्। यसैगरी चीनका सिगात्से, ल्हासा र लान्चौ तीनवटा सुक्खा बन्दरगाह पनि नेपालले प्रयोग गर्न पाउने प्रोटोकलमा उल्लेख छ। साथै नेपालका ६ वटा नाका रसुवा, कोदारी, किमाथांका, नेचुङ, यारी र ओलाङ्चुंगोलाबाट ढुवानी गर्न पाइनेछ। यसका साथै चीनले बीआरआईमा आबद्ध मुलुकका लागि मे १२ देखि बेइजिङ, साङहाईका साथै १२ वटा हवाइ रुट र ६ वटा सुक्खा बन्दरगाह पनि निर्बाध रूपमा प्रयोग गर्न पाउने घोषणा गरिसकेको छ। यसैबीच यहाँ यो उल्लेख गर्न पनि सान्दर्भिक हुन आउँछ कि प्रोटोकलमा उल्लेख नभएका अन्य सामुद्रिक बन्दरगाह पनि नेपालले निर्बाध रूपमा प्रयोग गर्न पाउने चीनले दोहोर्याउँदै आएको छ। भूपरिवेष्ठित राष्ट्र नेपालको अवस्थिति हेरेर भारतवेष्ठितका रूपमा व्याख्या गर्दै आएकोमा आइन्दा नेपाल दुई शक्तिशाली एसियाली राष्ट्रबीच भूजडित मुलुकका रूपमा परिभाषित गर्दै आर्थिक रूपमा सबल बनाउने जिम्मा अब नेपालीकै हो। सन् १९६७ मा संयुक्त राष्ट्रसंघीय महासभाले भूपरिवेष्ठित राष्ट्रलाई अरू मुलुकको बाटो भएर सामुद्रिक बन्दरगाहसम्मको पहुँच दिने सन्धि पारित गरेको थियो। पछि सन् १९८२ मा संयुक्त राष्ट्रसंघीय सामुद्रिक कानुनसम्बन्धी महासन्धि जारी भएपछि यसलाई सर्वव्यापक प्रयोग या मान्यता दिँदै आएको देखिन्छ। यी दुवै सन्धिको भूपरिवेष्ठित मुलुकप्रतिको व्याख्या या प्रावधान उस्तै छन्। यस महासन्धिको भाग १० को बुँदा १२४ देखि १३२ सम्मले भूपरिवेष्ठित मुलुकको समुद्रदेखि समुद्रसम्मको पहुँच अधिकार र पारवहन स्वतन्त्रताको व्याख्या गरेको छ। यही भूपरिवेष्ठित राष्ट्रको अधिकारअनुसार दक्षिणतर्फबाट समुद्रसम्मको पहुँचका लागि नेपालको भारतसँग यातायात तथा पारवहन प्रोटोकलमा हस्ताक्षर भएको थियो। सन् १९६० मा नेपाल र भारतबीच व्यापार तथा पारवहन प्रोटोकल सम्झौता भएको थियो। तर चीनसँग भने भर्खरै यातायात तथा पारवहन सम्झौताको प्रोटोकलमा हस्ताक्षर भएको हो। तीन वर्षअघि चीनसँग सम्झौता मात्र भएको थियो भने यसपटक प्रोटोकलमा हस्ताक्षर भएको हो र योसँगै उत्तरतर्फबाट पनि नेपालको पहुँच समुद्रसम्म पुगेको छ। यहाँ प्रोटोकल सम्बन्धमा प्रश्न पनि उठ्न सक्छ। प्रोटोकललाई विस्तृत सम्झौता भन्न सकिन्छ, जहाँ मूल मस्यौदालाई कार्यान्वयनमा ल्याउन सन्धि र सर्तहरूमा सहमति जनाउन सम्झौता गरिन्छ। भूपरिवेष्ठित राष्ट्र नेपालले चीनको बाटो र बन्दरगाह प्रयोग गर्न गरिएको निश्चित सम्झौता नै प्रोटोकल हो। यातायात तथा पारवहनका लागि प्रोटोकल अनिवार्य छ। भूपरिवेष्ठित राष्ट्रले अर्को मुलुकको भूमि भएर समुद्रसम्म पहुँच स्थापना गर्न प्रयोग गरिने मार्ग, यतायात तथा दुवानीका साधन, बन्दरगाह, भन्सार शुल्क र सेवा, तेस्रो मुलुकबाट सामान ल्याउँदा भण्डार गर्ने सम्बन्धमा, भाडा तिर्ने सम्बन्धमा र सम्बन्धित नियमकानुन नै प्रोटोकल हो। सन् १९५५ मा नेपाल र चीनबीच दौत्य सम्बन्ध स्थापना भएको थियो। तर, त्यस समयको अघिपछि नेपालले चीनसँग पारवहन प्रोटोकलमा हस्ताक्षर गर्न आवश्यकता देखेन। उत्तरको विशाल हिमालपारि समृद्धिको लहर चलेको चाल पाएको थिएन र चीन पनि आफ्नै विकास गर्न अथक् रूपमा लागिरहेको थियो। हाल चीन विश्वकै शक्तिशाली राष्ट्रको रूपमा उभिइसकेको छ। उसले आफ्नो विकासलाई छिमेकी देशहरूमा पनि फैलाउन चाहेको छ र यसै साथ नवीन रेशममार्गको अवधारणा अघि सारेको छ। यसै अवधारणालाई नेपालले पनि आफ्नो समृद्धिको संवाहकको रूपमा लिएको छ र यही चासोसँगै दक्षिणको एकतर्फी निर्भरताबाट छुटकारा पाउन उत्तरतर्फ पनि पारवहन प्रोटोकल हस्ताक्षर जरुरी बन्न पुगेको हो। हिजो किन भएन या गरेन भन्दा पनि आज यो सम्झौता भएको छ र उचित समयमा भएको छ। यो गुड टाइमिङ हो। चीन आफ्नो प्रविधि तथा लगानीलाई अरू मुलुकमा फैलाउन खोजिरहेको र नेपाल विकास पथमा लम्किन खोजिरहेको अवस्थामा र अबको दस वर्षमा दिगो विकासका लक्ष्य हासिल गर्दै मध्यम आय भएको राष्ट्र बन्ने प्रयास गरिरहेको अवस्थामा यो निकै शुभ समय बनेको छ। नवीन रेशममार्ग बीआरआईको अवधारणा कनेक्टिभिटी, रेल, रोड, समुद्रबाट जोडेर सहकार्य बढाउने हो, आर्थिक प्रगति गर्ने हो। पछिल्लो समय विश्वका १५० भन्दा बढी मुलुक र अन्तर्राष्ट्रिय संगठनले चीनसँग बेल्ट एन्ड रोडको संयुक्त निर्माण गर्ने सहकार्य सम्झौतामा हस्ताक्षर गरिसकेका छन्। बीआरआई शिखर सम्मेलनमा चिनियाँ राष्ट्राध्यक्ष सीले सम्मेलन दौरान ६४ अर्ब अमेरिकी डलरभन्दा बढी कूल रकमको सहयोगात्मक परियोजना सन्धि सम्पन्न भएको बताएका थिए। सम्मेलन क्रममा सीले बीआरआईको संयुक्त निर्माणले संयुक्त राष्ट्रसंघ, आसियान, अफ्रिका लिग, युरोप संघ, युरोपएसिया आर्थिक संघ आदि अन्तर्राष्ट्रिय तथा क्षेत्रीय संगठनको विकास र सहकार्य योजनालाई विभिन्न मुलुकको विकास रणनीतिसँग जोडेर विश्वको आर्थिक वृद्धिका लागि नयाँ ठाउँ उपलब्ध गराउनुका साथै विकासका लागि नयाँ मौका प्रदान गरेको पनि बताएका थिए। यसले पनि बीआरआईको महत्व दर्शाउँछ र यसमार्फत भइरहेका आर्थिक विकास नियाल्दा नेपालजस्ता मुलुकका लागि यो वरदान साबित हुनेछ। अब घाँटी हेरेर हाड निल्ने होइन, हाडअनुसार घाँटी बनाउनुपर्छ। समयसँगै शब्द र वाक्यांश परिष्कृत हुँदै जान्छ, त्यसको अर्थ पनि भिन्न हुन जान्छ। हो, अबको अवस्था भनेको हाडअनुसार घाँटी बनाउनुपर्छ। यसरी चीनसँग पारवहन प्रोटोकल सम्झौता भइसकेको अवस्थामा अब नेपाललाई भारतले कसरी हेर्नेछ त ? या नेपाल र भारत व्यापार तथा पारवहन सन्धिमा भविष्यमा केही परिमार्जन हुनेछ त ? सन् २०१६ मा नेपाल र भारतबीच यो सम्झौताको नवीकरण भएको थियो। हाल नेपालले भारतको कोलकाता र विशाखापट्टनम बन्दरगाह प्रयोग गर्दै आएको छ। तर, भारतीय बन्दरगाह प्रयोगमा सधैं विवादित बन्ने गरेको छ। एडिसनल लकलगायतका विविध शुल्क असुलीका कारण समयसमयमा नेपाली व्यापारीहरू पीडित बन्ने गरेका छन् नै। साथै, भारतको कोलकाताबाट काठमाडौंसम्म सामान पुग्न महिना दिन लाग्ने गरेको छ। विशाखापट्टनम केही छिटो होला तर चीनको क्वाङचौबाट समुद्रीमार्ग हुँदै कोलकाताबाट काठमाडौंसम्म पुग्ने समयभन्दा धेरै अघि क्वाङचौबाट चीनको केरुङ हुँदै काठमाडौंसम्म सामान पुग्ने देखिएको छ। केही समयअघि चीनको लान्चौ र क्वाङचौबाट नेपालको लागि कन्टेनरसहितका रेल छुटेका थिए, जुन १० दिनमा काठमाडौं पुगेका थिए। यसर्थ चिनियाँ भूमिको प्रयोग नेपाललाई फाइदाजनक नै हुनेछ, मात्र अब बाह्रै महिना चल्ने मार्गको खाँचो छ। त्यसैगरी नेपालले बंगलादेशसँग पनि पारवहन सम्झौता गरेको छ तर त्यहाँबाट सामान आयात गर्दा भारतकै बाटो प्रयोग गर्नुपर्ने अवस्था रहेकाले त्यो सम्झौतामा मात्र सीमित छ। यी विविध कारणले पनि चीनसँग गरिएको पारवहन सम्झौता विशेष महत्वपूर्ण बनेको छ। नेपाल र चीनबीचको प्रगाढ मित्रतामा नयाँ आयाम थपिएको छ। प्रागैतिहासिक कालदेखिको सम्बन्धलाई नवयुगसँगै पारवहन प्रोटोकलमा हस्ताक्षरसँगै नवीकरण भएको छ। नेपाल एकपक्षीय निर्भरताबाट मुक्त भएको छ। साथै, नेपाल र चीनको सम्बन्ध नयाँ उचाइमा पुग्ने विश्वास गरौं। अलौकिक चिनियाँ अन्तर्राष्ट्रिय रेडियो बेइजिङमा विदेशी विशेषज्ञका रूपमा कार्यरत छन्।"
नीति तथा कार्यक्रमको जिरह,"इतिहासकै शक्तिशाली सरकारबाट नागरिकले सस्तो लोकप्रियता हासिल गर्ने नीति तथा कार्यक्रम अघिपछिभन्दा पृथक् चाहिने टड्कारो महसुस गरेका छन वैशाख २० गते पूर्वघोषणाअनुसार राष्ट्रपतिद्वारा संघीय संसद्को संयुक्त बैठकमा प्रस्तुत नीति तथा कार्यक्रमले विभिन्न कारण महत्व पाएन। प्रथमतः महामहिम राष्ट्रपतिले आफ्नो दुई घन्टाभन्दा बढी लामो सम्बोधन अवधिमा २० पटकभन्दा बढी मेरो सरकार भनेको धेरैलाई पचेन। सम्बोधनबाट अचम्मित विश्लेषक उक्त प्रस्तुतिमा समावेश गरिएका विषयबाटै विचलित भएको हुन सक्छ। दोस्रो उक्त दस्ताबेजमा उल्लिखित उद्देश्य, नारा, नीति तथा कार्यक्रमबीचको भिन्नता ब्लार्ड भएकाले तिनलाई छुटाउन हम्मेहम्मे पर्ने कारणले पनि हो। तेस्रो सरकारको कार्यबाट प्रधानमन्त्री जतिसुकै सन्तुष्ट भए पनि जनसाधारणमा नैराश्य छाएकाले। चौथो गत वर्ष विपक्षीको अनुपस्थितिमै नीति तथा कार्यक्रमलाई सरकारले पास गरिदिएकाले। पाँचौं यस प्रस्तुतिलाई प्रिबजेट छलफलपश्चात् संसद् सदस्यले व्यक्त गरेका सुझाव तथा चासो समावेश गरेर सरकारको तर्फबाट प्रस्तुत गर्ने प्रणालीको साटो बग्गी घोडाभन्दा अघि गर्दा यथार्थमा यस दस्ताबेजको औचित्य केवल औपचारिकतामा सीमित भएकाले। यस वर्ष राष्ट्रपतिको प्रस्तुतिमा समावेश गरिएका नागरिकलाई मोहित तुल्याउने नीति (१) कोही भोकै पर्दैन, भोकले कोही मर्दैन, (२) चिनौं आफ्नो माटो, बनाऔं आफ्नै देश, (३) बारीको पाटा र खेतको गह्रा, हुन्छन् सबै हराभरा तथा (४) पाँच लाख रोजगारको अवसर सिर्जना आदि मान्न सकिन्छ। उल्लिखित नीतिलाई वास्तविकतामा उतार्ने रणनीतिका विषयमा दस्ताबेज मौन छ। थप नीति तथा कार्यक्रममध्ये सरकारी स्वमित्वमा रहेको तर अनाधिकार कब्जा गरिएका जग्गा फिर्ता लिने, वृद्धा भत्ता बढाउने तथा यस वर्षलाई वृक्षरोपण वर्ष घोषणा गर्ने आदिलाई मान्न सकिन्छ। विगतका वर्षमा जस्तो आर्थिक, मौद्रिक तथा सामाजिक क्षेत्रमा सरकारले अपनाउने नीतिलाई समेटिएको छैन। पंक्तिकारले राष्ट्रपतिले ०७६७७ को नीति तथा कार्यक्रम अघिल्लो वर्ष (०७५७६) को नीति तथा कार्यक्रमको जगमा खडा भएको विश्वास गरेको छ। अघिल्लो आर्थिक वर्षको नीति तथा कार्यक्रमको जगमै वर्तमान नीति तथा कार्यक्रम प्रस्तुत गरिएकाले त्यसको छोटो प्रवेश सान्दर्भिक हुन्छ। गत वर्षको नीति तथा कार्यक्रममा नागरिककेन्द्रित उच्च आर्थिक वृद्धिदर कायम गरेर द्रूत गतिले मुलुकलाई अति कम विकसित राष्ट्रबाट मध्य आय राष्ट्र हँुदै विकसित राष्ट्रमा परिणत गर्ने प्रतिबद्धता जाहेर गरिएको थियो। पूर्वाधारको विकास तथा नागरिकलाई सरकारबाट प्राप्त हुने सेवासुविधामा गुणस्तर सुधार गर्ने कार्यक्रम घोषणा पनि गरिएको थियो। उत्पादन वृद्धि, रोजगारका अवसर सिर्जना, सरकारको स्वमित्वमा रहेका रुग्ण उद्योगलाई निजी क्षेत्रसँगको सहभागितामा अर्थात् पब्लिक प्राइभेट पार्टनरसिप (पीपीपी) को अवधारणामा नवजीवन प्रदान गर्ने, व्यापार घाटा घटाउन निर्यात व्यापार प्रवद्र्धन तथा आयात व्यापारलाई दुरुत्साहित तुल्याउने नीति अख्तियार गर्ने। स्वास्थ्यलाई हानिकारक हुने सुर्तीजन्य तथा मदिराजन्य पदार्थको आयात घटाउने रणनीति अख्तियार गर्ने उल्लेख गरिएको थियो। उद्देश्यमा विचलित नभएर नागरिकले तिरेको तिरोको सदुपयोग गर्न जबसम्म सरकार कटिबद्ध रहँदैन तबसम्म उसको कार्यप्रति सर्वसाधारणको आकर्षण न्यून रहनेछ। पूर्ण लोकतान्त्रिक, सुशासन, जबाफदेही सरकार, भ्रष्टाचारमुक्त, सभ्य, सुसंस्कृत तथा कर्तव्यनिष्ठ समाज निर्माण गर्ने लक्ष्य पनि समावेश गरिएको थियो। कार्यान्वयन पक्षलाई सुधारीकरणको आवश्यकता सम्बोधन गर्न प्रधानमन्त्री कार्यालयमा एक उच्चस्तरीय कार्यान्वयन सम्पादन सुपरिवेक्षण गर्ने एकाइ गठन गरिने घोषणा गरिएको थियो। धेरै हदसम्म नीति तथा कार्यक्रम ०७५७६ नेकपाको चुनावी घोषणापत्र तथा अर्थमन्त्रीले पदभार सम्हालेलगत्तै प्रस्तुत गरिएको श्वेतपत्र प्रतिबिम्बित थियो। विगतमा तथा गत वर्ष भएका प्रयासबाट भएका वा हासिल गरिएका उपलब्धिको फेहरिस्त वर्षको नीति तथा कार्यकर्ममा विस्तृत समावेश गरिएकाले त्यसतर्फ जानु आवश्यक छैन। केवल त्यसमा उल्लेख गरिएका कतिपय उपलब्धि विगतमा भएका प्रयासका फल हुन् अथवा गत वर्ष सरकारले गरेको प्रयासको प्रतिफल छुट्याउन कठिन छ। त्यसैगरी कतिपय समावेश गरिएका तथ्यांकको विश्वसनीयतामा प्रश्न गर्ने ठाउँ पनि राखिएको छ। कहिल्यै सुख नपाएको जात भनेर परिचित हामी नेपाली नागरिकका निमित्त मुलुकलाई सम्पन्नतातर्फ डोर्याउने सरकारी प्रतिबद्धताको सम्मान नगर्ने नागरिक खोज्दा पनि भेटिँदैन। लगातार तीन वर्षसम्मको अवधिमा हासिल गरिएको ६ प्रतिशतभन्दा बढीको वृद्धिदरले आशा जगाउनु स्वाभाविक छ। हासिल गरिएको उच्च आर्थिक वृद्धिदरको प्रत्यक्ष सम्बन्ध सरकारबाट भएको पुँजीगत खर्चसँग नहुनुचाहिँ सबैभन्दा ठूलो पज्जल हो। सरकारद्वारा गरिएको लगानी (पुँजीगत खर्च) अनुमानित रकमभन्दा एकतिहाइमै ६ प्रतिशतभन्दा बढीको आर्थिक वृद्धिदर हासिल हुने हो भने सम्पूर्ण विनोयोजित खर्च हुँदाको परिणाम के होला ? उच्च वृद्धिदर कायम हुन मौसम राम्रो भएर कृिषउपज बढेको तथा वैदेशिक रोजगारबाट हुने आय वृद्धिले ठूलो भूमिका खेलेको पाइन्छ। अर्कोतर्फ औद्योगिक क्षेत्रको विस्तारविना कुनै पनि मुलुक दिगो कालसम्म निरन्तर उच्च आर्थिक वृद्धिदर हासिल गर्न सफल भएका छैनन्। हाम्रो उद्योग क्षेत्र फस्टाउनुको साटो खुम्चिँदै गएको छ। औद्योगीकरणका निमित्त सातै प्रान्तमा सरकारले औद्योगिक क्षेत्र निर्माण जति आवश्यक भए पनि त्यो निर्णायक भने होइन। दशकौंदेखि उपयोगमा आउन नसकेको बनेपामा निर्मित सुविधायुक्त आईटी पार्क भवन एउटा प्रतिनिधि उदहारणका रूपमा प्रस्तुत गर्न सकिन्छ। उद्योगधन्दा फस्टाउने तथा लगानीमैत्री वातावरण नीतिगत तथा आर्थिक र वित्तीय सुधारको पर्खाइमा छ। उच्च आर्थिक वृद्धिदर हासिल गर्ने लक्ष्य लिँदा हामीले आत्मसात गर्नुपर्ने वास्तविकता भनेको छिमेकी तथा विश्वको अवस्था पनि हो। आउँदो वर्ष भारत तथा चीनको आर्थिक वृद्धिदर क्रमसँग ७ तथा ६ प्रतिशतको हाराहारीमा हुने अनुमान गरिएको छ। ०७६ मा विश्वको औसत वृद्धिदर तीन प्रतिशतबाट घटाएर दुई प्रतिशत हुने अनुमान गरिएको छ। यस प्रसंगमा हामीले ६ प्रतिशतको दर कायम गर्न सकेको खण्डमा उपलब्धि हासिल गरेको मान्नुपर्नेछ। ८९ प्रतिशतको लक्ष्य राख्नु आशावादी भएको ठहर हुन सक्छ। तर, दुई अंकको सोच राख्नु महत्वाकांक्षी वा हावादारी हुने प्रायः निश्चित छ। वास्तविकता नियाल्ने हो भने यस वर्ष प्रिमनसुनका कारण धानखेती समयमा सुरु हुने सम्भावना रहेको समयमा समेत कृषि सामग्री कम्पनीको गोदाममा मल अभाव हुनु तथा नेपाल सरकारले हालसम्म कुन मुलुकबाट मलखाद आयात गर्ने हो, त्यसको निधो गर्न समय बिताउँदा कृषि उत्पादनमा प्रतिकूल प्रभाव पर्ने प्रायः निश्चित छ। भोकमरी हामीकहाँ छैन। तीन करोड जनसंख्या तथा अझै यातायातको सुविधा वा कनेक्टिभिटी नभएका थुप्रै स्थान छन्। १६ हिमाली तथा पहाडी जिल्लामध्ये १२ जिल्लामा खाद्य संकट छ। पौष्टिक आहारको अभाव झन्डै एकतिहाइ बालबालिकामा भएको देखिन्छ। १४ प्रतिशत गर्भवती महिला कुपोषणपीडित रहेको अनुमान गरिन्छ। खान नपाएर कुनै एक व्यक्तिको पनि मृत्यु हुन्छ भने त्यो अत्यधिक नै हो। सरकारले लगाएको नाराको महत्व यही परिपेक्ष्यमा हेरिँदा उपयुक्त हुन्छ। भोकमरीलाई भन्दा बढी अन्न उब्जाउनेतर्फ प्राथमिकता दिनु सान्दर्भिक हुन्छ। मुलुकको विडम्बना जुन दिन राष्ट्रपतिले आगामी वर्ष पाँच लाख रोजगार अवसर सिर्जना गर्ने घोषणा गरेकी थिइन्, त्यही दिन बीबीस टेलिभिजन सेवाले एउटा नेपालसम्बन्धी विशेष कार्यक्रम प्रसारण गर्यो। उक्त कार्यक्रमको शीर्षक थियो नेपाली महिला कठिन परिस्थितिको सामना गर्न नसकेर कसरी मानव तस्करको जालमा पर्दै पलायन हुन्छन् भन्ने विषय। विद्यमान परिपे्रक्ष्यमा सरकारको पाँच लाख रोजगारको अवसर सिर्जना गर्ने उद्देश्य सान्दर्भिक छ। दूरगामी रोजगारका अवसर सिर्जना गर्न लगानी आवश्यक हुन्छ। तर लगानीको अवस्था उत्साहजनक हुन सकेको छैन। पहाडको धेरै भागमा खेती लगाउन छोडिएको छ। बसाइँसराइको कारणले अधिकांश पाखो जमिन बाँझो हुन थालेका छन्। वृक्षरोपणलाई प्राथमिकता दिइएकाले ती बाँझा गह्रामा वृक्षरोपण गरेर हराभरा तुल्याउन सकिन्छ। त्यसो हो भने पनि बिरुवा रोप्दैमा हराभरा भइहाल्ने होइन, तिनको स्याहारसुसारको आवश्यकता हुन्छ। इतिहासकै सबैभन्दा शक्तिशाली सरकारबाट नागरिकले सस्तो लोकप्रियता हासिल गर्ने नीति तथा कार्यक्रमको घोषणा अथवा सरकारको चाहनाभन्दा अलि पृथक् नीति तथा कार्यक्रम चाहिने टड्कारो महसुस गरेका छन्। मुलुकले काँचुली फेर्नका निमित्त वास्तविकतामा आधारित कठोर नीतिगत निर्णय आवश्यक छ। जस्तै नेपाली रुपैयाँको अवमूल्यन। संगठनको हिसाबले प्रधानमन्त्रीको नेतृत्वमा रहेको राजनीतिक दल थुप्रै स्वार्थको संगमस्थल हो। व्यापार, उद्योगदेखि सेवा क्षेत्रबाट मुनाफा कमाउँदै आएका पात्रको तिनका दलमा वर्चस्व छ। हाकाहाकी पदीय आचरणको गरिमा नालमा मिसाउन जोखिम उठाउन सक्ने कामरेडहरूले तिनका दलमा राम्रोसँग जरा गाडिसकेका छन्। विगत १५ महिनाको लामो अवधिमा सरकार उनीहरूसँग भिड्नभन्दा तिनको स्वार्थ हितका निमित्त माध्यमसरह भएको छ। जबसम्म सरकार आफ्नो दलभित्रको स्वार्थ टकराउ तथा भ्रष्टाचारीको स्वार्थविपरीत दह्रो भएर उभिन तयार रहँदैन तबसम्म उसले व्यक्त गरेका धारणा सदिच्छाका पुलिन्दाभन्दा बढी हुनसक्ने सम्भावना हुँदैन। उद्देश्यमा विचलित नभएर नागरिकले तिरेको तिरोको सदुपयोग गर्न जबसम्म सरकार कटिबद्ध रहँदैन तबसम्म उसको कार्यप्रति सर्वसाधारणको आकर्षण न्यून रहनेछ।"
हैदरावादविरुद्धको एलिमिनेटर खेलमा सन्दीप परेनन्,काठमाडौं : इण्डियन प्रिमियर लिग (आईपीएल) को एलिमिनेटर खेलमा अहिले दिल्ली क्यापिटल र सनराइजर्स हैदरावादबीच खेल हुँदैछ । नेपाली क्रिकेट सन्दीप लामिछानेको टिम दिल्लीले आजको खेलमा पनि उनलाई समेटेन । दिल्लीले टस जितेर फिल्ड रोजेको छ । दिल्लीविरुद्ध हैदरावादले पहिलो ब्याटिङ गर्दैछ । नेपाली लेग स्पीनर सन्दीपलाई आजको खेलमा समावेश गर्ने अनुमान गरिएको भए पनि उनी टिममा नपरेका हुन् । दिल्लीले आफ्नो टिममा धेरै परिवर्तन गरेको छैन । आईपीएलको १२ औं संस्करणमा दिल्ली १४ खेलमा ९ जित हात पार्दै प्लेअफमा पुगेको हो । हैदरावाद भने ६ खेल जितेर प्लेअफमा पुग्ने भाग्यमानी टिम हो । आजको खेलमा विजयी भए दिल्लीले मंगलबार मुम्बई इण्डियनसँग पराजित चेन्नाइ सुपर किंग्ससँग क्वालीफायर खेल्ने छ । हिजोको जितसँगै मुम्बई फाइनल प्रवेश गरेको छ । क्वालिफायर जित्ने टिमले मुम्बईसँग फाइनल खेल्नेछ । मुम्बईले फाइनल प्रतिस्पर्धाका लागि अझै दुई खेलको नतिजा कुर्नु पर्नेछ । आईपीएलको ११ औं संस्करणमा डेब्यू गरेका सन्दीपले १२ औं संस्करणमा ६ खेल खेल्दा ८ विकेट लिएर राम्रो उपस्थिति देखाएका छन्। बलिङ इकोनोमीमा भने उनले सुधार गर्न सकेका छैनन्। ६ खेल खेल्दा उनको बलिङ इकोनोमी ९१३ छ। बैंग्लोरविरुद्धको खेल सन्दीपका लागि सबैभन्दा खराब बनेको थियो। त्यसपछि उनले खेल्न पाएका छैनन् । गत सिजन बैंग्लोर विरुद्धकै खेलबाट आईपीएलमा प्रवेश पाएका सन्दीपले तीन खेल खेलेका थिए।
ताप्लेजुङमा राष्ट्रिय भलिबल प्रतियोगिता : उपाधिका लागि आर्मी र पुलिस भिड्ने,"(साँघु)ताप्लेजुङ : तेस्रो पाथीभरा राष्ट्रिय पुरुष भलिबल प्रतियोगिताको उपाधिका लागि नेपाल पुलिस र त्रिभुवन आर्मी भिड्ने भएका छन्। बुधबार सम्पन्न खेलमा साविक विजेता नेपाल पुलिसले गण्डकी प्रदेश र आर्मीले एपिएफ क्लबलाई पराजित गर्दै उपाधि भिडन्त तय गरेका हुन्। पहिलो सेमीफाइनलमा पाँचजना राष्ट्रिय खेलाडीलाई मैदानमा उतारेको पुलिसले गण्डकीलाई ३० को सोझो सेटमा हरायो। ताप्लेजुङको मैवाखोला गाउँपालिकाको केन्द्र साँघुबजारस्थित नारायणी माविको मैदानमा भएको पहिलो सेमीफाइनलमा २५१८,२६२४,२५१७ अंकको सोझो सेटमा पुलिससँग गण्डकी स्तब्ध बनेको थियो। पुलिसलाई जिताउन उत्कृष्ट प्रदर्शन गरेका विशाल विक म्यान अफ द म्याच घोषित भए। त्रिभुवन आर्मी एपिएफलाई ३१ को सेटमा हराउँदै उपाधि नजिक पुगेको हो। निकै प्रतिस्पर्धात्मक दोस्रो सेमीफाइनल खेलमा आर्मीले एपिएफमाथि २५२१,२५२०,२०२५,२६२४ अंकको जित निकाल्यो। आर्मी सातजना राष्ट्रिय टिमका खेलाडीसहित मैदानमा उत्रिएको थियो।आर्मीका धनबहादुर भट्ट म्यान आफ द म्याच घोषित भए। गुराँसको राजधानी टिएमजे क्षेत्रमा रहेको साँघुमा 'पर्यटन प्रवद्र्धनका लागि भलिबल' भन्ने नारासहित प्रतियोगिताको आयोजना गरिएको हो। वैशाख २२ गतेबाट सुरु भएको प्रतियोगितामा ८ टिम सहभागी भएका छन्। फाइनल खेल बिहीबार हुने छ।"
आईपीएल : साविक विजेतालाई हराउँदै मुम्बई फाइनलमा,काठमाडौं : साविक विजेता चेन्नई सुपर किंग्सलाई हराउँदै मुम्बई इन्डियन्स इन्डियन प्रिमियर लिग(आईपीएल)को फाइनलमा प्रवेश गरेको छ । मंगलबार राति भएको खेलमा चेन्नईलाई ६ विकेटले पराजित गर्दै मुम्बई फाइलनमा प्रवेश गरेको हो। पहिलो क्लालिफायर खेलमा चेन्नईले टस जितेर पहिले ब्याटिङमा उत्रिएको थियो । चेन्नईलाई मुम्बईले जम्मा १३१ रनमा रोक्न सफल भयो । १३२ रनको लक्ष्य मुम्बईले १८३ ओभरमा ४ विकेट गुमाएर पूरा गर्यो । मुम्बईको जितका लागि सूर्यकुमार यादव नायक बने पहिलो ओभर मै ४ रन बनाउँदा कप्तान रोहित शर्मालाई गुमाएको मुम्बईले अर्का ओपनर क्वीटन डिकोललाई पनि सस्तैमा गुमायो । सूर्यकुमार यादवले ५४ बलमा ७१ बनाई नटआउट रहे। उनीबाहेक इशान किसनले २८ रनको योगदान दिए । पहिले ब्याटिङ गरेका चेन्नईका ब्याट्म्यानलाई मुम्बईका बलरले चल्न दिएनन् । सुरुमै लगातार मुख्य तीन ब्याट्सम्यान गुमाएपछि चेन्नई संकटमा परेको थियो । चेन्नईका लागि अम्बाती रायडुले ४२ रन बनाए कप्तान धोनीले ३७ र मुरली विजयले २६ रन बनाए । मुम्बईका लागि राहुल चहरले उत्कृष्ट बलिङ गरे ४ ओभरमा १४ रन मात्रै दिएर उनले २ विकेट लिए । हारपछि साविक विजेता चेन्नईले फाइलनका लागि बुधबार हुने दिल्ली क्यापिटल र सनराइजर्स हैदराबादबीच हुने इलिमिनेटर खेलको विजेतासँग प्रतिस्पर्धा गर्नेछ ।
एम के डब्लु वेल्ट एण्ड रोड च्याम्पियनसिप रेस्लिङ हुँदै,"काठमाडौं : रिगं रेस्लिङ संघले डिस होमको सहकार्यमा वैशाख २८ गते 'एम के डब्लु वेल्ट एण्ड रोड च्याम्पियनसिप'को आयोजना गर्न लागेको छ।खेल ३ बजे त्रिपुरेश्वरस्थित कर्भडहलमा हुने छ। प्रतियोगितामा ६ देशका टप रेस्लरको सहभागिता हुने जनाइएको छ। आयोजकका अनुसार राष्ट्रिय खेलकुद परिषदको विशेष सहयोग र एमकेडब्लु चीनको समन्वयनमा हुन लागेको यो प्रतियोगितामा नेपाल, चीन, अमेरिका, इग्ल्यान्ड, हङकङ, न्यूजिल्यान्डका खेलाडीहरुको सहभागीता रहेको छ। नेपालका चर्चित रेस्लर नुवाकोटे टाइगर, ठाकु, डेभिड, एक्स हिरो, साइन, चट्टान, दिलाशाले प्रतिस्पर्धा गर्ने छन्। त्यसैगरी अमेरिकाबाट एस सिल्भा, जेडा, जोम्बिइ ड्रागन र अंकल मनि छन् भने युकेका विग साम, चीनका बेम्बो क्रुसर, दा बाइ, ब्ल्याक माम्बा प्रतिस्पर्धा गर्ने छन्। त्यसैगरी हङकङका केसी, चियरम्यान एएल, मिचेल र न्यूजिल्यान्डका टोमी कम्ब्याट भिड्दैछन्। रेफ्रीमा प्रदिप पाण्डे, कुवेर केसी, विकाश खड्का रहेका छन् ।प्रतियोगितामा दुईवटा वेल्ट विजेता घोषणा गरिने छ। जसमा वेल्ट एण्ड रोड च्याम्पियन र वल्र्ड च्याम्पियनको वेल्ट प्रदान गरिने छ। प्रतियोगितामा एकल, ट्याग टिम, टु भर्सेस टु, वे कर्नर, रोपन एन्ड कर्नरका प्रतिस्पर्धाहरु गराइने छन्। प्रतियोगिताको मिडिया पार्टन डिस मिडिया नेटवर्क लिमिटेडले एक्सन स्पोर्टसबाट प्रसारण गर्ने कार्यक्रम रहेको छ। नेपालमा 'रिगं रेस्लिङ' खेलको विकास गर्दै अन्तर्राष्ट्रिय स्तरका खेलाडी उत्पादन गर्ने उद्देश्यले नेपाल रिङ रेस्लिङ संघले विभिन्न राष्ट्रिय तथा अन्तर्राष्ट्रिय खेल गतिविधिहरु अगाडि बढाउँदै आएको छ।"
कीर्तिपुर मैदानमा नेपालले अमेरिका र ओमानसँग सिरिज खेल्ने,"काठमाडौं : नेपालले आईसीसी विश्व कप छनोट लिग २ अन्तर्गत त्रिदेशीय सिरिज खेल्ने भएको छ । अन्तर्राष्ट्रिय क्रिकेट परिषद् (आईसीसी) ले मंगलबार सार्वजनिक गरेको खेल तालिकाअनुसार नेपाली क्रिकेट टोलीले घरेलु मैदान कीर्तिपुरमा अमेरिका र ओमानसँग खेल्नेछ । नेपालको यस खेल आगामी वर्ष फेब्रुअरी ५ देखि १२ तारिखसम्म सञ्चालन हुनेछ । नेपालले एक दिवसीय सिरिज आयोजना गर्न लागेको पहिलो पटक हो । साढे दुई वर्षसम्म चल्ने लिगमा नेपालसहित नामिबिया, ओमान, पीएनजी, स्कटल्यान्ड, यूएई र अमेरिका रहेका छन् । होम एन्ड अवेका आधारमा खेलिने यस लिग सन् २०२२ को जनवरीसम्म सञ्चालन हुनेछ । तीन राष्ट्रले एक पटक कुनै एक राष्ट्रको घरेलु मैदानमा खेल्नेछ । यसैगरी नेपाल सन् २०२० को अप्रिलमा नामिबियामा सिरिज खेल्नेछ । उक्त सिरिजमा नामिबिया, नेपाल र स्कटल्यान्डबीच त्रिदेशीय सिरिज हुनेछ । त्यसपछि नेपालले पीएनजीमा यूएई र आयोजक पीएनजीसँग खेल्नेछ ।"
च्याम्पियन्स लिग जित्ने बार्सिलोनाको सपना अधूरै,एजेन्सी : इङ्लिस क्लब लिभरपुल युरोपियन च्याम्पियन्स लिग फुटबलको फाइलनमा प्रवेश गरेको छ । मंगलबार राति सेमीफाइनलको दोस्रो लेगको खेलमा स्पेनिस क्लब बार्सिलोनालाई स्तब्ध बनाउदै लिभरपुलले फाइलनको यात्रा तय गरेको हो। पहिलो लेगमा बार्सिलोनासँग ३० ले पराजित भएको लिभरपुल दोस्रो लेगमा बार्सिलोनामाथि ४० बो जित निकाल्दै समग्रमा ४३ को जितसहित फाइनल प्रवेश गरेको हो। बार्सिलोनाको घरेलु मैदानमा निरीह बनेको लिभरपुलले आफ्नो घरेलु मैदानमा नाटकीय पुनरागमन गरी बार्सिलोनालाई निराश बनायो। चोटका कारण स्टार खेलाडीहरु मोहम्मद सालह र रोबर्टो फिरमिनो मैदानमा नहुँदा पनि बार्सिलोनाले लिभरपुललाई रोक्न सकेन। लिभरपुलको जितका लागि डिभोक ओरिजी र जर्जिनिओ वाइनाल्डमले २२ गोल गरे। ओरिजीले खेलको सातौं मिनेटमा गोल गरी टोलीलाई अग्रता दिलाएका थिए। दोस्रो हाफमा मैदान छिरेका वाइनाल्डमले ५४ औं र ५६ औं मिनेटमा गोल गरे। ओरिजीले ७९औं मिनेटमा टोलीका लागि निर्णायक गोल गरे। लिभरपुलभन्दा धेरै समय बल आफ्नो कब्जामा राखेको भए पनि गोल गर्न नसक्दा बार्सिलोना स्तब्ध बन्यो। पहिलो लिगमा ३० ले जित निकाली सकेपछि बार्सिलोनाले फाइनल यात्रा सहज बनाएको थियो। स्टार खेलाडीले भरिपूर्ण बार्सिलोनामाथि लिभरपुलले यति ठूलो अन्तरको जित निकाली पुनरागमन गर्ने अनुमान गर्न कठीन थियो। २०१५ पछि च्याम्पियन लिगको उपाधि जित्न नसकेको बार्सिलानाका लागि उपाधि जित्ने मौका यस पटक पनि गुम्यो। सेमीफाइलनको अर्काे खेलमा इङ्लिस क्लब टोटनह्याम र डच क्लब आजाक्सबीच दोस्रो लेगको खेल बुधबार राति हुँदैछ।
प्रदेश २ च्याम्पियन,"काठमाडौं : मनमोहन स्मृति यू १६ राष्ट्रिय क्रिकेट प्रतियोगिताको उपाधि प्रदेश नम्बर २ ले जितेको छ। कीर्तिपुरस्थित त्रिवि मैदानमा मंगलबार भएको फाइनल खेलमा प्रदेश २ ले सुदूरपश्चिम प्रदेशलाई चार विकेटले हराउँदै च्याम्पियन बनेको हो। टस जितेर पहिले ब्याटिङ गरेको सुदूरपश्चिमले निर्धारित ३० ओभरमा नौ विकेटको क्षतिमा एक सय ३३ रन बनाएको थियो। सुदूरपश्चिमका लागि सुवास ऐरले सर्वाधिक ४७ रन बनाए। ५४ बलमा उक्त रन जोडेका सुवासले सात चौका हानेका थिए। सन्दीप विष्टले २८, आशिष भट्टले २१ र गोविन्द विष्टले १४ रन बनाए। बलिङमा प्रदेश २ का विशाल पटेल र निखिल सिंहले समान तीन तीन विकेट लिए। प्रशान्त सिंह र अरबज अन्सारीले एक एक विकेट लिएका थिए। एक सय ३४ रनको विजय लक्ष्य पछ्याएको प्रदेश २ ले २६३ ओभरमा ६ विकेटको क्षतिमा एक सय ३६ रन बनाए। २१ बलमा उक्त रन जोडेका रोहनले तीन छक्का र तीन चौका हानेका थिए। विशाल पटेलले अविजित २८, निखिल सिंहले २७ शेख इमरानले १४ रन बनाएका थिए। बलिङमा सुदूरपश्चिमका आशिष भट्टले तीन तथा गोविन्द विष्ट र सचिन बढायकले एक एक विकेट लिएका थिए। उपाधिसँगै प्रदेश २ ले दुई लाख ५० हजार रुपैयाँ र सोही रकमबराबरको खेल सामग्री पुरस्कार पायो। उपविजेता सुदूरपश्चिमले एक लाख ५० हजार रुपैयाँ र सोही रकमबराबरको खेलसामग्री प्राप्त गर्यो। प्रतियोगिताको सर्वाेत्कृष्ट खेलाडी सुदूरपश्चिमका सुवार ऐर घोषित भए। उत्कृष्ट ब्याट्सम्यानको पुरस्कार प्रदेश ३ का आशिष भट्टराई, उत्कृष्ट बलरको पुरस्कार प्रदेश ३ का दीपक बोहोरा र इमर्जिङ खेलाडीको पुरस्कार प्रदेश ३ कै भार्गव चटौतले पाए। विजेता टोली र खेलाडीलाई नेकपाका नेता माधवकुमार नेपाल, राष्ट्रिय खेलकुद परिषद् (राखेप) का सदस्यसचिव केशवकुमार विष्ट, सभासद् रामकुमारी भाँक्री, नेपाल क्रिकेट संघ (क्यान) का पूर्वअध्यक्ष विनयराज पाण्डेलगायतले पुरस्कार प्रदान गरेका थिए।"
हैदरावादविरुद्धको एलिमिनेटर खेलमा सन्दीप परेनन्,काठमाडौं : इण्डियन प्रिमियर लिग (आईपीएल) को एलिमिनेटर खेलमा अहिले दिल्ली क्यापिटल र सनराइजर्स हैदरावादबीच खेल हुँदैछ । नेपाली क्रिकेट सन्दीप लामिछानेको टिम दिल्लीले आजको खेलमा पनि उनलाई समेटेन । दिल्लीले टस जितेर फिल्ड रोजेको छ । दिल्लीविरुद्ध हैदरावादले पहिलो ब्याटिङ गर्दैछ । नेपाली लेग स्पीनर सन्दीपलाई आजको खेलमा समावेश गर्ने अनुमान गरिएको भए पनि उनी टिममा नपरेका हुन् । दिल्लीले आफ्नो टिममा धेरै परिवर्तन गरेको छैन । आईपीएलको १२ औं संस्करणमा दिल्ली १४ खेलमा ९ जित हात पार्दै प्लेअफमा पुगेको हो । हैदरावाद भने ६ खेल जितेर प्लेअफमा पुग्ने भाग्यमानी टिम हो । आजको खेलमा विजयी भए दिल्लीले मंगलबार मुम्बई इण्डियनसँग पराजित चेन्नाइ सुपर किंग्ससँग क्वालीफायर खेल्ने छ । हिजोको जितसँगै मुम्बई फाइनल प्रवेश गरेको छ । क्वालिफायर जित्ने टिमले मुम्बईसँग फाइनल खेल्नेछ । मुम्बईले फाइनल प्रतिस्पर्धाका लागि अझै दुई खेलको नतिजा कुर्नु पर्नेछ । आईपीएलको ११ औं संस्करणमा डेब्यू गरेका सन्दीपले १२ औं संस्करणमा ६ खेल खेल्दा ८ विकेट लिएर राम्रो उपस्थिति देखाएका छन्। बलिङ इकोनोमीमा भने उनले सुधार गर्न सकेका छैनन्। ६ खेल खेल्दा उनको बलिङ इकोनोमी ९१३ छ। बैंग्लोरविरुद्धको खेल सन्दीपका लागि सबैभन्दा खराब बनेको थियो। त्यसपछि उनले खेल्न पाएका छैनन् । गत सिजन बैंग्लोर विरुद्धकै खेलबाट आईपीएलमा प्रवेश पाएका सन्दीपले तीन खेल खेलेका थिए।
आईपीएल : साविक विजेतालाई हराउँदै मुम्बई फाइनलमा,काठमाडौं : साविक विजेता चेन्नई सुपर किंग्सलाई हराउँदै मुम्बई इन्डियन्स इन्डियन प्रिमियर लिग(आईपीएल)को फाइनलमा प्रवेश गरेको छ । मंगलबार राति भएको खेलमा चेन्नईलाई ६ विकेटले पराजित गर्दै मुम्बई फाइलनमा प्रवेश गरेको हो। पहिलो क्लालिफायर खेलमा चेन्नईले टस जितेर पहिले ब्याटिङमा उत्रिएको थियो । चेन्नईलाई मुम्बईले जम्मा १३१ रनमा रोक्न सफल भयो । १३२ रनको लक्ष्य मुम्बईले १८३ ओभरमा ४ विकेट गुमाएर पूरा गर्यो । मुम्बईको जितका लागि सूर्यकुमार यादव नायक बने पहिलो ओभर मै ४ रन बनाउँदा कप्तान रोहित शर्मालाई गुमाएको मुम्बईले अर्का ओपनर क्वीटन डिकोललाई पनि सस्तैमा गुमायो । सूर्यकुमार यादवले ५४ बलमा ७१ बनाई नटआउट रहे। उनीबाहेक इशान किसनले २८ रनको योगदान दिए । पहिले ब्याटिङ गरेका चेन्नईका ब्याट्म्यानलाई मुम्बईका बलरले चल्न दिएनन् । सुरुमै लगातार मुख्य तीन ब्याट्सम्यान गुमाएपछि चेन्नई संकटमा परेको थियो । चेन्नईका लागि अम्बाती रायडुले ४२ रन बनाए कप्तान धोनीले ३७ र मुरली विजयले २६ रन बनाए । मुम्बईका लागि राहुल चहरले उत्कृष्ट बलिङ गरे ४ ओभरमा १४ रन मात्रै दिएर उनले २ विकेट लिए । हारपछि साविक विजेता चेन्नईले फाइलनका लागि बुधबार हुने दिल्ली क्यापिटल र सनराइजर्स हैदराबादबीच हुने इलिमिनेटर खेलको विजेतासँग प्रतिस्पर्धा गर्नेछ ।
प्रदेश २ च्याम्पियन,"काठमाडौं : मनमोहन स्मृति यू १६ राष्ट्रिय क्रिकेट प्रतियोगिताको उपाधि प्रदेश नम्बर २ ले जितेको छ। कीर्तिपुरस्थित त्रिवि मैदानमा मंगलबार भएको फाइनल खेलमा प्रदेश २ ले सुदूरपश्चिम प्रदेशलाई चार विकेटले हराउँदै च्याम्पियन बनेको हो। टस जितेर पहिले ब्याटिङ गरेको सुदूरपश्चिमले निर्धारित ३० ओभरमा नौ विकेटको क्षतिमा एक सय ३३ रन बनाएको थियो। सुदूरपश्चिमका लागि सुवास ऐरले सर्वाधिक ४७ रन बनाए। ५४ बलमा उक्त रन जोडेका सुवासले सात चौका हानेका थिए। सन्दीप विष्टले २८, आशिष भट्टले २१ र गोविन्द विष्टले १४ रन बनाए। बलिङमा प्रदेश २ का विशाल पटेल र निखिल सिंहले समान तीन तीन विकेट लिए। प्रशान्त सिंह र अरबज अन्सारीले एक एक विकेट लिएका थिए। एक सय ३४ रनको विजय लक्ष्य पछ्याएको प्रदेश २ ले २६३ ओभरमा ६ विकेटको क्षतिमा एक सय ३६ रन बनाए। २१ बलमा उक्त रन जोडेका रोहनले तीन छक्का र तीन चौका हानेका थिए। विशाल पटेलले अविजित २८, निखिल सिंहले २७ शेख इमरानले १४ रन बनाएका थिए। बलिङमा सुदूरपश्चिमका आशिष भट्टले तीन तथा गोविन्द विष्ट र सचिन बढायकले एक एक विकेट लिएका थिए। उपाधिसँगै प्रदेश २ ले दुई लाख ५० हजार रुपैयाँ र सोही रकमबराबरको खेल सामग्री पुरस्कार पायो। उपविजेता सुदूरपश्चिमले एक लाख ५० हजार रुपैयाँ र सोही रकमबराबरको खेलसामग्री प्राप्त गर्यो। प्रतियोगिताको सर्वाेत्कृष्ट खेलाडी सुदूरपश्चिमका सुवार ऐर घोषित भए। उत्कृष्ट ब्याट्सम्यानको पुरस्कार प्रदेश ३ का आशिष भट्टराई, उत्कृष्ट बलरको पुरस्कार प्रदेश ३ का दीपक बोहोरा र इमर्जिङ खेलाडीको पुरस्कार प्रदेश ३ कै भार्गव चटौतले पाए। विजेता टोली र खेलाडीलाई नेकपाका नेता माधवकुमार नेपाल, राष्ट्रिय खेलकुद परिषद् (राखेप) का सदस्यसचिव केशवकुमार विष्ट, सभासद् रामकुमारी भाँक्री, नेपाल क्रिकेट संघ (क्यान) का पूर्वअध्यक्ष विनयराज पाण्डेलगायतले पुरस्कार प्रदान गरेका थिए।"
एम के डब्लु वेल्ट एण्ड रोड च्याम्पियनसिप रेस्लिङ हुँदै,"काठमाडौं : रिगं रेस्लिङ संघले डिस होमको सहकार्यमा वैशाख २८ गते 'एम के डब्लु वेल्ट एण्ड रोड च्याम्पियनसिप'को आयोजना गर्न लागेको छ।खेल ३ बजे त्रिपुरेश्वरस्थित कर्भडहलमा हुने छ। प्रतियोगितामा ६ देशका टप रेस्लरको सहभागिता हुने जनाइएको छ। आयोजकका अनुसार राष्ट्रिय खेलकुद परिषदको विशेष सहयोग र एमकेडब्लु चीनको समन्वयनमा हुन लागेको यो प्रतियोगितामा नेपाल, चीन, अमेरिका, इग्ल्यान्ड, हङकङ, न्यूजिल्यान्डका खेलाडीहरुको सहभागीता रहेको छ। नेपालका चर्चित रेस्लर नुवाकोटे टाइगर, ठाकु, डेभिड, एक्स हिरो, साइन, चट्टान, दिलाशाले प्रतिस्पर्धा गर्ने छन्। त्यसैगरी अमेरिकाबाट एस सिल्भा, जेडा, जोम्बिइ ड्रागन र अंकल मनि छन् भने युकेका विग साम, चीनका बेम्बो क्रुसर, दा बाइ, ब्ल्याक माम्बा प्रतिस्पर्धा गर्ने छन्। त्यसैगरी हङकङका केसी, चियरम्यान एएल, मिचेल र न्यूजिल्यान्डका टोमी कम्ब्याट भिड्दैछन्। रेफ्रीमा प्रदिप पाण्डे, कुवेर केसी, विकाश खड्का रहेका छन् ।प्रतियोगितामा दुईवटा वेल्ट विजेता घोषणा गरिने छ। जसमा वेल्ट एण्ड रोड च्याम्पियन र वल्र्ड च्याम्पियनको वेल्ट प्रदान गरिने छ। प्रतियोगितामा एकल, ट्याग टिम, टु भर्सेस टु, वे कर्नर, रोपन एन्ड कर्नरका प्रतिस्पर्धाहरु गराइने छन्। प्रतियोगिताको मिडिया पार्टन डिस मिडिया नेटवर्क लिमिटेडले एक्सन स्पोर्टसबाट प्रसारण गर्ने कार्यक्रम रहेको छ। नेपालमा 'रिगं रेस्लिङ' खेलको विकास गर्दै अन्तर्राष्ट्रिय स्तरका खेलाडी उत्पादन गर्ने उद्देश्यले नेपाल रिङ रेस्लिङ संघले विभिन्न राष्ट्रिय तथा अन्तर्राष्ट्रिय खेल गतिविधिहरु अगाडि बढाउँदै आएको छ।"
ताप्लेजुङमा राष्ट्रिय भलिबल प्रतियोगिता : उपाधिका लागि आर्मी र पुलिस भिड्ने,"(साँघु)ताप्लेजुङ : तेस्रो पाथीभरा राष्ट्रिय पुरुष भलिबल प्रतियोगिताको उपाधिका लागि नेपाल पुलिस र त्रिभुवन आर्मी भिड्ने भएका छन्। बुधबार सम्पन्न खेलमा साविक विजेता नेपाल पुलिसले गण्डकी प्रदेश र आर्मीले एपिएफ क्लबलाई पराजित गर्दै उपाधि भिडन्त तय गरेका हुन्। पहिलो सेमीफाइनलमा पाँचजना राष्ट्रिय खेलाडीलाई मैदानमा उतारेको पुलिसले गण्डकीलाई ३० को सोझो सेटमा हरायो। ताप्लेजुङको मैवाखोला गाउँपालिकाको केन्द्र साँघुबजारस्थित नारायणी माविको मैदानमा भएको पहिलो सेमीफाइनलमा २५१८,२६२४,२५१७ अंकको सोझो सेटमा पुलिससँग गण्डकी स्तब्ध बनेको थियो। पुलिसलाई जिताउन उत्कृष्ट प्रदर्शन गरेका विशाल विक म्यान अफ द म्याच घोषित भए। त्रिभुवन आर्मी एपिएफलाई ३१ को सेटमा हराउँदै उपाधि नजिक पुगेको हो। निकै प्रतिस्पर्धात्मक दोस्रो सेमीफाइनल खेलमा आर्मीले एपिएफमाथि २५२१,२५२०,२०२५,२६२४ अंकको जित निकाल्यो। आर्मी सातजना राष्ट्रिय टिमका खेलाडीसहित मैदानमा उत्रिएको थियो।आर्मीका धनबहादुर भट्ट म्यान आफ द म्याच घोषित भए। गुराँसको राजधानी टिएमजे क्षेत्रमा रहेको साँघुमा 'पर्यटन प्रवद्र्धनका लागि भलिबल' भन्ने नारासहित प्रतियोगिताको आयोजना गरिएको हो। वैशाख २२ गतेबाट सुरु भएको प्रतियोगितामा ८ टिम सहभागी भएका छन्। फाइनल खेल बिहीबार हुने छ।"
च्याम्पियन्स लिग जित्ने बार्सिलोनाको सपना अधूरै,एजेन्सी : इङ्लिस क्लब लिभरपुल युरोपियन च्याम्पियन्स लिग फुटबलको फाइलनमा प्रवेश गरेको छ । मंगलबार राति सेमीफाइनलको दोस्रो लेगको खेलमा स्पेनिस क्लब बार्सिलोनालाई स्तब्ध बनाउदै लिभरपुलले फाइलनको यात्रा तय गरेको हो। पहिलो लेगमा बार्सिलोनासँग ३० ले पराजित भएको लिभरपुल दोस्रो लेगमा बार्सिलोनामाथि ४० बो जित निकाल्दै समग्रमा ४३ को जितसहित फाइनल प्रवेश गरेको हो। बार्सिलोनाको घरेलु मैदानमा निरीह बनेको लिभरपुलले आफ्नो घरेलु मैदानमा नाटकीय पुनरागमन गरी बार्सिलोनालाई निराश बनायो। चोटका कारण स्टार खेलाडीहरु मोहम्मद सालह र रोबर्टो फिरमिनो मैदानमा नहुँदा पनि बार्सिलोनाले लिभरपुललाई रोक्न सकेन। लिभरपुलको जितका लागि डिभोक ओरिजी र जर्जिनिओ वाइनाल्डमले २२ गोल गरे। ओरिजीले खेलको सातौं मिनेटमा गोल गरी टोलीलाई अग्रता दिलाएका थिए। दोस्रो हाफमा मैदान छिरेका वाइनाल्डमले ५४ औं र ५६ औं मिनेटमा गोल गरे। ओरिजीले ७९औं मिनेटमा टोलीका लागि निर्णायक गोल गरे। लिभरपुलभन्दा धेरै समय बल आफ्नो कब्जामा राखेको भए पनि गोल गर्न नसक्दा बार्सिलोना स्तब्ध बन्यो। पहिलो लिगमा ३० ले जित निकाली सकेपछि बार्सिलोनाले फाइनल यात्रा सहज बनाएको थियो। स्टार खेलाडीले भरिपूर्ण बार्सिलोनामाथि लिभरपुलले यति ठूलो अन्तरको जित निकाली पुनरागमन गर्ने अनुमान गर्न कठीन थियो। २०१५ पछि च्याम्पियन लिगको उपाधि जित्न नसकेको बार्सिलानाका लागि उपाधि जित्ने मौका यस पटक पनि गुम्यो। सेमीफाइलनको अर्काे खेलमा इङ्लिस क्लब टोटनह्याम र डच क्लब आजाक्सबीच दोस्रो लेगको खेल बुधबार राति हुँदैछ।
कीर्तिपुर मैदानमा नेपालले अमेरिका र ओमानसँग सिरिज खेल्ने,"काठमाडौं : नेपालले आईसीसी विश्व कप छनोट लिग २ अन्तर्गत त्रिदेशीय सिरिज खेल्ने भएको छ । अन्तर्राष्ट्रिय क्रिकेट परिषद् (आईसीसी) ले मंगलबार सार्वजनिक गरेको खेल तालिकाअनुसार नेपाली क्रिकेट टोलीले घरेलु मैदान कीर्तिपुरमा अमेरिका र ओमानसँग खेल्नेछ । नेपालको यस खेल आगामी वर्ष फेब्रुअरी ५ देखि १२ तारिखसम्म सञ्चालन हुनेछ । नेपालले एक दिवसीय सिरिज आयोजना गर्न लागेको पहिलो पटक हो । साढे दुई वर्षसम्म चल्ने लिगमा नेपालसहित नामिबिया, ओमान, पीएनजी, स्कटल्यान्ड, यूएई र अमेरिका रहेका छन् । होम एन्ड अवेका आधारमा खेलिने यस लिग सन् २०२२ को जनवरीसम्म सञ्चालन हुनेछ । तीन राष्ट्रले एक पटक कुनै एक राष्ट्रको घरेलु मैदानमा खेल्नेछ । यसैगरी नेपाल सन् २०२० को अप्रिलमा नामिबियामा सिरिज खेल्नेछ । उक्त सिरिजमा नामिबिया, नेपाल र स्कटल्यान्डबीच त्रिदेशीय सिरिज हुनेछ । त्यसपछि नेपालले पीएनजीमा यूएई र आयोजक पीएनजीसँग खेल्नेछ ।"

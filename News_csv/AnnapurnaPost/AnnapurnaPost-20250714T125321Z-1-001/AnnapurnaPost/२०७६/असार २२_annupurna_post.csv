शीर्षक,विवरण
गुठीको वास्तविक अर्थ नबुझ्दा,"जनशक्तिको अघिल्तिर जति नै तिहाइ भए पनि त्यो निरीह हुन्छ भन्ने विश्वकै निमित्त एउटा नमिठो उदाहरण बन्न पुग्यो गुठी विधेयक गुठीको अर्थ जग्गामात्र भन्ने सम्झिएर त्यसभित्र अन्तर्निहित संस्कृतिका अनेक पहलुहरू संस्कार, रीतिरिवाज, यात्रा, चाडपर्व, पूजाआजा तथा गुठीसँग सम्बन्धित गुठियार, रैरकमी आदि पक्षलाई सर्वात्मना बिर्सेर गुठीको विकास, सञ्चालन र व्यवस्थापनका लागि राष्ट्रिय गुठी प्राधिकरण स्थापना गर्न गुठीसम्बन्धी प्रचलित कानुन संशोधन र एकीकरण गर्न वाञ्छनीय भएकोले भन्दै गुठी विधेयक ल्याइयो। सरोकारवालाका साथै जानिफकार, गुठीविज्ञ संस्कृतिविद् एवं सम्पदाविद्हरूसँग मिहिन एवं घनिभूत छलफल नगरी हतारमा ल्याइएको विधेयक राष्ट्रिय सभामा हठात् प्रस्तुत गरिँदा त्यसको विरोधमा उत्रेको जनआक्रोशको राप र तापले सरकार गुठी विधेयक फिर्ता लिन वाध्य भयो। संसदीय इतिहासमा दुईतिहाइ बहुमतप्राप्त सरकारले विधेयक यसरी फिर्ता लिएको विश्वकै लागि नौलो घटना हुन सक्छ। जनशक्तिको अघिल्तिर जति नै तिहाइ भए पनि त्यो निरीह हुन्छ भन्ने विश्वकै निमित्त एउटा नमिठो उदाहरण बन्न पुग्यो। गुठीको इतिहास केलाउँदा नेपालको प्रामाणिक इतिहासको सुरुवात काल अर्थात् लिच्छवीकालदेखि नै गुठीको माध्यमबाट बाटो बढार्ने, बाजा बजाउने, औषधोपचार गर्ने, मठमन्दिरमा पूजाआजा गर्ने, रथखट यात्रामा विभिन्न थरी गुठीहरू संलग्न भई काम गर्ने गरेको पाइन्छ। लिच्छवीकाल, मध्यकाल, मल्लकाल, शाहकाल हुँदै गणतन्त्रकालसम्म पनि गुठी व्यवस्थाअन्तर्गत संस्कृतिसम्बद्ध अनेक काम त्यसैको माध्यमबाट हुने गरेको इतिहास साक्षी छ। नेपालमा समाजसेवाको थालनीमा समेत गुठी व्यवस्थाको ठूलो योगदान छ। नेपालका विभिन्न जातजातिहरूको संस्कृतिको उत्थान र विकासमा गहिरोसँग भिजेको यो व्यवस्था पूर्व मेचीदेखि पश्चिम महाकाली उत्तर हिमालदेखि दक्षिण तराईसम्म आफ्नो प्रसिद्धिलाई कायम राख्न सफल छ। गुठीव्यवस्थाको माध्यमबाट हुने कार्यहरूले नेपालको अनेक मूर्त र अमूर्त संस्कृति र सम्पदालाई जीवन्त तुल्याइराख्न भरपर्दो आधार बन्न पुगेको यथार्थ छ। यद्यपि कतिपय गुठीहरूमा जग्गाको कारण कैयन् किसिमका समस्या विद्यमान छन्। त्यो ठाउँपिच्छे फरक हुन सक्छ। नेवार समुदायमा गुठी व्यवस्था जन्मदेखि मृत्युसम्मका अनेक कार्यहरूमा सम्बन्धित छ। नेवारका विभिन्न जातजातिहरूमा सनागुठी, सिंगुठी, द्येगुठीको माध्यमबाट आआफ्नो संस्कार र संस्कृतिलाई सम्पन्न गर्ने चलन छ। त्यसदेखिबाहेक सामाजिक, धार्मिक एवं व्यक्तिगत कामकारबाहीका लागि अरू गुठीहरू पनि हुन सक्छन्। त्यसरी गर्नुपर्ने काम कुनै राजगुठी, कुनै तात्कालिक छुटगुठी र कुनै निजी गुठीअन्तर्गत सम्पन्न गरिने गरेको छ। गुठी संस्थान राजगुठीअन्तर्गतका कार्य हेर्ने निकायको रूपमा स्थापना भएको हो। पछिल्लो पटक भएको संशोधनले छुटगुठी पनि राजगुठीमा परिवर्तन भइसकेको छ। तर निजी गुठीको नियमनका लागि प्रचलित ऐनकानुनमा कहीं कुनै उल्लेख आएदेखि बाहेक नियमनको लागि भरपर्दो नीतिनियम बन्न नसक्दा धेरै निजी गुठीहरू र त्यसअन्तर्गतका किमति जग्गाजमिनहरू मासिई सके। मासिने क्रममा छन्। हामी दिगो विकासका लागि विकसित मुलुकका अनेकन विज्ञलाई ल्याएर ठूलो धनराशी खर्च गरेर कार्यशाला, सेमिनार एवं गोष्ठीहरू गर्छौं। उनीहरूले आफूले जानेका कुरा सिकाएर जान्छन् त्यसको नतिजा फलदायी छ या छैन भन्नेमा बहस र विवाद हुन सक्ला। तर नेपालमा विद्यमान गुठीव्यवस्था विश्वकै लागि एउटा यस्तो दिगो व्यवस्थापनको अनुपम उदाहरण हो। यसअन्तर्गत झन्डै साढे पन्ध्र सय वर्षदेखि नेपालमा त्यही व्यवस्थाको माध्यमबाट मूर्त र अमूर्त सम्पदाको व्यवस्थापन अवछिन्न रूपले सरकारले एक पैसा नबेहोरी सामूहिक हित र साझेदारीको भावनाबाट जिजुबाजे, बडाबाजे, हजुरबुबा हुँदै नाति, पनाति पुस्तामा हस्तान्तरण हुँदै अहिलेसम्म चलिरहेको छ। इतिहासको अनेक कालखण्डमा कैयन् राजा फेरिए, राजनीतिक व्यवस्था फेरिए, वंश फेरिए, प्रधानमन्त्री, मन्त्री फेरिए तर गुठीव्यवस्था ज्यूँकात्यूँ जीवन्त छ। यो कसरी चलेको छ ? यसका आफ्नै परिपाटी छन्। त्यसको बारेमा विश्वलाई बुझाउन सक्ने हो भने गुठीव्यवस्थालाई विश्वसम्पदा सूची मा समेट्न कुनै गाह्रो पर्ने देखिन्न। यसबाट नेपालले अवछिन्न रूपले पाइरहेको फाइदाबाट अरूले पनि संस्कार, संस्कृतिको जोगाड एवं दिगो विकासका लागि उच्चतम अभिप्रेरणा प्राप्त गर्न सक्छन्। यथार्थ यस्तो हो पनि निहित स्वार्थ भएका या पूर्वाग्रहबाट ग्रसित मानिसले यसको अपव्याख्या गरिदिनाले तथा वास्तविकता बुझ्दै नबुझी गलत धारणा राख्न पुग्दा विसं २००७ देखि यो गुठीव्यवस्था संकटको मझधारमा पुग्न गयो। गुठीको विनासलाई देख्न नसकेर विसं २०२१ मा गुठी संस्थान गठन त भयो। तर यो सरकारी निकायबाट जेजे कुराको आशा गरिएको थियो त्यो पूरा हुन पाएन। विभिन्न समयमा यसका सामान्य कर्मचारीदेखि उच्चपदस्थ कर्मचारी सत्तासीन राजनीतिक दलका आआफ्ना कार्यकर्ता घुसाउने थलो बन्न पुग्दा गुठीको मूल सम्पत्ति जग्गाजमिनमाथि कुदृष्टि पर्न गयो। जसको कारण राजगुठीको संरक्षण, सम्बर्धन गर्नुपर्ने दायित्व बोकेको संस्था नै जग्गाजमिन विनाशमा लाग्न थाल्यो। यो सत्य कुरा हो कि गुठीमा अनगिन्ती बेथिति, अनियमितता र अतिक्रमण भइरहेको छ। गुठीभित्र मौलाएको भ्रष्टाचार र भूमाफियाको चलखेल नै गुठीव्यवस्था समाप्त पार्ने दिशामा अग्रसर छ। उनीहरूले राजनीतिक संरक्षण पाएका हुन्छन्, ठूला नेता र शक्तिशालीहरूलाई आफ्नो पोल्टाको गोटी बनाएर गुठीको मूल सम्पत्ति जग्गा हडपिने र त्यसलाई आफ्नो बनाउने काममा अन्धाधुन्ध लागिरहेको अवस्था छ। त्यसलाई कसरी नियन्त्रण र सुधार गर्ने हो जरुरी भइसकेको छ। गुठी व्यवस्था जगेर्नाको प्राण भन्नु नै जग्गाजमिन हो। हाम्रा पुर्खाहरू कति दूरद्रष्टा थिए ? उनीहरूले गुठीको जिउनीका लागि नगदभन्दा जग्गालाई प्रोत्साहन दिए। जग्गा भनेको न राजाले, न शासकले हर्न सक्ने, कथं कदाचित हरे पनि फिर्ता दिन सकिने, नदीले नलग्ने, लगे पनि केही वर्षपछि छोड्ने, भूकम्प र प्रकम्पले केही समय संकटमा पारे पनि लिएर जान नसक्ने दिगो सम्पत्तिलाई रोजे। जग्गाको सदैव कुनै न कुनै रूपले मूल्यवृद्धि भएर गएको हुन्छ जबकि रकमको हरेक क्षण अवमूल्यन हुँदै गइरहेको हुन्छ। पशुपतिनाथ मन्दिरमा मल्ल राजा यक्ष मल्ल (विसं १४८५१५३९) र उनका भाइ जीव मल्लले आमा संसारदेवी र गौरीको लागि राखेको गुठीबाट हरेक दिन बिहान एक कुरुवा पकाएको भुजा र त्यसमा दाल, तरकारी भोग लगाउने र प्रसादस्वरूप दुःखी, गरिबहरूलाई बाँडिदिनु भनेर राखेको गुठीअन्तर्गतको कार्य आजका दिनसम्म चल्दैछ। यदि रकम राखेको भए उहिलै बन्द भइसक्थ्यो। गुठीको जग्गा जुन कुनै माध्यमले रैकर बनाएको छ वा अतिक्रमित भएको छ भने त्यसलाई मूल गुठीमै फर्काउने नीतिनियमको अपरिहार्यतालाई नकार्नु हुने बेला छैन। यसको छिनोफानो फास्टट्र्याक को माध्यबाट गर्नुपर्छ। एउटा गुठी जग्गाको समस्याको छिनोफानो हुन पच्चीसौं वर्ष लाग्ने अवस्थाले हाम्रा मठमन्दिरहरूको संरक्षण सम्बद्र्धनमा होला भनेर सोच्नु नै गलत हुन्छ। बरु राणाकालमा श्री ५ गुठी बन्दोवस्त अड्डा, श्री ३ गुठी बन्दोवस्त अड्डाहरू जस्ता गुठी हेर्ने निकाय स्वयं अर्धन्यायिक थिए। ससाना समस्या उनीहरू नै समाधान गर्थे। त्यसमा गुठी कचहरीनामको छुट्टै अदालत थियो। उसले गुठीजग्गाको कचमचको विषयमा छिटोछरितो ढंगले न्याय दिन्थ्यो। गुठीमा बेथिति हुनबाट रोक्थ्यो। पशुपतिनाथको गुठी जग्गाजमिनको समस्या समाधान गर्न पशुपति अमालकोट कचहरि नामको अर्धन्यायिक छुट्टै एकाइ थियो। हिजोआज कस्तो छ जगजाहेर नै छ। यो सब हुनाको कारण गुठीको महत्व नबुझ्नाले नै हो। गुठी भनेको मठमन्दिर, स्तूपविहारसँग सम्बन्धित छ। तिनीहरू बोल्ने होइनन् जे गरे पनि हुन्छ भन्ने भावनाले विकराल रूप लिँदा गुठीको दुर्दिन देख्नु परिरहेको छ। गुठी चल्ने भनेको कुतबाट हो। जनता पनि कुत नतिर्ने सरकार पनि गुठीको तिर्नुपर्ने रकम नतिर्ने नाजुक अवस्था छ। सरकारले गुठी संस्थानलाई तिर्नपर्नु बाँकी १३ अरब रुपैयाँ छ। यत्रो बाँकी बक्यौता रहँदा कुनै पनि निकाय स्वस्थ रूपले अगाडि बढ्न सक्दैन। हामी साम्यवाद, समाजवादको सिद्धान्तका अनेक कुरा गर्छौं र सबैको बाँच्न पाउने हक सुरक्षाको लागि समर्पित छौं पनि भन्छौं। यथार्थतामा त्यसमा को कति लागेको छ र त्यो सिद्धान्तबाट वास्तविक भूमिहीन, गरिब र सर्वहारा भनिने वर्गले के पाए ? सधैं निरुत्तरित हुनुपर्ने अवस्था छ। यसको जवाफ आउँदा अनेकौं वर्षहरूमा पनि पाउने छैनौं। गुठी व्यवस्थासँग मोहीको साथै गुठियार, पुजारी, रैरकमीहरूको पनि प्रत्यक्षअप्रत्यक्ष सम्बन्ध रहेकाले उनीहरूको हितकल्याणका लागि पनि उचित ढंगले सोचिनु आवश्यक छ। ती हाम्रा पूर्वजहरूलाई हृदयदेखि नै आभार व्यक्त गर्नुपर्छ, जसले रैकर जग्गा किनेर या राज्यबाट प्राप्त जग्गाजमिनलाई कृषियोग्य तुल्याइ मठमन्दिरको नाउँमा देवस्व स्वरूप आफ्नो हकअधिकार छोडी गरिब, निमुखाहरू, जग्गाजमिन नहुनेहरूलाई मलाई केही बुझाउनु पर्दैन, अमुक मठमन्दिर, विहार, चैत्यका लागि वार्षिक यति कुत वा बाली तिर र गरी खाओ भनेर राखिदिएको जग्गा नै गुठी जग्गा हो। विसं १९४५ देखि मात्र स्वामित्व बेच्न नपाइने तर अर्कालाई जग्गा हस्तान्तरण गर्न पाइने परिपाटीको सुरुवात भएको हो। नभए जसले कुत तिर्छु भन्छ उसैलाई गुठी जग्गा सित्तैमा दिने चलन थियो। मोहियानी हकको व्यवस्थापछि स्वामित्व टुक्रियो र जग्गाको मूल्य पनि क्रमशः बढ्दै जान थालेपछि लोभिपापी बढ्दै गए। गुठीव्यवस्था न सामन्तवादको अवशेष हो न गुठीले कसैलाई गरिब निमुखा बनाउने लक्ष्य नै राखेको हुन्छ। न यो लुकाउन राखेको सम्पत्ति नै हो। गुठीव्यवस्थाको धर्म र मर्म नबुझी गरिएका टीकाटिप्पणीको कुनै अर्थ छैन। मठमन्दिरको कुनै निश्चित काम गरुञ्जेल तलबवापत पाउनुपर्ने रकम त्यही जग्गाको कुत उठाइ खाऊ भनी दिएको खान्गी जग्गा काम छोडेपछि पनि मैले हिजो कमाएको थिएँ, अहिले पनि मेरै हुनुपर्छ, गुठीजग्गाको कारण म गरिब भएँ भन्नु गुठी खान्गीलाई नबुझ्नु हो। अर्को कुनै गुठी जग्गा शक्तिको भरमा कब्जा गरी गरिब गुरुवालाई कमाउन लगाई उनीहरूलाई जसोतसो सामान्य रूपले उब्जनीको केही भाग दिई सम्पूर्ण गुठीजग्गा नै आफ्नो हुनुपर्छ भनेर हिँड्ने शक्तिशालीहरूले विभिन्न दलका नेता र नेतृत्व तहलाई प्रभावमा पारी गुठीव्यवस्था नै गलत हो भनाउन कति सफल भएका रहेछन् भन्ने त विगतका दिनमा सत्तामा रहेका ठूलाबडाको सतहमा आएका गुठीप्रतिको नकारात्मक टीकाटिप्पणीका अभिव्यक्तिले झल्काउँछ। कसैको व्यक्तिगत रैकर जग्गा कमाएवापत विभिन्न ठाउँमा विभिन्न चलन होला तर अध्याँ सबैतिर एक किसिमले प्रचलित व्यवस्था हो। गुठीजग्गामा अध्याँ होइन सामान्य कुत दिन भन्छ। कोही दर्तावाला छन् भने खास किसानलाई अध्याँ मा लगाएर आफूले कुत तिर्ने गरेको अनौठो चलन दोहोरो मोही खारेजीसँगै समाप्त भइसकेको अवस्थामा केही टाठाबाठाले अझै जग्गामा मेहनत र परि श्रम गर्ने खास मोहीलाई अझै दुःख दिएका हुन सक्छन्। त्यस्ता खास मोही वा किसानको हकहितको लागि राज्यले सोच्नुपर्छ। गुठी जग्गावापतको तोकिएको कुत जिन्सी या नगद नबुझाउने अनि मठमन्दिरलाई किन जग्गा चाहियो, हामीलाई अमुक मठमन्दिर वा गुठीले शोषण गर्यो भन्नु गुठीको मर्म नबुझ्नु हो। अझ कतिपयले त ठाउँठाउँमा गरिब निमुखा खास किसानको जग्गाको निस्सा आफूले हड्पेर चाँडै लालपुर्जा लिइदिन्छौं भनेर विगाहाका विगाहा जग्गाको मालिक हुने दाउमा किसानलाई दुःख दिइरहेको दुखेसोहरू पूर्वपश्चिम जता गए पनि सुन्न पाइन्छ। यसको निदानको लागि तुहिएको विधेयकमा समाधानको उपायभन्दा पनि त्यस्तै भूमाफियालाई भाग्योदय चिठ्ठा पर्ने गरी व्यवस्था भएका थिए। प्रस्तावित गुठी विधेयक विधिवत् फिर्ता भयो। नेपालको धर्मसंस्कृतिमाथि ठूलो वज्रपात हुनुबाट जोगियो। असक्षम, क्षमताहीन, सत्तासीनहरूको भर्तिकेन्द्रको रूपमा रहेको गुठी संस्थानबाट नेपालको धर्मसंस्कृतिको संरक्षण, सम्बद्र्धन एवं प्रवद्र्धन हुन्छ भनेर सोच्नु नै गलत हुन्छ। यसको विकल्पमा जानैपर्ने हुन्छ। यसका लागि समयमै सोचविचार गरेर हाम्रा मूर्तअमूर्त सम्पदाहरूको केकसरी जोगाड गर्ने तथा विगतमा भएका गल्तीहरूलाई कसरी सच्च्याउने र गुठीव्यवस्थालाई निरन्तरता कसरी दिने भन्ने विषयमा सम्बन्धित सरोकारवालाहरू, संस्कृति एवं सम्पदाका विषयमा जानिफकारहरूको उचित रायसल्लाहमा अगाडि बढ्नु जरुरी छ। गुठीव्यवस्थासँग मोहीको साथै गुठियार, पुजारी, रैरकमीहरूको पनि प्रत्यक्षअप्रत्यक्ष सम्बन्ध रहेकाले उनीहरूको हितकल्याणका लागि पनि उचित ढंगले सोचिनु आवश्यक छ।"
सन्तुलन गुमाउँदै सरकारी जेट,"दुईतिहाइको इन्धनले भरिएको सरकारी जेट सुरक्षित अवतरण गराई दुर्घटनाबाट जोगाउने काम पाइलटकै हो सत्तारुढ दलभित्रको आन्तरिक विवाद उत्कर्षमा छ। अनि भन्न थालिएको छ, बाह्य शक्ति सल्बलाउन थाले। आफ्नो दलभित्रको विवादले सरकारको कार्यसञ्चालनमा शंकाआशंका पैदा भइरहँदा सत्तारुढ दलले बाह्य पक्षलाई दोष लगाएर ओभानो हुने प्रयास गर्दै छ। प्रधानमन्त्री केपी ओलीसमक्ष मन्त्रीहरू आफ्नो धारणा राख्न सकिरहेका छैनन्। अनि, भनिरहेका छन्, हामी सहयोगी हातहरू हौं। प्रधानमन्त्री प्रणालीमा उहाँ नै सर्वमान्य। हामी सहयोगी पात्र हौं, परिवर्तन हुन पनि सकिन्छ। तर तिनै मन्त्रीले प्रधानमन्त्रीको कार्यशैली मन नपरेको कारण मन्त्री पद त्याग्दैछु भन्न सकिरहेका छैनन्। अनौपचारिक रूपमा प्रधानमन्त्रीको खोइरो खनिरहेका हुन्छन्। स्पष्ट छ, प्रधानमन्त्री र मन्त्रीबीच दोहोरो संवाद टुट्दै गएको छ। अनि दलभित्रकै खिचातानी र कार्यकारी प्रमुखको बोली बेलगाम छ र दम्भ पनि उत्तिकै। त्यहीकारण मन्त्रीहरू स्वयं पनि संवाद गर्न त्रसित छन्। मन्त्रीहरू भन्दैछन्, प्रधानमन्त्रीको सल्लाहकार समूहले मन्त्रालय सञ्चालन गरेको छ। हामी त रोवट जस्ता मात्रै। विवेक प्रयोग गर्न सकिँदैन। यस्ता आरोप प्रधानमन्त्रीमाथि खुलेयाम लगाउन सकेका छैनन् तर अनौपचारिक गफमा निर्धक्क भनिरहेका छन्। पार्टी एकता भएर सरकार सञ्चालनमा यहाँसम्म आइपुगेको दुईखाले कम्युनिस्टहरू यतिबेला मनमुटावमा छन्। अनि आरोप लगाइरहेका छन्, बाह्य शक्तिलाई। वेल्डिङमा खिया पूर्व एमाले हुन् या माओवादी उनीहरूभित्र शक्ति सन्तुलन मिलिनसक्दै दुई पार्टी एकीकृत भएर नेकपा बन्यो। दुई दल मिल्ने भन्दै निर्वाचनमा सहकार्य गरेर अघि बढे। तर सत्ता सञ्चालनमा पुगेको केही महिनामा नै एकीकृत भए। मिलेको एकवर्ष कटेसँगै दुई अध्यक्ष केपी ओली र पुष्पकमल दाहाल पुराना सम्झौता केलाउन व्यस्त। अनि वेल्डिङ गरेको फलाम झंै यसलाई भाँच्ने प्रयास सबै कोणबाट भएको भन्न थाले। थैलीको मुख राम्रोसँग बाँध्न सकिरहेका छैनन्, अनि दोष बाह्य पक्षलाई लगाउने पुरानै शैली दोहोयाइँदैछ। कहिले दक्षिण त कहिले उत्तरलाई दोष दिँदै शक्तिराष्ट्र र युरोपेली मुलुकसम्मलाई तान्न भ्याउँछन्। विदेश भ्रमणलाई निकै प्र श्रय दिएको संघीय सरकार होस् या प्रदेश, ठूलो जमात लिएर आफ्नो कुरा राख्ने भन्दै गरिएको भ्रमणले नेपाललाई के फाइदा गरेको छ ? कुनै अध्ययन भएको पाइँदैन। केही तलमाथि भयो भने दोष विदेशीलाई लगाएर आफू पानीमाथि ओभानो। यही सोच र शैलीको कारण कूटनीतिक सम्बन्ध धर्मराएको मात्र होइन हल्लिसकेको छ। सन्तुलन गुमाउँदा दुर्घटना हुने देखिन्छ। तत्कालीन एमाले र एकीकृत माओवादीबीच पार्टी एकीकरणक्रममा दुई अध्यक्ष प्रणाली राखियो। तर एक अध्यक्ष बलियो रूपमा रहने गरी संरचना बनाइँदा त्यतिबेलैदेखि समस्या रहेको विश्लेषण बाहिर आएकै थिए। पाइलट कोपाइलट प्रथम अध्यक्ष ओलीले यसरी दुई अध्यक्ष प्रणालीबारे भनेका थिए, हामी टेम्पो चलाइरहेका छैनौं। जेट उडाइरहेका छौं। जेटमा दुई पाइलट हुन्छन्। यस्तो जेट गन्तव्यमा पुग्छ। एकीकरणको एक वर्ष कटिसक्दा पनि उनीहरूले उडाइरहेको जेट बारम्बार निर्णयबाट फर्कनुपर्दा कल साइन मा भुले झौं लाग्छ। हुन त, नेपाल एयरलाइन्सका अधिकांश पाइलट अन्तर्राष्ट्रिय पाइलट कोर्ष (युरोपेली र अमेरिकी) मा सफलता नमिलेकै कारण पनि युरोपमा ब्याण्ड भएको तथ्य बाहिर आएकै हुन्। सायद, त्यही भएर होला यतिबेला नेपाल एयरलाइन्सको जेटको जस्तो अवस्था सरकार सञ्चालनमा देखिन थालेको। गन्तव्य स्पष्ट नहुँदा जहाज माथि उडिरहेको छ, तर ल्यान्ड कहाँ गर्ने भनी अलमलिए जस्तो देखिन्छ। अवतरण गर्ने दिशा पहिल्याउन समेत कठिन भएको छ। सायद दुई पाइलटको खटपटले कसरी अवतरण गर्ने तय छैन, तर भनिरहेका छन्, बाह्य हस्तक्षेप सल्बलायो। उडानमा निर्णय र ध्यान दिने मूलभूत दायित्व त क्याप्टेन पाइलटकै हुन्छ, को पाइलट त सहयोगी भूमिकामा हुन्छ। सायद, प्रधानमन्त्री ओलीले त्यही भन्न खोजेका थिए होलान्। जसरी क्याप्टेन र कोपाइलटबीच अविश्वास बढ्छ त्यतिबेला कि त एकले अर्कोलाई पन्छाएर निर्णय लिन्छ कि भने दुर्घटनामा पर्छ। सरकारका निर्णय होलीवाइन काण्डदेखि आइफा अवार्डसम्म आइपुग्दा अनगिन्ती विवादमा परिसकेका छन्। गुठी विधेयक र भारतीय तरकारीमा विषादी जाँच स्थगितले सरकारको पछिल्लो हविगत दर्शाउँछ। मिलेर जाने सम्भावना न्यून हुन्छ। दुवैले आआफ्नो संयन्त्रमार्फत् आन्तरिक मात्र होइन बाह्य शक्तिसमेत परिचालन गर्न आफैं खोजेका हुन्। आफू बलियो भएमा त्यो जहाजमा इन्धन हुन्जेल त उड्ला तर जनताले भरिदिएको त्यो इन्धन सकिएर कहाँ अवतरण गर्ने हुन अन्यौल छ। उनीहरूका बीचको शक्ति संघर्र्षले नै यो अवस्था निम्त्याएको हो। ओलीदाहालको बराबरी हैसियत भए पनि दाहालले दलको नेतृत्व गरेर बैठकसमेत राख्न सकेका छैनन् वा पाएका छैनन्। ओलीको अनुपस्थितिमा पार्टी र सचिवालयको बैठक बोलाउने अख्तियार समेत दाहाललाई नहुनुले पनि ओली पाइलट र दाहाल कोपाइलटकै रूपमा छन्। हुन त दाहालले हैसियत खुम्चिएको दललाई एमालेसँग मिलाएर पुनः हैसियत बढाएका हुन्। आफ्नो दलभित्रकालाई तह लगाउन अर्को दललाई प्र श्रय दिँदा ओली समस्यामा पर्ने खतरा पनि उत्तिकै छ। राजनीतिका चतुर खेलाडी गिरिजाप्रसाद कोइरालालाई समेत छक्याउन सफल दाहालले ओलीलाई उनकै साथीहरूको घेरामा पारेर नसिध्याउलान् भन्न सकिन्न। यही दौडमा दाहाल लागिपर्दा विदेशी शक्तिको चालको प्रसंग उठेको हुन सक्छ। यसबाट स्पष्ट हुन्छ इमानको राजनीति हराउँदै नियत र आफूकेन्द्रित राजनीति मौलाउँदो छ। हुन त, राजनीति कुनै विज्ञान होइन। हामी राजनीतिक विज्ञान पढ्छौं। त्यो गलत छ। विज्ञान त निचोड दिन्छ तर राजनीति निरन्तर परिवर्तनशील हुन्छ। विज्ञान थियो त एमाले माओवादी मिलनमा यो अवस्था आउने थिएन। तल्लो तहमा भावनात्मक सम्बन्ध जोडिँदै गएको अवस्थामा माथि नै बिगार्ने काम भएको भनिरहेका छन्।३ काममा रोकतोक छैन प्रमुख प्रतिपक्षी कांग्रेससँग पाँच वर्ष सरकारबारे बोल्न सक्ने हैसियत देखिन्न। अर्थात्, ऊ आफ्नै धुनमा छ। अझ भनौं कांग्रेस आफ्नै छायाले छोपिएको छ। यसले स्पट हुन्छ, कतैबाट सरकारलाई कुनै समस्या छैन। पहिले आरम्भ भएका कैयन् काम टुंगोमा पुर्याएर जस लिने अवस्थामा छ। तर पनि नतिजा दिन सरकार चुक्दै जानुका पछाडि नेतृत्वमा समस्या स्पष्ट झल्किन्छ। एक पछि अर्को निर्णय अलपत्र पर्नु र आफ्नै दलभित्रबाट समेत विरोध हुनुले सरकार समस्यामा छ। विदेशी समेत सरकारको गाम्भीर्यतामा प्रश्न उठाउँदैछन्, यति बलियो सरकार किन नतिजा दिन सकेको छैन ? यसमा सरकारले प्रतिवाद गर्दै आफूहरूले बाहिर पखेटा फिजाएको नरुचाउने शक्तिले यो भ्रम फैलाएको भन्दैछन्। छिमेकमा समेटिएको सम्बन्धलाई तेस्रो मुलुकमा फैलाउन खोज्दा सरकार घेराबन्दीमा परेको भन्दै सरकारप्रतिको हेराइमै आग्रह रहेको धारणा परराष्ट्रमन्त्री प्रदीप ज्ञवालीले सार्वजनिक गरेका छन्। उनीहरूले आफैंले बोलेको विषयमा पनि काम हुन नसकेको चाहिँ बिर्सेझैं छ। एक वर्षसम्म पनि महाधिवेशनको टुंगो नलाग्नु र समय नआइपुग्दै आलोपालोको विषय प्रवेश हुनुले पनि सत्तारुढ दल आन्तरिक समस्यामा चुर्लुम्म डुबेको छ। कुटिल र बाठो नेताको उपमा पाएका ओली अनुदार बन्दै जानु, शक्ति आफूमा केन्द्रित गरिनुले दलभित्र खासगरी पूर्वमाओवादी केन्द्रका नेताहरूमा चस्का पसेको विषयमा घोत्लिए समाधान निस्कने छ। एकीकरण हुँदा भएका सहमति र आन्तरिक शक्ति सन्तुलनमा ओली चुकेको धारणा छ। दुई अध्यक्षबीचको यो मनमुटाव सार्वजनिक रूपमै सतहमा आएकाले सरकार धर्मराएको हो। एमालेभित्रैका पूर्व प्रधानमन्त्रीहरूसमेत ओलीको कार्यशैलीबाट चिढिएका छन्। उनीहरू ओलीविरुद्ध खनिनुले कतै दलभित्रको आन्तरिक समीकरण परिवर्तन त हुने होइन भन्ने पनि छ। सरकारले लहडमा निर्णय गर्ने र पछि हट्ने कार्यले जनताको विश्वास दलप्रति घट्दै गएको भन्दै दलभित्र चिन्ता सुरु भएको हो। एक नेताको कार्यशैली र कारण दललाई बदनाम गराउन नहुने भन्दै उनीहरू चर्किएका हुन्। सरकारका निर्णय होलीवाइन काण्डदेखि आइफा अवार्डसम्म आइपुग्दा अनगिन्ती विवादमा परिसकेका छन्। गुठी विधेयक र भारतीय तरकारीमा विषादी जाँच स्थगितले सरकारको पछिल्लो हविगत दर्शाउँछ। कुनै निर्णय लिनुअघि अध्ययन, अनुसन्धान र परामर्श परै जाओस् आफ्नै दलभित्र पनि सामान्य छलफल हुँदैन। भूमिगत शैलीमा निर्णय हुन्छ, लोकतन्त्रमा स्वाभाविक आलोचना हुन्छ। सरकार डराएर पछि हट्दै सरकारले भन्छ, जनताको चाहना। दुईतिहाइको इन्धनले भरिएको यो सरकारकोे जहाजलाई सुरक्षित अवतरण आवश्यक छ। दुर्घटनाको मुखबाट जोगाउने काम पाइलटकै हो। गुठी विधेयकले राजधानीमा उर्लिएको जनसागर र पार्टीभित्रैको आलोचनाले जहाज अवतरणपछि पाइलट समस्यामा पर्न सक्छन्। ट्वीटर :"
सुरक्षा रणनीतिमा नेपाल,"राष्ट्रिय एकता र राजनीतिक इच्छाशक्तिसहित राष्ट्रिय सुरक्षाको संस्थागत विकासको महायज्ञमा देशलाई होम्नुसिवाय अर्को उत्तम विकल्प छैन छिमेकी मुलुक भारतमा प्रधानमन्त्री नरेन्द्र मोदी लोकसभा निर्वाचनमा दोस्रो पाँचबर्से कार्यकालका लागि भारी बहुमत हासिल गरी सत्तारुढ भएपछि राष्ट्रिय सुरक्षा संरचनामा दीर्घकालीन महत्व राख्ने परिवर्तन गरेका छन्। प्रधानमन्त्री मोदीको पहिलो कार्यकालभरि राष्ट्रिय सुरक्षा सल्लाहकारको कार्यभार बहन गरिसकेका अजय डोभललाई अर्को पाँच वर्षका लागि सोही पदमा पुनः नियुक्त गरी उनको ओहोदालाई मन्त्रीस्तरमा स्तरोन्नतिसमेत गरिएको छ। पहिले मुख्य सचिवले अध्यक्षता गर्ने राष्ट्रिय सुरक्षा परिषदन्तर्गत रहेको सामरिक नीति समूहको अध्यक्षता अबदेखि उनैले गर्नेछन्। डोभल पहिलो कार्यकालमा भन्दा शक्तिशाली राष्ट्रिय सुरक्षा सल्लाहकार बनेका छन्। छोटो समयमा भारतले राष्ट्रिय सुरक्षा क्षेत्रमा गरेको संस्थागत विकासबाट नेपाल धेरै सिक्नुपर्ने छ। नेपालमा भन्दा आठ वर्षपछि सन् १९९८ मा भारतका प्रधानमन्त्री अटल विहारी बाजपेयीको कार्यकालमा ऐनद्वारा राष्ट्रिय सुरक्षा परिषद् स्थापना भएको हो। त्यसपछिका प्रधानमन्त्रीले समेत राष्ट्रिय हितलाई ध्यानमा राखी लगातार राष्ट्रिय सुरक्षा सल्लाहकार नियुक्त गर्दै आएका छन्। फलस्वरूप त्यहाँको राष्ट्रिय सुरक्षा परिषद् प्रभावकारी माथिल्लो सुरक्षा संरचनाका रूपमा स्थापित भएको छ। मोदीले अन्तरमन्त्रालय समन्वय गर्ने जिम्मेवारी पाएको सामरिक नीति समूहमा केही महत्वपूर्ण परिवर्तन गरी राष्ट्रिय सुरक्षा सल्लाहकारलाई त्यसको प्रमुख जिम्मेवारी दिएका छन्। अब अजित डोभलको मातहतमा रक्षा सचिव, अर्थ सचिव, गृह सचिव, भारतीय रिजर्भ बैंकको गभर्नर, नीति आयोगका उपकुलपति, मुख्य सचिव, वैज्ञानिक सल्लाहकार, जल, थल र वायु सेनाका प्रमुखहरू, प्रतिरक्षा सामग्री उत्पादन तथा आपूर्ति सचिवर रिसर्च एन्ड डेभेलपमेन्ट र इन्टेलिजेन्स ब्युरोका प्रमुखहरू सदस्य रूपमा रहने छन्। यो समूहमा भारतका सबै शक्तिशाली मन्त्रालयका उच्च निजामती कर्मचारी, सैनिक सर्भिसेजका प्रमुख र इन्टेलिजेन्स एजेन्सीहरू समाविष्ट छन्। भारतमा यसलाई मोदीको नयाँ सिर्जना मानिएको छ। अमेरिकामा पनि राष्ट्रिय सुरक्षा समूहमा फेरबदल गर्ने सम्पूर्ण अधिकार राष्ट्रपतिलाई दिइएको छ। सामरिक नीति समूहमातहतको संरचना र शक्ति नियाल्ने हो भने यसले आन्तरिक, बाह्य र गैरसैनिक सुरक्षा क्षेत्रका बहुएजेन्सीहरूलाई आफ्नो कार्य क्षेत्रभित्र ल्याएको छ। नीति आयोग नामक थिंक ट्यांकलाई पनि सामरिक नीति समूहमा भित्याएपछि आयोगका उपकुलपति पनि डोभलको मातहतमा आएका छन्। यी बहुएजेन्सीहरूको समन्वय अबदेखि राष्ट्रिय सुरक्षा सल्लाहकारले गर्नेछन्। राष्ट्रिय सुरक्षा सल्लाहकार अझ छिटो, छरितो र परिपक्व ढंगले राष्ट्रिय सुरक्षा परिषद्लाई रायसल्लाह दिन र कार्यान्वयनको समन्वय तथा रेखदेख गर्न अझ प्रभावकारी बन्न सक्ने देखिन्छ। भारतमा डोभललाई राष्ट्रिय सुरक्षामन्त्री पनि भन्न थालिएको छ। उनी प्रतिरक्षा योजना समितिको अध्यक्षसमेत बनेका छन्। प्रतिरक्षा समितिले रक्षा क्षेत्रको सुदृढीकरणका लागि बृहत् योजना निर्माण गरी रक्षा मन्त्रालयमा आफ्नो प्रतिवेदन पेस गर्छ। राष्ट्रिय सुरक्षा परिषदन्तर्गत सामरिक नीति समूहको अतिरिक्त राष्ट्रिय सुरक्षा सल्लाहकार बोर्ड र संयुक्त इन्टेलिजेन्स समिति रहेको छ। भारतमा इस्टिच्युट फर डिफेन्स स्टडिज एन्ड एनालाइसिस, युनाइटेड सर्भिस इन्स्टिच्युट, विवेकानन्द अन्तर्राष्ट्रिय फाउन्डेसन, अब्जरभर रिसर्च फाउन्डेसनजस्ता सरकारी र स्वतन्त्र अनुसन्धान संस्थाहरू क्रियाशील छन्। राष्ट्रिय सुरक्षा र परराष्ट्र नीति निर्माणमा यी संस्थाबाट समेत स्वतन्त्र विश्लेषण, निष्कर्ष र राय सुझाव प्राप्त हुने गरेको छ। अब नीति समूहले पेस गरेको नीतिगत राय, सुझाव र सिफारिसहरू राष्ट्रिय सुरक्षा परिषद्ले स्विकार्ने सम्भावना अझ बढेको छ। किनकि, यसमा नीति कार्यान्वयन गर्ने सबै मन्त्रालयका उच्च कर्मचारी र सैनिक सर्भिसेजका प्रमुख समावेश छन्। अनि यसको नेतृत्व प्रधानमन्त्रीका विश्वास पात्र र अनुभवी सल्लाहकार अजित डोभलले गरेका छन्। अनुसन्धान र विश्लेषण विङ, परराष्ट्र मन्त्रालयअन्तर्गत विभिन्न देशका दूतावास र सुरक्षा निकायका इन्टेलिजेन्स एजेन्सीहरूले संकलन गर्ने समष्टिगत सूचनाका आधारमा विश्लेषण गरी नीति निर्माण गर्ने हुनाले राष्ट्रिय सुरक्षा रणनीति निर्माण र कार्यान्वयन पहिलेभन्दा परिपक्व र असरदार हुने देखिन्छ। राष्ट्रिय सुरक्षा सल्लाहकारले आन्तरिक र बाह्य दुवै पक्ष हेर्ने भएकाले सुरक्षालाई समग्रतामा र एकद्वार प्रणालीबाट हेर्ने व्यवस्था कायम भएको छ। कुनै देशविशेषमा अनुसन्धान र विश्लेषण विङ र दूतावासले गर्ने काममा पनि अब राष्ट्रिय सुरक्षा सल्लाहकारको केन्द्रीय समन्वयसहित राजनीतिक नियन्त्रणमा चल्ने सम्भावना बढेको छ। समग्रमा, भारतमा राष्ट्रिय सुरक्षा क्षेत्र सम्पूर्ण रूपमा निजामती नियन्त्रणमा रहेको स्पष्ट देखिन्छ। निर्वाचित सरकारको प्रतिनिधिको हैसियत भएका तर गैरनिर्वाचित शक्तिशाली व्यक्तित्व डोभलको प्रत्यक्ष संयोजकत्वमा भारतका उच्च र महत्वपूर्ण निजामती तथा सैनिक सेवाका कर्मचारीहरू र इन्टेलिजेन्स समुदायले राष्ट्रिय सुरक्षालाई विश्लेषण, नीतिगत सिफारिस र कार्यान्वयनको निगरानी गर्ने हुनाले राष्ट्रिय सुरक्षा क्षेत्र अझ प्रभावकारी हुनेछ। आगामी पाँच वर्षमा भारतले राष्ट्रिय सुरक्षा क्षेत्रमा परिपक्वता प्रदर्शन गरी ठूलो फट्को मार्ने सम्भावना छ। भारतमा भएको यो परिवर्तनले नेपालमा समेत प्रभाव पार्ने निश्चित छ। पछिल्लोपटक नेपालमाथि आर्थिक नाकाबन्दी लाग्दा प्रत्यक्ष संलग्न रहेका प्रधानमन्त्री, परराष्ट्र सचिव र राष्ट्रिय सुरक्षा सल्लाकार अहिले अझ शक्तिशाली स्थानमा रहेका छन्। हालसम्म नयाँ सरकारको ठोस नेपाल नीति सार्वजनिक भइ नसकेको अवस्थामा औपचारिक रूपमा काठमाडौं पर्ख र हेरकै अवस्थामा रहेको छ। यद्यपि, भारतीय निर्वाचनको केही महिना अगाडिदेखि नै नेपाली सञ्चारमाध्यममा निर्वाचनपश्चात् नेपालमा राजनीतिक हावाहुरी नै आउने हल्ला नचलेको भने होइन। संस्थागत रूपमा परिपक्वता हासिल गरिसकेको भारतको राष्ट्रिय सुरक्षासम्बन्धी निर्णय क्षमताका अगाडि नेपालले पनि आफ्नो क्षमता वृद्धि गर्न आवश्यक छ। राष्ट्रिय सुरक्षा र सामरिक नीतिसम्बन्धी अनुसन्धान गर्ने प्रभावकारी सरकारी र निजी क्षेत्रका संस्थाहरूको अभाव छ। त्यसका लागि आवश्यक लगानी नगर्ने हो भने वर्तमान जटिल, गतिशील क्षेत्रीय र अन्तर्राष्ट्रिय सुरक्षा वातावरणमा नेपालले स्थिरता, सुरक्षा र समृद्धि हासिल गर्न कठिन हुनेछ। नेपालमा भारतमा भन्दा आठ वर्ष पहिला संविधानमै व्यवस्था गरेर राष्ट्रिय सुरक्षा परिषद्को स्थापना भए पनि यसलाई संस्थागत र प्रभावकारी बनाउनेतर्फ ठोस र प्रभावकारी काम भएका छैनन्। भारतमा जस्तो नेपालका प्रधानमन्त्रीहरूले राष्ट्रिय सुरक्षा सल्लाहकारको आवश्यकता र उनले गर्नुपर्ने कामको बृहत्, दीर्घकालीन र रणनीतिक महत्वलाई समेत महसुस गर्न सकेको देखिँदैन। बहुदलीय प्रजातन्त्रकालमा प्रधानमन्त्री गिरिजाप्रसाद कोइरालाद्वारा एकपटक रक्षा प्रशासनिक सल्लाहकार (राष्ट्रिय सुरक्षा सल्लाहकार होइन) को नियुक्ति गरिएको अपवादबाहेक बहुदलीय व्यवस्थाको पन्ध्र वर्षमा राष्ट्रिय सुरक्षा सल्लाहकारको नियुक्ति नै भएन। राष्ट्रिय सुरक्षा परिषद्को सचिवालयसमेत माओवादीले दाङ ब्यारेकमा हमला गरेपछि प्रतिक्रियास्वरूप २०५८ मंसिरपछि सिर्जना गरिएको हो। राष्ट्रिय सुरक्षाको संस्थागत विकास र राष्ट्रिय सुरक्षा परिषद्मा सेना परिचालनको निर्णय समयमै हुन नसक्दा बहुदलीय प्रजातन्त्र र संवैधानिक राजतन्त्रको दुईखम्बे व्यवस्थामा व्यवस्थाकै रक्षा हुन सकेन। राष्ट्रिय मूल्य र मान्यतामा क्षयीकरणको सुरुवात पनि यसै कालमा आरम्भ भयो र संक्रमणकालमा अझ बढ्न गयो। बाह्य हस्तक्षेप पनि ह्वात्तै बढ्यो। यति हुँदासमेत राष्ट्रिय सुरक्षा सुदृढ बनाउन राष्ट्रिय सुरक्षा परिषदन्तर्गतमा हुनुपर्ने अत्यावश्यक अवयवहरूको सिर्जना र भएकालाई पनि क्रियाशील बनाउन ठोस कार्य हुन सकेन। राष्ट्रिय सुरक्षाजस्तो संवेदनशील र गम्भीर विषयमा समेत अन्तरसंस्था प्रतिस्पर्धा र संस्थागत हितबाट प्रभावित फरकफरक विश्लेषण तथा सल्लाहका आधारमा निर्णय लिने संस्कारले जरो गाडेको देखियो। नेपालको राष्ट्रिय सुरक्षा परिषद्ले अन्तरमन्त्रालय र सामरिक तहको नीतिगत र रणनीतिक कार्यहरू गरी स्थिरता, समृद्धि र सुरक्षाविरुद्धका खतराहरू न्यूनीकरण गर्ने दिशामा ठोस कार्य भएको पाइँदैन। संक्रमणकालमा पहिलोपटक केही महिनाका लागि प्रधानमन्त्री केपी ओलीले एकजनालाई राष्ट्रिय सुरक्षा सल्लाहकारमा नियुक्ति गर्नुभए पनि बाँकी अवधिमा बहुदलीय व्यवस्था कालकै चलनले निरन्तरता पायो। तसर्थ, नेपालमा राष्ट्रिय सुरक्षा एउटा उपेक्षित क्षेत्र र विषय बन्न पुग्यो। इन्टेलिजेन्स अझ बढी उपेक्षित क्षेत्रमा पर्छ। इन्टेलिजेन्स र सुरक्षा अन्तरसम्बन्धित क्षेत्रहरू हुन्। २०४७ को संविधानले परिषद्लाई शाही नेपाली सेनाको सञ्चालन र प्रयोगको सीमित अधिकार मात्र सुम्पिएको थियो भने नेपालको संविधान र विद्यमान राष्ट्रिय सुरक्षा नीतिले सैनिक विषय मात्र नभई बृहत् विषय र पक्षहरूलाई राष्ट्रिय सुरक्षामा समावेश गरेकाले अब राष्ट्रिय सुरक्षामा संस्थागत विकासको आवश्यकता अझ खट्किएको महसुस भएको छ। वर्तमान संविधानले राष्ट्रिय सुरक्षा परिषद्लाई बृहत् अवधारणाअनुरूपको अधिकार क्षेत्र प्रदान गरेको छ। परिषद्को बनावट पनि बृहत् अवधारणाअनुरूप नै छ। संविधानले राष्ट्रिय सुरक्षा परिषद्लाई नेपालको समग्र राष्ट्रिय हित, सुरक्षा र प्रतिरक्षासम्बन्धी नीति तर्जुमा गर्न तथा नेपाली सेनाको परिचालन वा नियन्त्रण गर्न भनी कार्य क्षेत्र किटान गरेको छ। समग्र राष्ट्रिय हितभित्र मुलुकको सार्वभौमसत्ता, स्वाभिमान, भौगोलिक अखण्डता, स्वतन्त्रता, राष्ट्रिय एकता, आर्थिक समृद्धि, आन्तरिक शान्तिसुरक्षा, प्राकृतिक स्रोतसाधनको उपयोग, संस्कृति र परम्पराजस्ता महत्वपूर्ण पक्षहरूको संरक्षण, प्रवद्र्धन र रक्षाजस्ता पक्षहरू पर्छन्। संविधानले दिएको यो बृहत् कार्यभार २०४६ सालको संविधानबमोजिम गठन भएको राष्ट्रिय सुरक्षा परिषद् सचिवालयबाट अपेक्षा गर्न मिल्दैन। परिषद्लाई दिइएको म्यान्डेटहरू गहन र बृहत् प्रकृतिको भएकाले विषयगत विशेषज्ञहरूबाट मात्र प्रभावकारी विश्लेषण गरी परिपक्व रायसुझाव दिन सक्छ। यसनिम्ति आवश्यकताअनुसार उच्चस्तरीय विषयगत समिति, विभिन्न तह र किसिमको विशेषज्ञ व्यक्तिहरूको सहभागिता र सबै कार्यको समन्वय तथा नियन्त्रणका लागि राष्ट्रिय सुरक्षा सल्लाहकारको अगुवाइमा संस्थागत प्रणालीको आवश्यकता पर्छ। यसका लागि अमेरिका र भारतमा सफल प्रमाणित भइसकेको कार्य प्रणालीबाट नेपालले पाठ सिकेर लागू गर्दा उपयुक्त हुनेछ। नेपालमा राष्ट्रिय सुरक्षा र सामरिक नीतिसम्बन्धी अनुसन्धान गर्ने प्रभावकारी सरकारी र निजी क्षेत्रका संस्थाहरूको अभाव छ। त्यसका लागि मुलुकले आवश्यक लगानी नगर्ने हो भने वर्तमान जटिल र गतिशील क्षेत्रीय र अन्तर्राष्ट्रिय सुरक्षा वातावरणमा नेपालले स्थिरता, सुरक्षा र समृद्धि हासिल गर्न कठिन हुनेछ। महाशक्ति राष्ट्र अमेरिकाको हिन्दप्रशान्त रणनीति र आर्थिक महाशक्ति तथा उत्तरी छिमेकी चीनको पुल तथा सडक रणनीतिको दोसाँधमा परेको नेपालले अब रणनीतिक चातुर्य र परिपक्वता प्रदर्शन गर्न सक्नुपर्छ। समग्रमा, सार्वभौमिकता, स्वतन्त्रता, राष्ट्रिय अखण्डता, राष्ट्रिय एकता र राष्ट्रिय सुरक्षाको सुदृढीकरणका लागि राजनीतिक इच्छाशक्तिसहित सामरिक संस्कृतिको आरम्भ र राष्ट्रिय सुरक्षाको संस्थागत विकासको महायज्ञमा देशलाई होम्नुसिवाय अर्को उत्तम विकल्प छैन। यो महायज्ञको थालनी ढिलो होइन, शीघ्र गर्नु नेपालको सर्वोपरि र दीर्घकालीन हितमा छ। सिलवाल अवकाशप्राप्त उपरथि हुन्।"
मुस्ताङमा राष्ट्रपति रनिङ शिल्ड सुरु,"मुस्ताङ : मुस्ताङको जोमसोममा आइतबारदेखि छैटौं जिल्ला स्तरीय राष्ट्रपति रनिङ शिल्ड प्रतियोगिता सुरु भएको छ। जिल्ला खेलकुद विकास समिति मुस्ताङको आयोजनामा भएको प्रतियोगिता जिल्ला प्रहरी कार्यालय परिसर र जोमसोम कभर्ड हलको खेल मैदानमा सञ्चालन भएको हो। मुस्ताङका ५ स्थानीय तहमध्ये घरपझोङ गाउँपालिका, थासाङ गाउँपालिका र वारागुङ मुक्तिक्षेत्र गाउँपालिका गरी ३ स्थानीय तह प्रतियोगितामा सहभागी भएका छन्। उपल्लो मुस्ताङको २ स्थानीय तहले तयारी नभएको भन्दै प्रतियोगितामा भाग लिएनन्। प्रतियोगितामा पुरुष र महिला भलिबल,रिले दौड, हाईजम्प, लङजम्प, त्रिपल जम्प र जाबलिङ थ्रो संचालन हुने जिल्ला खेलकुद विकास समितिका सचिव सुमन थकालीले जानकारी दिए। यसअघि ३ स्थानीय तहले मात्रै पालिकास्तरीय खेल सम्पन्न गरेका थिए। लोघेकर दामोदरकुण्डमा कुनै मावि नभएको र लोमान्थाङ गाउँपालिकामा १ मावि भएपनि भौगोलिक दुरीले टाढा रहेकाले प्रतियोगितामा अनुपस्थित रहेको सचिव थकालीको भनाई छ। जिल्ला स्तरीय अन्तर गाउँपालिकामा छनौट भएका खेलाडीलाई आसन्न पोखरामा हुने क्षेत्रीय राष्ट्रपति रनिङ शिल्डमा सहभागी गराइने जिल्ला खेलकुद विकास समितिका अध्यक्ष भुपेन्द्र शेरचनले जानकारी दिए। जिल्ला स्तरीय प्रतियोगिताको गण्डकी प्रदेशका सांसद महेन्द्रबहादुर थकालीले उद्घाटन गरेका हुन्। उनले खेलकुदको विकासले मात्र राष्ट्रको विकास हुने भएकाले प्रदेश सरकारले खेलकुदमा लगानी गरेको बताए। प्रतियोगिता २ दिनसम्म संञ्चालन हुने छ।"
जिल्लास्तरीय राष्ट्रपति रनिङ शिल्ड प्रतियोगिता सुरु,"बैतडी : बैतडीको पाटनमा एघारौं जिल्ला स्तरीय राष्ट्रपति रनिङ शिल्ड प्रतियोगिता शनिबारदेखि सुरु भएको छ। कृष्ण मावि पाटनको खेलमैदानमा सञ्चालन भइरहेको प्रतियोगितामा पाटन नगरपालिकाको २ टीम, मेलौली नगरपालिकाको २ टीम र सिगास गाउँपालिकाको २ टीम सहभागी छन्। प्रतियोगितामा महिलापुरुष भलिबल र महिलापुरुष कबड्डी प्रतियोगिता सञ्चालन भइरहेको छ। यस्तै, एथलेटिक्सअन्तर्गत सय मिटरको महिला पुरुष दौड, दुई सय मिटरको महिला पुरुष दौड, चार सय मिटरको महिला पुरुष दौड, ८ सय मिटरको महिला पुरुष दौड, १५ सय मिटरको महिला पुरुष दौड, ३ हजार मिटरको महिला पुरुष दौड हुने भलिबलका प्रशिक्षक हरिसिंह भण्डारीले जानकारी दिए। यस्तै, महिला र पुरुषको रिले दौडका साथै महिला र पुरुषको सटपुट, ज्याबिलङ थ्रो, लङजम्प, त्रिफलजम्प र हाइजम्प प्रतियोगिता भइरहेको उनले बताए। पालिकास्तरीय राष्ट्रपति रनिङ शिल्ड प्रतियोगिता सम्पन्न गरेर पनि दोगडाकेदार गाउँपालिका, शिवनाथ गाउँपालिका र डिलाशैनी गाउँपालिकाले जिल्लास्तरीय प्रतियोगितामा भाग लिएका छैनन् भने दशरथचन्द नगरपालिका, पुर्चौडी नगरपालिका, पञ्चेश्वर गाउँपालिका र सुर्नया गाउँपालिकाले पालिकास्तरीय प्रतियोगिता नै सञ्चालन गरेका छैनन् । पालिकाहरुले जिल्लास्तरीय प्रतियोगितामा भाग लिनका लागि चासो नदेखाएपछि खेलाडीले भने असन्तुष्टी जनाएका छन्। प्रतियोगिताको उद्दघाटन गर्दै बैतडी क्षेत्र नम्बर (क)का प्रदेशसभा सदस्य प्रेमप्रकाश भट्टले खेलकुद क्षेत्रको विकासका लागि आफूले पहल गर्ने बताए। यस्तै जिल्ला समन्वय समितिका प्रमुख सिद्धराज भट्टले खेलकुद क्षेत्रको विकासका लागि स्थानीय तहहरुले पहल गर्नुपर्ने बताए। खेलाडीको क्षमता अभिवृद्धिका लागि प्रतियोगिता सञ्चालन भएको र यो प्रतियोगिताबाट छनौट भएका खेलाडीले क्षेत्रीय प्रतियोगितामा सहभागिता जनाउने जिल्ला खेलकुद विकास समितिका अध्यक्ष चमनकुमार भण्डारीले बताए।"
जिल्लास्तरीय राष्ट्रपति रनिङ शिल्ड प्रतियोगिता सुरु,"बैतडी : बैतडीको पाटनमा एघारौं जिल्ला स्तरीय राष्ट्रपति रनिङ शिल्ड प्रतियोगिता शनिबारदेखि सुरु भएको छ। कृष्ण मावि पाटनको खेलमैदानमा सञ्चालन भइरहेको प्रतियोगितामा पाटन नगरपालिकाको २ टीम, मेलौली नगरपालिकाको २ टीम र सिगास गाउँपालिकाको २ टीम सहभागी छन्। प्रतियोगितामा महिलापुरुष भलिबल र महिलापुरुष कबड्डी प्रतियोगिता सञ्चालन भइरहेको छ। यस्तै, एथलेटिक्सअन्तर्गत सय मिटरको महिला पुरुष दौड, दुई सय मिटरको महिला पुरुष दौड, चार सय मिटरको महिला पुरुष दौड, ८ सय मिटरको महिला पुरुष दौड, १५ सय मिटरको महिला पुरुष दौड, ३ हजार मिटरको महिला पुरुष दौड हुने भलिबलका प्रशिक्षक हरिसिंह भण्डारीले जानकारी दिए। यस्तै, महिला र पुरुषको रिले दौडका साथै महिला र पुरुषको सटपुट, ज्याबिलङ थ्रो, लङजम्प, त्रिफलजम्प र हाइजम्प प्रतियोगिता भइरहेको उनले बताए। पालिकास्तरीय राष्ट्रपति रनिङ शिल्ड प्रतियोगिता सम्पन्न गरेर पनि दोगडाकेदार गाउँपालिका, शिवनाथ गाउँपालिका र डिलाशैनी गाउँपालिकाले जिल्लास्तरीय प्रतियोगितामा भाग लिएका छैनन् भने दशरथचन्द नगरपालिका, पुर्चौडी नगरपालिका, पञ्चेश्वर गाउँपालिका र सुर्नया गाउँपालिकाले पालिकास्तरीय प्रतियोगिता नै सञ्चालन गरेका छैनन् । पालिकाहरुले जिल्लास्तरीय प्रतियोगितामा भाग लिनका लागि चासो नदेखाएपछि खेलाडीले भने असन्तुष्टी जनाएका छन्। प्रतियोगिताको उद्दघाटन गर्दै बैतडी क्षेत्र नम्बर (क)का प्रदेशसभा सदस्य प्रेमप्रकाश भट्टले खेलकुद क्षेत्रको विकासका लागि आफूले पहल गर्ने बताए। यस्तै जिल्ला समन्वय समितिका प्रमुख सिद्धराज भट्टले खेलकुद क्षेत्रको विकासका लागि स्थानीय तहहरुले पहल गर्नुपर्ने बताए। खेलाडीको क्षमता अभिवृद्धिका लागि प्रतियोगिता सञ्चालन भएको र यो प्रतियोगिताबाट छनौट भएका खेलाडीले क्षेत्रीय प्रतियोगितामा सहभागिता जनाउने जिल्ला खेलकुद विकास समितिका अध्यक्ष चमनकुमार भण्डारीले बताए।"
मुस्ताङमा राष्ट्रपति रनिङ शिल्ड सुरु,"मुस्ताङ : मुस्ताङको जोमसोममा आइतबारदेखि छैटौं जिल्ला स्तरीय राष्ट्रपति रनिङ शिल्ड प्रतियोगिता सुरु भएको छ। जिल्ला खेलकुद विकास समिति मुस्ताङको आयोजनामा भएको प्रतियोगिता जिल्ला प्रहरी कार्यालय परिसर र जोमसोम कभर्ड हलको खेल मैदानमा सञ्चालन भएको हो। मुस्ताङका ५ स्थानीय तहमध्ये घरपझोङ गाउँपालिका, थासाङ गाउँपालिका र वारागुङ मुक्तिक्षेत्र गाउँपालिका गरी ३ स्थानीय तह प्रतियोगितामा सहभागी भएका छन्। उपल्लो मुस्ताङको २ स्थानीय तहले तयारी नभएको भन्दै प्रतियोगितामा भाग लिएनन्। प्रतियोगितामा पुरुष र महिला भलिबल,रिले दौड, हाईजम्प, लङजम्प, त्रिपल जम्प र जाबलिङ थ्रो संचालन हुने जिल्ला खेलकुद विकास समितिका सचिव सुमन थकालीले जानकारी दिए। यसअघि ३ स्थानीय तहले मात्रै पालिकास्तरीय खेल सम्पन्न गरेका थिए। लोघेकर दामोदरकुण्डमा कुनै मावि नभएको र लोमान्थाङ गाउँपालिकामा १ मावि भएपनि भौगोलिक दुरीले टाढा रहेकाले प्रतियोगितामा अनुपस्थित रहेको सचिव थकालीको भनाई छ। जिल्ला स्तरीय अन्तर गाउँपालिकामा छनौट भएका खेलाडीलाई आसन्न पोखरामा हुने क्षेत्रीय राष्ट्रपति रनिङ शिल्डमा सहभागी गराइने जिल्ला खेलकुद विकास समितिका अध्यक्ष भुपेन्द्र शेरचनले जानकारी दिए। जिल्ला स्तरीय प्रतियोगिताको गण्डकी प्रदेशका सांसद महेन्द्रबहादुर थकालीले उद्घाटन गरेका हुन्। उनले खेलकुदको विकासले मात्र राष्ट्रको विकास हुने भएकाले प्रदेश सरकारले खेलकुदमा लगानी गरेको बताए। प्रतियोगिता २ दिनसम्म संञ्चालन हुने छ।"

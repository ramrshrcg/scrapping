शीर्षक,विवरण
सभामुखको सकस अर्थात् अपूरो एकीकरण,"सबै कुरा भुलिएरघुलिएर जान्छ, पार्टी एकीकरणको साँध भने मेटिएर किन जाँदैन ? एमुनियम सल्फेटलाई पानीमा घोलौं। चार डिग्री सेल्सिय तापक्रममा दुई दिन राखौं। क्रिस्टल बन्छ। घुलनशील वस्तुको स्वरूप मात्र होइन, जातै बदल्छ विज्ञानले। सोडियम र क्लोराइड मिलेर नुन बन्छ। दुई भाग हाइड्रोजन र एक भाग अक्सिजन मिसाए पानी निस्कन्छ। मिलेर बनेका यी दुवै वस्तु फेरि आपसमा घुलिन्छन्। तर, जब नुनपानी तताइन्छ, पानी बाफ बनेर उड्छ, नुन ठोस रूपमै भाँडामा थेग्रिन्छ। विज्ञानको सामथ्र्यले प्रयोगशालामा घोलाइदिने मात्र होइन, घुलनशीलताको गुण प्रकृतिमै पनि छ। कुनै मुहानमा कोही बसेर दुईतिहाइ हाइड्रोजन एक भाग अक्सिजनमा मिसाएर पानी बनाई ओरालो बगाइदिएको होइन। यति धेरै खोलानदी, आहालताल हुँदै समुद्रसम्म प्रकृतिका उपज हुन्। आकाशमा बादल मडारिन्छ, हाइड्रोजन र अक्सिजन त्यहीं मिल्छ, वर्षाद हुन्छ। यो ब्रह्माण्डमा आफैं घुलेरमिलेर पानीको रूप धारण गरेको छ। पानीमा भएको हाइड्रोजनले कहिल्यै म दुईतिहाइ छु भनेर भुक्क फुल्दैन। अक्सिजनलाई छोडेर जा भन्दै धम्क्याउँदैन पनि। अक्सिजन पनि छुट्टिने घुर्की लगाउँदैन। जब त्यो अवस्था आउँछ, दुवै आआफ्ना आकारप्रकारमा खुम्चिनेछन्। खासगरी ग्यासका रूपमा। यसलाई राजनीतिमा पनि शिक्षाका रूपमा लिन सकिन्छ। नेपाल कम्युनिस्ट पार्टीलाई हेर्ने हो भने यो पानीकै प्रवृत्तिबाट निर्माण भएको छ। पानीको फर्मुला एचटुओ भएजस्तै नेकपाको एटुएम राख्न सकिन्छ। अर्थात्, सरदर दुई भाग एमाले र एक भाग माओवादीको घुलित अवयव नेकपा हो। तर, जब यी दुवैले आआफ्ना अस्तित्वका प्रश्न गर्न थाल्छन्, अन्ततः एमाले र एमाओवादीकै पुराना आकारमा फर्किने जोखिम बढ्छ। मिल्दा नेकपा, छुट्टिँदा एमाले र एमाओवादी। एकीकरण हुँदा संसद्मा झन्डै दुईतिहाइ, छुट्टाछुट्टै भए सरकार बनाउनै धौधौ। यही हो घुलनशीलता र पृथकीकरणको चुरो रूप। यतिबेला सभामुख चयनलाई लिएर नेकपाले कताकता एटुएम रूप देखाइरहेको छ। भाग खोज्नु, अस्तित्व चाहनु वा आआफ्नै विगतमा प्रकट हुन खोज्नु घुलनशीलतको ठीक उल्टो खण्डीकरण हो। एकीकरणका केही महिना वा वर्ष दिनसम्म भाग खोज्नु ठीकै होला। तर, पुरानो हुँदै गएपछि सीमारेखा मेटिँदै जानुपर्ने हो। त्यस्तो भइरहेको छैन, किन ? सभामुख चयनको सकसमा संसद् एक महिनाभन्दा बढी बन्धक हुँदैछ। कृष्णबहादुर महरा यौन दुराचार काण्डमा परेपछि खाली रहेको उक्त पद पार्टीको कसलाई दिने चर्काचर्की चलिरहेको छ। त्यसमा पनि प्रथमतः व्यक्तिविशेषलाई लिएर होइन, खेमाविशेषलाई लिएर। सभामुख कुन पूर्वखेमाबाट होइन, को बनाउँदा ठीक हुन्छ भन्नेमा विवाद भए समाधान चाँडो निस्कन्छ, मजबुत एकता पनि देखिन्छ। तर, नेकपा व्यक्ति छनोटमा अझै छिरेको छैन। पूर्वदलको किचलोमै रुमल्लिएको छ। हाइड्रोजन र अक्सिजन मिलेर आफैं पानी बनेजस्तै प्राकृतिक एकीकरण मात्र दर्बिलो हुन्छ भन्ने यसले देखाएको छ। एमाले र एमाओवादी दुई ध्रुवका दल हुन्। कुनै समय एकअर्काका कट्टर आलोचक केपी शर्मा ओली र पुष्पकमल दाहाल अहिले एउटै मोर्चामा छन्। दुवै अध्यक्ष भएर दायाँबायाँ बसी पार्टी हाँक्छन्। यो अप्राकृतिक घुलनशीलता सम्भव गराउने दुवैलाई मान्नैपर्छ। यति हुँदाहुँदै पनि भागबन्डा केका लागि ? सभामुख छनोटमा देखिएको व्यथा यही हो। सभामुख चयनलाई लिएर नेकपाले कताकता एटुएम रूप देखाइरहेको छ। भाग खोज्नु, अस्तित्व चाहनु वा आआफ्नै विगतमा प्रकट हुन खोज्नु घुलनशीलतको ठीक उल्टो खण्डीकरण हो। विगत बिर्सिएर वर्तमानमा रमाउन हामी नेपाली विश्वमै अगाडि छौं। जस्तो भूकम्प बिर्सियौं। भूकम्पपछि काठमाडौं उपत्यकामा घरजग्गाको मूल्य धेरै तल झर्ने आकलन थियो। यो खाल्डोमा बस्न सबै त्रस्त थिए। अग्ला अपार्टमेन्टहरू डुबे भन्ने त्राहिमाम थियो। तर, खोइ त ? झन् माग यतै बढ्यो। ताप्लेजुङदेखि दार्चुलासम्मकै वडाध्यक्षसम्मलाई काठमाडौंमै घडेरी चाहिन थाल्यो। भन्न खोजिएको हरेक कमाउनेको तकाइ संघीय राजधानी बनिरहेको छ। त्यस्तै हामीले द्वन्द्व बिर्सियौं। माओवादी नेता सत्तामा पुगे। पार्टी एकीकरण गरेर ठूलो पार्टीका ठूला नेता बने। अवसर लिए। बन्दुक बोकेका कार्यकर्ता किनारामा पुर्याइए। कोही वैदेशिक रोजगारमा दुःख झेलिरहेका छन्, कोही देशकै कुनाकाप्चामा हलोकोदालो गरेर सत्तालडाइँका रमिता हेरिरहेका छन्। यो सन्दर्भ किन जोड्न खोजिएको हो भने सबै कुरा भुलिएरघुलिएर जान्छ, पार्टी एकीकरणको साँध भने मेटिएर किन जाँदैन ? सत्तरी वर्षे कम्युनिस्ट इतिहासमा दर्जनौं चिरा भयो यो पार्टी। सानासाना बहानामा चोइटियो। बेलाबेला मिल्यो पनि। अहिले नेकपा बनेको एमाले वा एमाओवादी दुवै टुक्रिनेजोडिने प्रक्रियाबाट आएका हुन्। कोअर्डिनेसन केन्द्र, माले, माक्र्सवादीजस्ता चोइटा बन्दै जोडिँदै बनेको एमाले एकातिर थियो भने अर्कातिर चौथो महाधिवेशन, मशाल, एकता केन्द्र, माओवादीजस्ता नाममा छुट्टिँदै मिल्दै बनेको एमाओवादी थियो। त्यो इतिहासलाई पाठका रूपमा लिएर दिगो र मजबुत एकतातिर दुवै पक्ष लाग्नुपथ्र्यो। त्यो भनेकै खेमा मेटाउनु हो। त्यसका लागि शीर्ष नेताहरूले खुलेर भन्न सक्नुपर्छ आजदेखि हामी सबै एउटै दलका, अब विगत मेटियो। जिम्मेवारीअवसर, क्षमता र कार्यसम्पादनका आधारमा तय गरिनेछन्। पछिल्लो एकता अलि पृथक र हलचलयुक्त पनि हो। यसले सत्ताको राजनीतिलाई स्थिरता दिने बाटो तय गरेको छ। कम्युनिस्टलाई परीक्षार्थीका रूपमा जनतामाझ उतारेको छ। त्यसलाई मजबुत बनाउन सके मात्र नेकपाले नेपाली राजनीतिमा प्रभाव जमाइरहन सक्नेछ। त्यसका लागि सबैभन्दा आवश्यक तत्व हो घुलनशीलता। तर, नेकपाका दुई अंगको घुलन नुनपानीजस्तै बनिरहेको छ। जब तात्तिन्छ, उड्न खोज्छ। चिसिन्छ, घुलिन्छ। लामो समयदेखि संसद् नेतृत्वविहीन छ। धेरै कानुन अड्किएका छन्। बनाउनुपर्ने निक्कै छन्। नीति निर्माण गर्न मुकरर गरिएका सांसदहरू बेकामे भएर बसेका छन्। संसद् सभामुख छान्न नसकेर स्थगनमाथि स्थगन भइरहेको छ। यति गाह्रो परेको कारण केही होइन पहिलाको कुनचाहिँ दलको व्यक्तिलाई मौका दिने भन्ने विवाद हो। यसमा पूर्वएमाओवादीले आफ्ना (तत्कालीन) महराको ठाउँ आफैंले पाउनुपर्ने अडान छाडेको छैन। पूर्वएमालेले सरकार चलाउन सहयोग पुग्ने भएकाले आफूअनुकूलको पात्र राख्न चाहेको छ। चर्चामा आएका पात्र सुवास नेम्बाङ, अग्नि सापकोटा र वर्तमान उपसभामुख डा शिवमाया तुम्बाहाङफे छन्। ती वा अरू कोहीजो भए पनि केही फरक पर्दैन। तर, को र किन भन्ने विवाद आन्तरिक ढंगले टुंग्याएको भए राम्रो हुन्थ्यो। खेमाको बार्गेनिङ सतहमा आउने गरी नगरेको भए परिपक्वता देखिन्थ्यो। सभामुखको भाग खोजाइले भने त्यही परिपक्वताको अभाव खड्काउँछ। रूपमा एकता, सारमा कताकता दर्शाउँछ। तेरोमेरोउसको भावना नत्यागेसम्म सार्थक एकीकरण सम्भव हुँदैन। कुनै निर्णयमा सर्त राख्ने, अप्ठ्यारो परिस्थितिमा त्यसलाई फुत्त निकाल्ने छिर्केदाउयुक्त राजनीति हावी हुँदै गएको छ यहाँ। देश र जनताका लागि राजनीतिमा सर्त राखिएका घटना कम छन्। सर्त केवल त्यसका लागि राखिन्छन्, सत्ता र शक्तिका भागबन्डा कसरी मिलाउने ? राजनीतिलाई आममान्छेले फोहोरी खेल भन्नुको कारणै त्यही हो। त्यसलाई शुद्ध देखाउन पनि नेताहरूले लेनदेन र भागबण्डाको चर्तिकला बन्द गर्नु उचित हुन्छ।"
अतिथि देवो भवः,"दुनियाँ एउटा किताब हो। जो यात्रा गर्दैन, ऊ त्यो किताबको एउटा मात्र पाना पढेर बसिरहन्छ भन्ने कथन पश्चिमा संसारमा निकै लोकप्रिय छ। हो, प्रागैतिहासिक कालदेखि आचरण, प्रकृति, उत्सुकताका कारणले मानिस उत्कृष्ट प्राणी भयो। मानवशास्त्रीका निष्कर्षअनुसार एसिया, युरोप, अमेरिका र अफ्रिका महाद्वीपहरूमा मानवको उत्पत्ति करिबकरिब एउटै समयमा भएको छ। यी मानिस आफ्नो उत्सुकता र जीवनयापनका लागि घुमन्तेफिरन्ते हुन थाले। विश्वका हरेक कुनामा पुग्न थाले र नयाँनयाँ आविष्कार गर्दै गए। सारा विश्वलाई मानिसको घर बनाए। आदिम युगमा उत्सुकताले यात्रा गरायो, बाँच्नका लागि यात्रा गरायो। आधुनिक युगको इन्टरनेट र टेलिभिजनले पनि उत्सुकतालाई मार्न सकेको छैन। अहिले पनि यात्रापछाडिको कारण उत्सुकता हो; सोख हो; मनोरञ्जन हो र पुनर्ताजगी हो। यो नै त पर्यटन वा पर्यटक उद्योगको आधार हो। विश्व पर्यटन इतिहास हेर्ने हो भने प्रथम पर्यटकका रूपमा स्पेनका फर्डिनान्ड मेगेलन विश्व भ्रमणमा सन् १५१९ मा निस्केका थिए। भ्रमणकै क्रममा सन् १९२२ मा उनको मृत्यु भएको थियो। नेपालको सन्र्दभमा कुरा गर्ने हो भने यकिन तथ्य नभए पनि छिमेकी भारतका केही सहरमा मोटरबाटो सन् १९५० पछि जोडिएपछि पश्चिमा पर्यटक आउन थाले। तर त्यसअघि पनि भारत र चीनबाट अनेक यात्रुले नेपाल घुमेका थिए। केही पश्चिमा पनि आएका थिए। पर्यटन व्यवस्थापन एवं व्यापार करिब दुई हजार वर्षदेखि सुरु भएका तथ्य छन्। यो व्यवसाय प्राचीन रोमबाट सुरु भयो। अंग्रेजी शब्द होली र डे मिलेर होलिडे भयो। आफ्नो छुट्टी मनाउने क्रममा रोमनहरूले होली अर्थात् पवित्र तीर्थस्थलहरूमा गएर डे अर्थात् दिन बिताउँथे। यसैगरी मानिसहरू रात बिताउने गरी आफ्नो घरभन्दा टाढासम्म प्रायजसो समुद्री किनारामा छालसँग रमाउँदै बालुवामाथि सूर्यको तापसँग रमाउन थाले। यसरी युरोपमा मानिस विस्तारै पर्यटकका रूपमा घुम्न थालेपश्चात् व्यावसायिक रूपमा आंशिक काम गर्न थालेपछि यसलाई पूर्णरूपमा व्यवसायीकरण गरियो। हामै दुई छिमेकी राष्ट्र चीन र भारतबाट पनि धेरै कुरा सिक्न सकिन्छ, जसबाट देशलाई आन्तरिक पर्यटन विकासमा सहयोग पुगोस्। युरोपमै पर्यटन उद्योगले व्यवसायीकरण प्राप्त गरेपश्चात् सन् १९६० ताका व्यक्ति मात्र होइन, मुलुककै आर्थिक अवस्थामा कायापलट हुन थाल्यो। पर्यटक ठूलो समूहमा विश्का धेरै देशहरूबाट युरोपियन देशहरूमा अझ विशेषगरी स्पेनमा बढीभन्दा बढी जान थाले। व्यापकरूपमा पर्यटक स्पेन जान थाले र पर्यटकको रुचिलाई ध्यानमा राखेर विभिन्न किसिमका सुविधा, होटेलका साथसाथै पार्क, वि श्रामस्थल र मनोरञ्जनका लागि विभिन्न प्रकारका क्लब बन्न थाले र ठूलो आर्थिक लाभ हुन थाल्यो। द्रूतगतिमा विकास भइरहेको पर्यटन उद्योग विश्वका धेरै देशहरूको आर्थिकको आर्जन क्षेत्र भइसकेको छ। सन् २००६ मा पर्यटकको गन्तव्यमा फ्रान्स, स्पेन र संयुक्त राज्य अमेरिका परेको थियो, जहाँ १८ करोड ८७ लाख पर्यटकले यात्रा गरे र १७९७ विलियन डलर खर्च गरेका थिए। अबको विश्व भनेको हिजोको जस्तो कोसँग बढी सैनिक र हतियार छ वा कुन देश बढी धनी छ वा कुन देश बढी विकसित छ भन्ने रहेन। खेलकुद क्षेत्रमा कुन देशले बढी पदक जित्यो भन्ने पनि रहेन। अहिलेको विश्व हेर्ने हो भने बढीभन्दा बढी पर्यटकले कुन देश भ्रमण गरे, विश्वमा कुन देशको पहिचान बढी छ त्यो प्रमुख हो। उदाहरणका लागि थाइल्यान्ड, सिंगापुर, इन्डोनेसिया, मलेसिया र दक्षिण अफ्रिकालाई लिन सकिन्छ, जहाँ विश्वभरका मानिस एकपटक जान चाहन्छन्। के यी देश सबै सम्पन्न छन् त ? पर्यटन क्षेत्रको कुरा गर्दा सृष्टिको अतुलनीय वरदानमा नेपाल पर्छ। वातावरण, भौगोलिक अवस्था प्रकृतिक सौन्दर्य मनन गरेर नेपाललाई स्वर्गको टुक्राका रूपमा व्याख्या गरेका अनगिन्ती पुस्तक भेटिन्छन्। जनताका छोराछोरीलाई शिक्षा दिइयो भने आफ्नो शासन सकिन्छ भन्ने राणाहरू जस्तै तीसबर्से निरंकुश निर्दलीय पञ्चायती व्यवस्थामा पर्यटक नेपाल भिœयाउनुको सट्टा यहाँका कलात्मक हजारौं मूर्र्तिहरू विदेश पुर्याई हाम्रा कला र संस्कृति हेर्न पर्यटकलाई उतै सजिलो बनाइदिएका थिए शासकहरूले। वर्तमान विश्व प्रतिस्पर्धाको विश्व हो। बोल्नेको पिठो बिक्छ नबोल्नेको चामल पनि बिक्दैन भन्ने नेपाली उखान नै छ। नेपालले पनि सन् २०२० लाई विदेशी पर्यटकहरू भिœययाउने पर्वका रूपमा आत्मसात गर्ने र नेपालको प्रमुख आयस्रोतका रूपमा जलविद्युत् र पर्यटनमध्ये पर्यटन प्रवद्र्धन गरी आम नेपालीको मुहार परिवर्तन गर्ने निर्णय जनताबाट स्थापित लोकतान्त्रिक गणतन्त्रात्मक सरकारले गरेकोे छ। यस महान् कार्यलाई सफल पार्न विश्वभरि रहेका आम नेपाली र सरकारी निकाय एवं सरकारका प्रतिनिधि लागेका छन्। यहि सिलसिलामा अस्ट्रेलिया पुगेका संस्कृति, पर्यटन तथा नागरिक उड्डयनमन्त्री योगेशकुमार भट्टराईले त्यहाँ भएको प्राकृतिक विनाशप्रति दुःख प्रकट गर्दै भमण वर्षको पनि प्रसार गरे। अस्ट्रेलियाका लागि नेपाली राजदूत महेश दाहालको अथक् प्रयासबाट अस्ट्रेलियन सरकारसँगको समन्वय एवं त्यहाँ बसोवास गर्ने नेपालीको पूर्ण साथ, सहायता र समर्थनमा प्रवद्र्धन कार्यक्रम अस्ट्रेलियन सरकारका उच्चस्तरीय प्रतिनिधिका माझमा सफल भएको थियो। धेरै समर्थकका कारण प्रदर्शनी स्थल ओपेरा हाउसमा व्यवस्थापन गर्दा केही समय अलमलसमेत हुन पुग्यो। यसै अवसरमा दुईपक्षीय हवाई सेवा सञ्चालन गर्ने सम्झौतासमेत भयो। यो भ्रमण वर्षका लागि भ्रमण वर्षको सुरुवातमै भएको महत्त्वपूर्ण उपलब्धि थियो। त्यसैगरी चीन र बेलायतमा पनि भ्रमण वर्ष २०२० सफल पार्न कार्यक्रम गरिए। क्रिकेट खेलका क्रममा खेलाडी सन्दिप लामिछानेले गरेको नौले प्रयासले पनि सबैको मन छोयो। यसरी भ्रमण वर्ष २०२० सबैको सरोकारको विषय बनेको छ। त्यस्तै कुनै प्रवृत्ति पर्यटन वर्ष उद्घाटनदेखि अस्ट्रेलियाको कार्यक्रमसम्मको मनगढन्ते समाचार बनाई विरोध नगरेका पनि होइनन् तर त्यस्ता प्रवृत्तिलाई स्वाभाविक मान्दै हात्ती चले सवार कुत्ता भुके हजार भन्ने उक्तिलाई चरितार्थ पार्दै भ्रमण वर्ष सफल पार्नुपर्ने हुन्छ। भ्रमण वर्ष २०२० सफल पार्ने मात्र नभई यस वर्षको सफलताको छाप देशभित्र तथा विश्वभर एक प्रमुख पर्यटकीय गन्तव्य नेपाल हो भन्ने कुरा सदाका लागि हुन सक्छ। निरन्तर प्रचारप्रसार, जसरी अस्ट्रेलियाका नेपाली राजदूत सक्रिय छन् त्यसैगरी विश्वभरिका हाम्रा राजदूतहरूको सक्रियता र हरेक पर्यटन क्षेत्रको प्याकेजसहितको निजी क्षेत्रको सहभागिता आवश्यकता छ। त्यसैगरी तयारी एवं आन्तरिक तथा बाह्य पर्यटकलाई सुविधा र सत्कार पुर्याउन सकिएमा प्रचारप्रसारका माध्यम पर्यटक नै हुने हँुदा आगामी वर्षहरूका लागि पर्यटन वर्ष घोषणा नै गर्नु पर्दैन। एक वर्ष पर्यटन क्षेत्रबाट कमाएको पैसा सम्पूर्ण विदेशमा विभिन्न प्याकेजसहित पर्यटन प्रवद्र्धनका लागि प्रचारप्रसारमा खर्च गरी हेरांै, अर्को वर्ष नतिजा। आफ्नै देशका स्थानीय परम्परा र संस्कृति संरक्षणमा प्रोत्साहन हुने खालका कार्यक्रमका प्याकेजको प्रचारप्रसार गरी आन्तरिक पर्यटकलाई पनि भ्रमण वर्ष २०२० ले आकर्षण गर्न सक्नुपर्छ। विश्वका धेरै राष्ट्रहरूले बाह्य पर्यटकभन्दा आन्तरिक पर्यटकलाई नै विशेष प्राथमिकताका साथ पर्यटन क्षेत्रलाई व्यवसायीकरण गरेका छन्। हामै दुई छिमेकी राष्ट्र चीन र भारतबाट पनि धेरै कुरा सिक्न सकिन्छ, जसबाट देशलाई आन्तरिक पर्यटन विकासमा सहयोग पुगोस्। भ्रमण वर्ष २०२० ले नेपालको आर्थिक क्षेत्रमा उल्लेखनीय सुधार ल्याउने कुरामा विश्वस्त होऔं अनि साकार हुन्छ अतिथि देवो भवः !"
मन स्वस्थ राख्न योग,"धेरै मानिसलाई लाग्छ म शारीरिक रूपमा स्वस्थ छु, मानसिक रूपमा पनि स्वस्थ छु अनि समय पनि छैन भने योग किन आवश्यक भयो र ! हामीले सोचेजति शरीर र मानसिक अवस्था स्वस्थ छ भनेर दाबी गरे पनि आन्तरिक रूपमा मन भड्किरहेको हुन्छ। मनमा क्षणमै दुःख त क्षणमै सुख अनि क्षणमै तनाव त क्षणमै उत्तेजनाको अनुभूति हुनेगर्छ। यी सुख, दुःख, उत्तेजना र तनावभन्दा माथि आनन्दित रहने गुण पनि मानिसलाई प्राप्त छ र त्यही आनन्द स्वरूपलाई जान्न योग आवश्यक छ। आनन्द स्वरूप अनुभूति शारीरिक भोग, सांसारिक भोग र संसारिक सफलताबाट प्राप्त नहुन सक्छ। योगको अर्थ नै जोड भन्ने बुझिन्छ जसले सांसारिक क्रियाकलाप र आध्यात्मिक स्वभावलाई जोड्ने काम गर्छ र मानिसको जीवनलाई आनन्दसहित पूर्णता दिने काम गर्छ। योगको विकसित रूप अर्थात् शरीर र मनस्थितिको माध्यमबाट परम आनन्दको, परम वि श्रामको अनुभूति भने ध्यान हुँदै समाधिसम्मको अनुभूति हो। त्यसैले योग शारीरिक रूपमा तन्दुरुस्त, सुन्दर र स्वस्थ देखिने माध्यम र अभ्यास मात्र नभएर गहन आत्मिक शान्तिमा जाने माध्यम पनि हो। नेपालमा विसं २०७२ देखि माघ १ गतेलाई राष्ट्रिय योग दिवसको रूपमा मनाउन थालिएको छ। योग भूमि, शिव भूमि, बुद्ध भूमिका हामी नेपाली योग र योगाभ्यासको बारेमा अनभिज्ञ रह्यौं भने योग दिवस सुरुवात गर्दैमा सार्थकता नमिल्न सक्छ त्यसैले योगको मर्म र महत्त्वबाट हामी टाढा हुनुहुँदैन। योग र ध्यानको बारेमा प्रष्ट र व्यावहारिक वक्तव्य दिँदै आफ्ना अनुभूतिको आधारमा ओशो भन्नुहुन्छ, के तिमी ध्यान गर्न चाहन्छौ ? तिम्रो वास्तविक चाहना हो भने ध्यान राख, ध्यानमा तिम्रो सामुन्ने केही आउनेवाला छैन र ध्यानको पछाडि पनि केही आउनेवाला छैन। ध्यान त अतीतलाई मेटिन दिने र भविष्यको चिन्ता, कल्पना र स्मृतिमा पनि नजिउने केवल वर्तमानमा रहने कला प्राप्त गर्नेछौ। कल्पनातीत र धारणारहित भएर केवल शून्य, शान्त, आनन्दको अनुभूतिमा रहन सक्छौ। निर्विचार, मनभन्दा पर, मौन र मन्द खुसीको अवस्था ध्यान हो। आफ्नो कर्म र पुरुषार्थसँगै यो सम्यक खुसी र आनन्दको अनुभूति तिमीमा घटित भयो भने जान तिमी ध्यान मग्न छौ, स्वस्थ छौ र मस्त छौ। आजका मानिसको दौडधूपरूपी जीवनयापनको शैली देख्दा लाग्छ मानिस कामको चापमा, सम्बन्धको अविश्वासमा, कर्मको नतिजाको प्रतिकूलताप्रति असहमति, असहज जीवनशैलीमा बाँच्न बाध्य छ र त्यसको मुक्तिका लागि योग र ध्यानको विकल्प नै छैन। मनको एकाग्रता, कर्मप्रतिको सम्यकता, जागरूकता र सहनशक्तिको विकासका लागि ध्यान र योग अति नै महत्त्वपूर्ण छ। योग र ध्यानमय जीवनका फाइदा गणितीय रूपमा खोज्न थालियो भने नभेटिन सकिन्छ त्यसैले योग एवं ध्यान कुनै दर्शन, धर्म र तर्कसँग सम्बन्धित नभएर जीवनको अनुभूतिमा आधारित हुन्छ। योग र ध्यानको माध्यमबाट प्राप्त हुने यही सकारात्मक अनुभूति र अभ्यासकै कारण मानिसका शारीरिक रोग त कम हुँदै जान्छन् नै मानसिक र आत्मिक रूपमा पनि मानिसले शान्त, करुणामूलक र प्रसन्न जीवन बाँच्ने सूत्रहरू प्राप्त गर्छन्। योग र ध्यानले शरीरलाई फूर्तिलो, लचिलो, मजबुत राख्छ र शरीरका प्रत्येक अंगलाई व्यायाम मिल्छ। नियमित बिहानको समय ३० मिनेटदेखि लिएर १ घण्टासम्मको समय योग र ध्यान अर्थात् आफ्ना लागि छुट्टयाउन सक्यो भने रक्तसञ्चार ठीक गर्न, हृदयलाई फराकिलो बनाउन र आफ्ना कर्मलाई सकारात्मक बनाउन धेरै मद्दत मिल्छ। योग र ध्यान गर्ने व्यक्ति संसारको आपधापीबाट टाढा रहेर प्रकृतिको तादात्म्यता महसुस गर्न सक्ने हुन्छ। योग शारीरिक रूपमा तन्दुरुस्त, सुन्दर र स्वस्थ देखिने माध्यम र अभ्यास मात्र नभएर गहन आत्मिक शान्तिमा जाने माध्यम पनि हो। नियमित योग र ध्यान गर्ने व्यक्तिको शारीरिक, मानसिक र भावनात्मक भावदशा र सोचाइ पनि सन्तुलनमा रहन्छ जसले गर्दा तनावबाट मुक्ति मिल्छ। नियमित योग र ध्यान गर्ने व्यक्तिको जीवनमा सिर्जनात्मकता बढ्दै जान्छ र बुद्धि विकासका साथै आत्म नियन्त्रणको शक्तिमा पनि वृद्धि हुन्छ। अनुहारमा चमक, प्रसन्नता, रोग प्रतिरोधात्मक क्षमतामा वृद्धि, आन्तरिक रूपमा सशक्त, भयमुक्त, पाचनक्रिया सही, गहिरो निद्रा र हाडजोर्नीको समस्याबाट समेत मुक्त हुने उपाय पनि ध्यान र योगकै अभ्यासबाट प्राप्त हुन्छ। संयमित, इमानदारी, परोपकारी, प्रफुल्ल र प्रसन्नता जस्ता आन्तरिक गुण वृद्धिका लागि पनि ध्यान र योग नै आवश्यक छ। योग र ध्यान ती व्यक्तिका लागि महत्त्वपूर्ण हुन्छ जो व्यक्ति वास्तवमै आफूलाई आन्तरिक रूपमा परिवर्तन गरी प्रेमपूर्ण बाँच्न चाहन्छन्। अनुभव बाहिरको विषय वस्तुसँग सम्बन्धित हुन्छ भने ध्यान विषयवस्तुरहित चेतना हो। जतिबेला बुद्धिले हार खान्छ, मन थकित हुन्छ तब ध्यान घटित हुन्छ। बुद्धि र मन सँगै ध्यान हुन सक्दैन। ध्यान हाम्रो आन्तरिक स्वभाव हो जहाँ बुद्धि र मनले कुनै भूमिका खेल्न पाउँदैन। हामीसँग अझै मन र बुद्धिले तर्क गर्ने अवसर पाएको छ भने जान्नुपर्छ कि हामीलाई ध्यान लागेको छैन। जसको अधिनमा बस्नुपर्छ त्यो हाम्रो स्वभाव होइन। जसको मालिक हुन सकिन्छ त्यो हाम्रो स्वभाव हो त्यसैले ध्यान हाम्रो स्वभाव हो। प्रायजसो मानिसको प्रश्न हुने गर्छ ध्यान कसरी गर्ने ? ध्यान गर्ने कुरा होइन। सबै भावदशा र मनका वृत्तिहरूबाट खाली भएको अवस्था ध्यानस्थ अवस्था हो। ध्यान कसरी गर्ने भन्ने प्रश्नको अलावा दिनमा कम्तिमा एक घण्टा केही नगरी कसरी बस्ने भन्ने जान्न खोज्यो भने सार्थक हुनेछ। हामी मानिस कर्मयोगी हौं २४ घण्टा समय केही न केही नगरी हामी बस्नै सक्दैनौं र बस्न हुँदैन पनि। तर २४ घण्टामध्ये एक घण्टा आफ्ना लागि छुट्ट्याएर केही नगरी बस्नु ध्यानमा उपलब्ध हुनु हो। केही नगर्नु, वि श्रामपूर्ण बस्नु र हाम्रो आन्तरिक ऊर्जालाई प्रस्फुटन हुन दिनु ध्यान हो। बाह्य ऊर्जाले व्यस्त बनाउँछ भने आन्तरिक ऊर्जाले मस्त बनाउँछ। बाहिरका कर्मले बाहिरी आनन्द प्रदान गर्छन् भने भित्री जागरणले भित्रबाट आनन्दित बनाउँछ। मानिस यस्तो प्राणी छ कि उसलाई बाहिरी संसारमै संघर्ष गर्न र रमाउन मन लाग्छ। आफ्नोभित्रको संसारमा प्रवेश गर्न सकिन्छ भन्ने हेक्का नै छैन। आफ्नो नाभी केन्द्रलाई हेरेका छौं हामीले यसको संवेदना कस्तो छ ? यसले कतातिर इंगित गरेको हुन्छ। आफ्नो तेस्रो नेत्रलाई हेर्ने कोसिस गरेका छौं हामीले ? बाहिर जे छ सपना छ, भित्र जे अनुभूति हुन्छ त्यही असली अनुभूति हो। सुरुसुरुमा भित्र हेर्ने कला गाह्रो हुन्छ। अन्धकार, त्यहाँ पनि विचार चलिरहे जस्तो हुन्छ तर विस्तारै विस्तारै विचार पनि शून्य भएर एक गहन शान्तिको अवस्था सिर्जना हुन्छ, यही नै आन्तरिक स्वभाव हो। अन्तर्मुखी हुने कला हतारमा सम्भव छैन। यसको कुनै छोटो मार्ग पनि छैन। बरु यसलाई जति धैर्य भएर हेर्ने प्रयास गर्यो त्यति नै छिट्टो अन्तर हृदयमा डुब्ने कला प्राप्त हुन्छ। बाहिर बत्ती जलाएर मात्र प्रकाशको अनुभूति गर्न सकिन्छ भने भित्रको प्रकाश बिना स्रोत अनुभूति हुन्छ। त्यही स्रोत बिनाको प्रकाश हाम्रो स्वभाव हो। द्रष्टा र दृश्य विलिन भएर बाँकी रहेको प्रकाश आफ्नो स्वभाव हो।"
पोसिलो माघे संक्रान्ति,"आज माघे संक्रान्ति अर्थात तरुल, सखरखण्ड, चाकु, खिचडी र कन्दमूल खाएर मनाइने पोसिलो पर्व। माघे संक्रान्तिका समुदायअनुसार आआफ्नै नाम छन्। पहाडतिर माघे संक्रान्ति, थारूहरूले माघी, तराईमा तिला संक्रान्ति, मगरहरूको माघे संकराई, नेवारहरूले चाकु पर्व आदिआदि। नाम जसले जसरी पुकारे पनि यो पर्वमा खाइने खानेकुरा पोसिला हुन्छन्। चाहे तरुल होस् या त तिलको लड्डु वासिलाम, खिचडी, घुँगी, माछादेखि गिठ्ठा भ्याकुर, सखरखण्डसम्म हामीलाई फाइदा गर्ने पोषक तत्त्व पाइने खाने कुरा हुन्। तरुल तरुल एसिया तथा अफ्रिकी क्षेत्रमा जमिनमुनी फल्ने कन्दमूल हो। पोषणका दृष्टिले धनी तरुललाई चीन, कोरिया, जापानजस्ता मुलुकको परम्परागत चिकित्सामा औषधीका रूपमा पनि प्रयोग गरिन्छ। माटो र प्रकृतिअनुसार पोषक तत्त्व फरक पर्ने भए पनि औसतमा यसको प्रति १०० ग्राममा ११८ किलो क्यालोरीसम्म शक्ति पाइन्छ जुन एकजना स्वस्थ वयस्कलाई दिनभरि चाहिने शक्तिको करिब पाँच प्रतिशत हो। तरुलमा फाइदाजनक मात्रामा फाइबर, फोलेट, भिटामिन सी र अन्य भिटामिन तथा खनिज पाइन्छ। यसमा पाइने घुलनशील फाइबरले कब्जियत कम गराउनेदेखि रगतमा कोलेस्टेरोलको मात्रा सन्तुलनमा राख्नसम्म सहयोग गर्छ। तरुलमा पाइने भिटामिन सी, ए र एन्टिअक्सिडेन्टले कोषिकाहरूलाई स्वस्थ बनाउने र रोग प्रतिरोधात्मक क्षमता बढाउन सहयोग गर्छन्। तरुल कपर, क्याल्सियम, पोटासियम, लौह तत्त्वहरूको राम्रो स्रोत हो। तरुल पोषणका साथै अन्य औषधी गुण भएका रसायन पनि पाइन्छन्। यति धेरै पोषिलो हुँदाहुँदै पनि हामीकहाँ तरुलको उत्पादन र उपभोग कम हुँदै गएको देखिन्छ। हाम्रो पहाडका कान्लाहरूमा खासै मेहनत नै नपर्ने गरी पनि फल्ने यस्ता पोसिला खानेकुराको उत्पादन र उपभोग बढाउन सके खाद्यपोषण सुरक्षामा यसले मापनमा टेवा पुर्याउन सक्छ। बाँझै खेर गइरहेका बारी, कान्लाहरूमा तल उब्जाई विभिन्न परिकार बनाउन र निर्यात गर्न सकिने बलियो सम्भावना पनि छ। नाइजेरीयाले तरुलजस्ता कन्दमूलको निर्यात गरेर अर्थतन्त्रमा पनि योगदान पुर्याउने मात्राको डलर भित्र्याइरहेको छ। सखरखण्ड सखरखण्ड अर्थात सुठुनी। उति बेला सुठुनी फल्ने बारी अहिले बाँझै छ, सुठुनीका लहरा लहरिने कान्लाहरूमा बनमारा झार मात्र छ। सखरखण्ड सारै स्वादिलो र पोसिलो कन्दमूल हो। शरीरलाई ऊर्जा दिने कार्बोहाइड्रेटदेखि विभिन्न खनिज र भिटामिन पाइने सखरखण्ड भाते बानीको राम्रो विकल्प पनि हो। भिटामिन ए को राम्रो स्रोत सुठुनी खाँदा आँखा स्वस्थ हुने, रोग प्रतिरोधी क्षमता मजबुत हुनेदेखि यसमा भएको पोटासियम र म्याग्नेसियमले रक्तसञ्चारलाई सन्तुलनमा राखी मुटु स्वस्थ बनाउने, घुलनशील फाइबरले शरीरमा खराब कोलेस्टेरोल नियन्त्रण गर्न र पाचन प्रणाली स्वस्थ राख्नसम्म सहयोग गर्छ। सुन्तला रंगको सखरखण्ड पोषणका हिसाबले झनै फाइदाजनक मानिन्छ। आधुनिकताका नाममा पछिल्लो पुस्ता तरुल, भ्याकुर, गिठ्ठा र सखरखण्ड खान चाउँदैनन्। कहिलेकाहिँ भोकमरीले गर्दा तरुल, गिठ्ठा खाइरहेको समाचार आउँछ। पोषणका दृष्टिले तरुल, गिठ्ठा खान पाउनु भोकमरी हैन झन् फाइदाजनक हो। पछिल्लो समय सखरखण्डलाई व्यावसायिक रूपमा उत्पादन गर्ने चलन पनि सुरु भएको छ। पहाडमा मात्र फल्छ भनिने सखरखण्ड सिन्धुपाल्चोकमा एउटा पोषण कार्यक्रमको नेतृत्व गरिरहेका मनोज मि श्रले सप्तरीमा समेत व्यावसायिक रूपमा फलाउनु भएको छ। थोरै मेहेनतमा उब्जाउन सकिने सुठुनीको व्यावसायिक उत्पादनले अर्थतन्त्र र कुपोषण न्यूनीकरण दुवैमा टेवा पुग्न सक्छ। खिचडी वीरबलको खिचडीको कथा र हाम्रा किंवदन्ती हेर्दा पहिले पहिले खिचडी खुवै खाने चलन भएको बुझिन्छ। शरीरलाई शक्ति दिने र पोसिलो खिचडी हाम्रा पुर्खाहरूले बुझेरै खाएका हुन्। तर अहिलेको पुस्तालाई कतिलाई खिचडी भनेकै थाहा छैन, थाहा हुनेलाई पनि खान मन पर्दैन वा माघे संक्रान्तिमा खाने खानाका रूपमा मात्र चिनिन्छ। माघे संक्रान्तिका दिन खिचडी खाने चलन भएकैले तराईमा एउटा भनाइ नै छ खिचडी के चार यारदही, पापड, घी, अचार । यसरी मिलाएर पकाइने खिचडी पोषणका दृष्टिले पनि फाइदाजनक मानिन्छ। तर आजकल खिचडी उखान वा कथामै सीमित हुन थालेको छ। खिचडी वा खिर्चो बनाउनका लागि अनिवार्य चाहिने कालो मासको उब्जनी नै हुन छोडेको देखिन्छ। धेरैलाई यसको स्वाद र महत्त्व थाहै छैन। ऊर्जा दिने चामल र प्रोटिनको भण्डार कालो दाललाई घिउमा मिलाएर पकाइने खिचडी स्वादिलो पनि हुन्छ। त्यसमा अझै हरिया सागपात वा उसिनेको अण्डा राखेर झनै पोसिलो बनाउन सकिन्छ। विशेष गरी लिटो, जाउलो खाने उमेरका बच्चालाई दाल, चामल, अण्डा, सागपात मिलाएर बनाइएको पोसिलो खिचडी खुवाउँदा उनीहरूको शारीरिक तथा मानसिक वृद्धि विकासमा फाइदा पुग्छ। हाम्रा रेस्टुराँहरूमा पिजावर्गरको ठाउँमा फापर, कोदोको ढिडो, रोटी, पोसिलो खिचडी पनि खान पाए, पाहुनालाई चखाउन पाए कति गज्जब हुने थियो। तिलको लड्डु तिल धार्मिक, सांस्कृतिक रूपले समेत महत्त्वपूर्ण मानिने पोसिलो खानेकुरा हो। हेर्दा सानो देखिने तिलको गेडो खाँदा सारै स्वादिलो र पोसिलो हुन्छ। तिलमा फाइदाजनक भिटामिन ए र भिटामिन बी कम्प्लेक्स, फोलेट, क्याल्सियम, आइरन, पोटासियम जस्ता केही सूक्ष्म पोषण तत्त्व पनि पाइन्छ। तिलमा पाइने फाइबर, सेसामिन र सेसामोलिन नामक तत्त्वले रगतमा नराम्रो कोलेस्टेरोल नियन्त्रणमा सहयोग गर्छ। तिलकपर, म्यागनिज, जिंकजस्ता शरीरलाई अत्यावश्यक खनिजको राम्रो स्रोत हो। केही अध्ययनहरूले तिललाई ठूलो आन्द्राको क्यान्सर, हड्डी खिइने समस्या, मुटु रोग आदिमा फाइदाजनक हुने प्रमाणित गरेका छन्। हामीले माघीमा लड्डुका रूपमा होस वा अन्य समयमा अचारमा हालेर खाने तिल पोसिलो र फाइदाजनक छ। चाकु विशेष गरी नेवार समुदायको परम्परासँग गाँसिएको चाकु अहिले माघे संक्रान्तिमा सबैको प्रिय खानेकुरा हो। खुदो वा सख्खरबाट बनाइने चाकु गुलियो हुन्छ। चिनीजन्य पदार्थको मात्रा बढी हुने सख्खरले प्रतिग्राम करिब २ क्यालोरी शक्ति, ९ मिलिग्राम क्याल्सियम, १ मिलिग्राम आइरन र २५ मिलिग्राम जति पोटासियम दिन्छ। आजकल चाकुमा नरिबल, खुवा, बदाम, किसमिस जस्ता खानेकुरा पनि मिसाएर बनाउने गरेको पाइन्छ जसले चाकुको पौष्टिकतालाई बढाउँछ। सामान्य मानिसहरूका लागि थोरै मात्रामा खाँदा चाकु पोसिलै भए पनि मधुमेह जस्ता रोग भएकाका लागि भने हानिकारक छ। गुलियोका लागि रिफाइन्ड गरिएको चिनी खानुभन्दा खुदो वा सख्खर खाँदा केही हदसम्म फाइदा लिन सकिन्छ।"
ऊर्जा भविष्य र डरपोकको समृद्धि,"ऊर्जा क्षेत्रको लाभदायक योजनामा लगानी जुटाउने प्रयास नगरी अनुदान माग्नु भनेको आफ्नो शक्ति र क्षमता पहिचान गर्न आफैं डराउनु हो अमेरिकी मिलेनियम च्यालेन्ज कर्पोरेसन (एमसीसी) र नेपालबीच प्रस्तावित साझेदारी परराष्ट्रको दृष्टिकोणबाट मात्र हेर्न उचित हुँदैन। यस सहयोगले नेपालको ऊर्जा भविष्यमा पर्ने प्राविधिक, सामाजिक र आर्थिक असरको विस्तृत र सही मूल्यांकन हुन जरुरी छ। एमसीसीका सर्तहरूले नेपाललाई बिनातयारी भारतीय बिजुली बजारसँगको प्रतिस्पर्धामा धकेलिदिन्छ र फलस्वरूप नेपालको जलविद्युत् विकासमा घातक चोट लाग्ने सम्भावना उत्पन्न गर्छ। प्रसारण लाइनजस्ता लाभदायक योजनाहरूमा अन्तर्राष्ट्रिय अनुदान किन चाहिन्छ ? नेपालले आफैं सफलतापूर्वक विकास गरिरहेको ऊर्जा क्षेत्रमा अन्तर्राष्ट्रिय अनुदानको आर्थिक सहयोग मिसाएर किन आफ्नै आत्मविश्वास कमजोर पार्ने ? एमसीसीअन्तर्गत नेपाललाई प्रदान गरिने भनिएको ४५० करोड अमेरिकी डलरको प्रस्तावित आर्थिक सहयोग अमेरिकाको इन्डोप्यासिफिक रणनीतिको एक भाग हो या होइन भन्ने प्रश्नले एकातिर सत्तारुढ नेकपालाई विभाजित गरेको छ भने, अर्कोतिर यस विषयको राष्ट्रिय बहसलाई भूराजनीतिको चर्चामा अल्झाइरहेका छौं। प्रविधिक असरहरू एमसीसीअन्तर्गत प्रदान गर्न लागिएको आर्थिक सहयोग बिजुली प्रसारण लाइन र रणनीतिक बाटो मर्मतका लागि भए पनि यसको अधिकांश भाग प्रसारण लाइनको निर्माणमा केन्द्रित छ। नेपालले भारतसँग अन्तरदेशीय प्रसारण लाइन बनाउन सम्झौता गर्नुपर्ने एमसीसीको सहयोगको एक मुख्य पूर्वसर्त रहेको छ। एमसीसीको चाहनाअनुसार केही महिनाअगाडि नेपालको बुटवलदेखि भारतको गोरखपुर जोड्ने प्रसारण लाइन निर्माण गर्न नेपाल र भारतबीच सम्झौता भयो। तर यस्तो अन्तरदेशीय प्रसारण लाइन नेपालको ऊर्जा क्षेत्रको हितमा छैन र यसले हाम्रो जलविद्युत् योजनाहरूको विकासमा ठूलो बाधा बन्ने सम्भावना उत्पन्न गर्छ। भारतीय बजारको आधारमा नेपालमा जलविद्युत् आयोजना बनाउने हो भने त्यहाँका जटिलताको पृष्ठभूमि बुझ्न पनि जरुरी छ। हालको परिस्थितिमा भारतको बिजुली बजारमा मुनाफाको रूपले धेरै आकर्षण छैन। हाल भारतमा आफ्नो मागअनुसार बिजुली उत्पादन गर्ने पर्याप्त क्षमता छ र लगभग ३० हजार मेगावाट पावर प्लान्टहरू आफ्नो क्षमताभन्दा धेरै कममा चलिरहेका छन्। यस्तो परिस्थितिमा नेपालले भारतको बिजुली बजारमा दिगो रूपमा निर्यात गर्न मुस्किल मात्र नभएर त्यसको आधारमा लगानी जुटाउन असम्भव हुन्छ। भारतको बिजुली बजार अझै बन्ने क्रममा छ। पूर्णतया परिपक्व भइसकेको छैन। यसमा नीतिगत सुधार, आधुनिकरण र वित्तीय व्यवस्थापनका काम अझै धेरै बाँकी छन्। भारतका सरकारी स्वामित्वमा रहेका अधिकांश बिजुली वितरण कम्पनी वर्षकै घाटा र तिर्न नसकेको कर्जामा डुबिरहेका छन्। यी कम्पनीहरूको सञ्चित घाटालाई व्यवस्थापन गर्न केन्द्र सरकारले अर्बौं डलरको उज्ज्वल डिस्कोम एस्योरेन्स एस्योरेन्स (यूडे) सन् २०१५ मा घोषणा गर्यो र हालसम्म ३२ राज्यले यसबाट सुधार ल्याउने प्रयास गरिरहेका छन्। भारतमा बिजुली योजनाहरूका लागि पर्याप्त अवसर छन्। हाल जलविद्युत् योजना मात्र पाँच हजार मेगावाट बन्ने क्रममा छन्। त्यहाँको उत्तरपूर्वी राज्यहरूमा जलविद्युत्को धेरै सम्भावना छ (उदाहरणका लागि अरुणाञ्चल प्रदेशमा मात्रै ५० हजार मेगावाटको क्षमता छ )। यस्ता जटिल कारणले कुनै अन्तर्राष्ट्रिय कम्पनी या संस्थानले भारतको बिजुली बजारमा ठूलो परिणाममा सफलता हासिल गरेको उदाहरण छैन। अरू पाँचदस वर्षको अवधिभित्र भारतको बिजुली बजारमा कुनै ठूलो वृद्धि, मूल्यमा सुधार र संरचना परिवर्तन आउने सम्भावना कमै छन्। भारतको ऊर्जा बजारमाथि ध्यान राख्नु नेपाललाई जरुरी छ तर सम्भावना र चुनौतीलाई पर्याप्तरूपमा अध्ययन नगरी एमसीसीको पूर्ण सर्त पूरा गर्ने हतार गरेर अन्तरदेशीय प्रसारण लाइन निर्माण गर्नु नेपालको ऊर्जा विकासका लागि घातक हुन जान्छ। नेपालभारतबीच अन्तरदेशीय प्रसारण लाइन दुईतर्फी हुन्छन्। त्यसले नेपाललाई भारतको बजार खोलिदिन्छ भने भारतलाई पनि नेपालको बजार खोलिदिन्छ। प्रतिस्पर्धा दुईतर्फी हुन्छ। नेपालमा उत्पादन हुने बिजुली भारतको भन्दा महँगो हुन्छ। भारतको बिजुली बजारमा बिक्री मूल्यमा प्रतिस्पर्धा गर्न नेपाल पूर्णरूपले तयार छैन। हाल प्रयोगमा रहेको नेपालभारत अन्तरदेशीय प्रसारण लाइन ढल्केवरमुजफ्फरपुर यस घातक प्रतिस्पर्धाको एक उदाहरण हो। वार्षिक करिब ३५०४०० मेगावाट यो लाइनमार्फत नेपालमा आयात हुने गर्छ। यो लाइनबाट आउने भारतीय बिजुली लोडसेडिङ अन्त्य गर्न सहज भयो भन्ने बुझाइ छ। तर त्यो बुझाइको एक पक्ष मात्र हो। लोडसेडिङ समाप्त मात्र गर्ने प्रमुख कारण पनि थियो। सन् २००७ मा त्यो लाइनको घोषणा भएपछि नेपालमा निर्माण हुनुपर्ने ३०० ४०० मेगावाट जलविद्युत् योजना र प्रसारण लाइन स्थगित या विलय भए। एकातिर जलविद्युत् योजना स्थगित भए। अर्काेतिर ढल्केवरमुजफ्फरपुर आउन ढिलो भयो लोडसेडिङको जड यही थियो। सम्भावना र चुनौतीलाई पर्याप्तरूपमा अध्ययन नगरी एमसीसीको पूर्ण सर्त पूरा गर्ने हतार गरेर अन्तरदेशीय प्रसारण लाइन निर्माण गर्नु नेपालको ऊर्जा विकासका लागि घातक हुन जान्छ। नेपालभारत अन्तर्देशीय लाइन बन्छ भन्ने घोषणा हुनेबित्तिकै नेपालको ऊर्जा बजारको आर्थिक आधारहरू र बुझाइमा तत्कालै परिवर्तन आयो। भारतको सस्तो बिजुलीविरुद्ध नेपालको बिजुलीले प्रतिस्पर्धा सक्दैन र अब विस्तारै भारतबाट आयात हुने बिजुलीले नेपालको मागलाई पूरा गर्ने भयो। ठीक यस्तै भयो ढल्केबरमुजप्फपुर लाइनको घोषणापछि। निर्यात गर्ने भनेर बनाएको लाइनबाट आज नेपालको आधा जस्तो माग पूरा गरिरहेको छ। भोलिका दिनमा नेपालको उत्पादन बढ्छ अनि निर्यात गर्छ भने सपना बोकिरहेका प्रवक्ताहरूलाई सपनाको सट्टा तथ्यांक केलाउन आग्रह गर्छु। भारतको बिजुली बजारसँग प्रतिस्पर्धा गर्न नेपालको तयारी पुगेको छैन। यस्तो अन्तरदेशीय प्रसारण लाइनको माध्यमबाट बिजुली बजार सिंक्रोनाइज गर्न नेपालले हतार गर्नुपर्ने कारण थिएन। अन्तरदेशीय प्रसारण लाइन र बजार सिंक्रोनाइज बिना पनि नेपालले आफ्नो बिजुली भारत निर्यात गर्न सक्छ। निर्यातउन्मुख जलविद्युत् योजनाहरूबाट नेपालको बजार नछोइ सीधै भारतको बजारलाई समर्पित प्रसारण लाइनको माध्यमद्वारा बिजुली पुर्याउन सकिन्छ। यस्तो एकल लक्ष्य समर्पित प्रसारण लाइनले नेपालको ऊर्जा बजारलाई भारतसँगको प्रतिप्रस्र्धाबाट जोगाउँछ। यसकारण एमसीसीको सहयोग प्रस्तावलाई संसद्ले अनुमोदन गर्दा अन्तरदेशीय प्रसारण लाइनको पूर्व सर्तलाई संशोधन गर्नुपर्छ। आर्थिक असर एमसीसीअन्तर्गत अमेरिकाले प्रदान गर्ने आर्थिक सहयोगको अधिकांश भाग काठमाडौं, हेटौंडा बुटवलको प्रसारण लाइनका लागि प्रस्ताव गरिएको छ। यो प्रसारण लाइनमा अनुदान नभए पनि व्यापारिक रूपमा लाभकारी छ। एमसीसीले पनि कुनै देशमा लाभ नहुने आयोजनालाई आर्थिक सहयोग प्रदान गर्दैन। काठमाडौं, हेटौंडा, बुटवल जस्ता महत्त्वपूर्ण, लाभकारी र सफलता सम्भव रहेका योजनाहरूमा अनुदान किन चाहिन्छ ? यस्तो योजनाका लागि नेपालले आफ्नै पहलमा अन्तर्राष्ट्रिय बजारबाट लगानी जुटाउन प्रयास गर्नुपर्छ। गरिबीको कारण नेपालको कतिपय क्षेत्रहरूमा अन्तर्राष्ट्रिय लगानी जुटाउन असम्भव छ। तर ऊर्जा क्षेत्रको लाभदायक योजनामा लगानी जुटाउने प्रयास नगरी अनुदान माग्नु भन्नेको आफ्नो शक्ति र क्षमता पहिचान गर्न आफैं डराउनु हो। आफैंले सिर्जना गरेको अवसरहरू आफैंले कब्जा गर्न डरायो भने विकास कसरी हुन्छ ? डरपोक समृद्धि कस्तो होला ? नेपाललाई अमेरिकासँग साझेदारी र एमसीसीजस्तो आर्थिक सहयोग जरुरी त छ तर ऊर्जा क्षेत्रको प्रस्तावित प्रसारण लाइनमा होइन। यो प्रसारण लाइनमा नेपालले आफंै पहल गर्नुपर्छ र भारतको बिजुली बजारसँग प्रतिस्पर्धा गर्न चाहिने पूर्वाधार निर्माण आफैंले गर्नुपर्छ। सामाजिक असर सन् २०१४ मा नेपालले अमेरिकी सरकारसँग एमसीसीअन्तर्गत आर्थिक सहयोगका लागि अनुरोध गरेको थियो। तर विगतका पाँच वर्षमा यो अनुरोधको तर्क र ऊर्जा क्षेत्रमा ठूला परिवर्तन भइसकेका छन्। देशभरको व्यापक लोडसेडिङ अन्त्य भयो। विद्युत् प्राधिकरण वर्षांैपछि नाफा कमाउन सफल भएको छ। ग्रामीण विद्युतीकरण तीव्र रूपले अगाडि बढिरहेको छ। कुलमान घिसिङ यस क्षेत्रको लोकप्रिय अगुवाको रूपमा प्रस्तुत हुनुभएको छ। उहाँको उपलब्धिको पहिचानमा अनेक राष्ट्र र अन्तर्राष्ट्रिय पुरस्कारले सम्मानित हुनुभएको छ। विगतका पाँच वर्षको अवधिमा ऊर्जा क्षेत्रमा भएका प्रगति समकालीन नेपालको एउटा अद्वितीय र सकारात्मक निशान हो। यी उपलब्धिहरूमा नेपालीकोे आत्मविश्वास, मनोबल र भविष्यका लागि आशा गाँसिएको छ। ऊर्जा क्षेत्रमा नेपालीले आफंै यस्तो सकारात्मक संरचना निर्माण गरिरहेको बेला किन एमसीसी या अन्य दाताहरूको अनुदान ल्याएर राष्ट्रिय गौरवको विषय खुम्च्याउने ? नेपालमा अरू क्षेत्रहरू छन् जसमा अन्तर्राष्ट्रिय आर्थिक सहयोग र विशेष गरी अनुदानको खाँचो छ। एमसीसी र मित्रराष्ट्रहरूको उदारता त्यस्तो क्षेत्रमा प्रयोग गर्नुपर्छ। आफ्नो सफलताको प्रमाणका लागि, आफ्नो भविष्यलाई नीरचित्त गर्न, ऊर्जा क्षेत्रमा अनुदान र परोपकार होइन, नेपालले अन्तर्राष्ट्रिय लगानी जुटाउनुपर्छ। प्रेरणा केही महिनाअघि काडमाडौं विश्वविद्यालयको २५ औं दीक्षान्त समारोहमा बोल्दै प्रधानमन्त्री केपी शर्मा ओलीले नेपालीले नेपालको विकास आफैं गर्नुपर्छ भन्दै विद्यार्थीलाई मार्गदर्शन गरेका थिए। कहिलेकाहीँ प्रधानमन्त्रीले आफ्नो भाषण आफंै पनि सुन्नुपर्यो। नेपालीले आफ्नो भविष्य निर्माण आफंै गर्ने अवसर पाउनु पर्यो।"
बिग बासमा सन्दीपको उत्कृष्ट बलिङ,काठमाडौं : नेपाली लेग स्पिनर सन्दीप लामिछानेले अस्ट्रेलियामा जारी बिग बास लिग क्रिकेटमा उत्कृष्ट बलिङ गरेका छन्। बिग बास लिगमा मेलबर्न स्टार्सबाट खेल्दै आएका उनले बुधबार पर्थ स्कोचर्सविरुद्धको खेलमा मेडन ओभर बलिङ गर्दै दुई विकेट लिए। सन्दीपले तीन ओभर मात्र बलिङ गरे। उनले आफ्नो पहिलो ओभरमा बिना विकेट तीन रन खर्चिए भने दोस्रो ओभरमा पनि बिना कुनै विकेट चार रन दिए। सन्दीपले आफ्नो तेस्रो ओभरको तेस्रो र चौथो बलमा लगातार दुई विकेट लिए। उनले तेस्रो बलमा क्रिस जोर्डन तथा चौथो बलमा झाई रिचर्डसनको विकेट लिए। सो ओभरमा उनले कुनै रन खर्चिएनन्। सन्दीपले विपक्षी खेलाडीलाई छक्का र चौकासमेत प्रहार गर्न दिएनन्। यस सिजनको बिग बासमा सन्दीपले हालसम्म ९ खेल खेल्दै ११ विकेट लिएका छन्। सन्दीपको टोली मेलबर्न स्टार्सले टस हारेर पहिले बलिङ गरेको थियो। विपक्षी टोली पर्थले १३५ ओभरमा सबै विकेट गुमाउँदै ८६ रन मात्र बनायो। ८७ रनको लक्ष्य पाएको मेलबर्नले १२ ओभरमा २ विकेट गुमाएर ८९ रन बनाउँदै जित हात पार्यो । लिगमा सन्दीपको टोली मेलबर्न १८ अंकका साथ तालिकाको शीर्ष स्थानमा छ। मेलबर्नले हालसम्म १० खेल मध्ये ९ मा जित हात पारेको छ। सन्दीपले चोटका कारण एक खेल गुमाए।
एमएम कप क्रिकेट : आर्मी र प्रदेश ३ भिड्दै,इनरुवा : सुनसरीको इनरुवामा जारी दोस्रो मनमोहन मेमोरियल एकदिवसीय राष्ट्रिय क्रिकेट प्रतियोगिताको सेमिफाइनल खेल बुधबारदेखि सुरु हुँदैछ। प्रतियोगिताको पहिलो सेमिफाइनलमा बुधबार नेपाल आर्मी क्लबले प्रदेश नम्बर ३ को सामना गर्नेछ। आर्मी क्लब समूह एको विजेता बन्दै सेमिफाइनलमा पुगेको हो। समूहगत चरणको खेलमा आर्मी क्लबले अर्को विभागीय टोली सशस्त्र प्रहरी बलको एपीएफ क्लब र आयोजक मनमोहन मेमोरियल क्रिकेट सेन्टरलाई हराएको थियो। जारी प्रतियोगितामा एकमात्र शतक प्रहार गर्ने खेलाडी पनि आर्मी क्लबकै हुन्। एपीएफ क्लबविरुद्घको खेलमा आर्मी क्लबका कुशल मल्लले केवल ६३ बलको सामना गरी १३ छक्का र पाँच चौकाको मद्दतले एक सय ११ रन बनाएका थिए। प्रतियोगितामा सर्वाधिक रन बनाउने खेलाडीको सूचीमा उनी पहिलो नम्बरमा छन्। उनले दुई खेलमा कुल एक सय ४६ रन बनाएका छन्। प्रदेश नम्बर ३ भने समूह सीको विजेताका रूपमा सेमिफाइनलमा पुगेको हो। समूहगत चरणको खेलमा प्रदेश ३ ले प्रदेश १ लाई सात विकेटले हराएको थियो। प्रदेश ३ र प्रदेश ५ बीचको खेल भने अनिर्णित रूपमा सकिएको थियो। प्रदेश १ विरुद्घको खेलमा प्रदेश ३ का कप्तान सुवास खकुरेलले ७३ बलको सामना गरी पाँच छक्का र सात चौकाको मद्दतले अविजित ८५ रन बनाएका थिए। सर्वाधिक रन बनाउने खेलाडीको सूचीमा उनी दोस्रो नम्बरमा छन्। उनले दुई खेलमा कुल एक सय २७ रन बनाएका छन्। दोस्रो सेमिफाइनल खेल भने बिहीबार नेपाल पुलिस क्लब र सुदूरपश्चिम प्रदेशबीच हुनेछ। पुलिस क्लब आफ्नो दुवै खेल जित्दै समूह बीको विजेता बनेर सेमिफाइनलमा पुगेको हो। पुलिस क्लबले प्रदेश नम्बर २ र कर्णाली प्रदेशलाई हराएको थियो। सुदूरपश्चिम प्रदेश भने समूह डीको विजेताका रूपमा सेमिफाइनलमा पुगेको हो। समूहगत चरणमा सुदूरपश्चिम प्रदेशले मलेसिया११ र गण्डकी प्रदेशलाई हराएको थियो। प्रतियोगिताको फाइनल खेल भने शनिबार खेलाइने छ। प्रतियोगिता मनमोहन मेमोरियल क्रिकेट सेन्टरले आयोजना गरेको हो। प्रतियोगितालाई राष्ट्रिय खेलकुद परिषद् र इनरुवा नगरपालिकाले विशेष सहयोग गरेका छन्। १२ टोलीको सहभागिता रहेको उक्त प्रतियोगिताको विजेताले चार लाख पाँच हजार र उपविजेताले दुई लाख पाँच हजार रुपैयाँ पुरस्कार पाउनेछन्।
मेयर कप फुटबल अब राष्ट्रव्यापी,"बागलुङ : प्रादेशिक रूपमा सुरु गरिएको मेयर कप फुटबल अब राष्ट्रिय स्तरको प्रतियोगिताका रूपमा आयोजना गरिने भएको छ। २०७४ सालमा पहिलो पटक गण्डकी प्रदेशस्तरीय मेयर कप फुटबल आयोजना गरेको बागलुङ नगरपालिकाले जिल्ला फुटबल संघ बागलुङको समन्वयमा यस पटकको प्रतियोगिता राष्ट्रिय स्तरको बनाएको हो। सहिद दिवसको अवसर पारेर आगामी माघ १६ देखि २२ सम्म मेयर कप आयोजना गरिएको जिल्ला फुटबल संघ बागलुङका अध्यक्ष रामराज गुरुङले जानकारी दिए। प्रतियोगिता सञ्चालन गर्न नगरपालिकाले नगरसभामार्फत २१ लाख ९६ हजार बजेट विनियोजन गरेको छ। बागलुङ नगरपालिका१ को बांगेचौर खेलमैदानमा हुने प्रतियोगितामा देशभरबाट १२ देखि २० टोलीले सहभागिता जनाउने अपेक्षा गरिएको छ। स्थानीय तहको निर्वाचनको पहिलो वर्ष सुरुआत भएकाले प्रादेशिक स्तरमा गरेका थियौं, बागलुङ नगरपालिकाका नगरप्रमुख जनकराज पौडेलले भने, प्रादेशिक रूपमा गर्दा प्रतिस्पर्धा र खेलको दायरा अझ साँघुरो भएजस्तो आभास र अनुभूति भएकाले अहिले प्रतिस्पर्धाको दायरा फराकिलो बनाएका छौं। उनले मेयर कप फुटबलले खेलकुदको माध्यमबाट खेल प्रवद्र्धन गर्न महत्वत्पूर्ण भूमिका खेल्ने विश्वाससमेत व्यक्त गरे। प्रतियोगितामा देशभरका नगरपालिका, उपमहानगरपालिका र महानगरपालिकाले भाग लिन पाउनेछन्। प्रतियोगिताको उपाधि विजेताले नगद तीन लाख रुपैयाँ प्राप्त गर्नेछन् भने उपविजेताले दुई लाख रुपैयाँ तथा सेमिफाइनल पुग्ने दुई टोलीले ६०६० हजार रुपैयाँ प्राप्त गर्नेछन्। प्रतियोगिताको उत्कृष्ट खेलाडीले १० हजार र विधागततर्फका उत्कृष्टले जनही पाँच हजारका दरले नगद पुरस्कार पाउनेछन्। प्रत्येक खेलका म्यान अफ दी म्याचले दुई हजार पुरस्कार पाउनेछन्। नगरपालिकाले २०७४ सालमा गण्डकी प्रदेशस्तरीय मेयर कप फुटबल प्रतियोगिता सञ्चालन गरेको थियो। उक्त प्रतियोगितामा वालिङ नगरपालिका स्याङ्जाले पोखरालाई पराजित गर्दै उपाधि जितेको थियो।"
किङ काजुको सम्झौता नवीकरण,"टोकियो : जापानी राष्ट्रिय फुटबल टोलीका पूर्वस्ट्राइकर काजुयोसी मिउरा अर्को महिना ५३औं वर्षमा प्रवेश गर्दैछन्। त्यसअघि नै मंगलबार जापानी लिग (जे लिग) क्लब योकोहामा एफसीले उनको सम्झौता नवीकरण गरेको छ। मिउरा व्यावसायिक फुटबल खेल्ने विश्वकै सबैभन्दा पाका खेलाडी हुन्। उनी ३५ वर्षदेखि निरन्तर फुटबल मैदानमा सक्रिय छन्। किङ काजुको उपनामले चर्चित मिउराले ढल्कँदो उमेरका कारण अब व्यावसायिक फुटबलबाट सन्न्यास लिने अनुमान गरिएको थियो। तर, यसको विपरीत योकोहामा क्लबसँग सम्झौता नवीकरण गरेर उनले धेरैलाई चकित पारेका छन्। उनले ६० वर्ष उमेर नपुगुन्जेल आफू व्यावसायिक फुटबलमा सक्रिय रहने बताएका छन्। अहिले नै सन्न्यास लिनु अलि हतार हुनेछ। मैले ६० वर्ष नपुगेसम्म व्यावसायिक फुटबलमा सक्रिय रहने योजना बनाएको छु, मिउरा भन्छन्। मिउराले सन् २००५ देखि याकोहामाबाट व्यावसायिक फुटबल खेल्दै आएका छन्। गत सिजन उनले योकोहामाका लागि तीन खेल मात्र खेलेका थिए। तर, उनले गोल भने गर्न सकेनन्। म अझै फुटबलमा रमाएकै छु। आगामी दिनमा क्लबलाई अझ माथि उठाउनु मेरो एकमात्र लक्ष्य हो, मिउरा भन्छन्। मिउराले सन् २०१७ मा व्यावसायिक लिग फुटबल खेल्ने विश्वकै सबैभन्दा पाका खेलाडीको कीर्तिमान आफ्नो नाममा पारेका थिए। उनी विश्व व्यावसायिक लिग फुटबलमा गोल गर्ने सबैभन्दा बढी उमेरका खेलाडी पनि हुन्। यी दुवै कीर्तिमान त्यसअघि इङ्ल्यान्डका पूर्वखेलाडी स्टानली म्याथ्युजको नाममा थियो। मिउरासँगै खेल्न सुरु गरेका विश्व फुटबलका हस्ती यति बेला सक्रिय खेलजीवनबाट सन्न्यास लिएर अवकाशप्राप्त जीवन बिताउँदै छन्। विश्व व्यावसायिक फुटबलमा नाम र दाम कमाएका अधिकांश खेलाडी ४० वर्ष पुग्नुअगावै सक्रिय खेल जीवनबाट सन्न्यास लिन्छन्। फुटबल मैदानमा बोकेको चोट वा विभिन्न स्वास्थ्य समस्याका कारण खेलाडीको व्यावसायिक खेलजीवन ४० वर्षसम्म टिक्नु ठूलो उपलब्धि मानिन्छ। तर, सन् १९८६ मा पहिलो पटक व्यावसायिक लिग खेल्दा उनको जोश र जाँगर जस्तो थियो, अहिले पनि त्यसमा कुनै कमी आएको छैन। मिउरा र आफ्नो समयका चर्चित इटालियन फुटबलर रोबर्टो बाजियो एकै वर्ष र एकै महिना जन्मिएका हुन्। यी दुवै खेलाडीले आफ्नो खेलजीवन पनि करिब करिब एउटै समयमा सुरु गरेका थिए। तर, बाजियोले सन् २००४ मै खेलजीवनबाट बिदा लिइसकेका छन्। सन् १९८२ मा केवल १५ वर्षको उमेरमा मिउरा फुटबलमा भविष्य खोज्न जापान छाडेर ब्राजिलतर्फ हानिएका थिए। ब्राजिलमा निकै परि श्रम गरेपछि उनले चर्चित क्लब सान्तोषमा आबद्घ हुने अवसर पाए। त्यसपछि सन् १९८६ मा केवल १९ वर्षको उमेरमा मिउराले सान्तोषबाट पहिलो व्यावसायिक लिग खेल्ने अवसर पाएका थिए। सन् १९८६ मै मिउराले सान्तोष छाड्ने निर्णय लिए र उनी अर्को ब्राजिलियन क्लब पाल्मिरसमा आबद्घ भए। आफ्नो समयका चर्चित ब्राजिलियन खेलाडी मिरान्डिन्हा पनि त्यति बेला मिउरासँगै पाल्मिरसबाट व्यावसायिक फुटबल खेल्थे। सन् १९८७ मा मिरान्डिन्हा इङ्लिस क्लबबाट व्यावसायिक फुटबल खेल्ने पहिलो ब्राजिलियन खेलाडी पनि बनेका थिए। मिरान्डिन्हालाई त्यति बेला इङ्लिस क्लब न्युक्यासल युनाइटेडले पाँच लाख ७५ हजार पाउन्डमा आबद्घ गरेको थियो। सन् १९९३ मा पहिलो पटक जापानी लिग सुरु भएको थियो। मिउरा पहिलो पटक आयोजित जापानी लिगमै सर्वाधिक गोलकर्ता बनेका थिए। उनको क्लब भर्डी कावासाकी च्याम्पियन पनि बनेको थियो। त्यति बेला चर्चित इङ्लिस फुटबलर गेरी लिनेकर र ब्राजिलियन खेलाडी जिकोले पनि मिउरासँगै जापानी लिग खेलेका थिए। मिउराले सन् १९९३ मै एसियन प्लेयर अफ दी इयर अवार्ड पनि पाएका थिए। यो अवार्ड पाउने उनी पहिलो जापानी खेलाडी हुन्। मिउरा सन् १९९० देखि सन् २००० सम्म जापानी राष्ट्रिय फुटबल टोलीका महत्त्वपूर्ण सदस्य पनि थिए। त्यसबीचमा उनले राष्ट्रका लागि ८९ खेल खेल्दै ५५ गोलसमेत गरेका थिए। जापानलाई पहिलो पटक सन् १९९८ को विश्वकप फुटबलमा छनोट गराउन पनि मिउराको निकै ठूलो योगदान थियो। त्यति बेला छनोट चरणको खेलमा मिउराले १४ गोल गरेका थिए। तर, अन्तिम समयमा आएर उनले विश्वकप खेल्ने अवसर भने पाएनन्। उनले युरोपमा इटालियन क्लब जेनोआ र क्रोएसियाको डाइनामो जाग्रेबबाट पनि व्यावसायिक फुटबल खेले। सन् १९९९ मा डाइनामो जाग्रेबलाई क्रोएसियन लिगको उपाधि चुमाउन पनि मिउराको महत्त्वपूर्ण भूमिका थियो। सन् २००५ मा ३८ वर्षको उमेरमा योकोहामामा आबद्घ भएपछि उनले केही समय ऋणमा अस्ट्रेलियन क्लब सिड्नी एफसीबाट पनि व्यावसायिक फुटबल खेलेका थिए। ५१ वर्षे फुटबलरको कथा : अझै मैदानमा उत्तिकै सक्रिय"
ए डिभिजन लिग : संकटासँग आर्मीको बराबरी,"काठमाडौं : उपाधि दाबेदार त्रिभुवन आर्मी क्लब सहिद स्मारक ए डिभिजन लिग फुटबलमा संकटासँग बराबरीमा रोकिएको छ। त्रिपुरेश्वरस्थित दशरथ रंगशालामा मंगलबार भएको खेलमा विभागीय टोली आर्मीलाई संकटाले ११ गोलको बराबरीमा रोकेको हो। पहिलो हाफमा लिएको अग्रता जोगाउन नसक्दा १० खेलाडीमा सीमित बनेको आर्मीले संकटासँग अंक बाँड्न बाध्य बनेको हो। खेलको २८औं मिनेटमा नवयुग श्रेष्ठले गोल गर्दै आर्मीलाई सुरुआती अग्रता दिलाएका थिए। दिनेश हेम्जनले मिलाइदिएको क्रसमा नवयुगले डाइभ हेड गोल गरेका थिए। तीन स्ट्राइकर लिएर मैदान उत्रिएको आर्मीले सुरुआतदेखि नै आक्रमण बुनेको थियो। दोस्रो मिनेटमै टेकबहादुर बुढाथोकी गोल गर्नबाट चुकेका थिए। त्यसपछि पनि आर्मीले लगातार आक्रमण बुने पनि गोल भने गर्न सकेन। आर्मीको तुलनामा संकटाले निकै कम मात्र अवसर सिर्जना गर्न सकेको थियो। दोस्रो हाफको ५३औं मिनेटमा आर्मी १० खेलाडीमा समेटिएको थियो। युद्ध शाही दोहोरो पहेँलो कार्डसहित रातो कार्ड पाएर मैदानबाट बाहिरिएका थिए। यसको फाइदा उठाउँदै संकटाले खेल बराबरी गरेको थियो। आर्मी १० खेलाडीमा समेटिएको दुई मिनेट नबित्दै संकटाले खेल बराबरी गरेको थियो। खेलको ५५औं मिनेटमा अमित तामाङले पेनाल्टीमा गोल गर्दै संकटालाई हारबाट जोगाए। आर्मीका सुमन अर्यालले डिबक्सभित्र ह्यान्ड गरेपछि संकटाले पेनाल्टी पाएको थियो।खेलको अन्त्यतिर आर्मीले गोलका लागि लगातार प्रयास गरे पनि सफल हुन सकेन। आर्मीका जर्जप्रिन्स कार्की म्यान अफ दी म्याच चुनिए। उनले १० हजार पुरस्कार प्राप्त गरे। संकटासँगको बराबरीसँगै आर्मीले शीर्ष स्थानमा उक्लने मौका गुमाएको छ। दोस्रो स्थानको आर्मीले ६ खेलबाट १३ अंक जोडेको छ। समान खेलबाट १३ अंक नै जोडेको मछिन्द्र लिगको शीर्ष स्थानमा छ। संकटाले भने ६ खेलबाट आठ अंक जोड्दै आठौं स्थानमा छ। खेलपछि त्रिभुवन आर्मी क्लबका प्रशिक्षक नवीन न्यौपानेले १० खेलाडीमा सीमित हुँदा पनि बराबरी खेल्न सफल भएको बताए। दुर्भाग्यवश १० खेलाडीमा सीमित भए पनि बराबरी खेल्न सफल भयौं, न्यौपानेले भने। संकटाका प्रशिक्षक विजय महर्जनले जित्ने लक्ष्यसहित मैदान उत्रिए पनि एक अंक जोड्दा खुसी रहेको बताए। हाम्रो लक्ष्य जित्ने नै थियो। एक गोलले पछि परेर पनि बराबरी खेल्दा सन्तुष्ट छु, उनले भने।"

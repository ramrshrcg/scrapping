शीर्षक,विवरण
मोदीको सेप मा सार्क,"बिम्स्टेक सदस्यसँगको सम्पर्क अघि बढाउँदा नेपाल सार्कको राजधानी भुल्न मिल्दैन। भारतीय प्रधानमन्त्री नरेन्द्र मोदीको पुनरोदयसँगै यस क्षेत्रमा कूटनीतिक र राजनीतिक बहस थालनी भएको छ। खासगरी मोदीले बहुपक्षीय प्राविधिक तथा आर्थिक सहयोगका लागि बंगालका खाडीको प्रयास (बिम्स्टेक) सदस्य मुलुकका राष्ट्रसरकार प्रमुखलाई साक्षी राख्दै दोस्रो कार्यकालका लागि राष्ट्रपतिसमक्ष शपथ लिएसँगै यस्तो बहस सुरु भएको हो। यससँगसँगै दक्षिण एसियाली क्षेत्रीय सहयोग संगठन (सार्क) को भविष्यलाई लिएर पनि कूटनीतिक बहस हुन थालेका छन्। भारतले सार्कलाई हेर्ने नीतिप्रति शंकाउपशंका देखा परेका छन्। सार्क स्थापनाअघि भारतले जुन दृष्टि राखेको थियो, अहिले त्यही विन्दुमा फर्कन लागेको त होइन भन्ने प्रश्न उब्जेका छन्। सार्क स्थापनामा तत्कालीन राजा वीरेन्द्र र बंगलादेशका तत्कालीन राष्ट्रपति जियाउर रहमानको भूमिका महत्त्वपूर्ण मानिन्छ। साना राष्ट्र एकजुट भएर अघि बढ्न नसके भारतको कोपभाजनमा परिन्छ भन्नेमा उनीहरू जानकार थिए। यो तथ्य भारतले बुझेरै संशय राखेको थियो। दुईपक्षीय मुद्दा नउठाउने सर्तमा अन्ततः इन्दिरा गान्धीले सार्कलाई स्वीकार गरिन्। त्यो घोषणा हुने चरणमा थियो, उनको हत्या भयो। उनका उत्तराधिकारी राजीव गान्धीले आमाको वचन असजिलो मान्दै सार्क स्थापनामा साथ दिए। यतिबेला इन्दिरा गान्धीको सोचमा सार्क परेको त होइन ? मोदीले ९० को दशकको लुक इस्ट नीतिलाई एक्ट इस्ट भन्दै अघि बढाउँदा सार्कलाई धरापमा पार्न खोजेका त होइनन् ? भारतको लोकसभा निर्वाचनमा सत्तारुढ भारतीय जनता पार्टी (भाजपा) ले शानदार बहुमतसहितको जित हासिल गरेपछि प्रधानमन्त्री मोदीले आफ्नो पुरानै नीतिलाई अघि बढाउने क्रमबाट पछि हटेका छन्। साँच्चै उनी एक्ट इस्ट मा लागेका छन्। छिमेक मात्र होइन, यस क्षेत्रको पुरानो संगठनलाई उनी बेवास्ता गर्न पुगे। सार्कका अध्यक्ष अर्थात् छिमेकी प्रधानमन्त्रीलाई निम्तो पठाउँदा उनले बिम्स्टेक सदस्य भनेका छन्। हुन त, मोदीले सन् २०१६ को मार्चदेखि बिम्स्टेकलाई अघि बढाएका थिए। एक्ट इस्ट को कारण पनि उनको मोह बिम्स्टेकतर्फ हुनु स्वाभाविक हो। यद्यपि मोदीले पहिलोपटक प्रधानमन्त्रीको शपथ लिँदा सार्क राष्ट्रका सरकार प्रमुखलाई साक्षी राखेका थिए। तर, तिनै सार्क सदस्य मुलुकसँग पहिलो कार्यकालभरि उनको सम्बन्ध सुमधुर हुनै सकेन। नेपालसँगको सम्बन्ध त नाकाबन्दीको तहसम्म पुग्यो। पाकिस्तानका अघिल्ला प्रधानमन्त्रीसँग आश्चर्यजनक रूपमा जन्मदिनको शुभकामना दिन घरमै पुगेका मोदीले क्रिकेटर प्रधानमन्त्री इमरान खानको बधाइलाई समेत व्यंग्य गर्नुले उनको छिमेक नीति खासगरी सार्कसँगको संशय बढ्ने देखिन्छ। जबकि पहिलोपटक प्रधानमन्त्रीको रूपमा शपथ लिँदा तत्कालीन पाकिस्तानी प्रधानमन्त्री नवाज सरिफ उपस्थित थिए। भलै यतिखेर सरिफ जेल जीवन बिताइरहेका छन्। भारतपाकिस्तानबीच तनावकै कारण सार्कदेखि भारत टाढिँदै गएको छिपेको छैन। संसारभरि क्षेत्रीय संगठनहरू प्रभावकारी भइरहँदा दक्षिण एसिया क्षेत्रमा भने साढे तीन दशकदेखि अभ्यासमा रहेको सार्क र दुई दशकदेखि अभ्यासमा रहेको बिम्स्टेक पनि सुस्त नै छ। यद्यपि सार्कमा दुईपक्षीय मुद्दा उठाउन नपाउने उठाए पनि रिट्रिटमा अनौपचारिक छलफल गर्न सकिने प्रावधान छ। यही कारण भारतले आफूसँग टक्कर लिने मुलुकलाई व्यवस्थापन गर्नुभन्दा बिम्स्टेकलाई नजिक ल्याएको हो। बिम्स्टेकमा पाकिस्तान छैन। त्यही भएर मोदीको शपथमा बिमस्टेक सदस्य नेपाल, बंगलादेश, भुटान, श्रीलंका, म्यानमार र थाइल्यान्ड राष्ट्र एवं सरकार प्रमुख र प्रतिनिधि पुगे। त्यस्तै किर्गिस्तानका राष्ट्रपति र मौरिससका प्रधानमन्त्री पनि दिल्ली पुगे। भारतीय विदेश मन्त्रालयले पहिले सार्क र बिम्स्टेक गरेर छिमेक पहिलो नीतिलाई प्राथमिकता दिएको जनाउँदै निम्तालु मुलुकको बचाउ गरेको छ। चिनियाँसँग निकट रहेको पाकिस्तानलाई नबोलाए पनि चीनसँगको सम्बन्धमा तलमाथि हुन नदिन भारतले सांघाई कोपरेसनको अध्यक्षसमेत रहेको किर्गिस्तानलाई निम्त्याउनुले बेल्ट एन्ड रोड इनिसिएटिभ (बीआरआई) मा सहकार्य गर्न केही स्पेस राखेको देखिन्छ। भारत यता इन्डोप्यासिफिक रणनीतिको यस क्षेत्रको प्रमुख खेलाडीका रूपमा उभिइसकेको छ। यसमा भारतको एउटा तर्क भने मननयोग्य छ, त्यो हो आतंकवादको जरो उखेल्न सम्बन्धित राज्य लाग्नुपर्छ। मोदीले इमरानको बधाईमा समेत उक्त धारणा राखेका छन्। शिखर सम्मेलन कहिले ? सन् २०१६ मा पाकिस्तानमा हुनुपर्ने सार्क शिखर सम्मेलन अझै हुन सकेको छैन। काठमाडौंको अठारौं शिखर सम्मेलनले दुई वर्षपछि धकेलेको सार्क अर्को दुई वर्ष बितिसक्दा पनि हुन सकेको छैन। पाकिस्तानमा तयारी भइसके पनि भारतले सहभागिता नजनाउने भएपछि सम्मेलन स्थगित भएको थियो। श्रीलंका, बंगलादेश, भुटान र अफगानिस्तानले भारतलाई साथ दिए। भारतले ग्रिनसिग्नल नदिएसम्म आफूलाई अघि बढाउनै सक्दैनन् यो क्षेत्रका अन्य नेतृत्वले। यही पीडामा छ सार्क। हुन त, २०१६ को पठानकोट र उरी आक्रमणका कारण सार्क स्थगनको आधार बनेको थियो। पछिल्लो समय पुलवामा भएको आक्रमणले यसलाई झनै अँध्यारोतर्फ धकेलेको छ। पाकिस्तानका प्रधानमन्त्री इमरानले मोदीको विजयपछि आइतबार बधाई दिँदै यो क्षेत्रको विकासमा सहकार्य गर्ने वाचा गरे। मोदीले प्रतिउत्तरमा आतंकवाद निर्मूल नभएसम्म सहकार्य असम्भव भनिदिए। त्यसैले त इमरान मोदीको शपथमा साक्षी बस्ने छिमेकी नेतामा पनि परेनन्। त्यसो त मोदीको छिमेक नीति दाउमा परेको छ। सार्कलाई मोदीले गम्भीर मुक्का मात्र हानेनन्, उनले भारतको असीको दशकमा रहेको सार्कप्रतिको तुष छताछुल्ल पारे। भाजपाले चुनावी घोषणामा सार्कको नाम नलिई बिम्स्टेकजस्ता संगठन भन्नुले पनि त्यसलाई पुष्टि गर्छ। हाम्रो लागि सार्क आवश्यक छ। शक्ति मुलुक पनि यस्ता संगठन चाहन्छन्। सार्कमा सबै आफूले भनेको मान्ने मुलुक मात्र राख्न पनि भारतसँग टक्कर लिने मुलुकलाई पाखा लगाउन त्यसो गरिएको हुन सक्ने आकलन नेपाली कूटनीतिज्ञको छ। परराष्ट्रका एक उच्च अधिकारी भन्छन्, हामी त अडान लिन्थ्यौं तर के गर्नु नेता गलिदिन्छन्। हामीले त सार्क अध्यक्ष वा छिमेकीका रूपमा निम्ता गर्नु भनेका हौं। हामी सार्कको राजधानी पनि हो। तर, नेताले बिम्स्टेक भनेर के भयो। हामी पनि बिम्स्टेककै सदस्य त हो नि भनेपछि चुपचाप। हाम्रो नेतृत्वलाई अवसर थियो। भारतीयलाई सुझाउन सकिन्थ्यो। त्यसो गरिएन जसरी बोलाएको भए पनि जाउँ भनियो। बोलाएपछि जान आवश्यक छ। तर, त्यहाँ आफ्नो धारणा स्पष्टसँग राख्न सक्नुपथ्र्यो। त्यस्तो अवस्थामा कूटनीतिक असन्तुष्टि देखाउँदै वरिष्ठ मन्त्रीलाई पनि पठाउन सकिन्थ्यो तर त्यसो गरिएन। हुन त, बिमस्टेकलाई एउटा कार्यक्रममा बढी महत्त्व दिँदैमा सार्कलाई उपेक्षा गरेकै अर्थमा लिनु हुन्न। तर चार वर्षदेखिको अवस्थाले त्यसैलाई इंगित गर्छ। चीनलाई पनि यो सन्देश हुनसक्ने परराष्ट्रका ती अधिकारीले बताए। सार्क विकल्प बिम्स्टेक ? सार्क र बिम्स्टेक एकअर्काका विकल्प होइनन्। सार्क अध्यक्ष मात्र होइन। बिम्स्टेक अध्यक्ष र सदस्यले नै भन्दै आएका छन्, एकअर्काका परिपूरक हुन्। मोदीको शपथसँगै सार्कको अन्त्य भयो भनेर निष्कर्ष निकाल्न हतारो हुन्छ। सार्क यो क्षेत्र हो, सहकार्य त्यसको एक पाटो। हुन त सार्क लामो समयदेखि सक्रिय छैन। भएका प्रतिबद्धता कार्यान्वयनमा आउन सकेका छैनन्। सार्कले यस क्षेत्रका जनतालाई दक्षिण एसियाली भनेर चिनाउने काम गरेको छ। यो क्षेत्रमा भारत र पाकिस्तानको रबैयालाई लिएर नै सार्क कि बिम्स्टेक भन्ने प्रश्न उठेको पनि हो। पाकिस्तानसँग चीन जोडिएर आउँछ। सार्कमा चीन पर्यवेक्षक छ। त्यसमा उसले प्लसवानको भूमिका खोजिरहेको छ। भारतीय सार्क आफ्नो यथास्थानमा रहने र सँगै अर्को संगठन पनि अघि बढ्ने बताउँदै आएका छन्। मोदीसँगै पुरानै राष्ट्रिय प्रजातान्त्रिक गठबन्धन (एनडीए २) को जितसँगै छिमेकी नीति कस्तो रहने भन्ने प्रश्न उठ्छ नै। छिमेकी पहिलो नीति र सबको साथ, सबको विकास पनि यस्तै क्षेत्रीय सहकार्यभित्र रहनुले त्यसमा भारत कुन स्थानमा अडिन्छ यसै भन्न सकिन्न। भारतले सार्कलाई बेवास्ता गरेर अघि बढ्न सक्दैन। नेपालले यसमा आफ्नो भूमिका निर्वाह गर्न सक्नुपर्छ। समृद्ध नेपाल, सुखी नेपाली को नारा भन्दै हिँडेका प्रधानमन्त्री केपी ओलीले त्यसका लागि यस क्षेत्रमा सहकार्य गर्नुको विकल्प छैन। त्यही सहकार्यका लागि भारत, चीन र सार्क सदस्य साथै बिम्स्टेक सदस्यसँगको सम्पर्क अघि बढाउँदा नेपाल सार्कको राजधानी भुल्न मिल्दैन। संसारभरि क्षेत्रीय संगठनहरू प्रभावकारी भइरहँदा दक्षिण एसिया क्षेत्रमा भने साढे तीन दशकदेखि अभ्यासमा रहेको सार्क र दुई दशकदेखि अभ्यासमा रहेको बिम्स्टेक पनि सुस्त नै छ। दुवै संगठनमा भारतको प्रभाव छ। हुन त पाकिस्तानलाई बाहिर राखेर अघि बढाउन लागिएको उपक्षेत्रीय बीबीआईएन (बंगलादेश, भुटान, भारत नेपाल) सहकार्य पनि अघि बढ्न सकेको छैन। यसबाट स्पष्ट हुन्छ भारत लागिपर्दा मात्र योजना पूर्ण हुने होइनन्। हामीले भारतसँग लत्रेर होइन सीधासीधा कुरा राख्न सक्नुपर्छ। यसमै मुलुकको हित छ। भारत वा त्यससम्बन्धी व्यक्तिको नाम सुन्नेबित्तिकै दच्किन आवश्यक छैन।"
धर्म हराएको बेला,"विश्वकै हिन्दुले नेपाललाई पशुपतिनाथको मुलुकका रूपमा चिन्छन्। विश्वमा अनेक तीर्थ, धाम अनि मठमन्दिर छन्। आआफ्नो सुविधा र अनुकूलताका आधारमा हिन्दु एवं बौद्ध तीर्थयात्री विभिन्न तीर्थस्थलको यात्रा गर्छन् पुण्यप्राप्तिको आकांक्षासहित। सांसारिक भ्रमजालबाट मुक्त हुन आध्यात्मिक पवित्र नदी सरोवरमा स्नान, दान गरी समर्पण भावका साथ मठमन्दिरको दर्शन गर्ने वैदिक एवं बौद्ध धर्मावलम्बीको प्राचीनकालदेखि चलिआएको धार्मिक संस्कृति नै हो। यो र यस्तै धर्मसंस्कृतिको अनुसरण गर्ने भएकाले नै पूर्वीय सभ्यता सनातनकालदेखि नै समृद्ध मानिँदै आएको हो। पहिलेको भारत वर्ष पछि गएर विभिन्न हिस्सामा विखण्डित भए पनि मूलतः सनातनदेखि चलिआएकोे धर्मसंस्कृति नेपाल र भारतमा निरन्तर चलिआएको छ। सबै सनातनी र बौद्ध धर्मावलम्बीका लागि नेपाल र भारतमा रहेका पवित्र नदी सरोवर, मठमन्दिर र गुम्बा आकर्षण मात्र होइन, आस्थाको केन्द्र बन्दैै आएका छन्। विश्वको जनसंख्यामध्ये क्रिस्चियन र इस्लाम धर्मपछि हिन्दु धर्मावलम्बीको स्थान तेस्रो रहे पनि बौद्ध धर्मका साथ ओमकार परिवारलाई समेत एउटै स्थानमा राखेर योग गर्ने हो भने भारत वर्षमा उत्पत्ति भएको हिन्दु र बौद्ध धर्मावलम्बीको विश्व जनसंख्या इस्लामको भन्दा बढी हुने अनुमान गर्न सकिन्छ। हिन्दु तथा बौद्ध तीर्थयात्रीका लागि यो क्षेत्र आस्थाका हिसाबले अतुलनीय छँदै छ, पाश्चात्य धर्मावलम्बीका लागि पनि यो क्षेत्र त्यत्तिकै आकर्षक छ। भारत वर्षका मुलुकमध्ये नेपाल विश्वका अति प्राचीन राज्यमध्ये र स्वतन्त्र राज्य हो। विश्वमा भएका अनेक उथलपुथलबाट समेत यसको अस्तित्व सधैं कायम रहिआएको छ। यो सबै आराध्यदेव पशुपतिको कृपाबाट हुँदै आएको हो। पशुपतिनाथ नेपालीको मात्र नभई विश्वका तमाम हिन्दुको सर्वोच्च धार्मिक थलो पनि हो। व्यावहारिक र आस्थागत रूपमा समेत नेपाललाई हिन्दु राज्य भनिएकोे हुनुपर्छ। भारतका चार धामलगायतको दर्शनपश्चात् पशुपतिनाथको दर्शन नगरेसम्म तीर्थयात्राको चक्र पूरा हुँदैन भन्ने मान्यता छ। बाटोघाटो नभएको अवस्थामा नेपालीहरू भारतका केदारनाथ, बद्रीनाथ, गंगोत्री, जमुनोत्रीजस्ता विकट तीर्थस्थलमा ६ महिना लगाएर जान्थे। यस्तो विशिष्ट प्रकृतिको आस्थाका केन्द्रमा २०६५ पुस १३ गते नेपाल सरकारले परम्परागत रूपमा पशुतिनाथको मन्दिरका पुजारीलाई बाध्यतावस राजीनामा गराई नयाँ पुजारी नियुक्त गर्यो। अन्तरिम संविधान २०६३ अनुसार नेपाल धर्मनिरपेक्ष राज्य घोषित भइसकेको अवस्थामा सरकारले पशुपतिनाथमा संविधानविपरीत हस्तक्षेप गरेको, पशुपति विकास कोष ऐन, २०४४ अन्तरिम संविधानसँग बाझिएकाले बाझिएको हदसम्म स्वतः अमान्य भइसकेकाले बदर गरी राज्यको धर्म निरपेक्षताको अवधारणा अनुकूल हुने गरी राष्ट्रिय मानवअधिकार आयोगसरह राज्यको हस्तक्षेपमुक्त संरचना स्थापना गर्ने मागसहित सर्वोच्च अदालतमा रिट पर्यो। सो रिटमा २०६५ पुस १७ गते सर्वोच्च अदालतबाट नवनियुक्त पुजारीलाई पूजा गर्न नदिई साविक पुजारीबाटै नियमित पूजा गराउन अन्तरिम आदेश भएका कारण अहिले साविकबमोजिम पूजा भइआएको छ। सर्वोच्चबाट भएको यो अन्तरिम आदेशपछि पशुपति विकास कोषका पदेन संरक्षक एवं तत्कालीन प्रधानमन्त्री पुष्पकमल दाहालले प्रधानमन्त्री पदबाट राजीनामा दिनुपर्यो। मुलुक ठूलो अनिष्टबाट जोगियो। पंक्तिकारको सक्रियतामा दायर सार्वजनिक महत्त्वको उक्त रिट अधिवक्ता लोकध्वज थापासमेत विरुद्ध प्रधानमन्त्री तथा संरक्षक पशुपति क्षेत्र विकास कोषसमेत भएको उक्त रिट नं ०३६६ को निवेदनमाथि सर्वोच्चले २०६६ पुस २७ अन्तिम आदेश (फैसला) गर्यो। राष्ट्रदेव पशुपतिनाथले कहिल्यै बेहोर्नु नपरेको घोर अन्यायविरुद्धको फैसला राष्ट्रनिर्माता पृथ्वीनारायण शाहको जन्मजयन्तीकै दिन भयो। बाह्य शक्तिको दबाब र प्रभावमा नेपाललाई धर्मनिरपेक्ष राज्य घोषित गरिएपछि पशुपतिनाथ परम्परामा भएको राजनीतिक हस्तक्षेप सम्पूर्ण ओमकार परिवारविरद्ध भएको ठूलो पापकर्म हो भन्ने जनजनको मनमा परेको अवस्थामा सर्वोच्चले सो फैसला गरेको थियो। परिवर्तित संवैधानिक व्यवस्थाअनुकूल भएको फैसलामा धर्मनिरपेक्ष राज्यको अवधारणाअनुकूल हुने गरी आफ्नो धर्मसंस्कृति, मान्यता, मर्यादाको संरक्षण, संवद्र्धन, परिपालन गरी हिन्दु धर्ममा आस्थावान्, सक्रिय उत्साही विज्ञबाट गर्नगराउन एउटा छुट्टै स्वतन्त्र, सक्षम, स्वायत्त संयन्त्र खडा गरी पशुपतिनाथको पूजा, पशुपतिनाथको गुठी, गुठीबाट प्राप्त आयसमेतका सम्पूर्ण विकासका लागि के गर्नु उपयुक्त हुन्छ ? तत्सम्बन्धमा सनातन वैदिक हिन्दु धर्मावलम्बी सदस्य रहने गरी यो आदेश प्राप्त भएको मितिले तीन महिनाभित्र एउटा स्वतन्त्र, अधिकारसम्पन्न समिति गठन गरी सो समितिले दिएको रायसुझावसमेतको प्रतिवेदनलाई मध्यनजर राखी आवश्यक कानुनी व्यवस्था तर्जुमा गर्नू भनी नेपाल सरकारको नाउँमा निर्देशनात्मक आदेश जारी गरिदिएको छ भन्ने फैसलाका आधारमा उक्त आदेश कार्यान्वयन गर्न मन्त्रिपरिषद्को २०६७ पुस ११ गतेको निर्णयबमोजिम सर्वाेच्चका पूर्वन्यायाधीश केदारनाथ आचार्यको संयोजकत्वमा श्री १००८ स्वामी रामानन्द गिरिजी महाराज एवं पंत्तिकारसहितका अन्य विशिष्ट ज्ञाता, विद्वान्, अनुभवी सरोकारवालासमेत सदस्य रहेको पशुपति अध्ययन व्यवस्थापन स्वतन्त्र अधिकारसम्पन्न समिति गठन गरियो। धर्मसंस्कृति रक्षाका लागि राजनीतिमा आध्यात्मिक भावसहितको राजनीतिक चरित्र निर्माण अभियान सञ्चालन गर्न नसकिएसम्म हाम्रो गति सप्रिनेवाला छैन। सर्वाेच्चकै निर्देशात्मक आदेश र सरकारले तोकिदिएको कार्यादेशअन्तर्गतको व्यापक एवं जटिल विषयमा गम्भीरूपमा अध्ययन, अनुसन्धान एवं सरोकारवाला विज्ञसँग शास्त्रीय परामर्शसमेत गर्नुपर्ने भएकाले निर्धारित समयभित्र पूर्ण प्रतिवेदन तयार गर्न केही समय थपका लागि सरकारसँग अनुरोध गर्ने निर्णय समितिले गरेकोमा समय थपको निर्णय हुनासाथ आकस्मिक रूपमा समितिका संयोजकले संयोजकको पदबाट राजीनामा दिनुभयो। त्यसको कारण खुलाइएन। साविकमा पशुपतिका पुजारीलाई राजीनामा गराएजस्तै उहाँको पनि राजीनामा मागिएको रहेछ। आफ्नै अध्यक्षतामा बसेको बैठकले समितिको म्याद थपका लागि भएको निर्णय राजनीतिक वृत्तका केही प्रभावशाली नेताले नरुचाएका कारण निर्धारित कार्यादेशबमोजिमको काम नसकिँदै उहाँले राजीनामा दिनुपरेको रहेछ। निर्धारित प्रमुख काममध्ये प्रायः सबै सकिएका थिए। सकिन बाँकी केही काममध्ये धर्म र राज्यबीचको सम्बन्धलाई परिभाषित गर्ने विषय प्रमुख थियो। राज्यले धर्म र धार्मिक मामिलामा हस्तक्षेप गर्न नहुने भनी सम्मानित सर्वोच्चले दिएको निर्देशात्मक आदेशको दृष्टिगत गर्दा प्रस्तुत प्रतिवेदनलाई पूर्णता दिने क्रममा धर्म र राज्यको अन्तर्सम्बन्धका बारेमा विभिन्न सरकारी निकायको धारणा प्राप्त गर्नुपर्ने भन्दै मठमन्दिर निर्माण एवं जीर्णाेद्धार कार्यमा पुरातत्व विभागको भूमिका, पशुपतिका गुठीका सम्बन्धमा गुठी संस्थानसँगको समन्वय आदि विषयमा धारणा बनाउने क्रममा रहेको समितिको म्याद अनायास नथपिए पनि समितिले एउटा ठोष निष्कर्षसहित सरकारसमक्ष आफूले तयार गरी प्रतिवेदन पेस गरेको आठ वर्ष बित्न लागिसकेकोे छ। तर सरकारले भने सर्वोच्चमा रिट दायर हुनुको अवस्थाअघिकै स्थितिजस्तो सम्झेर धर्मनिरपेक्षताको सिद्धान्तविपरीत बौद्ध र हिन्दु धर्मावलम्बीको धर्माधिकारीको हैसियतले धर्ममा हस्तक्षेपकारी काम अझै गरिआएको छ। राजनीति र धर्म एकअर्कासित असम्बन्धित हुन् भनी मान्यता राख्नेले आफूलाई संविधानतः परम्परागतरूपमा स्थापित धार्मिक मठमन्दिर र गुठीको संरक्षक अध्यक्ष भएर प्रमुख धार्मिक क्षेत्रको हर्ताकर्ता हुने गरेका छन्। किन र के कारणले संविधानमा आयातीत धर्मनिरपेक्ष शब्द राखियो ? र संविधानमा सो शब्द घुसाइसकेपछि पनि किन र कुन कारणबाट हिन्दु र बौद्ध धर्मलाई सरकारले आफ्नोमातहत राख्नुपर्यो ? त्यसको चित्तबुझ्दो जवाफ मुलुकलाई धर्मनिरपेक्ष घोषित गरिसकेपछिका दिनमा गठन भएका कुनै पनि सरकारले दिन सकेकोचाहेको छैन। अन्यायमा पशुपतिनाथ पर्नुको कारणमध्ये प्रमुख कारण यसैभित्र खोजी गर्नुपर्छ। नेपालको धर्मसंस्कृतिको रक्षा गर्न पुर्खाले राखिदिएका गुठीअन्तर्गतका जग्गाजमिन यो वा त्यो निहुँमा हडप्ने र कालान्तरमा तिनको नामोनिसान मेटाई विधर्मीलाई बल पुर्याउने र हिन्दु, बौद्ध धर्मावलम्बीको आत्मसम्मानमा ठेस पुर्याउने रणनीतिका साथ नेपालका हिन्दु तथा बौद्ध धर्मसम्बन्धी मठमन्दिर र तिनका गुठीअन्तर्गतका सम्पत्ति आफ्नो नियन्त्रणमा राख्ने प्रयोजनले यी सबै काम भइरहेका छन्। मुलुकमा धेरै अघिदेखि पशुपति, मटिहानी, जनकपुर, स्वर्गद्वारीलगायतका गुठीको सरसम्पत्ति हिनामिना हुँदै आएको भए पनि नेपाललाई धर्मनिरपेक्ष राज्य घोषित गराइएपछिका दिनमा यसको रफ्तार झन् तीव्रगतिमा बढ्दै गएको आकलन गरिँदै छ। अनधिकृतरूपमा गराउनुपर्ने कामका लागि गुठी, नापी एवं मालपोत सम्बद्ध मन्त्रालयका अधिकारी र कर्मचारीको व्यवस्थापन सेटिङका आधारमा बिचौलियाले मिलाउने र बिचौलियाको संरक्षण प्रतिफलसहित राजनीतिक तहबाट हुने गरेको तस्बिर बालुवाटारको सरकारी जग्गा प्रकरणबाट समेत देखिएको छ। शिवस्व कसैले पनि खानु हुँदैन भन्ने मान्यता अहिले प्रायः लोप भइसकेको छ। शिवस्व र राजस्व एकसाथ मिसाउन वर्जित छ। यस्तो मान्यता बोकेको हाम्रो धर्मसंस्कृतिविरुद्ध हुने काममा प्रत्येक सरकार केही थाहा नपाए झैं गरी मूकदर्शक भइरहेको पाइन्छ। राष्ट्रदेव पशुपतिसँग सम्बन्धित उक्त सार्वजनिक सरोकारसँग सम्बन्धित मुद्दा दर्ता भएको एक वर्षमा अन्तिम फैसला भयो। फैसला भएको २०६६ पुस २७ को मितिले एक वर्षभित्र अर्थात् २०६७ पुस ११ गतेको नेपाल सरकार मन्त्रिपरिषद्को निर्णयबमोजिम उल्लिखित स्वतन्त्र अधिकारसम्पन्न समितिको गठन भयो। समितिले २०६८ असार ३२ गते विस्तृत रूपमा तयार गरिएको प्रारम्भिक प्रतिवेदन नेपाल सरकारलाई बुझाएको आठ वर्ष बितिसक्दा पनि सर्वोच्चको निर्देशनात्मक आदेशको अवज्ञा सरकारले गरेको छ। संविधानले अदालतले दिएको आदेश वा निर्णय सबैले पालन गर्नुपर्ने व्यवस्था गरे पनि सरकारले नै यसको पालना नगरेकैले स्वतन्त्र न्यायपालिकाको अस्तित्वमाथि गम्भीर प्रश्न उठेको छ। सार्वजनिक सरोकारको यस्तो गम्भीर विषयमा आफैंले दिएको फैसलाअनुकूल सरकारी पक्षले आफ्नो निर्देशनबमोजिम काम सम्पन्न गर्यो गरेन (? ) भन्ने विषयमा आफैंले अनुगमन नगर्ने हो भने त्यस्तो फैसला आफैंमा प्रभावहीन हुन जान्छ। न्यायपालिका प्रभावहीन फैसला गर्ने थलो होइन, हुन सक्दैन पनि। यस्तो जिम्मेवारीबाट पन्छिने परिपाटीले न्यायिक धर्म मर्नेबाहेक अरू केही हुन सक्दैन। लोकतन्त्रमा डर र धर्म दुवै हुन आवश्यक छ। विधायिकी इमानबमोजिम बनेको कानुनसँग सबैले डराउनैपर्छ। जनताको सेवा गर्ने अठोटका साथ निर्वाचित भएका सांसदले विधायिकी धर्मको पालना गर्नुपर्छ। दूधको दूध पानीको पानी छुट्ट्याई न्याय गर्छु भनेर न्यायासनमा बस्नेले सोहीअनुसारको कर्म गरेको देखिनुपर्छ। यी सबै कुरामा आएको ह्रासका कारण नेपालमा गुठीका जग्गा लोप हुँदै छन्। राजनीतिक चरित्रमा आध्यात्मिक भावसहितको स्वभावको अभाव हुँदै गएकाले नेपाल कतै धर्म हराएको देशका रूपमा परिणत हुने त होइन ? तर पनि अन्यायमा पारिएका पशुपतिनाथले सधैं यस्तो गतिविधि कहिलेसम्म हेरी बस्लान् ? अन्त्यमा, पञ्चायती शासनकालमा एकजना यस्ता प्रधानन्यायाधीश थिए, जो बिहान सधैं पशुपतिनाथको दर्शनका लागि दौडिँदैदौडिँदै देवपत्तन पुग्थे एकजना रनरको साथमा। उनले त्यसको रहस्य पछि खोले। उनी आफ्नो दैनिक कर्मको हिसाब बुझाउने तात्पर्यका साथ पशुपति नित्य जाने रहेछन्। नेपालका प्रधानन्यायाधीशमध्येका असल न्यायाधीश थिए उनी। के उनको अनुसरण गर्दै ख्याति कमाउन सफल प्रधानन्यायाधीश वा न्यायाधीश कति भए अहिलेसम्म ? यो न्यायपालिकामा मात्र होइन, सबै क्षेत्रमा अनुसन्धान गर्नुपर्ने विषय भएको छ। धर्मसंस्कृति रक्षाका लागि राजनीतिमा आध्यात्मिक भावसहितको राजनीतिक चरित्र निर्माण अभियान सञ्चालन गर्न नसकिएसम्म हाम्रो गति सप्रिनेवाला छैन। विश्वका करोडौं धर्मावलम्बीको आराध्यदेव पशुपतिनाथमाथि भएको अन्यायको एक दिन अवश्य अन्त्य हुनेछ।"
परम्परापीडित बजेट,"कार्यान्वयनको प्रत्याभूति नहुने आयोजना र कार्यक्रम बजेटमा राख्ने परम्पराबाट यो बजेट पनि मुक्त हुन सकेन। आर्थिक वर्ष २०७६७७ को लागि संघीय सरकारको बजेट संघीय संसद्को संयुक्त बैठकमा संवैधानिक प्रावधानअनुरूप जेठ १५ गते प्रस्तुत गरिएको छ। बजेट १५ खर्ब ३२ अर्ब झन्डै ९७ करोड रुपैयाँको छ। यो रकम चालु वर्षको बजेट अनुमानभन्दा दुई खर्ब १७ अर्ब ८१ करोड अर्थात् १६६ प्रतिशतले बढी हो। चालु वर्षको बजेट अनुमान बजेटको अर्धवार्षिक समीक्षा गर्दा ८८ प्रतिशतले घटाएर ११ खर्ब ९९ अर्ब १५ करोड कायम गरिएको थियो। तर, अहिले त्यसलाई पुनः बढाएर १२ खर्ब ७ अर्ब १५ करोड पुर्याइएको छ। यसरी यो वर्ष दुईपटक बजेट संशोधन गरिएको छ। चालु वर्षको पछिल्लो संशोधित अनुमानको तुलनामा आगामी वर्षको बजेट झन्डै २७ प्रतिशत बढी छ। यो रकममध्ये चालु खर्चतर्फ ६२४ प्रतिशत, पुँजीगततर्फ २६६ प्रतिशत र वित्तीय व्यवस्थातर्फ ११ प्रतिशत छ। जबकि गत वर्ष चालुतर्फ कूल खर्चको ६४३ प्रतिशत, पुँजीगततर्फ २३९ प्रतिशत र वित्तीय व्यवस्थातर्फ ११८ प्रतिशत थियो। यसरी यो बजेटमा चालु खर्च र वित्तीय व्यवस्थाको अंश केही घटाइएको छ भने पुँजीगत खर्चको अंश केही बढाइएको छ। बजेटको यो सकारात्मक पक्ष हो। बजेटले लोककल्याणकारी कार्य र आर्थिक वृद्धिदर बढाउने कार्यलाई सकेसम्म मिलाउने प्रयत्न गरेको देखिन्छ। बजेटले ८५ प्रतिशतको आर्थिक वृद्धि, ६ प्रतिशतको मुद्रास्फीति र पाँच लाख रोजगार सिर्जना गर्ने लक्ष्य राखेको छ। बजेटले प्रस्तावित गरेको पुँजीगत बजेट पूरै खर्च हुन सकेको र कृषिका लागि मनसुन अनुकूल रहेमा यो राजनीतिक माहोलमा यो वृद्धिदर बढी होइन भन्न सकिन्छ। किनभने ६ प्रतिशतआसपासको वृद्धिदर त निजी क्षेत्रको एकल प्रयत्नले मात्र हासिल हुन सक्छ। त्यसमा सरकारले पुँजीगत बजेट लक्ष्यअनुसार खर्च गर्न सक्यो भने अढाइ प्रतिशत थप वृद्धि हुन सक्छ। जस्तो चालु आर्थिक वर्ष आठ प्रतिशतको आर्थिक वृद्धिदरको लक्ष्य राखिएको भए पनि पुँजीगत बजेट अपेक्षानुरूप खर्च हुन नसक्दा मौसम अनुकूल हुँदा पनि त्यो लक्ष्य हासिल हुन सकेन। साथै पँुजीगत बजेट खर्च हुन नसक्दा अर्थतन्त्रमा यो वर्ष तरलताको अभाव, ब्याजदर वृद्धि र निजी क्षेत्रले मागअनुरूप कर्जा प्राप्त गर्न नसक्नेजस्ता चुनौती देखा परे, जसले गर्दा आर्थिक वृद्धिदर लक्ष्यअनुरूप हुन सकेन। त्यसैले ६ प्रतिशतभन्दा माथिको आर्थिक वृद्धिदर मुख्यरूपमा पुँजीगत बजेटको खर्चमा निर्भर हुन्छ। प्रस्तुत बजेटमा पुँजीगत खर्च बढाउने केही उपाय जरुर प्रस्ताव गरिएको छ, जसमा प्रधानमन्त्री कार्यलयमा एक्सन रुमको स्थापना गरिने र त्यसले ठूला आयोजनाहरूको कार्यान्वयन स्थितिको नियमित अनुगमन गर्ने, ९० प्रतिशतभन्दा बढी उपलब्धि हासिल गर्ने आयोजना प्रमुखहरूलाई आयोजना अवधिभर कायम राखिने, निजामती सेवाबाहिरबाट पनि आयोजना प्रमुख नियुक्त गर्न सकिने, प्रमुखहरूसँग कार्य सम्पादन करार गरिने आदि पर्छन्। यी प्रस्ताव प्रभावकारी रूपमा कार्यान्वयन गरिए भने पुँजीगत बजेट खर्चमा केही सुधार हुन सक्छ। तर प्रश्न यी प्रस्तावको कार्यान्वयन सुरु र यिनको प्रभावकारी कार्यान्वयनमै छ। किनभने धेरै कुरा भनिन्छ तर कार्यान्वयन फितलो भई अपेक्षित उपलब्धि हासिल हुन नसकेका सयौं उदाहरण हामीसँग छन्। कार्यान्वयन नै नहुने आयोजना र कार्यक्रमको हरेक वर्षको बजेटमा घोषणा भइरहने रोगबाट नेपालको बजेट परम्परा पीडित भएको छ। मुद्रास्फीतिको लक्ष्य रीत पुर्याउन मात्र बजेटमा उल्लेख गर्नैपर्ने भएकाले मात्र उल्लेख गरिन्छ। किनभने नेपालको मूल्यस्थिति अधिक मात्रामा आयातीत मूल्यमा आधारित हुन्छ भन्ने जगजाहेर छ। र, विगतमा बजेटको मात्र होइन, केन्द्रीय बैंकको मूल्य वृद्धिको लक्ष्य पनि पाखा परेका प्रशस्त उदाहरण छन्। यसका अलावा नेपालमा विगत केही वर्षदेखि पाँच प्रतिशतभन्दा कम दरमा मूल्य वृद्धि हुने गरेको छ। र, चालु वर्षको ९ महिनामा विन्दुगत आधारमा औसत मूल्य वृद्धिदर ४२ प्रतिशतमात्र छ। यो स्थितिमा बजेटले ६ प्रतिशतको मूल्य वृद्धिको लक्ष्य राख्न नमिल्ने हो। हुन त सरकारले पुँँजीगत बजेट पूरै खर्च गर्न सक्यो र निजी क्षेत्रले पनि मागअनुरूप कर्जा पाउन सक्यो भने मुद्राप्रदाय बढ्न गई मूल्य केही मात्रामा बढ्न सक्छ तर नेपालमा बाहिरबाट आयात र आपूर्ति छिटो र सहज ढंगले हुन सक्ने भएकाले मूल्य वृद्धि उच्च दरमा हुँदैन। त्यसले बजेटले ६ प्रतिशतको मूल्य वृद्धिको लक्ष्य राख्नु सुहाउने कुरा होइन। जहाँसम्म पाँच लाख रोजगारका अवसर सिर्जना गर्ने कुरा छ, यो त हचुवामा निर्धारित गरेको अंक हो भन्ने कुराको कारण दिइरहन आवश्यक छैन। किनभने निश्चित संख्यामा रोजगारका अवसर सिर्जना गर्ने प्रत्याभूति भएका कार्यक्रम र आयोजना बजेटमा छैनन्। प्रस्तावित कार्यक्रम र आयोजना आउँदो वर्ष कार्यान्वयनमा आउन सके भने मात्र त्यहीअनुसार रोजगारका अवसर सिर्जना हुने हुन्। बजेटले वृद्धभत्ता, एकल महिला भत्ता, अपांगता भएका र असहायलाई दिइँदै आएका भत्ता, सुत्केरी भत्ता, शिक्षक, कर्मचारीको तलब आदि बढाएको छ र विपन्न परिवारका बालबालिका, दलित, कर्णाली क्षेत्र र मानव विकासमा पछि परेका जिल्लाका बालबालिकाका लागि छात्रवृत्ति, बिमा व्यवस्था, आवास सुविधा, औषधोपचार आदिमा पनि विस्तार गरेर समाजवादउन्मुख नीतिका संकेतहरू दिएको छ। यी विषय सराहनीय छन्। तर बजेटमा यस्ता दर्जनौं कार्यक्रम छन्, जुन अमूर्त भएकाले त्यस्ता कार्यक्रम कहिले र कसरी कार्यान्वयनमा आउँछन् भन्ने सुनिश्चितता छैन। यसका केही उदाहरण यस्ता छन् ः  बेरोजगारलाई सार्वजनिक निर्माणमा परिचालन गर्ने व्यवस्था मिलाइएको छ।  खाद्य असुरक्षा भएका क्षेत्रका बेरोजगारलाई लक्ष्यित गरी रोजगारका विशेष कार्यक्रम सञ्चालन गरिने छ।  आगामी आर्थिक वर्ष युवा परिचालन वर्षको रूपमा मनाइने छ।  वन संरक्षण तथा वन स्रोतको दिगो उपयोग गर्ने व्यवस्था मिलाएको छु।  मुक्तकमैया, मुक्तहलिया, सुकुमवासीलगायत सबै भूमिहीन र सीमान्तकृत परिवारको बसोवास व्यवस्थित गरिने छ। बजेटमा यस्ता थुप्रै प्रतिबद्धता व्यक्त गरिएका छन् र तिनको न कार्यान्वयनको सुनिश्चितता छ न तिनमा बजेट नै विनियोजन गरिएको छ। यसका अतिरिक्त बजेटमा अगामी वर्ष मात्र होइन कैयन् वर्षसम्म पूर्णरूपमा कार्यान्वयन हुन नसक्ने आयोजना तथा कार्यक्रम पनि उल्लेख गरिएको छ। त्यसका केही उदाहरण तल दिइएको छ :  आगामी आर्थिक वर्षसम्ममा ७० जिल्लालाई पूर्ण साक्षर बनाइनेछ।  आगामी वर्ष ९२ प्रतिशत जनसंख्यालाई आधारभूत खानेपानी सेवाको पहुँच पुर्याउने व्यवस्था मिलाएको छ।  महिलाविरुद्ध हुने सबै प्रकारका भेदभाव, हिंसा र शोषण अन्त्य गरिने छ,  सबै प्रकारका बाल श्रमको अन्त्य गरिने छ,  कृषिका सुपर जोन, जोन, पकेट र ब्लकहरूमा बाह्रै महिना सिँचाइ सुविधा पुर्याइनेछ,  दलितलगायत महिला तथा गरिब वर्गको भूमिमा पहुँच सुनिश्चित गरिनेछ,  भूस्वामित्व, भूउपयोग र जग्गा एकीकरणलगायतका भूसमव्यवस्थापनमा रहेका समस्या समाधान गरिने छ,  आगामी आर्थिक वर्षदेखि नवलपरासीको धौवादीमा रहेको फलाम खानीबाट व्यावसायिक उत्पादन सुरु गरिने छ,  ठूला सहरमा बिजुली, टेलिफोन तथा टेलिभिजन केबुलको तार भूमिगत व्यवस्थापन गरिने छ। अघिल्ला र पछिल्ला कार्यक्रम र आयोजनाले बजेटको विश्वसनीयतामाथि नै प्रश्न खडा गर्छन्। घोषणा गरिएका कार्यक्रम कार्यान्वयन गरिने परम्परा बसालिएमा बजेटको विश्वसनीयता बढ्छ। अर्थात् बजेटलाई जनताले पत्याउँछन् अन्यथा उडाइदिन्छन्। यसो गर्न नहुने थियो। बजेटको अर्को विशेषता के रह्यो भने बजेट वक्तव्य अनावश्यक रूपमा लामो र पट्यारलाग्दो भयो। पढ्न नै अढाइ घन्टा लाग्ने बजेट सम्भवतः नेपालको बजेट इतिहासमा यो सबैभन्दा लामो बजेट वक्तव्य हो। १५ खर्बको बजेटमा १५ तथा २२ करोडका रुपैयाँका कार्यक्रमबारेमा पनि चर्चा गरिएको छ। वर्षमा तीन सय रुपैयाँ यातायात खर्च दिइएको विषय पनि वक्तव्यमा उल्लेख गरिएको छ। यस्तैयस्तै विषयले बजेटलाई अनावश्यक रूपमा लामो बनाएको छ। अन्त्यमा बजेटबाट अपेक्षा गरिएका उपलब्धि फेरि पनि यसको कार्यान्वयनमा भर पर्छ। कार्यान्वयन नै नहुने आयोजना र कार्यक्रमको हरेक वर्षको बजेटमा घोषणा भइरहने रोगबाट नेपालको बजेट परम्परा पीडित भएको छ। कार्यान्वयनको प्रत्याभूति नहुने आयोजना र कार्यक्रम बजेटमा राख्ने परम्पराबाट यो बजेट पनि मुक्त हुन सकेन। दुःख यसैमा छ।"
ब्याट्सम्यान र बलरबीचको भिडन्त,"लन्डन : जारी विश्वकप क्रिकेटको दोस्रो खेलमा शुक्रबार दुई पूर्वविजेता वेस्ट इन्डिज र पाकिस्तान भिड्दै छन्। उक्त खेल नटिङ्घमस्थित ट्रेन्ट ब्रिजमा नेपाली समयअनुसार दिउँसो ३ः१५ बजे सुरु हुँदैछ। वेस्ट इन्डिज र पाकिस्तान दुवै अन्तर्राष्ट्रिय क्रिकेटका स्थापित राष्ट्र हुन्। यद्यपि, विश्वकप क्रिकेटमा यी दुवै टोलीले लामो समयदेखि उत्कृष्ट प्रदर्शन गर्न सकिरहेका छैनन्। वेस्ट इन्डिजले हालसम्म दुई पटक विश्वकप जितेको छ। सन् १९७५ मा सम्पन्न पहिलो संस्करण र सन् १९७९ मा सम्पन्न दोस्रो संस्करणको उपाधि वेस्ट इन्डिजले जितेको थियो। ती दुवै विश्वकप इङ्ल्यान्डमै आयोजना भएका थिए। सन् १९८३ मा इङ्ल्यान्डमै भएको तेस्रो विश्वकपका पनि वेस्ट इन्डिज फाइनलसम्म पुगेको थियो। तर, फाइनलमा भारतसँग ४३ रनले पराजित भएको थियो। त्यसयता वेस्ट इन्डिज कुनै पनि संस्करणको फाइनलमा पुग्न सकेको छैन। विश्वकपको अघिल्लो संस्करणमा भने क्यारेबियन टोली क्वार्टरफाइनलमै न्युजिल्यान्डसँग एक सय ४३ रनले पराजित भएको थियो। पाकिस्तानले पनि पहिलो संस्करणदेखि नै विश्वकपमा भाग लिँदै आएको छ। सन् १९९२ मा पाकिस्तानले तत्कालीन कप्तान इमरान खानको नेतृत्वमा विश्वकपको उपाधि उचालेको थियो। त्यसयता पाकिस्तानी टोली एकपटक मात्र विश्वकपको फाइनलसम्म पुगेको छ। सन् १९९९ को विश्वकपको फाइनलमा अस्ट्रेलियाले पाकिस्तानलाई आठ विकेटले पराजित गरेको थियो। अघिल्लो विश्वकपमा भने पाकिस्तानी टोली क्वार्टरफाइनलमै अस्ट्रेलियासँग ६ विकेटले पराजित भएको थियो। पछिल्लो समय भने पाकिस्तान र वेस्ट इन्डिज दुवैले विश्वकपमा खासै गतिलो प्रभाव छाड्न सकेका छैनन्। अन्तर्राष्ट्रिय क्रिकेटमा पाकिस्तानले पछिल्लो समय हासिल गरेको ठूलो उपलब्धि भनेको सन् २०१७ को च्याम्पियन्स ट्रफी हो। इङ्ल्यान्डमै भएको च्याम्पियन्स ट्रफीको फाइनलमा पाकिस्तानले चिरप्रतिद्वन्द्वी भारतलाई हराएको थियो। वेस्ट इन्डिजले भने जारी विश्वकपको अभ्यास खेलमा शक्तिशाली प्रतिद्वन्द्वी न्युजिल्यान्डलाई ९१ रनको फराकिलो अन्तरले हराएर आफ्नो आत्मविश्वास बलियो बनाएको छ। उक्त खेलमा वेस्ट इन्डिजले चार सय २१ रनको विशाल योगफल तयार पार्दै विश्वकपमा आफूलाई कमजोर नआँक्न चेतावनी पनि दिएको छ। पाकिस्तान र वेस्ट इन्डिजबीच हालसम्म विश्वकपमा १० वटा खेल भएका छन्। ती १० मध्ये सात खेलमा वेस्ट इन्डिज विजयी भएको छ। पाकिस्तानी टोलीले तीन खेलमा मात्र वेस्ट इन्डिजलाई हराउन सकेको छ। यो विश्वकपमा वेस्ट इन्डिज र पाकिस्तानबीचको खेललाई ब्याट्सम्यान र बलरबीचको भिडन्तका रूपमा लिइएको छ। वेस्ट इन्डिजका ब्याट्सम्यान र पाकिस्तानी बलरबीचको भिडन्तले दर्शकलाई भरपूर मनोरञ्जन दिने पक्का छ। भर्खरैमात्र ट्रेन्ट ब्रिजमा पाकिस्तानले इङ्ल्यान्डसँग एकदिवसीय शृंखला खेलेकाले त्यो अनुभव उसका लागि थप उपयोगी सिद्ध हुन सक्छ। यद्यपि, उक्त शृंखलामा पाकिस्तानी टोली इङ्ल्यान्डसँग पराजित भएको थियो। वेस्ट इन्डिजले भने यो रंगशालामा आफूले खेलेका ६ मध्ये पाँच खेलमा जित हात पारेको छ। सन् १९७९ को विश्वकपमा वेस्ट इन्डिजले यही रंगशालामा न्युजिल्यान्डलाई हराएको थियो। पाकिस्तानले भने ट्रेन्ट ब्रिजमा १३ वटा एकदिवसीय खेल खेलेको छ। तीमध्ये सात खेल जितेको छ भने ६ खेलमा पराजय भोगेको छ। पाकिस्तानले यो मैदानमा यसअघिका विश्वकपमा तीन खेल जितेको छ। पाकिस्तानले यो रंगशालामा सन् १९७५ को विश्वकपमा श्रीलंका, सन् १९७९ को विश्वकपमा अस्ट्रेलिया र सन् १९८३ मा न्युजिल्यान्डलाई हराएको थियो। पाकिस्तान र वेस्ट इन्डिजबीच यसअघि एक सय ३५ वटा एकदिवसीय अन्तर्राष्ट्रिय खेल भएको छ। ७० खेलमा वेस्ट इन्डिज विजयी भएको छ भने ६० खेल पाकिस्तानले जितेको छ। यी दुई टोलीबीच सन् १९९९, सन् १९९३ र सन् २०१३ मा भएको खेल भने बराबरीमा सकिएको थियो। सन् २००६ र सन् २००८ मा दुई खेल भने वर्षाका कारण बीचैमा रद्द भएको थियो। यी दुई टोली सन् १९७९ र सन् १९८३ को विश्वकपमा पनि आपसमा भिडेका थिए। ती दुवै खेलमा वेस्ट इन्डिज विजयी भएको थियो। सन् १९९२, सन् २००७ र सन् २०१५ को विश्वकपमा पनि वेस्ट इन्डिजले पाकिस्तानलाई हराएको थियो। पाकिस्तानले भने सन् १९८७, सन् १९९९ र सन् २०११ को विश्वकपमा वेस्ट इन्डिजलाई हराएको थियो। यसपटक टोलीमा पुराना र नयाँ खेलाडीको तालमेल मिलाएको वेस्ट इन्डिज उपाधि जित्ने दाउमा। आक्रामक ब्याट्सम्यान क्रिस गेलको साथ पाएको वेस्ट इन्डिजमा साई होप र एभिन लेविस, ड्यारेन ब्राभोजस्ता उत्कृष्ट ब्याट्म्यान छन्। बलिङमा केमर रोचको प्रदर्शनले वेस्ट इन्डिजलाई थप उत्साह दिनेछ। पछिल्लो समय लयमा रहेका रोचले ८५ एकदिवसीय खेलमा एक सय १५ विकेट लिएका छन्। यसैगरी सदाबहार टोलीको छवि बनाएको पाकिस्तान यसपटक ब्याटिङ र बलिङ दुवैमा क्षमतावान् खेलाडी छन्। इमाम उल हक र फाखर जामनको प्रदर्शन उच्च हुने अनुमान गरिएको छ। इमामले हालै मात्र भारतीय खेलाडी कपिल देवले ३६ वर्षअघि बनाएको कीर्तिमान तोडेका थिए। पाकिस्तानी टोली सरफराज अहमदको कप्तानीमा छ। विश्वकपमा दुई टोली कुल : १० खेल वेस्ट इन्डिज विजयी : ७ खेल पाकिस्तान विजयी : ३ खेल एकदिवसीयमा दुई टोली कुल : १३५ खेल वेस्ट इन्डिज विजयी : ७० खेल पाकिस्तान विजयी : ६० खेल बराबरी : ३ खेल वर्षाका कारण रद्द : २ खेल एकअर्काविरूद्ध उच्च स्कोर पाकिस्तानविरूद्ध वेस्ट इन्डिज : ३३७५ (सन् २०१६ सारजहा) वेस्ट इन्डिजविरूद्ध पाकिस्तान : ३३९४ (सन् २००५ एडलेइड) एकअर्काविरूद्ध सर्वाधिक रन ब्रायन लारा (वेस्ट इन्डिज) : १५६ रन (सन् २००५ एडलेइड) ब्रायन लारा (वेस्ट इन्डिज) : १५३ रन (सन् १९९३ सारजहा) सइद अनवर (पाकिस्तान) : १३१ रन (सन् १९९३ सारजहा) बसात अली (पाकिस्तान) : १२७ रन (सन् १९९३ सारजहा) एकअर्काविरूद्ध उत्कृष्ट बलिङ साहिद अफ्रिदी (पाकिस्तान) : ७ विकेट १२ रन (सन् २०१३ प्रोभिडेन्स) अजहर महमुद (पाकिस्तान) : ६ विकेट १८ रन (सन् १९९९ सारजहा) फ्राँकलिन रोज (वेस्ट इन्डिज) : ५ विकेट २३ रन (सन् २००० सेन्ट भिनसेन्ट) इयान बिसप (वेस्ट इन्डिज) : ५ विकेट २५ रन (सन् १९९३ ब्रिसबेन)"
सुदूरपश्चिम र प्रदेश ५ ले अंक बाँडे,"काठमाडौं : सुदूरपश्चिम र प्रदेश ५ ले प्रधानमन्त्री कप एकदिवसीय राष्ट्रिय क्रिकेट प्रतियोगितामा अंक बाँडेका छन् । कीर्तिपुरस्थित त्रिवि क्रिकेट मैदानमा बिहीबार वर्षाले खेल प्रभावित भएपछि सुदूरपश्चिम र प्रदेश ५ बीचको खेल नतिजाविहीन बनेको थियो । खेल नतिजाविहीन बनेपछि दुवै टोलीले एकएक अंक बाँडेका छन् । पहिले ब्याटिङ गर्दै सुदूरपश्चिमले दिएको एक सय ८९ रनको लक्ष्य पछ्याएको प्रदेश ५ ले जवाफी ब्याटिङ गरिरहँदा वर्षाले खेल रोकिएको थियो । त्यसपछि खेल पुनः सुचारु नभएपछि रद्द भएको थियो । वर्षाले खेल रोकिनुअघि प्रदेश ५ ले १९ ओभरमा चार विकेट गुमाएर ५६ रन बनाएको थियो । प्रदेश ५ का सुबेन्धु पाण्डेले २९ रन जोडेका थिए । यस्तै सुरज दरालले आठ र सौरभ खनालले चार रन बनाए । सुदूरपश्चिमका विनोद लामाले दुई तथा आकाश चन्द र नरेन्द्र साउदले एकएक विकेट लिए । यसअघि टस जितेर पहिले ब्याटिङ गरेको सुदूरपश्चिमले ४९५ ओभरमा अलआउट हुँदै एक सय ८८ रन बनाएको थियो । सुदूरपश्चिमका खड्क बोहराले ६२ रनको अर्धशतकीय पाली खेले । यस्तै नरेश बोहराले ३१, नरेन्द्र साउदले २१ र लोकेश बमले १९ रन बनाए । प्रदेश ५ का जितेन्द्र सहानी, सिद्धान्त शाही र कृष्ण कार्कीले दुईदुई विकेट लिए । बिहीबारको खेल रद्द भएसँगै समूह एमा रहेका दुवै टोलीले दुई खेलबाट एकएक अंक जोडेका छन् । यसअघि सुदूरपश्चिम एपीएफ र प्रदेश ५ प्रदेश ३ सँग पराजित भएको थियो ।"
राष्ट्रिय क्रिकेट टोलीको प्रशिक्षकमा पटवाल नियुक्त,"काठमाडौं : नेपाली राष्ट्रिय क्रिकेट टोलीको प्रशिक्षकमा उमेश पटवाल नियुक्त भएका छन्। राष्ट्रिय खेलकुद परिषद् (राखेप)का सदस्यसचिव केशवकुमार बिष्टका अनुसार ७ हजार अमेरिकी डलर पारिश्रमिक पाउनेगरी पटवाल प्रशिक्षकमा नियुक्त भएका हुन्। पटवालकाे पारिश्रमिक अन्तर्राष्ट्रिय क्रिकेट काउन्सिल (आईसीसी) ले उपलब्ध गराउने छ। पटवाल नेपाल आइसकेका छन् । उनको पारिश्रमिक पनि आईसीसीले नै उपलब्ध गराउने छ, सदस्यसचिव बिष्टले अन्नपूर्णसँगको कुराकानीमा भने। सदस्यसचिव बिष्टले राखेपले प्रशिक्षक उपलब्ध गराउनका लागि आईसीसीसँग अनुरोध गरेको थियो। सोही अनुसार आईसीसीले पटवाललाई प्रशिक्षकका रुपमा पठाउने निर्णय गरेको हो। हामीले आगामी १३औं दक्षिण एसियाली खेलकुद प्रतियोगितालाई ध्यानमा राखी आईसीसीसँग प्रशिक्षकको माग गरेका थियौं, बिष्टले भने, पटवालको पारिश्रमिक आईसीसीले राखेपको खातामा पठाउने सहमती भएको छ। पटवालले जुन १० तारिखदेखि आफ्नो जिम्मेबारी समाल्ने छन्। नेपाल क्रिकेट संघ (क्यान) तीन वर्षभन्दा लामो समयदेखि आईसीसीको निलम्बनमा रहँदै आएको छ। यसअघि जगत टमाटा नेपाली राष्ट्रिय क्रिकेट टोलीको प्रशिक्षक थिए।"
"विश्वकप क्रिकेट : वेस्ट इन्डिजसामु पाकिस्तान निरीह, २१ ओभरमै अलआउट",लन्डन : आईसीसी एकदिवसीय विश्वकप क्रिकेटमा वेस्ट इन्डिजले विजयी सुरुआत गरेको छ। वेस्ट इन्डिजले शुक्रबार भएको आफ्नो पहिलो खेलमा पाकिस्तानलाई ६ विकेटले हरायो। टस हारी पहिले ब्याटिङको निम्तो पाएको पाकिस्तानले २१४ ओभरमै अलआउट हुनुअघि एक सय पाँच रनमात्र बनाउन सक्यो। एक सय ६ रनको सामान्य लक्ष्य पछ्याएको वेस्ट इन्डिजले १३४ ओभरमै केवल चार विकेट गुमाएर एक सय आठ रन बनायो। वेस्ट इन्डिजलाई सहज जित दिलाउन ओपनर ब्याट्सम्यान क्रिस गेलले अर्धशतकीय पाली खेले। आक्रामक ब्याटिङ गरेका उनले ३४ बलको सामना गरी तीन छक्का र ६ चौकाको मद्दतमा ५० रन बनाए। यसैगरी निकोलस पुरनले पनि ३४ रनको महत्वपूर्ण पाली खेले। चौथो नम्बरमा ब्याटिङ गर्न मैदान छिरेका उनले १९ बलमा दुई छक्का र चार चौका प्रहार गरे। विकेट किपर ब्याट्सम्यान साई होपले ११ रन बनाए भने सिमरन हेटमेएर सात रनमा अविजित रहे। त्यसअघि टस हारेर पहिले ब्याटिङ गरेको पाकिस्तानले २१४ ओभरमा अलआउट हुँदै एक सय पाँच रनमात्र बनाउन सक्यो। पाकिस्तानी टोली विश्वकपमा सन् १९९२ पछि सर्वाधिक कम योगफलमा समेटिएकोे हो। सन् १९९२ को विश्वकपमा इङ्ल्यान्डले पाकिस्तानलाई ७४ रनमै अलआउट गरेको थियो। लगातार विकेट गुमाएको पाकिस्तानका लागि फाखर जामन र बाबर आजमले २२२२ रन बनाए। यसैगरी वाहव रियाजले १८ र मोहमद हाफिजले १६ रन जोडे। अन्य ब्याट्सम्यानले भने दोहोरो अंकमा रन जोड्न सकेनन्। पाकिस्तानलाई सस्तोमा समेट्न वेस्ट इन्डिजका ओसेन थोमसले चार विकेट लिए। ५४ ओभर बलिङ गरेका उनले २७ रनमात्र खर्चिए। यसैगरी कप्तान जासन होल्डरले तीन र आन्द्रे रसेलले दुई विकेट हात पारे। उक्त खेलमा वेस्ट इन्डिजका ओसेन थोमस म्यान अफ दी म्याच घोषित भए। क्यारेबियन टोलीका कप्तान जासन होल्डरले पहिलो खेलमै हात पारेको सहज जितले टोलीको उत्साह बढाएको बताए। पाकिस्तानी टोलीका कप्तान सरफराज अहमदले टर हारेर पहिले ब्याटिङको निम्तो पाउनु नै आफ्ना लागि खराब भएको प्रतिक्रिया दिए। विश्वकपअन्तर्गत पाकिस्तानले सोमबार घरेलु प्रतिद्वन्द्वी इङ्ल्यान्डको सामना गर्नेछ भने वेस्ट इन्डिजले जुन ६ तारिखमा पाँच पटकको उपाधि विजेता अस्ट्रेलियासँग खेल्ने छ। वेस्ट इन्डिज दुई पटकको विश्वकप विजेता टोली हो। वेस्ट इन्डिजले सन् १९७५ सम्पन्न पहिलो र सन् १९७९ मा सम्पन्न दोस्रो संस्करणको उपाधि जितेको थियो। पाकिस्तानले भने सन् १९९२ को विश्वकप जितेको थियो।
चेल्सीले जित्यो युरोपा लिग उपाधि,बाकु : युरोपा लिग फुटबलको उपाधि लन्डन क्लब चेल्सीले जितेको छ । अजरबैजानको बाकुमा बुधबार राति भएको फाइनल खेलमा इङ्लिस प्रिमियर लिग प्रतिद्वन्द्वी आर्सनललाई ४१ गोलले हराउँदै चेल्सी च्याम्पियन बनेको हो । संयोगवश यसपटक दुवै इङ्लिस टोली फाइनलमा पुगे पनि आर्सनलको प्रदर्शन फितलो बन्यो । पहिलो हाफमा दुवै टोली गोलरहित बराबरीमा रोकिएका थिए । चेल्सीलाई पहिलो हाफमा रोक्न सफल आर्सनल दोस्रो हाफमा निरीह बन्यो । एकपक्षीय खेलमा चेल्सीलाई जिताउन इडन हजार्डले दुई तथा ओलिभर गिरोड र पेड्रो रोड्रिग्विजले एक एक गोल गरे । आसर्नलका एलेक्स इओवीले एउटा सान्त्वना गोल फर्काएका थिए । दोस्रो हाफमा आक्रामक देखिएको चेल्सीले ४९औं मिनेटमा खाता खोलेको थियो । चेल्सीका लागि पहिलो गोल गिरोडले गरे । ६०औं मिनेटमा रोड्रिग्विजले गोल गर्दै चेल्सीको अग्रता दोब्बर बनाएका थिए । त्यसपछि हाजार्डले दुई गोल थपे । सात वर्षदेखि चेल्सीमा खेलिरहेका हाजार्ड यसै सिजनबाट चेल्सी छाड्ने तयारीमा छन् । हजार्डले ६५औं मिनेटमा पेनाल्टीमार्फत गोल गरेका थिए । गिरोडलाई आर्सनलका मेटल्यान्ड निल्सले डीबक्सभित्र फल हानेर लडाएपछि चेल्सीले पेनाल्टी पाएको थियो । दोस्रो हाफमा चेल्सीको दबाब झेलेको आर्सनलका लागि एलेक्स इओबीले ६९औं मिनेटमा एक गोल फर्काए । त्यसपछि हाजार्डले ७२औं मिनेटमा व्यक्तिगत दोस्रो गोल थप्दै चेल्सीलाई सजिलै च्याम्पियन बनाएका थिए । यस उपाधिसँगै हाजार्डले चेल्सी यात्रालाई सुखद अन्य गरेका छन् । हाजार्ड आगामी सिजन स्पेनिस क्लब रियल म्याड्रिड जाने तयारी छन् ।
विश्वकपको उद्घाटन खेलमा इङ्ल्यान्डको जित,"एजेन्सी : लन्डनविश्वकप क्रिकेटको उद्घाटन खेलमा घरेलु टोली इङ्ल्यान्डले विजयी सुरुवात गरेको छ । लन्डनको दी ओभल मैदानमा भएको खेलमा इङ्ल्यान्डले बलियो प्रतिद्वन्द्वी दक्षिण अफ्रिकालाई १०४ रनले पराजित गर्यो । इङ्ल्यान्डले दिएको ३१२ रनको लक्ष्य पछ्याएको दक्षिण अफ्रिकाले ३९५ ओभरमा २०७ रन मात्र बनाउन सक्यो । दक्षिण अफ्रिकाका क्विन्टन डी ककले सर्वाधिक ६८ रन बनाए । प्रारम्भिक ब्याट्सम्यान डी ककले ७४ बलमा ६ चौका र दुई छक्का हिर्काए । यसैगरी रासी भान डल डुसेनले पनि ५० रनको अर्धशतकीय पाली खेले । दक्षिण अफ्रिकाका लागि सबैभन्दा आशा गरिएका अर्का प्रारम्भिक ब्याट्सम्यान हासिम अमला ५ रनमा रिटायर्ड हट भएका थिए। जोफ्रा आर्चरको बाउन्सर बल मुखमा लागेपछि पेभेलियन फर्किएका उनले पुनः खेलमा फर्किएर १३ रन मात्र बनाउन सके । यसैगरी एन्ड्ली फेलुक्वायोले २४, अडिन मार्कमले ११, कागिसो रबडाले ११, लुन्गी निग्दी ६ र कप्तान फाफ डु प्लेसिसले पाँच रन बनाए । इङ्ल्यान्डका जोफ्रा आर्चरले तीन विकेट लिए । यस्तै लियाम प्लुनकेट र बेन स्टोक्सले दुईदुई विकेट लिँदा अडिल रसिद र मोइल अलीले एकएक विकेट बाँडे ।यसअघि टस हारेर पहिले ब्याटिङ गरेको घरेलु टोली इङ्ल्यान्डले निर्धारित ५० ओभरको खेलमा आठ विकेट गुमाएर तीन सय ११ रनको योगफल खडा गरेको थियो । इङ्ल्यान्डलाई विशाल योगफलतर्फ डोर्याउन अलराउन्डर बेन स्टोक्सले ८९ रन बनाए । यस्तै कप्तान इयोन मोर्गनले ५७, जासन रोयले ५४ र जोय रुटले ५१ रन बनाए । यसैगरी जस बटलरले १८ र क्रिस वाक्सले १३ रन बनाए । दक्षिण अफ्रिकाका लुन्गी निग्दीले तीन विकेट लिए । यसैगरी इमरान ताहिर र कागिसो रबडाले दुई तथा एन्ड्ली फेलुक्वायोले एक विकेट हात पारे ।"
आईसीसी विश्वकप : आजको खेलमा प्रभाव पार्न सक्ने खेलाडी,क्रिस गेल (वेस्ट इन्डिज) विश्व क्रिकेटमा क्रिस गेलको नाम शीर्ष स्थानमा आउँछ । आफ्नो जीवनको अन्तिम विश्वकप खेल्दै गरेका गेल वेस्ट इन्डिजका मुख्य हतियार हुन् । क्रिकेटका बादशाह गेलको विशेषता भनेकै आक्रामक ब्याटिङ हो । गेलको ब्याटिङलाई निस्तेज पार्न जस्तोसुकै बलरलाई हम्मेहम्मे गर्दछ । उनी बेला बखत बलिङ पनि गर्छन् । ६ फिट चार इन्च अग्ला गेलको आक्रामक ब्याटिङ विपक्षी टोलीका बलरलाई सधैं चिन्ताको विषय हुने गर्छ । क्रिकेट जगत्का युनिभर्सल बोस भनेर चिनिने गेलमा छक्का र चौका हान्ने क्षमता बेजोडको छ । उनी विश्वकै आक्रामक ब्याट्सम्यान हुन् । सन् २०१५ को विश्वकपमा पनि गेलले जिम्वाब्बेविरुद्ध दुई सय १५ रनको दोहोरो शतक बनाएका थिए । ३९ वर्षीय गेलले एकदिवसीय अन्तर्राष्ट्रिय क्रिकेटमा दुई सय ८९ खेल खेलेर १० हजार एक सय ५१ रन बनाएका छन् । जसमा गेलले २५ शतक र ५१ अर्धशतक बनाएका छन् । ९७ वटा एकदिवसीय खेलमा देशको प्रतिनिधित्व गरिसकेका गेलको औसत ब्याटिङ क्षमता १०० देखि ५० रनको छ । ढल्कँदो उमेरमा पनि उच्च लयमा देखिएका गेल यसपटक आफ्नो करिअरकै अन्तिम विश्वकपको उपाधि बेस्ट इन्डिजलाई दिलाएर बिदा हुन चाहन्छन् । शुक्रबार वेस्ट इन्डिजले जारी विश्वकपको पहिलो खेल खेल्दा गेल पाकिस्तानी बलरका लागि पनि टाउको दुखाइ बन्ने देखिन्छ । हसन अली (पाकिस्तान) पाकिस्तानले विश्वकपको पहिलो खेलमा वेस्ट इन्डिजसँग खेल्दा उसको मुख्य हतियार बलिङ हो । बलरहरूको बाहुल्य रहेको पाकिस्तानले हसन अलीबाट यो विश्वकपमा ठूलो आशा गरेको छ । २४ वर्षीय हसनको बलिङ क्षमता बेजोडको छ । बायाँहाते मेडियम फास्ट बलर हसन अहिले पाकिस्तानका मुख्य हतियार हुन् । टोलीलाई आवश्यक पर्दा विकेट लिने हसनले विश्वकपअघि इङ्ल्यान्डसँग खेलिएको खेलमा पनि उत्कृष्ट प्रदर्शन गरेका थिए । हसनले इङल्यान्डविरुद्धको खेलमा एक विकेट लिएका थिए । एकदिवसीयमा पाकिस्तानका लागि ४९ खेल खेलिसकेका हसनले ८० विकेट लिइसकेका छन् । हसनले एउटै खेलमा जम्मा ३४ रन दिएर पाँच विकेट लिएका छन् । अलराउन्डर प्रदर्शन क्षमता भएका हसनको ब्याटिङ पनि राम्रो छ । उनले एकदिवसीयमा ४९ खेलमै ब्याटिङ गरेका छन् । जसमा उनले १३१६ रनको औसतमा रन बनाएका छन् । हसनको बलिङको सामना गर्न जस्तोसुकै ब्याट्सम्यानलाई पनि हम्मे पर्छ । उनी उमेर समूहअन्तर्गत यू१६ देखि पाकिस्तानी टोलीमा छन् । उनले टीट्वेन्टी क्रिकेटमा पनि सानदार प्रदर्शन गर्दै आएका छन् । सन् २०१५ को नेसनल टीट्वेन्टी क्रिकेटका हसनले चार खेलका आठ विकेट लिएर तहल्का मच्चाएका थिए । ब्याट्म्यानको बाहुल्य रहेको बेस्टइन्डिजलाई निस्तेज पार्न हसन पाकिस्तानका मुख्य हतियार बन्न सक्छन् ।
सन्न्यासबाट फर्केर देशलाई विश्वकप जिताउने इमरान खान,"सन् १९९२ को विश्वकप क्रिकेट अस्ट्रेलिया र न्युजिल्यान्डले संयुक्त रूपमा आयोजना गरेका थिए। सो विश्वकपको उपाधि उपाधि पाकिस्तानले जितेको थियो। सो विश्वकपको फाइनलमा पाकिस्तानले इङ्ल्यान्डलाई २२ रनले हराएको थियो। त्यतिबेला पाकिस्तानी टोलीका कप्तान थिए, इमरान खान। विश्वकपसँग इमरान खानको एउटा रमाइलो घटना जोडिएको छ। सन् १९८७ को विश्वकपमा पनि इमरान राख पाकिस्तानी टोलीका कप्तान थिए। उक्त विश्वकपमा पाकिस्तानी टोली सेमिफाइनलमै अस्ट्रेलियासँग १८ रनले पराजित भयो। त्यसपछि इमरान खानले सन् १९८७ मै अन्तर्राष्ट्रिय क्रिकेटबाट सन्न्यास लिएका थिए। सन्न्यास फिर्ता लिन निकै दबाब परे पनि उनी आफ्नो अडानमा कायमै रहे। तर, तत्कालीन पाकिस्तानी प्रधानमन्त्री जनरल जिया उल हकले पटकपटक आग्रह गरेपछि सन् १९८८ मा उनी सन्न्यास फिर्ता लिएर पुनः सक्रिय खेल जीवनमा फर्किएका थिए। त्यसपछि उनकै कप्तानीमा पाकिस्तानी टोली सन् १९९२ को विश्वकपमा होमिएको थियो। इमरान खान सन्न्यास फिर्ता लिएर खेलमा फर्कनु पाकिस्तानी टोलीका लागि पनि फलदायी सिद्ध भयो। अन्ततः पाकिस्तनले इमरान खानकै कप्तानीमा सन् १९९२ को विश्वकप उपाधि घर भित्रायो। हालसम्म पाकिस्तानले जितेको त्यो एकमात्र विश्वकप उपाधि हो। इमरान खान हाल पाकिस्तानको प्रधानमन्त्रीको भूमिकामा सक्रिय छन्।"

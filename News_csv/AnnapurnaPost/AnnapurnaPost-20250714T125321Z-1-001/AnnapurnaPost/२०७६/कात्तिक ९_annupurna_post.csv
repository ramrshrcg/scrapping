शीर्षक,विवरण
नरहरिको गणतन्त्रयात्रा,"नेपाली राजनीतिको मसिनो ढंगले चिरफार गरेर समकालीन राजनीतिको प्रकृति, प्रवृत्ति र नियतिमाथि एकसाथ प्रकाश पारेको छ समग्रतामा लोकतन्त्रवादी कित्ताका एक प्रतिष्ठित गणतन्त्रवादी नेता हुन् नरहरि आचार्य। आचार्य नेपालको लोकतान्त्रिक आन्दोलनको जाज्वल्यमान वैचारिक नेता भएकोमा शंका छैन। पछिल्लो कालखण्डमा (खासगरी २०४६ सालपछि) आचार्य कांग्रेसलाई विचार प्रदान गर्न र वैचारिक नेतृत्व गर्न सक्षम नेता हुन् भन्दा अन्यथा ठहर्दैन। आचार्यले पदका लागि मात्र कोरा राजनीति गरेनन्, बरु विचारका आधारमा देश र समाजलाई निर्देशित गर्ने सार्थक प्रयत्न पनि गरे। यसमा उनी केही हदसम्म सफल पनि भए। उनको परिचय यतिमा मात्र सीमित छैन। कांग्रेसका एक प्रखर नेताका साथै एक प्रतिष्ठित साहित्यकार र विद्वताले परिपूर्ण व्यक्तित्वको परिचय पनि उनले निर्माण गरे। उनै नरहरि आचार्यको पुस्तक गणतन्त्रको यात्रा र त्यस पुस्तकका पोखिएका एक सार्थक व्यक्तित्वका बारेमा चर्चा गर्ने प्रयत्न गरिएको छ। आचार्य र उनको पुस्तकका सम्बन्धमा कुरा गर्ने प्रयास गरिरहँदा माथि उल्लेख गरिएका व्यक्तित्वहरूलाई ध्यानमा राख्न जरुरी हुन्छ। यीमध्ये कुनै पनि व्यक्तित्वका बारेमा विस्मृतिमा गइयो भने आचार्यलाई समग्रतामा बुझ्न कठिन हुन्छ। यो पुस्तकमा आचार्य एकैपटक आफ्ना सबैथरी व्यक्तित्वका साथ एकैपटक उपस्थित भएका छन् भनेर भनियो भने अतिशयोक्ति हुने छैन। गणतन्त्रको यात्रा करिब आठ महिनाको जेल दैनिकी हो। जेल डायरी पनि भन्न सकिएला। उनले बन्दी वृत्तान्त भनेका छन्। सामान्यतया दैनिकीमा लेखिने विषयवस्तु नै यस पुस्तकमा पनि आएका छन्, जस्तै कतिखेर उठियो, उठेपछि केके गरियो, कोकोसँग भेटियो, दिनभर केके गरियो। परिवारको चिन्ता, प्रजातन्त्रको चिन्ता, जेल नपरेका बाहिर रहेका साथीहरूको चिन्ता, स्वास्थ्यको चिन्ता आदि सामान्य कुरा नै यस पुस्तकका विषयवस्तु हुन्। नेपाली साहित्यमा बीपी कोइरालाको जेल जर्नलपछि महत्र्वपूर्ण रूपमा प्रस्तुत भएको यो पुस्तक लेखकका दैनन्दिनको गन्थनमा मात्र सीमित छैन। यसले नेपाली राजनीतिको मसिनो ढंगले चिरफार गरेर समकालीन राजनीतिको प्रकृति, प्रवृत्ति र नियतिमाथि एकसाथ प्रकाश पारेको छ। पुस्तकका पानाहरू पल्टिँदै जाँदा थाहा हुन्छ, करिबकरिब पञ्चायत शासनको झल्को दिने शैलीको निरंकुश शासनको प्रारम्भमा बन्दी बनाइएका बौद्धिक नेता, सिर्जनशील नेता, तार्किक नेताका भावना र विचार यस किताबको मुख्य विषयवस्तु बन्न पुगेको छ। माथि पनि उल्लेख गरिसकियो आचार्य गणतन्त्रवादी नेता हुन्। देशमा संघीयता र गणतन्त्रको स्थापना तथा कार्यान्वयनको केन्द्रमा आचार्यको विचारले निर्णायक भूमिका निर्वाह गरेको छ भन्दा अतिशयोक्ति ठहर्दैन। पुस्तकमा आचार्यले आफूले २०५४ देखि उठाउँदै आएका आफ्ना यिनै राजनीतिक धारणाहरूलाई सैद्धान्तीकरण गर्ने पुनः प्रयत्न गरेका छन्। यद्यपि आचार्य कांग्रेस वृत्तका एक्ला र पहिला गणतन्त्रवादी नेता हुन् भन्ने पनि होइन। त्यसो त २०१२ सालको कांग्रेस महाधिवेशनले राजतन्त्रको विरुद्धमा मत पारित गरेको कुरा स्वयं आचार्यले नै यसै पुस्तकमा स्वीकार गरेका छन्। तर राजतन्त्रको अन्त्य र गणतन्त्रका पक्षमा औपचारिकरूपमा वैचारिक दस्ताबेजीकरण गर्ने दिशामा सम्भवतः आचार्यजत्तिको योगदान अरूको छैन। सारमा भन्ने हो भने कांगे्रसले पछिल्लो दिनमा धारण गरेको गणतन्त्रसम्बन्धी वैचारिक कार्यदिशा आचार्यकै विचारको निरन्तरता हो भनेर भनियो भने त्यो गलत हुने छैन। यस विषयमा आचार्यले पुस्तकमार्फत स्पष्टसँग आफ्नो धारणा सार्वजनिक गरेका छन्। २०६१ साल माघ १९ गतेको तत्कालीन राजा ज्ञानेन्द्रको कूपछि दलहरू प्रतिबन्धितजस्तै भए र नेताहरू धमाधम पक्राउ परे। त्यसक्रममा विभिन्न पार्टीका नेताहरू पक्राउ परेको ज्ञातव्य छ। त्यही दिन आचार्य पनि पक्राउ परे। पक्राउ परेको दिन आचार्य घरमा एक्लै थिए। आचार्यकी पत्नी र छोरीहरू बाहिरै रहेको अवस्थामा पक्राउ परेका आचार्यले पुस्तकमा यो सन्दर्भ बडो मार्मिक ढंगले प्रस्तुत गरेका छन्। त्यसबेला उनलाई हलचोक हुँदै ककनी लिएर गइएको थियो। तत्कालीन विद्रोही माओवादी त भूमिगत नै थियो। शान्ति प्रक्रियामा आइपुगेकै थिएन। त्यसरी पक्राउ पर्ने नेताहरूमध्ये सबैभन्दा लामो समयसम्म सायद नरहरि आचार्यलाई थुनिएको थियो। दुईपटक पक्राउ परेका आचार्यलाई २५४ दिन काराबासमा राखिएको थियो। त्यसक्रममा उनले दैनिकी लेखे र उक्त दैनिकी पुस्तकाकार कृतिमा प्रकाशित भएको छ। यो पुस्तक प्रकाशन गर्ने सांग्रिला बुक्स धन्यवादको पात्र छ। पहिलोपटक २०६२ को असार २१ गते १५५ दिनपछि छुटेका आचार्य सोही वषर््ा भदौ १४ देखि १७ गतेसम्म भएको नेपाली कांग्रेसको एघारौं महाधिवेशनमा होमिए र गिरिजाप्रसाद कोइरालाका विरुद्ध सभापतिको उम्मेदवार बने। आचार्य आफू पराजित भए पनि उनकोे मुद्दाले विजय प्राप्त गर्यो, यो अलग कुरो हो केही दिन कुर्नु भने पर्यो। आचार्यले यस महाधिवेशनमा गणतन्त्रलाई नै मुद्दा बनाएको स्मरणीय छ। उनले त्यस महाधिवेशनमा राज्यको लोकतन्त्रीकरण ः नेपालका लागि लोकतान्त्रिक राज्य संरचना विषयक प्रस्ताव पेस गरेका थिए। त्यसबेला कांग्रेसले आचार्यको लाइनलाई औपचारिकरूपमा ग्रहण नगरे पनि पछि स्वीकार गर्न बाध्य भयो। दोस्रोपटक आचार्य २०६२ माघ ४ गते पुनः पक्राउ परे। यसपटक भने उनलाई जनआन्दोलनको समाप्ति र गणतन्त्र स्थापनाको पूर्वसन्ध्यामा २०६३ वैशाख १२ मा ९९ दिनपछि छोडिएको थियो। कांग्रेस प्रकारान्तरले गणतन्त्रको बाटोमा गयो र यो बाटोको औपचारिक प्रारम्भ आचार्यले नै गरेको कुरामा दुईमत हुन सक्दैन। पुस्तकमा लेखकले उल्लेख गरेका छन्, २०५४ तिरै २०४७ को संविधानमा समस्या अनुभव गर्न थालिएको थियो, संशोधनको कुरा उठेको हो तर सम्भव हुन सकेन। राजाले कू गरेपछि संविधान संशोधनको सान्दर्भिकता पनि समाप्त भइसकेको थियो। अब संविधानसभाबाट नयाँ संविधान निर्माणको विकल्प थिएन र यस मतको प्रारम्भकर्ता कांग्रेसपंक्तिबाट आचार्य भएको कुरामा विमति छैन। सहरदेखि गाउँसम्म राजतन्त्ररहित लोकतन्त्रको कुरा चर्चामा थियो र यस्ता छलफलमा कांग्रेसजन पनि निकै सक्रियतापूर्वक सहभागी भइरहेको कुरा पुस्तकमा स्वीकार गरिएको छ। केन्द्रमा थुपरिएको अधिकार र शक्ति विकेन्द्रीकृत गरिनुपर्ने बहस प्रारम्भ भइसकेको थियो। यिनै आधारमा पुस्तकमार्फत गणतन्त्र र संघीयताको औचित्य सावित गर्ने प्रयत्न गरिएको छ। संघीय सरकारलगायत ६ वटा प्रदेशमा एकैथरी विचार बोकेकाहरू सत्तासीन रहेको अवस्थामा संघीयताको अवधारणा कताकता समस्याग्रस्तजस्तो देखिन पुगेको छ। स्पष्ट छ, संघीयता कार्यान्वयनमा संघीय सरकार पूर्णतः इमानदार छैन। आचार्यले गणतन्त्रसम्बन्धी आफ्नो एजेण्डा जेलमा रहँदा पनि यथावत् राखेको पाइन्छ। आचार्यले २०६२ असार ६ गते सोमबार आफ्ना सहयोगी रामचन्द्रजीको हातबाट पार्टीको बैठकमा पेस गर्न तत्कालीन महामन्त्री सुशील कोइरालालाई पत्र पठाएको यस पुस्तकको पृष्ठ ३४१ र ३४२ मा उल्लेख गरिएको छ। पत्रमा संविधानसभामा जाने, राज्यको लोकतान्त्रिक पुनर्संरचना, पार्टी विधानबाट राजतन्त्रसम्बन्धी प्रसंगहरू हटाउने र पार्टीको कार्यशैलीमा सुधारजस्ता विषय उल्लेख थिए। यसबाट आचार्य बन्दी अवस्थामा पनि संविधानसभा र गणतन्त्रबारे दृढ रहेको स्पष्ट हुन्छ। यति मात्र होइन, उनले जेलभित्रैबाट पनि गणतन्त्रका पक्षमा निरन्तर आवाज उठाउँदै यसका पक्षमा नेपाली कांग्रेसको निर्णय प्रक्रियालाई प्रभावित पार्ने प्रयत्न गरेको देखिन्छ। माथि भनिएका मोटामोटी विषयबाहेक यस पुस्तकको खास नयाँपन भनेको नरहरि आचार्यको गणतन्त्र, राज्यको पुनर्संरचना र संघीयताबारे आफैंले २०५४ देखि उठाइआएको विषय र त्यसबापत उनले पार्टीभित्र र बाहिर गरेका संघर्षहरूको ऐतिहासिक र तात्कालिक विवरण नै हो। यस पुस्तकका आधारमा पनि भन्न संकोच मान्नु पर्दैन नेपाली कांग्रेसमा गणतन्त्र, राज्य पुनर्संरचना र संघीयताबारे विषय उठान गर्ने र लामो समयसम्म एक्लै लागिपर्ने नेता हुन् नरहरि आचार्य। पुस्तकको पृष्ठ ७ देखि १४ अत्यन्त महत्र्वपूर्ण छ। वास्तवमा यसलाई पुस्तकको सारका रूपमा ग्रहण गर्न सकिन्छ। भूमिका वा प्राक्कथन केही नभनीकनै सोझै गणतन्त्रको कुरा भनेर पुस्तकको आरम्भ गरिएको छ। यसले पाठकलाई तान्छ र अन्तिमसम्मै पुस्तकमा अडिन प्रेरित गर्छ। योसमेत पुस्तकलाई चार भागमा विभाजन गरिएको छ, पहिलो, भूमिका। दोस्रो, बन्दी वृत्तान्त १ (२०६१ माघ १९ देखि २०६२ असार २१ सम्म, पृष्ठ १७ देखि ३७१)। तेस्रो, बन्दी वृत्तान्त २ (२०६२ माघ ४ देखि २०६३ वैशाख १२ सम्म, पृष्ठ ३७५ देखि ५४४ सम्म) र चौथो, चिठी पत्र (पृष्ठ ५४७ देखि ६३६ सम्म)। कुल ६३७ पृष्ठको आकार प्राप्त गरेको यो पुस्तक अध्ययन गर्दै जाँदा जानकारी हुन्छ कांग्रेस सभापतिमा पराजय बेहोरे पनि उनले आफ्नो एजेण्डा भने छाडेनन्। यो पुस्तकका अनेकौं ठाउँमा यसबारे उल्लेख भएको पाउन सकिन्छ। पुस्तकमा उल्लेख भएअनुसार आचार्यकै शब्दमा उनले मूलतः चार एजेण्डालाई अगाडि बढाए। पहिलो, संविधानसभा, दोस्रो, राजतन्त्रको समाप्तिसहित गण्तन्त्रको स्थापना, तेस्रो, संघीयता र चौथोे, यी तीनै विषयलाई ग्रहण गर्ने पार्टीको संरचना र विचार। गणतन्त्रको अभियानमा चुलुम्म डुबेका आचार्य २०६२ को कात्तिकदेखि गणराज्य अभियान यात्रामा हिँडेका थिए। यस अभियानअन्तर्गत उनी २०६४ सम्म यो अभियानका क्रममा ६५ जिल्ला पुगे। यस पुस्तकलाई निश्चय पनि त्यस अभियानको पृष्ठभूमि मान्न सकिन्छ। पुस्तकमा त्यसबेलाका विविध घटनाक्रमलाई पनि जोडिएको छ। जस्तै नारायणप्रसाद शर्माको हत्या, विचार तथा अभिव्यक्ति स्वतन्त्रतामाथि कुठाराघात, सञ्चारसम्बन्धी कानुनको संशोधन (पृष्ठ २८५), निजामती कर्मचारीसम्बन्धी अध्यादेश, भारतीय प्रधानमन्त्री मनमोहन सिंह र राजा ज्ञानेन्द्रको जकार्तामा सम्पन्न भेटघाट र त्यसपछिको विवाद, नेपाली राजनीतिको केन्द्र दिल्ली बन्दै गएको, राजाले बनाएको भ्रष्टाचार नियन्त्रणसम्बन्धी शाही आयोगको गठन र खारेजी, माओवादीसँगको औपचारिक र अनौपचारिक वार्ता, अमेरिकी राजदूत मोरियार्टीको भाषण र उनको सक्रियता (पृष्ठ ४३१) आदि। यी केही यस्ता दृष्टान्त हुन्, जसले गणतन्त्रको औचित्य विस्तारै पुष्टि भइरहेको थियो। यी प्रसंगका माध्यमबाट तत्कालीन नेपाली राजनीतिबारे विदेशी चासोको मूल्यांकन गर्न पनि सहज हुन्छ। आचार्यकै धारणामा टेकेर पछि २०६४ साल फागुनमा मधेसी दलहरूसँग तत्कालीन गिरिजाप्रसाद कोइरालाको सरकारले आठबुँदे सम्झौता गर्यो र अन्तरिम संविधानमा संशोधनमार्फत संघीयतालाई स्वीकार गर्यो (सम्झौताको दोस्रो बुँदा) भन्नु अस्वाभाविक हुँदैन। यही अवधारणाले पछि निरन्तरता पायो र नेपालको संविधान २०७२ मा संघीयतालाई पूर्णतः स्वीकार गरियो। यस आधारमा आचार्यले कल्पना गरेजस्तै विधिसम्मत राज्य पुनर्संरचना र प्रादेशिक निकाय (पृष्ठ ८ र अन्यत्र) अर्थात् राजकीय सत्ताको प्रादेशिक संरचनाको गठन सम्भव हुन सक्यो। केन्द्रनिहित शक्ति र अधिकार विकेन्द्रीकृत गरिए। तर आजको अवस्थामा विकेन्द्रित निकायहरूले कति सफलतापूर्वक काम गर्न सकेका छन् ? यो मूल्यांकनको पृथक् विषय हो। पुस्तक जतिपटक पढे पनि पट्यार लाग्दैन। बरु प्रत्येकपटक नयाँपन अनुभव हुन्छ। पुस्तकलाई चार तरिकाले कम्तीमा चारपटक पढ्नुपर्ने हुन्छ, पहिलो, संघीयता र गणतन्त्रको अभियान एवं आचार्यको सक्रियता। दोस्रो, दोस्रो जनआन्दोलनको इतिहासको अभिलेखीकरण। तेस्रो, नेपाली कांग्रेसको तात्कालिक अवस्था र चौथो, जेल डायरी र आत्मकथा। तर आज आचार्यले सोचेजस्तै अवस्था छैन कि ? सोचनीय छ। संघीय सरकारलगायत ६ वटा प्रदेशमा एकैथरी विचार बोकेकाहरू सत्तासीन रहेको अवस्थामा संघीयताको अवधारणा कताकता समस्याग्रस्तजस्तो देखिन पुगेको छ। स्पष्ट छ, संघीयता कार्यान्वयनमा संघीय सरकार पूर्णतः इमानदार छैन। अन्त्यमा, अवस्था अहिले पनि आचार्यले दोस्रोपटकको काराबास मुक्तिको भोलिपल्ट अर्थात् २०६३ वैशाख १३ गते भनेजस्तै छ। उनले भनेका छन् यसपटकको ९९ दिनको बन्दी अवस्थाबाट आज मुक्त जनताको जुलुसका बीच उभिँदा केही नयाँ सम्भावना मैले देखें। तर, यो मुक्ति अझै पनि थुप्रै संकट र अवरोधले घेरिएको र अनौठो चुनौतीसामु उभिएको एउटा कठिन यात्राजस्तै लागिरहेछ (पृष्ठ ५४२)।"
साइबर सुरक्षा जोखिम र निराकरण,"सुरक्षा भनेको प्रविधिसँग मात्रै सम्बन्धित कुरा होइन। यसमा मानवीय व्यवहारले अझ भर गर्छ। प्रविधि नै प्रयोग गरेर कसैले लाभ लिन्छ भने पनि त्यो मानवीय स्वार्थबाटै परिचालित हुन्छ। त्यसकारण अहिले ह्युमन फायरवाल अर्थात् मानिसहरूका पर्खाल बनाउने अवधारणा आएको छ। यो भनेको आन्तरिक समस्याको व्यवस्थापन हो। विश्वव्यापी रूपमा व्यावसायिक प्रतिष्ठानहरूबाट हुने चोरीका घटना केलाउने हो भने ८० देखि ८५ प्रतिशतसम्म पैसा चोरी हुनुका पछाडि त्यही फर्म वा कम्पनीभित्रकै मानिसहरूको संलग्नतामा हुन्छ। ह्याकरहरूले मात्रै चोरी गर्ने भनेको पाँच प्रतिशतभन्दा पनि कम हुन्छ। बाँकी ५ देखि १० प्रतिशत क्षति आगलागी, भूकम्पजस्ता प्राकृतिक प्रकोप, विद्युतीय दुर्घटना र हार्डवेयरका समस्याका कारणले हुन्छन्। त्यसकारण हामीले ह्याकरलाई धेरै दोष दिनु पनि बेकार छ। कर्मचारी, सञ्चालक वा अरू कुनै पनि आन्तरिक सूचना पाउने व्यक्तिका कारण ह्याकिङका घटना बढी हुन्छन्। उनीहरूलाई त्यहाँका सबै प्रणालीका युजरनेम, पासवर्डदेखि काम गर्ने तौरतरिका, कुन कर्मचारी कतिबेला आउँछ र कतिबेला जान्छ भन्नेसम्मका सूचना सबै थाहा हुन्छ। त्यसकारण आन्तरिक जोखिम निकै उच्च मानिन्छ। यसको समाधान गर्ने सबैभन्दा मुख्य औषधि नै मानव पर्खाल तयार पार्ने हो। आफ्ना कर्मचारीलाई नैतिक पाठ र व्यावसायिक कार्यशैली सिकाउने, प्रविधिको प्रयोग विधि सिकाउने, विवरण भण्डारण र प्रमाणीकरण गर्न सिकाउने गर्नुपर्छ। नेपालमा उच्च ओहोदाका मानिसहरूका बढी पावर देखिन्छन्। विदेशमा त्यस्तो हुँदैन। विकसित मुलुकमा कम्पनीको सीईओ नै गलत समयमा आयो भने सुरक्षा गार्डले भित्र पस्न दिँदैन। हाम्रोमा सुरक्षा गार्डले टाढैबाट सीईओलाई देख्नेबित्तिकै गेट खोलेर बस्छन्। हाम्रा सोचाइ, व्यवहार र जीवनशैलीलाई बदल्नुपर्ने आवश्यकता छ। अहिले पनि हामी कसैले पेनड्राइभ दियो भने आँखा चिम्लेर कम्प्युटरमा जोड्छौं। यस्ता सूक्ष्म बानीव्यवहारलाई सुधार्नुपर्ने आवश्यकता छ। दोस्रो कुरा, हामी आफ्नो सीमाभित्र बस्नुपर्छ। आफ्नो कम्पनीको नीतिभन्दा बाहिर गएर काम गर्नु हुन्न। बैंकमा पाँच बजेपछि काम हुँदैन भने कुनै कर्मचारी आठै बजेसम्म बसेर किन काम गर्दै छ भनेर कसैले सोध्नुपर्यो। कुनै दिन कारणवश निर्धारित समयभन्दा बढी बस्नुपर्ने छ भने त्यसको अलग्गै अनुमतिको व्यवस्था हुनुपर्यो। अर्को दिन पनि हिजोकै पास लिएर छिर्न दिनु हुन्न। साइबर सुरक्षामा नेपाल जोखिमपूर्ण छैन भनेको सुनिन्छ। तर हामी विश्वकै सर्वाधिक जोखिमपूर्ण मुलुकमध्येमा पर्छौं। पछिल्ला घटनाले हामी कति जोखिमपूर्ण अवस्थामा छौं भन्ने चित्रित गर्छ। यस्ता मानवीय व्यवहारलाई हामीले ठीकसँग व्यवस्थापन गर्न सक्नुपर्छ। एटीएम ह्याकका घटनामा मानवीय कारणले नै पत्ता लागेको पनि हो। त्यसकारण यस्ता घटना हुने र पत्ता लाग्ने दुवै कुरामा मानवीय कारण नै सबैभन्दा अगाडि हुन्छन्। त्यसकारण जहाँ पनि हामीले मानव स्रोतसाधनको विकासमा ध्यान दिनुपर्छ। मान्छेलाई क्षमतावान् बनाइदियो भने त्यसले प्रणालीहरू पनि राम्रोसँग चलाइदिन्छ, सुरक्षा पनि हेरिदिन्छ, रेकर्ड पनि राम्रोसँग राखिदिन्छ, शंका लाग्यो भने सम्बन्धित निकायमा खबर पनि गरिदिन्छ। त्यसकारण हामीले मानव पर्खाल बनाउनमा हाम्रो मुख्य प्राथमिकता हुनुपर्छ। अर्को कुरा, साइबर हाइजिन भन्ने नयाँ कन्सेप्ट आएको छ। जसरी हामीले हातमा फोहोर लागेपछि हात सफा गर्छौं, त्यसरी नै विद्युतीय सुरक्षामा पनि हामी स्वच्छ बन्नुपर्छ। त्यो भनेको कसैले पेनड्राइभ दियो भने कम्प्युटरमा जोडिहाल्नु भएन। कुनै नचिनेको ठेगानाबाट इमेल आएको छ भने त्यसलाई डाउनलोड गर्नु भएन। कुनै लिंक आएको छ भने अर्को ब्राउजरबाट मात्रै खोल्नुपर्यो। कार्यस्थलमा कोही साथी आएको छ भने ऊ बस्दाबस्दै कम्प्युटर खुला नै छाडेर निस्किने गर्नु भएन। यस्ता ससाना कुरामा ध्यान दिनुपर्छ। धुलो चलाएपछि हात टकटक्याउने हाम्रो चलन साइबर सुरक्षामा पनि लागू भएकाले जोखिम बढेको छ। साइबर सुरक्षामा नेपाल जोखिमपूर्ण छैन भनेको सुनिन्छ। तर हामी विश्वकै सर्वाधिक जोखिमपूर्ण मुलुकमध्येमा पर्छौं। अहिलेका घटनाले पनि हामीलाई कति जोखिमपूर्ण अवस्थामा छौं भन्ने चित्रित गर्छ। २०२५ वर्षअघि विकसित मुलुकमा इन्टरनेट सुरक्षाका लागि एन्टिभाइरस, इमेल फायरवालहरू राख्ने चलन थियो। त्यो चलन नेपालमा भित्र्याएका छौं, हामी साइबर सुरक्षामा बलियो छौं भन्नु राम्रो होइन। अबको जोखिम भनेको इन्टेलिजेन्ट खालको हुन्छ। पहिलापहिला साइबर आक्रमणहरूको एकैखाले प्रवृत्ति (प्याटर्न) हुन्थ्यो भने अहिले कुनै पनि प्याटर्न हुँदैन। नयाँनयाँ तौरतरिका अपनाइएको हुन्छ। मान्छेलाई प्रयोग गर्ने होस् वा प्रविधिलाई प्रयोग गर्ने होस्, नयाँ ढंगले आक्रमण हुने गरेको छ। त्यस्तो नयाँ प्याटर्नलाई एन्टिभाइरसजस्ता सुरक्षा व्यवस्थाहरूले रोक्न सक्दैनन्। हामीले हलिउड, बलिउडका फिल्ममा ठगीका नयाँ तौरतरिका देख्छौं। त्यस्ता तौरतरिका पनि हामीले सिक्नुपर्छ। कसरी ठग्ने रहेछ भनेर जान्नुपर्छ। यसका लागि फिल्म पनि हेर्नुपर्छ। नेपालमा पछिल्लो समय प्रविधिको स्तरोन्नति भएकै हो। तर सुरक्षाको दृष्टिले १० प्रतिशत पनि सुधार गर्न सकेका छैनौं। यसलाई निकै सुधार गर्नुपर्ने आवश्यकता छ। हिजोसम्म केही भएको छैन भनेर आज पनि घरका ढोका खुलै छाडेर हिँड्नु हुँदैन। साइबर सुरक्षामा काम गर्नेहरूले पनि मलाई सबै कुरा थाहा छैन है भन्नेमा सधैंभरि सचेत हुनुपर्छ। हामीसँग भएका प्रविधि, सामाजिक आचरण, काम गर्ने तौरतरिका आदि कुराले सुरक्षा चुनौतीलाई प्रभाव पार्छ। नेपालमा कर्पोरेट क्षेत्रमा पनि एकजना कर्मचारी कार्यालय आएन भने उसले आफ्नो युजरनेम पासवर्ड अर्कालाई दिने गरेको देखिन्छ। यो उदारता सुरक्षा मामिलामा घातक हुन्छ। यस्तो बेला अर्को व्यक्तिका लागि नयाँ युजरनेम पासवर्ड बनाएर काम गर्ने बानी बसाल्नु उचित हुन्छ। हाम्रो समाजमा बैंकमा गएर परिवारका जोकोहीको खाता विवरण माग्यो भने दिने चलन छ। डाक्टरलाई जोकोहीले अर्को बिरामीका बारेमा फोन गरेर सोध्यो भने सबै कुरा भनिदिने चलन छ। अमेरिकामा हिपा भन्ने कानुन छ। त्यसले पति र पत्नीले पनि एकअर्काका स्वीकृतिबेगर बिरामीको स्वास्थ्यसम्बन्धी विवरण जान्न पाउँदैन। हामीकहाँ त्यस्तो गोपनीयताको परिपाटी छैन। हाम्रो उदार संस्कृतिले कतिपय सामाजिक लाभ पनि छन्। एकअर्कालाई सहयोग गर्ने, बुझ्ने कुरा हुन्छ। तर सुरक्षाका दृष्टिकोणबाट यस्तो उदारताले निकै ठूलो जोखिम पनि ल्याउन सक्छ। त्यसकारण हामीले प्रविधिमा मात्रै होइन, सामाजिक र व्यक्तिगत व्यवहारमा पनि सुधार आवश्यक छ। प्रविधिमा पनि कुनै नयाँ कुरा भित्र्याउँदा त्यसको अडिट गरेर मात्रै लागू गर्नुपर्ने हो। त्यसो नगर्दा समस्या परेपछि मात्रै कमजोरी पहिचान हुने अवस्था आयो। अहिले गरिहाल्नुपर्ने काम भनेको एमएस कार्डलाई चिप कार्डमा रूपान्तरण गरिहाल्नुपर्ने थियो। चिप कार्डमा तीन चरणमा प्रमाणीकरण हुने भएकाले एउटा चरणमा समस्या आउनेबित्तिकै थाहा हुन्छ। एमएस कार्डमा एकैपटकमा प्रमाणीकरण हुने भएकाले ह्याकरहरूले यस्तो कार्ड प्रयोग गर्छन्। एटीएम मेसिन पनि नयाँ आउनुपर्यो। वल्र्ड इन्टरनेट सोसाइटीमा हरेक तीनदेखि पाँच वर्षमा हार्डवेयर र सफ्टवेयरको प्रविधि पुरानो भइसक्ने भएकाले त्यसलाई परिवर्तन वा स्तरोन्नति गर्नुपर्छ भन्ने बहस चलिरहेको छ। हामी २० वर्ष पुरानो गाडी चल्न दिँदैनौं, तर २० वर्ष पुरानो एटीएम मेसिन चल्न दिइरहेका छौं। त्यसलाई फेर्नुपर्छ। पुराना मेसिनमा नक्कली कार्ड बनाउन सजिलो हुन्छ। हामीले एटीएममा कार्ड छिराउने ठाउँमा प्लास्टिक हुन्छ। त्यो प्लास्टिकमा अर्को प्लास्टिक हालिदियो भने हामीलाई थाहै नभई हाम्रा पासवर्डहरू ह्याकरका हातमा परिसक्छ। म कतिपय एटीएममा जाँदा कार्ड छिराउने ठाउँमा अर्को प्लास्टिक टाँसेको छ कि छैन, वरिपरि अर्को गुप्त क्यामेरा टाँसेको छ कि छैन भनेर जाँच गर्छु। पिन नम्बर टाइप गरिसकेपछि किप्याटमा हातले मज्जाले पुछेजस्तो गर्छु। पिन टाइप गर्दा त्यो की मा चाप परेको हुन्छ। त्यसकारण बटम हल्का तातेको हुन्छ। त्यसमा कसैले इन्फ्रारेड (आईआर) क्यामेराले हेर्यो भने तातेको बटममा रातो रङ देखिन्छ। पिन टाइप गरेर केही नगरी निस्कियो भने पिन नम्बर ठ्याक्कै थाहा पाउन सकिन्छ। सुरुमा टाइप गरेको अलिबढी सेलाइसकेको हुन्छ भने अन्तिममा टाइप गरेको बटम बढी तातो हुने भएकाले यसमा गाढा रातो देखिन्छ। त्यसकारण हामीले सबै बटम थिचिदिने, कारोबार सकिएपछि क्यान्सिल बटम थिचिदिने गर्नुपर्छ। विदेशतिर त एटीएम हुन्छ तर कार्ड र पिन केही पनि चाहिन्न। मोबाइलबाटै पिन पठाएर पैसा निकाल्न मिल्छ। त्यस्तो प्रविधि भित्र्याउनेबारेमा पनि सोच्ने बेला भएको छ। पराजुली साइबर सुरक्षा विज्ञ हुन्।"
नाम र राजधानीमै सकस,"प्रदेशसभाको बहुमतबाट नाम र राजधानी टुंगो लगाउने संवैधानिक अधिकार प्रयोग नगरी सम्झौता शब्दको अपमान कहिलेसम्म ? जनताको अपेक्षा थियो संघीयता कार्यान्वयनपछि देशले विकासमा फट्को मार्छ। सातवटा प्रदेश सरकार गठन भएको अढाई वर्ष बित्यो। अहिलेसम्म तीनवटा प्रदेश (गण्डकी, कर्णाली र सुदूरपश्चिम) ले मात्र नाम र राजधानी टुंगो लगाएका छन्। प्रदेश १ ले स्थायी राजधानी विराटनगर बनाए पनि नामको टुंगो लगाउन सकेको छैन। प्रदेश २, ३ र ५ नाम र राजधानीमै अलमल गरिराखेका छन्। ससाना विषयमा अलमल हुँदा प्रदेश सरकारको हैसियतमाथि नै प्रश्न उठ्न थालेको छ। आफ्नो परिचय नै बनाउन नसक्ने प्रदेश सरकारबाट विकास र समृद्धिको सपना कसरी देख्ने ? मुख्यमन्त्रीलाई जनताले प्रश्न सोध्न ढिलाइ भइसकेको छ। कति दिनसम्म जनतालाई ढाँटेर चल्छ ? कहिलेसम्म झुक्याएर कमजोरी लुकाउन सकिन्छ ? आफ्नो नाम र पहिचान दिन सक्नुहुन्न भने किन सत्तामा बस्नुहुन्छ ? प्रदेशसभाको बहुमतबाट नाम र राजधानी टुंगो लगाउने संवैधानिक अधिकार प्रयोग नगरी कहिलेसम्म सम्झौता शब्दको अपमान गर्नुहुन्छ ? ओठे जवाफ त हामीले पाएकै छौं, प्रदेश समृद्धिमा नाम र राजधानीले वाधक हुँदैन। यो जवाफले चित्त बुझ्दैन। फेरि सोध्न मन लाग्छ, बेनामे भएर कहिलेसम्म बस्ने ? प्रदेश १ जहाँ सम्भावना र विकल्प धेरै छन्, त्यही अलमल बढी छ। हिमाल, पहाड र तराईंका भूगोलमा फैलिएको प्रदेश १ सबैभन्दा बढी सम्भावना बोकेको क्षेत्र हो। पहाडमा चीन र तराईमा भारतीय सीमा जोडिएको प्रदेश १ मा सर्वोच्च शिखर सगरमाथा छ। देशकै ठूलो नदी सप्तकोशीसँगै सयौं नदीनाला यहाँका सम्पत्ति हुन्। धार्मिक दृष्टिकोणले चर्चित क्षेत्र भएको यो प्रदेश जातीय विविधताको भूमि हो। लिम्बुको आदिभूमि मानिएको यो प्रदेशको नाम लिम्बुवान हुनुपर्छ भन्ने आवाज पुरानै हो। संघीयता कार्यान्वयन हुँदै गर्दा चर्को बनेको यो आवाज विस्तारै कमजोर बन्दै गएको छ। यद्यपि केही नेता र समूहले यो आवाजलाई निरन्तर उठाइरहेका छन्। किरात, श्रीजंगादेखि विराटसम्मले बेलाबेला चर्चा पाइरहेका छन्। अहिले भने प्रदेश १ को नाम भन्नेबित्तिकै सागरमाथा र कोशीको चर्चा हुन्छ। यसमा जातीय समूहको आपत्ति छ। सुरुमा राजधानीका नाममा धनकुटामा आन्दोलन चर्कियो। अस्थायी राजधानी विराटनगर भएपछि इटहरी र धरानले विरोध जनाए। नाममा जति धेरै प्रदेश १ राजधानीको विषयमा तानेन। २०७६ वैशाख २३ गते स्थायी राजधानी विराटनर तोकियो। यसको छिटफुट विरोध भए पनि आन्दोलन चाँडै मत्थर भए। तर, नामका विषयमा भने प्रदेश सरकार र प्रदेशसभाको निर्णय क्षमता कमजोर देखिन्छ। मुख्यमन्त्री शेरधन राई आफैं निर्णय गर्नेभन्दा पनि केन्द्र सरकारको सन्देश पर्खेर बसिराखेका छन्। मुख्यमन्त्रीको यो शैली नै प्रदेश १ का लागि विडम्बना बनेको छ।दसैंतिहारअघि प्रदेशको नाम तोक्ने विषय ओझेलमा परिसकेको छ। असोज ८ गते बसेको प्रदेशसभा बैठकले बर्खे अधिवेशन अन्त्य गरेको थियो। चाबी सरकारसँग प्रदेश १ प्रमुख प्रतिपक्षी दल कांग्रेसका प्रमुख सचेतक केदार कार्की प्रदेशको नाममा लागेको ताला खोल्ने चाबी सरकारसँगै भएको बताउँछन्। प्रदेश राजधानी टुंगो लाग्यो, सचेतक कार्की भन्छन्, सरकार र मुख्यमन्त्रीकै कारण प्रदेशको नाम अनिर्णीत बन्यो। राजधानी टुंगो लाग्दा मुख्यमन्त्रीले नाम सर्वसहमतिमा राखौं भनेको कार्की सम्झन्छन्। राजधानीको नामजस्तो कुरामा किन बहुमतको प्रक्रियामा लाग्ने सर्वसहमतिमा राखौं, मुख्यमन्त्रीको भनाइ सम्झँदै कार्की भन्छन्, उहाँ आफैले सल्लाह गरौं भन्नुभयो। तर अहिलेसम्म सल्लाह हुन सकेको छैन। सत्तापक्षको आन्तरिक समस्याका कारण प्रदेशको नाममाथि छलफल सुरु हुन नसकेको कार्कीले सुनाए। प्रदेशको नामको विषयमा चुपचाप बस्नु उहाँहरूको आन्तरिक समस्या हुनसक्छ, सरकारले अनुमति नदिएसम्म प्रदेशसभामा सभामुखले प्रक्रिया अगाडि बढाउने सम्भावना छैन। प्रदेश २ यो प्रदेश तराईमधेसको भूगोलमा मात्र समेटिएको छ। प्रदेश २ अन्न उत्पादनका लागि उर्वर भूमि हो। वीरगञ्जलाई व्यापारिक नगर बनाउन सकिन्छ भने जनकपुरलाई धार्मिक नगर। प्रदेशलाई पूरै आधुनिक कृषिमा केन्द्रित गर्न सकिन्छ। यो प्रदेशमा राजधानी र नामका विषयमा थोरै विकल्प तर धेरै विवाद देखिन्छ। मधेस गठबन्धनको सरकार छ। गठबन्धनमा स्वार्थका भारी बोक्ने नेता बढी छन्। मधेस, मिथिला, जनकपुर, भोजपुरा आदि नाम चर्चामा छन्। यसमा नेताका आआफ्नै हठ छन्। गठबन्धनका मुख्यमन्त्री लालबाबु राउत बहुमतको निर्णय गराउने हैसियतमा छैनन्। गठबन्धनमा थोरै मात्र तलमाथि भए पद नै खतरामा छ। अस्थायी राजधानी जनकपुर भएकाले यसमा विकल्प खोज्न कठिन देखिएको छ। उता वीरगञ्जले भने राजधानीको विषय उठ्नासाथ आन्दोलन चर्काउँदै आएको छ। जनकपुर र वीरगञ्जबाहेक अन्य सहरले राजधानीका लागि दरिलो दाबेदारी प्रस्तुत गरेका छैनन्। केही नेताले महोत्तरीको बर्दिबास र धनुषाको ढल्केबरलाई चर्चामा ल्याउने गरेका छन्। तर यो चर्चा गौण छ। हरेकपटक चुनावमा आफूलाई जिताउने भोट मधेसमा देख्ने शीर्ष नेतालाई प्रदेशको नाम र राजधानीभन्दा बढी चिन्ता काठमाडौंको छ। राजधानीमा भएका घरघडेरी र भेटघाटको स्वाद मधेसमा देख्दैनन्। काठमाडौंमा हुने विदेशी नेता र एजेन्टसँगको उठबसको स्वाद छाड्नै सक्दैनन्। राजधानी र नामको विषय टुंगो लगाउन भदौ २९ को प्रदेशसभा बैठकले सभामुख सरोजकुमार यादवको संयोजकत्वमा ११ सदस्यीय अध्ययन विशेष समिति गठन गरेको छ। समितिमा उपसभामुख उपमाकुमारी देव, नेकपा नेता सत्यनारायण मण्डल, रामकुमार यादव, समाजवादीका रामआशिष यादव, शैलेन्द्रकुमार यादव, राजापाका परमेश्वर साह, रानीकुमारी तिवारी र कांग्रेसका रामसरोज यादव, नरेशकुमार यादव र सावित्री साह छन्। समितिलाई दिएको एक महिनाको समय सकिइसकेको छ। प्रदेशसभा गठन भएको करिब दुई वर्षपछि समिति गठन भएको हो। मधेस मात्र भन्नु अन्याय कांग्रेसका प्रदेशसभा सदस्य राजेश्वर साह तेलीले फरक मतसमेत राखेका थिए। नाम मध्य मधेस राजधानी वीरगञ्ज उनको प्रस्ताव छ। प्रदेश २ नौ जिल्ला मात्र होइन, २२ जिल्ला हो। त्यसैले नाम मधेस मात्र भन्नु अन्याय हुन्छ, सांसद साह भन्छन्, नाम मध्य मधेस र राजधानी वीरगञ्ज हुनुपर्छ भन्ने मेरो छुट्टै प्रस्ताव छ। नाम र राजधानी टुंगो लगाउन बनेको समितिको सुझावका आधारमा अघि बढ्ने तयारी भएको उनले बताए। प्रदेश १ को राजधानी विराटनगर, ३ को हेटौंडा हुँदा २ को वीरगन्ज हुँदैन भन्नु गलत तर्क भएको उनको भनाइ छ। लामो प्रयासमा समेत सहमति नजुटेपछि लोकतान्त्रिक पद्धतिबाटै यसको टुंगो लगाउने तयारी भइरहेको उनले बताए। विभिन्न प्रस्ताव पेस भएका छन्। सहमति हुने सम्भावना नभएकाले राजधानी बहुमतले नै तय गर्ने देखिएको छ, उनले भने। प्रदेश ३ प्रदेशको नाम र राजधानीमा सबैभन्दा विवाद भएको प्रदेश ३ हो। नाम र राजधानीमा देशको राजधानी समेटिएको यो प्रदेशमा शीर्ष नेताको बिचौलिया भूमिका बाधक देखिन्छ। मुख्यमन्त्री डोरमणि पौडेल गृहनगर हेटौंडालाई स्थायी राजधानी बनाउने सोचमा छन्। राष्ट्रिय प्रजातन्त्र पार्टीका अध्यक्ष कमल थापा आफ्नो निर्वाचन क्षेत्र हेटौंडाकै पक्षमा लबिङ गरिराखेका छन्। भक्तपुर, बनेपाका नेताले राजधानी हटौंडा हुनै नसक्ने दाबी गर्दै आएका छन्। शीर्ष नेताका आआफ्नै लबिङ छन्। प्रदेश ३ को नाम बागमती, नारायणी, गौरशंकर, नेपाल मण्डलदेखि पशुपति, स्वयम्भूसम्मको चर्चा छ। अस्थायी राजधानी हटौंडा सार्नुपर्ने तर्क बलियो बने पनि केही शीर्ष नेता नै प्रदेश राजधानी उपत्यकामा ल्याउन नहुने अडानमा छन्। महेश बस्नेत भक्तपुरलाई प्रदेश राजधानी बनाएरै छाड्ने अडानमा छन्। भौगोलिक बनोट अप्ठ्यारो भएकाले कतिपयले बनेपा उपयुक्त हुने बताएका छन्। बेलाबखतमा चितवनको समेत चर्चा हुने गरेको छ। उपयुक्त ठाउँ र सही निर्णयको प्रतीक्षामा जनता भए पनि यो विषयमा प्रदेशसभा तातेको देखिँदैन। सत्तापक्षकै कारण ढिलाइ बहुमत भए पनि सत्तापक्षमा आत्मविश्वास नहुँदा प्रदेश ३ नाम र राजधानीमै अल्झेको प्रदेशसभाका कांग्रेस सचेतक इन्द्र बानियाँको भनाइ छ। नेकपाको आन्तरिक व्यवस्थापन नभएकै कारण अल्झिएको छ। बजेटअघि नै नाम र राजधानी टुंगो लगाउने भनेर मुख्यमन्त्री रोस्टममा बोल्नुभएको हो, सचेतक बानियाँ भन्छन्, प्रदेशसभामा सत्तापक्षका ८१ सदस्य हुनुहुन्छ, तर सरकारमा बहुमतीय प्रक्रिया पूरा गर्ने आत्मविश्वास पनि देखिएन। प्रतिपक्षले राजधानी र नामाकरणको टुंगो लगाउन माग गर्दै संसद् अवरुद्ध गर्दासम्म सरकारमा तातो नलागेको उनको भनाइ छ। सरकारको बोली र व्यवहार अलग छ, बानियाँ भन्छन्। नामभन्दा पनि राजधानी पहिलो टुंगो लगाउनुपर्ने उनको भनाइ छ। नाम के राख्नेभन्दा पनि राजधानी नै गर्भमा छ, उनी भन्छन्, सरकारको बोली र व्यवहार अलग छ। प्रदेश ५ केन्द्रमा ठूलो पहुँच भएका नेकपाका नेता शंकर पोखरेल मुख्यमन्त्री भएको प्रदेश ५ मा नाम र राजधानीको विषय पेचिलो बन्दै गएको छ। जति समय बढ्दै जान्छ उति विवाद तन्किदै गएको छ। अहिले सबैभन्दा बढी चर्चामा गौतमबुद्ध र लुम्बिनी छन्। मगरात, थरुहट, थारुवान र स्वर्गद्वारीको चर्चा पनि कम छैन। जाति, समुदाय थरुहट र थारुवानमा जानुपर्ने अडानमा छन्। धेरैले विश्वकै शान्तिका प्रतीक गौतमबुद्धको जन्मस्थल लुम्बिनी वा गौतमबुद्ध प्रदेश बनाउनुपर्ने प्रस्ताव अघि सारेका छन्। प्रदेशका नाममा ठूलो विवाद नदेखिए पनि राजधानीका विषयमा भने प्रदेश ५ विवादित छ। अस्थायी राजधानी बुटवल हो। दाङले स्थायी राजधानीका लागि विभिन्न कसरत गरिरहेको छ। नेकपाका शीर्ष नेता नै दाङलाई स्थायी राजधानी बनाउनुपर्ने अडान लिएर हिँडिरहेका छन्। प्रतिनिधिसभाका निवर्तमान सभामुख कृष्णबहादुर महराले समेत राजधानी दाङलाई बनाउने वचन चुनावताका दिएका थिए। कतिपय नेताले भने बुटवल र दाङको विवाद समाधानका लागि पहल गरिराखेका छन्। दाङ र बुटवलमा विवाद हुँदा नेपालगञ्जको पक्षमा समेत आवाज उठ्न थालेको छ। प्रदेशसभा सदस्य आईपी खरेलले बुटवललाई राजधानी बनाइए प्रदेश नै टुक्रिनेसम्मको चेतावनी दिएका छन्। नाम र राजधानीबारे सुझाव दिन समिति बनेको एक वर्ष बितिसकेको छ। तर, प्रतिवेदनसम्म बुझाएको छैन। रोल्पाका सांसद दीपेन्द्र पुनको संयोजकत्वमा बनेको १५ सदस्यीय समितिले एक वर्षसम्म प्रतिवेदन बुझाउन नसकेको हो। कर्मकाण्डी अल्झन सरकार कर्मकाण्डी प्रक्रियामा अल्झिँदा दुई वर्षसम्म नाम र राजधानीको टुंगो लाग्न नसकेको आरोप कांग्रेस सांसद फकुरुद्दिन खानको आरोप छ। दुईतिहाइले नाम र राजधानी टुंगो लगाउने कुरा संविधानमा स्पष्ट व्याख्या छ, खान भन्छन्, संसदीय समिति बनाएर सरकारले केन्द्रको सिको मात्र गर्यो। त्यो कर्मकाण्डी प्रक्रिया हो।यो सरकारले आफ्नो कार्याकालभरि केन्द्र र नामको टुंगो लगाउन नसक्ने आरोप उनको छ। समितिले राय, सुझाव ल्याएपछि प्रतिवेदन हाउसमा आउने बेलामा फेरि विज्ञको सुझाव लिने भन्दै प्रक्रिया लम्ब्याइयो, सांसद खान भन्छन्, यो सरकारले कार्यकालभरि नै नाम र राजधानी टुंगो लाग्ने नसक्ने देखिएको छ। मुख्यमन्त्री पोखरेल स्वयंले राजधानी दाङमा रहने बताएको भन्दै खान भन्छन्, नाम र राजधानी टुंगो लगाउने विषय व्यक्तिगत होइन, उनी भन्छन्, यसमा कांग्रेस, राजपा, जनमोर्चाको पनि समाधान अधिकार छ। जसले जे भने पनि राजधानी सर्ने सम्भावना कम छ। मुद्दा झेल्दै सुदूरपश्चिम सरकार ठीक एक वर्षअघि २०७५ असोज १२ गते प्रदेशसभा बैठकले प्रदेशको नाम टुंगो लगाएको हो। नाम सुदूरपश्चिम र राजधानी कैलालीको गोदावरी नगरपालिका २ र ४ मा बनाउने निर्णय दुईतिहाइ बहुमतले स्वीकृत गरेको हो। प्रदेशले ठूलो विवाद चिर्दै नाम र राजधानीको टुंगो लगाएको एक वर्ष भयो। सुदूर पश्चिमवासीको एकतालाई प्रतिनिधित्व गर्ने गरी नामाकरण भएकाले यसमा विवाद छैन। तर, लामो रस्साकस्सीपछि तोकिएको राजधानी गोदावरी विवादमै छ। यही विवादका कारण निर्णय भएको एक वर्षसम्म पनि राजधानी तोकिएको ठाउँमा कुनै संरचना बनेका छैनन्। प्रदेश सरकारविरुद्ध अधिवक्ता देवीकुमारी जोशी र मनीषकुमार श्रेष्ठले रिट दायर गरेपछि राजधानीको निर्णय कार्यान्वयन हुन नसकेको हो। वन क्षेत्रमा राजधानी बनाउने निर्णय भएको भन्दै रिट दायर भएको हो। रिटको सुनुवाइ गर्दै सर्वोच्च अदालतले प्रधानमन्त्री कार्यालय, मुख्यमन्त्री, प्रदेश सभामुखलगायतको नाममा कारण देखाउ आदेश जारी गरेको थियो। विपक्षीले लिखित जवाफ अदालतमा पेस गरिसकेका छन्। राजधानीका नाममा वन विनाश गर्न नपाउने भन्दै रिटमा अन्तरिम आदेश माग भएको छ। गोदावरीमा राजधानी तोकिएको विरोधमा प्रमुख प्रतिपक्षी दल कांग्रेसले पटकपटक सदन अवरोध गर्दै आएको छ। उक्त स्थान उपयुक्त नभएको उसको ठहर छ। सरकारको सुस्त गतिले कार्यान्वयनमा ढिलाइ भएको हो, कांगेस सचेतक डिल्लीराज पन्तले भने, हामी वन मासेर राजधानी कार्यान्वयन गर्न ताकेता गर्दैनौं। चौतर्फी अवरोधको सामना गर्नुपरेपछि प्रदेश सरकाले निर्णय कार्यान्वयन गर्न नसक्दा बहुमतको निर्णय अलपत्र परेको छ। जसले टुंग्याए नाम र राजधानी गण्डकी र कर्णाली प्रदेशलाई अब नाम र राजधानीको चिन्ता छैन। सुदूरपश्चिम प्रदेशको नाम टुंगो लागे पनि राजधानी विवादमै छ। विकासमा सबैभन्दा पछाडि परेको कर्णाली प्रदेशले सबैभन्दा पहिला २०७४ फागुन १२ गते प्रदेशसभाबाट नाम र राजधानीको टुंगो लगाएको हो। नाम र राजधानी तोक्न पहिलो बनेजस्तै विकास र समृद्धिमा पहिलो बन्ने सपना कर्णालीका मुख्यमन्त्री महेन्द्रबहादुर शाहीले बाँड्दै हिँडेका छन्। भौगोलिक बनोटले भने उनको सपना चुनौतिीपूर्ण देखिन्छ। गण्डकी प्रदेश घोषणा नहुँदै राजधानी पोखरा निश्चित थियो। नाममा थुप्रै विवाद देखिए पनि मुख्यमन्त्री पृथ्वी सुब्बा गुरुङको निर्णय क्षमताले काम गरेको देखिन्छ। प्रदेशलाई केन्द्रको शरणमा होइन, आफ्नै अधिकारले सुसज्जित बनाउनुपर्ने उनको अडानले काम गरिराखेको छ। सुरुमा गण्डक, हिमालय, गोरखा, अन्नपूर्णजस्ता नाममा चर्चा भए पनि अन्तिममा गण्डकी प्रदेश नामाकरण भएको हो। २०७५ असारमा प्रतिपक्षी दलले बजेट ल्याउनै रोकेर संसद् अवरुद्ध गरेपछि नाम र राजधानी घोषणामा प्रदेश सरकार तातेको थियो। ०७५ असार १० गतेबाट प्रदेशसभामा छलफल सुरु गरेर १८ गते राजधानी र २२ गते नामको टुंगो लगाएको थियो। कर्णालीको प्रतिपक्ष गरिबी र अभाव समयमै नाम र राजधानीको टुंगो लाग्दा अनावश्यक विवादमा अल्झिनु नपरेको कर्णाली प्रदेशकी कृषिमन्त्री एवम् प्रवक्ता विमला केसीको भनाइ छ। नाम र राजधानीका विषयमा विभिन्न प्रदेशमा सत्तापक्ष र विपक्षको दोहोरी चलिरहेका बेला कर्णालीमा सबै दल मिलेर गरिबी र अभावलाई प्रतिपक्ष बनाएका छन्। सबैभन्दा पहिला नाम र राजधानीको टुंगो लगाएर हामीले बलियो जग बसाउने काम गरेका छौं, प्रवक्ता केसी भन्छिन्, हाम्रो प्रदेशमा सत्तापक्ष र प्रतिपक्ष छैन। एउटा राम्रो संस्कारको सुरुवात भएको छ। सबै मिलेर गरिबी र अभावलाई प्रतिपक्ष बनाएका छौं। हाम्रो लक्ष्य गरिबी र अभाव हटाउने नै हो। प्रवक्ता कुसीका अनुसार सरकारले विकास खाने होइन देख्ने अभियान अगाडि सारेको छ। भूगोललाई आवश्यक पर्नेभन्दा कम बजेट भए पनि हामीले सदुपयोग गरेका छौं, प्रवक्ता केसी भन्छिन्, विगतमा बजेटमाथि बदमासी गर्ने कर्मचारीमाथि कारबाही अगाडि बढाएका छौं र विकास खाने होइन देख्ने हो भन्ने अभियान नै चलाएका छौं। भौगोलिक विकटताका कारण जनताका अपेक्षा पूरा गर्न नसकेको उनको भनाइ छ। कतिपय सीमाका कारण जनताका अपेक्षा पूरा गर्न सकेका छैनौं, केसी भन्छिन्, कर्णालीको विकासका निम्ति आर्थिक वर्षमा भूगोलसुहाउँदो नीति पास गरेका छौं। अब कर्णाली विकासमा अगाडि बढेको छ। नाम र राजधानीले काममा अलमल नाम र राजधानीको विषय विवादमै रहँदा काममा स्वाभाविक रूपले अलमल हुने गण्डकी प्रदेशका प्रवक्ता रामशरण बस्नेतको भनाइ छ। प्रदेशका भौतिक पूर्वाधार तथा विकासमन्त्रीसमेत रहेका बस्नेत गण्डकी प्रदेशलाई काम अगाडि बढाउन सहज भएको सुनाउँछन्। विवाद भयो भने काम गर्न स्वाभाविक रूपमा अलमल भइहाल्छ। अन्य प्रदेशमा नाम र राजधानीमै अलमल देखिन्छ। हामीलाई सहज रूपमा काम अगाडि बढाउने बाटो खुलेको छ, प्रवक्ता बस्नेत भन्छन्, एक वर्षमा ३० वटा विधेयक पास गरेका छौं, सबै कार्यालय स्थापना गरेर विकास निर्माणका कामलाई तीव्रता दिएका छौं।बस्नेतका अनुसार एक वर्षमा सरकारले १८ हजार बढी खानेपानीका धारा जडान गरिसकेको छ। उज्यालो प्रदेशको अभियान सुरु गरेको र सबै निर्वाचन क्षेत्रका सडकको स्तरोन्नति भइरहेको उनको दाबी छ। एक वर्षमा उज्यालो प्रदेश बनाउन टेन्डर प्रक्रिया अगाडि बढाएका छौं, सडकको स्तरोन्नति भइरहेको छ, ३६ निर्वाचन क्षेत्रमध्ये ४३ वटाको निर्माण प्रक्रिया सुरु भइसकेको छ भने दुइटा बाटोको टेन्डर प्रक्रिया अगाडि बढेको छ। सँगै गण्डकी प्रदेशले छिमेकी देशका नगरपालिकासँग सम्बन्ध विस्तार गर्नेदेखि शैक्षिक क्षेत्रमा विभिन्न काम योजनाबद्ध ढंगले अगाडि बढाइसकेको छ। समृद्धितर्फ गण्डकी बिनानाम र राजधानी अगाडि बढ्नु कठिन देख्छु। सकेसम्म प्रदेशको नाम र राजधानी छिटो टुंगो लगाउनुपर्छ। संघीयताको मर्मअनुसार अगाडि बढ्ने हो भने नाम र राजधानी टुंगो लगाउनु अति आवश्यक छ। सबैभन्दा पहिला त संघीयता कार्यान्वयन गर्न सक्ने आत्मविश्वास चाहिन्छ। अन्यथा कार्यान्वयन गर्न अप्ठेरो हुन्छ। जतासुकै विवाद हुन्छ। हामीले विवादबाटै समाधान खोज्नुपर्छ। प्रयास गर्दा जस्तासुकै विवादको समाधान भेटिन्छ। पाँच वर्षसम्म पनि नाम र राजधानी टुंगो नलगाए संघीयता नै असफल हुन्छ। संघीयता सफल बनाउने हो भने नाम, केन्द्रको टुंगो छिटोभन्दा छिटो टुंगो लगाउनुपर्छ। नाम र राजधानी टुंगो लगाएपछि पहिचानसहित अगाडि बढ्न सकिन्छ। हरेक कार्यक्रमलाई पहिचानका साथ लैजान सकिन्छ। बिनानाम र राजधानी अगाडि जाँदा जनताका माझमा काम गर्न पनि अप्ठेरो हुन्छ। हामीकहाँ पनि नाम र केन्द्रका विषयमा विवाद नभएका होइनन्। सकेसम्म हामीले सहमति खोज्यौं। केही राजनीतिक कारणले न्यून मत फरक देखिए पनि नामाकरण दुईतिहाइ बहुमतले टुंगो लगायौं। प्रमुख प्रतिपक्षलगायत अन्य प्रतिपक्षमा रहेका शक्तिको पनि समर्थन थियो। आफ्नो क्षेत्रलाई चिनाउन सहज हुने गरी नामकरण गरियो। केन्द्रलाई पनि सहजै टुंगो लगायौं। यी विषय ठूला होइनन्। यद्यपि यसको टुंगो नलगाएसम्म एकलौटी ढंगले अगाडि बढ्न समस्या हुन्छ। अन्य केही प्रदेशजस्तो अहिलेसम्म हामी केन्द्र विवादमा अल्झनु परेको छैन। प्रदेश सरकारलाई आवश्यक पर्ने संरचना निर्माणमा सजिलो भएको छ। विभिन्न कार्यालयका संरचना निर्माणको आरम्भ भइसकेको छ। आगामी एक वर्षभित्रमा उज्यालो प्रदेश बनाउने अभियानमा छौं। सकेसम्म सबै घरमा विद्युत् पुर्याउने। विद्युत् पुर्याउन नसकेको ठाउँमा सोलार जडान गरेर उज्यालो प्रदेश घोषणाको तयारीमा छौं। हामीले सबै झुप्रामा उज्यालो पुर्याउने योजनालाई प्राथमिकता दिएका छौं। सँगसँगै हामीले जनताका घरघरमा खानेपानी पुर्याउने लक्ष्य लिएका छौं। जनताले कुवा र खोलामा गएर पानी खानुपर्ने बाध्यता हटाएर सबैलाई धाराको पानी पुर्याउने हाम्रो योजना हो। यो काम यो वर्षमै गर्छौं। त्यसैगरी हामीले विद्युत्का काठे पोललाई यो वर्षभित्र विस्थापित गर्छौं। शिक्षातर्फ साक्षरता अभियान सञ्चालनको तयारी छ। दुई वर्षभित्र पूर्ण साक्षर प्रदेश घोषणा गर्ने भनेर यो वर्षदेखि अर्को अभियान थालनी गरेका छौं। हामीले मध्यकालीन खर्च संरचना र पञ्चवर्षीय आवधिक योजना निर्माण गरेका छौं। अहिले गण्डकी प्रदेशको प्रतिव्यक्ति आय एक हजार अमेरिकी डलर रहेको छ। हाम्रो पाँचबर्से कार्यकालभित्र प्रतिव्यक्ति आय दुई हजारदेखि २५ सय अमेरिकी डलर पुर्याउने लक्ष्य लिएका छौं। लक्ष्यअनुसार कामसमेत अगाडि बढाएका छौं। यो वर्षमा हामीले ८१ आर्थिक वृद्धिदर प्रक्षेपण गरेका छौं। हाम्रो कार्यकालको अन्तिममा कम्तीमा पनि १२ प्रतिशत आर्थिक वृद्धिदर पुर्याउने लक्ष्य छ। आवश्यक पर्ने नियमकानुन बनाएका छौं। सडक कालोपत्रे गर्नेदेखि लिएर सबै केन्द्र जोड्ने र केन्द्रसम्मै कालोपत्रे गर्ने योजना छ। रणनीतिक सडक, प्रदेश केन्द्र जोड्ने सडक र वडा कार्यालय जोड्ने सडक भनेर छुट्याएर काम गरिरहेका छौं। यो वर्षभित्र यी सबै सडक निर्माण प्रक्रिया अगाडि बढाउँछौं। अन्य प्रदेश नाम र राजधानीमा अल्झिरहँदा हामी विभिन्न योजनाका साथ अगाडि बढेका छौं। नाम र राजधानी भनेको संघीयता कार्यान्वयनको पहिलो प्रक्रिया हो। संघीयता कार्यान्वयन र प्रदेश समृद्धिका लागि प्रदेशले नाम र केन्द्रको छिटो टुंगो लगाएर अगाडि बढ्नु राम्रो हुन्छ। (गुरुङ गण्डकी प्रदेशका आर्थिक मामिला तथा योजनामन्त्री हुन्)"
जेसिज कप फुटबल : पुलिस च्याम्पियन,"चितवन : विभागीय टोली नेपाल पुलिस क्लबले जेसिज विकास रनिङ शिल्डको फुटबलको उपाधि जितेको छ। शनिबार भएको फाइनलमा घरेलु टोली चितवन११ लाई पराजित गर्दै पुलिसले उपाधिमा कब्जा जमाएको हो। पुलिसले चितवनलाई टाइबे्रकरमा ४२ को अन्तरले पराजित गरेको हो। खेलको निर्धारित समय गोलरहित बराबरीमा सकिएपछि खेल टाइबे्रकरमा धकेलिएको थियो। चितवनका कप्तान रुमेश बर्तौला र रोशन रानामगरको प्रहार बाहिरिएपछि पुलिसले उपाधि आफ्नो बनायो। पुलिसको जितमा सुमन लामा, अजित भण्डारी, हरि कठायत र कप्तान भरत शाहले गोल गरेका थिए। चितवनका अजय गुरुङ सुदांस महत्तोले मात्रै गोल गरेका थिए। उपाधि विजेता नेपाल पुलिस क्लबले ६ लाख ६६ हजार ६ सय ६६ नगद रुपैयाँ प्राप्त गर्यो। उपविजेतामा चित्त बुझाएको चितवनले तीन लाख ३३ हजार तीन सय ३३ रुपैयाँ पायो। विजेतालाई भरतपुर महानगरपालिकाकी प्रमुख रेणु दाहालले पुरस्कार प्रदान गरिन्। घरेलु मैदानमा दर्शकको साथ पाएको चितवनले पहिलो हाफमा उत्कृष्ट प्रदर्शन गरेको थियो। दोस्रो हाफमा भने पुलिसले खेल आफ्नो नियन्त्रणमा लिएको थियो। दुवै टोलीले गोल गर्ने थुप्रै अवसर गुमाएका थिए। खेलको ११औँ मिनेटमा चितवनका अनिल रानामगरले पाएको अवसर सदुपयोग गर्न सकेनन्। यस्तै पुलिसका प्रवेश दनुवारले पनि गोल गर्ने अवसर खेर फालेका थिए। अन्य दिनमा खासै दर्शक नभएको क्याम्पाचौर फाइनल हेर्नका लागि दर्शकले खचाखच भरिएको थियो। खेलको म्यान अफ दी म्याच पुलिसका मनबहादुर परियार घोषित भए। प्रतियोगिताभरकै उत्कृष्ट खेलाडी नेपाल पुलिस क्लबका रवि पासवानले २५ हजार नगद पाए। सर्वाधिक गोलकर्ता पुलिसका सुमन लामा र चितवनका रुमेश बर्तौलाले १५ हजार पाए। उत्कृष्ट गोलरक्षक पुलिसका शत्रुधन चौधरी, उत्कृष्ट डिफेन्डर चितवनका सुदांश महतो घोषित भए। प्रतियोगिताको फेयर प्ले जावलाखेल युथ क्लबले पायो।"
क्रिकेटसँगै गायनमा उदाउँदै सन्दीप,"काठमाडौं : व्यवसायिक क्रिकेटमा नेपालका सबैभन्दा सफल खेलाडी हुन् सन्दीप लामिछाने । लेग स्पीन बलिङको कलाका कारण उनी विश्वका चर्चित क्रिकेटरसँग ठूलाठूला प्रतियोगिता खेल्न् अवसर पाइरहेका छन् । सन्दीप क्रिकेटमा मात्रै नभए एक गायकको रुपमा पनि आफूलाई अगाडी बढाउन प्रयासरत छन्। सन्दीपले आफ्नो नयाँ गीत सार्वजनिक गरेका छन् । शुक्रबार मात्रै उनले आफ्नो युट्युब च्यालनमा बगि जाने खोलाको के नै भर छर ? बोलको गीत अपलोड गरेका छन् । अडियो मात्रै रहेको उक्त गीतको संगीतकार तथा रचनाकारबारे केही उल्लेख गरिएको छैन्। यसअघि सन्दीपका उदास थियो मेरो यो पन, कता कता आफैंभित्र हराइरहन्छु, यो झरीमा तिमीसँगै, ताजै छ मेमरी जस्ता गीतहरु सार्वजनिक छन्। सन्दीपका यस अघिका गीत पप लयका थिए । हालको गीतमा भने लोक लय मिश्रित छ । १९ वर्षकै उमेरमा विश्व क्रिकेट दुनियाँमा आफूलाई स्थापित गराउन सफल सन्दीप आफू क्रिकेटर नभएको भए गायनमा लाग्ने बताउदै आएका छन् । क्रिकेटमा स्पीन बलिङको जादूले स्थापित भएका सन्दीप स्वरको जादुले संगीत प्रेमीको मन जित्न कति सफल होलान् ? सन्दीपको नयाँ गीत"
चीनमा कमल थापाले जिते पहिलो खेल,"काठमाडौं : पूर्वउपप्रधानमन्त्री एवम् राष्ट्रिय प्रजातन्त्र पार्टीका अध्यक्ष कमल थापाले चीनमा चलिरहेको आइटिएफ सेन्जेन अन्तराष्ट्रिय सिनियर सर्किटमा विजयी सुरुवात गरेका छन्। चिनको सेन्जेनमा सेन्जेन अन्तराष्ट्रिय सिनियर सर्किटको पहिलो खेलमा ६०, ६० ले जित दर्ता गरेका हुन्। उनले चीनका ओउ सिहाङलाई पराजित गर्दै विजयी सुरुवात गरेका हुन्।"
मापदण्ड नपुगेको क्लबलाई लाइसेन्स दिएको भन्दै एन्फालाई जरिवाना,"काठमाडौं : अखिल नेपाल फुटबल संघ (एन्फा)ले एसियाली फुटबल महासंघ (एएफसी)लाई जरिवाना तिर्नुपर्ने भएको छ। एएफसीको अनुशासन तथा आचारसंहिता समितिको बुधबार बसेको बैठकले एन्फामाथि ३५ हजार अमेरिकी डलर (३९ लाख ६० हजार) जरिवाना लगाउने निर्णय गरेको हो। एएफसी कपमा नेपालबाट टोली सहभागी गराउँदा एएफसीको क्लब आइसेनिङ रेगुलेसनविपरीत कार्य गरेको आरोपमा एएफसीले एन्फामाथि जरिवाना लगाएको हो। एन्फाले मापदण्ड नपुगेको क्लबलाई एएफसीको लाइसेन्स दिएको आरोप अनुशासन तथा आचारसंहिता समितिले लगाएको छ। एएफसी कप२०१९ मा नेपालको तर्फबाट मनाङ मस्र्याङ्दी क्लबले सहभागिता जनाएको थियो। मनाङले घरेलु लिग च्याम्पियनको हैसियतमा प्रतियोगितामा भाग लिएको हो। सोही प्रतियोगितामा सहभागी हुँदा एन्फाले मनाङलाई मापदण्डविपरीत लाइसेन्स दिएको आरोप एएफसीले लगाएको हो। प्रतियोगितामा मनाङ समूहगत चरणबाटै बाहिरिएको थियो। एन्फाले भविष्यमा यस्तो गल्ती दोहोयाए थप २५ हजार अमेरिकी डलर जरिवाना तिर्नुपर्ने र दुई वर्षसम्म निलम्बनमा पर्ने चेतावनी पनि एएफसीले दिएको छ। अहिले लगाइएको ३५ हजार अमेरिकी डलर जरिवाना भने एन्फाले ३० दिनभित्र बुझाउनुपर्नेछ। एएफसीले एन्फालाई क्लबको लाइसेन्ससम्बन्धी समस्या सुल्झाउन निर्देशन पनि दिएको छ। एएफसीले तोकेको मापदण्डअनुसार क्लब लाइसेन्स पाउन सम्बन्धित क्लबको आफ्नै मैदान, खेलाडी उत्पादन गर्न एकेडेमी, उमेर समूहको छुट्टै टोलीलगायतको सुविधा उपलब्ध हुनुपर्छ। तर, नेपाली क्लबहरूको सन्दर्भमा भने यी कुनै पनि मापदण्ड पूरा भएको पाइँदैन। यसैबीच हाल इरानमा जारी एएफसी फुटसल च्याम्पियनसिपको छनोट खेलका क्रममा नियम उल्लंघन गरेको आरोपमा नेपाली टोलीका प्रमुख प्रशिक्षक विष्णु गुरुङलाई पनि एएफसीको अनुशासन तथा आचारसंहिता समितिले एक हजार अमेरिकी डलर जरिवाना तिराउने निर्णय गरेको छ। समितिको शुक्रबार बसेको बैठकले यस्तो निर्णय गरेको हो। प्रशिक्षक गुरुङले बुधबार भएको ताजकिस्तानविरुद्घको खेलका क्रममा अनुशासन उल्लंघन गरेको आरोप लगाइएको छ।"
बलियो पुलिसलाई उत्साही चितवनको चुनौती,"चितवन : जेसिज विकास रनिङ सिल्ड फुटबल प्रतियोगिताका लागि शनिबार विभागीय टोली नेपाल पुलिस क्लबलाई घरेलु टोली चितवन११ ले चुनौती दिँदैछ। दुवै टोली उपाधि जितेर आफूलाई अब्बल सावित गर्ने धुनमा छन। पुलिस क्लब घरेलु फुटबलमा गहकिलो इतिहास बोकेको टोली हो। अर्कोतिर चितवन११ पनि बलिया प्रतिद्वन्द्वीहरूलाई पाखा लगाउँदै फाइनलमा पुगेको टोली हो। चितवन११ लाई घरेलु समर्थकको पनि गतिलो साथ रहने पक्का छ। फाइनल खेल नारायणगढको क्याम्पाचौरमा हुनेछ। सेमिफाइनलमा पुलिस क्लबले संकटा क्लबलाई र चितवन११ ले त्रिभुवन आर्मी क्लबलाई हराएको थियो। छोटो तयारीका बीच फाइनल यात्रा तय गरेको चितवनलाई घरेलु मैदानको पनि भरोसा छ। चितवन११ का प्रशिक्षक विजय घले पनि घरेलु मैदान र युवा खेलाडीको साथ आफ्नो उपाधि जित्ने बलियो आधार भएको बताउँछन्। पुलिस बलियो टोली भए पनि हामी दबाबमा आएर खेल्दैनौं। विपक्षीको खेल र खेलाडीअनुसारको प्लानिङ गरेका छौं, प्रशिक्षक घले भन्छन्। चितवनको प्लेइङ११ मा चारजना बाहिरका खेलाडी छन्। गोलरक्षक सोवत गुरुङ, सरोज योञ्जन, जितेस गुरुङ र सुरजसिंह ठकुरी चितवनबाहिरका खेलाडी हुन्। सरोज र चितवन११ का कप्तान रुमेश बर्तौलाले ए डिभिजन खेलेका खेलाडी हुन्। सेमिफाइनलमा चितवन११ ले खेलाडी भित्र्याएको हो। चितवन११ ले बन्द प्रशिक्षणबिना नै टोली मैदानमा उतारेर पनि फाइनलसम्म पुग्नुलाई आफ्नो उपलब्धि मानेको छ। फाइनलमा पनि ३० प्रतिशत खेल समर्थकले खेल्छन्। हाम्रो जितमा घरेलु समर्थक बलियो आधार बन्नेछन्, चितवन११ का कप्तान बर्तौला भन्छन्, हामी घरेलु मैदानको भरपूर उपयोग गर्ने योजनामा छौं। अर्कोतिर निकै बलियो टोली मानिएको पुलिस क्लबलाई पनि आफ्नो साख जोगाउन चितवन११ लाई जित्नैपर्ने दबाब छ। आर्मी क्लबलाई पराजित गरेको टोली भएका कारण पनि पुलिस क्लबले फाइनलमा आफ्नो प्रतिद्वन्द्वीलाई कमजोर आँकेको छैन। त्यसैले चितवन११ लाई बलियो दाबेदारका रूपमा लिएर पुलिस क्लब मैदानमा ओर्लने रणनीतिमा छ। चितवनमा रहेका युवा खेलाडीलाई पनि पुलिस क्ल्बले ठूलै चुनौतीका रूपमा लिएको छ। खेल र दर्शकको मन जित्ने गरी मैदानमा ओर्लने तयारी गरेको पुलिस क्लबका प्रशिक्षक अनन्तराज थापा बताउँछन्। हामी हरेक टोलीलाई उत्तिकै बलियो र हरेक खेललाई पहिलो खेल मान्छौं, प्रशिक्षक थापा भन्छन्, त्यसैले फाइनलमा हाम्रो एकमात्र लक्ष्य उपाधि हुनेछ। थापाले २०५५ सालमा धरान फुटबल क्लबका लागि विकास सिल्ड खेलेका थिए। त्यति बेला धरानले उपाधि जितेको थियो। यसपटक भने उनी प्रशिक्षकको भूमिकामा प्रतियोगिताको उपाधि उचालेर इतिहास रच्ने दाउमा छन्। पुलिस क्लबका कप्तान भरत शाह पनि चितवन११ लाई बलियो प्रतिद्वन्द्वी मान्छन्। प्रतियोगिताको विजेताले ६ लाख ६ हजार ६ सय ६६ रुपैयाँ पुरस्कार हात पार्नेछ। उपविजेताको भागमा तीन लाख तीन हजार तीन सय ३३ रुपैयाँ पुरस्कार पर्नेछ। शुक्रबार क्याम्पा चौरमा आयोजित पत्रकार सम्मेलनमा पुलिस क्लबका प्रशिक्षक अनन्तराज थापा, कप्तान भरत शाह, चितवन११ का प्रशिक्षक विजय घले, कप्तान रुमेश बर्तौला र नारायणगढ जेसिजका अध्यक्ष विकासमान श्रेष्ठले ट्रफी सार्वजनिक गरेका थिए। फुटबलमा चार दशकको इतिहास बनाएको विकास रनिङ सिल्डलाई जेसिज कपसँग मर्ज गरिएको हो। २०३१ सालमा पहिलो पटक विकास रनिङ सिल्ड आयोजना भएको थियो। तर लामो समय प्रतियोगिताले निरन्तरता पाउन सकेन। २०७३ सालमा प्रतियोगिता १३औं संस्करण आयोजना भएको थियो। जेसिज कप भने पहिलो पटक २०७४ सालमा आयोजना भएको थियो। यस पटकदेखि दुवै प्रतियोगितालाई मिलाएर जेसिज विकास रनिङ सिल्डको नाममा सञ्चालन गरिएको हो। आर्थिक अभाव भएपछि दुवै प्रतियोगितालाई मर्ज गरिएको आयोजकले जनाएको छ। यसपटक नारायणगढ जेसिज आयोजक र चितवन जिल्ला फुटबल संघ सहआयोजक छन्।"

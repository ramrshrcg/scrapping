शीर्षक,विवरण
मौलिक हकमाथि बन्देज !,"राष्ट्रसेवक भनेका अनुभवप्राप्त व्यक्ति हुन्। तिनले आफ्ना अनुभवका आधारमा आवश्यकताअनुसार राष्ट्रहित र सरकारविरुद्धमा लेख्न र बोल्न नपाउने ? गत शुक्रबार २९ कात्तिक २०७६ साल। तीनवटा समाचारले पंक्तिकारको ध्यान खिचेको छ। पहिलो निवृत्तिभरण पाउने अवकाशप्राप्त राष्ट्रसेवकले सामाजिक सञ्जालमा सरकारविरुद्ध लेख्न नपाउने विधेयकको प्रावधानमा सहमति भयो। दोस्रो, गुप्तचर विभागलाई सशक्त पार्ने संशोधन माग गर्दै विधेयक दर्ता गरियो। तेस्रो, गृह मन्त्रालयद्वारा सामाजिक संगठन (बोलीचालीको भाषामा गैरसरकारी संस्था) माथि सुपरिवेक्षण गर्ने विधेयक ल्याउन मन्त्रिपरिषद्बाट सहमति प्रदान गरियो। यी तीनवटै प्रावधान नागरिकका मौलिक हकसँग सम्बन्धित छन्। पहिलो, अवकाश प्राप्त राष्ट्रसेवकको निजामती सेवा ऐन, नियमावली, सुरक्षासम्बन्धी निकायमा काम गर्नेहरूका हकमा आआफ्ना आचारसंहिता छन्। त्यस्तै निवृत्तिभरण पाउने व्यक्तिहरूमा शिक्षक, प्राध्यापकसमेत पर्छन्। ती सबैले आफू सेवामा रहँदा पालन गर्नुपर्ने आचारसंहिता स्पष्ट छ। संंवेदनशील अंगमा काम गर्ने राष्ट्रसेवक कर्मचारीले सेवानिवृत्त भएपछि पनि आचारसंहिताका खास प्रावधानको पालना गर्नुपर्छ यसमा विमति छैन। तर राष्ट्रसेवक कर्मचारीले सेवाबाट निवृत्त भएपछि अन्य नागरिकसरह संविधानप्रदत्त मौलिक हक उपयोग गर्न पाउने छैनन्, गरेमा निवृत्तिभरण रोक्न सक्ने भनी संसद्बाट विधेयक पारित गर्न पाइन्छ ? अहम् प्रश्न भनेको यो हो। यो सबैलाई थाहा छ अधिकार निरपेक्ष हँुदैन। मौलिक हक प्रदान गर्दा पनि यो कुरामा ख्याल गरिएको छ। तर आमनागरिकले प्राप्त गर्ने समानता, स्वतन्त्रताको हकलाई कुण्ठित पार्ने, चुनौती दिने मनसायले राष्ट्रसेवकमाथि विभेद गर्न पाइन्छ या पाइँदैन, यसमा भने प्रचुर मात्रामा बहस आवश्यक भएको छ। प्रतिनिधिसभाको राज्य व्यवस्था तथा सुशासन समितिमा यतिबेला निजामती सेवासम्बन्धी विधेयकमा छलफल हुँदैछ। छलफलका क्रममा अवकाशप्राप्त राष्ट्रसेवकलाई सरकारको कामकारबाही एवं निर्णयमा नसुन, नहेर, नबोल अन्यथा दण्डित हुनेछौ भनी विधेयकमा मतैक्यताको प्रयास गरिँदै छ। राष्ट्रसेवक भनेका अनुभवप्राप्त व्यक्ति हुन्। तिनले आफ्ना अनुभवका आधारमा आवश्यकताअनुसार राष्ट्रका हितमा र सरकारको विरुद्धमा लेख्न र बोल्न नपाउने हो ? प्रतिपक्षको भूमिका समाचारलाई साँचो मान्ने हो भने यस विषयमा खबरदारी गर्नुपर्ने प्रमुख प्रतिपक्षका सांसदहरू पनि चुकेका छन्। तर समितिकै सक्रिय सांसद दिलेन्द्र बडुसँग कुरा गर्दा यो विषय टुंगिसकेको छैन, छलफलमा छ भन्नुभएको छ। विधेयकमा आएका विषयवस्तु, जहाँ संविधानप्रदत्त नागरिकका मौलिक हकसँग जोडिने कुरा आउँछ, त्यसमा प्रतिपक्षी सांसदहरूले चनाखो भएर हेर्नैपर्छ। सत्तापक्षले आफ्नोअनुकूल स्वेच्छाचारी कानुन ल्याउन लागेको यो प्रथमपटक हैन। सरकार आफूलाई निरंकुश भनेको सुन्न रुचाउँदैन, जुन स्वाभाविक पनि हो। तर, जे, जति, जस्ता प्रकारका विधेयक सरकार संसद्मा ल्याउँदै छ, यसबाट सरकार अलोकप्रिय भएर जाँदै छ। भय र त्रासबाट शासन गर्छु भनेर लोकतान्त्रिक सरकार चल्न, टिक्न सक्तैन। लोकतान्त्रिक सरकार चलाउन जनताको, सरोकारवालाको साथसहयोग चाहिन्छ। सञ्चारसँग जोडिएका विधेयक, राहदानी विधेयकहरू यसका केही दृष्टान्त हुन्, जुन हाम्रासामु ताजा छन्। यस्ता विधेयकका प्रावधानमाथि सबै सांसदले, विशेषगरी प्रतिपक्षका सांसदले आपत्ति गर्न सक्नुपर्छ, त्यो पनि सरल र स्पष्ट भाषामा। नागरिक बलियो हुँदा सरकार स्वतः बलियो हुने हो, सरकार शक्तिवान् र नागरिक निरिह हुने पद्धति लोकतान्त्रिक हुनै सक्तैन। अवकाश प्राप्त राष्ट्रसेवकले जे गर्न पाउँदैनन्, तीबाहेक अन्य नागरिकले गर्न पाउने हो ? हैन भने पेन्सनसँग जोडेर राष्ट्रसेवकको संवैधानिक हक कुण्ठा गर्न कसरी पाइन्छ ? नेपाली कांग्रेस सदैव लोकतन्त्रमा विश्वास गर्ने पार्टी हो। जतिबेला यस्ता गैरलोकतान्त्रिक विधेयक आउँछन्, स्वतः कांग्रेसी सांसदको कर्तव्य हुन आउँछ कि यसको डटेर मुकाबिला गर्ने। तर समाचारलाई पत्याउने हो भने कांग्रेसी सांसदको पनि खुट्टा लर्बराएको भान हुन्छ। राष्ट्रसेवकले सामाजिक सञ्जालमा लेखेका एकदुई दृष्टान्त सरकारले आफ्नो भनाइको समर्थनमा पेस गर्नेबित्तिकै प्रतिपक्षी सांसद निरुत्तर हुन आवश्यक छैन। बृहत् लोकतान्त्रिक मूल्यमान्यताको अगाडि त्यस्ता एकाध दृष्टान्तलाई सहजै उपेक्षा गर्न सकिन्छ। सरकार संविधानको लोकतान्त्रिक लिकबाट बाहिर जान खोज्दा प्रतिपक्षी सांसदको खबरदारी अझ सशक्त र जुझारु हुन आवश्यक भएको छ। सरकार आफ्ना कमजोरी लुकाउन बल प्रयोग गर्ने उद्देश्यबाट प्रेरित भएर हिँडदै छ। अन्य कानुन दोस्रो, गुप्तचर संगठनलाई बलियो बनाउन ऐनमा संशोधन प्रप्ताव पेस गरिएको भनिएको छ। राष्ट्रिय सुरक्षाका लागि गुप्तचर संगठन सबै राष्ट्रलाई आवश्यक पर्छ भने नेपाल पनि त्यसको अपवाद हुन सक्तैन। साधन, स्रोतले त्यस्ता संगठनलाई गतिशील बनाउन आवश्यक छ भन्ने कुरा पनि निर्विवाद छ। गुप्तचर संगठनको आन्तरिकबाह्य दुवै ठाउँमा सूचना प्राप्त गर्ने, विश्लेषण गर्ने र प्राप्त सूचनाका आधारमा सरकारलाई सजग बनाउने र राष्ट्रिय सुरक्षाको प्रत्याभूति गराइराख्ने जिम्मेवारी हुन्छ। विधेयकमा गरिने संशोधनले राष्ट्रपतिलगायत सबैको सूचना प्राप्त गर्न सक्ने अधिकार उक्त संगठनलाई हुने जनाइएको छ। मौलिक हकमा प्रदान गरिएका गोपनीयताको हकलाई कानुनी रूपमा बेअसर पार्न सकिने व्यवस्था विधेयकमा भएको जनाइएको छ। उदाहरणका रूपमा प्रत्येक व्यक्तिको फोन सुन्न सक्ने, भिडियो रिकर्ड गर्न सक्ने, इमेलहरू पढ्न सक्ने अधिकार प्रदान गरिनेछ। यी अधिकारको दुरुपयोगबाट सबैभन्दा बढी हानि बेहोर्नुपर्ने अन्ततः नागरिकले नै हो। प्रत्येक संगठनमा राजनीतिक हस्तक्षेप बढिरहेको यस घडीमा के गुप्तचर संगठन तटस्थ निकाय भएर बस्न सक्छ ? प्रश्न यो छ। यो संगठनले पाएको अधिकार राष्ट्रका लागि नभएर सत्ताधारी दल र सरकारका लागि उपयोग हँुदैन भनेर शंका निवारण हुने आधार के छ ? गुप्तचर संगठनमा प्राप्त सूचना राष्ट्रिय खर्चमा प्राप्त हुने तर त्यसको उपयोग नागरिक, प्रतिपक्ष, सरकारका कामकारबाही एवं निर्णयका आलोचकहरूविरुद्ध हुने असीमित सम्भावना उत्तिकै छ। त्यसैले यस्तो संगठनमाथि प्रभावकारी नियन्त्रण गर्न सक्ने गरी संसदभित्र स्वतन्त्र भएर समितिले काम गर्ने परिस्थिति नबन्दासम्म विभिन्न मुलुकमा भएका उदाहरणका भरमा असीमित अधिकार प्रदान गर्नु भनेको लोकतान्त्रिक समाज निर्माण गर्ने प्रयत्नमा अवरोध नै पुग्न सक्छ, यसमा हाम्रो ध्यान जान जरुरी छ। गैरसरकारी संगठन सम्बन्धमा तेस्रो, यो बुझ्न नसकिने भयो कि गैरसरकारी संगठनहरूले वास्तवमा के यस्तो गरे, जसले गर्दा सरकारका दुई मन्त्रालयहरू तिनलाई ठेगान लगाउन प्रतिस्पर्धा गर्दैछन्। समाचारमा भनिएको छ गृह मन्त्रालय र महिला, बालबालिका तथा ज्येष्ठ नागरिकसम्बन्धी मन्त्रालय दुवै यस विषयमा विधेयक बनाउँदैछन्। तर मन्त्रिपरिषद्ले गृह मन्त्रालयलाई विधेयक अगाडि बढाउन स्वीकृति प्रदान गयो। यतिबेला पनि गैरसरकारी संस्था तथा अन्तर्राष्ट्रिय गैरसरकारी संस्था सञ्चालन गर्न आवश्यक कानुन नभएको होइन। भएका कानुनको पालना केकति भयो वा गराइयो भन्ने कुरा बेग्लै हो। नियमनकारी संस्थाको अक्षमता भनेको सरकारको अक्षमता हो। नियमन गर्ने संस्थाले काम गर्न नसकेपछि तिनको दोष कानुनमा खोजेर पाइँदैन। त्यसमाथि भनिन्छ राजनीतिक आशीर्वाद (वा हस्तक्षेप ? ) बेगर गैरसरकारी संस्थाहरू सञ्चालन हुनै सक्तैनन्। यसमा पूरै नभए पनि आंशिक सत्यताको अंश पक्कै होला। त्यसो हो भने रोग एकातिर औषधि अर्कोतिर गरेर के हुने हो ? जहाँ समस्या छ, निदान पनि त्यही खोजौं। ल्याइने विधेयकमा केही थप कठोर प्रावधान राखिएलान्, तर तिनको प्रारम्भिक चरणमा विरोध हुँदा सरकार बदनाम हुने भयो। त्यो सहेर पारित गरिएका कानुन लागू गर्ने कुन संयन्त्र हो ? आखिर गृह मन्त्रालयअन्तर्गतकै कुनै विभाग, कार्यालय होला। गृह मन्त्रालयको क्षमता नागरिकतासम्बन्धी विधेयक पारित गराउन नसकेबाटै प्रमाणित भएको छ। मुलुकको बृहत्तर शान्तिसुरक्षामा ध्यान केन्द्रित गर्नुपर्ने मन्त्रालयले काम नपुगेजस्तो गरी गैरसरकारी संस्थामाथि अधिकार जमाउन खोजेको देख्दा उदेक लाग्नु स्वाभाविक हो। त्यसमाथि संघीय संरचनाअन्तर्गत गैरसरकारी संस्थालाई कसरी हेर्नुपर्ने हो, विचारणीय छँदै छ। सरकारले गर्नुपर्ने काम गर्न नसकेको आरोप लागिरहेका बेलामा गैरसरकारी संस्थालाई नियमन गर्नुको साटो नयाँ विधेयक ल्याउँदा यो लोकप्रिय त हुन सक्तैन नै। सरकार विषयान्तर हुँदै गइरहेको पनि देखा पर्छ। सँगसँगै संगठन खोल्ने नागरिकको मौलिक हकमा कुण्ठा पुयाएको आरोप पनि लाग्नेछ। अन्त्यमा माथि उल्लेख गरिएका तीनवटै दृष्टान्त नागरिकका मौलिक हकसँग सम्बन्धित छन्। नागरिकले पाएको हकमा बन्देज बढ्दै जानु भनेको सरकारको स्वेच्छाचारिता बढ्दै जानु ठानिन्छ। स्वेच्छाचारिताको उपल्लो हद निरंकुशता हो। सरकार आफूलाई निरंकुश भनेको सुन्न रुचाउँदैन, जुन स्वाभाविक पनि हो। तर, जे, जति, जस्ता प्रकारका विधेयक सरकार संसद्मा ल्याउँदै छ, यसबाट सरकार अलोकप्रिय भएर जाँदै छ। भय र त्रासबाट शासन गर्छु भनेर लोकतान्त्रिक सरकार चल्न, टिक्न सक्तैन। लोकतान्त्रिक सरकार चलाउन जनताको, सरोकारवालाको साथसहयोग चाहिन्छ। सरकार भने संसदभित्रको आफ्नो संख्यात्मक हिसाबले ढुक्क देखिन्छ समग्र राजनीति बिग्रँदा अंकगणित काम लाग्दैन। नागरिकलाई रैती सम्झने भूल नगरियोस्, संविधानप्रदत्त हकको सुरक्षा आजको आवश्यकता हो। कर्मचारीको उमेर हद ६० वर्ष, राज्यविरुद्ध अभिव्यक्ति दिएमा पेन्सन रोक्का आलोचनामा बन्देजको सन्देह"
पशुपतिनाथमा सचिन तेन्दुल्कर,काठमाडौं : चर्तित भारतीय क्रिकेटर सचिन तेन्दुल्करले पशुपतिनाथको दर्शन गरेका छन् । शुक्रबार राति नेपाल आएका तेन्दुल्कर आइतबार बिहानै पशुपतिनाथ पुगेका हुन् । बिहान साँढे ७ बजे पशुपति पुगेका उनी दर्नश गरी आधा घन्टापछि बाहिरिएका थिए। संयुक्त राष्ट्र संघको बालबालिका सम्बन्धी अभिसन्धि पारित भएको ३० औं वर्षको उपलक्ष्यमा आयोजित कार्यक्रममा भाग लिन युनिसेफ नेपालले सचिनलाई काठमाडौं ल्याएको हो। सचिन युनिसेफको दक्षिण एसियाका सद्भावना राजदूत हुन्। उनले शनिबार कीर्तिपुरस्थित त्रिवि क्रिकेट मैदानमा मैत्रीपूर्ण क्रिकेटसमेत खेलेका थिए । नेपालका पूर्व कप्तान विनोद दास र सचिनसतिबालबालिकाहरुले क्रिकेट खेलेका थिए।
सागको काउन्ट डाउन सुरु,"काठमाडौं : भौतिक संरचनाको निर्माण र तयारीलाई लिएर १३औं दक्षिण एसियाली खेलकुद (साग) हुन्छ वा हुन्न भन्ने दुविधा थियो । तर, पछिल्लो एक सातामा सागको माहोल विशेष रूपले तातेको छ । मंसिर १५ देखि २४ सम्म आयोजना हुने सागको पन्ध्र दिनअघि काउन्ट डाउन पनि सुरु भएको छ । राष्ट्रिय खेलकुद परिषद् (राखेप)ले शनिबार पत्रकार सम्मेलन गरी सागको तयारी अन्तिम चरणमा पुगेको जनाएको छ । भौतिक संरचनादेखि सबै तयारी अन्तिम चरणमा पुगेको छ । ललितपुरको हिटिङ पौडी पोखरी, दशरथ रंगशाला र पोखरा रंगशालाको निर्माणकार्य अब १० दिनभित्र सम्पन्न भइसक्ने छ । सागअघि यी स्थानमा खेलाडीलाई प्रशिक्षण गराएर मात्र साग खेलकुद सञ्चालन गरिनेछ, पत्रकार सम्मेलनमा राखेप सदस्यसचिव रमेशकुमार सिलवालले भने । नेपाल ओलम्पिक कमिटीका अध्यक्ष जीवनराम श्रेष्ठले दक्षिण एसियाका सातवटै देशको सहभागिता निश्चित भएको र खेलाडी तथा पदाधिकारीको अफिसियल इन्ट्री बुधबारसम्म पूरा हुने बताए । श्रेष्ठले प्याराग्लाइडिङ खेल समावेश हुने विषयमा अझै छलफल भइरहेको जानकारी दिए । तयारीका हिसाबले नेपालले राम्रो गरिरहेको बताउँदै सिलवालले नेपालले कम्तीमा ५० स्वर्ण जित्ने दाबी गरे । उनले सागका पदक विजेता खेलाडीलाई विशेष पुरस्कार प्रदान गरिने र उक्त पुरस्कार प्रधानमन्त्रीबाट घोषणा हुने जानकारी पनि दिए । सदस्यसचिव सिलवालले सागको उद्घाटन, आयोजना र समापन भव्य रूपमा हुने प्रतिबद्धता जनाए । दशरथ रंगशालामा हुने उद्घाटन सत्रमा पन्ध्र हजार कलाकारले सातवटै प्रदेशको कला र संस्कृति झल्कने प्रस्तुति दिनेछन् । उद्घाटन सत्र सवा तीन घण्टाको हुनेछ । राखेपका अनुसार सागमा खेलाडी र अफिसियल मात्र पाँच हजारभन्दा बढी रहनेछन् । सागमा २७ खेलमा कुल तीन सय २४ स्वर्ण, त्यति नै रजत र चार सय ८७ कांस्य गरी कुल एक हजार एक सय ३५ पदकका लागि प्रतिस्पर्धा हुनेछ । सागका खेलहरू काठमाडौं, ललितपुर, पोखरा र जनकपुरमा हुनेछ ।"
प्रधानमन्त्री ओलीले भेट दिएकोमा सचिन खुसी,"काठमाडौं : चर्चित भारतीय क्रिकेटर सचित तेन्दुल्करले प्रधानमन्त्री केपी शर्मा ओलीले भेट दिएकोमा खुसी व्यक्त गर्दै उनको स्वास्थ्य लाभको कामना गरेका छन्। दुई दिने नेपाल भ्रमणमा आएका सचिनले प्रधानमन्त्रीको निजी निवासमा भेट दिएकोमा धन्यवाद दिँदै स्वास्थ्य लाभको कामना गरेका हुन्। स्वास्थ्य समस्याकाबीच आफूलाई भेट दिएकोमा उनले खुसी व्यक्त गरेका छन्। उनले नेपालमा माया र न्यानो स्वागत पाएको महसुस गरेको बताएका छन्। उनले संसारभर उमंग, खुसी र समृद्धि छाओस् भन्ने कामनासमेत गरेका छन्। ओलीजी, स्वास्थ्य समस्याका बावजुद मलाई भेट गरेकोमा धन्यवाद, सचिनले ट्विटरमा लेखेका छन्, म तपाईँको सुस्वास्थ्यको कामना गर्छु। उनले नेपालमा पाएको माया र न्यायो स्वागतलाई चम्किलो बत्ती उपहार पाए झै भएको बताएका छन्। मैले नेपालको माया र न्यायो स्वागत महसुस गरेँ। चम्किलो बत्ति तपाईँले उपहार दिए झैँ भयो, सचिनले थप लेखेका छन्, संसारभर उमंग, खुसी र समृद्धि छाओस्। बालुवाटारमा प्रधानमन्त्रीसँग भेट गरेका तस्बिरसहितको प्रधानमन्त्रीको ट्विट रिट्विट गर्दै सचिनले ट्विटरमार्फत् ओलीको स्वास्थ्य लाभको कामना गरेका हुन्। प्रधानमन्त्री ओलीसँग सचिन तेन्दुल्करको भेट"
नक्षेत्र न्युजलाई सागको बोडकास्टिङ अधिकार,"काठमाडौं : नेपालमा मंसिर १५ गतेदेखि सुरु हुने १३औं दक्षिण एसियाली खेलकुद (साग) को बोडकास्टिङ अधिकार भारतीय कम्पनीलाई प्रदान गरिएको छ। नेपाल ओलम्पिक कमिटी र राष्ट्रिय खेलकुद परिषद् (राखेप) ले भारतीय कम्पनी एन के मिडिया भेन्चर प्रालिको नक्षेत्र न्युजलाई दिएको हो। बोडकास्टिङसम्बन्धी सम्झौतापत्रमा आइतबार एन के मिडियाका सञ्चालक प्रभातरञ्जन मल्लिक र नेपाल ओलम्पिक कमिटीका महासचिव नीलेन्द्रराज श्रेष्ठले हस्ताक्षर गरे। सम्झौताअनुसार नक्षेत्र न्युजले सागका सबै खेल र भेन्यूबाट प्रत्यक्ष प्रसारण र फोटो प्रवाह गर्नेछ। बोडकास्टिङबापत राखेपले आठ करोड रुपैयाँ प्राप्त गर्नेछ। नक्षेत्रलाई प्रसारणमा नेपालको सरकारी टेलिभिजनले सघाउने पनि बताएको छ। साग खेलकुदका क्रममा विज्ञापनबापत आएको रकम नक्षेत्र र नेपाल टेलिभिजनले ५०५० प्रतिशत बाँड्नेसमेत बताइएको छ। नेपालमा आयोजना भएको दक्षिण एसियाकै ठूलो खेललाई अन्तर्राष्ट्रियकरण गर्नका लागि सम्झौता फलदायी हुने नेपाल ओलम्पिक कमिटीका अध्यक्ष जीवनराम श्रेष्ठले बताए। सम्झौता कार्यक्रममा राखेपका सदस्यसचिव रमेशकुमार सिलवालले सागको इतिहासमा पहिलो पटक ठूलो रकममा बोडकास्टिङ अधिकार सुरक्षित गरिएको बताए। उनले नेपाली खेलकुदलाई ग्लोबलाइजेसन गर्न सफल भएको प्रतिक्रिया दिए। नक्षेत्रले सागमा समावेश २७ खेलहरू कम्तीमा १५ वटा विदेशी च्यानलमा प्रसारण गर्ने पनि जनाएको छ। मंसिर २४ गतेसम्म सञ्चालन हुने सागमा सहभागी सात देशका खेलाडीले कुल तीन सय २४ स्वर्ण, त्यति नै रजत र चार सय ८७ कांस्य गरी कुल एक हजार एक सय ३५ पदकका लागि प्रतिस्पर्धा गर्नेछन्। सागका खेलहरू काठमाडौं, ललितपुर, पोखरा र जनकपुरमा हुनेछ।"
जब क्रिकेट मैदानमा भगवान भेटे विनोदले,"काठमाडौं : कीर्तिपुरस्थित त्रिवि अन्तर्राष्ट्रिय क्रिकेट मैदानमा शनिबार फरक दृश्य देखियो। सधंैजसो विभिन्न राष्ट्रिय तथा अन्तर्राष्ट्रिय प्रतियोगिता खेलाउन व्यस्त रहने त्रिवि क्रिकेट मैदानमा बिहानैदेखि ससाना स्कुले बालबालिकाको चहलपहल थियो। क्रिकेट मैदानका कर्मचारी खेल सुरु गर्न आवश्यक प्रबन्ध मिलाउने चटारोमा देखिन्थे। ठूलो संख्यामा उपस्थित सञ्चारकर्मीको व्यग्रता पनि उस्तै थियो। करिब साढे ९ बजे प्रतीक्षाको घडी समाप्त भयो। कार्यक्रमस्थलमा झुल्किए सधैं टेलिभिजनको पर्दामा देखिँदै आएका विश्व क्रिकेटकै महान् हस्ती, सचिन रमेश तेन्दुल्कर। अनि क्रिकेट मैदानमा उपस्थित बालबालिकसँगै कार्यक्रम हेर्न पुगेका दर्शक पनि खुसीले चिच्याउन थाले सचिन, सचिन, सचिन। खासगरी बालबालिकाका लागि आयोजना गरिएको खेल भए पनि कार्यक्रमका आकर्षण केन्द्र थिए विश्व क्रिकेटका उनै कीर्तिमानी खेलाडी सचिन। ४६ वर्षीय सचिन कार्यक्रममा सहभागी हुन शुक्रबार राति नेपाल आइपुगेका हुन्। संयुक्त राष्ट्रसंघबाट बाल अधिकारसम्बन्धी महासन्धि पारित भएको ३० वर्ष पुगेको उपलक्ष्यमा युनिसेफ नेपालले यो कार्यक्रम आयोजना गरेको हो। महान् भारतीय क्रिकेटर सचिन युनिसेफको दक्षिण एसिया क्षेत्रका सद्भावना राजदूत पनि हुन्। त्रिवि क्रिकेट मैदानमा तेन्दुलकरले बालबालिकासँग मिलेर क्रिकेट पनि खेले। नेपाली राष्ट्रिय टोलीका थुप्रै पूर्व र वर्तमान खेलाडीका आदर्श हुन्, सचिन। तर, नेपाली क्रिकेटले अन्तर्राष्ट्रिय यात्रा प्रारम्भ गरेको २३ वर्ष लामो इतिहासमा हालसम्म कुनै पनि नेपाली खेलाडीको सचिनसँग क्रिकेट खेल्ने सपना पूरा हुन सकेको छैन। यस्तोमा आफ्नै घरेलु मैदानमा सचिनसँग क्रिकेट खेल्न पाउँदा बालबालिका पनि निकै प्रफुल्ल देखिए। राजधानीका विभिन्न सरकारी विद्यालयबाट छनोट गरिएका ससाना विद्यार्थीलाई दुई टोलीमा विभाजन गरिएको थियो। नीलो टोलीको कप्तानी सचिन र रातो टोलीको कप्तानी विनोद दासले गरेका थिए। विनोद नेपाली राष्ट्रिय टोलीका पूर्वकप्तान हुन्। दुवै टोलीमा छात्र र छात्रा दुवैलाई समावेश गरिएको थियो। आठआठ ओभरमा खेलाइएको खेलमा सचिनको टोलीले टस जितेर विनोदको टोलीलाई पहिले ब्याटिङका लागि निम्तो दियो। विनोदको टोलीले निर्धारित ओभरमा चार विकेट गुमाउँदै ४५ रन बनायो। सुरुमा विकेट किपरको भूमिकामा देखा परेका सचिनले एक ओभर बलिङ पनि गरे। आफैंले फिल्डिङ सजाएका सचिनले बालबालिकालाई ब्याटिङ र बलिङ गर्ने कला पनि सिकाए। भर्खरै क्रिकेटको कखरा सिक्दै गरेका बालबालिकालाई सचिनले खेल अवधिभर हौस्याइरहे। बेलाबेलामा उनी खेल हेर्न उपस्थित दर्शकलाई पनि हात हल्लाएर अभिवादन गर्थे। जवाफी ब्याटिङमा ओर्लिएको सचिनको टोलीले ६ ओभरमै केवल एक विकेट गुमाएर विजयलक्ष्य पूरा गयो। सचिन ओपनर ब्याट्सम्यानकै रूपमा मैदानभित्र प्रवेश गरेका थिए। सचिन दुई ओभर ब्याटिङ गरेर अन्य ब्याट्सम्यानलाई मौका दिन क्रिजबाट बाहिरिएका थिए। आफ्नो अन्तिम बलमा चौका हिर्काएका सचिनले सात रन बनाए। खेलमा सचिनको टोली नौ विकेटले विजयी भए पनि बालबालिकाका लागि खेलिएको सन्देशमूलक खेल भएकाले दुवै टोलीलाई संयुक्त रूपमा विजेता घोषित गरियो। दुवै टोलीलाई ट्रफी पनि प्रदान गरियो। सचिनले नेपालमै आयोजना हुने १३औं दक्षिण एसियाली खेलकुदको तयारीमा रहेको राष्ट्रिय महिला क्रिकेट टोलीका सदस्यलाई पनि विभिन्न सुझाव दिए। सचिनले कीर्तिपुर मैदानमै सागको अन्तिम तयारीमा रहेको महिला टोलीका खेलाडीको हौसला पनि बढाए। उनले नेपाली महिला टोलीले राम्रो प्रदर्शन गरिरहेको बताउँदै अन्तर्राष्ट्रिय प्रतियोगितामा बलियो आत्मविश्वास लिएर खेल्न सुझाव दिए। सचिनले नेपाल आउन पाउँदा आफूलाई निकै खुसी लागेको बताए। सचिनले नेपाल बालबालिकासम्बन्धी महासन्धिमा हस्ताक्षर गर्ने महŒवपूर्ण राष्ट्र भएको बताउँदै विगतको तुलनामा बालबालिकाको अवस्थामा सुधार आउँदै गएकोमा खुसी पनि व्यक्त गरे। उनले आफ्ना बालबालिकालाई के बनाउने भन्दा पनि बालबालिका आफू के बन्न चाहन्छन् भनेर उनीहरूको रुचि बुझ्न अभिभावकहरूलाई सुझाव पनि दिए। कार्यक्रममा सचिनले आफ्नो बाल्यकालको स्मरण पनि गरे। उनले आफू सानो छँदा क्रिकेट ब्याट बोकेर शिवाजी पार्क धाउँदाको क्षण, स्कुलबाट फर्कंदा टिफिन बक्समा भ्यागुतो राखेर आमालाई तर्साउँदाको क्षण अनि आफ्नो गल्तीमा बुवाआमाले माया गरेर सम्झाउँदाको तीतामीठा अनुभव पनि सुनाए। आफ्ना अभिभावकले बाल्यकालमा आफूलाई क्रिकेट खेल्न जाँदा कुनै रोकटोक नगरी आफ्नो रुचि बुझेको उनले बताए। अभिभावकले बालबालिका के गर्न चाहन्छन् भन्ने कुरा बुझ्नुपर्छ, कार्यक्रममा सचिनले भने, मेरो अभिभावकले बाल्यकालमा क्रिकेट खेल्न जाँदा मलाई त्यो खेल नखेल भन्नुभएको भए आज म यहाँ पुग्ने थिइनँ। पुरस्कार वितरण समारोहमा राष्ट्रिय टोलीका पूर्वकप्तान विनोदले सचिनसँग क्रिकेट खेल्न पाउँदा आफू भावुक बनेको बताए। सचिनसँग क्रिकेट खेल्न पाउनु मेरो जीवनकै सबैभन्दा खुसीको क्षण हो। त्रिवि क्रिकेट मैदान हाम्रो मन्दिर हो र सचिन क्रिकेटका भगवान् हुन्। आज क्रिकेटको मन्दिरमा भगवान्सँग मेरो भेट भएको छ, विनोदले भने, मेरो स्मरणमा यो क्षण सधंै जीवित रहने छ। सन् २०१३ मा सक्रिय खेल जीवनबाट सन्न्यास लिएका सचिनको नाममा अझै पनि विश्व क्रिकेटका थुप्रै कीर्तिमान कायमै छन्। उनी अन्तर्राष्ट्रिय क्रिकेटमा सर्वाधिक शतक प्रहार गर्ने खेलाडी हुन्। उनले टेस्टमा ५१ र एकदिवसीय अन्तर्राष्ट्रिय क्रिकेटमा ४९ वटा शतक हिर्काएका छन्। अन्तर्राष्ट्रिय क्रिकेटमा सर्वाधिक रनको कीर्तिमान पनि सचिनकै नाममा छ। उनले टेस्टमा १५ हजार नौ सय २१ र एकदिवसीयमा १८ हजार चार सय २६ रन बनाएका छन्। यसैगरी उनी सर्वाधिक विश्वकप खेल्ने खेलाडी पनि हुन्। सचिन र पाकिस्तानका जाभेद मियाँदादले ६ वटा विश्वकप खेलेका छन्। एकदिवसीय क्रिकेटमा सर्वाधिक प्लेयर अफ दी सिरिज हुने खेलाडी पनि सचिन नै हुन्। उनी १५ पटक प्लेयर अफ दी सिरिज घोषित भएका छन्। उनी एकदिवसीय क्रिकेटमा दोहोरो शतक प्रहार गर्ने पहिलो खेलाडी पनि हुन्। उनी एउटै विश्वकपमा सर्वाधिक अर्धशतक प्रहार गर्ने खेलाडी पनि हुन्। सचिन र बंगलादेशका सकिब अल हसनले एउटै विश्वकपमा सात अर्धशतक हिर्काएका छन्। यसैगरी एउटै विश्वकपमा सर्वाधिक रन बनाउने कीर्तिमान पनि सचिनकै नाममा छ। उनले सन् २००३ को विश्वकपमा ११ पालि खेल्दै कुल ६ सय ७४ रन बनाएका थिए। एउटै विश्वकपमा सर्वाधिक चौका हिर्काउने खेलाडी पनि हुन्, सचिन। उनले सन् २००३ कै विश्वकपमा ७५ वटा चौका हिर्काएका थिए। विश्वकपमा सर्वाधिक (१५ वटा) अर्धशतक बनाउने खेलाडी पनि सचिन नै हुन्। यसदेखि बाहेक पनि विश्व क्रिकेटमा थुप्रै कीर्तिमान सचिनको नाममा छ।"
टी१० लिग : सन्दीपले लिए पहिलो बलमै विकेट,अबुधाबी : यूएईमा जारी टी१० क्रिकेट लिगमा नेपालका लेग स्पीनर सन्दीप लामिछानेको टोलीले जित हात पारेको छ । शनिबार राति भएको खेलमा सन्दीप आवद्ध टोली कर्नाटक तुर्कसले दिल्ली बुल्सलाई १९ रनले पराजित गरेको छ । पहिलो खेलमै टोलीमा समेटिएका सन्दीपले पहिलो बलमा नै विकेट लिए । चौथो ओभरमा बलिङमा आएका सन्दीपले पहिलो बलमा नै दिल्ली बुल्सका मुहमद उसमानलाई बोल्ड आउट गरेका थिए। यस ओभरमा सन्दीपले ३ रन मात्रै दिए । त्यसपछि छैटौं ओभरमा बलिङ गर्दा भने उनले १६ रन दिए । यस ओभरमा श्रीलंकाका एन्जेलो म्याथ्युजले सन्दीपलाई छक्का प्रहार गरे । आफ्नो २ ओभरमा उनले १९ रन दिएर १ विकेट लिए। दिल्ली बुल्सले टस जितर पहिले बलिङ रोजेपछि ब्याटिङमा उत्रिएको कर्नाटकले १० ओभरमा ५ विकेट गुमाएर ११० रन बनाएको थियो । १११ रनको लक्ष्य पछ्याएको दिल्ली बुल्सले १० ओभरमा ८ विकेट गुमाएर ९१ रन मात्रे बनाउन सक्यो। आइतबार पनि सन्दीपको टोली कर्नाटक बंगला टाइगर्ससँग प्रतिस्पर्धा गर्दैछ । भने पारस खड्काको टोली अबुधाबीले नर्देन वारियर्ससँग प्रतिस्पर्धा गर्दैछ। अबुधाबीको खेल नेपाली समयअनुसार साँझ ५ः१५ मा सुरु हुनेछ। कर्नाटकको खेल साँझ ७ः३० बजे सुरु हुनेछ।
प्रधानमन्त्री ओलीले भेट दिएकोमा सचिन खुसी,"काठमाडौं : चर्चित भारतीय क्रिकेटर सचित तेन्दुल्करले प्रधानमन्त्री केपी शर्मा ओलीले भेट दिएकोमा खुसी व्यक्त गर्दै उनको स्वास्थ्य लाभको कामना गरेका छन्। दुई दिने नेपाल भ्रमणमा आएका सचिनले प्रधानमन्त्रीको निजी निवासमा भेट दिएकोमा धन्यवाद दिँदै स्वास्थ्य लाभको कामना गरेका हुन्। स्वास्थ्य समस्याकाबीच आफूलाई भेट दिएकोमा उनले खुसी व्यक्त गरेका छन्। उनले नेपालमा माया र न्यानो स्वागत पाएको महसुस गरेको बताएका छन्। उनले संसारभर उमंग, खुसी र समृद्धि छाओस् भन्ने कामनासमेत गरेका छन्। ओलीजी, स्वास्थ्य समस्याका बावजुद मलाई भेट गरेकोमा धन्यवाद, सचिनले ट्विटरमा लेखेका छन्, म तपाईँको सुस्वास्थ्यको कामना गर्छु। उनले नेपालमा पाएको माया र न्यायो स्वागतलाई चम्किलो बत्ती उपहार पाए झै भएको बताएका छन्। मैले नेपालको माया र न्यायो स्वागत महसुस गरेँ। चम्किलो बत्ति तपाईँले उपहार दिए झैँ भयो, सचिनले थप लेखेका छन्, संसारभर उमंग, खुसी र समृद्धि छाओस्। बालुवाटारमा प्रधानमन्त्रीसँग भेट गरेका तस्बिरसहितको प्रधानमन्त्रीको ट्विट रिट्विट गर्दै सचिनले ट्विटरमार्फत् ओलीको स्वास्थ्य लाभको कामना गरेका हुन्। प्रधानमन्त्री ओलीसँग सचिन तेन्दुल्करको भेट"
पशुपतिनाथमा सचिन तेन्दुल्कर,काठमाडौं : चर्तित भारतीय क्रिकेटर सचिन तेन्दुल्करले पशुपतिनाथको दर्शन गरेका छन् । शुक्रबार राति नेपाल आएका तेन्दुल्कर आइतबार बिहानै पशुपतिनाथ पुगेका हुन् । बिहान साँढे ७ बजे पशुपति पुगेका उनी दर्नश गरी आधा घन्टापछि बाहिरिएका थिए। संयुक्त राष्ट्र संघको बालबालिका सम्बन्धी अभिसन्धि पारित भएको ३० औं वर्षको उपलक्ष्यमा आयोजित कार्यक्रममा भाग लिन युनिसेफ नेपालले सचिनलाई काठमाडौं ल्याएको हो। सचिन युनिसेफको दक्षिण एसियाका सद्भावना राजदूत हुन्। उनले शनिबार कीर्तिपुरस्थित त्रिवि क्रिकेट मैदानमा मैत्रीपूर्ण क्रिकेटसमेत खेलेका थिए । नेपालका पूर्व कप्तान विनोद दास र सचिनसतिबालबालिकाहरुले क्रिकेट खेलेका थिए।
नक्षेत्र न्युजलाई सागको बोडकास्टिङ अधिकार,"काठमाडौं : नेपालमा मंसिर १५ गतेदेखि सुरु हुने १३औं दक्षिण एसियाली खेलकुद (साग) को बोडकास्टिङ अधिकार भारतीय कम्पनीलाई प्रदान गरिएको छ। नेपाल ओलम्पिक कमिटी र राष्ट्रिय खेलकुद परिषद् (राखेप) ले भारतीय कम्पनी एन के मिडिया भेन्चर प्रालिको नक्षेत्र न्युजलाई दिएको हो। बोडकास्टिङसम्बन्धी सम्झौतापत्रमा आइतबार एन के मिडियाका सञ्चालक प्रभातरञ्जन मल्लिक र नेपाल ओलम्पिक कमिटीका महासचिव नीलेन्द्रराज श्रेष्ठले हस्ताक्षर गरे। सम्झौताअनुसार नक्षेत्र न्युजले सागका सबै खेल र भेन्यूबाट प्रत्यक्ष प्रसारण र फोटो प्रवाह गर्नेछ। बोडकास्टिङबापत राखेपले आठ करोड रुपैयाँ प्राप्त गर्नेछ। नक्षेत्रलाई प्रसारणमा नेपालको सरकारी टेलिभिजनले सघाउने पनि बताएको छ। साग खेलकुदका क्रममा विज्ञापनबापत आएको रकम नक्षेत्र र नेपाल टेलिभिजनले ५०५० प्रतिशत बाँड्नेसमेत बताइएको छ। नेपालमा आयोजना भएको दक्षिण एसियाकै ठूलो खेललाई अन्तर्राष्ट्रियकरण गर्नका लागि सम्झौता फलदायी हुने नेपाल ओलम्पिक कमिटीका अध्यक्ष जीवनराम श्रेष्ठले बताए। सम्झौता कार्यक्रममा राखेपका सदस्यसचिव रमेशकुमार सिलवालले सागको इतिहासमा पहिलो पटक ठूलो रकममा बोडकास्टिङ अधिकार सुरक्षित गरिएको बताए। उनले नेपाली खेलकुदलाई ग्लोबलाइजेसन गर्न सफल भएको प्रतिक्रिया दिए। नक्षेत्रले सागमा समावेश २७ खेलहरू कम्तीमा १५ वटा विदेशी च्यानलमा प्रसारण गर्ने पनि जनाएको छ। मंसिर २४ गतेसम्म सञ्चालन हुने सागमा सहभागी सात देशका खेलाडीले कुल तीन सय २४ स्वर्ण, त्यति नै रजत र चार सय ८७ कांस्य गरी कुल एक हजार एक सय ३५ पदकका लागि प्रतिस्पर्धा गर्नेछन्। सागका खेलहरू काठमाडौं, ललितपुर, पोखरा र जनकपुरमा हुनेछ।"
सागको काउन्ट डाउन सुरु,"काठमाडौं : भौतिक संरचनाको निर्माण र तयारीलाई लिएर १३औं दक्षिण एसियाली खेलकुद (साग) हुन्छ वा हुन्न भन्ने दुविधा थियो । तर, पछिल्लो एक सातामा सागको माहोल विशेष रूपले तातेको छ । मंसिर १५ देखि २४ सम्म आयोजना हुने सागको पन्ध्र दिनअघि काउन्ट डाउन पनि सुरु भएको छ । राष्ट्रिय खेलकुद परिषद् (राखेप)ले शनिबार पत्रकार सम्मेलन गरी सागको तयारी अन्तिम चरणमा पुगेको जनाएको छ । भौतिक संरचनादेखि सबै तयारी अन्तिम चरणमा पुगेको छ । ललितपुरको हिटिङ पौडी पोखरी, दशरथ रंगशाला र पोखरा रंगशालाको निर्माणकार्य अब १० दिनभित्र सम्पन्न भइसक्ने छ । सागअघि यी स्थानमा खेलाडीलाई प्रशिक्षण गराएर मात्र साग खेलकुद सञ्चालन गरिनेछ, पत्रकार सम्मेलनमा राखेप सदस्यसचिव रमेशकुमार सिलवालले भने । नेपाल ओलम्पिक कमिटीका अध्यक्ष जीवनराम श्रेष्ठले दक्षिण एसियाका सातवटै देशको सहभागिता निश्चित भएको र खेलाडी तथा पदाधिकारीको अफिसियल इन्ट्री बुधबारसम्म पूरा हुने बताए । श्रेष्ठले प्याराग्लाइडिङ खेल समावेश हुने विषयमा अझै छलफल भइरहेको जानकारी दिए । तयारीका हिसाबले नेपालले राम्रो गरिरहेको बताउँदै सिलवालले नेपालले कम्तीमा ५० स्वर्ण जित्ने दाबी गरे । उनले सागका पदक विजेता खेलाडीलाई विशेष पुरस्कार प्रदान गरिने र उक्त पुरस्कार प्रधानमन्त्रीबाट घोषणा हुने जानकारी पनि दिए । सदस्यसचिव सिलवालले सागको उद्घाटन, आयोजना र समापन भव्य रूपमा हुने प्रतिबद्धता जनाए । दशरथ रंगशालामा हुने उद्घाटन सत्रमा पन्ध्र हजार कलाकारले सातवटै प्रदेशको कला र संस्कृति झल्कने प्रस्तुति दिनेछन् । उद्घाटन सत्र सवा तीन घण्टाको हुनेछ । राखेपका अनुसार सागमा खेलाडी र अफिसियल मात्र पाँच हजारभन्दा बढी रहनेछन् । सागमा २७ खेलमा कुल तीन सय २४ स्वर्ण, त्यति नै रजत र चार सय ८७ कांस्य गरी कुल एक हजार एक सय ३५ पदकका लागि प्रतिस्पर्धा हुनेछ । सागका खेलहरू काठमाडौं, ललितपुर, पोखरा र जनकपुरमा हुनेछ ।"
जब क्रिकेट मैदानमा भगवान भेटे विनोदले,"काठमाडौं : कीर्तिपुरस्थित त्रिवि अन्तर्राष्ट्रिय क्रिकेट मैदानमा शनिबार फरक दृश्य देखियो। सधंैजसो विभिन्न राष्ट्रिय तथा अन्तर्राष्ट्रिय प्रतियोगिता खेलाउन व्यस्त रहने त्रिवि क्रिकेट मैदानमा बिहानैदेखि ससाना स्कुले बालबालिकाको चहलपहल थियो। क्रिकेट मैदानका कर्मचारी खेल सुरु गर्न आवश्यक प्रबन्ध मिलाउने चटारोमा देखिन्थे। ठूलो संख्यामा उपस्थित सञ्चारकर्मीको व्यग्रता पनि उस्तै थियो। करिब साढे ९ बजे प्रतीक्षाको घडी समाप्त भयो। कार्यक्रमस्थलमा झुल्किए सधैं टेलिभिजनको पर्दामा देखिँदै आएका विश्व क्रिकेटकै महान् हस्ती, सचिन रमेश तेन्दुल्कर। अनि क्रिकेट मैदानमा उपस्थित बालबालिकसँगै कार्यक्रम हेर्न पुगेका दर्शक पनि खुसीले चिच्याउन थाले सचिन, सचिन, सचिन। खासगरी बालबालिकाका लागि आयोजना गरिएको खेल भए पनि कार्यक्रमका आकर्षण केन्द्र थिए विश्व क्रिकेटका उनै कीर्तिमानी खेलाडी सचिन। ४६ वर्षीय सचिन कार्यक्रममा सहभागी हुन शुक्रबार राति नेपाल आइपुगेका हुन्। संयुक्त राष्ट्रसंघबाट बाल अधिकारसम्बन्धी महासन्धि पारित भएको ३० वर्ष पुगेको उपलक्ष्यमा युनिसेफ नेपालले यो कार्यक्रम आयोजना गरेको हो। महान् भारतीय क्रिकेटर सचिन युनिसेफको दक्षिण एसिया क्षेत्रका सद्भावना राजदूत पनि हुन्। त्रिवि क्रिकेट मैदानमा तेन्दुलकरले बालबालिकासँग मिलेर क्रिकेट पनि खेले। नेपाली राष्ट्रिय टोलीका थुप्रै पूर्व र वर्तमान खेलाडीका आदर्श हुन्, सचिन। तर, नेपाली क्रिकेटले अन्तर्राष्ट्रिय यात्रा प्रारम्भ गरेको २३ वर्ष लामो इतिहासमा हालसम्म कुनै पनि नेपाली खेलाडीको सचिनसँग क्रिकेट खेल्ने सपना पूरा हुन सकेको छैन। यस्तोमा आफ्नै घरेलु मैदानमा सचिनसँग क्रिकेट खेल्न पाउँदा बालबालिका पनि निकै प्रफुल्ल देखिए। राजधानीका विभिन्न सरकारी विद्यालयबाट छनोट गरिएका ससाना विद्यार्थीलाई दुई टोलीमा विभाजन गरिएको थियो। नीलो टोलीको कप्तानी सचिन र रातो टोलीको कप्तानी विनोद दासले गरेका थिए। विनोद नेपाली राष्ट्रिय टोलीका पूर्वकप्तान हुन्। दुवै टोलीमा छात्र र छात्रा दुवैलाई समावेश गरिएको थियो। आठआठ ओभरमा खेलाइएको खेलमा सचिनको टोलीले टस जितेर विनोदको टोलीलाई पहिले ब्याटिङका लागि निम्तो दियो। विनोदको टोलीले निर्धारित ओभरमा चार विकेट गुमाउँदै ४५ रन बनायो। सुरुमा विकेट किपरको भूमिकामा देखा परेका सचिनले एक ओभर बलिङ पनि गरे। आफैंले फिल्डिङ सजाएका सचिनले बालबालिकालाई ब्याटिङ र बलिङ गर्ने कला पनि सिकाए। भर्खरै क्रिकेटको कखरा सिक्दै गरेका बालबालिकालाई सचिनले खेल अवधिभर हौस्याइरहे। बेलाबेलामा उनी खेल हेर्न उपस्थित दर्शकलाई पनि हात हल्लाएर अभिवादन गर्थे। जवाफी ब्याटिङमा ओर्लिएको सचिनको टोलीले ६ ओभरमै केवल एक विकेट गुमाएर विजयलक्ष्य पूरा गयो। सचिन ओपनर ब्याट्सम्यानकै रूपमा मैदानभित्र प्रवेश गरेका थिए। सचिन दुई ओभर ब्याटिङ गरेर अन्य ब्याट्सम्यानलाई मौका दिन क्रिजबाट बाहिरिएका थिए। आफ्नो अन्तिम बलमा चौका हिर्काएका सचिनले सात रन बनाए। खेलमा सचिनको टोली नौ विकेटले विजयी भए पनि बालबालिकाका लागि खेलिएको सन्देशमूलक खेल भएकाले दुवै टोलीलाई संयुक्त रूपमा विजेता घोषित गरियो। दुवै टोलीलाई ट्रफी पनि प्रदान गरियो। सचिनले नेपालमै आयोजना हुने १३औं दक्षिण एसियाली खेलकुदको तयारीमा रहेको राष्ट्रिय महिला क्रिकेट टोलीका सदस्यलाई पनि विभिन्न सुझाव दिए। सचिनले कीर्तिपुर मैदानमै सागको अन्तिम तयारीमा रहेको महिला टोलीका खेलाडीको हौसला पनि बढाए। उनले नेपाली महिला टोलीले राम्रो प्रदर्शन गरिरहेको बताउँदै अन्तर्राष्ट्रिय प्रतियोगितामा बलियो आत्मविश्वास लिएर खेल्न सुझाव दिए। सचिनले नेपाल आउन पाउँदा आफूलाई निकै खुसी लागेको बताए। सचिनले नेपाल बालबालिकासम्बन्धी महासन्धिमा हस्ताक्षर गर्ने महŒवपूर्ण राष्ट्र भएको बताउँदै विगतको तुलनामा बालबालिकाको अवस्थामा सुधार आउँदै गएकोमा खुसी पनि व्यक्त गरे। उनले आफ्ना बालबालिकालाई के बनाउने भन्दा पनि बालबालिका आफू के बन्न चाहन्छन् भनेर उनीहरूको रुचि बुझ्न अभिभावकहरूलाई सुझाव पनि दिए। कार्यक्रममा सचिनले आफ्नो बाल्यकालको स्मरण पनि गरे। उनले आफू सानो छँदा क्रिकेट ब्याट बोकेर शिवाजी पार्क धाउँदाको क्षण, स्कुलबाट फर्कंदा टिफिन बक्समा भ्यागुतो राखेर आमालाई तर्साउँदाको क्षण अनि आफ्नो गल्तीमा बुवाआमाले माया गरेर सम्झाउँदाको तीतामीठा अनुभव पनि सुनाए। आफ्ना अभिभावकले बाल्यकालमा आफूलाई क्रिकेट खेल्न जाँदा कुनै रोकटोक नगरी आफ्नो रुचि बुझेको उनले बताए। अभिभावकले बालबालिका के गर्न चाहन्छन् भन्ने कुरा बुझ्नुपर्छ, कार्यक्रममा सचिनले भने, मेरो अभिभावकले बाल्यकालमा क्रिकेट खेल्न जाँदा मलाई त्यो खेल नखेल भन्नुभएको भए आज म यहाँ पुग्ने थिइनँ। पुरस्कार वितरण समारोहमा राष्ट्रिय टोलीका पूर्वकप्तान विनोदले सचिनसँग क्रिकेट खेल्न पाउँदा आफू भावुक बनेको बताए। सचिनसँग क्रिकेट खेल्न पाउनु मेरो जीवनकै सबैभन्दा खुसीको क्षण हो। त्रिवि क्रिकेट मैदान हाम्रो मन्दिर हो र सचिन क्रिकेटका भगवान् हुन्। आज क्रिकेटको मन्दिरमा भगवान्सँग मेरो भेट भएको छ, विनोदले भने, मेरो स्मरणमा यो क्षण सधंै जीवित रहने छ। सन् २०१३ मा सक्रिय खेल जीवनबाट सन्न्यास लिएका सचिनको नाममा अझै पनि विश्व क्रिकेटका थुप्रै कीर्तिमान कायमै छन्। उनी अन्तर्राष्ट्रिय क्रिकेटमा सर्वाधिक शतक प्रहार गर्ने खेलाडी हुन्। उनले टेस्टमा ५१ र एकदिवसीय अन्तर्राष्ट्रिय क्रिकेटमा ४९ वटा शतक हिर्काएका छन्। अन्तर्राष्ट्रिय क्रिकेटमा सर्वाधिक रनको कीर्तिमान पनि सचिनकै नाममा छ। उनले टेस्टमा १५ हजार नौ सय २१ र एकदिवसीयमा १८ हजार चार सय २६ रन बनाएका छन्। यसैगरी उनी सर्वाधिक विश्वकप खेल्ने खेलाडी पनि हुन्। सचिन र पाकिस्तानका जाभेद मियाँदादले ६ वटा विश्वकप खेलेका छन्। एकदिवसीय क्रिकेटमा सर्वाधिक प्लेयर अफ दी सिरिज हुने खेलाडी पनि सचिन नै हुन्। उनी १५ पटक प्लेयर अफ दी सिरिज घोषित भएका छन्। उनी एकदिवसीय क्रिकेटमा दोहोरो शतक प्रहार गर्ने पहिलो खेलाडी पनि हुन्। उनी एउटै विश्वकपमा सर्वाधिक अर्धशतक प्रहार गर्ने खेलाडी पनि हुन्। सचिन र बंगलादेशका सकिब अल हसनले एउटै विश्वकपमा सात अर्धशतक हिर्काएका छन्। यसैगरी एउटै विश्वकपमा सर्वाधिक रन बनाउने कीर्तिमान पनि सचिनकै नाममा छ। उनले सन् २००३ को विश्वकपमा ११ पालि खेल्दै कुल ६ सय ७४ रन बनाएका थिए। एउटै विश्वकपमा सर्वाधिक चौका हिर्काउने खेलाडी पनि हुन्, सचिन। उनले सन् २००३ कै विश्वकपमा ७५ वटा चौका हिर्काएका थिए। विश्वकपमा सर्वाधिक (१५ वटा) अर्धशतक बनाउने खेलाडी पनि सचिन नै हुन्। यसदेखि बाहेक पनि विश्व क्रिकेटमा थुप्रै कीर्तिमान सचिनको नाममा छ।"
टी१० लिग : सन्दीपले लिए पहिलो बलमै विकेट,अबुधाबी : यूएईमा जारी टी१० क्रिकेट लिगमा नेपालका लेग स्पीनर सन्दीप लामिछानेको टोलीले जित हात पारेको छ । शनिबार राति भएको खेलमा सन्दीप आवद्ध टोली कर्नाटक तुर्कसले दिल्ली बुल्सलाई १९ रनले पराजित गरेको छ । पहिलो खेलमै टोलीमा समेटिएका सन्दीपले पहिलो बलमा नै विकेट लिए । चौथो ओभरमा बलिङमा आएका सन्दीपले पहिलो बलमा नै दिल्ली बुल्सका मुहमद उसमानलाई बोल्ड आउट गरेका थिए। यस ओभरमा सन्दीपले ३ रन मात्रै दिए । त्यसपछि छैटौं ओभरमा बलिङ गर्दा भने उनले १६ रन दिए । यस ओभरमा श्रीलंकाका एन्जेलो म्याथ्युजले सन्दीपलाई छक्का प्रहार गरे । आफ्नो २ ओभरमा उनले १९ रन दिएर १ विकेट लिए। दिल्ली बुल्सले टस जितर पहिले बलिङ रोजेपछि ब्याटिङमा उत्रिएको कर्नाटकले १० ओभरमा ५ विकेट गुमाएर ११० रन बनाएको थियो । १११ रनको लक्ष्य पछ्याएको दिल्ली बुल्सले १० ओभरमा ८ विकेट गुमाएर ९१ रन मात्रे बनाउन सक्यो। आइतबार पनि सन्दीपको टोली कर्नाटक बंगला टाइगर्ससँग प्रतिस्पर्धा गर्दैछ । भने पारस खड्काको टोली अबुधाबीले नर्देन वारियर्ससँग प्रतिस्पर्धा गर्दैछ। अबुधाबीको खेल नेपाली समयअनुसार साँझ ५ः१५ मा सुरु हुनेछ। कर्नाटकको खेल साँझ ७ः३० बजे सुरु हुनेछ।

शीर्षक,विवरण
सामाजिक कुरीति हटाउन,"नेपालमा केही वर्षयता धेरै सरकारी, गैरसरकारी तथा अन्तर्राष्ट्रिय संघसंस्थाहरूले समाजमा हुने परम्परागत मान्यता र प्रचलनलाई कम गर्दै बालविवाह, छाउपडी, छोरीलाई स्कुल पठाउने अभियान,जातीय छुवाछुतदेखि लिएर घरेलु हिंसा कम गर्दै जनचेतना जगाउने आयोजना सञ्चालन गर्दै आएका छन्। पछिल्लो समयमा आएर यस्ता क्रियाकलापलाई समाजबाट मुक्त गराएर शान्तिप्रिय समाजको निर्माण गरी छोराछोरी बराबरी भन्ने नारालाई आत्मसात् गर्दै अगाडि बढ्न जसरी सरकारी, नागरिक र जनस्तरबाट तथा विभिन्न गैरसरकारी संस्थाको भूमिका महत्त्वपूर्ण हुन्छ त्यति नै मात्रामा आध्यात्मिक र धार्मिक गुरुहरू, अगुवाहरूको भूमिका पनि महत्त्वपूर्ण हुन्छ भन्ने विषयलाई प्राथमिकतामा राखेर अभियान सञ्चालन हुन थालेका छन्। धार्मिक या आध्यात्मिक गुरुहरू, अगुवाहरू पनि समाज रुपान्तरणका अभिन्न अंग भएकाले यिनीहरूको चेतना जागृतिमूलक कार्यक्रम र अभियानले समाजका कुरीति कम गर्न ठूलो भूमिका खेल्न सक्छ भन्ने प्रयोगात्मक अभ्यास पनि सुरु हुन थालेको छ। समाज रुपान्तरणमा एकपक्षीय भूमिका र पहलले मात्र अवश्य काम हुन सक्दैन। अन्तरधार्मिक संघसंस्था मिलेर लाग्ने हो भने संयुक्त प्रयासले सकारात्मक परिवर्तन अवश्य आउनेछ। जबसम्म चेतनाको स्तरमा विकास हुँदैन र परम्परागत धारणाबाट मुक्त हुन सकिँदैन तबसम्म विकास र समृद्धि धेरै परको फल हुन जान्छ। चेतनाको स्तरबाट सकारात्मक कसरी हुने, आन्तरिकरूपमा शान्त र प्रेमिल कसरी हुने, धर्म र अन्धविश्वासबाट पर हटेर मानवीयताको आधारमा सामाजिक मान्यता र प्रचलनलाई कसरी कायम राख्ने भन्ने कुरा कुनै आध्यात्मिक या धार्मिक गुरुले आवाज उठाउँछ भने त्यो विषयलाई सबैले आत्मसात् गर्न सक्छन्। विज्ञान, परिवर्तन र मानिसका आधारभूत आवश्यकता र मान्यतालाई बुझ्न नसक्ने समाजमा पनि धार्मिक आस्था, मान्यता र प्रचलनलाई बुझिराखेका हुन्छन्। बालविवाह, छाउपडी, छुवाछूतलाई धर्मको आधारमा मान्यता दिइनु, छोरीलाई रजस्वला हुनुअघि कन्यादान दिएर बिहे गर्नु पुण्य काम हो भन्ने मान्यता आजको दिनसम्म कायम रहनु जस्ता विषयलाई धर्ममा वास्तवमै के भनेको छ ? धार्मिक गुरुहरूले बताइदिएमा जनस्तरले चाँडो बुझ्न सक्छ। हिन्दु, बौद्ध, इस्लाम, किराँत वा जेजे धार्मिक सम्प्रदाय छन् कुनै पनि धर्ममा, आध्यात्मिक परम्परामा, शास्त्रमा बालविवाह, छुवाछूत र छोरी हुनुकै कारणले गर्ने भेदभाव उल्लेख भएको पाइँदैन। धर्म र परम्परालाई विश्वास गर्ने त्यस्ता समाजमा धार्मिक अगुवाहरू र आध्यात्मिक अगुवाइहरूले उत्प्रेरात्मक कार्यक्रमद्वारा सजिलै जनचेतना जागृत गराउन सक्छन्। धेरै ठाउँमा आजकल यस्ता अभ्यास भइरहेका पनि छन्। महिला बालबालिका तथा समाज कल्याण मन्त्रालयको संयोजन र सहयोगमा वल्र्डभिजन, यूएन, यूएन वुमन, युनिसेफ, साइभाकलगायतका गैरसरकारी संस्थाले यस्ता कार्यक्रम अगाडि बढाइरहेका छन्। यस्ता पहल प्रभावकारी भएको र सकारात्मक नतिजा आइरहेको विभिन्न अनुसन्धान र रिपोर्टले बताएका छन्। एसडीजी गोलको उद्देश्य ५ र १० मा समेत महिला सशक्तीकरण, बालबालिकाको उत्थानका लागि पहल, समाजमा घट्ने असामाजिक क्रियाकलाप न्यूनीकरण गर्दै लैजानुपर्ने उद्देश्यलाई प्राथमिकतामा राखिएको छ। यसलाई सफल बनाउन पनि प्रत्यक्षअप्रत्यक्षरूपमा सरकार, नागरिक समाज, जनस्तर, गैरसरकारी संघसंस्था र आध्यात्मिक एवं धार्मिक अगुवाहरूको अन्तरधार्मिक सञ्जालको ठूलो भूमिका रहन्छ। धेरै जिल्लाहरूमा पण्डितहरूले नागरिकता हेरेर मात्र विवाह गराउने अभ्यास बसेको पाइन्छ। १९ वर्ष नपुगी विवाह गर्न नपाइने नियमलाई सार्थक र व्यवहारिक बनाउन पण्डितले उमेर हेरी साइत ननिकालेसम्म विवाह हुन नसक्ने परम्परा कायम हुन सकेको पाइन्छ। हरेक धर्म र आस्थामा मुख्य केन्द्रविन्दुमा प्रेमलाई राखिएको पाइन्छ। कट्टरता र गलत अभ्यास मानव अधिकारविरुद्धका अभ्यास हुन्। कुनै पनि धर्मशास्त्र र आस्थाका प्रसंगहरूमा कट्टरता, हिंसा र अराजकताको संस्कार पाइँदैन। प्रेमले नै विभेद र कुरीतिलाई न्यूनीकरण गर्न मद्दत गर्ने हुनाले सबै धर्मावलम्बी, अनुयायी र आस्थावान् व्यक्तिको आवाज र अभ्यास एकै हुन सकेमा समाजमा शान्ति, प्रेम, समानता र स्थायित्व कायम रहन जान्छ। मनुस्मृतिमा उल्लेख छयत्र नार्यस्तु पूज्यन्ते रमन्ते तत्र देवता जहाँ नारीको सम्मान हुँदैन त्यहाँ देवता पनि खुसी हुन सक्दैनन् भने धर्मशास्त्रमा नारीलाई अपमान कसरी गरिएको होला र ? त्यसैगरी मनुस्मृतिमा थप उल्लेख गरिएको छन स्त्री स्वातंत्र्यं अर्हति अर्थात् नारीलाई स्वतन्त्रता र रक्षा चाहिन्न किनकि नारीलाई बालक हुँदा बुबाले प्रेम र सुरक्षा दिन्छन्, विवाह भएपछि श्रीमान्को प्रेम र सहयोग रहन्छ अनि बुढेसकालमा छोराको सहयोग र प्रेम रहन्छ। यही यथार्थ र सत्यलाई आधार मान्ने हो भने महिलामाथि विभेद गर्ने, हिंसा पुर्याउने र सामाजिक मान्यता र प्रचलनमा रोक लगाउने कसले ? जो बुबा हुन सकेको छैन, जो श्रीमान् हुन सकेको छैन र जो छोरा हुन सकेको छैन उसले ? कति संवेदनशील र मानवीयताको उदाहरण ! गैरसरकारी संस्था तथा नागरिक समाजले थालनी गरेका यस्ता कार्यक्रममा सरकारीस्तरबाट नीति तथा कार्यक्रम एवं रणनीतिमार्फत कार्यक्रममा प्रस्तुत गरी योजनाबद्ध तरिकाले अगाडि बढाउन सके सामाजिक कल्याणकारी काम प्रभावकारी तरिकाले अगाडि बढ्नेमा विश्वस्त हुन सकिन्छ। गैरसरकारी संघसंस्थालाई नकारात्मक दृष्टिले हेर्ने र नकारात्मक प्रचार गर्ने गरेको भए पनि आजको परिवेशमा नेपालमा पिछडिएका समाजमा हात धुन सिकाउनेदेखि लिएर शौचालयको प्रयोग गर्ने, छुवाछूत, छोरीलाई स्कुल पठाउने अभियान र बालविवाह न्यूनीकरण जस्ता कार्यक्रममा गैरसरकारी संघसंस्थाकै आयोजनाले बढी सहयोग गरिरहेको तथ्यांक भेटिन्छन्। नेपालको सम्बृद्धि राजधानी र वरिपरिका जनताको जीवनस्तर र जीवनशैली मात्र तुलना गरेर पुग्दैन। दूरदराजमा रहेका नेपालीको जीवन स्थिति, त्यहाँका बालबालिकाको स्थिति, शिक्षा, स्वास्थ्य, खानपान, जीवन निर्वाह सबै परिस्थिति र यथार्थ हेर्नुपर्ने हुन्छ। विरोधको नाममा विरोध गर्नुभन्दा सबै क्षेत्रबाट संयुक्त प्रयासले विकास अभियानका, सामाजिक कल्याणका काम अगाडि बढाउन सकियो भने सन्तोषजनक उपलब्धि हासिल हुनेछ।आध्यात्मिक अभियन्ता, धार्मिक अभियन्ता, सामाजिक अभियन्ता र नागरिक समाजले आयोजना गर्ने हरेक सामाजिक काममार्फत चेतनामूलक, व्यावहारिक पक्षलाई जोड दिन सकियो भने समाजका खराब प्रवृत्ति अवश्य निरुत्साहित हुँदै जानेछन्। रुद्री, पूजा, सप्ताह जस्ता धार्मिक कार्यक्रममा बालविवाह, जातीय छुवाछूत, छोरीहरूप्रतिको अनादर र एक किसिमको घरेलु हिंसालाई पनि सम्बोधन गरेर यस्ता कार्य समाजविरोधी, अमानवीय कर्म हुन् भन्ने सन्देश दिन सकेमा समाजमा सकारात्मक परिवर्तन आउँछ नै। ध्यान, योग जस्ता कार्यक्रमबाट व्यक्तिलाई मानसिक रूपमा स्वस्थ, मस्त, निरोगी, आनन्दित र शान्त रहन सिकाउने हो भने व्यक्तिमा चेतनाको स्तर माथि उठी नै हाल्छ। समाजको परिस्थितिभन्दा पनि व्यक्तिहरूको मनस्थितिको कारण समाजमा अराजकता बढ्ने हुँदा मानसिक शान्ति मिल्ने कार्यक्रमहरू हरेक क्षेत्रबाट हुनुपर्छ।"
"तपाईँहरू मज्जाले गरिखानुहोस्, हामी निर्धक्क घृणा गर्छौँ","रौतहटबाट प्रत्यक्ष निर्वाचित प्रतिनिधिसभा सांसद मोहमद अफताब आलम १२ वर्ष अगाडी गरेको एक जघन्य अपराधको कसुरमा छानबिनका क्रममा छन्। उनका कर्तुतहरू एकपछि अर्को गरी बाहिरीरहेका छन्। उनले गरेका कुकर्मबारे कल्पना गर्दा पनि आङ् सिरिङ्ग हुन्छ। त्यस्तो जघन्य अपराधलाई सत्ता र गुण्डागर्दीको बलमा यतिका वर्षसम्म छिपाएर राखे। त्यति मात्रै नभएर अपराधविरुद्ध आवाज उठाउने पीडितको हत्या नै गर्न लगाए। साच्चै भन्नुपर्दा आलमले जुन हदको अपराध गरेका छन् । त्यसअनुसार उनका लागि उचित दण्डको व्यवस्था नेपालको कानुनमै छैन । के कुनै स्वार्थ नभइकन आलमलाई बचाउनु पर्छ भनी कसैको आत्माबाट निस्केला? अहिले जिल्ला अदालत रौतहटमा आलम दोषी हुन् की होइनन् भनी बहस चलिरहेको छ । दशकौंदेखि आफ्नो क्षेत्रमा रवाफ चलाउँदै आएका पटकपटक मन्त्री सांसद भएका सम्पन्न आलम नतिजा आफ्नो पक्षमा पार्न जति पनि खर्च गर्न सक्ने हैसियत राख्छन् । उनको पक्षमा वकालत गर्न लाइनमा बसेका बरिष्ठ अधिवक्ता, अधिवक्ताहरूको लर्कोले यो कुरा प्रष्टै पारको छ। हेर्दा सामान्य नै लाग्छ। वकिलको पेशा हो वकालत गर्नु । आफ्ना पक्षका (वादी, प्रतिवादी)को संरक्षण गर्नु, उनीहरूलाई सकेसम्म बचाउनु । रौतहट पुगेर आलमलाई बचाउन डटिरहेका नेपालका नाम चलेका बरिष्ठ अभिवक्ता ज्यूहरूप्रति व्यापक आलोचना हुँदा उहाँहरूले आफ्नो व्यवसाय गर्न नपाउने भनी प्रतिरक्षा गरिरहेका छन् । कानुनीरुपमा हेर्दा यो सामान्यै हो। जिउँदै मान्छेलाई इँटा भट्टामा जलाउने आलम निर्दोष हुन भनी न्याय क्षेत्रका हस्ती मानिएका व्यक्तिले दलील पेश गरिरहँदा लाईभन्दा देख्नेलाई लाज भनेझैं लाग्दोरहेछ। सम्पत्ति, सत्ता, गुण्डागर्दी सबै क्षेत्रमा सर्वशक्तिमान रहेका व्यक्तिलाई वर्षौंदेखि न्याय खोजिरहेका मृतकका निरीह परिवारले पूर्वाग्रह साँध्न फसाउन खोजे भन्ने उहाँहरूको तर्क सुन्दा आफैंलाई अप्ठेरो लागेको महसुस हुँदोरहेछ। नुन खाइसकेपछि अहिले उहाँहरूको कर्तव्य आलमलाई जसरी हुन्छ बचाउनु हो। अक्ष्यम्य अपराध गरेका अभियुक्तलाई उन्मुक्ति दिने प्रमाण जुटाउन दिनरात जुटिरहनु पर्ने उहाँहरूको व्यवसायिक दसा देख्दा कठै ! भन्नु कि छ्या ! भन्नु ? मन दुविधामा परेको छ। थाहा छ यो सामान्य विषय हो । यो मुद्दामा आलम वकिलहरूका ग्राहक हुन् । व्यवसायिक धर्ममा ग्राहक भनेका अन्नपानी दाता हुन, भगवान सरह हुन् ।आफ्ना अन्नपानी दाताको रक्षा गर्नु जो कोहीको स्वभाविक कर्तव्य नै हो। तर के गर्नु आलमको अपराध सम्झिँदै मनमा बेचैनी हुन्छ । आक्रोश र घृणाको वर्षा हुन थाल्छ। जति बुझाए पनि मान्दैन यो मान्छे मन। अनि उनलाई बचाउन लाइन लागेका कसैप्रति कसरी सकारात्मक बन्नु खै? सोचिरहेको छु उहाँहरूभित्र पनि मान्छे मन नै छ। त्यो विभत्स घटनाको कल्पना गर्दा उहाँहरूको मनमा पनि बेचैन हुँदो हो की नहुँदो हो ? आलमलाई बचाउन थप मिथ्या प्रमाण कसरी दाखिला गर्ने भनी कल्पँदै विस्तारामा निदाउँदा भट्टीको भुंग्रोमा जल्नेको चित्कारले सपनामा तर्साउँदो हो की कतै ? ती चित्कारहरूलाई मिथ्या नाटक सावित गर्ने प्रयत्नबाट जम्मा गरेको दानापनी उपभोग गर्न पाएकोमा उहाँहरूका परिवार कति उत्साहित होलान् ? जो सुकैलाई जेसुकै लागेपनि त्यो तपाईंहरूको व्यवसाय हो मज्जाले गरिखानुहोस् । त्यो तपाईंहरूको अधिकार हो । तपाईहरूलाई देखेर हामीलाई चाँही लास्टै घृणा लागिरहेको छ। हामी निर्धक्क घृणा गर्छौं। त्यो हाम्रो अधिकार हो।"
जोडौं फाटेको मन,"दुवै देशले आआफ्नो दृढता प्रदर्शन गरी बुद्धिमत्ता र संयमतापूर्वक समस्या समाधान गर्नेतर्फ अग्रसर हुनुपर्छ। भारतले हालै लिपुलेक, कालापानी र लिम्पियाधुरालाई समावेश गरी आफ्नो राजनीतिक नक्सा बनाएको विषयले नेपाल र नेपालीलाई संवेदनशील र चिन्तित बनाएको छ। भारतको उक्त नक्सासम्बन्धी कदमले नेपाली मन धमिल्याएको छ। यो घटनापछि आक्रोशपूर्ण अवस्था सिर्जना भई दिनानुदिन यसले देशव्यापी रूप लिँदै आएको छ। तराई होस् या पहाड सबै क्षेत्रका जनतामा भारतको यस कदमप्रति सन्दिग्ध र कुण्ठाको भावना व्याप्त भएको छ। युवा, विद्यार्थी, किसान, मजदुर लेखक, कलाकार र विभिन्न क्षेत्रका बुद्धिजीवीले समेत यसको भत्सर्ना गर्दै आएका छन्। कवि, कलाकार, साहित्यकार र बौद्धिक क्षेत्रले पनि यस्तो परिस्थिति आउन नदिन कविता, गीत तथा नाटक मञ्चनद्वारा सतर्क गराउँदै आएका हुन्। समस्या नयाँ नभएकाले सरकार संवेदनशील भएर पहिलेदेखि नै आफ्नो सीमा सुरक्षामा विशेष सर्तक भएर लाग्नुपर्ने थियो, नलागेको पनि होइन। सीमा क्षेत्रमा परस्परा बैठक पनि हुँदै आइरहेका हुन्। तर, समस्या समाधानमा दुवैै देश गम्भीर नहुँदा यस्तो परिस्थिति उत्पन्न हुन पुग्यो। बेलायतका लागि नेपाली राजदूत रहेका बेला सन् १९९४ मा पंक्तिकारले त्यहाँको ब्रिटिस म्युजियमस्थित लाइब्रेरीमा रहेको सुगौली सन्धिपछिको नक्सा विशेष आग्रह गरेर नेपाल सरकारलाई पठाएको थियो। जुन नक्सा अन्तर्राष्ट्रिय मान्यताप्राप्त हो। नेपालका सर्वे टिमका कर्मचारी त्यहाँ पुगेका बेला बेलायतसँग विशेष अनुरोध गरेर उक्त नक्साको फोटोकपी पठाएको थिएँ। त्यो नक्साले नै नेपालको भौगोलिक अखण्डता स्पष्ट रूपले देखाएको थियो। त्यो नक्सा सरकारी दराजमा अवश्य होला। भारतले आफ्नो सामरिक तयारीको सन्दर्भमा उक्त क्षेत्रलाई संवेदनशील रूपमा लिएकाले नै उनीहरूले आफ्नो उपस्थितिलाई स्थायित्व दिन बराबर प्रयास गरेका विभिन्न घटनाक्रमहरूले स्पष्ट पारेका छन्। कसैकसैले यो क्षेत्र नेपालले गोप्य सम्झौताबाट दिएको भन्ने अभिव्यक्ति पनि दिएको पाइन्छ। त्यस्तो हो भने भारतले स्पष्ट रूपमा तथ्यप्रमाण देखाउनुपर्ने वाध्यता हुन्छ। केवल अर्काको भूभागमा धेरै वर्षदेखिको भोगचलनकै कारणले मात्र मेरो हो भनी समेट्नु उचित र न्यायपूर्ण हुन सक्दैन। वर्तमान अन्तर्राष्ट्रिय परिपेक्ष्यमा भारतजस्तो विशाल र विकासको गतिमा तीव्र रूपमा अघि बढ्दै गरेको मुलुकका लागि यो सुहाउँदैन पनि। भारतको नेपालप्रति अर्घेलो क्रियाकलापले गर्दा भारत र नेपालबीचको सुमधुर, सौहार्दपूर्ण, सामाजिक तथा आर्थिक सम्बन्धमा प्रतिकूल असर पर्नु स्वाभाविक हो। यस्तो संवेदनशील विषयमा आपसी समझदारी, संयमताका साथ तथ्यपूर्ण विषयहरूलाई स्वीकार गर्दै निरूपण गर्नु दुवै मुलुकको निम्ति हितकर हुनेछ। खुला सीमा भएका मुलुक भएकाले आपसी सामाजिक तथा धार्मिक विश्वासको आधारमा स्थापित जनजनबीचको सम्बन्धलाई नबिगार्नु, नभत्काउनु दुवै देशको कर्तव्य पनि हो। लिपुलेक मात्र होइन कालापानीदेखि लिम्पियाधुरासम्म र दक्षिण सिमाना सुस्ता मात्र होइन अन्य करिब पाँच दर्जनभन्दा बढी विवादित सीमाका बारेमा बहस चलाएर समाधान खोज्नुपर्छ। हालै प्रधानमन्त्री केपी ओलीले सम्पूर्ण दल र विज्ञलाई बोलाएर बृहत् छलफल गरी निकालेको निष्कर्षले राष्ट्रिय भावनाको ओतप्रोत गरेको छ। यो राष्ट्रिय अखण्डता र सार्वभौमिकतालाई अक्षुण्य राख्ने विषय मात्र नभई आमनेपाली नागरिकको द्योतकसमेत हो। सबै राजनीतिक दल कुनै मतान्तर नदेखाई यो विषयमा एकताबद्ध हुनु प्रशंसनीय छ। राजनीतिक दल लोकतान्त्रिक अभ्यासद्वारा जनताको प्रतिनिधित्व गर्ने र जनभावना मुखरित गर्ने आधार स्तम्भ हुन् भन्ने यो घटनाबाट पुष्टि भएको छ। नयाँ संविधानको मर्म र भावना पनि यही हो। पछिल्ला शासकीय शैलीप्रति आमजनतामा देखिएको निराशाजनक अवस्थाले राजनीतिक दल, सरकार र जनप्रतिनिधिप्रति जनतामा सम्मानको भाव जाग्न नसकेको बेला सबै दलले मुलुक र जनताप्रति आफ्नो उत्तरदायित्व वहन गर्ने क्षमता प्रदर्शन गर्नु लोकतान्त्रिक इतिहासमा अभूतपूर्व मान्नुपर्छ। आगामी दिनमा राष्ट्रिय महŒवका हरेक विषयमा निर्णय लिँदा पनि यही अवस्थालाई निरन्तरता दिन सक्ने हो भने हामी कसैबाट हेपिनुपेलिनुपर्ने छैन। दलहरूलाई अवाञ्छित लाञ्छना लगाउने प्रयास नभएका होइनन्। ती सबै प्रयास एक प्रकारले लामो समयसम्म चलेको निर्दलीय व्यवस्थाको अभ्यास र अवशेषहरू हुन्। तर, अहिले दलहरूका नेतृत्व वर्ग र सबै दलले देखाएको वैचारिक प्रौढता, राष्ट्रिय एकता र अखण्डताप्रतिको विश्वास र दृढताले नेपालको भविष्य उज्वल रहनेछ भन्ने विश्वास लिन सकिन्छ। भारतको पछिल्लो क्रियाकलापप्रति आम जनता आक्रोशित देखिएका छन्। राजनीतिक नेतृत्व वर्गले संयमतापूर्वक यो विषयलाई निश्कर्षमा पुर्याउनुपर्छ। आइलाग्न नपर्ने यो समस्या आइलागेकोमा दुवै देशले आआफ्नो दृढता प्रदर्शन गरी बुद्धिमत्ता र संयमतापूर्वक समस्या समाधान गर्नेतर्फ अग्रसर हुनुपर्छ। छिमेकी वा अरू नै देश किन नहुन्, कसैको भूमि आफ्नोमा राखेर नक्सा सार्वजनिक गर्दैमा आफ्नो हुँदैन। नक्सा सार्वजनिक गर्न सकिन्छ, नेपालले पनि अर्काको भूमि समेटेर नक्सा निकाल्न सक्छसक्थ्यो। यसो गर्दैमा अर्काको भूमि आफ्नो हुन सक्दैन भन्ने बुझ्नुपर्छ। नेपाल र भारतबीच गठित प्रवुद्ध व्यक्ति समूह ईपीजीले पनि १९५० को सन्धि, सीमा नियमनलगायतका विषयमा प्रतिवेदन तय गरेको पनि लामो समय भइरहेको छ। तर भारत सरकारले त्यो प्रतिवेदन बुझ्न आनाकानी गरिरहेको छ। प्रतिवेदन नबुझी त्यसै राखिदिँदा कार्यान्वयन गर्ने दिशामा अग्रसरता देखाउन नसकेको सन्देश प्रवाह भइरहेको छ। ईपीजीमा संलग्न भएका भारतीय पक्षका लागि पनि यो दुःखदायी विषय हुन सक्छ। लामो अध्ययन र अनुसन्धानबाट तय गरिएको प्रतिवेदनमा उल्लिखित समस्याको समाधान खोज्नुपर्छ। धेरै ठाउँमा सीमा जोडिएको सबैभन्दा निकटको छिमेकीबीच सोहार्दपूर्ण सम्बन्ध हुन सक्यो भने त्यसको सन्देश संसारभर पुग्ने छ। ईपीजीमा काम गरेकै नीलाम्बर आचार्य यतिबेला भारतमा राजदूत हुनुहुन्छ। उहाँले यस विषयमा गहिरो अध्ययन र विश्लेषण गरिसकेकाले मुलुुकको यस विषयमा सार्थक प्रतिनिधित्व होला भन्ने विश्वास छ। यो घटनालाई पुराना समस्या समाधान गर्ने अस्त्रका रूपमा पनि प्रयोग गर्न सक्नुपर्छ। लिपुलेक मात्र होइन कालापानीदेखि लिम्पियाधुरासम्म र दक्षिण सिमाना सुस्ता मात्र होइन अन्य करिब पाँच दर्जनभन्दा बढी विवादित सीमाका बारेमा बहस चलाएर समाधान खोज्नुपर्छ। भारतको सीमा विवादको दीर्घकालीन समाधान खोजौं भन्ने संकेतका रूपमा पनि यसलाई बुझ्नुपर्छ। नेपाल सरकार र सम्बन्धित निकायले पुराना र ऐतिहासिक दस्ताबेज, आदानप्रदान गरिएका सीमा नक्सा र अन्य प्रमाण खोजी गरी भारतसँग कूटनीतिक वार्ता थाल्नुपर्छ। नजिकका छिमेकीबीच मनमुटाव कायम रहिरह्यो भने अरू राष्ट्रसँगको सम्बन्धमा त्यसको प्रभाव पर्छ भन्ने दुवै देशले बुझ्नु उत्तम हुनेछ।"
महामहिम मोदीलाई खुलापत्र,"एउटा गल्तीलाई हजार पटक दोहोर्याउँदैमा त्यो सत्य सावित हुँदैन। कालापानी नेपालको थियो, नेपालको हो र नेपालकै रहिरहने छ सन् १९६२ मा चीनसँग भएको युद्धमा हताहती र पराजित भएपछि भारतीय स्वाभिमान आहत भएको बेला थियो। जनवरी १९६३ मा भारतीय कवि प्रदीपद्वारा रचित देशभक्तिको एउटा गीत गायिका लता मंगेसकरले एक कार्यक्रममा गाउँदा त्यहाँ उपस्थित तत्कालीन भारतीय प्रधानमन्त्री जवाहरलाल नेहरू रोएका थिए। त्यो गीत सुनेपछि अक्सर भारतीयहरूको आँखा रसाउने गरेको वर्तमानमा पनि देख्न सकिन्छ। गीतको प्रारम्भिक पंक्ति यस्तो छ ः ए मेरे वतन के लोगो, जरा आखमे भर लो पानी, जो सहिद हुए है उनकी, जरा याद करो कुरवानी, तुम भूल न जाओ उनको, इसलिए सुनो ये कहानी। यो प्रसिद्ध गीतको अर्को पंक्तिमा भारतको सुरक्षा र भारतीय सीमा रक्षामा नेपाली (गोर्खा) हरूले गरेको योगदानलाई मर्मस्पर्शी ढंगले यसरी चित्रण गरिएको छ ः कोई सिख कोई जाट मराठा, कोई गुरखा कोई मदरासी, सरहद पर मरने वाला, हर वीर था भारतवासी। यो गीतले कैयन् भारतीयलाई आज पनि रोमाञ्चित तुल्याउला तर गीतको पछिल्लो पंक्तिमा उल्लेख भएजस्तो सहिद हुने सबै गुरखाहरू भारतवासी भने होइनन्। ब्रिटिस उपनिवेशबाट सन् १९४७ मा भारत स्वतन्त्र भएपछि त्यसबेलाका १० वटा गोर्खा रेजिमेन्टमध्ये पहिलो, तेस्रो, चौथो, पाँचांै, आठौं र नवौं राइफल्स गरी ६ वटा गोर्खा रेजिमेन्ट भारतीय सेनामा रहे र पछि ११ औं गोर्खा राइफल्ससमेत गठन गरी हाल भारतीय सेनामा ७ वटा गोर्खा रेजिमेन्ट अस्तित्वमा रहेका छन्। प्रत्येक रेजिमेन्टमा ५ देखि ६ वटा बटालियन हुने गर्छ। एक बटालियनमा ८ सय देखि १ हजारसम्म सैनिक हुने गर्छन्। अहिले ७ वटा भारतीय गोर्खा रेजिमेन्टमा ३९४० वटा वटालियन रहेको बताइन्छ। भारतीय सेनामा नेपाली र नेपाली मूलका भारतीयहरूको आधिकारिक तथ्यांक उपलब्ध नभए पनि विज्ञहरूका अनुसार त्यो संख्या ४० हजारको हाराहारीमा छ। साथै पेन्सनधारी गोर्खाहरूको संख्या ९० हजारभन्दा बढी भएको बताइन्छ। भारतीय स्थल सेनामा १४ लाख सक्रिय सेना रहेका छन्। सन् १९८४ मा पन्जाबमा भएको अपरेसन ब्लु स्टार, केही सिख सैनिकले गरेको विद्रोह, तत्कालीन प्रधानमन्त्री इन्दिरा गान्धीको सिख अंगरक्षकबाट भएको हत्या आदिका कारणले भारतीय सेनामा नेपालीको संख्या वृद्धि गरिएका कारण कतिपयले भारतीय सेनामा नेपालीको संख्या ७५ हजारभन्दा बढी हुनसक्ने तर्क गर्दै आएका छन्। त्यसमध्ये पनि नेपाली मूलका भारतीयहरूको तुलनामा नेपाली गोर्खाहरूको संख्या भारतीय सेनामा अत्यधिक छ। सन् १९६२ मा भएको भारत चीन युद्धमा नेफा (नर्थ इष्ट फ्रन्टियर एजेन्सी) अर्थात अहिलेको अरुणाचल प्रदेश र लद्दाखमा लड्ने र मारिने पनि गोर्खाहरू थिए। गोर्खाहरूको विरताको कथा भारतका वस्ती वस्तीमा गुञ्जन्थ्यो। त्यसैले कवि प्रदीपद्वारा रचित गीतमा गुरखा गाथा अंकित हुन पुग्यो तर प्रदीपले लेखेजस्तो सीमानामा मारिएका ती गुरखा भारतवासी थिएनन्, हुन्थे भने भारत सरकारले तिनका परिवारलाई भारतमा अनागरिक बनाउने थिएन। ५७ वर्षअगाडि चीनभारतबीच सीमा बखेडाका कारण युद्ध भएको थियो। त्यही बेला सहजताको भर्याङ उक्लेर भारतीय सेना नेपालको कालापानीमा डेराडण्डा जमाउन पुग्यो। युद्ध सकियो तर भारतीय सेनाले नेपालको कालापानी छाड्नुको सट्टा स्थायी सैन्यशिविर बनायो। चीनसँग युद्धपूर्व भारतमा हिन्दीचीनी भाइभाइ को नारा खुब गुञ्जेको थियो। युद्धमा पराजयपछि भारतले आफ्ना कतिपय भूभाग गुमाउन पुग्यो। भारतको तुलनामा चीन बलियो भएको हुँदा चीनले कब्जा गरेका ती भूभाग फर्काउने ह्याउ आज पनि भारतसँग छैन। तर ५७ वर्षदेखि नेपालको कालापानी क्षेत्रमा निर्लज्ज ढंगले भारतीय सेना अतिक्रमण गरेर बसेको छ। वाणीमा छिमेकी पहिला भन्ने उक्ति बारम्बार दोहोर्याउने तर व्यवहारमा नेपालजस्तो छिमेकीको सीमा अतिक्रमण गर्ने काम बन्द गर्नुपर्छ। नेपाल भारत सम्बन्ध विवादमुक्त बनाउन भारतले विशेष उदाहरण प्रस्तुत गर्नुपर्छ। सन् १९६२ मा सीमा विवादलाई लिएर भारत र चीनबीच युद्ध भएको थियो तर युद्ध सकिँदा नसकिँदै सीमा भने नेपालको मिचियो। नेपाली भूभाग लिम्पयाधुरा, लिपुलेक र कालापानीमा भारतको अतिक्रमण र सुस्तालगायत क्षेत्रमा गिद्धेदृष्टि सर्वत्र निन्दाको विषय भएको छ। तर पनि भारतीय संस्थापनलाई लज्जाबोध भएन त्यसैले होला हालै भारतद्वारा प्रकाशित राजनीतिक नक्सामा नेपालका उपरोक्त भूभागहरूलाई भारतीय क्षेत्रका रूपमा चित्रित गरिएको छ र यो घटनाको जति निन्दा गरे पनि कम हुन्छ। कसैले डकैती गरेर अर्काको भूमि अतिक्रमण गर्दैमा त्यो भूमि डाँकाहरूको हुँदैन। असल नेताले समस्या सुल्झाउँछन्, कमसल नेताले समस्या यथास्थितिमा राख्छन्। खराब नेताले समस्या बल्झाउँछन्, चर्काउँछन्। भारतका वर्तमान प्रधानमन्त्री नरेन्द्र मोदीले कालापानीलगायत नेपालसँगको सीमा विवादलाई कसरी हल गर्नुहुन्छ ? त्यसैबाट महामहिमको पहिचान बन्नेछ। दुई वर्षअघि डोक्लाम (भुटान) मा भारतीय र चिनियाँ सेनाबीच आमनासामना भएको थियो। त्यो बेला भारतीय सिपाहीहरू चिनियाँ सेनाका अगाडि चिच्याउँदै थिए, दिस इज नट योर ल्याण्ड। भारतले नयाँ राजनीतिक नक्सा प्रकाशित गरेपछि कालापानी अतिक्रमण गरेर बसेको भारतीय सेनालाई दिस इज नट योर ल्याण्ड भन्ने नेपाली सेना त्यहाँ छैन तर सिंगो नेपाल एक स्वरमा भारतलाई भन्दैछ कालापानी तिम्रो भूभाग होइन। कालापानी क्षेत्र अतिक्रमण गरेर भारतले विगतमा जुन गल्ती गरेको थियो त्यो गल्ती सच्चाउने अवसरका रूपमा महामहिम मोदीले विशेष पहल गर्नुपर्छ, ऐतिहासिक सत्यलाई स्वीकार गर्नुपर्छ र दृढ कदम चाल्दै राजनेताको परिचय दिन सक्नुपर्छ। यो समस्या कर्मचारी स्तरबाट समाधान हुँदैन भन्ने तथ्यलाई यता र उताका सबैले बुझ्नुपर्छ। तसर्थ महामहिम मोदीले यस मामलामा अग्रसर भई सीमा विवाद हल गर्न विशेष योगदान गर्नुपर्छ। होइन भने यो घाउ विस्तारै विस्तारै क्यान्सर बन्न सक्छ। यिनै क्रम र उपक्रम बढ्दै जाँदा दक्षिण एसियामा भारत एक्लिएर पनि जान सक्छ। महामहिम नरेन्द्र मोदीज्यू, भारत स्वतन्त्रतालगत्तै हैदरावादमा भारतले गरेको चढाइ मा पनि गोर्खाहरू संलग्न थिए। चीनसँगको युद्धमा अरुणाचल, लद्दाखमा गोरखाले रगत बगाए। सन् १९६५ र ७१ मा पाकिस्तानसँगको युद्धमा पनि गोर्खालीहरू होमिए। यहाँसम्मकि सन् १९८४ मा प्रधानमन्त्री इन्दिरा गान्धीको हत्यापछि भड्किएको दंगा नियन्त्रण गर्न पनि गोर्खा सैनिकहरूलाई दिल्लीका सडकहरूमा उतारिएको थियो। ८० को दशकको अन्त्यमा इण्डियन पिस किपिङ फोर्सअन्तर्गत श्रीलंका प्रवेश गरेको भारतीय सेनामा पनि गोर्खाली सामेल थिए र कतिपय मारिए। सन् १९९९ मा कारगिल युद्धमा गोर्खा रेजिमेन्टको पहिलो वटालियन लडेको थियो। सियाचीनदेखि सेहज्रासम्मको मोर्चामा गोर्खालीहरूको रगत बगेको छ। अभूतपूर्व विरताका अतिरिक्त हिमाच्छादित क्षेत्रमा लड्न सक्ने विशेष खुबीका कारण नेपालीहरूलाई भारतीय सेनामा स्वागत गरिएको तथ्य जगजाहेर छ। त्यसैले चीन र पाकिस्तानसँगको विकट पर्वतीय क्षेत्रमा गोर्खाहरूलाई तैनाथ गरिएको छ। अग्ला पर्वत, अक्सिजनको अभाव, मुटु छेड्ने चिसोमा दिनरात भारतीय सीमाको रक्षा गर्ने नेपाली, अनि तिनै नेपालीको जन्मभूमि नेपालको सिमाना मिच्ने भारत ? महामहिम मोदीज्यू, यो कृतघ्नता हो, कायरता हो, निर्लज्जता हो, निकृष्टता हो। भारतको यस्तो दुष्टताले नेपाली स्वाभिमान आहत भएको छ। जसरी प्राणीको शरीरको कुनै पनि भाग चिथोर्दा दुख्छ, त्यसरी नै नेपालको कुनै पनि भूभागमाथि अतिक्रमण हुँदा नेपालीहरूको मन दुख्छ, मुटु दुख्छ चाहे ती भारतले सीमा सुरक्षाका लागि तैनाथ गरेका गोर्खा हुन् वा विश्वका कुनै पनि भागमा बसेका नेपाली हुन्। आदरणीय नरेन्द्र मोदीज्यू, विख्यात गायिका लता मंगेसकरले भारत रक्षार्थ जीवन आहुती दिने गुरखा गाथा गाउँदा तत्कालीन प्रधानमन्त्री जवाहरलाल नेहरूका आँखाबाट आँशु झरेका थिए। त्यसको स्मृतिमा ५० वर्षपछि श्रेष्ठ भारत दिवस कार्यक्रममा लता मंगेसकरले त्यही गीत गाएकी थिइन् जुन कार्यक्रममा तपाईंले लता मंगेसकरको अभिनन्दन गर्नुभएको थियो। एकपटक तपाईंले फेरि त्यो गीत सुनेर अन्तरात्माको आवाज सुन्नुपर्ने भएको छ। तुम भूल न जाओ उनको, इसलिए सुनो ये कहानी सायद तपार्इंले उनीहरूलाई बिर्सनु भएको छ त्यसकारण पनि यो कहानी फेरि सुन्नुपर्ने भएको छ। नेपाललाई निर्धो ठानेर यसरी सीमा मिच्दै जानुहुन्छ भने भविष्यमा चीनले पनि आफ्नो भनी दाबा गरेको भारतको आरुणाचल र लद्दाख मिच्दै जान सक्छ। अन्त्यमा, राम जन्मभूमि अयोध्यामा राममन्दिर निर्माणबारे हालै भारतको सर्वोच्च अदालतले फैसला गरेको छ। यो पंक्ति लेखिँदासम्म उक्त फैसलाका कारण कुनै दंगा फसाद भएको छैन, हुनु पनि हुँदैन। वर्षौंदेखि विवादास्पद उक्त मुद्दामा अदालतको फैसलापछि दंगा, फसाद, कलह हुन्छ कि भन्ने त्रास थियो तर त्यो त्रास टरेर गएको छ र समुदायबीच सद्भावको नयाँ आश पलाएको छ। यसका लागि महामहिम मोदी र भारतीय जनता बधाइका पात्र छन्। समृद्ध भारत निर्माण गर्ने हो भने सर्वप्रथम भारत दंगामुक्त हुनु आवश्यक छ। यस्तै सद्भाव प्रदर्शन भयो भने दंगा मुक्त भारतको पहिचान बन्न सक्छ। आशा गरौं यस पटकको उदाहरण त्यस दिशामा कोशेढुंगा सावित होस्। यसैगरी अटल मित्रताको उदाहरण प्रस्तुत गर्न भारतले ठूलो हृदयको परिचय दिनुपर्छ। यसका लागि भारतले नेपालसँगको सीमा विवादलाई टुंग्याउनुपर्छ। एउटा गल्तीलाई हजार पटक दोहोर्याउँदैमा त्यो सत्य सावित हुँदैन। कालापानी नेपालको थियो, नेपालको हो र नेपालकै रहिरहने छ। वाणीमा छिमेकी पहिला भन्ने उक्ति बारम्बार दोहोर्याउने तर व्यवहारमा नेपालजस्तो छिमेकीको सीमा अतिक्रमण गर्ने काम बन्द गर्नुपर्छ। नेपालभारत सम्बन्ध विवादमुक्त बनाउन भारतले विशेष उदाहरण प्रस्तुत गर्नुपर्छ।"
कटक्क कालापानी,"लिम्पियाधुरासहितको कालापानी कसको ? सुगौली सन्धिको धारा ५ मा प्रस्टै भनिएको छ नेपालका श्री ५ महाराजाधिराज मौसुफ स्वयंका लागि, मौसुफका उत्तराधिकारीहरू वा वारिसहरूका लागि काली नदीको पश्चिममा पर्ने देशहरूसितको सम्बन्ध र सम्पूर्ण दाबीहरू परित्याग गरिबक्सन्छ र ती देशहरू वा तिनका बासिन्दाहरूसित कहिल्यै कुनै चासो मौसुफबाट राखिबक्सने छैन। कालीपारि नेपालको साइनो, सम्बन्ध र मतलब नहुने सन्धिको प्रावधान यताबाट कहिल्यै उल्लंघन भएन। तर, कालीपारि गुमाएको आफ्नो भूमि कुनै पनि कालखण्डमा नेपालबाट हकदाबी हुने चिन्ताले तत्कालीन ब्रिटिस शासकले यो बुँदा राखेको भाषाबाटै बुझिन्छ। पछि भयो ठीक उल्टो। सुगौलीमा एकतिहाइ नेपाल खाएको भारत झन् लम्किएर यता आयोकालापानी कटेर तिंकर भञ्ज्याङसम्म। हो, सन्धिमा कालीवारि भारत आउने छैन भन्ने लेखिएको छैन। लेख्नु आवश्यक पनि थिएन। किनकि, सन्धिले नेपाली भूभाग हडपेको थियो। भारतीय थिएन। नेपालको स्वाभिमान लुटेको थियो गोर्खालीलाई लाहुरे बनाएर लैजाने तर ब्रिटिसअमेरिकनलाई बिनाअनुमति जागिर दिनसम्म नपाउने बुँदामा हस्ताक्षर गराएर। पृथ्वीनारायण शाहले एकीकरण गरेर बहादुर शाहले बढाएको नेपाल पूर्वमा टिस्टादेखि पश्चिममा काँगडासम्म थियो। नेपाल र तत्कालीन इस्ट इन्डिया कम्पनीबीच भएको सुगौली सन्धिले त्यसलाई खुम्च्याएर मेचीकाली बनायो। त्यसअघि नेपालको खास क्षेत्रफल २ लाख ४ हजार ९ सय १७ वर्ग किलोमिटर थियो। अहिले १ लाख ४७ हजार १ सय ८१ वर्गकिमि छ। बीचमा फिर्ता आएका बाँके, बर्दिया, कैलाली र कञ्चनपुरसमेतलाई जोड्दा झन्डै ६० हजार वर्गकिमि सुगौलीमा सुम्पिनु परेको हो। ती चार जिल्ला फिर्ता आउँदा पनि ५७ हजार ७ सय ३६ वर्ग किलोमिटर नेपालले गुमाएको छ। अहिलेको लिम्पियाधुरालिपुलेककालापानीलगायत देशभर मिचिएका इलाकाबाहेक नै। इतिहासको अध्ययनले देखाउँछ त्यसबेला नेपाललाई त्रासमा पारेर सन्धि गरिएको थियो। २ डिसेम्बर १८१५ मा इस्ट इन्डिया कम्पनीले सन्धिको मस्यौदा तयार पार्यो। उताका लेफ्टिनेन्ट कर्नल प्यारिस ब्राडसाले त्यही दिन त्यसमा हस्ताक्षरसमेत गरे। नेपाललाई हस्ताक्षर गरेर १५ दिनभित्र पठाउन चेतावनीसहित पठाइयो। नेपालले तीन महिना झुलाइदियो। काठमाडौं आक्रमण गर्ने ब्रिटिसको धम्कीबाट नेपाली अधिकारीहरू डराए। र, ९३ औं दिन अर्थात् ४ मार्च १८१६ मा हस्ताक्षर गरिदिए। त्यसका लागि पण्डित गजराज मिश्र र चन्द्रशेखर उपाध्याय सुगौली गएका थिए। त्यसैले यसलाई सुगौली सन्धि भनिएको हो। सन् १८१४ देखि १८१६ सम्म चलेको नेपालअंग्रेज युद्ध यससँगै सकिएको थियो। प्रजातान्त्रिक मोदीमुलुकले संसारसामु आफ्नो गरिमा नखस्काउन पनि नेपालजस्ता साना छिमेकीप्रति सद्भाव राख्नुपर्ने हो। सिमाना मिच्ने होइन, त्यसको सुरक्षामा स्वअग्रसर हुनुपर्ने हो। त्यसबेला नेपालीसँग युद्धकला थियो। कागजी चातुर्य थिएन। त्यसैको फाइदा लिए तत्कालीन अंग्रेज शासकले। तर, पुर्खाले गरेको सम्झौतालाई यहाँका हरेक उत्तराधिकारीले निरन्तर ग्रहण गर्दै आए। सन् १९४७ मा भारत स्वतन्त्र हुँदा जब भारतबाट ब्रिटिस शासक गयो, हामीबाट अंग्रेजले लुटेको भूमि फिर्ता दिनुपर्ने पो थियो कि ? राणा, पञ्चायत, प्रजातन्त्र, लोकतन्त्र, गणतन्त्र कुनैका शासकले त्यसमा प्रश्नसम्म गरेनन्। नेपाल त्यसै सानो थियो। सोध्ने हिम्मत गरेन। भारतले जानेर दिएन। भनिन्छ सुगौली सन्धिको हस्तलिखित प्रति पनि गायब छ। किन गायब पारियो ? कसले गायब पार्यो ? नेपालका शासकहरूले सुरक्षित राख्न किन सकेनन् ? अहिले जुन कागजलाई सन्धि भनिन्छ, त्यसलाई टाइपिङ गरिएको छ। त्यसमा नै धेरै बदलिएको आशंकासमेत छ। नबदलिए पनि जे जति छ, त्यसको पालना दुवै पक्षबाट इमानदारपूर्वक हुनुपथ्र्यो। भएन। खासमा काली नदीको मुहान लिम्पियाधुरा हो। त्यहाँबाट करिब ३० किलोमिटरयता भारतले सीमा सुरक्षा फौज खडा गरेको छ। सन् १८५६ पछि ब्रिटिस इन्डियाले नक्सामार्फत् त्यसमा अतिक्रमण थालेको थियो। उसले त्यतिबेला प्रकाशन गरेको नक्सामा लिम्पियाधुराबाट आउने काली नदीलाई कुटी याङ्दी नामकरण गर्यो। लिपुलेक पश्चिम गिरफुबाट आउने लिपुखोलालाई काली लेख्न थाल्यो। अझ यता कालापानीमा कृत्रिम नदी बनाएर त्यसमै जोड्यो। सामरिक महŒवको त्यो अनकन्टारमा नेपाली अधिकारी पुग्ने हिम्मत गरेनन्। पुगे पनि खोजिनीति गरेनन्। वास्तै गरेनन्। मिचिँदै गयो। यसरी क्रमशः उताबाट स्वामित्व लिने काम भएको पाइन्छ। भारतको नक्सामा कालापानी क्षेत्र पार्ने त छँदैछ, नेपालको नक्सामा काट्दै जाने क्रम उसरी नै बढ्यो। खासगरी भारतमा बनाइने नेपाली नक्सामा सुरुमा लिम्पियाधुरा निमोठियो। क्रमशः कालापानी र तिंकरलाई ठुट्याइयो। यो विधि यति शक्तिशाली भयो कि सरकारी निकायहरूले पनि कालापानीबिनाका ठुटा नक्सा प्रशस्तै प्रयोगमा ल्याए। नापी विभागले आफूले तयार पारेको आधिकारिक नक्सा मात्र प्रचलनमा ल्याउन चेतावनी दिए पनि धेरैले टेरेनन्। यो अर्को रहस्यको विषय बन्दै गयो, कसरी उता थप्ने र यता झिक्ने काम एकसाथ हुँदै गयो ? पुराना नक्साहरूसँगको तुलनात्मक अध्ययनले यसलाई पुष्टि गर्छ। जब कालापानीको कहर सुरु हुन्छ, नागरिक समुदायले ग्रेटर नेपाल को कुरा उठाउन थाल्छ। मेचीकालीको सीमा जोगाउन नसकेपछि अझ बढ्ता दाबी गर्ने चाहना विकास हुन्छ। भारत दक्षिण एसियाको शक्तिशाली राष्ट्र हो। प्रजातान्त्रिक मोदीमुलुकले संसारसामु आफ्नो गरिमा नखस्काउन पनि नेपालजस्ता साना छिमेकीप्रति सद्भाव राख्नुपर्ने हो। सिमाना मिच्ने होइन, त्यसको सुरक्षामा स्वअग्रसर हुनुपर्ने हो। कालापानीलिम्पियाधुराको कुरा छाडौं, सुस्ता, टनकपुर हुँदै सन्दकपुरलगायत ७० भन्दा बढी ठाउँका विवाद आफ्नै सक्रियतामा टुंग्याउनुपर्ने हो। पिलर सार्ने होइन, मजबुत बनाएर सीमा व्यवस्थित पार्नुपर्ने हो। नाकाबन्दीले बिगारेको नेपालभारत सम्बन्ध सुमधुर हुने क्रममा थियो। फेरि नक्साले तिक्तता बढाएको छ। जमिनदारको जग्गा गरिबले वर्षौं जोतभोग गरे मोहियानी हक लाग्छ। यहाँ त गरिबको जग्गा वर्षौं भोगचलन गरेर जमिन्दारले मोहियानी हक खोजेजस्तो लक्षण देखिन्छ। अनकन्टार ठाउँमा जहाँ नेपालको सुरक्षासंरक्षण सम्बद्ध उपस्थिति गाह्रो छ, सीमा जोगाउन भारतले सहयोग पुर्याउनुपर्ने हो। तर, वरवर सर्दै हक स्थापना गर्ने लामो शृंखला कायम राखेको छ। उच्चस्तरीय कूटनीतिक बैठकहरू यिनै विवादमा अल्झिन्छन्। कहिल्यै सल्टिँदैनन्। दुवै देशका लागि यो सुवर्ण मौका हो। परापूर्वदेखिको अनन्य मित्र भारतले यही क्षण आफूलाई सच्याउनुपर्छ। नेपालले पनि भारत दौत्य सम्बन्धयुक्त मुलुक हो भन्ने नागरिकलाई अथ्र्याउन सक्नुपर्छ। यसको वातावरण बनाउने प्रमुख दायित्व भने पक्कै भारतकै हो। किनकि, नेपाल थिचोमिचोमा परेको छ। भारत ठूलो पनि छ। ठूलो छाति र उदारता उतैबाट हुनुपर्छ। नेपालको जिकिरको विश्वास नलागे भारतले अन्तर्राष्ट्रिय स्तरका स्वतन्त्र भूगोलविज्ञ ल्याएर अध्ययन गराउन सक्छ। नेपालीको वर्षौंदेखिको दाबीलाई लत्याउन भने मिल्दैन। जसरी हुन्छ, यो विवाद सल्टाउनु राम्रो हुनेछ। किनकि, नेपालभारत भनाभन गरेर दुवैको हित छैन। लिम्पियाधुरा, लिपुलेक र कालापानी रक्षा गर्नु सरकारको कर्तव्य कालापानीबाट भारतीय सेना हटाऊ कालापानी र लिपुलेकमा नेपालीलाई निषेध कालापानी क्षेत्रमा सुरक्षा शून्य"
तेस्रो ध्रुव : रहर कि बाध्यता ?,"एघारौं शताब्दीमा खस राज्य स्थापना भएको थियो। खस राज्यको स्थापना नागराज ले गरेका थिए। उनले जुम्लाको सिञ्जा उपत्यकामा खस राज्यको राजधानी बनाएका थिए। पछि विसं १२६४मा क्राचल्ल नागराजपछिका शक्तिशाली राजा बने। उनी अशोक चल्लका सन्तान र उत्तराधिकारी थिए। राजा नागराज र क्राचल्ल दुवै बौद्ध धर्म मान्दथे र राजधर्मसमेत बौद्ध धर्म नै थियो। स्मरण रहोस् दुवै राजाको वंश खस मल्ल वंश थियो। विसं १२८० मा राजा क्राचल्लले कुमाउँमाथि समेत विजय प्राप्त गरेका थिए। अशोक चल्ल, जितारी मल्ल, रिपु मल्ल, आदित्य मल्ल, पुण्य मल्ल र पृथ्वी मल्लसम्म खस साम्राज्य चल्यो। यसरी चल्लबाट मल्ल बन्न पुगेको हो। पृथ्वी मल्लको शासन (१३९४१४४५) सम्ममा खस राज्यको प्रभुत्व समाप्त भएको मानिन्छ। पश्चिमतर्फ खस राज्य र शासनको अन्त्य भए पनि नेपालमा भने खसहरू शासन र सत्ताधारी एक प्रमुख जातिको रूपमा अझै सशक्त नै छन्। कतिपयको बुझाइमा हालका खस जाति सिञ्जा (खस राज्य) बाट आएकाले खस रहन गए भन्ने तर्क राख्ने गर्छन्,जुन सरासर गलत हो। यद्यपि विभिन्न इतिहासकार र विद्धानहरूले स्पष्ट पारिसकेको विषय हो, ककेसस सागर सभ्यता या अरब सागरबाट आएका जाति पछि कसबाट अपभ्रंश भई खस हुन गएको भन्ने प्रमाणित भइसकेको छ। तथापि धेरै जातिका थर सिञ्जा उपत्यकाका स्थानहरूको नामबाट समेत राखिएका छन्। जस्तै, जुम्लाको सिञ्जाबाट आएकाहरूले आफ्नो थर सिञ्जापति राखे। त्यस्तै धिताबाट धिताल, पाण्डुसेराबाट पाण्डे, चैडिला गाउँबाट चौलागाईं, प्याकुरीबाट प्याकुरेल, सिम्खाडाबाट सिम्खडा आदि। अछामको घमिराउँबाट आएकाहरूले घिमिरे थर लेखे। देवकोटबाट देवकोटा, ढुङ्ग्रानीबाट ढुंगाना, ढाँकुबाट ढकाल, रिमाबाट रिमाल र रसाइली, बारलाबाट बराल इत्यादि। यससँगै बाहुन, क्षेत्रीका थर दलितलगायत अन्य जातिले चोरे या दुरुपयोग गरे भन्नेसमेत मिथ्या आरोप मात्रै रहेको स्पष्ट हुन्छ। जस्तैः घिमिरे थर बाहुन, क्षेत्रीबाहेक दलितले समेत प्रयोग गर्नु स्वाभाविकै हो। किनभने घमिराउँबाट जोजसको पूर्खा आए, ती जोकोहीले घिमिरे थर भन्न र लेख्न मिल्छ, त्यसमा चोरिएको अर्थ लाग्दैनलगाउन मिल्दैन। त्यस्तै कुमाउँबाट प्रवेश गरेकाहरुलाई कुमाइ भनिन्छ। कुमाइ हाम्रो प्रचलित र बोलिचाली भाषाको जाति हो। नेपाल राज्यराष्ट्र नेपाल राज्यराष्ट्र निर्माणको इतिहास करिब तीन शताब्दीको मात्रै हो। गोर्खाली राजा पृथ्वीनारायण शाहले नेपाल एकीकरणको अभियान नथालेको भए,भन्न सकिने अवस्था थिएन, आजको नेपाल बन्थ्यो या बन्दैनथ्यो। या कुन स्वरूपको र कस्तो नेपाल बन्थ्यो होला ? राजा पृथ्वीनारायणबाहेक यस अभियानमा अन्य थुप्रै व्यक्तिहरूको नेपाल निर्माणमा महत्त्वपूर्ण योगदान रह्यो। नेपाल निर्माणको इतिहाससँगै जातीय, धार्मिक, भाषिक, सांस्कृतिक, सामाजिक र राजनीतिक विविधता एवं पृथकता रहँदै आएको हो। यी विविधताको समावेशीकरण, समानता, न्याय, समान अवसरको मुद्दा प्रमुख राजनीतिक र सामाजिक मुद्दाको रूपमा रहँदै आएको छ। जातजाति, समुदाय, लिंग, क्षेत्र, धर्म, जन्म,पेसा र वर्गको बहानामा शासक जातिबाट अन्यमाथि विभेद र दमन लादिँदै आयो। नेपाल राष्ट्रराज्य निर्माणअघिदेखि नै विद्यमान रहेको विभेद, असमानता, असमावेशीता र बहिष्करणको मुद्दा आजसम्म समाधान हुन सकेको छैन। हाम्रो अधोगति, असभ्यता, अविकास र अमानवीयताको प्रमुख र प्रधान कारणको समाधान हुन नसक्नु नै आजको खास राजनीतिक समस्या हो। यसै सेरोफेरोबाट मात्रै आजको वैकल्पिक राजनीतिक शक्ति निर्माणको अध्याय सुरुआत हुन्छ र हुनैपर्छ। अन्यथा त्यो तेस्रो या नयाँ वैकल्पिक ध्रुव बन्न सम्भव नै छैन। राजनीतिक शक्ति या दलले मात्रै लोकतन्त्र, गणतन्त्र, धर्मनिरपेक्षता, विधिको शासन, न्याय, समानता र समृद्ध नेपाल निर्माणको उद्देश्यपूर्ति गर्न सम्भव छ। नेपाल राज्य कम्तिमा पनि ३४ वटा राज्यहरूको संगोलबाट निर्माण भएको हो। एककाठमाडौं उपत्यका र आसपासको एउटा राज्य। दुईकाठमाडौंदेखि पूर्वको राज्य। तीनकाठमाडौंदेखि पश्चिमतर्फको राज्य। चारतराईमधेसतर्फको राज्य। पृथक राज्यबीच एकता हुँदा सामाजिक, सांस्कृतिक, आर्थिक र राजनीतिक मूल्यमान्यताहरूसमेत मिसिन पुगे। यी प्रमुख ४ राज्य र अन्य पनि मिसिएर बनेको नेपाल आफैंमा पृथक मूल्यमान्यता र सभ्यता बोकेको राष्ट्र बन्न पुग्नु बिलकुल स्वाभाविक होथियो। त्यो गौरवको विषय हो। तर, त्यसैलाई दमनको हतियार बनाइनु विडम्बना थियो। विविध जात, जाति, भाषा, धर्म,परम्परा, भेषभूषा र समुदायको सम्मिलनबाट नेपाल राष्ट्रराज्य बनेको छ। ती पृथकता र विविधतामाथि जुन दमन, उत्पीडन, अत्याचार, बहिष्करण भयो, त्यसको कोर्ष करेक्सन गर्ने खालको लोकतन्त्र र राजनीतिक दलको खाँचो छ। त्यही खाँचो पूर्ति गर्न तेस्रो राजनीतिक ध्रुव निर्माणको प्रयास भइरहेका छन्। तथापि ठोस र वस्तुगत ढंगको निश्कर्षमा पुग्न भने सकिएको छैन। कांग्रेसकम्युनिस्टको विकल्प चरित्र, मुद्दा र उद्देश्यका हिसाबले नेपाली कांग्रेस नै अहिले पनि राष्ट्रको प्रमुख राजनीतिक शक्ति हो, भलै संसद्मा नेकपाको एकल बहुमतको सरकार किन नहोस्। कम्युनिस्ट पार्टीका विचार, सिद्धान्त, उद्देश्य र गन्तव्य स्पष्ट छैनन्। सबैभन्दा सत्ताभोगी, जातिवादी र अवसरवादी तिनै कम्युनिस्ट पार्टी देखिन्छन्। संसद् भनेको खसीको टाउको देखाएर कुकुरको मासु बेच्ने थलो हो भन्ने मान्यता राख्ने गर्छन् संसारभरिका कम्युनिस्ट। यस्तै मान्यता र बुझाइ भएका कामरेडहरू हाल सांसद र सरकारका वरिष्ठ मन्त्रीसमेत छन्। त्यसैले सत्तामा पुग्न जे पनि बोल्न र गर्न जायज देख्ने अस्थिर मान्यता भएकाहरू नै कम्युनिस्ट हुन्। यस्तो भन्नु केवल राजनीतिक आरोप मात्रै होइन, यथार्थ नै हो। फेरि संघीय लोकतान्त्रिक गणतन्त्र, विधिको शासन, स्वतन्त्रता, न्याय र धर्म निरपेक्षतालाई अन्तिम उद्देश्य बनाउने दल कांग्रेस नै हो। किनकि ऊ लोकतान्त्रिक दल हो। नागरिक स्वतन्त्रताका निम्ति कांग्रेसले लामो संघर्षको गौरवपूर्ण इतिहास निर्माण गरिसकेको छ। राणा, राजा र निरंकुशताविरुद्ध कठोर संघर्ष मात्रै गरेन, हत्याहिंसा र त्रासदीपूर्ण राजनीतिको शान्तिपूर्ण अवतरण गर्न कांग्रेसको महत्त्वपूर्ण एवं जिम्मेवार भूमिका रह्यो। सामाजिक लोकतन्त्र र लोकतान्त्रिक समाजवाद कांग्रेसको आदर्श हो। कम्युनिस्ट पार्टीहरूको विरोधाभास,नक्कली राष्ट्रवादी चरित्र, ढुलमुले, स्वार्थी, अवसरवादी र जातिवादी चरित्रको कारण लोकतन्त्रमा लोकतान्त्रिक दल या शक्तिको विकल्प लोकतान्त्रिक शक्ति नै खोज्नु या निर्माण गर्नुपर्ने बाध्यताको अनुभूति धेरैलाई हुन थालेको छ। कांग्रेस या कम्युनिस्ट पार्टीको विकल्प खोज्न सकिन्छ, तथापि लोकतन्त्रको विकल्प लोकतन्त्र नै र मात्रै हो। कम्युनिस्टहरूले लोकतन्त्रको दुरुपयोग मात्रै गरिरहेको र व्यवस्था, शासन सत्ता, जिम्मेवारी र जनताको मतको कदर गर्ने सवालमा गैरजिम्मेवार देखिन्छन्। त्यसैले कांग्रेस पार्टीको लोकतान्त्रिक विकल्प खोज्न जरुरी छ। अर्थात कांग्रेसको विकल्प हो, अर्काे सशक्त समावेशी लोकतान्त्रिक दलको निर्माण। समाजवादीराजपा विकल्प हुने सर्त केही समयअघि उपेन्द्र यादव नेतृत्वको संघीय समाजवादी पार्टी र बाबुराम भट्टराई नेतृत्वको नयाँ शक्तिबीच एकता गरी समाजवादी पार्टीको निर्माण भयो। अब पुनः समाजवादी पार्टी र राष्ट्रिय जनता पार्टीबीच एकता गरिने हल्ला चलाइँदैछन्। यो एकता आवश्यकता हो कि बाध्यता ? राजपा नेताहरूको जसरी पनि एकता गर्ने भन्ने भनाइ छ। त्यसले के देखाउँछ भने,त्यो बाध्यताको एकता मात्रै हुनेछ। बाध्यताको एकता भनेको बालुवाको घर जस्तै कमजोर सावित हुन पुग्छ। प्रश्न उठ्छ, वैकल्पिक शक्ति निर्माण गर्ने कार्य बालुवाको घर निर्माण गरेजस्तो सहज छैन। प्रवृत्ति, संस्कार, उद्देश्य, गन्तव्य र विचार नमिल्ने शक्तिबीचको बाध्यात्मक एकताले निकास दिँदैन। हुन त यी दुवै दलमा राजनीतिक चरित्र र राष्ट्रिय जिम्मेवारीमा कमजोरी देखिन्छन्। जस्तै, संविधान निर्माण हँुदै गर्दा संविधान निर्माण प्रक्रियाबाट बाहिर निस्कनु, लामो समयसम्म संविधानको पुनःलेखनको माग राख्ने तर त्यसको प्रक्रिया के हुने भन्नेबारे मौन बस्नु, संविधान अस्वीकार गरे पनि सरकार र संसद्का प्रक्रियामा सहभागी हुनु आदि। एक मधेस प्रदेशको जबर्जस्त मुद्दा उठाए तर अन्य क्षेत्रमा कस्तो प्रदेश निर्माण गर्ने भन्नेबारेमा मौन रहे। अन्त्यमा त संघीय सरकारमा महत्त्वपूर्ण मन्त्रीको पद लिएर सरकारमा सहभागी हुने र प्रदेश नं२ मा आफ्नै सरकारसमेत बनाएका यी दुई दल संविधान दिवसमा कालो दिन र संविधान जलाउनेसम्मको मूर्खता प्रदर्शन गरे। यी र यस्ता व्यवहार तथा चरित्रले राष्ट्रिय राजनीतिको वैकल्पिक शक्ति बन्नबाट उनीहरूलाई बाधा अवरोध सिर्जना हुनेछ। मुलुकमा अहिले तीन प्रमुख शक्ति स्थापित छन्। एकआर्यखस। दुईआदिवासी जनजाति र तीनदलित। मधेसी कुनै बेग्लै अस्तित्वधारी शक्ति नै होइन, किनभने तराईमधेसभित्र बाहुन, क्षेत्री,वैश्य,शुद्र सबै वर्ण छन्। जातीयलगायतका दमन, उत्पीडन त्यहाँ पनि उत्तिकै छन्। सामन्तवादको अवशेष, दहेज, छुवाछूत, जमिन्दारी र विभेद हेर्न मधेस जाँदा हुन्छ। त्यसैले यी तीन शक्तिको अस्तित्व स्थापित हुने गरी, एकल नेतृत्वको होइन सामूहिक निर्णयको अधिकार प्रयोग गर्ने गरी समानुपातिक समावेशीकरणसहितको लोकतान्त्रिक राजनीतिक धु्रव निर्माण गर्न जरुरी छ। यो आजको आवश्यकता हो। त्यस्तो राजनीतिक शक्ति या दलले मात्रै लोकतन्त्र, गणतन्त्र, धर्मनिरपेक्षता, विधिको शासन, न्याय, समानता र समानुपातिक समावेशीतासहितको समृद्ध नेपाल निर्माणको उद्देश्यपूर्ति गर्न सम्भव छ। यस्तो विकल्पको खाजी कार्य जारी राखौं।"
उपाधि जोगायो लिटल फ्लावरले,"धनगढी : निस्ट कलेज लिटल फ्लावर प्रिमियर लिग क्रिकेट प्रतियोगिता को उपाधि लिटल फ्लावर स्कुल धनगढीले जितेको छ। प्रतियोगिताको यो चौथो संस्करण हो। संस्कार क्रिकेट एकेडेमीद्वारा आयोजित उक्त प्रतियोगिताको मंगलबार भएको फाइनलमा लिटल फ्लावरले हिमालय ह्वाइटहाउस वल्र्ड स्कुल काठमाडौंलाई नौ विकेटले हरायो। कप्तान विपिन रावल र सुवास ऐरले उत्कृष्ट प्रदर्शन गरेपछि लिटल फ्लावरको जित सम्भव भएको थियो। लिटल फ्लावरले लगातार दोस्रो पटक उपाधि चुमेको हो। तेस्रो संस्करणमा लिटिल बुद्ध एकेडेमीलाई हराएर लिटल फ्लावर च्याम्पियन बनेको थियो। उपाधिसँगै लिटल फ्लावरले दुई लाख रुपैयाँ नगद पुरस्कार पनि हात पार्यो। उपविजेता हिमालय ह्वाइटहाउसले एक लाख रुपैयाँमा चित्त बुझायो। टस जितेर पहिले ब्याटिङ राजेको हिमालय ह्वाइट हाउसले एक सय ३७ रन बनायो। जवाफमा लिटल फ्लावरले ११ बल बाँकी रहँदै विजयलक्ष्य पूरा गर्यो। लिटल फ्लावरको जितमा सुवास ऐर र कप्तान विपिन रावलले उत्कृष्ट प्रदर्शन गरे। सुवासले ५४ बलमा तीन छक्का र नौ चौकाको मद्दतले अविजित ६८ रनको योगदान गरे। विपिनले ३८ बलमा तीन छक्का र चार चौकाको मद्दतले ४७ रन बनाए। दुवै ओपनर ब्याट्सम्यानले एक सय तीन रनको साझेदारी गरे। नरेन भट्ट १२ रनमा अविजित रहे। त्यसअघि हिमालय ह्वाइटहाउसका लागि ओपनरद्वय दीपक बोहोराले ३४ रन र सुदीप बस्नेतले १८ रन बनाएका थिए। उनीहरूले ६१ रनको साझेदारी गरेका थिए। हिमालय ह्वाइटहाउसको मध्यक्रम मैदानमा टिक्न सकेन। छैटौं नम्बरमा मैदान छिरेका सुमित श्रेष्ठले २५ रन थपे। अन्य ब्याट्सम्यानले राम्रो प्रदर्शन गर्न सकेनन्। लिटल फ्लावरका बलर दीपक रोकाया र अनुराग सिंहले दुईदुई विकेट लिए। विपिन रावलले पनि एक विकेट हात पारे। लिटल फ्लावरका सुवास ऐर फाइनल खेलको म्यान अफ दी म्याच घोषित भए। कात्तिक १६ गतेदेखि सुरु भएको उक्त प्रतियोगितामा हिमालय ह्वाइटहाउसका आरियो पौडेल म्यान अफ दी सिरिज घोषित भए। उनले १५ हजार रुपैयाँ पुरस्कार पाए। शारदा विद्या निकेतनका वीरेन्द्र नाथ सर्वोत्कृष्ट ब्याट्सम्यान, लिटल फ्लावरका दीपक रोकाया सर्वोत्कृष्ट बलर र लिटल फ्लावरकै अनुराग सिंह उदीयमान खेलाडी घोषित भए। उनीहरूले जनही पाँच हजार रुपैयाँ पुरस्कार पाए। प्रतियोगिताका विजयी खेलाडीलाई निस्ट कलेजका संस्थापक प्रिन्सिपल माधव बरालले पुरस्कार वितरण गरे। प्रतियोगितामा देशभरबाट १२ वटा विद्यालयको सहभागिता रहेको जानकारी आयोजक संस्कार क्रिकेट एकेडेमीका अध्यक्ष रामचन्द्र शाहीले दिए। प्रतियोगिताको मुख्य प्रायोजक काठमाडौं लैनचौरस्थित निस्ट कलेज रहेको थियो।"
सेन्ट्रल जोन भलिबल : नेपाल समूह चरणको अन्तिम खेलमा माल्दिभ्सविरुद्ध विजयी,ढाका : बंगलादेशमा जारी प्रथम एभीसी सेन्ट्रल जोन सिनियर महिला भलिबल च्याम्पियनसिपमा नेपालले माल्दिभ्सलाई पराजित गरेको छ । समूह चरण अन्तर्गतको अन्तिम खेलमा नेपालले माल्दिभ्सलाई ३० को सोझो सेटमा पराजित गरेको हो । प्रतिभा माली र सरस्वती चौधरीको उत्कृष्ट प्रदर्शनमा नेपालले पहिलो सेट २५१४ ले आफ्नो पक्षमा पार्यो । त्यस्तै दोस्रो सेट २५५ र तेस्रो सेट २५१३ ले जित्यो । यसअघि नै नेपाल फाइनलमा प्रवेश गरिसकेको छ । मंगलबार आयोजक बंगलादेशलाई पराजित गर्दै नेपाल एक खेल अगावै फाइनलमा प्रवेश गरेको हो । नेपालले बंगलादेशलाई पराजित गरेपछि दोस्रो स्थानमा रहँदै माल्दिभ्स पनि एक खेल अघि नै फाइनलमा प्रवेश गरेको थियो । नेपाल र माल्दिभ्स बिहीबार उपाधिका लागि फेरि भिड्ने छन् । फाइनल खेल नेपाली समयअनुसार अपराह्न २ः४५ बजे सुरु हुनेछ ।
चोला फेर्दै दशरथ रंगशाला (फोटोफिचर),"काठमाडौं : भूकम्पले क्षतिग्रस्त दशरथ रंगशालाको स्वरुप नै परिवर्तन हुन थालेको छ। २०७२ सालको महाभूकम्पपछि तीन वर्षसम्म पुनःनिर्माणको नभएको रंगशालाले अहिले रुप फेर्न लागेको हो। कामदार रातदिन नभनी पुनःनिर्माणमा खटिएका छन्। मंसिरदेखि सुरु हुने दक्षिण एसियाली खेलकूद (साग) को लागि कामदारहरु रात र दिन गरी दुई सिफ्टमा काम गरिरहेका छन्। देशको अन्तर्राष्ट्रियस्तरको यही एक रंगशाला भएकाले नेपाललाई चाँडो भन्दा चाँडो दशरथ रंगशालाको पुनःनिर्माणम गर्नुपर्ने भएको छ। रंगशाला लामो समयसम्म नबन्दा नेपालको खेलकुद क्षेत्रमा ठूलो क्षति पुगिसकेको छ। साग खेलकुदका लागि रंगशाला तयार पारिरहेका कामदारका तस्बिर अन्नपूर्णकर्मी सुनिता डंगोलले आफ्नो क्यामरामा कैद गरेकी छन्। तस्बिरमा हेर्नुस, रंगशाला पुन:निर्माण :"
एक खेल अगावै नेपाल फाइनलमा,"काठमाडौं : बंगलादेशमा जारी एसियन भलिबल कन्फेडेरेसन (एभीसी) एसियन सेन्ट्रल जोन सिनियर महिला भलिबल च्याम्पियनसिपमा लगातार तेस्रो जित निकाल्दै नेपाल फाइनलमा प्रवेश गरेको छ । ढाकाको मिरपुरस्थित सहिद सुरवार्दी इन्डोर स्टेडियममा मंगलबार भएको खेलमा नेपालले आयोजक बंगलादेशलाई ३० को सोझो सेटमा पराजित गर्दै एक खेल बाँकी छँदै फाइनलमा स्थान बनाएको हो। एकपक्षीय खेलमा नेपालले बंगलादेशलाई २५७, २५६, २५६ को सेटमा स्तब्ध बनायो । नेपालको जितमा सरस्वती चौधरीले उच्च प्रदर्शन गरेकी थिइन् । थाइल्यान्डमा मैत्रीपूर्ण खेलका क्रममा घाइते भएपछि यसअघिका खेलमा अधिकांश समय बेन्चमा बसे पनि बंगलादेशविरुद्ध भने मुख्य प्रशिक्षक जगदीश भट्टले पहिलो सेटमै सरस्वतीलाई खेलाएका थिए । पहिलो सेटमा प्रभावशाली जित निकालेपछि सरस्वतीलाई भट्टले वि श्राम दिएका थिए । प्रशिक्षक भट्टले तीनै सेटमा फरकफरक खेलाडी उतार्दै सबै १२ खेलाडीलाई मौका दिएका थिए । बंगलादेशविरुद्धको खेलको प्लेयर अफ दी म्याच क्विक स्पाइकर सुनिता खड्का घोषित भइन् । उनले एक थान मोबाइल प्राप्त गरिन् । अहिलेसम्म एक सेट पनि नहारेको नेपालले तीन खेलबाट नौ अंक जोड्दै शीर्षस्थानमा कब्जा जमाएको छ । नेपालले समूह चरणको अन्तिम खेलमा बुधबार माल्दिभ्सको सामना गर्नेछ । राउन्ड रोबिन लिगका आधारमा सञ्चालन हुने प्रतियोगिताको शीर्ष दुई टोली उपाधिका लागि प्रतिस्पर्धा गर्नेछन् । नेपाल र माल्दिभ्सबीचको खेलपछि शीर्ष दुई टोलीको टुंगो लाग्नेछ । प्रतियोगिताको फाइनल खेल कात्तिक २८ गते हुनेछ । उपाधि जित्ने लक्ष्यसहित बंगलादेश गएको नेपालले यसअघि किर्गिस्तान र अफगानिस्तानलाई समान ३० को सोझो सेटमा पराजित गरेको थियो । नेपालमा आयोजना हुने १३औं दक्षिण एसियाली खेलकुद र सेन्ट्रल जोनको तयारीका लागि नेपाली टोलीले करिब एक महिना थाइल्यान्डमा प्रशिक्षण गरेको थियो । सेन्ट्रल जोन सिनियर महिला भलिबल च्याम्पियनसिपको यो पहिलो संस्करण हो ।"
उपाधि जोगायो लिटल फ्लावरले,"धनगढी : निस्ट कलेज लिटल फ्लावर प्रिमियर लिग क्रिकेट प्रतियोगिता को उपाधि लिटल फ्लावर स्कुल धनगढीले जितेको छ। प्रतियोगिताको यो चौथो संस्करण हो। संस्कार क्रिकेट एकेडेमीद्वारा आयोजित उक्त प्रतियोगिताको मंगलबार भएको फाइनलमा लिटल फ्लावरले हिमालय ह्वाइटहाउस वल्र्ड स्कुल काठमाडौंलाई नौ विकेटले हरायो। कप्तान विपिन रावल र सुवास ऐरले उत्कृष्ट प्रदर्शन गरेपछि लिटल फ्लावरको जित सम्भव भएको थियो। लिटल फ्लावरले लगातार दोस्रो पटक उपाधि चुमेको हो। तेस्रो संस्करणमा लिटिल बुद्ध एकेडेमीलाई हराएर लिटल फ्लावर च्याम्पियन बनेको थियो। उपाधिसँगै लिटल फ्लावरले दुई लाख रुपैयाँ नगद पुरस्कार पनि हात पार्यो। उपविजेता हिमालय ह्वाइटहाउसले एक लाख रुपैयाँमा चित्त बुझायो। टस जितेर पहिले ब्याटिङ राजेको हिमालय ह्वाइट हाउसले एक सय ३७ रन बनायो। जवाफमा लिटल फ्लावरले ११ बल बाँकी रहँदै विजयलक्ष्य पूरा गर्यो। लिटल फ्लावरको जितमा सुवास ऐर र कप्तान विपिन रावलले उत्कृष्ट प्रदर्शन गरे। सुवासले ५४ बलमा तीन छक्का र नौ चौकाको मद्दतले अविजित ६८ रनको योगदान गरे। विपिनले ३८ बलमा तीन छक्का र चार चौकाको मद्दतले ४७ रन बनाए। दुवै ओपनर ब्याट्सम्यानले एक सय तीन रनको साझेदारी गरे। नरेन भट्ट १२ रनमा अविजित रहे। त्यसअघि हिमालय ह्वाइटहाउसका लागि ओपनरद्वय दीपक बोहोराले ३४ रन र सुदीप बस्नेतले १८ रन बनाएका थिए। उनीहरूले ६१ रनको साझेदारी गरेका थिए। हिमालय ह्वाइटहाउसको मध्यक्रम मैदानमा टिक्न सकेन। छैटौं नम्बरमा मैदान छिरेका सुमित श्रेष्ठले २५ रन थपे। अन्य ब्याट्सम्यानले राम्रो प्रदर्शन गर्न सकेनन्। लिटल फ्लावरका बलर दीपक रोकाया र अनुराग सिंहले दुईदुई विकेट लिए। विपिन रावलले पनि एक विकेट हात पारे। लिटल फ्लावरका सुवास ऐर फाइनल खेलको म्यान अफ दी म्याच घोषित भए। कात्तिक १६ गतेदेखि सुरु भएको उक्त प्रतियोगितामा हिमालय ह्वाइटहाउसका आरियो पौडेल म्यान अफ दी सिरिज घोषित भए। उनले १५ हजार रुपैयाँ पुरस्कार पाए। शारदा विद्या निकेतनका वीरेन्द्र नाथ सर्वोत्कृष्ट ब्याट्सम्यान, लिटल फ्लावरका दीपक रोकाया सर्वोत्कृष्ट बलर र लिटल फ्लावरकै अनुराग सिंह उदीयमान खेलाडी घोषित भए। उनीहरूले जनही पाँच हजार रुपैयाँ पुरस्कार पाए। प्रतियोगिताका विजयी खेलाडीलाई निस्ट कलेजका संस्थापक प्रिन्सिपल माधव बरालले पुरस्कार वितरण गरे। प्रतियोगितामा देशभरबाट १२ वटा विद्यालयको सहभागिता रहेको जानकारी आयोजक संस्कार क्रिकेट एकेडेमीका अध्यक्ष रामचन्द्र शाहीले दिए। प्रतियोगिताको मुख्य प्रायोजक काठमाडौं लैनचौरस्थित निस्ट कलेज रहेको थियो।"
एक खेल अगावै नेपाल फाइनलमा,"काठमाडौं : बंगलादेशमा जारी एसियन भलिबल कन्फेडेरेसन (एभीसी) एसियन सेन्ट्रल जोन सिनियर महिला भलिबल च्याम्पियनसिपमा लगातार तेस्रो जित निकाल्दै नेपाल फाइनलमा प्रवेश गरेको छ । ढाकाको मिरपुरस्थित सहिद सुरवार्दी इन्डोर स्टेडियममा मंगलबार भएको खेलमा नेपालले आयोजक बंगलादेशलाई ३० को सोझो सेटमा पराजित गर्दै एक खेल बाँकी छँदै फाइनलमा स्थान बनाएको हो। एकपक्षीय खेलमा नेपालले बंगलादेशलाई २५७, २५६, २५६ को सेटमा स्तब्ध बनायो । नेपालको जितमा सरस्वती चौधरीले उच्च प्रदर्शन गरेकी थिइन् । थाइल्यान्डमा मैत्रीपूर्ण खेलका क्रममा घाइते भएपछि यसअघिका खेलमा अधिकांश समय बेन्चमा बसे पनि बंगलादेशविरुद्ध भने मुख्य प्रशिक्षक जगदीश भट्टले पहिलो सेटमै सरस्वतीलाई खेलाएका थिए । पहिलो सेटमा प्रभावशाली जित निकालेपछि सरस्वतीलाई भट्टले वि श्राम दिएका थिए । प्रशिक्षक भट्टले तीनै सेटमा फरकफरक खेलाडी उतार्दै सबै १२ खेलाडीलाई मौका दिएका थिए । बंगलादेशविरुद्धको खेलको प्लेयर अफ दी म्याच क्विक स्पाइकर सुनिता खड्का घोषित भइन् । उनले एक थान मोबाइल प्राप्त गरिन् । अहिलेसम्म एक सेट पनि नहारेको नेपालले तीन खेलबाट नौ अंक जोड्दै शीर्षस्थानमा कब्जा जमाएको छ । नेपालले समूह चरणको अन्तिम खेलमा बुधबार माल्दिभ्सको सामना गर्नेछ । राउन्ड रोबिन लिगका आधारमा सञ्चालन हुने प्रतियोगिताको शीर्ष दुई टोली उपाधिका लागि प्रतिस्पर्धा गर्नेछन् । नेपाल र माल्दिभ्सबीचको खेलपछि शीर्ष दुई टोलीको टुंगो लाग्नेछ । प्रतियोगिताको फाइनल खेल कात्तिक २८ गते हुनेछ । उपाधि जित्ने लक्ष्यसहित बंगलादेश गएको नेपालले यसअघि किर्गिस्तान र अफगानिस्तानलाई समान ३० को सोझो सेटमा पराजित गरेको थियो । नेपालमा आयोजना हुने १३औं दक्षिण एसियाली खेलकुद र सेन्ट्रल जोनको तयारीका लागि नेपाली टोलीले करिब एक महिना थाइल्यान्डमा प्रशिक्षण गरेको थियो । सेन्ट्रल जोन सिनियर महिला भलिबल च्याम्पियनसिपको यो पहिलो संस्करण हो ।"
चोला फेर्दै दशरथ रंगशाला (फोटोफिचर),"काठमाडौं : भूकम्पले क्षतिग्रस्त दशरथ रंगशालाको स्वरुप नै परिवर्तन हुन थालेको छ। २०७२ सालको महाभूकम्पपछि तीन वर्षसम्म पुनःनिर्माणको नभएको रंगशालाले अहिले रुप फेर्न लागेको हो। कामदार रातदिन नभनी पुनःनिर्माणमा खटिएका छन्। मंसिरदेखि सुरु हुने दक्षिण एसियाली खेलकूद (साग) को लागि कामदारहरु रात र दिन गरी दुई सिफ्टमा काम गरिरहेका छन्। देशको अन्तर्राष्ट्रियस्तरको यही एक रंगशाला भएकाले नेपाललाई चाँडो भन्दा चाँडो दशरथ रंगशालाको पुनःनिर्माणम गर्नुपर्ने भएको छ। रंगशाला लामो समयसम्म नबन्दा नेपालको खेलकुद क्षेत्रमा ठूलो क्षति पुगिसकेको छ। साग खेलकुदका लागि रंगशाला तयार पारिरहेका कामदारका तस्बिर अन्नपूर्णकर्मी सुनिता डंगोलले आफ्नो क्यामरामा कैद गरेकी छन्। तस्बिरमा हेर्नुस, रंगशाला पुन:निर्माण :"
सेन्ट्रल जोन भलिबल : नेपाल समूह चरणको अन्तिम खेलमा माल्दिभ्सविरुद्ध विजयी,ढाका : बंगलादेशमा जारी प्रथम एभीसी सेन्ट्रल जोन सिनियर महिला भलिबल च्याम्पियनसिपमा नेपालले माल्दिभ्सलाई पराजित गरेको छ । समूह चरण अन्तर्गतको अन्तिम खेलमा नेपालले माल्दिभ्सलाई ३० को सोझो सेटमा पराजित गरेको हो । प्रतिभा माली र सरस्वती चौधरीको उत्कृष्ट प्रदर्शनमा नेपालले पहिलो सेट २५१४ ले आफ्नो पक्षमा पार्यो । त्यस्तै दोस्रो सेट २५५ र तेस्रो सेट २५१३ ले जित्यो । यसअघि नै नेपाल फाइनलमा प्रवेश गरिसकेको छ । मंगलबार आयोजक बंगलादेशलाई पराजित गर्दै नेपाल एक खेल अगावै फाइनलमा प्रवेश गरेको हो । नेपालले बंगलादेशलाई पराजित गरेपछि दोस्रो स्थानमा रहँदै माल्दिभ्स पनि एक खेल अघि नै फाइनलमा प्रवेश गरेको थियो । नेपाल र माल्दिभ्स बिहीबार उपाधिका लागि फेरि भिड्ने छन् । फाइनल खेल नेपाली समयअनुसार अपराह्न २ः४५ बजे सुरु हुनेछ ।

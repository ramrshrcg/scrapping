शीर्षक,विवरण
बार निर्वाचन र महिला सहभागिता,"२०६२६३ को जनआन्दोलनपछि नेपालमा समावेशीकरणको प्रारम्भ भयो । समावेशीकरणले महिला, दलित, गरिब वा पछाडि परेका वर्ग वा समुदायलाई राज्यको नीतिनिर्माण, निर्णय प्रक्रिया एवं कार्यसम्पादन प्रक्रियामा अर्थपूर्ण सहभागी गराउँछ । सुशासनको पूर्व सर्तको रूपमा रहेको यसले राज्यसंयन्त्रमा सबैको सहभागितालाई जनाउँछ । राजनीतिक, प्रशासनिक, आर्थिक, सामाजिक, शैक्षिक समावेशीकरणका क्षेत्र हुन् । नेपालले एक दशकभन्दा लामो समयदेखि समावेशीकरणलाई संविधानतः स्वीकार गरेर यसको अभ्यास गर्दै आइरहेको छ । के सबै क्षेत्रमा समावेशीकरणको समानुपातिक प्रयोग तथा अभ्यास भइरहेको छ त ? महिला, आदिवासीजनजाति, मधेसी, दलित, अपांग, पिछडिएको क्षेत्र भनेर तोकिए पनि कति क्षेत्रमा यिनको पालना भएको छ ? राज्यका हरेक अंग (क्षेत्र) मा महिलाको प्रतिनिधित्व ३३ प्रतिशत बाट ५० प्रतिशत पुर्याउने संवैधानिक परिकल्पनाको आधार कहाँ कहाँ तयार भइरहेको छ ? कानुन व्यवसायमा महिला प्रजातन्त्र आइसकेको थियो । प्रधान न्यायालय ऐन लागू भई यही ऐनअन्तर्गत नै प्रथम प्रधानन्यायाधीश र महान्यायाधिवक्ताको नियुक्ति भइसकेको थियो । तर त्यो समय महिलालाई लेख्ने हैसियतयुक्त मानिस नै नमानिने समय थियो । पढेलेखेका तथा नियमकानुन जानेका महिलाले लेखेका निवेदन पनि सदर हुँदैन थिए । बहसपैरवीमा जानसक्ने अवस्था त कल्पनाभन्दा पर भइगयो । यस्तो संकीर्ण परिवेशबाट उठेर महिलाले लेखेका निवेदन स्वीकृत गर्न माग गर्दै सर्वोच्च अदालतको ढोका ढक्ढक्याउन पुगेकी थिइन् शान्तिदेवी शाह थापा । तत्कालीन काठमाडौं इलाका अदालतले शाहले लेखेको निवेदनलाई महिला लिखित निवेदन भन्दै अस्वीकार गरेको थियो । त्यो समय थियो २०११ साल । कानुन व्यवसायी पदमबहादुर थापामार्फत सर्वोच्च पुगेकी शाहको निवेदनमाथि तत्कालीन प्रधानन्यायाधीश हरिप्रसाद प्रधानले आइन्दा अड्डा अदालतमा महिलालिखित कागजातलाई मान्यता दिनू भन्ने आदेश गरेका थिए । कानुन व्यवसायी भनेर विधिवत् प्रमाणित गरिने समयभन्दा अगाडिकै यो पहललाई कानुन व्यवसायमा महिला प्रवेशको पहिलो कदम मानिन्छ । विसं २०१३ कात्तिक १२ गतेबाट कानुन व्यवसाय गर्ने व्यक्तिलाई प्रमाणपत्र प्रदान गर्न प्रारम्भ भयो । २०१३ पुस ७ मा नेपाल बार एसोसिएसन स्थापना भयो । तर २०१३ देखि २०१७ सम्ममा कुनै पनि महिला प्रमाणित कानुन व्यवसायीको रूपमा देखिएनन् । अन्ततः उनै शान्तिदेवी शाहले मिति २०१७ असार ६ मा कानुन व्यवसाय गर्न पाऊँ भन्ने निवेदन दिएपछि उक्त निवेदनउपर तत्कालीन प्रधानन्यायाधीशको नेतृत्वमा स्ट्यान्डिङ कमिटीको बैठकले मिति २०१७ असार १३ मा निवेदकलाई कानुन व्यवसाय गर्न अभिकर्ताको प्रमाणपत्र प्रदान गर्ने निर्णय गर्यो । मिति २०१७ असोज २० का दिन २७ नं को प्रमाणपत्रसहित प्रथम महिला अभिकर्ता बन्दै शान्तिदेवी शाह थापा कानुन व्यवसायको क्षेत्रमा विधिवत् प्रवेश गरिन् । २०२७ पुस ७ मा १९७ नं को प्रमाणपत्र लिएर प्रथम महिला अभिवक्ता बन्ने इतिहास शान्तिदेवीको नाममा लेखिएको छ । तर अधिवक्ता बन्ने उनको सपना भने पूरा हुन सकेन । २०२७ पुस ७ मा १९७ नं को प्रमाणपत्र लिएर प्रथम महिला अभिवक्ता बन्ने इतिहास शान्तिदेवी शाहको नाममा लेखिएको छ । तर अधिवक्ता बन्ने उनको सपना भने पूरा हुन सकेन । प्रथम अधिवक्ताका रूपमा इतिहासमा लेखिने अवसर भने सुशीला सिंह सिलु लाई प्राप्त भयो । २०२० फागुन ८ मा अधिवक्ता प्रपनं७३ प्राप्त सिंह नै २०३३ जेठ १७ मा वरिष्ठ अधिवक्ता प्रपनं २७ बन्न पुगिन् । यसरी कानुन व्यवसायी महिलाको इतिहासमा प्रथम अधिवक्ता, प्रथम वरिष्ठ अधिवक्ता हुँदै सर्वोच्च अदालतको प्रथम महिला न्यायाधीश बन्ने इतिहास पनि सिंहकै नाममा सुरक्षित छ । २०२४ मा प्रपनं १०६ सहित दोस्रो महिला अधिवक्ता बनेकी शारदा श्रेष्ठको नाम भने पहिलो महिला न्यायाधीशको रूपमा आउँछ । कानुन व्यवसायीको प्रमाणपत्र लिएर पनि कानुन व्यवसाय नगरी न्याय सेवामा प्रवेश गरेकी उनी भूमिसुधार विशेष अदालतमा न्यायाधीशको रूपमा प्रथमपटक नियुक्त भएकी थिइन् । कानुन व्यवसायीको संख्या २०१३ कात्तिक १२ बाट प्रारम्भ भएको कानुन व्यवसायीको आधिकारिक अभिलेखीकरणको आधारमा अहिलेसम्मको अधिवक्ताको संख्या १७४८१ रहेको छ । त्यसमा प्रपनं १ मा रामलखनप्रसाद रौनियारको नाम छ भने प्रप्रनं१७५०१ नीता अधिकारीको नाममा छ । र यो अन्तिम नंको जारी मिति २०७५ फागुन ३ उल्लेख छ । बीचमा केही नम्बर प्राविधिक कारणवश खाली रहेको कानुन व्यवसायी परिषद्ले जनाएको छ । हाल ४४८ वरिष्ठ अधिवक्तामा २८ जना महिला, १७४८१ अधिवक्तामध्ये २३३१ जना महिला, ९९७४ अभिवक्ताहरूमा ७१४ जना महिला तथा १०९३ अभिकर्ताहरूमा ५ जना महिला रहेको परिषद्को तथ्यांकले बताउँछ । कतिपय अभिकर्ताअभिवक्ता अहिले अधिवक्ता भइसकेको, अधिवक्ताहरू वरिष्ठ अधिवक्ता भइसकेको अवस्था रहेको तथा कति कानुन व्यवसायीको मृत्यु भयोः त्यसको लगत कट्टा गरी तथ्यांकलाई अद्यावधिक गर्ने कार्य भने गरिएको पाइँदैन । यद्यपि ११३२५ अधिवक्ता भने परिषद्मा अद्यावधिक रहेको देखिन्छ । गत बार एसोसिएसनको निर्वाचनमा मतदाता सूचीमा भने १०३१३ कानुन व्यवसायीको नाम उल्लेख रहेको देखिन्छ । महिला कानुन व्यवसायी २०१३ कात्तिकदेखि २०४६ चैत्रसम्म कानुन व्यवसायी परिषद्मा दर्ता भएका २१४१ कानुन व्यवसायीमा ९३ जना महिला रहेको देखिन्छ । त्यसैगरी २०४७ वैशाखदेखि २०६२ चैतसम्म ८८१० कानुन व्यवसायीमध्ये ७०३ जना महिला, २०६३ वैशाखदेखि २०७५ चैतसम्म ६५३० कानुन व्यवसायीमध्ये १५३५ महिला रहेका छन् । कानुन व्यवसायी परिषद्ले यही वैशाख २२ देखि २५ सम्म लिएको २६ औं अधिवक्ता अनुमति परीक्षामा संलग्न २०१२ परीक्षार्थीमध्ये ६६५ महिला रहेका छन् । साथै परिषद्का यी परीक्षाहरूमा सर्वोत्कृष्ट नतिजा ल्याउनेमा महिला र पुरुषको संख्या करिब समान रहेको देखिन्छ । पछिल्लो समयमा कानुन संकायमा विद्यार्थीको चाप बढिरहेको छ । कानुन अध्यापन गरिने शैक्षिक संस्थाहरूको संख्या पनि बढ्ने क्रममा छ । कानुन संकायमा महिलाको आकर्षण बढिरहेको यो समयमा भोलिका दिनमा संख्या मात्र नभएर कानुन व्यवसायमा महिलाको गुणात्मक उपस्थितिको सहजै आकलन गर्न सकिन्छ ।"
उपहास गर्नेमाथि नै हाँस्न गभर्नरलाई मौका,"नेपाल राष्ट्र बैंकले नेपाल राष्ट्र बैंक ऐन २०५८ देखि वार्षिक रुपमा मौद्रिकनीति सार्वजनिक गर्दै आएको छ। यही ऐनले केन्द्रीय बैंकलाई स्वायत्ततता प्रदान गरेपछि आर्थिक वर्ष २०५९६० का लागि पहिलो वार्षिक मौद्रिकनीति २०५९ असार ३२ गते सार्वजनिक भएको थियो। त्यसयता नेपाल राष्ट्र बैंकबाट १७ ओटा वार्षिक मौद्रिकनीति सार्वजनिक भैसकेका छन्। यही क्रममा २०७६७७ को मौद्रिकनीति तर्जुमाको क्रममा रहेको छ। नेपाल राष्ट्र बैंकले २०६१६२ देखि मौद्रिकनीतिको अर्धवार्षिक समीक्षा तयार गरी सार्वजनिक गर्ने प्रचलन शुरु गर्यो। सोही अनुसार आर्थिक २०६१६२ को मौद्रिकनीतिको अर्ध वार्षिक समीक्षा २०६१ फागुन ४ मा सार्वजनिक गरिएको थियो। अहिलेसम्म १५ ओटा अर्धवार्षिक समीक्षा सार्वजनिक भैसकेका छन्। त्यसैगरी, राष्ट्रबैंकले २०७३७४ देखि मौद्रिकनीतिको त्रैमासिक समीक्षा सुरु गर्यो र २०७३ पुस ८ गते पहिलो पटक मौद्रिकनीतिको त्रैमासिक समीक्षा सार्वजनिक भएको थियो। यसैक्रममा केन्द्रीय बैंकले हालसम्म पाँचओटा त्रैमासिक समीक्षा सार्वजनिक गरिसकेको छ। यतिबेला नेपाल राष्ट्र बैंक १८ औं मौद्रिकनीति तयारीको संघारमा छ। नेपाल राष्ट्र बैंक ऐन २०५८ ले अघिल्लो मौद्रिकनीतिको सिंहावलोकन र आगामी मौद्रिकनीतिको कार्यदिशा अनुरुप मौद्रिकनीति सार्वजनिक गर्नु पर्ने व्यवस्था अनुसार हरेक वर्ष मौद्रिकनीति जारी भइरहेको छ। विषयवस्तु विसं २०५९ यता वार्षिक मौद्रिकनीति सार्वजनिक गर्ने पद्धति थालनी गरिसकेपछि मौद्रिकनीतिको उद्देश्य, कार्यदिशा, उपाय (उपकरण) र मौद्रिकनीतिको प्रसारणमा सुधार ल्याउन संरचनागत सुधारका उपायहरु समेटेर मौद्रिकनीति तर्जुमा हुँदै आएको छ। यसक्रममा राष्ट्र बैंकले मौद्रिकनीतिको कार्यान्वयनको लागि अन्तर्राष्ट्रिय असल अभ्यासहरु भित्र्याएको छ। खुला बजार कारोबारका उपकरणहरु निक्षेप संकलन बोलकबोल खुला बजार कारोबारको आधारका रुपमा एलएमएफएफ (लिक्विडिटी मोनिटरिङ एण्ड फोरकास्टीङ फ्रेमवर्क अर्थात् तरलता अनुगमन तथा प्रक्षेपण संरचना) लागू गरेको छ। यसैबीच राष्ट्र बैंकले ब्याजदर करिडोर पनि लागू गरेको छ। यो मौद्रिकनीति कार्यान्वयनको असल अभ्यासको रुपमा रहेको छ। यसको उद्देश्य अल्पकालीन ब्याजदर तथा तरलतामा आउने उतार र चढावलाई न्यूनीकरणमार्फत् स्थायित्वको वातावरण तयार गर्नु हो। खुला बजार कारोबारअन्तर्गत सोझै खरिद बोलकबोल, सोझै बिक्री बोलकबोल, रिपो बोलकबोल र रिभर्स रिपो बोलकबोल उपकरणहरु मार्फत् दीर्घकालीन, मध्यकालीन र अल्पकालीन प्रकृतिको तरलता व्यवस्थापन गरिदैं आएको छ। खुला बजार कारोबारले ठूलो रुपमा तरलताको व्यवस्थापन गर्ने र ब्याजदर करिडोर अन्तर्गत सीमान्त रुपमा तरलता व्यवस्थापन गर्ने पद्धति राष्ट्र बैंकले अबलम्बन गरेको छ। यी विषयवस्तु अन्तर्राष्ट्रिय असल अभ्यास भित्रै पर्दछन्। खुला बजार कारोबारको लागि स्वीकारयोग्य धितो (अन्डरलाइङ एसेट) आवश्यक पर्दछ। स्वीकारयोग्य धितो बिना खुला बजार कारोबार कठिन हुन्छ। यस प्रकारको चुनौतीलाई सम्बोधन गर्नकाखातिर निक्षेप संकलन बोलकबोल उपकरण कार्यान्वयनमा ल्याइएको हो। मौद्रिकनीतिको सञ्चारप्रसारण (ट्रान्समिसन) पद्धतिमा सुधार ल्याउनका लागि वित्ीय क्षेत्र सुधार सम्बन्धित संरचनागत सुधार पनि प्याकेजको रुपमा मौद्रिकनीतिमा समावेश गर्ने पद्धति राष्ट्र बैंकले अबलम्बन गरेको छ। मौद्रिकनीति सञ्चालनका सहधर्मीहरु नेपाल राष्ट्र बैंकले मौद्रिकनीति सञ्चालन तथा कार्यान्वयनका लागि वाणिज्य बैंक, विकास बैंक र वित्ति कम्पनीलाई सहधर्मीहरु (काउन्टर पार्टीज्)का रुपमा छनौट गरेको छ। मौद्रिकनीतिको प्रभाव समग्र अर्थतन्त्रमा प्रभावकारी रुपमा बढाउन (विस्तार गर्न) का लागि तीनै थरी वित्ीय संस्था मौद्रिकनीतिको सहधर्मीका रुपमा छनौट गरिएका हुन्। यी सहधर्मीमध्ये वाणिज्य बैंकहरुले आन्तरिक तथा अन्तर्राष्ट्रिय व्यापार र कर्पोरेट फाइनान्सिङ गर्ने गर्दछन्। विकास बैंकहरुले वाणिज्य बैंकले नसमेट्ने साना तथा मझौला उद्यमी तथा कारोबारलाई वित्ीय स्रोत (कर्जा) प्रवाह गर्ने गर्छन्। वित्त कम्पनीले वाणिज्य बैंक तथा विकास बैंकहरुले नसमेट्ने उपभोग वित्त (कन्सुमर फाइनान्सिङ) उपलब्ध गराउने हुन्छन्। यसप्रकार आन्तरिक तथा अन्तर्राष्ट्रिय व्यापार, ठूला उद्योग व्यवसाय, साना तथा मझौला उद्योग व्यवसाय र आम उपभोक्ताहरुलाई आवश्यक पर्ने कन्सुमर ड्युरेबल्स (उपभोग्य सामग्री) का लागि आवश्यक पर्ने वित्त (कर्जा) को आपूर्ति गर्ने उद्देश्य राखी यी तिनै प्रकारका मौद्रिकनीतिका सहधर्मीहरु छनौट गरिएका हुन् र मौद्रिकनीतिलाई समग्र अर्थतन्त्रसँग जोड्ने उपायको रुपमा पनि यस प्रकारको बैंकिंग विजनेस मोडल अबलम्बन गरिएको हो। ताकि राष्ट्र बैंक आफ्नो मौद्रिकनीतिमार्फत् सबै क्षेत्र, उद्यम व्यवसायमा पुग्न सकोस्, यसका नीतिगत व्यवस्था उल्लेखित सबै क्षेत्रलाई सान्दर्भिक होस् र वित्ीय क्षेत्रलाई राष्ट्रिय अर्थतन्त्रसँग जोड्न सकियोस् भन्ने निहीत उद्देश्यले यसो गरिएको हो। यही कारणले पनि राष्ट्र बैंकले वाणिज्य बैंकहरुका अतिरिक्त विकास बैंक र वित्त कम्पनी स्थापना गर्नका लागि निजी क्षेत्रको प्रवेश खुला गरेको हो। यही व्यवस्था अनुसार विसं २०६९ मा विकास बैंकहरुको संख्या ८८ थियो। वित्त कम्पनीहरुको संख्या विसं २०६७ मा ७९ थियो। विकास बैंकको संख्या ८८ हुँदा उपत्यका बाहिर कारोबार गर्ने विकास बैंकहरुको संख्या ७१ थियो। काठमाडौं उपत्यका बाहिर केन्द्रीय कार्यालय र कारोबार गरिराखेका ७१ विकास बैंकहरु आआफ्नो क्षेत्रको निक्षेप परिचालन गर्ने र त्यही क्षेत्रमा कर्जा प्रवाह गर्दै आएका थिए। आज आएर उपत्यका बाहिर कारोबार गरिराखेका विकास बैंकहरुको संख्या २२ भन्दा तल झरेको छ। वित्त कम्पनीहरु ७९ हुँदा उपत्यका बाहिर रहेका वित्त कम्पनीहरुको संख्या २१ थियो। आज ७ भन्दा मुनि झरेको अवस्था छ। बैंक तथा वित्ीय संस्थाहरु एक आपसमा मर्जमा जाने या प्राप्ति (खरिद) गर्ने नीति अख्तियार गरेपश्चात् राष्ट्र बैंकको मौद्रिकनीतिका लागि हातपाखुराको (आम्र्स)को रुपमा रहेको बैंकिङ विजनेस मोडल साँघुरिएको अवस्था छ। बैंकिङ क्षेत्र स्रोत साधनको परिचालन र उपयोगको हिसाबले विकेन्द्रीकृत दिशा रहेकोमा केन्द्रीकृत दिशा उन्मुख भएको अवस्था छ र अहिले वित्ीय क्षेत्र वाणिज्य बैंकमय भएको अवस्था छ। सबैको आकर्षण विकास बैंक र वित्त कम्पनीभन्दा वाणिज्य बैंकतिर छ। वाणिज्य बैंकहरुले सबैको ध्यान खिचेको देखिन्छ। यसका पछाडि थुप्रै कारणहरु छन्। मर्जर र एक्विजिसन विनियमावलीले विकास बैंक र वित्त कम्पनीहरुको वाणिज्य बैंकमा रुपान्तरण हुने मोह बढायो। यससँगै, मुलुक संघीयतामा गइसकेपछि सरकारका तलका अंगहरुको वित्ीय कारोबार वाणिज्य बैंकमार्फत् मात्र गरिने पद्धति, चुक्ता पुँजी वृद्धि तथा विसं २०७३ मा जारी गरिएको वित्ीय क्षेत्र विकास रणनीतिले युनिभर्सल बैंकिङ अवधारणा लागू गरेकाले समेत विकास बैंक र वित्त कम्पनी मासिदैं गएको र वाणिज्य बैंक प्रति सबैंको मोह बढेको हो। अर्कोतर्फ, कतिपय निजी क्षेत्रका बैंकहरुमा आफ्नो बैंकलाई ठूलो बनाउने अभिलाषाका कारण समेतले विकास बैंक र वित्त कम्पनीहरु मासिदैं गएका हुन्। यसले हाम्रो अद्वितिय बैंकिङ विजनेस मोडलमाथि नै धावा बोलेको छ। विकास बैंक र वित्त कम्पनी मासिदैं जानु र वाणिज्य बैंकहरुमा वित्ीय साधन केन्द्रीत हुँदै जाँदा वित्ीय समावेशीताको मुद्दा ओझेलमा पर्न सक्ने जोखिम बढेको छ। विश्व बैंकको फिन्डेक्स प्रतिवेदन अनुसार नेपालमा वित्ीय पहुँच भएको जनसंख्याको अनुपात ४५ प्रतिशतमात्र छ। जबकी भारतमा वित्ीय पहुँच पुगेको जनंख्याको अनुपात ८० प्रतिशत छ। विश्व बैंककै प्रतिवेदन अनुसार, अनौपचारिक अर्थतन्त्र (स्याडो इकोनोमी) को आकार ३७ प्रतिशत रहेको छ। लगानीयोग्य साधनमा विगत दुई वर्षयता देखिएको दबाबलाई सम्बोधन गर्नका लागि समेत वित्ीय पुहँच विस्तार गर्नुपर्ने र अनौपचारिक क्षेत्रको आकार घटाउनुपर्ने हुन्छ। यी उद्देश्यपूर्तिका लागि पनि विकास बैंक र वित्त कम्पनी मास्ने होइन संरक्षण गर्नुपर्ने अवस्था छ। आगामी मौद्रिकनीतिले यसमा सम्बोधन गर्नुपर्ने हुन्छ। हाल चर्चामा रहेको विषयवस्तु आर्थिक वर्ष २०७६७७ को वार्षिक मौद्रिकनीति निर्माणको चरणमा रहेको सन्दर्भमा दुईओटा विषयहरु मौद्रिकनीतिले समेट्नुपर्ने गरी बजार पिटीएको छ। पहिलो विषय, शोधनान्तरमा देखिएको घाटालाई सुधार गर्ने उपायको रुपमा कर्जा संरचना फर्नेुपर्ने या बदल्नुपर्ने रहेको छ। नेपाल सरकारको सम्बन्धित मन्त्रालयले शोधनान्तर घाटालाई न्यूनीकरण गर्न आयातलाई व्यवस्थित गर्नुपर्ने विषय उठाइरहेको छ। आयातलाई प्रत्यक्ष नियन्त्रण गर्न र परिमाणात्मक बन्देज लगाउन विश्व व्यापार संगठन (डब्लुटीओ) र अन्तर्राष्ट्रिय मुद्रा कोष (आइएमएफ)को अनुसूची ८ (आर्टिकल ८)ले अप्ठ्यारो पार्दछ। सन् १९९४ मा आइएमएफको आर्टिकल ८ अन्तर्गत चालु खाता कारोबारमा नेपाली रुपैयाँलाई परिवत्र्य गर्ने व्यवस्था छ। त्यसैले पनि राष्ट बैंकलाई ट्रष्ट रिसिट लोन (आयात कर्जा) लाई कडिकडाउ गर्न अप्ठ्यारो छ। दोस्रो, लगानीयोग्य साधन अभाव भएको, ब्याजदरमा उतारचढाव आएको, बैंकहरुमा अस्वस्थ प्रतिस्पर्धा बढेको कारण देखाई वाणिज्य बैंकहरु मेगा मर्जर गर्नुपर्ने विषयले चर्चा पाएको छ। बैंक तथा वितीय संस्थाहरुलाई उल्लेख्य रुपमा छोटो समयमा मर्जमा जाने दबाब पनि छ। बैंकहरुले एकआपसमा मर्जमा जाने चर्चा पनि चलेको छ। यही क्रममा २८ वाणिज्य बैंकमध्ये २० मा झरे भने यसको परिणाम जेसुकै आउने भएतापनि गभर्नर डा चिरञ्जीवी नेपाललाई आफ्नो मुद्दामा निरन्तर अडिने मौका भने दिएको छ। अहिले विकसित घटनाक्रमले मौद्रिकनीतिमार्फत् चार वर्षअघि चुक्ता पुँजी बढाउने दौरानमा गभर्नर नेपाललाई उपहास गर्नेहरुप्रति कार्यकालको अन्तिममा हाँस्ने मौका दिएको छ।"
असहिष्णु सरकार र कांग्रेस जागरण,"कांग्रेसले प्रतिपक्षीको रचनात्मक भूमिका सिद्ध गर्न जरुरी छ ताकि सरकारको कार्यशैली र गतिविधिप्रति असन्तुष्ट नागरिकलाई एक ढिक्का गर्न सकियोस् पहिलो चरणको राष्ट्रिय जागरण अभियानको आन्तरिक समीक्षामा छ, नेपाली कांग्रेस यतिबेला। तीन चरणमा हुने यो अभियान कांग्रेसलाई मतदाताका बीच जाने अवसर पनि हो। चुनावमा पराजित भएपछि कांग्रेसलाई स्थानीय नेता, कार्यकर्तासँग चुनावी समीक्षा र पार्टीको संगठन सुदृढीकरण गर्ने उपयुक्त समय पनि हो यो। दुई तिहाइको बलियो सरकार बनेपछि मुलुक समृद्धितर्फ जाने विश्वास आम नागरिकमा थियो तर एक वर्षका बीचमा सरकार एकपछि अर्काेगरी ठूला काण्डमा मुछिँदै गएको छ। सरकार असहिष्णु र अलोकतान्त्रिक बन्दै गएको छ। यस्तो अवस्थामा नागरिकलाई झक्झक्याउन र सरकारविरुद्ध खबरदारी गर्न जागरण अभियान महत्वपूर्ण सेतु बन्न सक्छ। संसदीय व्यवस्थामा संसद् प्रतिपक्षीको, सरकार बहुमतको भन्ने स्थापित मान्यता हो। तर संसद्का दृश्य हेर्दा यो मान्यता कार्यान्वयनमा बिरलै देखिन्छ। अहिले संसद् सरकारको रबरस्ट्याम्प बनेको भन्ने चर्काे आलोचना भइरहेको छ। प्रतिपक्षीको शालीनता र संयमतालाई सरकारले कमजोरीका रूपमा लिँदै सदनमा दम्भ प्रस्तुत गरिरहेको छ। प्रधानमन्त्रीलाई संसद्प्रति खासै रुचि देखिँदैन। संसद् छल्न र संसदीय व्यवस्था कमजोर बनाउनेतर्फ स्वयम् प्रधानमन्त्रीका गतिविधि सक्रिय छन्। सदन छलेर पत्रकार सम्मेलनमार्फत आफ्ना विचार राख्नु, संसद्मा दम्भपूर्ण व्यवहार, प्रतिपक्षीप्रतिको हेपाहा संस्कार, असंसदीय र मर्यादित अभिव्यक्ति प्रधानमन्त्रीबाट बारम्बार व्यक्त भइरहेकै छन्। संसद्को नेता मानिने प्रधानमन्त्रीको सार्वभौम जनताको प्रतिनिधिमूलक संस्थाप्रतिको व्यवहारले संसद्को गरिमा र मर्यादा घटाउने काम भएको छ। संख्यात्मक हिसाबले पनि कमजोर अवस्थामा रहेको कांग्रेस सदनमा रक्षात्मक अवस्थामा देखिन्छ। विषयको महत्व र गाम्भीर्यता हेरेर कांग्रेसले सदनमा आक्रामकपन पनि नदेखाएको होइन तर सदनमा प्रतिपक्षीलाई नटेर्ने र उसका आवाजलाई बहुमतले पेलेरै अगाडि बढ्ने सरकारको कार्यशैलीले उसको अधिनायकवादी रूपमा छर्लंगै हुन्छ। माओवादी सशस्त्र संघर्षका घोर आलोचक, माओवादीलाई लोकतन्त्रविरोधी भन्दै चर्काे आलोचना गर्ने केपी शर्मा ओली आज तिनै माओवादीसँग पार्टी एकता गरेर सत्ताको बागडोर सम्हालिरहेका छन्। एकतापछि माओवादीभित्रको अधिनायकवादी सोच कमजोर हुने र लोकतन्त्र मजबुत हुने आम विश्वासविपरीत ओली अधिनायकवादी बाटोमा हिँड्न थालेका छन्। ७० वर्षको लोकतान्त्रिक आन्दोलन र त्यसको परिणाम प्राप्त लोकतन्त्र दिगो हुन नसकिरहेका बेला फेरि पनि लोकतन्त्रको भविष्यलाई लिएर चिन्ता उत्पन्न हुनु शुभ संकेत होइन। शक्तिपृथकीकरणको सिद्धान्तअनुसार राज्यका तीनवटै अंग कार्यपालिका, न्यायपालिका र व्यवस्थापिका स्वायत्त हुनुपर्नेमा अहिले यी सबै अंगमा कार्यपालिका हावी भएको प्रष्टै देखिन्छ। लोकतन्त्रको विश्वव्यापी मान्यता भनेकै स्वतन्त्र प्रेस, मानव अधिकारको रक्षा, स्वतन्त्र र निष्पक्ष न्यायपालिका हो। आज यी निकायमाथि सरकारको बलमिच्याइँ देखिन्छ। लोभ देखाएर होस् या त्रास, सरकार राज्यका सबै निकाय आफ्नो कब्जामा लिन उद्धत देखिन्छ। कानुन बनाएर नागरिकको अभिव्यक्ति स्वतन्त्रता र प्रेस स्वतन्त्रतालाई कुण्ठित बनाउने काम सरकारबाट भइरहेकै छ। नेपाल पत्रकार महासंघ तेस्रो चरणको आन्दोलनमा छ। संसद्मा दर्ता भएको मिडिया काउन्सिल विधेयक होस् या विकास तथा प्रविधि समितिमा छलफल रहेको सूचना प्रविधि विधेयक। यी विधेयक हेर्दा सरकार प्रेस तथा अभिव्यक्ति स्वतन्त्रतामाथि लगाम लगाउन चाहन्छ। कानुनको डन्डा देखाएर आलोचकको मुख थुन्न बाध्य पार्न खोज्दैछ। यी दुई विधेयकलाई लिएर चौतर्फी आलोचना हुँदा पनि सरकार लोकतन्त्र बलियो बनाउने कुरा गरिरहेको छ। संवैधानिक आयोगका रूपमा रहेको मानव अधिकार आयोगलाई कुनै सरकारी निकायको शाखा कार्यालयका रूपमा स्थापित गर्ने गरी कानुन बनाउँदैछ सरकार। धर्म, संस्कृति, सम्पदा र पहिचान मेटिने गरी ल्याइएको गुठी विधेयक नागरिकको तीव्र दबाबपछि फिर्ता लिन बाध्य भएको छ। सदनमा प्रस्तुत भएका विधेयक पढ्दा कोही पनि सन्तुष्ट हुने अवस्था छैन। लोकतन्त्रप्रति सरकार र सरकारको नेतृत्व गरिरहेको दलको प्रतिवद्धतामाथिको प्रश्न हो यो। संविधानले प्रत्याभूत गरेका विषयलाई नयाँ कानुन बनाउने नाममा संकुचन गर्ने काम एकपछि अर्काे गर्दै सुनियोजित रूपमा भइरहेको तथ्य लुकेको छैन। सार्वजनिक मञ्च र विदेशी फोरममा प्रधानमन्त्री केपी शर्मा ओली र उनका मन्त्रीले जति लोकतन्त्रका कुरा फलाके पनि उनीहरूको व्यवहार र आचरण लोकतान्त्रिक छैनन्। पार्टीका नेता सरकारका गैरलोकतान्त्रिक कार्यशैलीप्रति मूकदर्शक हुनु र सचेत गराउने न्यूनतम प्रयास नहुनुले यसमा शंका गर्ने प्रशस्त आधार र प्रमाण छन्। सरकारको अराजक र असहिष्णु आचरण अनि अधिनायकवाद उन्मुख कार्यशैलीले आमनागरिक निराश छन्। लोकतन्त्रप्रति उनीहरूको चिन्ता देखिन्छ। यतिबेला सबैको नजर कांग्रेसतर्फ सोझिएको छ। लोकतन्त्रका लागि सात दशकदेखि निरन्तर लडिरहेको कांग्रेसको भूमिका खोजिरहेका छन् आमनागरिक। सदनदेखि सडकसम्म कांग्रेसको बलियो उपस्थिति हुनुपर्ने जनचाहना छ। कांग्रेसले सदन र सडकमा सरकारको विरोध नगरेको होइन तर त्यो प्रभावकारी नहुँदा सरकारमा दम्भ पलाएको देखिन्छ। सरकारको कार्यशैली र उसका गतिविधिप्रति खबरदारी गर्न सबैभन्दा पहिला कांग्रेस एकजुट हुनु आवश्यक छ। पार्टीभित्र जरा गाडेर बसेको गुटको राजनीति संस्थागत बन्दै गएको छ। यो आम कांग्रेसीका लागि मात्र नभएर लोकतन्त्रप्रति आस्थावान् हरेक नागरिकको गम्भीर चिन्ताको विषय हो। विचार, व्यवहार, कार्यशैलीका कारण एउटा जीवन्त र लामो इतिहास भएको पार्टीभित्र गुटउपगुट हुनु अस्वाभाविक होइन तर पार्टीभित्र संस्थागत रूप लिँदै गएको गुटको राजनीतिले एउटा पार्टी नभई गठबन्धनको आकार लिने भय उत्तिकै छ। गुटको कुरा गर्दा धेरैको जवाफ आउँछ, कांग्रेसमा स्थापनादेखि नै गुट थियो। तर हामीले के बिर्सिनुुहुन्न भने त्यतिबेला गुट भए पनि पार्टीभित्र सौहार्दता थियो, साझा लक्ष्य र गन्तव्य थियो। त्यसमा सबै नेता एक ठाउँमा उभिन्थे। गुटको कुरा गर्दा धेरैको जवाफ आउँछ, कांग्रेसमा स्थापनादेखि नै गुट थियो। तर हामीले के बिर्सिनुुहुन्न भने त्यतिबेला गुट भए पनि पार्टीभित्र सौहार्दता थियो, साझा लक्ष्य र गन्तव्य थियो। त्यसमा सबै नेता एक ठाउँमा उभिन्थे। आज के यस्तो अवस्था छ ? केन्द्रीय तहमा मात्र होइन, गाउँ तहसम्म केन्द्रको गुटको प्रभाव प्रत्यक्ष देखिन्छ। नेताहरूबीच गुटका आधारमा गरिने व्यवहारले पार्टीभित्रको हार्दिकता र सौहार्दता मेटिँदै गएको छ। समग्र पार्टी जिताउनेभन्दा गुट जिताउने र गुटलाई बलियो बनाउने गरी व्यवहार भइरहेका छन्। यसलाई सुधार गर्नैपर्छ। जागरण अभियानका क्रममा म आफंै खोटाङ जिल्लाको प्रतिनिधिका रूपमा त्यहाँ पुग्दा पार्टीभित्रको गुटका बारेमा स्थानीय नेता कार्यकर्ताको चिन्ता देखिन्थ्यो। गुटविहीन कांग्रेस बनाउनुपर्नेमा उनीहरूको जोड थियो। जागरण अभियान सकारात्मक भए पनि यसलाई सशक्त बनाउन केन्द्रमा नेताहरूबीच झाँगिदै गएको गुटको अन्त्य हुनुपर्ने सुझाव स्थानीय नेता कार्यकर्ताको थियो। स्थानीय तहदेखि प्रदेश र संघको निर्वाचनमा पार्टीको पराजय गुटकै कारण भएको सबैको धारणा पाइयो। मतदाताको पनि चिन्ता एउटै छ, गुटको राजनीति बन्द गर्नुस्। धेरै स्थानीय नेता कार्यकर्ताको साझा भनाइ एउटै पाइयो, कांग्रेस सच्चिन नेता नै सच्चिनुपर्छ र गुटको राजनीति माथिबाटै अन्त हुनुपर्छ। गुटबन्दी कांग्रेसभित्रको मात्र समस्या होइन, यो नेपालको राजनीतिभित्रको साझा रोग नै हो। सानादेखि ठूला सबै दलभित्र यो समस्या देखिन्छ। तर अरू पार्टीमा वैचारिक मतभिन्नता देखिए पनि कांग्रेसमा गुटबन्दी कुनै सैद्धान्तिक मतभेदको कारण होइन। त्यसकारण नेतृत्व तहमा रहेका नेताले चाहेमा गुटबन्दी अन्त गर्न गाह्रो छैन। शीर्षनेताले यसबारे गम्भीर भएर छलफल गर्न ढिलाइ गर्नुहुन्न। यसले कांग्रेसको जागरण अभियानलाई गति दिने मात्र नभएर पार्टीको सांगठानिक विस्तार र सुदृढीकरणमा महत्वपूर्ण टेवा पुर्याउनेछ। सबै भ्रातृसंस्थालाई चलायमान बनाउन आवश्यक छ। संविधानअनुसार पार्टीको सांगठानिक संरचनालाई तत्काल पूर्णता दिनुपर्छ भने पार्टीका सबै विभाग यथाशक्य गठन हुनुपर्छ। मुलुकमा कम्युनिस्ट पार्टीको नेतृत्वको बलियो सरकार छ। जनअपेक्षा एकातिर छन्, मुलुकका प्राथमिकताका विषय अरू नै छन् तर सरकार चर्चामा आउने र लोकप्रिय बन्ने नाममा अनावश्यक आश्वासन र सपनाको खेती गरिरहेको छ। यति मात्र नभएर लोकतान्त्रिक व्यवस्थालाई नै कमजोर बनाउने गरी सरकारबाट भइरहेका गतिविधि रोक्ने सामथ्र्य कमजोर प्रतिपक्षीबाट सम्भव छैन। त्यसकारण यतिबेला पार्टीले सञ्चालन गरिरहेको हिमाल, पहाड, तराई मधेस राष्ट्रिय जागरण अभियान सार्थक भए पनि यसका लागि सबै नेताको एउटै बोली र व्यवहार हुनु आवश्यक छ। दोस्रो चरणको जागरण अभियान सुरु हुनुअघि नै पार्टी एक ढिक्का भएको सन्देश शीर्ष नेताबाट दिनुपर्ने खाँचो देखिन्छ। यति मात्र नभएर जागरण अभियानलाई सरकारको विरोध गर्ने मात्र नभएर पार्टीको विचार सम्प्रेषण गर्ने माध्यमका रूपमा लिनुपर्छ। कांग्रेसले सरकारको विरोध मात्र गर्नेभन्दा पनि जनताबीच नयाँ दिन सक्नुपर्छ। ती कार्यक्रम कार्यान्वयन गर्न सरकारलाई दबाब दिनु अहिलेको आवश्यकता हो। नत्र सरकारका कमजोरी कुरेर बस्ने र त्यसलाई मात्र विरोधको अस्त्र बनाउने विषयले प्रतिपक्षीको परम्परागत शैलीलाई मात्र चित्रित गर्छ। अब कांग्रेसले प्रतिपक्षीको रचनात्मक भूमिका सिद्ध गर्न जरुरी छ ताकि सरकारको कार्यशैली र सरकारका गतिविधिप्रति असन्तुष्ट आमनागरिकलाई एक ढिक्का गर्न सकियोस्। त्यसका लागि अब कांग्रेसले नयाँ दृष्टिकोणसहित आफ्ना विचार बहसमा लैजानु आवश्यक छ। अन्त्यमा, कांग्रेसजस्तो गौरवमय इतिहास नेपालका अरू कुनै राजनीतिक दलसँग छैन। त्यो इतिहास हाम्रो सम्पत्ति हो। त्यसलाई नयाँ पुस्ताका माझमा पुर्याउनुछ। उनीहरूलाई हाम्रो इतिहास सुनाउनुछ र पढाउनुछ पनि। तर अब यत्तिले मात्र कांग्रेसको धरातल बलियो हुन सक्दैन। त्यो इतिहास पढाउँदै गर्दा हाम्रा आदर्श र विचारको जगमा समयानुकूल नयाँ दृष्टिकोण दिनु सक्नुपर्छ। पुरानालाई पार्टीमा अड्याइराख्ने र नयाँलाई आकर्षण गर्न सक्ने कार्यक्रम र दृष्टिकोण दिनु समयको माग हो। जागरण अभियानका क्रममा हामीले यी कुरालाई दृष्टिगत गर्दै मतदाताका बीचमा हाम्रा नयाँ दृष्टिकोण बहसका रूपमा लैजान सके मात्र यसले सार्थकता पाउनेछ। कांग्रेस नेता राणा पूर्वअर्थराज्यमन्त्री हुन्।"
माध्यमिक शिक्षा : निराशाजनक परिणाम,"हालै राष्ट्रिय परीक्षा बोर्डले माध्यमिक शिक्षा परीक्षाको नतिजा सार्वजनिक गरेको छ। गत चैत १० देखि ३० गतेसम्म सञ्चालन भएको यो परीक्षामा ४ लाख ५० हजार २७५ जना विद्यार्थी सहभागी भएका थिए। यसमध्ये ३,२५ ३३० जना सामुदायिक तथा १,३३,९४५ निजी विद्यालयका विद्यार्थी छन्। यसमा सर्वोच्च ग्रेड ए प्लस सामुदायिक तर्फबाट २९७२ जना र निजी तर्फबाट १४७८८ विद्यार्थीले प्राप्त गरेका छन्। सबैभन्दा पुच्छारको इ ग्रेड सामुदायिक तर्फबाट ६६७३ जना र निजी तर्फबाट १७९६ ले ल्याएका छन्। परीक्षामा सहभागी २ लाख ४१ हजार अर्थात ५२ प्रतिशत विद्यार्थीले माथिल्लो कक्षामा अध्ययन गर्न नपाउने यो नतिजा चिन्ताजनक छ। परापूर्वकालमा नेपालको शिक्षा गुरुकुलीय परम्पराअनुरूप सञ्चालन भएको थियो। पछि यसलाई आधुनिक स्वरूप प्रदान गरियो। सबैभन्दा पहिले सन् १८५४ मा दरबार हाइस्कुलको स्थापना गरेर नेपालमा शिक्षाले आधुनिक स्वरूप ग्रहण गरेको हो। बालगुरु षडानन्दले सन १८७५ मा दिङ्लामा खोलेको विद्यालय निजी क्षेत्रमा स्थापना गरिएको प्रथम विद्यालय मानिएको छ। हालमा देशमा अस्तित्ववान ३५६०१ विद्यालयमा २७८८३ (७८३ प्रतिशत) जति सामुदायिक विद्यालय तथा ६५६६ (१८७ प्रतिशत) निजी पर्दछन्। बाँकी ३ प्रतिशतमा अन्य खालका रहेका छन्। त्यसै गरी ८३२ प्रतिशत विद्यार्थी सामुदायिक विद्यालयमा तथा १६७९ प्रतिशत निजी विद्यालयमा अध्ययनरत छन्। नेपालको शिक्षालाई कक्षा १ देखि ८ सम्म आधारभूत शिक्षा, कक्षा ८ देखि १० सम्म माध्यमिक शिक्षा तथा कक्षा १० देखिमाथिको शिक्षालाई उच्च शिक्षाको नाम दिइएको छ। आधारभूत शिक्षाअन्तर्गत कक्षा १ देखि ५ सम्म प्राथमिक शिक्षा तथा ६ देखि ८ सम्मको निम्न माध्यमिक शिक्षा रहेका छन। आधारभूत शिक्षामा मदरासा, गुम्बा बिहार तथा आ श्रम गुरुकुल जस्ता धार्मिक विद्यालय पनि छन्। नेपालको शिक्षामा विभिन्न समस्या देखिएका छन्। आधारभूत शिक्षामा अहिले पनि ७७ प्रतिशत विद्यार्थीले शिक्षा लिन पाएका छैनन्। यस तहमा ७७४ प्रतिशत विद्यार्थीले शिक्षा लिए पनि ७० प्रतिशतमात्र उत्तीर्ण भएको पाइएको छ। माध्यमिक स्तरमा यो अवस्था झन् चिन्ताजनक छ किनभने ४६ प्रतिशत विद्यार्थी अझै कक्षाबाहिर छन्। कक्षा १० पूूरा नगरी ४३ प्रतिशत विद्यार्थीले कक्षा छोड्छन् भने कक्षा १२ मा पढाइ परित्याग गर्ने विद्यार्थीको संख्या ८३ प्रतिशत छ। नेपालमा विद्यालय स्तरको शिक्षाको गुणस्तरको कुरा गर्दा यो निरन्तर रूपमा ओरालो लागेको देखिन्छ। कक्षा ५ को सन् २०१२ तथा २०१५ को गणित, नेपाली तथा अंग्रेजीको औसत उपलब्धि ५३३, ५९७, ५३६ बाट ४८७, ४६३ तथा ४६८ मा झरेको छ। त्यसैगरी कक्षा ८ को २०११ तथा २०१३ को गणित तथा नेपालीको औसत उपलब्धि ४३ तथा ४९ बाट ३५ तथा ४८ मा झरेको छ। यसपालि ८० प्रतिशत विद्यार्थीले गणितमा ग्रेड डि तथा यसभन्दा कम ल्याउनाले उक्त नतिजा झन् खस्किएको देख्न सकिन्छ। यति धेरै सरकार लगानी हुँदा पनि सामुदायिक विद्यालयको नतिजा लगानी नै नगरेको निजी विद्यालयको तुलनामा कम हुनुले सरकारी संयन्त्रमा गम्भीर त्रुटि भएको अनुमान गर्न सकिन्छ। नेपाल सरकारले गत वर्ष शिक्षामा सर्वाधिक १ खर्ब ३४ अर्ब १८ लाख ७५ हजार रुपैयाँको बजेट प्रवाह गरेको थियो। यो कुल बजेट १३ खर्ब १५ अर्ब १६ लाख १७ हजारको झन्डै १०२ प्रतिशत थियो। यसमध्ये ४६ अर्ब संघीय, २८ अर्ब प्रान्तीय तथा ८५ अर्ब स्थानीय तहमा प्रवाह गरिएको थियो। यत्रो धनराशीको खर्च हुुुँदा पनि यस्तो निराशाजनक नतिजा प्राप्त हुनु अति नै दुर्भाग्यपूर्ण हो। स्वयं शिक्षा सचिवले नतिजाप्रति असन्तुष्टि व्यक्त गरिसकेका छन्। यति धेरै सरकार लगानी हुँदा पनि सामुदायिक विद्यालयको नतिजा लगानी नै नगरेको निजी विद्यालयको तुलनामा कम हुनुले सरकारी संयन्त्रमा गम्भीर त्रुटि भएको अनुमान गर्न सकिन्छ। यसको समाधान भनेको पठनपाठनमा सुधार गर्नु नै हो। यसको केन्द्रविन्दु भनेको शिक्षक नै हुन्। पाठ्यांशसित सुपरिचित हुनुपर्ने, पाठ योजना बनाउनुपर्ने, पठनपाठनलाई प्रभावकारिताका साथ सञ्चालन गर्नुपर्ने, हरेक विद्यार्थीको नाम लिएर बोलाउनुपर्ने, राम्रो विद्यार्थीलाई सम्मान गरेर तथा नराम्रोे विद्यार्थीलाई सजाय दिएर अनुशासन पालना गर्नुपर्ने, कमजोर विद्यार्थीलाई अगाडि कक्षाकोठामा बसाउनुपर्ने, विद्यार्थीको प्रतिभा अनुसार पढाउनुपर्ने, कक्षाकोठामा विश्वसनियताको प्रदर्शन गर्नुपर्ने आदि जिम्मेवारी शिक्षकले वहन गर्नुपर्छ। यसको लागि शिक्षकलाई प्रशिक्षण दिइनुपर्छ। प्राथमिक शिक्षा विकास परियोजनालगायतका विभिन्न परियोजना कार्यान्वयनले गर्दा प्राथमिकमा ७९ प्रतिशत, निम्न माध्यमिकमा ५८३ प्रतिशत तथा माध्यमिकमा ८४८ प्रतिशत शिक्षकले प्रशिक्षण प्राप्त गरेको एक अध्ययनले देखाएको छ। तर प्रशिक्षण प्राप्त गरेका शिक्षकले कक्षाकोठामा यसको प्रयोग गरेको कम मात्रै पाइएको छ। यसलाई कडाइका साथ पालना गराइनुपर्छ। विद्यालय स्तरीय शैक्षिक दूरावस्था भारतमा पनि विद्यमान छ। भारतमा गरिएको एक अध्ययन अनुसार ४४ प्रतिशत विद्यार्थीले परिच्छेद पढ्न र ५० प्रतिशतले साधारण घटाउ पनि गर्न नसकेपछि बालसखा कार्यक्रमको सञ्चालन गरेका छन्। यस अनुसार कमजोर विद्यार्थीलाई नियमित पठनपाठन समाप्त भएपछि अर्कै कोठामा पढाएर उनीहरूको सक्षमता बढाइएको छ। नेपालमा पनि अमृत साइन्स कलेजमा झन्डै २५० जना विद्यार्थीलाई प्रवचन कक्षामा पढाइएको पाठलाई दोहोर्याउन ४०, ५० जनाको समूह कक्षाको व्यवस्था गरिएको थियो। सुरुमा एसएलसीको प्राप्तांकका आधारमा विद्यार्थी एदेखि एफ समूहमा पर्दथे। सत्रान्त परीक्षामा राम्रो गर्ने एफ समूहको विद्यार्थी एमा चढद्थे र नराम्रो गर्ने ए समूहको विद्यार्थी एफ समूहमा झर्दथे। यसले गर्दा विद्यार्थीलाई आफ्नो पढाइको बारेमा राम्रो भए नभएको थाहा हुन्थ्यो र प्रतिस्पर्धाको वातावरण पनि सिर्जना हुन्थ्यो। तर आफ्नै देशमा स्थापित यस्तो राम्रो अभ्यासलाई अहिले हामीले परित्याग गरेका छौं। निजी विद्यालयले राम्रो गर्दा गर्दै पनि यसलाई निरुत्साहित गर्ने नीति सरकारले लिएको छ। यसको साटो सरकारले सामुदायिक विद्यालयको स्तर बढाउनुपर्ने हो। तर अहिले निजी विद्यालयलाई सामुदायिक विद्यालयमा रूपान्तर गर्ने काम पाल्पा तथा डडेल्धुराका केही स्थानमा भइसकेको छ। यसले आगामी वर्षमा नतिजा झन् खुम्चिन सक्ने सम्भावना देखिएको छ। नास्टका पूर्व उपकुलपति पोखरेल एभरेष्ट वल्र्ड स्कुलका प्राचार्य हुन्।"
राजनीतिले बाटो बिराएपछि,"जनभावनाको सम्मान राज्यव्यवस्थाको आधारशीला हो, अंकगणित क्षणिक मात्र हो। अंगगणित सर्वेसर्वा हुन्थ्यो भने जनदबाबमा विधेयक फिर्ता लिनुपर्ने थिएन दुई तिहाइको सरकार जनतालाई अनुभूति हुन सकेको छैन। मेलम्ची र विषादीयुक्त आयातित तरकारीबारेको पछिल्लो निर्णयले उसको तस्बिर स्पष्ट भएको छ। विवादित विधेयकका कारण आलोचित हुँदै आएको सरकारलाई यी दुई निर्णयले झनै विवादमा तानेको छ। उपभोक्तालाई पानीको आपूर्ति र स्वास्थ्यकर तरकारीसँगको खेलवाडले दीर्घकालीन असर पुर्याउँछ। यी सबै कर्मका खेल हुन्। जस्तो कर्म गर्यो फल त्यस्तै प्राप्त हुने हो। सरकारको दम्भकै कारण संसद्मा प्रस्तुत सबैजसो विधेयकमाथि उठेका प्रश्नले सरकारको जनमत क्रमशः घट्दो छ। संविधानसभा निर्वाचनपछि खल्बलिएको सामुदायिक जीवन पद्धति अझै जोडिएको छैन। बिथोलिएको सामाजिक सद्भाव कायमै छ। धर्म संस्कारको संरक्षण गर्ने समाजलाई पनि राजनीतिका नाममा विभाजित गरिएको छ। एकापसमा जुटाउनेभन्दा फुटाउने संस्कृति हाबी छ। समाजलाई सहभागितामूलक बनाउनेभन्दा विभाजित गर्ने शैलीले प्र श्रय पाइरहेको छ। प्रदेश सरकारको काम पनि संघीय सरकार आफैंले गरिरहेको छ। रेल ल्याउने सपनाले प्राथमिकता पाएको छ तर जनताको दैनन्दिन समस्याबारे सरकार बेखबर देखिन्छ। राष्ट्र निर्माणको जिम्मेवारीमा भएपछि राजनीतिक चस्मा फुकाल्न नसक्दा उत्पन्न भएका समस्या हुन्। यो सबै बेथितिको कारक संस्थाहरू बन्न नसक्नुले हो। गुठी विधेयक यसको पछिल्लो कडी हो।गुठी व्यवस्था जनताको स्वतस्फुर्त भावनाको परिणाम हो। यसको आफ्नै विधि, विधान र संस्कार छ। कानुन त जहाँ छाडातन्त्र छ त्यहाँ मात्र चाहिन्छ। गुठी व्यवस्था अनुशासित र मर्यादित छ। देशको कानुनले ठूलो र सानो मान्छे विभाजित गराउँछ। गुठी संस्कारमा सबै बराबर हुन्छ, यो सानो ऊ ठूलो भन्ने भावना हुँदैन। पवित्रदान र कल्याणको भावनाबाट स्वेच्छाले दिइएको चलअचल सम्पत्तिबाटै गुठी व्यवस्था चल्दै आएको हो। जबर्जस्ती भन्ने यहाँ हुँदैन। व्यक्ति एक्लैले गर्न नसक्ने भएकाले सामूहिकता र संगठनात्मक रूपमा चल्न गुठी स्थापना गरी यसलाई संस्थागत मान्यता दिइएको हो। यसले सरकारको मुख ताक्दैन। कसैलाई अधिकार दिन वा कसैको अधिकार खोस्न यसको व्यवस्था भएको पनि होइन। गुठीलाई हेर्ने सरकारी दृष्टिकोण सकारात्मक नदेखिनु दुःखद् हो। गुठी परम्परालाई मर्यादा गर्ने मात्र नभई यसको अस्तित्व जोगाउनुपर्छ भनेर सरकारले सहयोग पनि गर्ने परम्परा थियो। गुठीका काम जनहितमा हुने भएकैले राज्यले सहयोग गरेको हो। यो परम्परालाई कायम रहन दिनुपर्छ। यो हाम्रो मौलिकता हो। राष्ट्रको अस्तित्व जोगाउन मौलिक पहिचान जोगाउनुपर्छ। अनुशासित समाजलाई कानुनको आवश्यकता पर्दैन। धूमपान, मध्यपान, हत्या, हिंसा, बलात्कार, घुसखोरी, भ्रष्टाचार, अव्यवस्था र असुरक्षाबाट समाजलाई बचाएर व्यक्तिको नैसर्गिक अधिकार कायम गराउन कानुन चाहिन्छ। मिलेर बसेको समाज खल्बल्याउने, साम्प्रदायिक दंगा भड्काउने व्यक्तिको ज्यान लिन खोज्नेलाई नियन्त्रणमा लिन कानुन बनाउनु परेको हो। जहाँ छाडातन्त्र छ, अनैतिक स्वभाव र चरित्रले प्र श्रय पाएको छ त्यहाँ कानुनको सहारा चाहिन्छ। जो आफैं स्वावलम्बी भई अनुशासित रूपमा परिस्कृत विधि र विधानद्वारा परिचालित छ उसलाई कानुनको दायरामा ल्याउन आवश्यक हुँदैन। त्यसैले त गुठी व्यवस्थालाई कानुनी दायरामा ल्याउने सरकारी विधेयक फिर्ता लिनुपर्यो आन्दोलनकै दबाबमा। अझै पनि विधेयक कुनै पनि हालतमा खारेज गरिन्न भनेर मौलिक परम्परालाई चुनौती दिने काम मन्त्रीहरूबाट भइरहेको छ। विधेयक खारेज गरेर मौलिक परम्पराको सम्मान भएन भने त्यसको परिणाम सोचेजस्तो नहुन सक्छ। सरकारले गहन अनुशीलन गरेर पाइला चाल्नुपर्छ, हचुवाका भरमा निर्णयमा पुग्नु हुँदैन। राज्य भनेको सबैको हो, सबैको सम्मान र आदर हुँदैन भने जतिसुकै लोकतान्त्रिक सरकार भनिए पनि त्यसप्रतिको जनभावना नकारात्मक हुन्छ। गुठीका विषयमा नीति वा कानुन बनाउँदा गुठीको प्रकृति, प्रकार र मर्मलाई नजरअन्दाज गर्न खोजे समस्या आउन सक्छ। यही नीति अपनाएर नेपालमा विद्यमान १०३ जनजातिकै सामाजिक जीवन पद्धतिमा हस्तक्षेपकारी भूमिका निर्वाह गर्न खोज्ने हो भने त्यसको परिणाम के होला ? परम्परागत विधिविधानलाई चुनौती दिएर समाजमा दुष्प्रभाव फैलाउन खोज्ने नदेखिएका होइनन् तर त्यस्तो शक्ति र समूहलाई राज्यको मौलिक परम्परामै फर्काउन राज्यले पहल गर्नुपर्छ। भइरहेको मौलिक परम्परा मास्नेतर्फ उद्यत हुने होइन। राजनीति आफैं चल्दैन, राजनीतिक पात्रले यसलाई खेलाउने हो। जबसम्म पात्रले भूमिकामा पुनर्मूल्यांकन गर्दैनन् तबसम्म राजनीतिले सही बाटो समात्ने छैन। आदर्श राज्यकोे आत्मा भनेको समान न्याय हो। न्याय भनेको प्रत्येक व्यक्ति र वर्गले आफ्नो स्वधर्म पालना गर्नु, अरूको कार्यमाथि हस्तक्षेप नगर्नु हो। राज्यको हकमा पनि त्यही लागू हुन्छ। स्वधर्म पालना गरेर बसेको व्यक्ति र मिलेर बसेको समाजलाई कानुनको दायरामा ल्याउन आवश्यक पर्दैन। भाँडिएको समाजलाई सभ्य र सुसंस्कृत बनाई एकीकृत गर्न कानुनको सहारा लिने हो। हो, हामी व्यवस्थापकीय दृष्टिले परिवर्तनशील समाजमा जाँदैछौं, यस्तो अवस्थामा कति कुरा नसुहाउने हुन सक्छ तर कानुन र शक्ति मात्र नियन्त्रणको उपाय होइन। विद्धान, प्राज्ञिक समुदायलाई उपयोग गरेर यसको निदान खोज्न राज्य अग्रसर हुनुपर्छ। सबै क्षेत्रको विज्ञ म नै हुँ भन्ने भावना राजनीति गर्नेमा कायमै रहिरह्यो भने यसले दीर्घकालमा नराम्रो असर पार्छ। बौद्धिक समुदायलाई सरकारकै आधार स्तम्भ मानिन्छ संसारभर। बौद्धिक जगत्लाई उपेक्षा गर्ने संस्कृति कायम रह्यो भने भोलि राज्यलाई अप्ठेरो स्थिति आउन सक्छ भन्नेतर्फ सजगता अपनाउन आवश्यक छ। सरकारले ल्याएका हरेक विधेयक किन विवादरहित हुन सकेनन् भन्नेबारेमा चासो र चिन्तन नै भएको पाइँदैन। वाद, प्रतिवाद र संवादबाट सबै विवादको हल खोज्नुपर्छ। त्यसका लागि राजनीतिक चेतले मात्र पुग्दैन बौद्धिक चेतको सहारा लिनैपर्छ। तर यहाँ बौद्धिक चेतको उपयोग गर्दा आफू सानु भइन्छ भन्ने संस्कारले जरा गाडेको छ। यसबाट मुक्ति नहुन्जेल संसदीय संख्याले मात्र समाज रूपान्तरण गर्न सकिन्न। संविधान संशोधनका कुरा पनि उठेका छन्। संविधान जारी भएलगत्तैदेखि यी आवाज उठेका हुन्। विशेष गरी तराई मधेसका नेताले संशोधन मुद्दालाई सत्तामा जाने र सत्ताबाट बाहिरिने एजेन्डा बनाउँदै आएका पनि छन्। संविधान अभ्यासमा आएको पनि साढे तीन वर्ष नाघिसकेको छ। यस बीचमा संविधान कार्यान्वयन प्रक्रियामा आएका जटिलताबारे कोही अनविज्ञ छैन। मधेसको मागकै लागि संविधान संशोधन गरियो भने भोलि फेरि अर्को समुदायले संशोधनका माग राख्न सक्छ। त्यसैले समग्र देशलाई केन्द्रमा राखेर संविधान संशोधनको प्रक्रिया अघि बढाउनु उत्तम हुनेछ। मिडिया जगत् पनि संवेदनशील बन्न सकेको छैन। मिडियाको धर्म जनतालाई सत्य र तथ्य विषयवस्तुबारे सुसूचित गर्ने हो। तर कतिपय अनलाइन मिडिया सत्य तथ्यमा भन्दा समाचारलाई अतिरञ्जित गर्ने हिसाबले अघि बढेको देखिन्छ। मिडिया दल, सरकार, निश्चित समूह र वर्गको हित वा उन्नतिको पक्षमा विभाजित भइदिँदा त्यसबाट समस्या उत्पन्न भएका छन्। उत्पन्न समस्या समाधानमा सहयोगी हुनुपर्ने मिडिया कुनै विषयलाई अतिरञ्जित गर्ने शैलीमा अघि बढ्दा त्यसले समाजलाई भाँड्ने र विखण्डनको दिशातर्फ लैजान सक्छ भन्नेतर्फ सजगता अपनाउनुपर्छ। आधारभूत मूल्य र मान्यताको जगेर्ना गर्ने, अश्लील र विकृतिलाई प्रोत्साहन हुने खालका सामग्रीको प्रचारप्रसार नगर्ने, विशिष्ठलाई होच्याउने नभई सभ्य र सुसंस्कृत बन्नेबनाउने मिडियाको धर्म हो। प्रजातन्त्रमा सबैको आआफ्नो मर्यादा हुन्छ भन्ने मिडियालाई जानकारी नभएको विषय होइन। बृहत्तर राष्ट्रिय हित मिडियाको पनि उद्देश्य हुनुपर्छ। राजनीतिक व्यक्तिमा पनि प्रजातान्त्रिक संस्कारको अभाव छ। पदमा पुग्दैमा सबैथोक बोल्न छुट हुन्छ भन्ने मान्यता राख्नु हुन्न। जिम्मेवार तहमा बस्नेहरूको गलत संस्कारले गुठीयारलाई सडकमा आउन बाध्य पार्यो। जिम्मेवार व्यक्तिले के बोल्न हुने, के नहुने, सत्य तथ्यमा अडिएर बोल्न सकिएन भने त्यसको प्रभाव के हुने भन्ने सामान्य जानकारी राख्नुपर्छ। जनभावनाको सम्मान राज्यव्यवस्थाको आधारशीला हो, अंकगणित क्षणिक मात्र हो। अंगगणित सर्वेसर्वा हुन्थ्यो भने जनदबाबमा कुनै पनि विधेयक फिर्ता लिनुपर्ने अवस्था आउँदैनथ्यो। राजनीतिक नेतृत्वमा पनि प्रजातान्त्रिक संस्कारको अभाव छ। एकले अर्कोलाई बदख्याईं गर्ने संस्कार बढ्दै गएको छ। यस्तो संस्कार सत्तासीन दलभित्रै बढी पाइएको हो। दलभित्रै सत्तामा रहने र नरहनेबीचको जुहारीले आज लोक हँसाएको छ। सत्तालाई नै प्रधान ठान्ने परिपाटी राजनीतिक संस्कारभित्र पर्दैन। सत्ता आलोपालोको जुन विषय सतहमा आएको छ, त्यसले एकताको भावना खल्बल्याएको छ। सार्वभौमिकता, राष्ट्रिय एकता, सामाजिक सद्भाव, भौगोलिक अखण्डता जस्ता विषयमा देखिने गाम्भीर्यताको महत्व हुन्छ। सत्तालाई मात्र महत्व दिइने अभिव्यक्तिबाट अब हामी मुक्त हुनैपर्छ। सरकारलाई सघाउने भन्दा कमजोरी पक्षलाई मात्र चासो दिने शैली राजनीतिक संस्कार होइन। सँगै बस्दा सबै ठीक हुने र एक्लाएक्लै भएपछि एकले अर्काको उछित्तो काड्ने परम्पराकै निरन्तरता समाज सुधारको बाधक हो। यस्तो संस्कार हामीले छोड्नैपर्छ। यही संस्कारले हिजो सरकारहरू स्थिर हुन नसक्दा विदेशीले खेल्ने मौका पाए। त्यसैका लागि आज जनताले दुई तिहाइको सरकार बनाएका हुन्। त्यसको महत्वालाई ख्याल नगरी फेरि पुरानै संस्कार र पद्धतिको सिको गर्ने हो भने अब जनताले क्षमा दिने छैनन्। कांग्रेस आफैंभित्र हराइरहेको छ। आक्रोश होइन विवेक देखाउने बेला हो यो। संसद्मा उसको भूमिका र व्यवहार सुहाउँदो छैन। प्रतिपक्ष भन्नेबित्तिक सबैथोकको विरोधै मात्र गर्नुपर्छ भन्ने मान्यता राख्नुहुन्न। देशहितमा हुने काममा सबैको साथ र सहयोग भएन भने सरकारले मात्रै केही गर्न सक्दैन। अंकगणित त सरकार चलाउने लाइसेन्स मात्र हो, सबैथोक होइन। सत्तापक्षले पनि दुई तिहाइको घमण्ड पाल्नु हुँदैन, कताकता सरकारमा बस्नेहरूको शैलीले यही संकेत गर्छ। सत्तापक्ष र प्रतिपक्ष मिलेरै समाज निर्माण गर्ने हो। सधैं एउटै दल सत्तामा बस्न सक्दैन। राष्ट्रिय मुद्दामा, विदेश नीतिमा समेत एकताको अभाव छ। राष्ट्रिय एकताको फरकफरक परिभाषा छ। यो कायम रहेसम्म र नेतामा एकले अर्काको बदख्याईं गर्ने चरित्र कायम रहेसम्म देश विकास अभियानले सार्थकता पाउन सक्दैन। यो सबै राजनीतिले बाटो बिराएको प्रमाण हो। राजनीति आफैं चल्दैन, राजनीतिक पात्रले यसलाई खेलाउने हो। जबसम्म पात्रले भूमिकामा पुनर्मूल्यांकन गर्दैनन् तबसम्म राजनीतिले सही बाटो समात्ने छैन।"
एसीसी यू १९ क्रिकेट : नेपाल र मलेसियाबीच सेमिफाइनल आज,काठमाडौं : एसीसी यू १९ इस्टर्न रिजन क्रिकेट प्रतियोगितामा नेपालले सोमबार आयोजक राष्ट्र मलेसियासँग सेमिफाइनल खेल खेल्दैछ। नेपाली टोली लिग चरणको खेलमा समूह विजेता बन्दै सेमिफाइनलमा पुगेको हो। उक्त खेल किनारा ओभल मैदानमा खेलिनेछ। लिग चरणमा समूह ए मा रहेको नेपालले आफ्नो पहिलो खेलमा चीनलाई १० विकेटको फराकिलो अन्तरले हराएको थियो। यसैगरी समूहको दोस्रो खेलमा नेपालले सिंगापुरलाई दुई सय १७ रनको फराकिलो अन्तरले पराजित गरेको थियो। उक्त खेलमा नेपालका ओपनर ब्याट्सम्यान रीत गौतमले अविजित एक सय १५ र खड्कबहादुर बोहराले ९० रन बनाएका थिए। कुशल मल्लले पनि अविजित ५१ रनको योगदान गरेका थिए। समूह ए बाट नेपाल विजेता र सिंगापुर उपविजेताका रूपमा सेमिफाइनलमा पुगेका थिए। सिंगापुरले भने सोमबार नै हङकङसँग दोस्रो सेमिफाइनल खेल खेल्नेछ। दोस्रो सेमिफाइनल खेल एसटीसी ओभलमा खेलिनेछ। हङकङ समूह बी को विजेता र मलेसिया उपविजेताका रूपमा सेमिफाइनलमा पुगेका हुन्। हङकङले समूहगत चरणमा आफूले खेलेका तीनवटै खेलमा जित हात पारेको थियो। मलेसियाले भने समूहगत चरणमा तीनमध्ये दुई खेलमा जित हात पारेको थियो। प्रतियोगिताको फाइनल खेल मंगलबार खेलिनेछ। सिंगापुरलाई दुई सय १७ रनले पराजित गर्दै नेपाल सेमिफाइनलमा
"नेपालको कडा बलिङ, मलेसिया सस्तैमा अलआउट","काठमाडौं : मलेसियामा जारी एसीसी यू१९ इस्टर्न रिजन क्रिकेट प्रतियोगिताको सेमिफाइनलमा नेपालले अहिले मलेसियाविरुद्ध प्रतिस्पर्धा गरिरहेको छ । जितका लागि मलेसियाले नेपाललाई ८८ रनको लक्ष्य दिएको छ । क्वालालम्पुरको किनरारा मैदानमा जारी खेलमा नेपालले टस जितेर फिल्डिङ रोजेको थियो । पहिले ब्याटिङमा उत्रिएको मलेसियाको युवा टोलीले ४०५ ओभरमा सबै विकेट गुमाइ ८७ रनको योगफल बनाउन सक्यो । मलेसियालाई सस्तैमा रोक्ने क्रममा नेपालका लागि सागर ढकालले ३ विकेट लिए । त्यसैगरी कुशल मल्लले २, कमलसिंह ऐरी, रासिद खान र तिलक राज भण्डारीले एकएक विकेट लिए । मलेसियाका दुई ब्याट्सम्यान रन आउछ भए । मलेसियाका लागि मोहमद अमिरले २४, हइक्वाल ममोद खैरले १२, वान अमिरुल जुलकार्निनले ११ रन र अहमद अकमल आलिफले १० रन बनाए । अन्यले दोहोरो अंकको स्कोर बनाउन सकेनन्। अर्काे सेमिफाइनल खेलमा सिंगापुर र हङकङ प्रतिस्पर्धा गरिरहेका छन् । नेपालले यस खेल जितेमा उपाधिका लागि सिंगापुर र हङकङबीचको विजेतासँग भिड्ने छ । समूह चरणको खेलमा नेपालले चीनलाई १० विकेट र सिंगापुरलाई २१७ रनले हराउँदै सेमिफाइनलमा स्थान बनाएको थियो ।"
मलेसियालाई हराउँदै नेपाल फाइनलमा,"काठमाडौं : नेपाल मलेसियामा जारी एसीसी यू१९ इस्टर्न रिजन क्रिकेट प्रतियोगिताको फाइनलमा पुगेको छ । मलेसियालाई ७ विकेटले हराउँदै नेपालले फाइनलमा स्थान बनाएको हो । मलेसियाले दिएको ८८ रनको लक्ष्य नेपालले १५५ ओभरमा ३ विकेट गुमाएर पूरा गर्यो । नेपालको जितका लागि कप्तान रोहितकुमार पौडेल र भीम सार्कीले उत्कृष्ट साझेदारी गरे । सार्कीले ३४ बलमा ३३ रन र पौडेलले २९ बलमा ३१ रन बनाई अविजित रहे । ओपनर पवन सर्राफले १६ बलमा १८ रन बनाए । ओपनर रित गौतम १४ बलको सामना गरी जम्मा ३ रन बनाएर आउट हुँदा, खडक बोहरा शून्य रनमै आउट भएका थिए । छिट्टै लक्ष्य भेटाउने धुनमा खराब सट खेल्दा प्रारम्भिक ब्याट्सम्यान आउट हुन पुगेका थिए । मलेसियाका लागि हैक्वल मोद खैरले नेपालको दुई र मोहमद अमिरले एक विकेट लिए । क्वालालम्पुरको किनरारा मैदानमा भएको खेलमा नेपालले टस जितेर फिल्डिङ रोजेको थियो । पहिले ब्याटिङमा उत्रिएको मलेसियाको युवा टोलीले ४०५ ओभरमा सबै विकेट गुमाइ ८७ रनको योगफल बनाउन सक्यो । सस्तैमा रोक्ने क्रममा नेपालका लागि सागर ढकालले ३ विकेट लिए । त्यसैगरी कुशल मल्लले २, कमलसिंह ऐरी, रासिद खान र तिलक राज भण्डारीले एकएक विकेट लिए । मलेसियाका दुई ब्याट्सम्यान रन आउछ भए । मलेसियाका लागि मोहमद अमिरले २४, हइक्वाल ममोद खैरले १२, वान अमिरुल जुलकार्निनले ११ रन र अहमद अकमल आलिफले १० रन बनाए । अन्यले दोहोरो अंकको स्कोर बनाउन सकेनन्। अर्काे सेमिफाइनल खेलमा सिंगापुर र हङकङ प्रतिस्पर्धा गरिरहेका छन् । नेपालले अब फाइनलमा उपाधिका लागि सिंगापुर र हङकङबीचको विजेतासँग भिड्ने छ । हङकङले सिंगापुरलाई जितका लागि २४८ रनको लक्ष्य दिएको छ। समूह चरणको खेलमा नेपालले चीनलाई १० विकेट र सिंगापुरलाई २१७ रनले हराउँदै सेमिफाइनलमा स्थान बनाएको थियो ।"
१० खेलाडीमा सीमित ब्राजिल कोपा अमेरिका च्याम्पियन,रियो दी जेनेरियो : कोपा अमेरिका फुटबल प्रतियागाको ४६औं संस्करणको उपाधि ब्राजिलले जितेको छ । सोमबार बिहान भएको खेलमा पेरुलाई ३१ हराउँदै आयोजक ब्राजिल विजेता बन्न सफल भएको हो। ब्राजिलको जितका लागि इभर्टन साउरेजले १५औं मिनेटमा गोल गरी ब्राजिललाई अग्रता दिलाएका थिए । पेनाल्टीलाई सदुपयोग गर्दै पाउलो गुएरिरोले ४४औं मिनेटमा पेरुका लागि गोल गरी खेल बराबरी गरेका थिए । पहिलो हाफको इन्जुरी समयमा गाब्रिएल जेसुसले गोल गरी पुन ब्राजिललाई २१ को अग्रता दिलाए । रिचार्लिसनले ९०औं मिनेटमा पेनाल्टीमार्फत गोल गर्दै ब्राजिलको ३१ को जित सुनिश्चित गरिदिए। गाब्रिएल जेसुस ७०औं मिनेटमा दोहोरो पँहेलो कार्ड पाउँदै बाहिरिएपछि ब्राजिल १० खेलाडीमा सीमित भएको थियो । यसअघि पछिल्लो पटक ब्राजिलले २००७ मा कोपा अमेरिकाको उपाधि जितेको थियो । यससँगै ब्राजिलले ९औं पटक उपाधि जित्न सफल भएको छ । ब्राजिलभन्दा धेरै उरुग्वेले १५ र अर्जेन्टिनाले १४ पटक कोपा अमेरिकाको उपाधि जितेका छन्।
राखेपका नवनियुक्त सदस्य सचिव सिलवालले लिए सपथ,काठमाडौं : राष्ट्रिय खेलकुद परिषद्का नवनियुक्त सदस्य सचिव रमेश सिलवालले पद तथा गोपनीयताको सपथ लिएका छन्। युवा तथा खेलकुद मन्त्री जगतबहादुर विश्वकर्माले सिलवाललाई सोमबार मन्त्रालयमा आयोजित कार्यक्रममा सपथ गराएका हुन्। नेकपानिकट मदन भण्डारी स्पोर्ट्स एकेडेमीका पूर्व अध्यक्ष समेत रहेका सिलवाललाई सरकारले राखेपको नयाँ सदस्य सचिव नियुक्त गरेको हो। उनी धादिङ बेनीघाटका स्थायी बासिन्दा हुन्। गोल्डेन गेट कलेजका सीईओसमेत रहेका उनी नेपाल क्रिकेट संघ (क्यान) निलम्बन हुनुअघि राखेपद्वारा गठित तदर्थ समितिको संयोजक पनि थिए। सिलवाललाई सपथ गराउँदै मन्त्री विश्वकर्मा। फोटोः अन्नपूर्ण
विश्वकप खेल्ने बाबुछोरा,एजेन्सी : न्युजिल्यान्डका क्रिस क्रेन्स आफ्नो समयका चर्चित खेलाडी हुन्। उनले न्युजिल्यान्डका लागि सन् १९९२ देखि सन् २००३ सम्म चारवटा विश्वकप खेलेका थिए। ४९ वर्षीय अलराउन्डर क्रिस क्रेन्सले न्युजिल्यान्डका लागि दुई सय १५ एकदिवसीयको एक सय ९३ पालीमा कुल चार हजार नौ सय ५० रन बनाएका थिए। उनले एकदिवसीयमा दुई सय एक विकेट पनि लिएका थिए। उनले एकदिवसीय क्रिकेटमा चार शतक र २६ अर्धशतक पनि प्रहार गरेका थिए। विश्वकप क्रिकेटमा क्रिस क्रेन्ससँग एउटा रमाइलो संयोग जोडिएको छ। क्रिस क्रेन्सले विश्वकपमा न्युजिल्यान्डको प्रतिनिधित्व गर्नुअघि उनका पिता लान्स क्रिन्सले पनि न्युजिल्यान्डका लागि विश्वकप खेलेका थिए। लान्स क्रिन्सले न्युजिल्यान्डका लागि विश्वकपको पहिलोदेखि तेस्रो संस्करणसम्म सहभागिता जनाएका थिए। लान्स क्रिन्सले न्युजिल्यान्डका लागि ७८ एकदिवसीयको ६५ पालीमा कुल नौ सय ८७ रन बनाएका थिए। लान्स क्रेन्स पनि आफ्नो समयका चर्चित अलराउन्डर थिए। उनले एकदिवसीयमा ८९ विकेट पनि लिएका थिए।
विश्वकप खेल्ने बाबुछोरा,एजेन्सी : न्युजिल्यान्डका क्रिस क्रेन्स आफ्नो समयका चर्चित खेलाडी हुन्। उनले न्युजिल्यान्डका लागि सन् १९९२ देखि सन् २००३ सम्म चारवटा विश्वकप खेलेका थिए। ४९ वर्षीय अलराउन्डर क्रिस क्रेन्सले न्युजिल्यान्डका लागि दुई सय १५ एकदिवसीयको एक सय ९३ पालीमा कुल चार हजार नौ सय ५० रन बनाएका थिए। उनले एकदिवसीयमा दुई सय एक विकेट पनि लिएका थिए। उनले एकदिवसीय क्रिकेटमा चार शतक र २६ अर्धशतक पनि प्रहार गरेका थिए। विश्वकप क्रिकेटमा क्रिस क्रेन्ससँग एउटा रमाइलो संयोग जोडिएको छ। क्रिस क्रेन्सले विश्वकपमा न्युजिल्यान्डको प्रतिनिधित्व गर्नुअघि उनका पिता लान्स क्रिन्सले पनि न्युजिल्यान्डका लागि विश्वकप खेलेका थिए। लान्स क्रिन्सले न्युजिल्यान्डका लागि विश्वकपको पहिलोदेखि तेस्रो संस्करणसम्म सहभागिता जनाएका थिए। लान्स क्रिन्सले न्युजिल्यान्डका लागि ७८ एकदिवसीयको ६५ पालीमा कुल नौ सय ८७ रन बनाएका थिए। लान्स क्रेन्स पनि आफ्नो समयका चर्चित अलराउन्डर थिए। उनले एकदिवसीयमा ८९ विकेट पनि लिएका थिए।
एसीसी यू १९ क्रिकेट : नेपाल र मलेसियाबीच सेमिफाइनल आज,काठमाडौं : एसीसी यू १९ इस्टर्न रिजन क्रिकेट प्रतियोगितामा नेपालले सोमबार आयोजक राष्ट्र मलेसियासँग सेमिफाइनल खेल खेल्दैछ। नेपाली टोली लिग चरणको खेलमा समूह विजेता बन्दै सेमिफाइनलमा पुगेको हो। उक्त खेल किनारा ओभल मैदानमा खेलिनेछ। लिग चरणमा समूह ए मा रहेको नेपालले आफ्नो पहिलो खेलमा चीनलाई १० विकेटको फराकिलो अन्तरले हराएको थियो। यसैगरी समूहको दोस्रो खेलमा नेपालले सिंगापुरलाई दुई सय १७ रनको फराकिलो अन्तरले पराजित गरेको थियो। उक्त खेलमा नेपालका ओपनर ब्याट्सम्यान रीत गौतमले अविजित एक सय १५ र खड्कबहादुर बोहराले ९० रन बनाएका थिए। कुशल मल्लले पनि अविजित ५१ रनको योगदान गरेका थिए। समूह ए बाट नेपाल विजेता र सिंगापुर उपविजेताका रूपमा सेमिफाइनलमा पुगेका थिए। सिंगापुरले भने सोमबार नै हङकङसँग दोस्रो सेमिफाइनल खेल खेल्नेछ। दोस्रो सेमिफाइनल खेल एसटीसी ओभलमा खेलिनेछ। हङकङ समूह बी को विजेता र मलेसिया उपविजेताका रूपमा सेमिफाइनलमा पुगेका हुन्। हङकङले समूहगत चरणमा आफूले खेलेका तीनवटै खेलमा जित हात पारेको थियो। मलेसियाले भने समूहगत चरणमा तीनमध्ये दुई खेलमा जित हात पारेको थियो। प्रतियोगिताको फाइनल खेल मंगलबार खेलिनेछ। सिंगापुरलाई दुई सय १७ रनले पराजित गर्दै नेपाल सेमिफाइनलमा
राखेपका नवनियुक्त सदस्य सचिव सिलवालले लिए सपथ,काठमाडौं : राष्ट्रिय खेलकुद परिषद्का नवनियुक्त सदस्य सचिव रमेश सिलवालले पद तथा गोपनीयताको सपथ लिएका छन्। युवा तथा खेलकुद मन्त्री जगतबहादुर विश्वकर्माले सिलवाललाई सोमबार मन्त्रालयमा आयोजित कार्यक्रममा सपथ गराएका हुन्। नेकपानिकट मदन भण्डारी स्पोर्ट्स एकेडेमीका पूर्व अध्यक्ष समेत रहेका सिलवाललाई सरकारले राखेपको नयाँ सदस्य सचिव नियुक्त गरेको हो। उनी धादिङ बेनीघाटका स्थायी बासिन्दा हुन्। गोल्डेन गेट कलेजका सीईओसमेत रहेका उनी नेपाल क्रिकेट संघ (क्यान) निलम्बन हुनुअघि राखेपद्वारा गठित तदर्थ समितिको संयोजक पनि थिए। सिलवाललाई सपथ गराउँदै मन्त्री विश्वकर्मा। फोटोः अन्नपूर्ण
१० खेलाडीमा सीमित ब्राजिल कोपा अमेरिका च्याम्पियन,रियो दी जेनेरियो : कोपा अमेरिका फुटबल प्रतियागाको ४६औं संस्करणको उपाधि ब्राजिलले जितेको छ । सोमबार बिहान भएको खेलमा पेरुलाई ३१ हराउँदै आयोजक ब्राजिल विजेता बन्न सफल भएको हो। ब्राजिलको जितका लागि इभर्टन साउरेजले १५औं मिनेटमा गोल गरी ब्राजिललाई अग्रता दिलाएका थिए । पेनाल्टीलाई सदुपयोग गर्दै पाउलो गुएरिरोले ४४औं मिनेटमा पेरुका लागि गोल गरी खेल बराबरी गरेका थिए । पहिलो हाफको इन्जुरी समयमा गाब्रिएल जेसुसले गोल गरी पुन ब्राजिललाई २१ को अग्रता दिलाए । रिचार्लिसनले ९०औं मिनेटमा पेनाल्टीमार्फत गोल गर्दै ब्राजिलको ३१ को जित सुनिश्चित गरिदिए। गाब्रिएल जेसुस ७०औं मिनेटमा दोहोरो पँहेलो कार्ड पाउँदै बाहिरिएपछि ब्राजिल १० खेलाडीमा सीमित भएको थियो । यसअघि पछिल्लो पटक ब्राजिलले २००७ मा कोपा अमेरिकाको उपाधि जितेको थियो । यससँगै ब्राजिलले ९औं पटक उपाधि जित्न सफल भएको छ । ब्राजिलभन्दा धेरै उरुग्वेले १५ र अर्जेन्टिनाले १४ पटक कोपा अमेरिकाको उपाधि जितेका छन्।
"नेपालको कडा बलिङ, मलेसिया सस्तैमा अलआउट","काठमाडौं : मलेसियामा जारी एसीसी यू१९ इस्टर्न रिजन क्रिकेट प्रतियोगिताको सेमिफाइनलमा नेपालले अहिले मलेसियाविरुद्ध प्रतिस्पर्धा गरिरहेको छ । जितका लागि मलेसियाले नेपाललाई ८८ रनको लक्ष्य दिएको छ । क्वालालम्पुरको किनरारा मैदानमा जारी खेलमा नेपालले टस जितेर फिल्डिङ रोजेको थियो । पहिले ब्याटिङमा उत्रिएको मलेसियाको युवा टोलीले ४०५ ओभरमा सबै विकेट गुमाइ ८७ रनको योगफल बनाउन सक्यो । मलेसियालाई सस्तैमा रोक्ने क्रममा नेपालका लागि सागर ढकालले ३ विकेट लिए । त्यसैगरी कुशल मल्लले २, कमलसिंह ऐरी, रासिद खान र तिलक राज भण्डारीले एकएक विकेट लिए । मलेसियाका दुई ब्याट्सम्यान रन आउछ भए । मलेसियाका लागि मोहमद अमिरले २४, हइक्वाल ममोद खैरले १२, वान अमिरुल जुलकार्निनले ११ रन र अहमद अकमल आलिफले १० रन बनाए । अन्यले दोहोरो अंकको स्कोर बनाउन सकेनन्। अर्काे सेमिफाइनल खेलमा सिंगापुर र हङकङ प्रतिस्पर्धा गरिरहेका छन् । नेपालले यस खेल जितेमा उपाधिका लागि सिंगापुर र हङकङबीचको विजेतासँग भिड्ने छ । समूह चरणको खेलमा नेपालले चीनलाई १० विकेट र सिंगापुरलाई २१७ रनले हराउँदै सेमिफाइनलमा स्थान बनाएको थियो ।"
मलेसियालाई हराउँदै नेपाल फाइनलमा,"काठमाडौं : नेपाल मलेसियामा जारी एसीसी यू१९ इस्टर्न रिजन क्रिकेट प्रतियोगिताको फाइनलमा पुगेको छ । मलेसियालाई ७ विकेटले हराउँदै नेपालले फाइनलमा स्थान बनाएको हो । मलेसियाले दिएको ८८ रनको लक्ष्य नेपालले १५५ ओभरमा ३ विकेट गुमाएर पूरा गर्यो । नेपालको जितका लागि कप्तान रोहितकुमार पौडेल र भीम सार्कीले उत्कृष्ट साझेदारी गरे । सार्कीले ३४ बलमा ३३ रन र पौडेलले २९ बलमा ३१ रन बनाई अविजित रहे । ओपनर पवन सर्राफले १६ बलमा १८ रन बनाए । ओपनर रित गौतम १४ बलको सामना गरी जम्मा ३ रन बनाएर आउट हुँदा, खडक बोहरा शून्य रनमै आउट भएका थिए । छिट्टै लक्ष्य भेटाउने धुनमा खराब सट खेल्दा प्रारम्भिक ब्याट्सम्यान आउट हुन पुगेका थिए । मलेसियाका लागि हैक्वल मोद खैरले नेपालको दुई र मोहमद अमिरले एक विकेट लिए । क्वालालम्पुरको किनरारा मैदानमा भएको खेलमा नेपालले टस जितेर फिल्डिङ रोजेको थियो । पहिले ब्याटिङमा उत्रिएको मलेसियाको युवा टोलीले ४०५ ओभरमा सबै विकेट गुमाइ ८७ रनको योगफल बनाउन सक्यो । सस्तैमा रोक्ने क्रममा नेपालका लागि सागर ढकालले ३ विकेट लिए । त्यसैगरी कुशल मल्लले २, कमलसिंह ऐरी, रासिद खान र तिलक राज भण्डारीले एकएक विकेट लिए । मलेसियाका दुई ब्याट्सम्यान रन आउछ भए । मलेसियाका लागि मोहमद अमिरले २४, हइक्वाल ममोद खैरले १२, वान अमिरुल जुलकार्निनले ११ रन र अहमद अकमल आलिफले १० रन बनाए । अन्यले दोहोरो अंकको स्कोर बनाउन सकेनन्। अर्काे सेमिफाइनल खेलमा सिंगापुर र हङकङ प्रतिस्पर्धा गरिरहेका छन् । नेपालले अब फाइनलमा उपाधिका लागि सिंगापुर र हङकङबीचको विजेतासँग भिड्ने छ । हङकङले सिंगापुरलाई जितका लागि २४८ रनको लक्ष्य दिएको छ। समूह चरणको खेलमा नेपालले चीनलाई १० विकेट र सिंगापुरलाई २१७ रनले हराउँदै सेमिफाइनलमा स्थान बनाएको थियो ।"

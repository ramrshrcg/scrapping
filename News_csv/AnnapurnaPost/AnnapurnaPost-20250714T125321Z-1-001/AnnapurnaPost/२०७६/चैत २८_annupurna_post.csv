शीर्षक,विवरण
नैतिकताको प्रश्न !,"कोभिड१९ नाम दिइएको कोरोना भाइरस बढ्न नदिन सरकारले गरेको लकडाउन फलदायी बनेको छ। तर, केही व्यवस्थापकीय काम वैज्ञानिकरूपले अगाडि बढाउन आवश्यक छ। शक्तिशाली राष्ट्रमा स्वास्थ्य सामग्री अभाव छ, नेपालको हकमा पनि यो लागू हुन्छ। यस्तो अवस्थामा गुणस्तरीय स्वास्थ्य सामग्री पाउन र समयमै भने जति परिमाणमा ती सामान उपलब्ध गराउन सोचेजति सजिलो छैन। छिटो सामान खरिद गर्ने निहुँमा कानुनविपरीत गुणस्तरहीन सामान भित्र्याएर सरकार ठूलो विवादमा फसिसकेको छ। यी सामान अहिलेसम्म उपयोग हुन सकेको अवस्था छैन। यो सरकारका लागि नैतिकता, इमानदारिता र जवाफदेहिताको गलपासो हो। योसँगै सरकारले आफैं अर्को समस्या सिर्जना गरेको छ। स्वास्थ्य सेवा विभागले ओम्नी समूहसँग गरेको सम्झौता रद्द गरेपछि एकैचोटी सरकारले स्वास्थ्य सामग्री खरिद गर्ने जिम्मा नेपाली सेनालाई दिएको छ। यो जिम्मेवारी सेनालाई दिएकोमा सरकारको कदमप्रति आफ्नै पार्टीका नेता तथा अन्य दलका नेताबाट पनि विरोध भएको अवस्था छ। तर यो कदमको विरोध गर्नु हुन्न। अहिले स्वास्थ्य मन्त्रालय र यसको नेतृत्व नै नागरिक नजरमा गिरेको अवस्था छ। नागरिकले विश्वास नगरेको संस्थाले फेरि स्वास्थ्य सामग्री खरिद गर्दा विश्वास जगाउन कठिन हुनसक्छ। सेना नेपालको संविधान र कानुनअन्तर्गत नै गठन भएको विश्वसनीय संस्था हो, सरकारले यसलाई विश्वास गरेर काम दिनुलाई अन्यथा मान्नु हुँदैन, यत्तिाकैमा नागरिक शासन समाप्त हुन्छ भन्ने तर्क गरिनु पनि सान्दर्भिक हुन्न। सेना परिचालन र उपयोग नै संकटकालमा गर्ने सदियौंदेखिको प्रचलन हो। जहाँसम्म खरिदमा लेनदेनको सवाल छ, नेपाली सेनाले खरिदसम्बन्धी सबै कारोबारलाई नियमित, पारदर्शी, व्यवस्थित र जवाफदेही बनाउन जरुरी हुन्छ। सरकार टु सरकार खरिद प्रक्रियामा अनेक किसिमका अनियमितताको खेल हुन सक्छन्। सरकार टु सरकार भन्दैमा सबै कारोबार विश्वसनीय नहुन सक्छ। यस सम्बन्धमा सेना सजग हुनु जरुरी छ। अनियमितता र भ्रष्टाचार न्यूनीकरणमा प्रधानसेनापतिले दृढ भएर प्रतिवद्घता जनाएका मात्र छैनन् प्रतिवद्घता कार्यान्वयन पनि गरेका छन्। त्यसको छाप यो निर्णयमा पनि अवश्य पर्नेछ। अनियमितता गरे नागरिकले सेनामाथि प्रश्न उठाउँछन् भन्ने सैनिक नेतृत्वलाई थाहा हुनुपर्छ। सेनाले जुनसुकै काम गर्दा पनि आफ्नो गरिमा र विश्वासलाई डगमगाउन दिनु हुँदैन। सरकारका कामकारबाही विवादास्पद बन्नु हुँदैन। तर स्थास्थ्य सामग्री खरिदसम्बन्धी मन्त्रिपरिषद्को निर्णय र उच्चस्तरीय समितिको निर्णय परस्परमा बाझिएजस्तो देखिन्छ। मन्त्रिपरिषद्ले अत्यावश्यक स्वास्थ्य सामग्री नेपाली सेनाबाट आपूर्ति गर्ने निर्णय गरिसकेपछि उच्चस्तरीय समितिले पनि स्वास्थ्य मन्त्रालयबाट ती सामान आपूर्ति गर्ने भनेर निर्णय गर्न हुने थिएन। यो समिति मन्त्रिपरिषद्लाई सिफारिस गर्ने समिति हो भन्ने बाहिर आएको छ। समितिको यो निर्णयले मन्त्रिपरिषद्को निर्णयलाई उल्टाउन खोजेजस्तो देखिन्छ। अर्को अर्थमा यसले मन्त्रिपरिष्दको निर्णयलाई घुमाउरो पाराले च्यालेन्ज गर्न खोजेको देखिन्छ। समितिले निर्णय गर्दा क्याबिनेट सिस्टममा मन्त्रिपरिषद् नै सर्वोपरि हुन्छ भन्ने बिर्र्सेजस्तो देखिन्छ। नैतिकताको पालना नहुँदा गणतान्त्रिक नेता र शासनका लागि ठूलो चुनौती बन्न गएको छ। स्वास्थ्य मन्त्रालयले आम जनसमुदायको सहानुभूति र विश्वास गुमाएको छ यतिबेला। अनियमितता भएको विषयको ठेक्का तोडेबाटै त्यो स्पष्ट हुन्छ। संकट र हतारमा गल्ती र अनियमितता गर्न पाइन्छ भन्ने मानसिकता राख्नु आफैंंमा अक्षम्य गल्ती हुन्छ। सोही विवादित संस्थाले फेरि सामान आपूर्तिसम्बन्धी ठेक्का व्यवस्थापन तथा कामकारबाही गर्दा अनियमितता वा अधिकारको दुरुपयोग नगर्ला भन्न सकिन्न। अहिले जस्तै फेरि विवाद आएमा त्यसको परिणाम दुर्भाग्यपूर्ण हुन्छ भन्ने बुझनु आवश्यक छ। सरकारको लागि यो पनि भविष्यमा आफैंले सिर्जना गरेको अर्को गम्भीर समस्या बन्न सक्छ। अनियमिततासम्बन्धी यो विवाद बाहिर ल्याएकोमा सरकार मिडिया तथा प्रेस जगत्प्रति आक्रोशित देखिनु स्वयं सरकारको लागि राम्रो होइन। नयाँदिल्लीका मुख्यमन्त्री केजरीवालले मेरा कमीकमजोरी खुल्लारूपमा उठाइदिएर सहयोग गर्न प्रेस तथा मिडियालाई आह्वान गरेका छन् तर हामी अनियमितताको समर्थन गरिएन भनेर क्रोधित हुँदा बाहिरी जगत्मा कस्तो सन्देश जाला ? अर्को कुरा, यस्ता कामकारबाहीले कानुनको शासन, सुशासन, पारदर्शिता, नियमितता, नैतिकता र जवाफदेहितालाई प्रवद्र्घन गर्दैनन्। यसबाट हामीले विगतमा गरेका प्रतिवद्घता र राजनीतिक दृढतालाई पनि सहयोग गर्दैन भन्ने बुझ्न जरुरी छ। राजनीतिमा नैतिकता, इमानदारिता, स्वच्छता, नियमितता, अनुशासन, कानुनको पालना, पारदर्शिता र जवाफदेहिताको ठूलो महत्तव हुन्छ। दुईतिहाइको शक्तिशाली वा जस्तोसुकै सरकार भए पनि आजको खुला समाजमा सरकारले प्रचलित कानुनको पालना, सुशासनको पालना, इमानदारिता, पारदर्शिता, नैतिकता, नियमितता, अनुशासन र उत्तारदायित्वको पालना गर्नैपर्छ। महामारी नियन्त्रणमा अत्यावश्यक स्वास्थ्य सामग्री खरिदमा नाम नामेसीसहितको यत्रो विवरण र विवाद बाहिर आइसकेपछि विभागीय मन्त्रीलगायत संलग्न पदाधिकारीले नैतिकताको आधारमा राजनीनामा दिनुपर्ने थियो। नैतिकता पालना नहुँदा गणतान्त्रिक नेता र शासनका लागि ठूलो चुनौती बन्न गएको छ। राजनीतिमा नैतिकता र इमानदारिता छ भन्ने देखाइदिए यो सरकार र खासगरी सम्माननीय प्रधानमन्त्रीका लागि पनि ठूलो गुन लाग्ने थियो। विवाद आइसकेपछि पदमा बसिरहनु औचित्यको हिसाबले राम्रो मानिँदैन। यो सत्ताासीन पार्टीका नेताकार्यकर्ता तथा सरकारका लागि पनि लाभकारी नै हुने थियो।"
कसरी बढाउने प्रतिरोधात्मक शक्ति ?,"दुनियाँमा कोरोना भाइरसको संक्रमण बढ्न थालेपछि मानिसले यसबाट बच्न अनेक उपाय खोजिरहेका छन्। यसको निराकरणका लागि यो नै औषधि भनेर अझासम्म भन्न सकेका छैनन्। तर यसबाट कसरी सुरक्षित रहन सकिन्छ भनेर अनेक समाचार पढ्न पाइन्छ। तिनीहरूमध्ये एउटा उपाय हो शरीरको प्रतिरोधात्मक शक्ति विकास गर्ने। यो शक्ति कसरी विकास गर्न सकिन्छ भनेर पनि अनेक अध्ययन, अनुसन्धान र विचार पढ्न पाइन्छ। यस बारेमा अमेरिकाको हार्वर्ड विश्वविद्यालयको मेडिकल स्कुलले अनेक अनुसन्धान गरेको रहेछ। अनुसन्धानमा स्वस्थकर जीवनशैली अपनाउन सिफारिस गरिएको छ। यस्तो जीवनशैलीले शारीरिक बल बढ्ने र यसबाट बाहिरबाट आइपर्ने रोगव्याधसित लड्ने शक्तिप्राप्त हुने बताइएको छ। यसका लागि चुरोट नखाने, फलफूल र सागसब्जी धेरै खाने, रक्सी नखाने तर खाए पनि सीमित मात्रामा मात्र खाने,हातधुने, चिन्ता नलिने र शारीरिक व्यायाम गर्ने भनिएको छ। यो शक्ति बढाउन बजारमा अनेक वस्तु पाइन्छन्। तर हार्वर्डका अनुसन्धानकर्ताको भनाइ के छ भने यस्ता वस्तु खाएर शारीरिक शक्ति बढाउन खोज्नु राम्रो होइन। किनभने रोगप्रतिरोधात्मक शक्ति बढ्ने प्रक्रियामा शरीरका धेरै अंग संलग्न हुने गर्छन्। तिनीहरूमध्ये एउटालाई मात्र बढावा दिँदा अरू अंगले नकारात्मक प्रतिक्रिया दिन सक्छन्। त्यसो भएमा सो लक्ष पूरा नहुन सक्छ। उनीहरूले केही खेलाडीले यस्तै औषधि खाएर प्रतियोगिता जित्न खोज्छन्। यस विषयमा सबभन्दा राम्रो उपाय योग हो। किनभने यसले शरीरलाई कुनै पनि नकारात्मक प्रभाव नपारी स्वस्थ्य बनाउँछ। खेलाडीका लागि दुवै किसिमका अभ्यास उपयोगी हुन्छन्। खेलमा शारीरिक बलको आवश्यकता पर्छ। त्यसका लागि उनीहरूले अनिवार्य शारीरिक कसरत गर्ने गर्छन्। तर उनीहरूका लागि योगासन झान् बढी लाभदायक हुन्छ। कारण यसबाट शरीरको लचकता बढ्छ। लचकताले खेलाडीलाई आफ्नो जिउ नियन्त्रणमा राख्न र सञ्चालन गर्न सहयोग गर्छ। अर्को कुरा, उनीहरूको मानसिक एकाग्रता बढाएर खेलमा सफलता प्राप्त गर्न सहयोग पनि गर्छ। योगासनभन्दा मानिस प्रायः शारीरिक व्यायाम सम्झान्छन्। यो शारीरिक हो तर व्यायाम होइन। यसलाई एक साधनाको संज्ञा दिन सकिन्छ। शरीरको प्रयोग दुवैमा हुन्छ तर व्यायाम र साधनाको तरिका बेग्लाबेग्लै हुन्छन्। यस भिन्नतालाई धेरै प्रकारले व्याख्या गर्न सकिन्छ। शारीरिक व्यायाममा श्वास प्रश्वासको महत्तव हुँदैन जबकि योगासनमा यसलाई उच्च महत्तव दिइएको छ। प्राणायाम योगासनको एक मुख्य अंग मानिन्छ। यसबाट शरीरको भित्री अंगप्रत्यंगको शुद्धिकरण हुन्छ र सक्रिय रहन्छन्। शारीरिक व्यायाम द्रुतगतिले गरिन्छ जब कि योग साधना मन्द र विस्तारै गरिन्छ। पहिलोमा मानिसले पसिना छुटाउने प्रयत्न गर्छ भने योगाभ्यासमा यसलाई आवश्यक ठानिन्न। व्यायाममा जिउलाई थकाउने प्रयत्न गरिन्छ तर योगाभ्यासमा सो हुँदैन। शारीरिक व्यायाममा शरीरका विभिन्न अंगलाई अलगअलग प्रकारले संलग्न गरिन्छ तर योगाभ्यासमा शरीरलाई समग्ररूपमा सञ्चालन गरिन्छ। पहिलो तरिकाअनुसार शरीरलाई पोसिलो, बलियो र सुन्दर बनाउने लक्ष्य राखिन्छ। दोस्रो तरिकामा सर्वांग जिउलाई स्वस्थ र निरोगी राख्ने उद्देश्य राखिन्छ। शारीरिक व्यायामको लागि धेरै समय र ऊर्जाको आवश्यकता पर्छ जबकि योगाभ्यासमा तुलनात्मक दृष्टिले कम समय र कम ऊर्जा भए पुग्छ। बिमार र कमजोर मानिसले शारीरिक व्यायाम गर्न सक्दैन तर उनीहरूले योगासनका केही भाग गर्न समर्थ हुन्छन्। प्रायः शारीरिक व्यायाम युवायुवतीले गर्ने गर्छन्। केही मात्रामा केटाकेटीलाई पनि सिकाइन्छ। योगासनमा उमेरको कुनै बन्देज छैन। बूढाबूढीले पनि सजिलै गर्न सक्छन्। उनीहरूका लागि यो अरू आवश्यक र उपयोगी ठानिन्छ। शारीरिक व्यायामलाई रोग निराकरण गर्ने साधन मानिन्न तर योगासनलाई मानिन्छ। निरोगिताका लागि दुवै उपयुक्त मानिन्छन् तर दीर्घकालका लागि योगासन नै बढी प्रभावकारी पाइन्छ किनभने उमेर ढल्कँदै गएपछि शारीरिक व्यायामको क्रम जारी राख्न कठिन हुन्छ। शारीरिक व्यायाममा भित्री अंगप्रत्यंगलाई लक्षित गरिँदैन जबकि योगासनमा मुख्यरूपले तिनीहरूलाई नै मध्यनजरमा राखिन्छ। शारीरिक व्यायामबाट शरीरलाई गठिलो, भरिलो र कडा बनाउने प्रयत्न हुन्छ तर योगासनले जिउलाई लचिलो, कमलो र हलुको राख्ने गर्छ। शारीरिक व्यायामले उमेर ढल्कने प्रक्रियालाई द्रुतगतिमा लिएर जान्छ। योगासनले यसलाई मन्दगतिमा राख्छ। शारीरिक व्यायामलाई उच्चतहको प्रक्रिया मानिन्छ भने योगासनलाई धिमा र मन्द प्रक्रिया मानिन्छ। शारीरिक व्यायामले मानिसलाई शक्ति प्रदान गर्छ र यसबाट मानिस आक्रामक हुन पनि सक्छ। त्यो सम्भावना योगाभ्यासमा हुँदैन किनभने यसबाट मानिस स्वतः शान्त र संयमित हुन जान्छ। योगासनबाट जाँगरिलो रहन, एकाग्रता हासिल गर्न र लामो समयसम्म काममा जुटिरहन मद्दत मिल्छ। गायकका लागि शारीरिक व्यायामको सिफारिस गरिँदैन। तर उनीहरूका लागि योगाभ्यास अति उत्ताम मानिन्छ। गायकको मुख्य गुण र बल स्वर हो र यसलाई संरक्षित राख्न योगाभ्यास प्रभावकारी मानिन्छ। स्वर साधन एक प्रकारले योग साधन नै हो। त्यसैगरी नृत्यकलामा लागेका लागि पनि योगासन लाभदायक हुन्छ। यस कलामा जसरी जिउका विभिन्न भागलाई सञ्चालन गर्नुपर्ने देखिन्छ सो गर्न योगासन सहयोगी हुन्छ। यसबाट कलाकारको शारीरिक वजन, सौन्दर्यता र लचकता कायम राख्न मद्दत गर्छ। यसले उनीहरूको आत्मबल बढाउन पनि सहयोग गर्छ। अरू व्यवसायमा लागेका मानिसका लागि योगासन लाभदायक हुने गर्छ। प्राध्यापक, पत्रकार, विद्यार्थी र बौद्घिक वृत्तिामा लागेका मानिसलाई योगासनबाट जाँगरिलो रहन, एकाग्रता हासिल गर्न र लामो समयसम्म काममा जुटिरहन मद्दत मिल्छ। समाजमा कुनै पनि यस्तो वर्ग छैन जसलाई योगासनले विशेष सहयोग गर्न नसकोस्।"
कोरोनाको सामाजिक असर,"संकटको घडीमा नागरिकको स्वास्थ्य कसरी जोगाउने भन्ने एकसूत्रीय अभियानसहित सरकार मितव्ययी बनेर राज्यसञ्चालनमा केन्द्रित हुन जरुरी छ नेपालीमा एउटा कथन छ अनिकालमा बीउ जोगाउनु आपतकालमा जिउ जोगाउनु। हाम्रा पुर्खाहरूले आफ्ना अनुभवबाट रचेर यस्ता थुप्रै भनाइ हामीलाई निधिको रूपमा दिएर गए। इतिहासको कालखण्डमा हाम्रा पूर्वपुस्ताले त्यस्ता आपतकाल कति देखेभोगे होलान्। त्यही अनुभवका आधारमा यस्ता कथन रचेर पछिल्लो पुस्तालाई हस्तान्तरण गरेको हुनसक्छ। यति कुरा निश्चित छ, यो संसार हाम्रो वसमा छैन। त्यसैले हिन्दुहरूले प्रकृतिलाई देवी र उनी महान् शक्तिशाली भनी उनको हरेक रूपको मूर्ति निर्माण गरी पूजाआजा गरेका हुन्। मृत्युले न बूढो भन्छ न नाबालक, न तरुनो न त गरिब र धनी। विज्ञानले जतिसुकै बल गरे पनि यदाकदा हुने मानवविरुद्घका यस्ता प्रकोपबाट हुने संहारलाई रोक्न कठिन परेको छ। त्यसैले होला हिन्दु संस्कृतिमा दादुरा र माईको प्रकोप हुँदा शीतला माई भनी भारत र नेपालमा देवी स्थापना गरी प्राचीनकालदेखि पूजा गर्दै आएका उदाहरण छन्। आज कोरोनाले ठूलाठूला विकसित राष्ट्रलाई पनि हल्लाएर हम्मेहम्मे पारेको छ। संसारभर एकैचोटी यस्तो रूढीबुढी आउनु भनेको विचित्र हो। अहिलेको दुनियाँ अब सबै कुराले स्थिर छ। भोलि विश्व अर्थतन्त्रको अवस्था के हुने हो अन्यौल छ। हवाई यातायात रोकिएका छन्। मानिसको आवतजावत बन्द छ। उद्योग व्यवसाय ठप्प छन् लकडाउनकै कारण। मानिस रोजगारीविहीन भएका छन्। नेपाली युवाको ठूलो जमात काम गर्न विदेश गएको थियो, त्यो समूह स्वदेश आएर रोजगारीविहीन बन्दैछ। त्यो समूहको परिवारको अवस्था भोलिका दिनमा के होला ? सरकारलाई वैदेशिक रोजगारबाट आउने विप्रेषण राशी पनि निक्कै घट्नेछ। एक मानिस अर्को मानिसँग संगत गर्न डराउनुपर्ने स्थिति छ। हिजो आफन्तलाई एकदुई दिन भेट नहुँदा आत्तिाने अवस्था हुन्थ्यो भने आज उनीहरूले तिम्रो घर आउँछु है भन्दा भो नआइज भन्नुपर्ने अवस्था छ। छिमेकीले माया गरी केही दियो भने कोेरोना सर्ने डरले नदेऊ भनेर हात जोर्नुपर्ने स्थिति छ। यतिखेर मानिस सबै कुरा छाडेर आफू र आफ्नो परिवारको प्राणरक्षाको प्रयासमा छ। एकजना परिचितले अमेरिकाबाट फोन गरेर सुनाए। उनको छिमेकी जो पूर्वी नेपालको वासिन्दा नै हुन् र हाल अमेरिकामा बसोवास गर्छन्। उनी त्यहाँ गाडी लिएर डिपार्टमेन्ट स्टोरमा आलु किन्न भनी गएछन्। आलु लिएर आएपछि तरकारी पकाएर खाएको भोलिपल्ट उनलाई ज्वरो आएछ र जचाउन जाँदा कोरोना संक्रमित भइसकेका पुष्टि भएछ। त्यसपछि उनको परिवारमा पनि त्यो संक्रमण हुन पुगेछ। उनको दोष भनेको आफंै गाडी चलाएर गई आलु ल्याएर पकाएर खानु थियो। त्यत्तिाले संक्रमण हुन गयो। त्यो सुन्दा त डर मान्नुपर्ने भयो। भनिन्छ, कतिलाई यो संक्रमण भएको हुन्छ तर थाहा छैन। संक्रमण भएको व्यक्तिमा कुनै असर नदेखिएरै पनि अरूलाई सर्न सक्छ। कसैलाई थाहा नपाई संक्रमण हुने र स्वयं निको भएका पनि छन्। यसले कसैलाई अप्ठेरो पारेको छ भने कतिले सहजै पचाएका पनि छन्। जोसँग सहनसक्ने शक्ति छैन वा एम्युन गर्ने तागत हँुदैन उसले एकान्तवासमा कठिनाइका साथ श्वास फेरेर मर्नुपर्ने हुनसक्छ। इटालीमा कतिले आफ्ना प्रियजनसँग आइसोलेसन वार्डबाटै डाक्टरको माध्यमबाट अन्तिम बिदाइ मागेको दुःखान्त घटना सुन्नमा आयो। अरू मुलुकमा कोरोना फैलिएको करिब दुई महिनापछि मात्र नेपालमा देखापरेको हो। अब यसको असर कुन अवस्थामा र कसरी जाला त्यो हेर्न बाँकी छ। भरसक नियन्त्रित हुनसके हाम्रोजस्तो गरिब गरिबी भएको मुलुकका लागि ठूलो राहत हुने थियो। गुनासो एउटै कुराको छ, त्यो हो हामी नेपाली बेलाबेलामा दुर्दिन आउँछ भनेर कहिल्यै सजग भएनौं। २०७२ मा भूकम्प आयो। हामीसँग केही साधन थिएन। पाल र राहतको सामान जुटाउँदै गर्दा एक वर्ष बित्यो। राहत छेपाराको कथा नै बन्यो। जाडोमा छेपाराले राती थरथर कामेको बेलामा भोलि त एउटा न्यानो गुँड जसरी पनि बनाउँछु भन्छ रे तर उसको गुँड कहिले पनि बन्दैन भन्ने आहान छ। भूकम्पमा मर्ने मरे, दुःख भोग्नेले भोगे। कतिले कुनै सहयोग नपाए पनि समय बित्तौ जाँदा तिनका ती कष्ट स्वयं धमिलिँदै र बिर्सिइँदै गए। कति त अझै पनि थोत्रा पालमुनि बस्न विवस छन्। पहुँच पुग्नेले राहत पनि थपीथपी, सस्तो ब्याजको ऋण उपरीमाथि थुपरी पाएकै हुन् तर नहुनेका लागि फेरि केही भएन। आम नागरिकले पनि कोरोना भाइरसबाट मुलुकलाई मुत्ता गर्न देखावटी रूपमा यसको पालना नगरी वास्तविक लकडाउनमा बसी आफू, आफ्ना छिमेकी, समाज अनि मुलुकलाई नै सहयोग गर्न जरुरी छ। हामी काम थोरै गर्दछौं तर हल्ला बढी। अहिले पनि कसैलाई कोरोनाले मार्ने डर छ, कसैलाई मरिने डर छ, कसैको कोरोनाको कहरलाई भजाएर अकुत कमाउने दाउ छ। भनिन्छ, मानिस जब कसैको मलामी भएर घाटमा जान्छ जब मृतकको शरीर ह्वारह्वारी जलेको देखेपछि क्षणभरको निम्ति भावुक भएरै पनि आध्यात्मिक बन्छ। उसमा यो जीवन केही रहेनछ भन्ने चिन्तन पलाउँछ। तर यो मुलुकमा केही यस्ता प्रकृतिका मानिस रहेछन् जो कहिल्यै परिवर्तन हुन सकेनन्। तिनको संस्कारमा कुनै परिवर्तन आउन सकेन। राणाकाल होस् या पञ्चायत, कांग्रेसकाल र अहिलेको वामपन्थी कालसम्म पनि राज्यको स्रोत दोहन मात्र गर्ने क्षमताधारी गज्जबका रहेछन्। यो वर्ग त यस मुलुकको कोरोना भन्दा पनि बलियो नमर्ने, नजल्ने, नगल्ने, नसेलाउने, नहराउने, नसड्ने भाइरस रहेछन्। इतिहासको कुनै पनि कालखण्डमा यस्ता गिरोहको पकड कायम रहनु एउटा अध्ययनको विषय हो। २००७ साल आयो, ०४६ आयो अनि २०६३ पनि आयो कुनै क्रान्ति, आन्दोलन र नारा जुलुसले यिनलाई मुलुकबाट हटाउन सकेन। जहिले पनि व्यवस्थापिच्छेको खोल ओडेर आफ्नो उपस्थिति देखाइ नै रहन्छन्। पशुपति आर्यघाटदेखि आम मानिसले खाने चामल, दाल, नुनमसला, तरकारी र औषधिलगायत मानव तस्करी सबै यिनैको पकडमा रहेको देखिन्छ। कोरोनाको बिरामीको उपचारमा पनि यिनकै बलियो पकड देखियो। यसको अर्थ यो मुलुकमा कुनै दैवी शक्तिको दृष्टि परेमा वा उत्तार तथा दक्षिण छिमेकी मुलुकले कडा कदम स्वयं उनकै मुलुकमा चलाए हामीले बाँच्न पाउने आशा पलाउन सक्छ। अन्यथा डाक्टरले लगाउने जुन सुरक्षाका कपडा हुन् वा त्यसको ठाउँमा महिलाले लगाउने गाउन ल्याएको भरमा उपचार गर्दा न डाक्टरको ज्यान बच्नेछ न त बिरामीको। हामीकहाँ कुनै सामान खरिद गर्नु परेमा सरकारको काम कहिले जाला घाम चरितार्थ हुन्छ नै। पहिले त तेरा मान्छेले किन्ने कि मेरा मान्छेले भन्नेमै विवाद हुन्छ। त्यसपछि खरिद विवादकै कारण आमसञ्चारमाध्यम रंगिन्छन्। अनि सही गलत छुट्याउनै कठिन हुन्छ। आजसम्मका कुनै पनि शासनकालमा यी कुरा हुँदै आएका छन्। जब सात गाउँ बगिसकेको हुन्छ अनि माझी खोजेर के हुन्छ ? अहिले लकडाउन छ तर मानिसलाई खान हम्मेहम्मे परेको छ। बाटोमा प्रहरीले हिँड्न दिँदैन। मानिसको घरमा दालचामल छैन। प्रहरीको हातको कुटाइ खाएर पनि खाने व्यवस्था गर्नुपर्यो। तराईको केही जिल्लामा सहज छ। त्यहाँ घरघरै पुर्याउन सकिन्छ। यति हो किनेको साग तरकारीलाई दुईचार घण्टा बाहिर छाडेर राखी दिएपछि नुनपानीमा डुबाउनुपर्छ वा सावुनको झोलमा पाँच मिनेट चोपलेर निकाले हुन्छ। तर त्यसरी काम गर्दा पनि सावुनले हात पटकपटक धोए ठीक हुन्छ। यहाँ काठमाडौंबाट धेरै मानिस बाहिर जिल्ला गए पनि अझै बीस पच्चीस लाख मानिस छन्। तिनलाई दैनिक सामान खरिद गर्न बाहिर नगई हँुदैन भने केको लकडाउन ? अहिले सहरतिर कुनाकुनामा चर्को दाममा सामान बिक्री भएको छ। तर देखिने ठाउँमा छैन, कि त कालीमाटी नै पुग्नुपर्यो। फेरि मानिसमा कोरोनाको सन्त्रास पनि छ। यो लामखुट्टेजस्तो भगाएर भाग्ने भाइरस होइन। कोरोना अदृष्य मात्र होइन निर्जिव छ, कसैको संसर्गबाट सर्न सक्छ, कसरी सर्यो भनेर थाहा पाउन सकिँदैन। पसेपछि मृत्युसम्मको सम्भावना हुन्छ। एकातिर मानिस पैसा भएर पनि खान पाएका छैनन् भने अर्कोतिर महँगी हदभन्दा बढी नाघेको छ। कोरोनासँग बाँच्न यो बन्दाबन्दीमा जति मानिसको महँगीले गर्दा खर्च बढेर जान्छ तर त्यसअनुपातमा आम्दानी निकै कम हुन्छ। यही अवस्थाको निरन्तरताले भोलि कोरोनाबाट बचे पनि दैनिक छाक टार्न नसक्दा भोकै मर्नुपर्ने अवस्था आउन सक्छ। फेरि पनि आममानिसको पैसा जति तिनै कोरोनाभन्दा पनि डरलाग्दा भाइरसको हातमा संकलित हुनेछ। संसारमा यो परिस्थिति आउला भन्ने कसैलाई थाहा थिएन। मानिस कोरोना आउनुअघि सहज अवस्थामा थिए। कति किसानले भविष्यका निम्ति आम्दानी हुन्छ भनेर खेती लगाएका छन्। झापामा भुइँकटहर विगाहाको विगाहा लगाइएका छन् तर ती सबै सडेर जाँदैछन्। किसान रोइरहेका छन्। चितवनमा सयकडौं विगाहामा लगाइएको तरकारी बिक्री नभएर नष्ट हुँदैछ। किसान सामान सड्ने डरले रोइरहेका छन्। कोरोनाको डरले लकडाउनमा बसेका आम जनता खान नपाएर रोएका छन्। यो तालमेल सरकारी निकायले मिलाउन सके किसान पनि नमर्ने र उपभोक्ताले पनि खान पाउने थिए। यतिखेर सुरक्षित उपाय प्रयोग गरी ती सामग्री ल्याएर, त्यसलाई कोरोनामुत्ता बनाई घरघरमा बिक्री गर्दा पनि आम जनतालाई लाभ हुनेछ। अहिलेको अवस्था झनै खस्किँदै गयो भने हामी आर्थिक रूपमा फेरि वर्षौंसम्म उठ्न सक्ने छैनौं। अब त मुलुकका जनताले तत्काल देशबाहिर रोजगारी पाउने अवस्था पनि छैन। त्यो जमातलाई पनि मुलुकभित्र पाल्नु नै पर्यो। संसारमा आर्थिक मन्दी आएको बेला सहयोग पाउने अवस्था पनि छैन, अर्थात पाए पनि न्यून मात्रामा पाइएला। तसर्थ कोरोनाबाट देशलाई मुत्ता बनाउन अहिलेको बेला नाफाघाटा र कमिसन नहेरी यो संकटको घडीमा मुलुकलाई कसरी जोगाउने, आम जनताको स्वास्थ्य कसरी जोगाउने, सरकार स्वयंले मितव्ययी भएर राज्य सञ्चालन कसरी गर्ने भन्नेमै ध्यान केन्द्रित गर्न जरुरी छ। त्यसैगरी प्रतिपक्षले पनि मुलुकको हर संकटलाई लिएर सरकार सञ्चालनको सपना नदेखि आम जनतालाई यतिखेर कुनकुन प्रयासबाट सहयोग गर्न सकिन्छ ध्यानदृष्टि त्यसैमा केन्द्रित हुनुपर्छ। आम नागरिकले पनि कोरोना भाइरसबाट मुलुकलाई मुत्ता गर्न देखावटी रूपमा यसको पालना नगरी वास्तविक लकडाउनमा बसी आफू, आफ्ना छिमेकी र समाज अनि मुलुकलाई नै सहयोग गर्न जरुरी छ।"
टोकियो ओलम्पिक अर्को वर्ष पनि अनिश्चित,"टोकियो : जापानमा हुने तय भएको टोकियो ओलम्पिक प्रतियोगिता निर्धारित समयभन्दा एक बर्ष पछाडि पनि हुनेमा आशंका व्यक्त गरिएको छ। टोकियो ओलम्पिकका प्रमुख कार्यकारी अधिकृत तोशिरो मुटोले अर्को बर्षपनि ओलम्पिक हुन्छ भन्ने सुनिश्चित गर्न नसकिने बताएका हुन्। विश्वभरी महामारीको रुपमा फैलिएको कोरोना भाइरसको सङ्क्रमणका कारण प्रतियोगिता अनिश्चित नै रहेको उनको भनाई छ। यसै बर्ष सन् २०२० मा हुने तय भएको प्रतियोगिता कोरोना भाइरसको सङ्क्रमणकै कारण ठिक एक बर्ष पछाडी सारेर अर्को बर्ष सन् २०२१ को जुलाई २३ देखि गर्ने निर्णय भइसकेको छ। प्रमुख कार्यकारी अधिकृत मुटोले प्रतियाेिगता अझ धेरै दिन पछाडि सर्नसक्ने सम्भावना उत्तिकै रहेको शुक्रबार बताए। जापानमा प्रधानमन्त्री सिन्जे आवेले यसै हप्तादेखि लागु हुनेगरी केही ठाउँका लागि सङ्कटकालको समेत घोषणा गरेका छन्। 'आगामी जुलाईसम्ममा कोरोना भाइरसको सङ्क्रमण नियन्त्रण भइसक्छ भन्ने कुरा कसैले भन्न सक्दैन, त्यसैले अहिले तोकिएकै मितिमा ओलम्पिक प्रतियोगिता हुन्छ भन्ने सुनिश्चत गर्न पनि मैले सक्दिन,' उनले भने। शुक्रबार आयोजित पत्रकार अन्तरक्रियामा उहाँले तोकिएकै मितिमा प्रतियोगिता हुने बारेमा आफुसँग स्पष्ट जवाफ भएको बताए। कोरोना भाइरसको संक्रमण बढ्दै गएपछि गत महिना सम्बन्धित निकायहरुले यसै बर्ष सन् २०२० मा हुने तय भएको टोकियो ओलम्पिक सारेर अर्को बर्ष सन् २०२१ को जुलाई २३ देखि र पारालोम्पिक अगस्ट २४ देखि गर्ने निर्णय गरेका थिए। प्रधानमन्त्री आवेले कोरोना भाइरस विरुद्धको लडाईलाई छिटो छरितो, प्रभावकारी र शसक्त नबनाएकाले ओलम्पिक प्रतियोगिता सार्नु परेको भन्दै उनको आलोचना पनि भएको छ। प्रमुख कार्यकारी अधिकृत मुटोले प्रतियोगिता एक बर्ष पछाडि हुने मानेर नै तयारीको कामहरु तिब्र गतिमा अगाडी बढाइने बताए। उनले त्यतिबेलासम्म कोरोना भाइरसको सङ्क्रमण अन्त्य हुने आशा पनि व्यक्त गरे। जापानमा कोरोना भाइरसका कारण शुक्रबारसम्ममा झण्डै पाँच हजार जना सङ्क्रमित भएका छन् भने झण्डै एक सय जनाको मृत्यु भएको छ।"
रोनाल्डो रियल फर्किए अचम्म नमाने हुन्छ,"म्याड्रिड : पोर्चुगिज फुटबलर होजे फोन्टले क्रिस्टियानो रोनाल्डो कुनै पनि समय रियल म्याड्रिड फर्किन सक्ने दाबी गरेका छन्। राष्ट्रिय टोलीमा रोनाल्डोका सहकर्मी ३६ वर्षीय फोन्टले रोनाल्डोका लागि रियल म्याड्रिडको ढोका सधैं खुला रहेको धारणा पनि व्यक्त गरेका छन्। पाँच पटकका बेलर डी ओर अवार्ड विजेता रोनाल्डो सन् २०१८ मा स्पेनिस ला लिगा क्लब रियल म्याड्रिड छाडेर इटालियन सिरिए क्लब युभेन्ट्समा आबद्ध भएका थिए। नौ वर्ष रियल म्याड्रिडमा बिताएका रोनाल्डो नयाँ चुनौतीको सामना गर्ने भन्दै युभेन्ट्स पुगेका थिए। रोनाल्डो रियलमै फर्किए आश्चर्य नमाने हुन्छ। उनी युभेन्ट्समा खासै भिज्न सकेका छैनन्। रियलमा उनले आफ्नो खेलजीवनको लामो समय बिताएका छन् र उनका अधिकांश साथीहरू पनि सान्टियागो बेर्नाबेउमै छन्, फ्रान्सेली क्लब लिलीका सेन्टर ब्याक फोन्ट भन्छन्। ३५ वर्षीय स्ट्राइकर रोनाल्डोले युरोपका विभिन्न क्लबबाट व्यावसायिक फुटबल खेलिसकेका छन्। इङ्लिस प्रिमियर लिग क्लब म्यानचेस्टर युनाइटेडमा ६ वर्ष बिताएर उनी सन् २००९ मा रियल म्याड्रिडमा आबद्ध भएका थिए। त्यसअघि उनले आफ्नै राष्ट्रको स्पोर्टिङ सीपीबाट पनि खेलेका थिए। रोनाल्डोको क्लब युभेन्ट्स इटालियन सिरिए तालिकाको पहिलो स्थानमा आसीन छ। कोरोना भाइरसको त्रासका कारण हाल इटालियन सिरिए स्थगित छ। आफू आबद्ध भएको हरेक क्लबलाई रोनाल्डोले महŒवपूर्ण सफलता दिएका छन्। युभेन्ट्ससँग रोनाल्डोको सम्झौता सन् २०२२ सम्म छ। रोनाल्डोले युभेन्ट्ससँग लामो समयका लागि सम्झौता गरेका छन् तर, रियल म्याड्रिड फर्कन उनका लागि पछाडिको ढोका सधैं खुला छ, फोन्ट भन्छन्, रोनाल्डोले रियल म्याड्रिड फर्कन चाहेमा युभेन्ट्ससँगको सम्झौता ठूलो तगारो होइन। सम्झौता कुनै पनि बेला परिवर्तन हुन सक्छ। पोर्चुगलले सन् २०१६ मा पहिलो पटक युरो कपको उपाधि जित्दा रोनाल्डोसँगै फोन्ट पनि टोलीमा थिए। रोनाल्डो र फोन्ट असल साथी हुन्। मलाई थाहा छ, रोनाल्डो अझै पनि रियल म्याड्रिडलाई निकै माया गर्छन् त्यसैले उनी एल क्लासिको भिडन्तमा रियल म्याड्रिडको हौसल बढाउन स्पेन पनि पुगेका थिए। रियल म्याड्रिडको जितपछि उनले खुसीयाली पनि मनाएका थिए, फोन्टले भनेका छन्।०००"
गिरोडलाई फकाउँदै चेल्सी,"लन्डन : इङ्लिस प्रिमियर लिग क्लब चेल्सी आफ्ना फ्रान्सेली स्ट्राइकर ओलिभर गिरोडलाई अझ लामो समय क्लबमै राख्न चाहन्छ। त्यसैले नयाँ सम्झौताका लागि यतिबेला चेल्सी गिरोडलाई फकाउने अभियानमा जुटेको छ। चेल्सीले गिरोडका प्रतिनिधिसँग पटकपटक छलफल पनि गरिसकेको छ। यसअघि गत जनवरीमा ३३ वर्षीय गिरोडले चेल्सी छाड्न लागेको चर्चा चलेको थियो। उनी चेल्सी छाडेर इटालियन सिरिए क्लब इन्टर मिलानमा आबद्ध हुन लागेको बताइएको थियो। तर, गिरोडले छाडेपछि रिक्त हुने स्थानमा अर्को गतिलो विकल्प भेट्टाउन नसकेपछि चेल्सीले गिरोडलाई नै क्लबमा राख्ने योजना बनाएको हो। हाल कोरोना भाइरसको महामारीका कारण चर्चित युरोपियन लिगसँगै विश्वभरका फुटबल गतिविधि स्थगित छन्। त्यसैले फिफाले समर ट्रान्सफर विन्डो (खेलाडी खरिदबिक्री प्रक्रिया) समेत निर्धारित समयभन्दा पछाडि सर्ने बताइसकेको छ। फिफाको पछिल्लो घोषणाका कारण यो सिजन खेलाडीको स्थानान्तरण प्रक्रियासमेत केही समय पछाडि धकेलिएको छ। यसका साथै विभिन्न क्लबले आफ्ना खेलाडीसँग गरेको सम्झौता अवधि पनि स्वतः केही समय लम्बिनेछ। आगामी जुन ३० तारिखभित्र विभिन्न क्लबका अधिकांश खेलाडीको सम्झौता अवधि सकिँदै छ। तर, फिफाको नयाँ नियमअनुसार जुन ३० तारिखसम्म सम्झौता अवधि सकिने खेलाडीहरूको अवधि स्वतः केही समय थपिएको मानिनेछ। यस्ता खेलाडीको सम्झौता अवधि अर्को सिजन सुरु नभएसम्मका लागि स्वतः थपिने फिफाले जनाएको छ। फिफाको पछिल्लो नियमको प्रभाव गिरोडको स्थानान्तरण प्रक्रियामा पनि पर्ने निश्चित छ। इन्टरले पनि ट्रान्सफर विन्डो खुलेपछि गिरोडलाई भिœयाउन आफू तयार रहेको संकेत दिइसकेको छ। इन्टर र गिरोडका प्रतिनिधिबीच साढे दुई वर्षका लागि सम्झौता गर्ने सहमति भएको बताइएको छ। चेल्सीले भने क्लबको नीतिअनुसार गिरोडसँग एक वर्षका लागि सम्झौता नवीकरण गर्न चाहेको छ। चेल्सीसँग गिरोडको सम्झौता अवधि आगामी जुनमा सकिँदैछ। केही समयअघि गिरोडले आफू चेल्सीमै बस्न चाहेको बताएका थिए। तर, सम्झौता अवधिको विषयलाई लिएर चेल्सीसँग उनको कुरा नमिलेको समाचारमा जनाइएको छ। गत जनवरीमा उनले अर्को इङ्लिस क्लब टोट्टनहाम र इटालियन क्लब लाजियो पनि आफ्नो रोजाइमा पर्न सक्ने बताएका थिए। गिरोड इङ्लिस क्लब आर्सनलमा ६ वर्ष बिताएर सन् २०१८ मा चेल्सीमा आबद्ध भएका थिए।"
आईपीएल बन्द रंगशालामा खेलाउनु पर्छ,"सिडनी : अस्ट्रेलियन क्रिकेट टोलीका प्रभावशाली बलर प्याट कुमिन्सले इन्डियन प्रिमियर लिग (आईपीएल) क्रिकेटको आगामी सिजन बन्द (दर्शकविहीन) रंगशालामा खेलाउनुपर्ने धारणा व्यक्त गरेका छन्। विश्वव्यापी रूपमा फैलिएको कोरोना भाइरसको महामारीका कारण आगामी आईपीएल बन्द रंगशालामै खेलाइनु उपयुक्त विकल्प भएको उनले बताए। आईपीएलको आगामी संस्करण गत मार्च २९ तारिखदेखि सुरु हुने कार्यक्रम थियो। तर, कोरोना भाइरसको त्रासका कारण प्रतियोगिता अप्रिल १५ तारिखसम्मका लागि स्थगित गरिएको छ। अझै पनि कोरोना भाइरसको महामारी फैलने क्रम जारी रहेकाले आईपीएलको सम्बन्धमा ठोस निर्णय हुन सकेको छैन। विश्व चर्चित फ्रेन्चाइज क्रिकेट प्रतियोगिता आईपीएलको विषयमा अहिले दुई फरक धारणा आएका छन्। एउटा पक्ष बन्द रंगशालामा भए पनि प्रतियोगिता सञ्चालन गर्नुपर्ने पक्षमा देखिन्छ। अर्को पक्ष भने दर्शकविहीन रंगशालामा खेलाउनुभन्दा प्रतियोगिता अझै केही समय पछाडि सार्नुपर्ने पक्षमा छ। पछिल्लो समय आयोजक राष्ट्र भारतमा पनि कोरोना भाइरसको महामारी नराम्ररी फैलिएकाले प्रतियोगिता अझै केही समय पछाडि सर्ने सम्भावना देखिन्छ। कोरोना नियन्त्रण गर्न अहिले भारत सरकारले लकडाउन को नीति लिएको छ। तर, २६ वर्षीय तीव्रगतिका बलर कुमिन्स भने बन्द रंगशालामै प्रतियोगिता खेलाइनु उपयुक्त हुने बताउँछन्। पक्कै पनि प्रतियोगिताको सबैभन्दा रमाइलो पक्ष भनेकै दर्शक हुन् तर, अहिलेको स्थितिमा जीवनभन्दा ठूलो अरू केही हुन सक्दैन। त्यसैले दर्शकविहीन रंगशालामा प्रतियोगिता खेलाउनु सबैभन्दा राम्रो विकल्प हो, उनले भनेका छन्। कोरोना भाइरसकै त्रासका कारण अहिले विश्वभरका क्रिकेट प्रतियोगिता स्थगित छन्। इङ्ल्यान्डमा पनि आगामी मे २८ तारिखसम्मका लागि सम्पूर्ण क्रिकेट प्रतियोगिता स्थगित गरिएको छ। आईसीसी टेस्ट क्रिकेटमा कुमिन्स माथिल्लो वरीयताका बलर हुन्। यसै साता घोषणा गरिएको पाँचजना विसडन क्रिकेटरको सूचीमा पनि उनको नाम परेको छ। उनी कोलकाता नाइट राइडर्सबाट आईपीएल खेल्ने तयारीमा छन्। कोलकाता नाइट राइडर्सले उनलाई १७ लाख पाउन्ड पारि श्रमिक दिएको छ। आईपीएलको इतिहासमा उनी सबैभन्दा महँगा विदेशी खेलाडी हुन्।"
फिफा वरीयतामा नेपाल यथावत,"काठमाडौं : विश्व फुटबल महासंघ (फिफा) को नयाँ वरीयतामा नेपाल यथावत स्थानमा रहेको छ। फिफाले बिहीबार सार्वजनिक गरेको वरीयतामा नेपाल एक सय ७०औं स्थानमा रहेको छ। अघिल्लो महिना पनि नेपाल सोही स्थानमा थियो। पछिल्लो समय महामारीको रुममा फैलिएको कोरोना भाइरसका कारण विश्वभर फुटबलका गतिविधि ठप्प भएको छ। सोही कारण वरीयतामा पनि खासै फेरबदल भएको छैन। नेपाल दक्षिण एसियामा तेस्रो स्थानमा छ। समग्रमा एक सय आठौं स्थानमा रहेको भारत दक्षिण एसियामा शीर्षस्थानमा छ। एक सय ५५औं स्थानमा रहेको माल्दिभ्स दोस्रो स्थानमा छ। भुटान एक ८९औं, बंगलादेश एक ८७औं, श्रीलंका दुई सय छैटौं र पाकिस्तान दुई सयौं स्थानमा छ। यसैगरी वेल्जियम विश्व वरीयताको शीर्षस्थानमा छ। फ्रान्स दोस्रो, ब्राजिल तेस्रो, इङ्ल्यान्ड चौथो, उरुग्वे पाँचौं क्रोएसिया छैटौं, पोर्चुगल सातौं, स्पेन आठौं, अर्जेन्टिना नवौं र कोलम्बिया १०औं स्थानमा छन्।"

शीर्षक,विवरण
महामारीका बेला कसरी तनावमुक्त बस्ने ?,"दबाब ()शब्द बुझ्न जति सजिलो छ , त्यति नै यसलाई ब्याख्या गर्न कठिन पनि छ। विभिन्न मनोबैज्ञानिकहरुले यसलाइ भिन्न तरिकाले परिभाषित गरेको पाइन्छ। सन् १९३६ मा  ले यो शब्दलाई प्रयोग मा ल्याएका हुन्। उनका अनुसार भनेको हाम्रो शरीरले कुनै परिवर्तन को माग हुँदा देखाउने गैर बिशिस्ट प्रतिक्रिया हो। जुन वातावरणीय मागहरुलाई स्ट्रेसर भनिन्छ । सन २००३ मा एस पी रबिन्सले भनेका छन्, स्ट्रेस शरीर को त्यस्तो अवस्था हो, जहाँ ब्यक्ति केही अवसर , अवरोधहरु वा निजले चाहना गरेको परिणामहरू अन्यन्तै महत्वपूर्ण वा अनिशिचित छ भनी सामना गरि रहेको हुन्छ,त्यो बेला शरीरले आभास गर्दछ। सामान्य अर्थमा यसलाइ मानसिक तनाव पनि भनिन्छ। स्ट्रेसलाई प्रायः नकारात्मक रुपमा मात्रै लिइन्छ। तर मनोबैज्ञानिकहरुले सकारात्मक () र नकारात्मक ()गरी बिभाजन गरेका छ्न्। कुनै स्ट्रेसको परिणाम सकारात्मक आउँछ भने त्यो सकारात्मक हो जस्तै ( विधार्थीहरुले पास हुनका लागि पढनु , बैबाहिक जीवन शुरुवात गर्नु आदि। तर जब परिणामहरु नराम्रो वा नकारात्मक हुन सक्छ्न् भनि सोच्दछ्न् त्यो सोचाइले मान्छेमा नकारात्मक दबाब पैदा गर्छ। मनोबैज्ञानिकहरुले मान्छेले किन र के कारणले स्ट्रेस लिन्छन् भन्ने बारेमा मुख्यत: तीनवटा स्रोतहरू बताएका छन्। पहिलो वातावरणीय स्रोतहरु जस्तो जलबायु परिवर्तन , भूकम्प , आर्थिक संकट, राजनीतिक अस्थिरता, बिश्वब्यापी महामारीलगायत हुन्। दोस्रो सङ्ठनात्मक स्रोतहरूमा मान्छेले काम गरिरहेको , सघ सस्था, कामको प्रकृति आफ्नो भूमिका , सहकर्मीहरुसँग सहकार्य र सम्बन्ध , सङ्ठनको नेतृत्वजस्ता विषयसँग जोडिएका हुन्छन्। तेस्रो व्यक्तिगत स्रोतहरूमा पारिवारिक द्वन्द्व , वैवाहिक समस्या , प्रेम तथा सम्बन्धको उतारचढाप, मृत्यु, गरिवीलगायत पर्छन्। यतिबेला कोरोना भाइरसको संक्रमणको भयले सबैलाई सताएको छ। त्यही कारण मानिसहरू तनावमा छन्। दबाब वा तनाव र रोगबीच गहिरो सम्बन्ध हुन्छ।जस्तो कुनै व्यक्ति एकदमै डर, रिस , शत्रुतापूर्ण आवेग देखाउँछ भने उसको स्वास्थ्यमा एकातिर हर्मोनको गडबडी हुन्छ अनि व्यक्ति झर्किने , रिसाउने तथा निराश हुने गर्छ। यसले रोगसँग लड्ने क्षमता कमजोर बनाउँछ। हामी एउटै परिवार , एउटै वातावरणमा बस्दा पनि कसैलाई रोग लाग्छ भने कसैलाइ रोग लाग्दैन । यसो हुनुको मुख्य कारण यही हो। त्यसैले रोगसँग लड्ने क्षमता र आत्मवल एकदमै महत्वपूर्ण हुन्छ। त्यो हामीले गुमाउनु हुँदैन। हाम्रो शरीरमा आफ्नै खालको सुरक्षा प्रणाली हुन्छ। जसले रोगसँग लडन् वा प्रतिरोध गर्न हामीलाई सघाउँछ। हाम्रो छाला , नाकको श्लेस्म , टन्सिल , आशु, र्याल , पाचनरस , पसिना आदिलाई पहिलो सुरक्षा प्रणाली भनिन्छ, यीनीहरुले रोगका सूक्ष्म जीवाणुहरू मार्दछ्न्। त्यस्तै कोष, तन्तु, सेता रक्तकोषलाई दोस्रो किसिमको सुरक्षा प्रणाली भनिन्छ जसले रोगका जीवाणुहरु मार्ने गर्दछ्न्। शरीर मा उत्पन्न हुने प्रतिबिष (एन्टिबडी वा एन्टीटक्शिन)लाई तेर्स्रो किसिमको सुरक्षा प्रणाली भनिन्छ। शरीर मा जीवाणु प्रवेश गरेमा त्यसले शरीरभित्र बिष (एन्टीजेन) उत्पादन गर्दछ , सुरक्षा प्रणाली कमजोर भैइ रोग लाग्दछ। तर शरीरमा प्रतिरोध शक्ति ले एन्टीबडी उत्पन्न हुन्छ र रोगकाकीटाणुलाई नस्ट पारी बिषाणुको प्रभाव लाइ कमजोर पार्दछ । नेपालका लागि लकडाउन, सेल्फ क्वारेन्टाइन र आइसोलेसन नयाँ अभ्यास हो । यसबेलाको विषम परिस्थितिको तनावले भय ,सन्त्रास, डर तथा चिन्ता हुन पुगेको छ भने दिमागले केही सोच्न नसके जस्तो हुने जस्ता मानसिक समस्याहरु देखिन सक्छ। अहिलेसम्म नेपालमा पनि पाँच जनामा संक्रमण फेला परिसकेको तथ्यांक छ।  लकडाउन, सेल्फ क्वारेन्टाइन र आइसोलेसनमा रहँदा निम्न प्रकारका लक्षणहरुहरु देखिन सक्छन्। अत्याधिक तनावको अनुभूति ,आत्तिनु वा व्याकुल हुनु, अनावश्यक सोचहरु आइरहने ,दुःखित, कष्ठ सम्झेर रुन मन लाग्ने ,पहिले पहिले रमाइरहेका कुराहरुमा रमाउन नसक्ने भने यस्तै शारीरिक समस्याहरु जस्तै नाडीको गति बढनु, मुटुको धडकन बढ्नु, पाचन प्रणाली गडबड हुनु, थकित अनुभूति गर्नुका साथै नैराश्यता उत्पन्न हुनु, क्रोध र बढी रिस, उठ्नु छटपटी भैरहनु तथा एक्लो अनुभव गर्नु, ध्यान केन्द्रित गर्न कठिनाई हुनु, निन्द्रामा कठिनाई आउनु, अरुबाट एक्लिएको वा टाढिएको महसुस गर्नु आदि । कतिपय मानिसले सामाजिक सञ्जालको दुरूपयोग गरेर आममानिसलाई झन् त्रसित बनाउने काम गरिरहेका छन् । त्यसको प्रभावबाट हाम्रो सामाज पनि टाढा रहन सकेको छैन । केही दिनअघि मात्र नर्भिक अस्पतालमा कोरोनाका बिरामी छन् भन्दै अफवाह फैलाउने रामेछापका विवेक मगरलाई प्रहरीले पक्राउ नै गर्नुपर्यो । यो एउटा उदाहरण मात्र हो, पछिल्लो समय यस्ता प्रकारका अफवाह फैलाउने र त्यसका आधारमा आममानिसले धारणा बनाउने गरेरका छन् । दबाबमा कसरी आफू र परिवारलाई सहयोग गर्न कसरी सकिन्छ? कुनै सूचना घरिघरि दिमागमा राख्दा दुवै नकारात्मक वा सकारात्मक असर हामीमा पर्छ । तसर्थ अहिले कोरोनाका नकारात्मक सूचनाबाट आफूलाई टाढा राख्नुहोस्। उदाहरणका लागि, कुनै व्यक्ति हामीलाई मनपर्छ, कुनै पर्दैन । यसको अर्थ यो बुझ्नुपर्छ कि व्यक्तिको आकृति एक सूचना हो र यसले हाम्रो दिमागबाट निस्किने रसायनलाई प्रभावित गर्छ अनि हामी त्यो व्यवहारमा देखाउँछौँ।कोरोना एउटा कमजोर भाइरस हो, आत्तिनुपर्दैन। केवल आफ्नो भावना र व्यवहारलाई नियन्त्रण गर्नुहोस् र यति गर्न सकेमा तपाईँ सुरक्षित रहन सक्नुहुन्छ। आफूमा भएका वा आएका भावनाहरुलाई स्विकार गर्नुहोस् वा अपनाउनुहोस्। दैनिकी तालिका बनाउनुहोस् । कम्तीमा ६८ घन्टा अनिवार्य सुत्नुपर्ने समावेश गर्नुहोस् । खानपिनमा अरू बेला जस्तै रहनुहोस्, सकभर शाकाहारी भोजन गर्नुहोस्। सङ्गीत आफ्नो स्वास्थ्य र रुचिअनुसार सुन्नुहोस्। कम्तीमा १ घण्टा यो दैनिकी अनिवार्य गर्नुहोस्। बालबालिकाहरुलाई र आमाबुवालाई सेवा र सत्सङ्ग गर्ने यो उपयुक्त समय हो । तसर्थ उनीहरूसँग स्वाभाविक तरिकाले प्रस्तुत हुनुहोस् । कम्तीमा १ घण्टा नाच्न आउँदैन भने पनि रमाइलो वातावरण बनाउनुहोस् । यो प्रायः साँझ अर्थात् रात्रिभोजपूर्व गर्नुहोस् । यस्तो अभिनय गर्नुहोस् कि बालबालिकाहरुलाई अनि आमाबुबालाई यस्तो लागोस् कि आहा कस्तो रमाइलो । घरमा एकदम आनन्ददायी वातावरण बनाउनुहोस् । जति ताव भए पनि नदेखाउनुहोस्, रिस उठ्ने, झर्किने बोली बन्द गर्नुहोस् । भान्सामा कम्तीमा प्रत्येक सदस्यले केही न केही सहयोग गर्ने गर्नुहोस् । उदाहरणका लागि तरकारी आलु ,प्याज काट्दा हाम्रो मानसिक शक्ति त्यता प्रयोग भइरहेको हुन्छ, व्यस्त भइन्छ। यस्तै विभिन्न आन्तरिक यस्ता उपाय निकाल्नुहोस् र रमाइलो गर्नुहोस्। नियमित व्यायाम, अभ्यास, योगा र ध्यान गरौँ । हामी सबैले गर्नुपर्ने र गर्न सक्ने अंगव्यायाम हो । जोर्नी चलाउने र पिटी खेलेजस्तो गर्न जसले पनि जानेको हुन्छ । हात, खुट्टा, औंला खुम्च्याउन र फैलाउन सकिन्छ । अगाडि झुक्ने, पछाडि झुक्ने, सबै जोर्नीलाई गतिशील बनाउने । बच्चादेखि बुढा अनि रोगीले जोर्नी चलाउन सक्छन् । श्वाससँग जोडेर पनि गर्न सकिन्छ। पत्रकारहरूले सकिन्छ भने यो बेला मनोरन्जनात्मक, सुखद, जीवन जगतका अन्य सकारात्मक समाचारलाई बढी महत्त्व दिऔँ । हामीले जीवित व्यक्तिको मानसिक स्वास्थ्यबारेमा ख्याल गरौँ । सकारात्मक खालका समाचार प्रकाशन गरौँ। सबैले धैर्य र आत्मबल बढाउने काम गरौँ । घरभित्रै खेलिने खेल खेलौँ, खेलाऔँ । यो अवसर सम्झिएर सावधानी अपनाऔं । घरमै बसौँ । कोरोनाको समयावधि सकिएर निष्क्रिय भएपछि शान्त हुनेछ । कोरोनाबाट जोगिन सचेत रहनु, व्यक्तिगत सरसफाइ गर्नु जरुरी छ । यी कुरा गर्न एकदमै कम गर्नुहोस् वा गर्नै हुदैन भन्दा नि हुन्छ। महामारीको समाचार तपाईंको टाइमलाइनमा नराख्नुहोस् । तपाईंको उद्देश्य पवित्र भए पनि उक्त सूचनाले अरूलाई डर, त्रास र चिन्ता पैदा गरिदिन्छ र आत्मबल कमजोर बनाइदिन सक्छ । सबैको आक्रोश र गुनासो राज्यप्रति हुन्छ, त्यो स्वाभाविक हो । तर यही नकारात्मक संवेगले हामीमा नकारात्मक सन्देश प्रवाह गर्दा स्वास्थ्यमा समस्या हुन गई हाम्रो रोग प्रतिरोधात्मक शक्ति कमजोर हुन सक्छ। पत्रकारहरूले महामारीको समाचार र संक्रमितबारे धेरै महत्त्वका साथ ब्रेकिङ गर्ने होडबाजी नगरौँ । फेसबुक वा अरू सामाजिक सञ्जालमा घरिघरि त्यही नकारात्मक सूचना प्रवाह गर्नेहरूले ध्यान दिऔँ कि यो तपाईंको मुहार जस्तै हो र मुहारमा तपाईंले नकारात्मक सन्देश दिंदा तपाईंलगायत तपाईंका साथीहरूमा त्यसको डर, त्रास र चिन्ता उत्पन्न हुन सक्छ । यसले गर्दा व्यक्तिको आत्मबल कमजोर भएर रोगविरुद्ध लड्ने शक्तिमा ह्रास आउन सक्छ । यसर्थ आफैँलाई नियन्त्रण गर्नुहोस्। र अन्त्यमा, केही समस्याहरु देखा परेमा प्राथमिक सहयोगका लागि तालिमप्राप्त व्यक्ति, मानसिक स्वाथ्यकर्मी ,मनोविमर्शकर्ता, मनोविद्, मनोचिकित्सकहरूसँग सहयोग लिऔं। अहिले नेपालमा केही मनोविमर्शकर्ता तथा मनोविद्हरुले टेली मानसिक सह्योग सेवा सुरुवात पनि गरेका छन्। त्यसको सदुपयोग गरौं । एकअर्काबीचको भौतिक अर्थात् शारीरिक दूरी कम गरौँ । सामाजिक दूरीलाई सामाजिक सञ्जाल, सञ्चार प्रविधिबाट आफ्ना नातेदार, इस्टमित्रहरूसँग सम्बन्ध स्थापित गर्नुहोस् र व्यस्त रहनुहोस् । कोरोना आफैमा ठूलो रोग होइन। सकारात्म सोच र दरो आत्मबल नै कोरोनासँग लड्ने हतियार हो। तनावमुक्त बसौं र अनावश्यक भय अनि भ्रमबाट टाढा बसौं। (जोशी द स्कुल अफ साइकोलोजी नेपालका संस्थापक अध्यक्ष हुन्।)"
भारतमा महामारी र भोकमरी,"लकडाउन सुरु हुनेबित्तिकै ठूला शहर छाडेर बाहिर निस्किँदै गरेका आप्रवासी कामदारका लामालामा लस्कर देखिए। त्यो देख्दा धेरैले बेलायती उपनिवेशकालमा भारतले भोगेको भोकमरी स्मरण गरे। सुप्रिया नायर मुम्बई संसारको दोस्रो सबैभन्दा भीडभाडयुक्त शहर हो। लकडाउन सुरु भएपछि यो नगर घरभित्रै बस्ने प्रयास गरिरहेको छ। तर, यो नगर सोसल डिस्ट्यान्सिङ का लागि बनेकै होइन। जबदेखि मुम्बई बेलायती साम्राज्यको गोदामघर बन्यो, तबदेखि नै यो नगरलाई चलायमान राखिराख्ने प्रयास हुँदै आयो। यहाँ न श्रम रोकिन्छ, न पुँजी। गएको १५ दिनदेखि यहाँका नागरिक सार्वजनिक स्थलबाट पछि हटिरहेका छन्। यहाँका बहुसंख्यक मानिस अहिले दुई वा तीन कोठाको छाप्रामा कैद छन्। त्यस्ता घरका भित्ता टिन वा त्रिपालले छुट्याइएका र बारिएका हुन्छन्। यस्ता छाप्रा पसल, रेस्टुराँ र भीडभाड लागिरहने औषधि पसलसँगै टाँसिएका हुन्छन्। आइसोलेसनको अवधारण ती व्यक्तिका लागि मात्र सुहाउँदिलो हुन्छ, जो अट्याच्ड बाथरुम भएको आफ्नै फराकिलो घरमा बस्छन्। मुम्बईमा कोरोना भाइरस संक्रमितको संख्या न्युयोर्कको जस्तो धेरै छैन। अहिले संसारका संक्रमितमध्ये १० प्रतिशत संख्या न्युयोर्क शहरमा छ। तर, मुम्बईमा अहिलेसम्म ७४ जना मात्र संक्रमित देखिएका छन्। केन्द्रीय सरकारले देशव्यापी लकडाउन गर्नुअघि नै मुम्बईका अधिकारीहरूले शहर ठप्प पारिसकेका थिए। संसारका अन्य शहरमा जस्तै मुम्बईमा पनि कोरोना भाइरस सर्वप्रथम विदेश यात्रा गरेर फर्केकामा देखिएको थियो। तर, गत साता यो भाइरस पहिलो पटक मुम्बईको सुकुम्बासी बस्तीमा देखापयो। यो एकदमै खतरनाक विषय हो। किनभने, सो क्षेत्रमा तत्काल भाइरसको विस्तार रोक्न सकिएन भने यसको नतिजा भयानक हुन सक्छ। यस्तो परिस्थितिमा सवा अर्ब मानिसलाई कडाइपूर्वक क्वारेन्टिनमा राख्ने निर्णय उचित लाग्न सक्छ। किनभने, महामारीको दुःखान्तलाई रोक्ने अर्को उपाय देखिँदैन। तथापि, लकडाउनको भोलिपल्ट बिहान नै अर्को दुःखान्त आइपर्न लागेको स्पष्ट देखिइसकेको थियो। लकडाउन सुरु हुनेबित्तिकै ठूला शहर छाडेर बाहिर निस्किँदै गरेका आप्रवासी कामदारका लामालामा लस्कर टेलिभिजनहरूले देखाए। उनीहरू खाली सडकमा खाली पेट लिएर चर्को घाममा पैदल आफ्ना गाउँ फर्किरहेका थिए। उद्योग र निर्माणकार्य बन्द भएपछि ज्यालादारीमा काम गर्ने मजदुरहरूको रोजगारी तत्काल गुम्यो। उनीहरू आफ्ना लागि खाना र बास धान्न नसक्ने भए। बस र रेल सेवा बन्द भएपछि उनीहरूसँग गाउँ फर्किने यातायातको साधन पनि भएन। मुम्बईबाट कन्टेनरमा लुकेर भाग्दै गरेका तीन सय कामदार पक्राउ परे। दिल्लीबाट सीमा जोडिएको उत्तर प्रदेश राज्यतिर कामदारहरूको लाइन हिँड्यो। त्यो देख्दा धेरैले बेलायती उपनिवेशकालमा भारतले भोगेको भोकमरी स्मरण गरे। भाइरसविरुद्धको यो युद्धमा भारत कसरी बिनातयारी एकैपटक होमिन पुग्यो त ? बेलायती साम्राज्यको बुटमुनि भारत पिल्सिएको थियो। त्यो कष्टलाई कम गर्न भनेरै स्वतन्त्र भारतमा बिस्तारै कल्याणकारी राज्यको विकास भएको थियो। जहिले पनि यो राज्यको मुख्य काम हो भोकाएकाको पेट भर्नु। देशको सबैभन्दा लोकप्रिय नेता नरेन्द्र मोदीको नेतृत्वमा अहिले भारतमा शक्तिशाली केन्द्रीय सरकार छ। त्यसमाथि फेब्रुअरी महिनादेखि विपक्षी दलका नेताहरूले जोखिम बढ्दै गएको चेतावनी सरकारलाई दिँदै आएका थिए। दक्षिणी भागमा अवस्थित केरला राज्यले व्यापक कोरोना परीक्षण र क्वारेन्टिनका उपाय लागू गयो। र, आफ्नो सीमाभित्र हप्तौँसम्म भाइरसलाई अनियन्त्रित हुन दिएन। भाइरस आउँदै छ भन्ने जान्दाजान्दै भारतजस्तो मुलुकले एकैपटक महामारी र भोकमरीको जुम्ल्याहा संकट भोग्नुपर्ने अवस्था आउनदिनु हुन्नथ्यो। तर, हामी त्यहीँ आइपुगेका छौँ। विश्वका प्रत्येक मुलुकले यो रोगलाई रोक्ने क्रममा आफूले गरेको गल्तीको सजाय भोगिरहेका छन्। त्यसैले कोभिड१९ का लागि बाँकी विश्वझैँ भारत पनि तयार नहुनु स्वाभाविक हो। चीन र अमेरिकाबाहेक भारतमा सबैभन्दा धेरै अर्बपति छन्। तैपनि, यहाँ संसारकै सबैभन्दा धेरै क्षयरोगी छन्। यस्तो मुलुकमा यो संकट आउनुलाई आश्चर्यजनक मान्न मिल्दैन। भारतका महामारी विशेषज्ञहरूलाई पहिले नै थाहा थियो, लकडाउनले यो मुलुकमा युरोपमा जस्तो काम गर्नेवाला छैन। युरोपमा जस्तो प्रत्येक घरमा आधारभूत आवश्यकता पूर्ति हुनसक्ने पूर्वाधार भारतमा छैन। त्यसैले खाद्यान्न आपूर्तिदेखि लिएर कृषि कार्य गर्न कफ्र्यूमा समेत छुट दिइने गरिएको छ। त्यसैले भाइरस नियन्त्रणका लागि लकडाउनको सट्टा अन्य उपाय अपनाउनुपर्ने संक्रामक रोग विशेषज्ञ डा जयप्रकाश मुलिलको सुझाव छ। उनले ठूलो भीडभाड नगर्न र महिनौँसम्मका लागि सोसल डिस्ट्यान्सिङको अभ्यास गर्न सुझाएका छन्। भारतसँग रहेको एक मात्र विकल्प भनेको भाइरसको जोखिम न्यूनीकरण गर्नु हो न कि पूरै देशलाई सैन्यकरण, उनले भनेका छन्। यो सुझाव हेर्दा टेढो देखिन्छ, तर यसमा हामीलाई काम लाग्ने कुरा छ। यतिबेला भारतमा प्रहरीहरू सडकमा बर्बरता प्रस्तुत गरिरहेका छन्। बाँच्नका लागि अत्यावश्यक सरसामानको खोजीमा घरबाहिर निस्केकाहरूलाई प्रहरीले पिटिरहेको छ, बेइज्जत गरिरहेको छ। अहिलेसम्म प्रहरीको बर्बरताका यी दृश्य हामीले हेर्न पाइरहेका छौँ। किनभने, सरकारले सञ्चारमाध्यमलाई पनि आवश्यक सेवा अन्तर्गत राखेको छ। जसले आपत्कालीन अवस्थामा पनि काम गर्नैपर्छ। तर, यही बेला टेलिभिजन र ह्वाट्सएपबाट गलत सूचना र प्रोपागान्डाको बाढी पनि आइरहेको छ। तिनले अन्धविश्वास, चिकित्सासम्बन्धी अफवाह, अल्पसंख्यकमाथि लक्षित नश्लीय घृणा जन्माइरहेका छन्, फैलाइरहेका छन्। मोदीले तीन पटक प्राइम टाइममा भाइरसको विषयलाई लिएर राष्ट्रका नाममा सम्बोधन गरिसकेका छन्, तर उनले यस्ता कुनै पनि विषयलाई सम्बोधन गरेका छैनन्। गत साता मानिसहरूको यो आन्तरिक विस्थापन सुरु हुनुअगावै मोदीले भारतीयलाई भने हामी विश्वयुद्धभन्दा ठूलो चुनौती सामना गरिरहेका छौँ। भारतले विश्वयुद्धमा दशौँ लाख सेना लडाइँको मैदानमा पठाएको थियो। र, युद्धबाट भारत गहिरो गरी प्रभावित पनि भएको थियो। त्यस्तो मुलुकसँग मोदीले यस्तो दाबी गर्नु निकै महŒवपूर्ण छ। तर, यसले के पनि देखाउँछ भने सरकारले जति सूचना दिइरहेको छ, भारतको अवस्था त्योभन्दा निकै नाजुक छ। यो कुरा प्रधानमन्त्रीलाई पनि राम्रोसँग थाहा छ। महामारीविज्ञ डा रामानन लक्ष्मीनारायणले एक अन्तर्वार्तामा भनेका छन्, सरकारी आँकडा र अनुमानमा मोदीलाई विश्वास भएको भए उनले यो महामारीलाई विश्वयुद्धसँग तुलना नै गर्ने थिएनन्। भारतको अवस्था के होला ? डा लक्ष्मीनारायण भारतमा चार सातामै कम्तीमा १० लाख मानिस गम्भीर बिरामी पर्ने अनुमान गर्छन्। लकडाउन नगर्ने हो भने त्योभन्दा पाँच गुणा बढी मानिसलाई अस्पताल भर्ना गर्नुपर्ने अवस्था आउने उनको आकलन छ। जुन भारतजस्तो कमजोर सार्वजनिक स्वास्थ्य सेवा प्रणाली भएको मुलुकका लागि प्रलयकारी हुनेछ। विश्व स्वास्थ्य संगठनले बढीभन्दा बढी कोरोना परीक्षण गर्न सिफारिस गरेको छ। तर, सवा अर्ब जनसंख्या भएको भारतमा प्रति १० लाख मानिस बराबर १८ जनाको मात्र परीक्षण भइरहेको छ। केहीले टेस्ट किटको अभावमा यस्तो भएको बताएका छन् भने केहीले यो समस्यालाई लुकाउन सरकारले सकेसम्म कम परीक्षण गरिरहेको आरोप लगाइरहेका छन्। मुम्बईका मानिस अरू बेला भए ठूलो शहरमा बस्छौँ भनेर गर्व गर्ने थिए। तर, यतिबेला लकडाउनले उनीहरूको सबैभन्दा ठूलो सहयोगको स्रोत नै खोसेको छ। यो नगर एकअर्काको सहयोगको भरमा चलेको थियो। त्यो अहिले उपलब्ध छैन। थुप्रै मान्छे क्वारेन्टिनमा भान्साको अनुभव इन्स्टाग्राममा पोस्ट गर्न सक्षम छन्। विश्वका अन्य सम्भ्रान्तझैँ यहाँ पनि कयौँले जियोभानी बोकासियोका उपन्यास पढ्दै गरेको तस्बिर सामाजिक सञ्जालमा पोस्ट गरेका छन्। तर, तिनीहरू जनसंख्याको सीमित हिस्सा मात्र हुन्। ठूलो हिस्साले त अर्को छाक खान पाइन्छ कि पाइँदैन अथवा अर्को जागिर पाइन्छ कि पाइँदैन भन्ने भय भोगिरहेको छ। अझ सबैभन्दा महŒवपूर्ण पक्ष, यो पुस्तामै पहिलो पटक आजभन्दा भोलि सुन्दर हुनेछ भन्ने आशावाद गुमेको छ। निश्चय नै निरासामा मात्र महामारीको साइड इफेक्ट होइन। किनभने, यो क्षणमा मृत्युको भय र संसारभरको साझा दुःखले हामी सबैलाई आपसमा जोडिराखेको छ। (द गार्जियनबाट। नायर लेखक तथा मुम्बई मिररकी स्तम्भकार हुन्। अनुवादः कवि आचार्य।)"
"लकडाउन वृत्तान्तः रोग, भोक र शोक","विभिन्न नाकाबाट लकडाउनअगाडि नै नेपाल प्रवेश गरेका मानिस क्वारेन्टिनबाट विद्रोह गरेर घर हिँडे । एक त क्वारेन्टिनहरू मिडियालाई दृश्य उपलब्ध गराउन मात्र काम लाग्ने गरी बनाइएका छन् । व्यवस्थापन गतिलो नभएपछि मान्छे टिकून् कसरी ? आदेश दिए पुग्ने ! लकडाउन गर्न सरकारले ढिला गरेन । तर, लकडाउन गरेकै दिनबाट कोरोनाको भन्दा भीषण लक्षण देखापर्योः खतरनाक अल्पतयारी । युरोप, अमेरिकाजस्ता शक्तिशाली र धनी महादेशलाई तहसनहस पारिरहेको कोरोना प्रकोप हामीकहाँ महामारीकै स्तरमा फैलियो भने के होला ? उसै गरिब मुलुक, प्रश्न स्वाभाविक भइहाल्यो । न्यूनतम तयारीमा समेत चरम लापर्बाही गर्ने सरकारी रबैया हेर्दा त यही प्रश्न अझ भयानक बनेर उभियो । अहिलेसम्म महामारी नै त फैलिसकेको छैन । तथापि, संक्रमण भइसकेको दुई हप्तापछि लक्षण देखिन सक्ने कोरोनाको चरित्र हेर्दा जुनसुकै दिन अस्पतालहरूमा खतरनाक दृश्य नदेखिएला भनेर ढुक्क हुन सकिन्न । लकडाउनलाई स्वाभाविकै ढंगले स्विकारिएको दृश्य सतहमा देखिन्छ । यो महामारीको डर हो । संसारभरबाट आइरहेको त्रासद खबरले निर्माण गरेको मनोविज्ञान पनि हो । अर्को कुरा, मिडियादेखि सामाजिक सञ्जालसम्म जसको आवाज मुखर भइरहेको छ, उनीहरू घरभित्र न्यूनतम अवधिका लागि खानादाना, मनोरञ्जन आदिको व्यवस्थापन गर्नसक्ने आर्थिक हैसियतका मान्छे हुन् । उनीहरूमा महामारीको डर हाबी हुनु अस्वाभाविक भएन । एउटा अर्को वर्ग पनि छ, जो रोगको भन्दा धेरै भोकको डरले सताइएको छ । न्यून आयस्रोत भएका, दैनिक ज्यालादारी काम गर्ने र निजी कम्पनीमा काम गर्नेलगायत तमाम गरिबको जनसंख्या नेपालमा ठूलो छ । उनीहरू कतिञ्जेल भाइरस वा लकडाउनको डरले बाँधिएर बसिरहन सक्लान् ? धनवान् युरोपेली मुलुक इटालीमा मानिसहरू डिपार्टमेन्ट स्टोरबाट जबर्जस्ती सामान उठाउन लागिसके, साना पसलहरू लुटिने क्रम सुरु भइसक्यो । नेपालमा यस्तो दृश्य देखिन धेरै दिन कुर्नुपर्ला ? चीनको वुहानबाट कोरोना महामारी दक्षिण कोरिया, इरान हुँदै इटाली, स्पेन, अमेरिकासम्म पुग्यो । कोरोना सँगसँगै महामारी नियन्त्रणका लकडाउनलगायत विधिहरू पनि चीनबाटै संसारभर पुगे । आजको मितिमा संसारका सबैजसो विकसित भनिएका देशहरू लकडाउनमा छन् । भारत, नेपाललगायत, अरब र अफ्रिकाका कैयौँ देशले पनि लकडाउनकै विधि अनुसरण गरेर भाइरस नियन्त्रणको प्रयास गरिरहेका छन् । महामारीको कहर थप फैलिन नदिन र यसको प्रसारको चेन टुटाउन यो प्रयास सफल मानिएको पनि छ । रोगको दृष्टिकोणबाट यो सही देखिएला । तर, भोकको दृष्टिकोणबाट दृश्य फरक देखिन्छ । भारतले लकडाउन गरेको तीन दिनपछि दिल्लीबाट हजारौंको संख्यामा मजदुरहरू घर जान हिँडेको दृश्य देखिन थाल्यो । अहिले यो नियन्त्रणबाहिर पुगेको छ । भारतमै काम गर्ने नेपालीहरू पनि सयौँको संख्यामा नाकामा भेला भएका छन् । विभिन्न नाकाबाट लकडाउनअगाडि नै नेपाल प्रवेश गरेका मानिस पनि क्वारेन्टिनबाट विद्रोह गरेर घर हिँडे । एक त क्वारेन्टिनहरू मिडियालाई दृश्य उपलब्ध गराउन मात्र काम लाग्ने गरी बनाइएका छन् । व्यवस्थापन गतिलो नभएपछि मान्छे टिक्ने भएन । लामखुट्टेको टोकाइ, खानपान र सुत्ने व्यवस्था खराब भएको गुनासो मात्र क्वारेन्टिनले दिनसक्यो, भरोसा दिन सकेन । काठमाडौँबाट ठूलो संख्यामा मानिसहरू मोफसल फर्किए । विभिन्न निजी कम्पनीमा काम गर्नेले घरमा बसेको अवधिमा तलब पाउने हो कि होइन, अनिश्चित छ । दैनिक ज्यालादारी गर्ने थुप्रै मजदुर अझै काठमाडौँमै छन् । उनीहरूको स्थिति दिनानुदिन दयनीय हुँदै छ । भारतबाट फर्किएका हुन् वा नेपालकै शहरमा मजदुरी गर्नेहरू, सबै श्रमिकको एउटै आवाज छः रोगले भन्दा भोकले मर्ने भइयो ! लकडाउनले अर्थतन्त्र ठप्प पार्छ भन्ने सामान्य ज्ञान सरकारलाई नहुने कुरा भएन । नेपालभन्दा पहिल्यै लकडाउनको अभ्यासमा गइसकेका मुलुकमा निकट भविष्यमा आइपर्ने ठूलो आर्थिक संकटको आकलन दिनदिनै भइरहेकै छ । अर्थतन्त्रको गति बन्द भएपछि अनिवार्य रूपमा श्रमिक (मैलासुकिला सबै) हरूको आम्दानी रोकिन्छ । हरेक घरको पनि आफ्नै अर्थतन्त्र हुन्छ । ऋणधन हुन्छन् । आम्दानीको स्रोतमा ताला लागेपछि साँवाब्याज, किस्तालगायत गरिब श्रमिकको हातमुख जोर्ने उपायमा पनि ताला लाग्छ । त्यसैले लकडाउनमा गएका सबैजसो देशले ठूलो राहत प्याकेजको घोषणा गरेका छन् । लकडाउन अवधिभर घरभाडा तिर्नु नपर्ने, निजी कम्पनीहरूले पनि तलबी बिदा दिनुपर्ने आदि नीति लिएका छन् । भारतमै पनि हातमुख जोर्नै समस्या पर्ने परिवारलाई आधारभूत आवश्यकताका खाद्यान्नलगायत चिज उपलब्ध गराउने घोषणा गरिएको छ । नेपालमा चाहिँ के भइरहेको छ त ? संसारका सबै सरकारहरूभन्दा धेरै निश्चिन्त सरकार हामीसँग छ । प्रधानमन्त्री ओली आफैँ क्रोनिक बिरामी छन् । बालुवाटारको देश चलाउने निवास उनका लागि भर्चुअल अस्पताल भएको छ । अझ ठूलो विडम्बना त के भने उनले यस्तो जंगेशासन चलाइआएका छन् कि उनलाई भेन्टिलेटरमा राख्यो भने देशै भेन्टिलेटरमा जान्छ । उनका उपप्रधानमन्त्री, मन्त्री र कर्मचारीतन्त्र उनका लाचार छायाँजस्ता छन् । त्यसैले महामारीसँग सामना गर्ने तत्परता, जाँगर, साहस र बिजुली गति ओली सरकारसँग अपेक्षै गर्न सकिन्न । एक आदेशले लकडाउन हुन्थ्यो, सरकारले यही गयो । अरू तयारी शून्य ! कोरोना भाइरस सरुवा रोग भएकैले टेकु अस्पताल स्वतः फोकल अस्पताल बन्नपुग्यो । यसका निम्ति कुनै नीतिगत निर्णय पनि गर्न परेन । तर, त्यहीँ पनि पीपीईलगायत सुरक्षा सामग्री नै जुटाइएको थिएन । समाचारको बाढी उर्लिएपछि बल्ल सरकारले ब्युँझिएजस्तो अभिनय गयो । अचम्म ! समाचारको त्यही बाढीलाई इमर्जेन्सीको मौका बनाएर स्वास्थ्य सामग्री खरिदमै ठूलो भ्रष्टाचार भएको तथ्य सार्वजनिक भयो । अर्कातिर, अन्य अस्पतालले ज्वरो आएको बिरामी हेर्दै नहेरी टेकु पठाउन थाले । अर्बाैंको भन्सार छुटमा उपकरण आयात गरेर निजी नाफाको धन्दा चलाइरहेका निजी अस्पतालले त ढोकै बन्द गरेर बसे । विभिन्न रोगका कारण नियमित उपचारमा जानुपर्ने मानिसलाई पनि उपचारै नपाएर मर्ने स्थिति अहिले आँखैसामुन्ने छ । तर, सरकारलाई यो पनि थाहा छैन, न त तथ्य सार्वजनिक भइसकेपछि नै कुनै पहल लिन्छ । लकडाउनले दिनानुदिन सरकारको नालायकीको धज्जी उडाएको होला । यो आफ्नो ठाउँमा छ । भोक र नियमित उपचारको अभाव र त्यसबाट उत्पादन हुने शोकले पूरै समाजलाई बिरामी बनाइदिने स्थिति झनै खतरनाक हुन्छ । स्थिति परिपक्व हुन समय लाग्ला, जब पाक्छ, विष्फोटको ध्वनि निकै ध्वंसात्मक हुनसक्छ । लकडाउनभरि घरभाडा नलिन घरबेटीलाई आग्रह गरेको भरमा आम गरिब र श्रमिकको सरोकार सम्बोधन हुँदैन । ओठेआग्रह होइन, ठोस कार्यक्रम घोषणा गरिनुपर्छ । वाइडबडीजस्ता ठूला जहाज किन्ने काण्डमा विधिविधान मिच्न मिल्छ, तर संकटको सामना गरिरहेका जनताको ज्यान जोगाउन साखुल्ले बनेर कथित नियमको कुरा गर्न पाइँदैन । अहिलेसम्म न त बृहत्तर अर्थतन्त्रमा आउने आर्थिक संकटको कुरा गर्छ सरकार, न त सूक्ष्म तहमा जनताले भोग्ने संकटकै कुरा गर्छ । कुरा नगरेर संसारकै अर्थतन्त्रमा आइरहेको संकटबाट नेपाल सर्लक्क पन्छिन सक्छ त ? वास्तवमा लकडाउन घोषणा गर्दा स्वास्थ्य सेवा प्रणाली र अर्थतन्त्रबारे गम्भीर घोषणा आउनुपथ्र्यो । बिरामी सरकारले त्यसो त गरेन नै । आजसम्म हरेक मामलामा जनतालाई आफ्नै भरमा छाडिदिएर केवल सत्ताधारी एलिटहरूको फाइदाको उद्योग चलाइआएको सत्ता हो यो । जनताले आफ्ना सरोकार, आफ्ना लडाइँ आफैँ लडिरहे । तर, अहिले लकडाउन गरेर जनताको जीवन उत्पादन गर्ने लडाइँ नै बन्द गरिएको छ । यतिबेला जनता जेलमा बन्द छन् र हिँडिरहेको त छ केवल सरकार । त्यसैले उसले अरू बेलाजस्तै बेवास्ता गर्न पाउँदैन । जनताको गाँसबास, अत्यावश्यक सामग्री र उपचारको सम्पूर्ण जिम्मा यतिबेला सरकारको हो । सबै निःशुल्क हुनुपर्छ र सबै जनताको पहुँचमा हुनुपर्छ । हालसम्म घोषणा गर्न नसकेको कम्प्रिहेन्सिभ प्लान अब घोषणा हुनुपर्छ । त्यसो गर्न सक्दैन भने बिरामी प्रधानमन्त्रीले घरै गएर आराम गर्नुपर्छ । युद्धस्तरमा काम गर्नुपर्ने बालुवाटार स्टेसनलाई नर्सिङ होम बनाएर जनताको जीवनमाथि खेलबाड गर्न पाइन्न ।"
न्युयोर्कः नोभल कोरोनाको न्यू एपिसेन्टर,"बिरामीको उपचारका लागि अत्यावश्यक सामग्रीकै अभाव छ। संक्रमितको संख्या चुलिँदै जाँदा डाक्टरहरूले कसलाई बचाउने र कसलाई मृत्युको मुखमा छोडिदिने भन्ने कठोर र अमानवीय निर्णय लिनुपर्ने अवस्था छ। कोरोना निको भएपछि पनि छैन सुख फतेही दरहान अस्पतालबाट निस्केर सोझै घर पुगे। न्युयोर्कको क्विन्सस्थित अस्पतालको बेडमा उनले एक्लै दुई साता बिताएका थिए। मृत्युको मुखैमा पुगेर फर्केपछि उनले कल्पना गरेका थिए, घरमा तामझामपूर्वक मेरो स्वागत होला। सानो अपार्टमेन्टको ढोकाभित्र छिर्नै लाग्दा उनले आफ्ना तीन बालबच्चा देखे। तिनका आँखामा आफ्नो बुबाको अँगालोमा कसिने उत्कट आकांक्षा देखिन्थ्यो। तर, दरहानले आफूलाई मुस्किलले रोके। म त जमेजस्तै भएँ, ३४ वर्षीय दरहान भन्छन्, म उनीहरूलाई अँगाल्न चाहन्थेँ। तर, त्यो सुरक्षित हुन्छजस्तो लागेन। अब कहिले उनीहरूलाई अंकमाल गर्दा सुरक्षित महसुस हुन्छ, मलाई थाहा छैन। कोरोना भाइरस संक्रमितहरूलाई सामान्य जीवनमा फर्किन कति मुस्किल छ, दरहानको यो सन्देहले नै देखाउँछ। कोरोनाले न्युयोर्क महानगरमा जीवनको हरेक आयामलाई बदलिदिएको छ। दरहान क्विन्सका पहिला बासिन्दा थिए, जसको कोरोना भाइरस परीक्षणमा पोजिटिभ नतिजा आएको थियो। करिब एक महिना उपचारमा बिताएर निको भइसकेपछि पनि उनलाई लाग्छ, उनी आफ्ना बालबच्चालाई छुन सक्दैनन्। अझ उनको मुख्य कष्ट यो होइन। बिरामी हुनुअघि उनी उबर चलाउँथे। अहिले उनको त्यो जागिर गुमेको छ। अब के गर्ने, उनलाई थाहा छैन। बचतले कतिञ्जेल खर्च टर्छ, त्यो पनि उनलाई थाहा छैन। म साह्रै चिन्तित छु, उनी भन्छन्। दरहानजस्तै कोरोनालाई जितेर बाँचेकाहरू थुप्रैले बल्ल त्यसको प्रभाव महसुस गर्न थालेका छन्। कतिले रोजगारी गुमाएका छन्, कतिले गम्भीर एन्जाइटीजस्ता मानसिक समस्यासँग जुध्नु परिरहेको छ। सेन्टर फर डिजिज कन्ट्रोल एन्ड प्रिभेन्सनको नयाँ निर्देशिकामा कोरोना भाइरसबाट निको भइसकेकाले के गर्ने भन्नेबारे उल्लेख छ। जसअनुसार औषधि नखाई बस्दा छ दिनसम्म पनि ज्वरो वा अन्य लक्षण देखिएन भने कोरोना संक्रमणबाट मुक्त भएकाले आफूलाई आइसोलेट गर्न जरुरी छैन। तर, कोरोना नयाँ भाइरस भएकाले अधिकारीहरूले यसबारे दिने सल्लाहसुझाव पनि परिवर्तन भइरहेको छ। त्यसैले यो रोगबाट आतंकित भएका दरहान कुनै जोखिम मोल्न चाहँदैनन्। उनको अपार्टमेन्टमा जम्मा दुई वटा बेडरुम छन्। एउटामा उनकी पत्नी अनि तीन सन्तान, अली, हादिल र सारा सुत्छन्। आफू अर्को बेडरुममा सुत्छन्। अरू बेला पनि उनी परिवारका सदस्यभन्दा कम्तीमा छ फिट टाढै बस्छन्। खाना खाँदा अथवा एकै कोठामा हुँदा उनी एउटा कुनामा बसेका हुन्छन्, अरू अर्को कुनामा। यमनबाट बसाइँ सरेर अमेरिका आएका दरहान भन्छन्, मलाई छोराछोरीसँग खेल्न मन लाग्छ। उनीहरूसँगै बसेर टीभी हेर्न मन लाग्छ। तर, उनलाई डर छ, कतै भाइरस आफ्नो शरीरमा अझै बाँकी त छैन ! त्यसैले उनी तिनको नजिक जान सक्दैनन्। बरु अर्को कोठामा बसेर फेसटाइममार्फत कुराकानी गर्छन्। मृत्युको मुखमा पुगेर फर्केर आएँ, उनी भन्छन्, जिन्दगीमा फर्केर आएँ। अहिले घरमै बसिरहेको छु। तर, अझै लाग्छ, त्यो दुःस्वप्न सकिएकै छैन। वास्तवमा युद्धमा ज्यान गुमाउने र घाइते हुने सैनिकले जस्तो पीडा भोग्छन्, अहिले विश्वभर कोरोनासँग जुधिरहेका स्वास्थ्यकर्मीको मानसिक अवस्था त्यस्तै छ। दरहानको उपचार फेब्रुअरी २८ मा सुरु भएको थियो। ज्वरो बढ्दै गएपछि, सास फेर्न अप्ठेरो हुँदै गएपछि उनी त्यो दिन फार रकवेस्थित सेन्ट जोन्स हस्पिटलको आकस्मिक कक्षमा भर्ना हुन पुगेका थिए। तर, केही घण्टापछि उनलाई त्यहाँबाट डिस्चार्ज गरियो र भनियो फलोअपमा प्राथमिक उपचारसम्बन्धी डाक्टरलाई देखाउनू। तर, जब उनी घर फर्किए, उनलाई बस्न गाह्रो हुन थाल्यो। उनको अवस्था झन्झन् बिग्रिँदै गयो। छाला पोल्न थाल्यो, मानौँ नसामा रगत होइन, आगो बगिरहेको छ। कुनै अदृश्य चक्कु फोक्सोमा बारम्बार रोपिएझैँ महसुस गरे। यसअघि जिन्दगीमा मलाई कहिल्यै पनि त्यस्तो महसुस भएको थिएन, दरहानले भने, मलाई थाहा भइसकेको थियो, यो रोग बेग्लै हो। त्यसबेला मैले सोचेँ, कतै कोरोना भाइरस त होइन ? उनी फेरि सेन्ट जोन्स हस्पिटल गए। डाक्टरहरूले भाइरस परीक्षण गरे। नभन्दै कोरोना पुष्टि भयो। लगत्तै अस्पतालका ४० जना स्टाफ र उनको परिवारका सदस्य दुई सातासम्म आइसोलेसनमा बस्न बाध्य भए। तर, गत शुक्रबारसम्ममा कसैमा पनि कोरोना पोजिटिभ देखिएको छैन। अस्पतालका चिफ मेडिकल अफिसर डा डोनाल्ड मोरिस पहिलो बिरामी निको पार्न सफल भएकोमा खुशी व्यक्त गर्छन्। तर, बिरामीको संख्या बढ्दै जाँदा पहिलो बिरामीको जस्तै अरूको पनि उपचार गर्न चुनौतीपूर्ण रहेको उनले बताए। उनको अस्पतालमा २ सय ५७ बेड छन्। अहिले बेडको अभाव त छ नै, अत्यावश्यक स्वास्थ्य सामग्री पनि अभाव भइरहेको छ। आधारभूत सामान आपूर्तिका लागि पनि हामीले अरू अस्पतालसँग प्रतिस्पर्धा गरिरहेका छौँ, डा मोरिस भन्छन्, हामीसँग पर्याप्त स्रोत छैन। बिरामीको संख्या हरेक मिनेट थपिइरहेको हुन्छ। दरहानले ट्याक्सी चलाउन थालेको दुई महिना मात्र भएको थियो। घरमा नौ वर्ष, दुई वर्ष र छ महिनाका बच्चा भएका उनी कमाएर घरखर्चमा पत्नीलाई सहयोग गर्न चाहन्थे। उनले ट्याक्सी चलाउन सुरु गर्दा न्युयोर्कमा कोरोना भाइरस देखिएकै थिएन। ट्याक्सीका यात्रुबाटै आफूलाई भाइरस सरेको हुनसक्ने उनको अनुमान छ। कुन चाहिँ यात्रुबाट सयो, मलाई ठ्याक्कै थाहा छैन, उनी भन्छन्, म धेरैजसो समय कारमै बिताउँथेँ। उबरका एक प्रवक्ता एन्ड्र्यु हसबनले कोरोना भाइरस पोजिटिभ देखिएका वा क्वारेन्टिनमा बस्न बाध्य ड्राइभरहरूलाई केही समयसम्म नगद सहयोग गर्ने जानकारी दिए। पूरै निको भइसकेका ड्राइभरले काममा फर्किन निवेदन दिनसक्ने पनि उनले बताए। यद्यपि, महामारीका कारण यो व्यवसाय लगभग ठप्प छ। अनिल सुब्बा नामक एक जना उबर ड्राभइरको गत मंगलबार मृत्यु भयो। विमानस्थलबाट एक यात्रुलाई गन्तव्यसम्म पुयाएपछि उनलाई कोरोनाको संक्रमण देखिएको थियो। दरहान यो रोगबाट बच्न सफल भएकामा आफूलाई भाग्यमानी ठान्छन्। जसले न्युयोर्कमा हजारभन्दा बढीको ज्यान लिइसकेको छ। अस्पतालको एकान्तवासमा १६ दिनसम्म आफूले भोगेको पीडा उनी स्मरण गर्छन्। हर समय उनको तापक्रम सय डिग्रीभन्दा माथि थियो। जसले पूरै शरीर जलेजस्तो महसुस गर्थे। खास गरी, बिहान र राति उनलाई सास फेर्न गाह्रो हुन्थ्यो। पीडाले उनको शरीर प्रायः बटारिन्थ्यो। एक्लोपनले शारीरिक पीडा झनै बढेको उनको भनाइ छ। उनको उपचारमा खटिएका डाक्टर र नर्सबाहेक कसैले पनि उनलाई भेट्न पाएनन्। हे ईश्वर, मलाई चाँडो निको बनाइदेऊ भनेर म प्रार्थना गरिरहेको हुन्थेँ, उनी भन्छन्, म आफ्नो परिवारलाई फेरि भेट्न पाउने दिनको कल्पना गरिरहेको थिएँ, उनीहरूलाई अँगाल्न पाएको क्षणको कल्पना गरिरहेको थिएँ। नौ दिनपछि बल्ल उनका लक्षण कम हुँदै गए। त्यसको एक सातापछि उनका सबै लक्षण गायब भए र उनी डिस्चार्ज भए। त्यो क्षण म मान्छेहरूलाई एउटै कुरा भन्न चाहन्थेँ, उनी भन्छन्, त्यो हो, यो निकै गम्भीर रोग हो, तर यसबाट निको हुन सकिन्छ। स्वास्थ्य राम्रो भएसँगै उनका नयाँ चिन्ता थपिँदै गए। अब परिवारको खर्च कसरी धान्ने, उनी केही सोच्न सकिरहेका छैनन्। कोठाभाडा र अरू खर्च गरेर मासिक १५ सय डलर लाग्ने उनको भनाइ छ। बाहिर जागिर खोज्दा केही पाइँदैन, उनले निराशापूर्वक भने, सबैथोक बन्द छ। घाइते योद्धाजस्ता डाक्टर न्युयोर्क क्विन्सकै एक अस्पतालको इमर्जेन्सी विभागमा काम गर्छन्, डा फ्रेड मिलग्रिम। उनले हालै दी एट्लान्टिकमा कोरोना भाइरस संक्रमितहरूको उपचार अनुभवबारे एक आलेख लेखेका छन्। यो अस्पतालमा मृत्युको मुखमा नपुगिसकेकाले डाक्टरलाई भेट्न पनि छ, आठ वा १० घण्टा पर्खिनुपर्ने हुनसक्छ, उनी लेख्छन्, अस्पतालमा भर्ना भइसकेकाले बेड पाउन एक दिन कुर्नुपर्ने हुनसक्छ। हामी अत्यन्त व्यग्र र थकित भइसकेका छौँ। बाहिरका मानिसलाई कोराना भाइरस अदृश्य भय भए पनि अस्पतालभित्र भाइरसको आतंक प्रस्ट रुपमा देख्न सकिने उनको भनाइ छ। हरेक दिन कोभिड१९ युनिटमा आइपुगिसकेपछि उनी गाउन लगाउँछन्। एन९५ मास्क र तीन वटा पञ्जा पनि खप्ट्याएर लगाउँछन्। बीचमा एक पटक खाजा खानका लागि मात्र उनी मास्क खोल्छन्। हरेक दिन १२ घण्टा मास्क कस्सिँदा उनको नाकको डाँडीबाट रगत आउलाजस्तो भइसकेको छ। त्यति स्वास्थ्य सामग्री पाउँदा पनि उनी आफूलाई भाग्यमानी ठान्छन्। उपचारमा खट्दाखट्दा थकित भएका उनी खोकी लाग्दैमा वा ज्वरो आउँदैमा अस्पताल नआउन मानिसहरूलाई सुझाउँछन्। केही दिनपछि दुई जना बिरामी एउटै भेन्टिलेटरमा जोड्नुको विकल्प नभएको उनको भनाइ छ। अर्को सातादेखि हामीसँग दुई जनामा एउटै भेन्टिलेटर प्रयोग गर्नुको विकल्पै नहुन सक्छ, उनी भन्छन्, हामीले अहिले घर पठाएका तुलनात्मक रूपमा स्वस्थ सयौँ बिरामी सास फेर्न नसकेर अस्पताल फिर्ता आउन सक्छन्। कोरोना भाइरस संक्रमित पहिलो बिरामीको मृत्यु भएपछि उनलाई निकै ठूलो मानसिक चोट लाग्यो। जसलाई उनका निम्न पंक्तिले प्रस्ट पार्छन्ः गत साता डायलाइसिस गराइरहेकी एक वृद्ध महिलाको मैले जाँच गरेँ। उनलाई सामान्य खोकी लागेको थियो। ज्वरो थिएन। एक्सरेमा फोक्सो राम्रो देखिएपछि हामीले उनलाई घर पठाउने निर्णय गयौँ। तर, ट्याक्सी नआइपुग्दै उनको ज्वरो १ सय २ डिग्रीभन्दा माथि पुग्यो। तत्काल योजना परिवर्तन भयो। उनको उमेर र जटिल रोगका कारण हामीले उनलाई भर्ना गयौँ। भोलिपल्ट राति मेरो छेउबाट एउटा स्ट्रेचर गुड्दै पार भयो। चिकित्सकहरूले स्ट्रेचरको बिरामीको छाती थिचेर सास फेराउने प्रयास गरिरहेका थिए। उनलाई मृत घोषित गरिसकेपछि मात्रै मैले उनको नाम थाहा पाएँ। तिनी अघिल्लो रात मैले हेरेकै बिरामी थिइन्। वार्डमा उनले बेड पाउनुअघि नै उनलाई हृदयाघात भएको थियो। कोभिड१९ का कारण मृत्यु भएको उनी मेरो पहिलो बिरामी थिइन्। त्यसयता यो संख्या निरन्तर बढिरहेको छ। म र मेरा सहकर्मीहरू यो महामारीका विषयमा असहायपूर्वक कुराकानी गर्छौं। हामीमध्ये केही बिरामी भइरहेका छन्। हाम्रा लागि क्षणमै संसार बदलिन सक्छ। हामीले हेर्नुपर्ने बिरामीको मात्रा र तरिका दिनदिनै परिवर्तन हुन्छ। जुनसुकै दिन मास्क सकिन सक्छ। हामी थुप्रै कुरा सोच्छौँ, तर एकअर्कासँग भन्न डराउँछौँ। इमर्जेन्सीमा बिरामीको ज्यान बचाउन नसकेर हरेस खाएका स्वास्थ्यकर्मीका लागि कसलाई कोरोना लागेको छ, कसलाई छैन भन्ने कुराले केही फरक नपार्ने उनको भनाइ छ। म तपाईंलाई आफ्नो अस्पतालमा देख्न चाहन्नँ, उनी भन्छन्, अमेरिकाको कुनै पनि अस्पताल गएको देख्न चाहन्नँ। तपाईं आफ्नो घरबाट निस्केको म देख्न चाहन्नँ। अस्पताल भर्नाको आवश्यकता नपरुञ्जेल तपाईं कोरोना भाइरसको परीक्षण गर्न नजानुहोस्। कसलाई कोरोना लागेको छ, कसलाई छैन भन्ने जान्दैमा हामी अग्रभागमा भएका स्वास्थ्यकर्मीलाई केही फरक पर्दैन। त्यसले बिरामीलाई उपचार गर्ने हाम्रो क्षमता वा अक्षमता परिवर्तन गर्दैन। चीनले इटालीलाई चेतावनी दिएको थियो, इटालीले हामीलाई। तर, हामीले सुनेनौँ। अब अमेरिकाको एउटै कर्तव्य भनेको न्युयोर्कलाई सुन्नु हो, उनी भन्छन्। वास्तवमा युद्धमा ज्यान गुमाउने र घाइते हुने सैनिकले जस्तो पीडा भोग्छन्, अहिले विश्वभरका कोरोनासँग जुधिरहेका स्वास्थ्यकर्मीको मानसिक अवस्था त्यस्तै नै छ। इटनली, स्पेन, अमेरिकाजस्ता सबैभन्दा बढी प्रभावित मुलुकमा आवश्यक सुरक्षा सामग्रीबिनै चिकित्सकहरू मानिसको ज्यान जोगाउन संघर्षरत छन्। इटालीमा मात्र हालसम्म ६१ चिकित्सकको कोरोना भाइरसबाट मृत्यु भइसकेको छ। स्पेनमा १२ हजारभन्दा बढी स्वास्थ्यकर्मी संक्रमित भएका छन्। यो स्पेनको जम्मा संक्रमितको १४ प्रतिशत हिस्सा हो। यसअघि चीनको वुहानमा पनि दर्जनौँ स्वास्थ्यकर्मीले ज्यान गुमाएका थिए। अझ बिरामीको उपचारका लागि अत्यावश्यक सामग्रीकै अभाव छ। संक्रमितको संख्या चुलिँदै जाँदा डाक्टरहरूले कसलाई बचाउने र कसलाई मृत्युको मुखमा छोडिदिने भन्ने कठोर र अमानवीय निर्णय लिनुपर्ने अवस्था छ। यसले चिकित्सकहरूको मानसिक स्वास्थ्यमा निकै गम्भीर असर पारिरहेको छ। आफूले बिरामीको ज्यान बचाउन नसक्दा उनीहरू निरीह महसुस गरिरहेका छन्। तर, संसार निकै क्रूर छ। त्यसको उदाहरण खोज्न धेरै टाढा जानै पर्दैन। महामारी नफैलिँदै नेपालमै स्वास्थ्यकर्मीलाई भाडाको घरबाट निकालिएका घटना बाक्लै भइरहेका छन्। उनीहरूले दुव्र्यवहार बेहोरिरहेका छन्। मंगलबार मात्र सिन्धुलीका स्वास्थ्यकर्मीलाई घरबेटीले निकालेको समाचार प्रकाशित भएका छन्। आफ्ना २२ स्वास्थ्यकर्मीलाई घरबाट निकालिएपछि सिन्धुली अस्पतालले उनीहरूका लागि अस्पतालमै बस्ने व्यवस्था मिलाएको छ। यस्तै दृश्य संसारका अन्य स्थानमा पनि देखिएका छन्। भारतका विभिन्न स्थानमा चिकित्सकहरू भाडाको कोठाबाट मात्र होइन, आफ्नो घर र अस्पतालबाटै बाहेक गरिएका छन्। उनीहरू अस्पतालकै बाथरुम र भुइँमा सुतेर बिरामीको उपचार गरिरहेका छन्। मर्नेको संख्या एक लाखमा रोक्नु ठूलो सफलताः ट्रम्प बिहीबार बिहान ११ बजेसम्मको वल्र्डाेमिटरको तथ्यांकअनुसार कोरोना भाइरसबाट संक्रमितको संख्या विश्वभर ९ लाख ३६ हजार नाघेको छ। ४७ हजारभन्दा बढी मान्छेको मृत्यु भइसकेको छ। त्यसै गरी, निको हुने संख्या १ लाख ९४ हजार नाघेको छ। चीनबाट सुरु भएको यो महामारीको नयाँ एपिसेन्टर अमेरिका बनेको छ। चीनलाई यसअघि मृतक र संक्रमितको संख्यामा इटाली र स्पेनले उछिनेका थिए। तर, यही साता अमेरिकाले यी सबै मुलुकलाई उछिनेको छ। अमेरिकामा भाइरसबाट संक्रमितको संख्या २ लाख १५ हजार पार भइसकेको छ भने मृतक संख्या ५ हजार १ सयभन्दा बढी पुगेको छ। अर्थात्, ११ सेप्टेम्बर २००१ को आतंकवादी हमलामा भन्दा बढी अमेरिकी कोरोना भाइरसबाट मारिइसकेका छन्। अझ भियतनाम र कोरिया दुवै युद्धमा भन्दा धेरै कोरोनाबाट मारिने आकलन गरिँदै छ। भियतनाम युद्धमा ५८ हजारभन्दा बढी अमेरिकीको ज्यान गएको थियो भने कोरिया युद्धमा ४० हजार। सोमबार मात्र अमेरिकामा पाँच सय मानिसको ज्यान गयो। तर, राष्ट्रपति डोनाल्ड ट्रम्प भने मृतकको संख्या वृद्धि भएकामा भन्दा अर्थतन्त्र डुब्ला कि भनेर बढी चिन्तित देखिन्छन्। उसो त ट्रम्पको प्राथमिकतामा मानव जीवन र यथार्थभन्दा अन्यत्र चिज नै बढी देखिन्छ। कोरोना भाइरसविरुद्धको तयारी तीव्र बनाउनुपर्ने बेलामा ट्रम्प यसलाई चिनियाँ भाइरस पुष्टि गर्न कम्मर कसेर लागे। धेरै दिनसम्म उनको हरेक वक्तव्य र ट्वीटमा यो पदावलीले स्थान पायो। तर, महामारीको कहरले थिचेपछि भने हतारहतार उनले चिनियाँ राष्ट्रपति सी जिनपिङसँग टेलिफोन संवाद गरे। सीले पनि सक्नेजति सहयोग गर्ने वचन दिए। त्यसयता ट्रम्पले चिनियाँ भाइरस शब्द उच्चारण गरेका छैनन्। अमेरिका कति तयारीविहीन अवस्थामा थियो भने इटाली चरम संकटमा परेका बेलासमेत उसले इटालियन कम्पनीबाटै कोरोना टेस्ट किट किनेको थियो। रुससँग पनि अमेरिकाले सहयोग लिएको छ। तर, यो विपत्तिले ट्रम्पलाई कुनै असर गरेको देखिँदैन। उनले त मुलुकमा जारी सटडाउन र सोसल डिस्ट्यान्सिङको निर्देशनलाई पनि समाप्त गर्ने योजना बनाएका थिए। तथापि, विज्ञहरूको दबाबमा अन्ततः त्यसलाई अप्रिलको अन्तिमसम्म लम्ब्याउने घोषणा गरिएको छ। सोमबार मात्र ट्रम्पले कोरोनाबाट मृत्यु हुनेको संख्या एक लाखभित्र सीमित गर्न सकिए आफ्ना लागि त्यो ठूलो सफलता हुने दाबी गरे। ह्वाइट ह्वाइसको रोज गार्डेनमा बोल्दै ट्रम्पले यस्तो निराशाजनक भविष्यवाणी गरेका थिए। सटडाउन नगरिएको भए २२ लाख मानिसको मृत्यु हुनेवाला थियो, ट्रम्पले भने, त्यसैले त्यो संख्यालाई एक लाखभन्दा तल राख्नसके अथवा दुई लाखभन्दा तल राख्नसके त्यो निकै राम्रो काम हुनेछ। अमेरिकाका शीर्ष संक्रामक रोग विज्ञ डा एन्थोनी फौकीले पनि अमेरिकामा एक लाखको ज्यान जानसक्ने चेतावनी दिएका छन्। अर्को बम भारत ? कोरोना भाइरसको महामारी विश्वभर फैलिँदै जाँदा भारत सबैभन्दा जोखिमपूर्ण मुलुकका रूपमा उभिएको छ। सवा अर्ब जनसंख्या भएको यो विशाल देशले महामारी धान्न नसक्ने विज्ञहरूको भनाइ छ। प्रधानमन्त्री नरेन्द्र मोदीले २१ दिने लकडाउन घोषणा गरेका छन्। यसले भाइरस विस्तारको जोखिम केही कम गरे पनि अझै भारतले ठूलो विपत्तिको सामना गर्नुपर्ने हुनसक्छ। सेन्टर फर डिजिज डाइनामिक्स, इकोनोमिक्स एन्ड पोलिसीका निर्देशक डा रामानन लक्ष्मीनारायणले भारतमा तीनदेखि पाँच करोड मानिस संक्रमित हुनसक्ने चेतावनी दिएका छन्। कम्तीमा १० लाखलाई अस्पताल भर्ना गरेर उपचार गर्नुपर्ने अवस्था आउनसक्ने उनको भनाइ छ। तर, उनका अनुसार भारतसँग जम्मा एक लाखभन्दा कम आईसीयू बेड र २० हजार भेन्टिलेटर मात्र छन्। तीमध्ये बहुसंख्यक ठूला शहरमा छन्। भारतमा इटालीको भन्दा भयानक दृश्य देखापर्नसक्ने चेतावनी उनले दिएका छन्। उसो त भारतको जनस्वास्थ्य सूचक पनि खराब छ। भारतको जनसंख्याको झण्डै एकतिहाइ उच्च रक्तचापबाट पीडित छ। त्यस्तै १० वयस्कमध्ये एक जनामा मधुमेह छ। केटाकेटी कुपोषित छन्। भारतमा क्षयरोग, निमोनिया, धूम्रपान र वायु प्रदूषणको समस्या पनि बढी छ। यी समस्याले ग्रस्त व्यक्तिमा कोरोनाले जटिलता निम्त्याउने गरेको छ। उसो त भारतको सामाजिक चेत र आर्थिक अवस्था पनि कमजोर छ। मुम्बईजस्ता ठूला शहरमा सयौँ मानिस एउटै ट्वाइलेट प्रयोग गरिरहेका छन्। जहाँ आइसोलसनको मापदण्ड पूरा गर्न सम्भव नै छैन। बिनातयारी गरिएको लकडाउनका कारण दशौँ लाख मजदुर खानेपिउनेजस्ता आधारभूत आवश्यकता पूरा गर्न नसक्ने अवस्थामा पुगेका छन्। दिल्ली, मुम्बईजस्ता ठूला शहर छोडेर पैदल गाउँ फर्किने कामदारहरूको ताँती लागेको छ। प्रहरीले उल्टै त्यस्ता मानिसमाथि ज्यादती गरिरहेको छ। उत्तर प्रदेशको बरेलीमा घर फर्किरहेका कामदारहरूलाई सरकारी अधिकारीहरूले रासायनिक झोलले नुहाइदिएका छन्। यो घटनाको भिडियो सार्वजनिक भएपछि त्यसबारे अनुसन्धान हुने जनाइएको छ। भारतमा हालसम्म १२ सयभन्दा बढी कोरोनाबाट संक्रमित भइसकेका छन्। मृत्यु हुनेको संख्या ३० नाघेको छ। एजेन्सीको सहयोगमा कवि आचार्य"
प्राथमिकतामा सरसफाइ,"देश कोभिड १९ बाट बच्न सम्पूर्ण शत्ति परिचालन गर्दैछ। कुन बस्ती सुरक्षितअसुरक्षित भन्न सकिने अवस्था छैन। रोग लागिसकेका व्यत्तिलाई अरूबाट छुट्ट्याएर अस्पतालमा उपचार गर्नुपर्ने हुन्छ, जसतर्फ सरोकारवालाको ध्यान केन्द्रित भइसकेको देखिन्छ। कोभिड१९ का बिरामीबाट उत्पन्न फोहोर कसरी व्यवस्थापन गर्ने र ढल निकास कसरी गर्ने सबालमा प्रस्ट नीति अपनाउन आवश्यक छ। बिरामीले प्रयोग गरेका वा तिनका सम्पर्कमा आएका व्यत्तिले उपचार र अन्य सेवाका क्रममा प्रयोग गरेका, उनीहरूले उत्सर्जन गरेका फोहोर र ती फोहोरसित मिसिएका अन्य फोहोरका साथै फोहोर संकलन, वर्गीकरण, ढुवानी, प्रशोधन, व्यवस्थापनमा प्रत्यक्ष संलग्न व्यत्तिमार्फत रोग फैलिन सक्ने भएकाले यसतर्फ ध्यान जान आवश्यक छ। द न्यु इङल्यान्ड जर्नल अफ मेडिसिनको एक रिपोर्टअनुसार संक्रमितको संसर्गमा आएपछि तामाको सतहमा चार घण्टा, कागजको बोर्डमा २४ घण्टा, प्लास्टिक र स्टिलको हकमा ७२ घण्टासम्म भाइरस जिउँदै रहेको भेटियो। यसर्थ संसर्गमा आएका विभिन्न वस्तु नियमित सफा गर्नुपर्छ। अहिलेको विशेष परिस्थितिमा घरायसी फोहोरलाई पनि अस्पतालबाट निस्किने फोहोरसरह खतरनाक सम्झी गुणका आधारमा विभिन्न समूहमा विभाजन गर्न सकिन्छ। जुठो मिसिएका कागत, थुक र सिगान पुछिएका कपासजस्ता फोहोरलाई विशेष झोलामा हाली मुख बन्द गरेर राख्न सकिन्छ। तयारी खाना किनिएका टिनका बट्टा, घिउ, महजस्ता खाद्य किन्दा आएका सिसीका बिर्काको भित्रपट्टि हावा नछिर्ने गरी लगाइएको सिलबारे (एल्मुनियमको) पातलो पत्र, सुई, दाह्री काट्ने पत्तीजस्ता धारिला वस्तुलाई विशेष बाकसमा राखिन्छ। यस्ता विशेष फोहोर संकलकले बुझ्ने गरी तोकिएको स्थानमा राखिदिने गर्नुपर्छ। अस्पतालका फोहोरलाई जस्तै इन्सिनेरेटरमा ११०० डिग्री सेल्सियसमा जलाउन सके अरू जीवाणु जस्तै कोभिड १९ पनि नास हुन्छ। त्यस्तो सेवा नभएको स्थानमा सुरक्षित खाल्डामा पोलेर पनि यी फोहोर व्यवस्थापन गर्न सकिन्छ। यस्ता फोहोरसितको लामो सम्पर्कबाट जनस्वास्थ्यमा पर्न सक्ने सम्भावित प्रदूषणबाट बच्न तत्काल सफाइ, ढुवानी र भष्म गर्ने नीति आवश्यक छ। फोहोर व्यवस्थापनमा खटिने कर्मचारी आफैं संक्रमणको ठूलो जोखिममा हुन्छन्। पेसागत जोखिमकै कुरा गर्दा, अन्य क्षेत्रको तुलनामा फोहोर व्यवस्थापनमा कार्यरत मजदुर बढी प्रभावित हुने गरेको पाइएको छ। अन्य पेसाको तुलनामा जैविक एरोसोल र हावामा उड्ने रसायनहरूले गर्ने श्वासप्रश्वास र छालासम्बन्धी रोगको बढी जोखिम त छँदैछ, यिनलाई कोभिड १९ को जोखिमसमेत बढी हुन्छ। राहत, भत्ताा र पुरस्कारको लहरमा राज्यले प्राथमिकतामा राख्नैपर्ने समूह फोहरमैला व्यवस्थापनमा संलग्न जनशत्ति पनि हुन्। महामारीको समयमा, फोहोर व्यवस्थापनमा संलग्न सबै कर्मचारीलाई सुरक्षाका सबै उपायद्वारा सज्जित गर्नुपर्छ। उनीहरूलाई चिकित्सकसरह एन ९५ मास्क, डबल सर्जिकल पन्जा, जुत्ता कभर, चस्मा, आदि संरक्षणात्मक पोसाक (पीपीई) द्वारा सुरक्षित गर्नुपर्छ। फिल्डमा पठाउनुअघि पीपीईको सही प्रयोग गर्ने तरिका पनि सिकाउनुपर्छ। फोहोर निर्मलीकररण क्षेत्र निर्धारण गरी त्यस्तो क्षेत्रमा असम्बन्धित व्यक्तिलाई प्रवेश गर्न दिन हुँदैन। फोहोर व्यवस्थापनमा संलग्न सबैको तापक्रम नियमित रूपमा नाप्ने गर्नुपर्छ। कर्मचारीको तापक्रम ३७५ डिग्री सेल्सियस (९९५ डिग्री फरेन्हाइट) भन्दा कम हुनुपर्छ, अन्यथा कोभिड १९ संक्रमण भएको शंका गर्नुपर्छ। फोहोर ओसार्ने गाडीका पांग्रा र गाडीको सतहलाई नियमित रूपमा निर्मलीकरण गर्नुपर्छ, फोहोर हावाको सम्पर्कमा नआउने गरी छोपेर ओसार्ने गर्नुपर्छ। विपद्का समयमा सरकारले आम नागरिकलाई विभिन्न राहत र तोकिएको उद्धारकार्यमा खट्ने जनशत्तिलाई विभिन्न आकर्षण सुविधा वा भत्ता व्यवस्था गर्छन्। यसो गर्नाले समाजमा अमनचयन कायम हुन्छ, राष्ट्रसेवकमा काम गर्ने जोस आउँछ। यसपालि पनि स्वास्थ्य मन्त्रालय र कतिपय निकायले आफ्ना मातहतका चिकित्सक, नर्स र महामारी व्यवस्थापनमा सहभागीलाई आकर्षण भत्ता दिने घोषणा गरेका छन्। उस्तै विषम स्थितिमा काम गर्दा जोखिमले पदीय सानो ठूलो, एउटै सेवाका फरक उपविधालाई छुट्ट्याएर नहेर्ने कुरालाई बिर्सिएर आकर्षणमा विभेद गरेको भए पनि यसलाई सकारात्मक कदम नै मान्न सकिन्छ। राहत, भत्ताा र पुरस्कारको लहरमा राज्यले प्राथमिकतामा राख्नैपर्ने समूह फोहोरमैला व्यवस्थापनमा संलग्न जनशत्ति पनि हुन्। अहिले (चैत्र १५ गते) सम्मको स्थिति हेर्दा टुंगो लागेका कोभिड १९ का एक लाख ६५ हजार केसमध्ये ८३ ५ लाई निको भएको छ र १७ ५ को मृत्यु भएको र बाँकी चार लाख ४८ हजार केसमध्ये ५५ को अवस्था चिन्ताजनक छ। यसरी हेर्दा कोभिड १९ को सबालमा मृत्युभन्दा रोकथाम बेस को सट्टा उपचारभन्दा रोकथाम जाति भन्नुपर्ने अवस्था छ। यस्तो गाम्भीर्यलाई ध्यानमा राखी व्यक्तिव्यत्तिबीचको भौतिक दूरी कायम गर्न सरकारले देश नै लकडाउन गरेको वर्तमान अवस्थामा सरसफाइ कार्यमा संलग्न जनशक्तिलाई राज्यले जोखिम मोलेबापत आकर्षण भत्ताा दिनुको साथै काममा खटेको कारणले दीर्घरोगी बनेमा वा मरेमा आ िश्रत परिवारलाई अभिभावकको अभावमा आवश्यक पर्ने सन्ततिको स्याहारसुसार, रोजगारी, पढाइ आदिको व्यवस्थासमेत गर्नुपर्छ। यसरी उपलब्ध गराइने भत्ता र पुरस्कार विभेदकारी नभई सबै सरसफाइकर्मीमा उत्साह जगाउने खालको हुनुपर्छ। रेग्मी, त्रिविमा फार्मेसी विषयका प्राध्यापक हुन्।"
'धोनी र विराटले सहयोग गरेनन्',"नयाँ दिल्ली : भारतीय पूर्वक्रिकेटर युवराज सिंहले महेन्द्रसिंह धोनी र विराट कोहलीबाट सहयोग नपाएको गुनासो गरेका छन्। स्पार्ट्स स्टारसँगको अन्तर्वार्तामा युवराजले कप्तानका रुपमा सौरभ गांगुलीबाट धेरै साथ र सहयोग पाए पनि धोनी र विराटबाट सोचे अनुरुप सहयोग नपाउँदा खेल जीवनमा उतारचढाव आएको जिकिर गरे। 'मैले गांगुलीको कप्तानीमा धेरै खेल खेलेको छु। उनले मलाई धेरै सहयोग गरे। सदैव मेरो समर्थन गरिरहे', युवराजले भने, 'यस्तो सहयोग मैले धोनी र विराजबाट पाउन सकिनँ।' उनले गांगुलीलाई भारतको अहिलेसम्मको सबैभन्दा राम्रो कप्तानका रुपमा पनि ब्याख्या गरे। भारतका लागि १७ वर्ष अन्तर्राष्ट्रिय क्रिकेट खेलेका युवराजले गांगुली अहिलेसम्मकै सफल कप्तान रहेको दाबी गरे। 'मैले गांगुलीको त्यसै बखान गरेको होइन। उनी बास्तबमै राम्रो कप्तान थिए', युवराजले भने। भारतीय पूर्व कप्तान गांगुली अहिले भारतीय क्रिकेट कन्ट्रोल बोर्ड (बीसीसीआई) का अध्यक्ष छन्। क्यान्सर जितेर खेलमा फर्किएका युवराजले महेन्द्रसिंह धोनीको कप्तानीमा भारतलाई सन् २०११ को विश्वकप जिताउन महत्वपूर्ण भूमिका निर्वाह गरेका थिए। उनी प्रतियोगिताको 'प्लेयर अफ दी टुर्नामेन्ट' बनेका थिए। युवराजले आफ्नो एकदिवसीय अन्तर्राष्ट्रिय करियरमा १४ शतक प्रहार गरेका छन्। युवराजले तीन सय चार एकदिवसीय खेलमा आठ हजार सात सय एक रन बनाएका छन्। युवराजले श्रीलंकाका मुथैया मुरलीधरनलाई सबैभन्दा कठिन बलरको रुपमा चित्रण पनि गरे। 'मैले मुरलीधरनसँग धेरै खेल खेल्नु पर्यो। जति खेल खेल्दा पनि उनको बलिङलाई बुझ्न निकै गाहारो हुन्थ्यो', उनले भने, 'सचिन तेन्दुलकरले स्वीप सट खेल्न सिकाएपछि भने सजिलो भयो।' युवराज कठिन अवस्थामा उत्कृष्ट प्रर्दशन गर्ने खेलाडीका रुपमा पनि चिनिने अलराउण्डर युवराजले सन् २०१९ मा अन्तर्राष्ट्रिय क्रिकेटबाट सन्न्यासको घोषणा गरेका थिए।"
'वेंगर र मोउरिन्हो सर्वोत्कृष्ट',"म्याड्रिड : चर्चित स्पेनिस फुटबलर सेस फाब्रिगासले दुई प्रशिक्षकको मुक्त कण्ठले प्रशंसा गरेका छन्। उनले आसर्ने वेंगर र होजे मोउरिन्हो विश्वकै सर्वोत्कृष्ट प्रशिक्षक भएको धारणा व्यक्त गरे। आफ्नो सक्रिय खेल जीवनमा यी दुई प्रशिक्षकको नेतृत्वमा खेल्न पाउनु आफ्ना लागि निकै महत्वपूर्ण क्षण भएको बताए। 'मैले आफ्नो सक्रिय खेलजीवनमा थुप्रै प्रशिक्षकको नेतृत्वमा खेल्ने अवसर पाएको छु। त्यसमध्ये आर्सने वेंगर र होजे मोउरिन्होको प्रशिक्षकत्वमा खेल्न पाउनु मेरा लागि सबैभन्दा महत्वपूर्ण क्षण हो', ३२ वर्षीय मिडफिल्डर फाब्रिगासले भनेका छन्। फाब्रिगास हाल फ्रान्सेली क्लब मोनाकोबाट व्यावसायिक फुटबल खेल्छन्।यसअघि उनले इङ्लिस प्रिमियर लिग क्लब आर्सनल र चेल्सी तथा स्पेनिस ला लिगा क्लब बार्सिलोनाबाट पनि व्यावसायिक फुटबल खेलिसकेका छन्। यी तीनवटै चर्चित क्लबबाट उनले विभिन्न उपाधि पनि जितेका थिए। उनी स्पेनिस राष्ट्रिय टोलीका प्रभावशाली खेलाडी पनि थिए। स्पेनिस टोलीबाट उनले सन् २०१० को विश्वकप फुटबल जितेका थिए। स्पेनले सन् २००८ र सन् २०१२ मा युरो कप फुटबल प्रतियोगिताको उपाधि जित्दा पनि उनी टोलीका प्रभावशाली सदस्य थिए। 'कुनै पनि टोलीलाई उपाधि चुमाउन प्रशिक्षकको निकै ठूलो योगदान हुन्छ। म आफूलाई निकै भाग्यमानी सम्झन्छु, मैले वेंगर र मोउरिन्होजस्तो उत्कृष्ट प्रशिक्षकको नेतृत्वमा पनि खेल्ने अवसर पाएँ', उनी भन्छन्।उनले सबै प्रशिक्षकको आआफ्नै विशेषता हुने धारणा व्यक्त गरे। 'सबै प्रशिक्षकको आआफ्नै विशेषता हुन्छ। सबै प्रशिक्षक उत्कृष्ट छन्। तर, कुनै दुई प्रशिक्षकको मात्र नाम लिनु पर्दा वेंगर र मोउरिन्हो नै सर्वोत्कृष्ट हुन भन्ने मेरो मान्यता छ', फाब्रिगासले भनेका छन्।फाब्रिगासले वेंगर र मोउरिन्होका अतिरिक्त पेप ग्वार्डिओला र भिसेन्ट डेल बस्कको पनि प्रशंसा गरेका छन्। स्पेनको राष्ट्रिय टोलीले सन् २०१० को विश्वकप र सन् २०१२ को युरो कप जित्दा भिसेन्ट डेल बस्कले प्रशिक्षक थिए। प्रशिक्षक वेंगरले सधैं आफूलाई छोरोजस्तो व्यवहार गर्ने रहस्य पनि उनले खोलेका छन्। 'वेंगर असल प्रशिक्षक हुन् र उनी सधैं मलाई छोराको जस्तो व्यवहार गर्थे', फाब्रिगासले भनेका छन्।"
ग्रिजम्यान र जर्सी नम्बर ७,"लन्डन : विश्व फुटबलको चर्चित नाम हो, एन्टोइन ग्रिजम्यान। उनी सन् २०१९ मा स्पेनिस ला लिगा क्लब बार्सिलोनामा आबद्ध भएका हुन्। २९ वर्षीय फ्रान्सेली स्ट्राइकर ग्रिजम्यान अर्को स्पेनिस क्लब एट्लेटिको म्याड्रिडमा पाँच वर्ष बिताएर बार्सिलोना पुगेका थिए। तर, सुरुआती दिनमा उनी बार्सिलोनामा खासै रमाउन सकेनन्। त्यसैले विश्व फुटबलमा उनको आगामी गन्तव्यको बारेमा पनि विभिन्न चर्चा चल्न थालेको थियो। तर, ती सबै हल्लालाई निराधार सावित गर्दै ग्रिजम्यानले क्याम्प नोउमै लामो समय बिताउन चाहेको संकेत दिएका छन्। त्यसैले उनले बार्सिलोनासँग ७ नम्बर जर्सीको माग गरेका छन्। उनी हाल बार्सिलोनाको १७ नम्बर जर्सी लगाएर मैदानमा देखा पर्छन्। उनी एट्लेटिको म्याड्रिडबाट १३ करोड ३० लाख अमेरिकी डलरमा बार्सिलोनामा आबद्ध भएका थिए। क्लबसँग ७ नम्बर जर्सी माग गरेसँगै उनी लामो समय बार्सिलोनामा बस्न चाहेको अनुमान गरिएको छ। हाल बार्सिलोनामा ७ नम्बरको जर्सी खाली छ। २७ वर्षीय ब्राजिलियन मिडफिल्डर फिलिप कोउटिन्हो बार्सिलोनाबाट लोन (ऋण) मा जर्मन क्लब बायर्न म्युनिख पुगेपछि उनले लगाउने ७ नम्बर जर्सी खाली भएको हो। बार्सिलोनाले कोउटिन्होलाई यसै वर्ष बिक्री गर्ने योजना पनि बनाएको छ। त्यसैले ग्रिजम्यानले उक्त जर्सी माग गरेका हुन्। बार्सिलोनामा आबद्ध भएयता ग्रिजम्यानले ला लिगामा २६ खेल खेल्दै केवल आठ गोल गरेका छन्। ग्रिजम्यानको अत्यन्तै निकट रहेका एरिक ओलह्याट्सले गत साता उनी बार्सिलोनामा खासै रमाउन नसकेको बताएका थिए। ग्रिजम्यानले बार्सिलोनामा अन्य खेलाडीसँग तालमेल मिलाउन नसकेको दाबी पनि एरिकले गरेका थिए। यसका अतिरिक्त बार्सिलोनाको पछिल्लो गतिविधिले पनि ग्रिजम्यान त्यहाँ लामो समय टिक्न नसक्ने अनुमान गरिएको थियो। पछिल्लो समय बार्सिलोनाले इटालियन क्लब इन्टर मिलानका २२ वर्षीय अर्जेन्टिनी स्ट्राइकर लाउटारो मार्टिनेजमाथि आँखा लगाएको छ। मार्टिनेजलाई भित्र्याउन बार्सिलोनाले प्रारम्भिक चरणको छलफलसमेत अघि बढाइसकेको छ। अर्कोतिर बार्सिलोना ब्राजिलियन स्टार नेमारलाई पनि पुनः क्लबमा फर्काउन चाहन्छ। २८ वर्षीय नेमार सन् २०१७ मा बार्सिलोनाबाटै फ्रान्सेली क्लब पेरिस सेन्ट जर्मन (पीएसजी) मा आबद्ध भएका थिए। पीएसजीले पनि केही समयअघि आफू नेमारलाई बेच्न तयार रहेको बताइसकेको छ। नयाँ खेलाडी भित्र्याउन बार्सिलोनालाई ठूलो रकमको आवश्यकता पर्ने भएकाले पनि ग्रिजम्यानलाई बिक्री गर्न सक्ने अनुमान गरिएको थियो। यद्यपि ग्रिजम्यानले अहिले क्लबसँग ७ नम्बर जर्सी माग गरेपछि उनी लामो समय क्याम्प नोउमै रहन सक्ने सम्भावना देखिएको छ। कोरोना भाइरसको महामारीका कारण हाल स्पेनिस ला लिगा स्थगित छ। एट्लेटिको म्याड्रिडबाट खेल्दा पनि ग्रिजम्यानले ७ नम्बरकै जर्सी लगाउने गरेका थिए। 'यसअघि एट्लेटिको म्याड्रिडमा पनि त्यही जर्सी लगाउने गरेकाले मैले बार्सिलोनामा समेत ७ नम्बरकै जर्सी मागेको हुँ', ग्रिजम्यानले भनेका छन्, '७ नम्बरको जर्सीसँग मेरो विशेष लगाव छ।' कोरोना भाइरसको त्रासका कारण अहिले क्लबका सम्पूर्ण खेलाडी सेल्फ क्वारेन्टाइनमा बसेको जानकारी पनि दिएका छन्। 'कोरोना भाइरसको त्रासका कारण हामी सबै घरमै बसेका छौं। फुटबल खेल्न नपाउँदा निकै छटपटी भएको छ। यो त्रासको अवस्था कहिलेसम्म रहने हो अनुमान लगाउन पनि गाह्रो छ', उनी भन्छन्। स्पेनिस ला लिगामा सबै टोलीले ११११ खेल खेल्न बाँकी रहेको छ। कोरोना भाइरसको त्रासका कारण खेल स्थगित हुनुअघि बार्सिलोना ५८ अंकसहित पहिलो र रियल म्याड्रिड ५६ अंकसहित दोस्रो स्थानमा छन्।"

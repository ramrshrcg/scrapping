शीर्षक,विवरण
अतिवाद र निषेधबाट समाज जोडिन्न,"नेतृत्व तहमा बस्नेले पनि विधि पालना गर्दै राजनीतिले जनतालाई जोड्न सके मात्र लोकतन्त्रको संस्थागत विकास हुन्छ। समाज अनुदार हुँदा सामाजिक सद्भाव बिथोलिन्छ। बिथोलिएको सद्भाव जोड्ने माध्यम हो सबल राजनीति। पछिल्लो समय नेपाली समाज अनुदारवादतर्फ उन्मुख हुँदा राजनीतिमा कतै विचलन त आउने होइन भन्ने आशंका उब्जिएका छन्। नेपाल मात्र होइन विश्वमा देखिएको राजनीतिक अस्थिरता र अनुदारवादको उदयले यसको संकेत गर्छ। नजिकै श्रीलंकामा भएको घटनाले झन् हाम्रोजस्तो समाजलाई स्मरण गराउँछ। विश्व परिवेश अनुदारवादमा अग्रसर रहँदा दक्षिण एसिया क्षेत्रको समाज पनि त्यसबाट चोखो छैन। यस क्षेत्र यही रूपमा अघि बढ्दा जाति, वर्ग, भाषा, लिंग, संस्कृतिको कमजोर पाटोमा अन्य शक्तिले खेल्ने मैदान भेटाउँछन्। शक्तिशालीहरू सधैं यस्तै मैदानको खोजीमा हुन्छन्। अनुदारवादउन्मुख समाजमा वस्तुको प्रयोग, अवसरको उपयोग, धार्मिक, रीतिरिवाजमा बन्देज लगाएको अवस्थामा समेत सामाजिक द्वन्द्व चुलिन्छ। समाज अस्थिर बन्छ। हुन त, विवाद तथा द्वन्द्वका अनेकन कारण हुन्छन् तर त्यसमध्ये पनि मुख्य कारक आफू मात्र ठीक र अरू बेठीकमै गएर अड्किएको हुन्छ। कार्ल माक्र्स पछ्याउनेहरू उनले प्रतिपादन गरेको सामाजिक द्वन्द्वको सिद्धान्तलाई आधार बनाएर समाजमा धनीगरिब अर्थात् हुनेनहुने वर्गबीचको विद्रोहका रूपमा हेर्छन्। त्यतिले मात्र हाम्रोजस्तो समाजको सद्भाव बिथोलिँदैन। समाजमा विपन्नहरूले गर्ने विद्रोहलाई माक्र्सका अनुयायीले वर्ग संघर्षका रूपमा अँगालेका छन्। के त्यही पूर्ण हो त उदारवादउन्मुख हुन ? भिन्नभिन्न खालका विभेद, निषेध र राज्यले गर्ने चलखेलकै कारण सामाजिक द्वन्द्व भइराख्छ। त्यसलाई जोड्ने काम राजनीतिक चेतना र चिन्तनले गर्छ। केही व्यक्तिवादी सोच र आफू सही भन्नेहरूले राजनीतिप्रति नकारात्मक भाव सृजना गरिदिएका छन्। पछिल्लो समय दक्षिण एसियामा नयाँ अवस्था देखा परेको छ। श्रीलंकामा भएको विस्फोटको घटना, माल्दिभ्समा देखा परेको राजनीतिक अस्थिरता, पाकिस्तानको आन्तरिक समस्या र अफगानिस्तानले भोग्दै आएको पीडा हेरौं। साधनस्रोतको वितरण पक्षले मात्र द्वन्द्व उत्पन्न हुने होइन भन्ने उदाहरण यी मुलुकको घटना स्मरण गर्दा स्पष्ट हुन्छ। समाजलाई कुन रूपमा छोड्यौं र त्यो समाज कता गयो भन्नेतिर ध्यान नदिँदा यस्ता समस्या देखा परेका हुन्। समाजमा सामाजिक मूल्यको विविधता, धर्म, संस्कृति र रहनसहनलाई अवलम्बन गर्नेहरू रहन्छन्। एकले अर्काको धर्म, संस्कृति र रहनसहनलाई मान्यता नदिँदा वा बहुसंख्यकले अल्पसंख्यकको आस्था दबाउन खोज्दा वा बेवास्ता गर्दा मात्र होइन, धार्मिक अतिवादका कारणले समेत द्वन्द्वको अवस्था उत्पन्न हुन्छ। यही बीचमा एकथरी मानिस तनावलाई समाजमा कसरी घटाउने भन्नेमा लागिरहेका हुन्छन्। अनि उनीहरूलाई लाग्छ, समाज सामाजिक तवर र नागरिकको स्तरबाट मात्रै जोडिन्छ। तर, हेक्का हुँदैन त्यो समाज जोड्न राजनीतिक चेनता साथै चाहिन्छ। लाग्ला समाजलाई राजनीतिले कसरी जोड्छ ? राजनीतिक दलभित्र हुने सहकार्य र बुझाइ समाज जोड्ने कडी हो। गत साता श्रीलंकामा भएको शृंखलाबद्ध विस्फोटका घटनाबाट हामीले सिक्नैपर्छ। १० वर्षमा शान्तिको सास फेरेको श्रीलंकाली समाज कसरी बिथोलियो ? त्यसको कारक के हो ? त्यो अहिलेको अहं प्रश्न बन्न पुगेको छ। हामीकहाँ सामाजिक सद्भाव साँच्चै लोभलाग्दो थियो। केही हदसम्म अझै छ। द्वन्द्वकालमा पनि मेलापात जाने र भजन गाउने काम भए, मानिस चौतारीमा बसेर गफिन्थे, जसले समाजलाई जोडेको थियो। तर, त्यो भत्कियो। नेपालभित्र मात्र होइन, यस भेगमा उक्त समस्या एउटा विकराल रूपमा देखा परेको छ। नेपाली समाज नेपाली समाजको वर्तमान राजनीतिक, सामाजिक र सांस्कृतिक परिवेशलाई नियाल्ने क्रममा नेपाली समाज अनुदारवादतर्फ उन्मुख भएकै हो त ? नेपाली समाज बुझ्ने सन्दर्भमा भिन्नभिन्न समयमा समाजमा उठ्ने गरेको अवधारणा केलाउन उपयुक्त हुन्छ। केही समयअघि संविधानसभाले प्रान्तीय संरचनाको घोषणा गर्दै थियो, टीकापुरमा दुःखदायी घटना भयो। त्यो घटना सबैको मानसपटलमा ताजै छ। त्यस घटनामा सुरक्षाकर्मी र सर्वसाधारण हताहत भए। नेपाल बहुभाषिक, बहुसांस्कृतिक र बहुधार्मिक समाज भन्दाभन्दै पनि त्यसका केही मान्यतालाई हामीले हेर्नुपर्छ जस्तो लाग्छ। त्यसमध्ये सबैभन्दा ठूलो बहुभाषिक र बहुसांस्कृतिक भन्दाभन्दै पनि हामीमा हिन्दु धर्म मान्नेहरू र सांस्कृतिक समुदायमा पहाडी भेगको वर्चस्व देखिन्छ, जहाँ बहुसंख्यक समुदाय हिन्दु धर्ममा विश्वास राख्छन्। हुन पनि यसलाई धर्मको रूपमा मात्र नभई संस्कारको रूपमा लिन्छौं। कसैलाई निषेध गरेको पाइँदैन। तर पनि सामाजिक सद्भावले के जनाउँछ भन्ने विषय टीकापुर घटनादेखि सन् २००६७ को गोरुसिंगे (द्वन्द्वकालमा राज्य र माओवादी घटना) घटनालाई पुनरावृत्ति गरेर हेर्न मन लागेको छ। हामीले नेपाल र दक्षिण एसियाकै सन्दर्भमा सद्भाव भन्नाले के बुझ्ने र आधारभूत तत्वलाई कसरी हेर्ने ? केके भयो भने समाजमा भाइचारा बढ्छ ? शान्ति र अमनचयन कसरी बढ्न सक्छ ? यसमा राज्यको विद्वत् वर्ग घोत्लिन आवश्यक छ। दक्षिण एसियाली मुलुकमध्ये नै हामी बढी उदार, सद्भावपूर्ण र स्वतन्त्र मात्र होइनौं, खुसी र कर्ममा विश्वास गर्ने जनताका रूपमा छौं। यस्तो पुरानो र सद्भावपूर्ण सामाजिक संरचनालाई कायमै राख्न जरुरी छ। धेरैलाई लाग्न सक्छ हामी अघि बढिसकेका छौं। तर, नियालौं नयाँ संविधान बनिसकेको छ, संस्थाहरू निर्वाचित भएर आएका छन्। जनप्रतिनिधिले काम गरिरहेका छन् तर पनि अनुदारवादी बन्दै गएको छ समाज। यसरी अघि बढ्ने हो भने अनेक छिद्राबाट चिरा पर्न सक्नेछ। धर्म, राजनीति र संस्कृतिको विषयमा देखिने अनुदारले समाजलाई साँघुरो बनाउँदै लैजान्छ। यसले समाज फराकिलो बनाउँदैन। उदारताले सबै मतान्तर, इच्छा, अकांक्षा, चाहना र विषयलाई समायोजन र समाहित गर्दै लैजाने छ। जुन प्रकारको राष्ट्रवादको कुरा उठेको छ, भोलि त्यही विषयले समस्या निम्त्याउनेछ। जुन किसिमको संघीय र प्रान्तीय संस्था बनाएको छ, यसले कुनै किसिमको विद्वेष पनि ल्याउन सक्छ। किन देखिन्छ भने लोकतन्त्रले जनतालाई दिनुपर्ने सेवासुविधा दिएन भने र जोड्न सकिएन भने त्यो लोकतन्त्र नै हुँदैन र व्यवस्था टिक्दैन। चिल्लो पात राजनीतिक नेतृत्वले भन्दै आएको छ, वर्तमान समय जग बनाउनै खर्चिएका छौं। हेर्दा त्यस्तो लाग्दैन। हुने बिरुवाको चिल्ल पात अर्थात् मर्निङ सो द डे भने झैं त्यस्ता भनाइलाई विश्लेषण गर्नुपर्ने बेला आएको छ। त्यो कता जान्छ भन्नेमा चनाखो हुनुपर्ने बेला छ। वर्तमानले समाजको बाटो देखाउँछ। त्यसमा चुक्दा समस्या हुन्छ। यही विषयले हामीलाई कता लैजान्छ र भनिएको कुरा पुयाउन नसक्दा के गर्ने भन्ने अन्योल थपिन्छ। जसले चिन्ता निम्त्याउँछ। त्यसमा सोच्न हामी बाध्य हुन्छौं। हुन त, हामीले धेरै क्षेत्रीय र जातीय दंगा खेप्नुपरेको छैन। श्रीलंकामा जुन किसिमको आततायी घटना भयो, त्यस्तो घटना हामीले बेहोर्नुपरेको छैन र नपरोस् पनि। तर पछिल्लो समय समाज हाँस्न सकेको छैन। जोडिएको समाज खल्बल्याउने क्रियाकलाप देखा पर्न थालेको छ। त्यहाँ झिँझा सल्काउने सक्ने सम्भावना देख्छु। यस्ता घटना नहोस् भन्नका लागि समाजलाई शिक्षित र जागरुक बनाउनेतर्फ लाग्नुपर्छ। सामाजिक आन्दोलन र शिक्षा मात्र होइन, राजनीतिक सद्भाव पनि आवश्यक छ। श्रीलंका यस क्षेत्रकै शिक्षित मानिस बस्ने स्थान हो। किन त्यहाँ १० वर्षपछि पुनः शान्ति बिथोलिन पुग्यो। मालिदभ्स थोरै जनसंख्या तर शिक्षितहरू रहने स्थान किन सधैं अस्थिरतामा छ पछिल्लो समय ? हामीले सोच्नुपर्छ। राजनीतिक संस्कारको विकास गर्न सक्नुपर्छ। त्यसलाई झीनामसिना कुरा भनेर पन्छाउनु हुँदैन। ठूलाठूला सपना देखाएर पन्छाउने काम हुन थालेको छ। समृद्धिका नाममा सामाजिक न्याय छोडेका छौं, बिर्सेका छौं। उदाहरणका लागि सामाजिक सुरक्षा विगुल बजाएर आयो, तर त्यसनिम्ति चाहिने संस्था र तत्व तयार गरिएन। सद्भावका लागि सबैभन्दा पहिले सबै बराबर भन्ने भाव स्थापित गर्न सक्नुपर्छ। नसके सद्भाव टाढाको विषय बन्नेछ। समभावपछि सहभाव अर्को महत्वपूर्ण पाटो छ सँगै बस्ने र हातोमालो गर्ने। जुन घटना श्रीलंकामा भयो त्यो नहोस् भन्नाका लागि समाजलाई जागरुक बनाउनेतिर लाग्नुपर्ने देखिन्छ। त्यस किसिमको क्रियाकलाप हाम्रोजस्तो जर्जर हुँदै गएको समाजमा नहोला भन्न सकिँदैन। हाम्रो समाजमा जुन विविधता र बहुलता छ, त्यसको बीचमा कस्तो किसिमका सामाजिक सन्दर्भहरू छन् भन्ने निक्र्योल गर्नुपर्छ। त्यसमा चिसोपना छ भने हाम्रो प्रगति नचाहनेले हात हाल्न सक्छन्। त्यसमा सक्रिय र चनाखो हुन जरुरी छ। अन्य शक्तिलाई दोष लगाउनुभन्दा आफू पहिले त्यसमा सतर्क हुन आवश्यक छ। सामाजिक सद्भाव जटिल झैं छ। बहुलता भएको विषयकै कारण हामीले ससाना कुरामा ख्याल गर्न आवश्यक छ। समाजका अन्तरद्वन्द्व पन्छाउने काम गरेका छौं। सामाजिक न्यायलाई ओझेलमा र्पान खोजेका छौं। समृद्धि भन्ने तर यसमा न्याय गर्न सकेका छैनौं। बराबरीको भाव समुदाय होस् या मुलुक, हामी सबै बराबर छौं भन्ने भाव आवश्यक हुन्छ। समभाव र सहभावले नै सद्भावको सिँढी तय गर्छ। अन्यथा त्यो धेरै टाढा र गाह्रो हुन्छ। सद्भावसँगै सहभाव पनि उत्तिकै महत्वपूर्ण पाटो हो। यसलाई बिथोल्ने प्रयास विभिन्न कोणबाट भइरहेका छन्। विकासको नाममा प्राकृतिक सम्पदाको दोहन गरिरहेका छौं। सँगै बस्ने धरातलीय अवस्था बिगार्दै गएका छौं। समभावबाट निस्कने सहभाव पनि विस्तारै ध्वस्त पार्दै छौं। बसाइँसराइको आफ्नै प्रकारको पीडा छ। मन लागेर एक स्थानबाट अर्को स्थानमा मानिस सर्दैनन्। त्यसैले त सामाजलाई सद्भावपूर्ण बनाउन जरुरी छ। हाम्रा प्रतिनिधि यसमा कति कटिबद्ध छन् ? त्यो महत्वपूर्ण पाटो हो। सामाजिक भावलाई जोड्न समाज र समुदाय जोड्न आवश्यक छ। नयाँ संरचना उन्मुख हुँदै गर्दा सरकारले यसका लागि केकस्ता कार्यक्रम ल्याए त्यो महत्वपूर्ण पाटो हो। ठूला डिङमा हाँकेमा वा हामीबीच खेलेमा सामाजिक सद्भाव खोक्रो नारामा सीमित हुन्छ। स्थानीय सरकारको तहमा पाठ्यक्रममा पनि परिवर्तन गर्दै ल्याएको छ। सहभाव, समभाव र सद्भाव जोड्ने किसिमको शैक्षिक सामग्री ल्याउनुपर्छ। विचारलाई स्तरोन्नति गर्नुपर्छ। राजनीतिक दल र आफ्नै दलमा लडेका साथीहरूबीच पनि सद्भाव आवश्यक छ। दुर्भाग्य, लामो समयदेखि सँगै लड्दै आएका कम्युनिस्ट पार्टीमा पनि भएको एकताको खाका र प्रक्रियामा असन्तुष्ट भएर नेताहरू एकै मञ्चबाट उठेर हिँड्नुपर्ने अवस्था आएको छ। यस्ता विषयलाई सुनिश्चित गर्न नसक्ने दलहरूले समाजबारे अध्ययन गर्न जरुरी छ। किन त्यसलाई नअँठ्याएको भन्ने विषयमा चर्चा गर्न जरुरी छ। सत्तासीन दलमा मात्र होइन प्रमुख प्रतिपक्षी दलमा पनि त्यो समस्या देखा परेको छ। हुन त, हाम्रा नेताहरूबीच सद्भाव पनि देखिन्छ। मतान्तर हुँदाहुँदै पनि बनावटी हाँसोसहित टेलिभिजनमा देख्छौं। यसले केही सद्भाव झल्काउँछ। छिमेकी भारतमा बेलाबेलामा फैलिएजस्तो साम्प्रदायिक हिंसा हामीकहाँ छैन। उत्तरतर्फको जस्तो कडा शासन प्रणाली पनि हामीले बहोर्नुपरेको छैन। दक्षिण एसियाली मुलुकमध्ये नै हामी बढी उदार, सद्भावपूर्ण र स्वतन्त्र मात्र होइनौं, खुसी र कर्ममा विश्वास गर्ने जनताका रूपमा छौं। यस्तो पुरानो र सद्भावपूर्ण सामाजिक संरचनालाई कायमै राख्न जरुरी छ।४ निष्कर्ष समाजलाई जोड्ने काममा यतिबेला हाम्रो राजनीतिमा कहाँ छ भन्ने मेरो प्रश्न हो। पाकिस्तान र बंगलादेशमा सधैं सेना हावी, भारत अनुदारवादतर्फ उन्मुख, श्रीलंकामा द्वन्द्वको भय पुनरावृत्ति, माल्दिभ्समा राजनीतिक अस्थिरता, अफगानिस्तान पुरानै व्यथामा अनि भुटानमा एक समुदायलाई निषेधपछि देशबाट लखेटेर खुसी छौं भन्दै गरेको बाह्य छनक भत्किन समय लाग्दैन। अतिवाद र निषेधले कुनै समाज जोड्न सक्दैन। त्यसैले त हामी लोकतन्त्रउन्मुख हुनुपर्छ। यसलाई संस्थागत गर्नैपर्छ। शक्ति बाँडफाँडमा सचेत हुनैपर्छ। जनतालाई सेवा दिन राज्य चुक्नु हुँदैन। कताकति शक्ति केन्द्रित गर्ने र आफैं शासन पद्धतिमा दशकौं बस्ने योजना ल्याउने होइन। नेतृत्व तहमा बस्नेले पनि विधि पालना गर्दै राजनीतिले जनतालाई जोड्न सके मात्र लोकतन्त्रको संस्थागत विकास हुन्छ। यतिखेरको अहम् प्रश्न हो, राजनीतिक दलभित्र आन्तरिक उदारता उदाहरणका रूपमा आउनुपर्छ। अनि मात्र हामी सभ्य र लोकतान्त्रिक समाजउन्मुख हुँदै विकासको पथमा अग्रसर हुने छौं।"
८० वर्षीया आमाको चिठी,"छोरा, शुभ आशीर्वाद ! बुहारी र नातिनातिनामा धेरैधेरै सम्झना ! पशुपतिनाथको कृपाले आरामै छौं। प्यारी बुहारी र साना दुई नातिनातिनालाई कस्तो छ ? नदेखेको धेरै भयो तर याद ताजै छ। असीम सम्झनासँगै आशीर्वाद र माया सुनाइदिनु है। म पनि तिमीहरूको मायाले आजका दिनसम्म बाँचेकै छु। छोरा, जतिसुकै व्यस्त भए पनि समय निकालेर पत्र पढ्नु ल। तिमीले मलाई मातातीर्थ नुहाउन सागर जाऊ भनेर आ श्रममा छोडेको आज ठीक एक वर्ष भएछ। मातातीर्थ औंसी (आमाको मुख हेर्ने दिन) आउनासाथ मलाई त्यो दिनको झलझली याद आउँछ। बारीमा गोड्ने बेला भएका मकै, करेसामा लहलहाउँदै गरेका स्कुस, फर्सी र कल्कलाउँदा काँक्रा पनि सम्झिरहेकी छु। यहाँ त्यस्तो केही छैन। अझ त्यहाँ हुर्किंदै गरेका आँप, लिची र तिनका फेदमा रोपेका खुर्सानी त्यत्तिकै लहलह होलान्। तिमीले मलाई लिएर हिँड्दा म पनि आमासँगै जान्छु भन्दै कोकोहोलो मच्चाएर रुने नातिनी। अनि हजुरी कति बेला फर्कने ? छिटो आउनु है ! भन्ने नाति सम्झिरहेकी छु। नातिले धेरै पापा ल्याइदिनु भनेको थियो। त्यो सम्झिँदा आँखा भरिन्छ आँसुले। तपाईं नहुँदा घर सुनसान लाग्छ पनि भनेका थिए। ती शब्द सम्झिँदा अहिले पनि आँसु रोकिँदैनन्। साँझ सुत्ने बेलामा सधैं मलाई संगिनीको भाकामा लोरी गाउन लगाएर निदाउने नानीहरूको यादले सताइरहन्छ। अझ उनीहरू बिहानै उठेर आँगनमा खेलेको चित्र आँखामा प्रत्येक दिन आउँछ र मन कटक्क काट्छ। छोरा, तिमीहरूका बाउ बितेपछि छोराबुहारी अनि तिनै नातिनातिनाको मुख हेरेर बाँचेकी थिएँ। तिमीहरूलाई हेरेरै बाउलाई भुल्ने प्रयास गरेकी थिएँ। तिमीहरू कामबाट ढिला गरी घर फर्किंदा तिनै नातिनातिनाको कपाल सुम्सुम्याउँदै पिँढीमा बसेर बाटो हेर्थें। आज आ श्रमको उराठ लाग्ने बाटोमा जति हेरे पनि तिमीहरूको अनुहार देख्न पाएकी छैन। हातखुट्टा लाग्दासम्म तिमीहरू साँझ घर फर्किंदा दालभात पकाएर राख्थें। हातखुट्टा नचल्ने भएपछि तिमीहरूले मलाई यो आ श्रमसम्म ल्याएर छोड्यौ। मैले बुझेकी छु यो तिमीहरूको बाध्यता हो। तिमीहरूको यो निर्णयसँग मलाई अलिकति पनि विस्मात छैन। विस्मात त तिमीहरूलाई देख्न नपाउँदा मात्र लाग्छ। विस्मात त चाडपर्वमा तिमीहरूले मीठोमसिनो खायौ कि छैन भन्ने कुरा सम्झेर लाग्छ। विस्मात त हरेक व्रतपछि नातिनातिनालाई प्रसाद दिन नपाउँदा लाग्छ। तिमीहरूको बाध्यता सम्झेर मन बुझाउने प्रयास गर्छु। तर कमलो मन छ। आँसु झरिहाल्छ। बिहान सबेरै घरबाट दुवैजना काममा निस्कनुपर्ने दैनिकी त्यही छ कि फेरियो ? बुहारी खाना पकाएर हतारहतार नानीहरूलाई स्कुलमा छोडेर जान्छिन् होला ! तिमीहरू साँझ घर फिर्न ढिला हुँदा नातिनातिना कता बस्छन् ? तिमीले आ श्रममा छोडेर घर पुग्दा मलाई कत्ति खोजे होेलान् ? कहाँ जानु भो ? कहाँ छोडेर आउनु भो भन्दै कत्ति खोजे होलान् ? तिमीले के भनेर जवाफ दियौ ? मनमा यस्तै कुरा खेलिरहन्छन्। सायद मेरा हातखुट्टा नबसेका भए आजसम्म म पनि नातिनातिनासँगै हुन्थें। तिमीहरू बेलैदेखि आफ्नो स्वास्थ्यको ख्याल गर्नू। रोगले चापेपछि परिवारबाट टाढा जानुपर्दा अति नै मन दुख्दो रहेछ। मेरो बाकसमा मखमलको थैली छ। त्यसमा २५० रुपैयाँ राखेकी थिएँ। एक सय तिमीले अफिस जाँदा खाजा खानू। एक सय रुपैयाँ बुहारीलाई तरकारी किन्न दिनू। ५० रुपैयाँ नातिनातिनालाई बाँडिदिनू। मिस्रीको पोकोचाहिँ ल्याइदिनू। राति तिमीहरूको यादले निद्रा नलाग्दा मुख सुक्छ। त्यो बेला चुस्दै सुत्छु। यहाँ खुसी छैन। पुराना दिन सम्झिँदै कहिले रुन्छु र कहिले हाँस्छु। तिमीले कार लिएर अफिस निस्केको र बुहारी स्कुटरमा छोराछोरीसँग घरबाट बाहिर निस्केको दृश्य देख्न नपाएको वर्ष दिन भयो। अनि साँझमा सबै घर फर्केर भेला हुँदाको रमाइलो अब सम्झनामा पनि धमिलो भइसक्यो। मैले जानीनजानी केलाएको तरकारी बुहारीले चुरा बजाउँदै पकाएको याद ताजै छ। अझ त्यो भात र तरकारीको मिठास त भुल्नै सक्दिनँ। कहिलेकाहीं आ श्रममा पाउजु लगाएर चुरा बजाउँदै कोही महिला आउँदा बुहारीको झल्को आउँछ। हेर्छु अर्के मान्छे देख्छु। अनि मुख छोपेर रुन्छु। यस वर्षको मातातीर्थ औंसी वैशाख २१ गते परेको रहेछ। यहाँ आ श्रममा बसेका साथीका छोराछोरी कसैले भेट्न आउँछु भनेर फोन गर्छन्। कोही लिन आउने भएका छन्। त्यो दिन यहाँ म एक्लै हुन्छु। छोरा, जसरी पनि फुर्सद मिलाएर बुहारी र आँखाका नानी समान नातिनातिनालाई लिएर मलाई भेट्न आऊ है। तिमीलाई देख्न धेरै मन छ। नातीनातिनाको साह्रै न्यास्रो लागेको छ। मेरो बाबू कस्तो भयो होला ? अनि बुहारी कस्ती भइन् होला ? नातिनातिना कत्रा भए होला ? सबैलाई एकपटक भेटेर गफ गर्ने भित्री इच्छा छ। तिमीहरू जसरी पनि भेट्न आउनू। आमालाई भेट्न जाँदा हामी सँगै आउँछिन् भनेर डराउनु पर्दैन। मलाई भेट मात्र दिए पुग्छ। अब फेरि घर गएर तिमीहरूलाई अल्झाउन चाहन्न। हरेक दिन यहीं रमाउने कोसिस गर्दै छु। दौंतरीहरू पनि छन्। उनीहरूसँग तीतामीठा अनुभव साटासाट गर्छौं। ए, अनि त्यो मेरा लुगा कपडा राख्ने बाकसमा थैली छ। मखमलको थैलीभित्र दुई सय ५० रुपैयाँ राखेकी थिएँ। एक सय तिमीले अफिस जाँदा खाजा खानू। एक सय रुपैयाँ बुहारीलाई तरकारी किन्न दिनू। अनि ५० रुपैयाँ नातिनातिनालाई बाँडिदिनू। त्यही बाकसमा भएको मिस्रीको पोकोचाहिँ च्यापेर ल्याइदिएस्। राति तिमीहरूको यादले निद्रा नलाग्दा खुब मुख सुक्छ। त्यो बेला चुस्दै सुत्छु। खुर्सानी र साग बेचेर राखेका पैसा छिमेकीलाई सापट दिएकी थिएँ। फिर्ता लिने बेला भयो। कोको सँगै छन् भनेर यहीं आएपछि भन्छु। अनि म सुत्ने ओछ्यानछेउको खोपामा बत्ती कातेर राखेकी थिएँ। बुहारीले साँझ बत्ती बाल्नू। माली गाई दूध दिँदै छ कि थाक्यो ? थाक्यो भने बेचिदिनू। बरु दूध डेरीबाट लिएर नातिनातिनालाई खुवाए हुन्छ। छोरा, मलाई यहाँ लाउन र खानको कुनै दुःख छैन। आ श्रमका नानीहरूले राम्रो चाकर गरेका छन्। मेरा लागि केही उपहार चाहिन्न। केवल बुहारी र नातिनातिनाको मुख हेर्ने मन छ। मेरो इच्छा पनि अरू केही छैन। बस्, तिमी, बुहारी र नातिनातिनालाई एकपटक नजिकबाट देख्ने इच्छा छ। अब धेरै गन्थन नगरौं। यो पत्रमा तिमीहरूलाई भुलाइराख्नु उचित हुँदैन। फेरि पनि मातातीर्थ औंसीको दिन जसरी पनि समय मिलाएर आउनू। आखिर मेरो को नै छ र ? बाउआमा सानैमा बिते। तिमीहरूका बाउले छोडेको पनि एक कोरी (२० वर्ष) पुग्न लागेछ। त्यसैले फेरि भन्छु, त्यो दिन सय काम छोडेर मलाई भेट्ने समय मिलाएस्। तिमीहरूकै मायामा बाँचिरहेकी आमा"
बिर्सिएको थलो दुम्जाभँगेरी,"अब दुम्जाभँगेरी एकीकृत नमुनाका रूपमा विकास गर्न अविलम्ब ध्यान दिनुपर्छ। रामेछापको भँगेरी पुग्दा एक सय हाराहारी सानाठूला गाडीहरूको भीडभाड थियो, २०७६ वैशाख १० मा। देशभरि र रामेछापका नेताकार्यकर्ताले पुष्पलाल र गंगालालको जन्मस्थलको अवलोकन गरे। एक सय वर्षअघि गंगालाल र ९५ वर्षअघि पुष्पलाल पिता भक्तलालले खरदार सुब्बा हुँदा लिएको डेरामा जन्मिएका हुन्। जहाँ पुष्पलालको जन्मस्थल लेखिएको साइनबोर्डसम्म झुण्ड्याइएको छ भने गंगालालको नामोनिसाना कतै देखिएन। भँगेरीको विकास गर्दा यति धेरै पूर्वाग्रही नभएर गंगालाल र पुष्पलालको सँगसँगै स्मरण, सम्मान र पूर्वाधार विकास गर्न ध्यान दिनुपर्ने थियो। कार्ल माक्र्सको द्विशताब्दी जन्मजयन्ती विश्वभरि मनाइयो। सन् १८१८ मे २२ का दिन उहाँको जन्म जर्मनीको ट्रियामा भएको थियो। फ्रेडरिक इवर्ट स्टिफटुङले ट्रियामा कार्ल माक्र्स जन्मेको घर र उहाँसँग सम्बन्धित सामग्रीको संरक्षण गरी संग्रहालयका रूपमा सुरक्षा र प्रवद्र्धन गरेको छ। सन् १९७८७९ मा चिनियाँ नेता ह्वा को फेङ ट्रिया पुगेलगत्तै त्यहाँ अगाडिपट्टि चिनियाँ रेस्टुरेन्टसमेत खोलिएको छ। चीनमा हुनान प्रान्तको साओसाङमा माओत्से तुङ जन्मिएका हुन्। कम्युनिस्ट पार्टीको नेतृत्वमा क्रान्ति सम्पन्न भएपछि सरकारले साओसाङलाई पर्यटकीय गन्तव्यका रूपमा विकास गर्यो। हामी सन् २०१० मा साओसाङ पुग्दा स्थानीय अधिकारीहरूले जानकारी दिएका थिए, यहाँ प्रत्येक वर्ष ३३३४ लाख पर्यटक अध्यक्ष माओको जन्मस्थल हेर्न आउने गर्छन्। साओसाङमाथि पहाडको पल्लोपट्टि चिनियाँ कम्युनिस्ट पार्टीका अर्का महत्वपूर्ण नेता ल्यु साओची जन्मिनुभएको थियो। माओसँग तीक्तता र शत्रुतापूर्ण अन्तरविरोध खेप्नुभएका लीले असल कम्युनिस्ट कसरी बन्ने ? भन्ने चर्चित पुस्तक लेख्नुभएको विदितै छ। नेपाल कम्युनिस्ट पार्टीको स्थापना राणाकालको उत्तराद्र्धमा भारतको कोलकातास्थित श्याम बजारको नवीन सरकार लेनको घर नं २८ मा भएको थियो। २०६४ मंसिरपुसमा कोलकाता पुग्दा हामीले श्याम बजार गएर घर पत्ता लगायौं र भोलिपल्ट महासचिव माधवकुमार नेपालका साथ पुनः पुग्यौं। घरपति अमित गुप्ताको परिवारसँग भेटघाट र कुराकानी गर्यौं। त्यतिबेला र २०७१ सालमा गरी जम्मा तीनपटक पार्टी स्थापना भएको घर, कोठा र चोटासम्म घुमेर अध्ययनअनुसन्धान गर्यौं। बनारसमा पुष्पलालले लामो समय निर्वासनकालीन दिन व्यतीत गर्नुभएको दसपुत्र गल्लीस्थित घर जीर्ण बनेको छ। पुष्पलालको अध्ययन कक्षलगायत त्यहाँको अवस्थिति हेर्दा निर्वासनकालीन दुःखकष्ट र स्वदेशबाट उहाँलाई भेट्न पुग्ने पार्टीका नेता, कार्यकर्ता र समर्थकहरूको कुनै बेलाको अनिवार्य गन्तव्यबारेमा अवगत भयो। दरभंगालगायतका स्थानसँग पनि पुष्पलाल र नेपाली कम्युनिस्ट आन्दोलनको कष्टसाध्य इतिहास अभिन्न रूपमा जोडिएको स्पष्टै छ। दुम्जाभँगेरीको साझा प्रवर्द्धन नेपालमा पारिवारिक जहानियातन्त्रको अन्त्य गर्न नेपाली कांगे्रस र नेपाल कम्युनिस्ट पार्टीको स्थापना गरी राणा, पञ्चायत र राजा तीनैथरी निरंकुश हुकुमीतन्त्रको अन्त्य गरियो। दुवै राजनीतिक दलका प्रमुख नेता बीपी कोइराला र पुष्पलाल श्रेष्ठ हुनुहुन्थ्यो। बीपी कोइरालाको जन्मस्थान दुम्जा र पुष्पलालको जन्मस्थल भँगेरीलाई परस्परमा आबद्ध गरी देशविदेशका मान्छेहरू पुग्ने विशेष गन्तव्यका रूपमा पूर्वाधार विकास र प्रवद्र्धन गरिनुपर्छ। सिंगो नेपाली समाजलाई लोकतन्त्र, सामाजिक न्याय, गणतन्त्र र सामाजवादको सपना देखाई जीवन र समाज बदल्ने हिसाबले वैचारिक र सांगठानिक रूपमा गोलबन्द गर्न दुई महान् व्यक्तित्वहरूले आफ्नो सारा वबर्कत र जिन्दगी लगाएकै हुन्। अब दुम्जाले बीपी कोइराला र भँगेरीले पुष्पलाल श्रेष्ठको प्रतिष्ठा अझ उचो बनाउने गरी दुवै स्थललाई पर्यटकीय महत्वका साथ जोड्न सक्नुपर्छ। यसै रुटमा अंग्रेज साम्राज्यको आक्रमण परास्त गरिएको ऐतिहासिक सिन्धुलीगढी, मकैको खेती कृतिका लेखक सहिद कृष्णलाल अधिकारीको जन्मस्थल कठजोर (मन्थली २) र सहिद ऋषि देवकोटा आजाद को जन्मस्थल खुर्कोट तथा सहादतस्थल भिमान, सुनकोसी र तामाकोसीको र्याफ्टिङलाई समेटेर टुर प्याकेज बनाउन र सञ्चालन गर्न सकिन्छ। उपेक्षाको समय त सकियो ! यहाँ ट्रिया, साओसाङ, कोलकाता र बनारस वा दरभंगाभन्दा फरक रामेछापको भँगेरीको खास चर्चा गर्न खोजिएको छ। नेपाल कम्युनिस्ट पार्टीका संस्थापक नेता महासचिव पुष्पलालको जन्मस्थलको ऐतिहासिकता रक्षा गर्न र पर्यटकीय विकासनिम्ति यस आन्दोलनका हरेक नेताकार्यकर्ता र समर्थकहरूलाई घच्घच्याउँदै एकजुट पार्न जरुरी देखिएकाले केन्द्रित गरिएको छ। यद्यपि पछिल्लो समयमा यो स्थलमा कीर्तिपुरको चम्पादेवीपछि पुष्पलाल प्रतिष्ठानको ध्यान केही हदसम्म तानिएको भन्न सकिन्छ। प्रतिष्ठानले सुरुमा यहाँ पाँच रोपनी जग्गाको बन्दोबस्त मिलाउने पहल गरेको थियो। जहानियातन्त्रविरुद्ध नागरिक स्वतन्त्रता र मुक्तिको शंखघोष गरी प्रजातन्त्र संग्रामको सफल नेतृत्व गर्ने बीपी कोइराला तथा माक्र्सवाद र जनमुक्तिको उद्घोष गर्ने पुष्पलालका जन्मस्थलहरू सिन्धुलीको दुम्जा र रामेछापको भँगेरीलाई घोर उपेक्षाबाट उद्धार गर्नु जरुरी छ। करिब ७० वर्ष लामो कालखण्डसम्म भँगेरीले घोर उपेक्षा खेप्दै आयो। काठमाडौंको पुतलीसडकबाट मात्र सय किमि दूरी र चार घन्टा मात्रै समयमा पुगिने भँगेरीको यो उपेक्षालाई हालसम्म नेपाली कम्युनिस्ट आन्दोलनमा देखा परेको फुट, विभाजन, विवाद र समूहबन्दीको परिणति भन्न सकिन्थ्यो होला। हिजो उहाँलाई गद्दार भनेर बदनाम गर्ने होडबाजी चलेको थियो ! तर अब त्यसो गरेर उपेक्षा गर्ने छुट कसैलाई छैन। भँगेरीको गौरव, जसले पुष्पलाल र दाजु गंगालाल जन्मिने सौभाग्य प्राप्त भयो, त्यसको महत्व र महिमा कायम गर्नैपर्छ। बाँचुञ्जेल आफ्नै सहकर्मी र कार्यकर्ताद्वारा अपमान र लाञ्छना खेप्न बाध्य पुष्पलालको मृत्युको ४१ वर्ष पुगिसक्दा अझै पनि न्याय हुन सकेको छैन। जन्मस्थल भँगेरी पुग्ने जोकोहीलाई यस्तो अनुभूति हुन्छ। सदरमुकाम मन्थलीबाट मात्र १३ किमि दूरीमा पर्ने पुरानो सदरमुकाम रामेछाप नगरपालिका ८ मा अवस्थित छ भँगेरी। चिसो, शीतल र मनोरम वातावरण भएको भँगेरीमा १९८१ सालमा पिता भक्तलाल श्रेष्ठ र माता तुलसीमाया श्रेष्ठको माइलो छोराका रूपमा पुष्पलाल जन्मिनुभएको थियो। राणाकालीन त्यस समयमा रामेछाप पूर्व २ मा प्रशासनिक केन्द्र थियो र बडाहाकिमले त्यहाँ रहेर प्रशासन चलाउँथे। पुष्पलालका पिता भक्तलाल जागिरको सिलसिलामा त्यहाँ पुग्नुभएको थियो। उहाँको कार्यालय रामेछाप ९ स्थित बजारमा रहेको मुण्डाघरमा थियो। कार्यालयबाट निवाससम्म करिब २० मिनेटको दूरीमा रहेको भँगेरीले नेपाली कम्युनिस्ट आन्दोलनका सर्जक पुष्पलालको जन्मस्थल हुने सौभाग्य प्राप्त गरेको थियो। प्रायः नेवार समुदायको बस्तीका रूपमा रहेको भँगेरीको विकास, चहलपहल र आकर्षण आज बेग्लै हुनुपथ्र्यो। किनभने, पुष्पलालले स्थापना गर्नुभएको कम्युनिस्ट पार्टी निरन्तरको संघर्ष, वैचारिक अगुवाइ र सांगठनिक बुताले देशमा पाँचजनाको सानो समूहबाट मुलुककै प्रमुख र निर्णायक शक्ति बन्न पुग्यो। विघटित संसद्को पुनः स्थापना, संयुक्त जनआन्दोलनको सही कार्यदिशा एवम् गणतन्त्र स्थापनाको सुस्पष्ट लक्ष्यअनुरूप २०६५ जेठ १५ गते मुलुकमा संघीय लोकतान्त्रिक गणतन्त्र स्थापना भयो। यो सामान्य परिवर्तन थिएन। र, २०७२ असोज ३ गते संविधानसभाबाट निर्मित नयाँ संविधानसमेत जारी भयो। बीपी कोइराला र पुष्पलालजस्ता महान् व्यक्तित्वहरूका जन्मस्थल दुम्जा र भँगेरी राणाकालमा जस्तो थियो, पञ्चायतकालमा त्यस्तै रह्यो, बहुदलकालकांगे्रसकालमा पनि त्यसले खासै परिवर्तनको अनुभूति गर्न सकेन। आज गणतन्त्र नेपालमा दुम्जा र भँगेरीको अभैसम्म त्यही गति छ, जुन गति राणापञ्चायत र कांगे्रसकालमा थियो, जो विडम्बना नै थियो। तर पछिल्लोपटक प्रधानमन्त्री हुँदा पुष्पकमल दाहाल प्रचण्ड ले ५२ रोपनी जग्गा अधिग्रहणको सैद्धान्तिक निर्णय गरेपछि भँगेरीमा नयाँ उत्साह र आशाको सन्देश प्रवाह भएको छ। २०७५ कात्तिकमा मुआब्जा रकम निकासा दिने निर्णय भएको छ। पर्यटकीय गन्तव्यको प्रस्ताव गंगालालजस्ता महान् सहिद र पुष्पलालजस्ता सिद्धान्तकारविचारक यहाँ जन्मिनु वा नजन्मिनुको कुनै भिन्न अनुभूति हुने परिवेश थिएन। स्थानीय तहबाट समेत त्यहाँ पुष्पलाल जन्मिएको भँगेरी हुनुको कुनै गौरवबोध गर्ने संकेत या चिह्न पाउने काम भएको देखिएन। छेउको घरमा बसोवास गर्दै आउनुभएकी नारायणबाबु श्रेष्ठकी बुहारी बिनाको गुनासो थियो, ससुराले यो पुष्पलालको जन्मस्थल हो भन्ने जानकारी हामीलाई दिनुभएको हो। पुष्पलाल प्रतिष्ठानसँग पनि कुरा भयो। सहाना प्रधान २०४८ मा यहाँ आएर जानुभएको हो, माधवकुमार नेपाल पनि आउनुभयो। प्रायः सबै पार्टीका नेताहरू आइसके। तर, यहाँ खासै काम भएन। केही वर्ष अघिसम्म पुष्पलाल जन्मिएको स्थलमा एउटा जुनारको बोट थियो। मंसिरपुसमा जुनार फल्ने र पाक्ने समय हुनाले बोटमा लटरम्म जुनार फलेको देख्न सकिन्थ्यो। पहिले त्यही स्थलमा एल आकारको खरको छानो भएको एकतले गोठ थियो। सुब्बा भक्तलालको परिवार त्यही गोठको पहिलो तलामा बस्थ्यो। २०५५ सम्म पनि उक्त गोठ देखेको स्थानीय बताउँछन्। पछि संरक्षणको अभावमा भत्किन पुग्यो। तत्कालीन रामेछाप गाविसका पूर्वअध्यक्ष प्रदीप श्रेष्ठको अनुभवमा भँगेरीमा केही गर्नुपर्छ भनेर धेरै पहल भयो। तर, साधनस्रोतको अभावमा ठोस काम हुन सकेन। प्रतिष्ठान र पार्टीसँग समेत कुरा नभएको होइन। यसै स्थानमा गंगालाल र पुष्पलाल दुई दाजुभाइका साना सालिकसम्म राखिएका छन्। भँगेरीमा करिब ६० घर नेवारहरूको बसोवास छ। पुष्पलाल जन्मिनुभएको डेरा अवस्थित स्थानको जग्गा पछिल्लो समय हरिकृष्ण श्रेष्ठको स्वामित्वमा रहेको थियो। तर, जग्गाधनी श्रेष्ठको सिंगो परिवार हाल काठमाडौंको चाबहिलमा बस्ने हुँदा भँगेरीमा भेटघाट र कुराकानी हुन सकेन। स्थानीयवासीमा गंगालालपुष्पलालको जन्मस्थल भँगेरीलाई उहाँहरूको व्यक्तित्व तथा राष्ट्र र जनताका लागि गरेको योगदानअनुरूप विकास गर्ने आकांक्षा रहिआएको छ। यसनिम्ति ठोस पहल, प्रस्ताव र योजनाको खाँचो रहेको स्थानीय गौरीशंकर उच्च माविका प्राचार्य नीरबहादुर कार्कीले भेटका क्रममा औंल्याउनुभयो। कमसेकम सरकारले तत्कालीन मालपोत कार्यालय रहेको भवन, जहाँ पिता भक्तलाल सुब्बा हुनुहुन्थ्यो मुण्डाघर पुष्पलाल प्रतिष्ठानलाई हस्तान्तरण गर्ने तथा स्थानीयवासीले आवश्यक जग्गा उपलब्ध गराउने हो भने पुष्पलालको जन्मस्थलमा विकासको नयाँ ढोका खुल्नेछ। यस्तै खुर्कोटमन्थलीरामेछाप भँगेरीसम्मलाई पुष्पलाल मार्ग तथा रामेछापभलुवाजोरसल्लेरीघाटलाई गंगालाल मार्गको रूपमा नामाकरण गर्ने, भँगेरीमा पुष्पलालको सालिक, एल आकारको घरगोठ र उद्यान निर्माण गर्ने, बजारको मुख्य चोकमा पुष्पलाल र गंगालालका सालिक निर्माण गर्ने तथा मुण्डाघरमा तत्कालीन बडाहाकिम कार्यालयकालीन समयपरिवेशसहितको संग्रहालय निर्माण गर्न ठोसरूपमा अघि बढ्ने हो भने भँगेरी देशभरिका परिवर्तनकामीका लागि एकपटक पुग्नैपर्ने गन्तव्यका रूपमा विकास हुन सक्छ। यसको पर्यटकीय महत्व र गरिमालाई गन्तव्य भँगेरी का रूपमा उठाउन पहल नगर्नु लाजमर्दो विषय बन्न पुगेको छ। बीपी कोइरालाका पिता दुम्जाबाट विराटनगर बसाइँ सरेपछि यसको चर्चा कम भयो। काभ्रेसिन्धुली सीमाबाट बीपी राजमार्गको आँपघारीबाट मोटरमा आधा घण्टा र पैदल दायाँपट्टि डेढ घण्टा उकालो चढेपछि दुम्जा पुग्न सकिन्छ। स्थानीय कौशल कोइरालाका अनुसार बीपी स्मृति पार्क र सिर्जनाग्रामको लागि ८० रोपनी जग्गा अधिग्रहण भएर मुआब्जा वितरणको प्रक्रियामा छ। यहाँको अरू सय रोपनी सार्वजनिक जग्गासमेत बीपी कोइरालाको स्मृतिमा निर्माणाधीन योजनामा सदुपयोग गर्न सकिन्छ। सहादतस्थल र योगदानको महत्ता राणातन्त्र, पञ्चायत र राजतन्त्र यत्तिकै र आफैं फालिएका थिएनन्। शुक्रराज शास्त्री, दशरथ चन्द, धर्मभक्त माथेमा, गंगालाल श्रेष्ठलगायत तमाम ज्ञातअज्ञात सहिद, तिनका शहादतस्थल, संघर्षभूमि, वीरभूमि र पे्ररक स्थानहरूको संरक्षण, योजनाबद्ध एवं मौलिक विकास र प्रचारप्रसार गर्न ध्यान पुर्याउनुपर्छ। सुखानी, छिन्ताङ, पिस्कर, ओखलढुंगा, भिमानजस्ता स्थानहरूलाई पे्ररक स्थल का रूपमा पूर्वाधार निर्माण गरी आकर्षण बढाउनुपर्छ। खड्गमानसिंह बस्नेत, टंकप्रसाद आचार्य, कृष्णप्रसाद कोइराला, योगमाया, डा डिल्लीरमण रेग्मी, मनमोहन अधिकारी, भीमदत्त पन्त, कृष्णलाल अधिकारी, नेत्रलाल अभागी, क्या यज्ञबहादुर थापा, भीमनारायण श्रेष्ठ, दुर्गानन्द झा, रत्नकुमार वान्तवा, रामनाथ दाहालसहित सुखानीका सहिदहरू र कृष्ण सेन इच्छुकलगायत देशभरिका अमर सहिद, योद्धा, सपूत र बेपत्ता नागरिकलाई स्मरण गर्ने ढंगले पूर्वाधार विकास र बजारीकरण गरिनुपर्दछ। चुनवाङ र थवाङलगायत जनयुद्धकालीन संघर्षका स्थलहरूलाई समेटेर गुरिल्ला ट्रेल र युद्धकालीन विशेष स्थलको संरक्षण र विकास गर्न ध्यान पुर्याउनुपर्छ। तर यी सारा कामको केन्द्र भागमा टंकप्रसाद आचार्य, बीपी कोइराला, पुष्पलाल श्रेष्ठ, मदन भण्डारी, मनमोहन अधिकारीलगायत पार्टी, आन्दोलन, विद्रोह र क्रान्तिका योद्धाहरूलाई राखेर तमाम काम गर्नुपर्छ। अब दुम्जाभँगेरी एकीकृत नमुनाका रूपमा विकास गर्न अविलम्ब ध्यान दिनुपर्छ। माक्र्स, लेनिन र माओका जन्मस्थल संसारमै महत्वपूर्ण गन्तव्यका रूपमा स्थापित छन्। नेपाली भूमिमा जहानियातन्त्रविरुद्ध नागरिक स्वतन्त्रता र मुक्तिको शंखघोष गरी प्रजातन्त्र संग्रामको सफल नेतृत्व गर्ने बीपी कोइराला तथा माक्र्सवाद र जनमुक्तिको उद्घोष गर्ने पुष्पलालका जन्मस्थलहरू सिन्धुलीको दुम्जा र रामेछापको भँगेरीलाई घोर उपेक्षाबाट छिटोभन्दा छिटो उद्धार गर्नुपरेको छ। आउनुहोस्, सबै मिलेर दुम्जाभँगेरी भ्रमण योजना बनाई अघि बढेर नयाँ गन्तव्य विकास गरिनुपर्छ। दुम्जा र भँगेरीलाई पर्यटकीय गन्तव्यका रूपमा व्यवस्थित पूर्वाधार निर्माण र प्रवद्र्धन गर्न सम्भव छ। थापा नेकपाका केन्द्रीय सदस्य हुन्।"
सम्बन्धविच्छेदका अन्तरकथा,"यही वैशाख १३ मा सामाजिक सञ्जालमा एउटा फोटो भाइरल भयो, जहाँ एक युवतीको शरीर पूरै जलेको थियो भने अनुहारमा अक्सिजन पाइप थियो। फोटो थियो सिरहाकी २१ वर्षीया कञ्चन मण्डलको। बाँच्नका लागि संघर्ष गर्दागर्दै उनको प्रयास असफल भयो। उनी अकालमै जलाएर मारिइन्। उनकी सासू र पतिले उनलाई मट्टीतेल खन्याएर आगो लगाएका थिए। सँगै बाँच्ने प्रतिबद्धतामा बिहे भएको केही समय नबित्दै पत्नीलाई आगो लगाउने हिम्मत कसले दियो उनका पतिलाई ? यस्ता पुरुष उत्पादन गर्ने समाज पनि हाम्रै हो। वैवाहिक सम्बन्ध सामाजिक र कानुनसम्मत हुन्छ। धेरैजसोले यसलाई सम्झौताका रूपमा बुझ्ने गरेका छन्। समाजमा शदीयौंदेखि वैवाहिक प्रथा चलिआएको छ। प्रेम, सद्भाव, आपसी विश्वासमा अडिने यो सम्बन्धमा हरेकले आफ्नो जिम्मेवारी पूरा गर्नुपर्छ। पतिले घरबाहिरको काम गर्ने र पत्नी घरभित्रकै काममा सीमित हुने परम्परा फेरिँदो क्रममा छ। शिक्षित महिलाको संख्या बढ्दै छ। राज्यको नीति निर्माण तहदेखि सरकारका उच्च पदको जिम्मेवारी पूरा गर्न पनि महिलाले कुशल क्षमता देखाइसकेका छन्। घरभित्रको कामबाट महिला आत्मनिर्भरको बाटोमा बढ्ने क्रममा छन्। शताब्दीऔंदेखि समाज पितृसत्ताको जगमा उभिएको छ। पुरुषले बनाएको नियमबाट महिला शासित हुने पुरुष सत्ता हो। हाम्रो समाजमा अझै पनि पुरुषलाई सर्वेसेवा ठान्ने प्रवृत्ति बाँकी नै छ। यसले समाजमा महिलाको स्थान दोस्रो दर्जाको ठानिन्छ। वैवाहिक सम्बन्धमा महिलाले खुसी, आत्मीय र पूर्ण स्वतन्त्रता पाउन मुस्किल छ। अपवादबाहेक महिलालाई घरभित्रै सीमित बनाइन्छ। पछिल्लो दशकले बदलिएको धेरै संकेत दिएको छ। सम्बन्धका नयाँनयाँ आयामसँगै आपसी खटपट र अविश्वास पनि झागिँदो छ। महिला हिंसा सहन छोडेर आत्मनिर्भरको बाटो अँगाल्न थालेको देखिन्छ। पतिले जे गरे पनि सहेर बस्नुपर्छ भन्ने मान्यता हट्दै छ। सम्बन्धविच्छेदका तथ्यांक हेर्दा पछिल्लो एक दशकमा मुद्दा दर्ताको संख्या तेब्बर बढेको छ। गएको वर्ष सर्वाेच्च अदालतको वार्षिक प्रतिवेदनअनुसार देशभर सम्बन्धविच्छेदका १७ हजार ६ सय ९५ वटा मुद्दा दर्ता भए। जबकि १० वर्षअघि ५ हजार १ सय ९ वटा मुद्दा मात्रै दर्ता भएको थियो। १० वर्षको अन्तरालमा तेब्बर संख्यामा यस्ता मुद्दा दर्ता हुनुले विवाह संस्थाको परम्परागत मान्यताप्रति प्रश्न उठाएको छ। विवाहभित्र रहेको साँघुरो घेरा, पतिको हैकमवादी चरित्र र समाजको मान्यताले परिवर्तन हुन जरुरी छ भन्ने अपेक्षा गरेको देखिन्छ। आत्मनिर्भरको पाटोमा महिला सक्षम भए भने यातना र विभेद सहेर बस्ने अवस्था अन्त्य हुनेछ। सम्बन्धविच्छेद हुनुमा महिलाको मात्रै गल्ती ठान्ने परम्परा पुरानै हो। महिलाले संस्कार नमानेको आरोप लगाइन्छ। यसलाई ठूलो समस्याका रूपमा व्याख्या गरिन्छ। तर सम्बन्धविच्छेद कुनै समस्या नभएर समाज विकासको एक प्रक्रिया हो भन्छन् मानवशास्त्री सुरेश ढकाल। उनी विविध घटना र परिवर्तनको हिस्सेदार समाज भएकाले केही घटनाका आधारमा यसको व्याख्या गर्न नहुने तर्क गर्छन्। ढकालका अनुसार, पहिलेपहिले विवाह पारिवारिक छनोटमा हुने गथ्र्यो। पारिवारिक संस्कार र नियम पनि कडा थियो। युवायुवती परिवारको निर्णयको विरोधमा जना सक्दैनथे। तर विवाह व्यक्तिगत निर्णयका आधारमा हुने चलन चल्यो। मान्छेमा निजत्व र वैयक्तिकता बढ्दै गयो। उनीहरू आफ्ना लागि बाँच्न सक्ने भए। शिक्षित र आत्मनिर्भर भएसँगै महिलाले आत्मसम्मान पनि खोजी गर्न थाले। समान काम र आपसी विश्वासको खोजी हुन थाल्यो। पारिवारिक दायित्वको जिम्मेवारीमा पतिपत्नी दुवैले बहन गर्नुपर्ने बाध्यता आयो। घरको काममा पुरुष पनि सहभागी हुनुपर्ने र बाहिरी काममा महिला पनि सक्रिय हुन थाले। जसका कारण पारिवारिक कलहको वीजारोपण भयो। महिलाको क्षमता नगन्ने प्रवृत्ति जताततै हावी देखिन्छ। शदीयौंदेखि महिलाको क्षमता र आत्मसम्मानलाई ख्याल नगर्ने पुरुषहरूको सम्बन्ध अब नचल्ने भयो। महिला आफूमाथि हुने हिंसा र यातनाको प्रतिकार गर्न थाले। सम्बन्धविच्छेदको दर हेरेर समाज बिग्रियो भन्नेहरूलाई अर्को मानवशास्त्री डम्बर चेम्जोङले यस्तो जवाफ दिएका छन्, यसले वैवाहिक जीवनको रूपान्तरण भइरहेको यथार्थ बुझ्न सकिन्छ। व्यक्ति चेतना, स्वतन्त्रता र आत्मनिर्भरताले महिलामा ऊर्जा थपेको छ। पुरुष हैकमवादी संस्कारका विरुद्धमा एउटा पहलका रूपमा यसलाई लिनुपर्छ। हिजो पेट पाल्नकै लागि महिला घरेलु हिंसा सहन बाध्य थिए। आजका महिलामा आर्थिक निर्भरता देखिन्छ। अधिकार र स्वतन्त्रताका मामलामा उनीहरू सकारात्मक देखिन थाले। बराबर कमाउन सक्ने भए। मनोविद् करुणा कुवरका अनुसार सम्बन्धविच्छेदको दर बढ्नुले समाज परिवर्तन हुँदै छ र महिलाको मामिलामा समाज उदार बन्दैछ भन्न सकिन्छ। सामूहिकताबाट व्यक्तिकेन्द्रित हुँदै गएको हाम्रो समाजका चरित्र यसले देखाउँछ। सम्बन्धविच्छेद व्यक्तिगत कुरा भएकाले यसले समाज विखण्डन भयो भन्नु गलत हो। सानो निहुँ पाउनासाथ सम्बन्धविच्छेद दर्ता गर्छन् भन्नु आफैंमा विभेद हो। पतिपत्नीबीच माया, आपसी सद्भाव र विश्वास भएन भने सम्बन्धमा दरार आउन थाल्छ। एउटाको व्यवहारले अर्कालाई असर पुर्याउने अवस्था आएमा त्यस्तो सम्बन्ध भविष्यका लागि पनि अनुकूल हुँदैन। सम्बन्धविच्छेदको दर बढ्नुमा महिलाको मात्रै भूमिका नभएर पुरुषको पनि समान जिम्मेवारी छ। गत भदौदेखि पुरुषले पनि सम्बन्धविच्छेदका मुद्दा दिन पाउने कानुनी व्यवस्था आएपछि पनि यसको दर बढेको हो। सम्बन्धविच्छेदले दुवै परिवारमा केही असहज परिस्थिति निम्त्याउँछ। छोराछोरीको पालनपोषणको उचित व्यवस्था गरेर मात्रै सम्बन्धविच्छेद गर्नु ठीक हुने मनोविद्हरू बताउँछन्। महिला होस् कि पुरुष, आफ्नो इज्जत, सम्मान सबैलाई प्यारो हुन्छ। आत्मसम्मान गुम्ने अवस्थामा सम्बन्ध टिकाउनु गलत हुने करुणाको धारणा छ। उनका अनुसार सम्बन्धविच्छेदलाई करियर बनाउने अवसरका रूपमा लिने हो भने यसले दुवैको भविष्य राम्रो बनाउनेछ। आत्मनिर्भरको पाटोमा महिला सक्षम भए भने यातना र विभेद सहेर बस्ने अवस्था अन्त्य हुने उनको दाबी छ। सम्बन्धविच्छेद महिलाको सशक्तीकरण र घरेलु हिंसासँग जोडिएकाले यसकै आधारमा महिलाले समाज बिगारे भन्ने आरोप लगाउन मिल्दैन। पहिले बिहे पारिवारिक छनोट थियो भने अब व्यक्तिगत भएको छ। मान्छेको वैयक्तिकता र निजत्व बढ्दै गएको छ। बिहे भनेको आर्थिक स्रोतको उपार्जन र पहुँचसँग जोडिन्छ। महिला सहअस्तित्वको जिन्दगी बाँच्न र हिंसा र यातनाविरुद्ध आवाज उठाउन सक्ने भए। पहिले अन्यायविरुद्ध बोल्ने अवस्था थिएन। हिंसाविरुद्धमा न्याय पाइन्छ भन्ने चेतना महिलामा थिएन। शिक्षामा भएको सहभागितादेखि आत्मनिर्भरताजस्ता सवालले सम्बन्धविच्छेद गर्नेहरूको संख्या बढेको हो। धेरैजसो अवस्थामा सम्बन्धविच्छेद बाध्यकारी हुन्छ। आफ्नो जीउज्यानको सुरक्षा नहुने र बारम्बार यातना दिइरहने व्यक्तिसँग छुट्टिएकै राम्रो हुन्छ। सन्तान र आफ्नो भविष्य राम्रो बनाउने बाटोमा लाग्ने हो भने सम्बन्धविच्छेदलाई अवसरका रूपमा पनि लिन सकिन्छ। कतिपय अवस्थामा यो व्यक्तिगत चाहना नहुँदानहँुदै पनि जरुरी पनि हुन्छ। हुन त सम्बन्ध तोडिसकेपछिको जीवन पनि कम चुनोैतीपूर्ण हँुदैन। तर आफ्ना लागि बाँच्न पाउने र आफूले मन लागेको पेसा अपनाउन पाउने अवसर पनि मिल्छ।"
"नेपाली खेलाडी विश्व र्याफ्टिङ च्याम्पियनसिपमा, सरकारको छैन सहयोग","पोखरा : अस्ट्रेलियामा हुने विश्व र्याफ्टिङ च्याम्पियनसिपमा नेपाली र्याफ्टिङ खेलाडी सहभागी हुँदै छन्। नेपाली खेलाडी दोस्रो पटक विश्व र्याफ्टिङ च्याम्पियनसिपमा सहभागी हुन लागेका हुन्। सन् २०१७ मा जापानमा भएको च्याम्पियनसिपमा नेपाली टोली १३ औं स्थानमा चित्त बुझाएको थियो। यस पटक पदक जित्ने तयारीका साथ अस्ट्रेलिया जान लागेको नेपाली टोलीका प्रशिक्षक निमबहादुर मगरले बताए। टोलीमा क्याप्टेन सुरज गुरुङ, सुनिल गुरुङ, सविन गुरुङ, शक्तिकुमार गुरुङ, दीपेश गुरुङ, पदमबहादुर गुरुङ र रविल मिया र प्रशिक्षकमा निमबहादुर मगर रहेका छन्। विश्व च्याम्पियनसिपका लागि नेपाली टिमको छनोट त्रिशुली नदीमा १२ टिमबीच प्रतिस्पर्धाबाट भएको थियो। र्याफ्टिङको वर्ल्ड च्याम्पियनसिप मे १६ तारिख देखि १९ सम्म अस्ट्रेलियाको क्विन्स ल्यान्डमा हुने छ। च्याम्पियनसिपका लागि नेपालका चल्तीका नदीमा कडा अभ्यास गरेको नेपाली टिमका क्याप्टेन सुरज गुरुङले बताए। प्रशिक्षक निमबहादुर मगरले टोलीको पहिलो लक्ष्य पदक ल्याउने रहेको बताए। नभए कम्तीमा टप टेन भित्र पर्ने गरी प्रर्दशन गर्ने उनले सुनाए। नेपाली टोली नेपाल सरकार, खेलकुद मन्त्रालयको सहयोग बिना अन्तर्राष्ट्रिय प्रतिस्पर्धामा जान लागेको हो। टोलीले सहयोगका लागि नेपाल सरकार खेलकुद मन्त्रालय, राष्ट्रिय खेलकुद परिषद्, नेपाल पर्यटन बोर्ड लगायतसँग गुहार मागे पनि सहयोग नपाएको बताएका छन्। विश्व च्याम्पियनसिपमा सहभागी हुन जान ३४ लाख खर्च लाग्ने प्रशिक्षक मगरले बताए। गोर्खाको गण्डकी गाउँपालिका, सहिद लखन गाउँपालिका, चितवनको इच्छाकामना गाउँपालिका, धादिङको बेनीघाट रोलाङ गाउँपालिकाबाट गरि अहिले सम्म साढे १३ लाख संकलन भएको छ। बाँकी रकम जोहो गर्ने क्रममै रहेको उनले सुनाए। सन् २०१८ मा अर्जेन्टिनामा भएको वर्ल्ड र्याफ्टिङ च्याम्पियनसिपमा खर्च अभावमा भाग लिन जान नपाएको प्रशिक्षक मगरले बताए। अर्जेन्टिनामा हुँदा प्लेन खर्च महँगो हुनुको कारण प्रतियोगितामा आउन जान खर्च ७२ लाख लाग्ने भएकोले प्रतियोगितामा भाग लिन नगएको उनले सुनाए। अर्को वर्ष वर्ल्ड च्याम्पियनसिप चिलीमा हुने छ। अहिलेको प्रतियोगितामा टप टेन भित्र पर्ने टिमलाई अर्को वर्ष चिलीमा हुने प्रतिस्पर्धामा सहभागी हुन सबै खर्च आयोजकले बेहोर्ने भएकोले कम्तिमा टप टेनमा पर्नेगरी खेल्ने तयारी नेपाली टोलीको छ। खेलाडीहरूलाई पोखराका पर्यटन व्यवसायीले शुभकामना सहित बिदाई गरेका छन्।"
प्रेरणा र अश्लेषा फाइनलमा,"काठमाडौं : प्रेरणा कोइराला र अश्लेषा लिसानेविच सातौं सिटिजन्स बैंक खुला टेनिस प्रतियोगिताको महिला एकलको फाइनलमा प्रवेश गरेका छन् । पहिलो सेमिफाइनलमा प्रेरणाले गंगा शर्मालाई ६१, ६२ को सोझो सेटमा पराजित गरिन् । अर्को सेमिफाइनलमा अश्लेषाले आइरा रावतलाई ६३, ६२ ले हराइन् । पुरुष एकलमा प्रदीप खड्का र आइभान हो लिसानेविच उपाधिका लागि भिड्ने भएका छन् । प्रदीपले निक रास्त्रुपलाई ६७, ६३, ६२ तथा आइभनले प्रणव खनाललाई ६०, ६३ को सेटमा पाखा लगाए । पुरुष ६५ वर्षमाथिको फाइनलमा ज्ञानेन्द्रमान ताम्राकारले गौतमलाल प्रधानलाई ४१, ४१ को सेटमा निराश पार्दै पहिलो भए । पुरुष ५५ वर्षमाथिको डबल्समा कृष्णराज घले र सुवर्ण धाक्वाको जोडीले स्वर्ण जिते । फाइनलमा उक्त जोडीले कमल थापा र छ्याम्बा धोन्डुपको जोडीलाई ६१,६१ को सोझो सेटमा पन्छाए । पुरुष ३५ वर्षमाथि डबल्समा कमलबहादुर भण्डारी र महेश श्रेष्ठको जोडीले राजु श्रेष्ठ र सिमान्त गुरुङको जोडीलाई ६३, ६० को सोझो सेटमा फाइनलमा पन्छ्याउँदै पहिलो स्थान हात पारे । सोही उमेरसमूहको एकलमा कमलले अर्को स्वर्ण जिते । फाइनलमा कमलले छेवाङ लामालाई ६२, ६२ ले हराए । पुरुष ५५ वर्षमाथि एकलमा कृष्णराज घलेले करिममुल्लाह मुस्लिमलाई ६०, ६२ तथा कमल थापाले सुशीलराज पाण्डेलाई ६२, ६० को सोझो सेटमा पराजित गर्दै फाइनलमा स्थान सुरक्षित गरे । पुरुष ४५ वर्षमाथि डबल्समा गोपी भट्टराई र धरम लामिछानेको जोडीले विमलकुमार गुरुङ र हिमाल शाहको जोडीलाई ६३, ७६ तथा सुदर्शन विष्ट र राजु क्षेत्रीको जोडीले चन्द्र शाही र दिनेश तुलाधरको जोडीलाई ६२, ४६, १०४ को सेटमा हराउँदै फाइनलमा पुगे । ४५ वर्षमाथि राजु श्रेष्ठले मनोज शाहलाई ६४, ४६, १०७ तथा चन्द्र शाहीले राजु राईलाई ६२, ६० ले पाखा लगाउँदै फाइनल भेट पक्का गरे । मिक्स डबल्सको फाइनल सन्तोष खत्री र गंगा शर्मा तथा दिदीभाइ अश्लेषा र आइभन हो लिसानेविचको जोडीबीच हुनेछ ।"
आईपीएल : लिग चरणको अन्तिम खेलमा दिल्लीको टिममा परेनन् सन्दीप,काठमाडौं : इण्डियन प्रिमियर लिग (आईपीएल) अन्तर्गत अहिले दिल्ली क्यापिटल र राजसंस्थान रोयलबीचको खेल हुँदैछ। नेपाली क्रिकेटर सन्दीप लामिछाने सहभागी भएको दिल्लीले लिग चरणको अन्तिम खेलमा उनलाई समावेश गरेन। दिल्लीको घरेलु मैदान फिरोज शाह कोटला मैदानमा राजस्थानले टस जितेर ब्याटिङ गर्ने निर्णय गरेको छ। दक्षिण अफ्रिकाका तीव्र बलर कासिगो रबाडाको अनुपस्थितिमा दबाब महसुस गरेको दिल्लीले खेलमा नेपाली बलर सन्दीपलाई मौका नदिएको हो। आईपीएलको ११ औं संस्करणमा डेब्यू गरेका सन्दीपले १२ औं संस्करणमा ६ खेल खेल्दा ८ विकेट लिएर राम्रो उपस्थिति देखाएका छन्। बलिङ इकोनोमीमा भने उनले सुधार गर्न सकेका छैनन्। ६ खेल खेल्दा उनको बलिङ इकोनोमी ९१३ छ। आइतबार बैंग्लोरविरुद्धको खेल सन्दीपका लागि सबैभन्दा खराब बनेको थियो। गत सिजन बैंग्लोर विरुद्धकै खेलबाट आईपीएलमा प्रवेश पाएका सन्दीपले तीन खेल खेलेका थिए। आइतबार बैंग्लोरविरुद्ध टोलीका लागि सबैभन्दा महंगो बलिङ गरी कुनै विकेट लिन सकेनन्। त्यसपछि सन्दीप चेन्नेइविरुद्धको खेलमा सहभागी भएनन् भने आजको खेलमा पनि उनले मौका नपाएका हुन्। शनिबार दोस्रो खेलमा रोयल च्यालेन्जर्स बैंग्लोर र सनराइजर्स हैदरावादले प्रतिस्पर्धा गर्दैछन्। क्रिकेटर सन्दीप अष्ट्रेलियाको उच्च डिभिजनमा खेल्ने धेरै सन्दीप लामिछाने अवसरको खोजीमा छन् : पारस खड्का आईपीएल खेल्न सन्दीप बुधबार भारत जाँदै आजदेखि आईपीएल : सन्दीप लामिछानेको टिमको पहिलो खेल आइतबार आईपीएल : दिल्लीको दोस्रो खेलको प्लेइङ ११ मा पनि सन्दीप परेनन् आईपीएल : कोलकात्ताविरुद्धको टोलीमा सन्दीप परेनन् आईपीएल : दिल्लीको आजको खेलमा पनि सन्दीप परेनन् आईपीएल : आरसीबीविरुद्ध सन्दीप लामिछाने दिल्लीको टिममा बैंग्लोरकै विकेट लिएर चम्किएका सन्दीप बैंग्लोरविरुद्ध खाली हात
आईपीएल : सन्दीप मैदान बाहिर रहेको खेलमा दिल्लीको शानदार जित,"काठमाडौं : इण्डियन प्रिमियर लिग (आईपीएल) अन्तर्गत लिग चरणको अन्तिम खेलमा दिल्ली क्यापिटलले शानदार जित दर्ता गरेको छ। आफ्नै मैदानमा राजसंस्थान रोयललाई २३ बल बाँकी हुँदा दिल्लीले ५ विकेटले पराजित गरेको हो। नेपाली क्रिकेटर सन्दीप लामिछाने सहभागी भएको दिल्लीले लिग चरणको अन्तिम खेलमा उनलाई भने टिममा समावेश गरेको थिएन। दिल्लीको घरेलु मैदान फिरोज शाह कोटलामा टस जितेर ब्याटिङ गरेको राजस्थानले ९ विकेटको क्षतिमा ११५ रनको लक्ष्य पेश गरेको थियो। राजस्थानको चुनौतीलाई दिल्लीले २३ बल बाँकी हुँदै १६१ ओभरमा पाँच विकेटको जित दर्ता गरेको हो। ११५ रनको लक्ष्य पछ्याएको दिल्लीले ५ विकेटको क्षतिमा १२१ रन बनायो। दिल्लीका लागि रिसभ पन्तले सर्वाधिक ५३ रन बनाए। जितका लागि एक रन आवश्यक हुँदा ४७ रन मात्र बनाएका पन्तले अन्तिम बलमा छक्का हान्दै अर्धशतक पूरा गरेका हुन्। दिल्लीका कप्तान श्रेयस ऐरले १५, शिखर धवन १६, कोलिन इन्ग्राम १२ र सर्फानले ११ रनमात्र बनाए । राजस्थानका श्रेयस गोपालले दिल्लीको तीन विकेट लिए भने इस सोढीले दुई विकेट लिए। यो जितसँगै दिल्ली अंक तालिकाको दोस्रो स्थानमा उक्लिएको छ। १४ खेल खेल्दा ९ मा जित निकालेको दिल्लीले १८ अंक बनाएको छ। १३ खेलबाटै ९ जित निकाल्दै १८ अंक बनाएको चेन्नेइ शीर्ष स्थानमा छ। आईपीएलको १२ औं संस्करणमा सर्वाधिक विकेट लिने दक्षिण अफ्रिकाका तीव्र बलर कासिगो रबाडाको अनुपस्थितिमा मैदान उत्रिएको दिल्लीले मैदानमा उनको अभाव खड्किन दिएन। राजस्थानलाई कम स्कोरमै रोक्न दिल्लीका लागि इशान्त शर्मा र अमित मिश्राले समान तीनतीन विकेट लिए भने ट्रेन्ट बोल्टले दुई विकेट लिएका थिए। सञ्जु सामसन भने रन आउट भएका थिए। राजस्थानका लागि आईपीएलकै कम उमेरका खेलाडी रियान परागले अर्धशतक बनाए। उनले ४९ बलमा ५० रन बनाएका थिए। राजस्थानका लागि अन्य ब्याट्सम्यानले भने राम्रो स्कोर बनाउन सकेनन्। आईपीएलको ११ औं संस्करणमा डेब्यू गरेका सन्दीपले १२ औं संस्करणमा ६ खेल खेल्दा ८ विकेट लिएर राम्रो उपस्थिति देखाएका छन्। बलिङ इकोनोमीमा भने उनले सुधार गर्न सकेका छैनन्। ६ खेल खेल्दा उनको बलिङ इकोनोमी ९१३ छ। आइतबार बैंग्लोरविरुद्धको खेल सन्दीपका लागि सबैभन्दा खराब बनेको थियो। गत सिजन बैंग्लोर विरुद्धकै खेलबाट आईपीएलमा प्रवेश पाएका सन्दीपले तीन खेल खेलेका थिए। आइतबार बैंग्लोरविरुद्ध टोलीका लागि सबैभन्दा महंगो बलिङ गरी कुनै विकेट लिन सकेनन्। त्यसपछि सन्दीप चेन्नेइविरुद्धको खेलमा सहभागी भएनन् भने शनिबारको खेलमा पनि उनले मौका नपाएका हुन्। शनिबार दोस्रो खेलमा अहिले रोयल च्यालेन्जर्स बैंग्लोर र सनराइजर्स हैदरावादले प्रतिस्पर्धा गर्दैछन्।"
"नेपाली खेलाडी विश्व र्याफ्टिङ च्याम्पियनसिपमा, सरकारको छैन सहयोग","पोखरा : अस्ट्रेलियामा हुने विश्व र्याफ्टिङ च्याम्पियनसिपमा नेपाली र्याफ्टिङ खेलाडी सहभागी हुँदै छन्। नेपाली खेलाडी दोस्रो पटक विश्व र्याफ्टिङ च्याम्पियनसिपमा सहभागी हुन लागेका हुन्। सन् २०१७ मा जापानमा भएको च्याम्पियनसिपमा नेपाली टोली १३ औं स्थानमा चित्त बुझाएको थियो। यस पटक पदक जित्ने तयारीका साथ अस्ट्रेलिया जान लागेको नेपाली टोलीका प्रशिक्षक निमबहादुर मगरले बताए। टोलीमा क्याप्टेन सुरज गुरुङ, सुनिल गुरुङ, सविन गुरुङ, शक्तिकुमार गुरुङ, दीपेश गुरुङ, पदमबहादुर गुरुङ र रविल मिया र प्रशिक्षकमा निमबहादुर मगर रहेका छन्। विश्व च्याम्पियनसिपका लागि नेपाली टिमको छनोट त्रिशुली नदीमा १२ टिमबीच प्रतिस्पर्धाबाट भएको थियो। र्याफ्टिङको वर्ल्ड च्याम्पियनसिप मे १६ तारिख देखि १९ सम्म अस्ट्रेलियाको क्विन्स ल्यान्डमा हुने छ। च्याम्पियनसिपका लागि नेपालका चल्तीका नदीमा कडा अभ्यास गरेको नेपाली टिमका क्याप्टेन सुरज गुरुङले बताए। प्रशिक्षक निमबहादुर मगरले टोलीको पहिलो लक्ष्य पदक ल्याउने रहेको बताए। नभए कम्तीमा टप टेन भित्र पर्ने गरी प्रर्दशन गर्ने उनले सुनाए। नेपाली टोली नेपाल सरकार, खेलकुद मन्त्रालयको सहयोग बिना अन्तर्राष्ट्रिय प्रतिस्पर्धामा जान लागेको हो। टोलीले सहयोगका लागि नेपाल सरकार खेलकुद मन्त्रालय, राष्ट्रिय खेलकुद परिषद्, नेपाल पर्यटन बोर्ड लगायतसँग गुहार मागे पनि सहयोग नपाएको बताएका छन्। विश्व च्याम्पियनसिपमा सहभागी हुन जान ३४ लाख खर्च लाग्ने प्रशिक्षक मगरले बताए। गोर्खाको गण्डकी गाउँपालिका, सहिद लखन गाउँपालिका, चितवनको इच्छाकामना गाउँपालिका, धादिङको बेनीघाट रोलाङ गाउँपालिकाबाट गरि अहिले सम्म साढे १३ लाख संकलन भएको छ। बाँकी रकम जोहो गर्ने क्रममै रहेको उनले सुनाए। सन् २०१८ मा अर्जेन्टिनामा भएको वर्ल्ड र्याफ्टिङ च्याम्पियनसिपमा खर्च अभावमा भाग लिन जान नपाएको प्रशिक्षक मगरले बताए। अर्जेन्टिनामा हुँदा प्लेन खर्च महँगो हुनुको कारण प्रतियोगितामा आउन जान खर्च ७२ लाख लाग्ने भएकोले प्रतियोगितामा भाग लिन नगएको उनले सुनाए। अर्को वर्ष वर्ल्ड च्याम्पियनसिप चिलीमा हुने छ। अहिलेको प्रतियोगितामा टप टेन भित्र पर्ने टिमलाई अर्को वर्ष चिलीमा हुने प्रतिस्पर्धामा सहभागी हुन सबै खर्च आयोजकले बेहोर्ने भएकोले कम्तिमा टप टेनमा पर्नेगरी खेल्ने तयारी नेपाली टोलीको छ। खेलाडीहरूलाई पोखराका पर्यटन व्यवसायीले शुभकामना सहित बिदाई गरेका छन्।"
प्रेरणा र अश्लेषा फाइनलमा,"काठमाडौं : प्रेरणा कोइराला र अश्लेषा लिसानेविच सातौं सिटिजन्स बैंक खुला टेनिस प्रतियोगिताको महिला एकलको फाइनलमा प्रवेश गरेका छन् । पहिलो सेमिफाइनलमा प्रेरणाले गंगा शर्मालाई ६१, ६२ को सोझो सेटमा पराजित गरिन् । अर्को सेमिफाइनलमा अश्लेषाले आइरा रावतलाई ६३, ६२ ले हराइन् । पुरुष एकलमा प्रदीप खड्का र आइभान हो लिसानेविच उपाधिका लागि भिड्ने भएका छन् । प्रदीपले निक रास्त्रुपलाई ६७, ६३, ६२ तथा आइभनले प्रणव खनाललाई ६०, ६३ को सेटमा पाखा लगाए । पुरुष ६५ वर्षमाथिको फाइनलमा ज्ञानेन्द्रमान ताम्राकारले गौतमलाल प्रधानलाई ४१, ४१ को सेटमा निराश पार्दै पहिलो भए । पुरुष ५५ वर्षमाथिको डबल्समा कृष्णराज घले र सुवर्ण धाक्वाको जोडीले स्वर्ण जिते । फाइनलमा उक्त जोडीले कमल थापा र छ्याम्बा धोन्डुपको जोडीलाई ६१,६१ को सोझो सेटमा पन्छाए । पुरुष ३५ वर्षमाथि डबल्समा कमलबहादुर भण्डारी र महेश श्रेष्ठको जोडीले राजु श्रेष्ठ र सिमान्त गुरुङको जोडीलाई ६३, ६० को सोझो सेटमा फाइनलमा पन्छ्याउँदै पहिलो स्थान हात पारे । सोही उमेरसमूहको एकलमा कमलले अर्को स्वर्ण जिते । फाइनलमा कमलले छेवाङ लामालाई ६२, ६२ ले हराए । पुरुष ५५ वर्षमाथि एकलमा कृष्णराज घलेले करिममुल्लाह मुस्लिमलाई ६०, ६२ तथा कमल थापाले सुशीलराज पाण्डेलाई ६२, ६० को सोझो सेटमा पराजित गर्दै फाइनलमा स्थान सुरक्षित गरे । पुरुष ४५ वर्षमाथि डबल्समा गोपी भट्टराई र धरम लामिछानेको जोडीले विमलकुमार गुरुङ र हिमाल शाहको जोडीलाई ६३, ७६ तथा सुदर्शन विष्ट र राजु क्षेत्रीको जोडीले चन्द्र शाही र दिनेश तुलाधरको जोडीलाई ६२, ४६, १०४ को सेटमा हराउँदै फाइनलमा पुगे । ४५ वर्षमाथि राजु श्रेष्ठले मनोज शाहलाई ६४, ४६, १०७ तथा चन्द्र शाहीले राजु राईलाई ६२, ६० ले पाखा लगाउँदै फाइनल भेट पक्का गरे । मिक्स डबल्सको फाइनल सन्तोष खत्री र गंगा शर्मा तथा दिदीभाइ अश्लेषा र आइभन हो लिसानेविचको जोडीबीच हुनेछ ।"
आईपीएल : लिग चरणको अन्तिम खेलमा दिल्लीको टिममा परेनन् सन्दीप,काठमाडौं : इण्डियन प्रिमियर लिग (आईपीएल) अन्तर्गत अहिले दिल्ली क्यापिटल र राजसंस्थान रोयलबीचको खेल हुँदैछ। नेपाली क्रिकेटर सन्दीप लामिछाने सहभागी भएको दिल्लीले लिग चरणको अन्तिम खेलमा उनलाई समावेश गरेन। दिल्लीको घरेलु मैदान फिरोज शाह कोटला मैदानमा राजस्थानले टस जितेर ब्याटिङ गर्ने निर्णय गरेको छ। दक्षिण अफ्रिकाका तीव्र बलर कासिगो रबाडाको अनुपस्थितिमा दबाब महसुस गरेको दिल्लीले खेलमा नेपाली बलर सन्दीपलाई मौका नदिएको हो। आईपीएलको ११ औं संस्करणमा डेब्यू गरेका सन्दीपले १२ औं संस्करणमा ६ खेल खेल्दा ८ विकेट लिएर राम्रो उपस्थिति देखाएका छन्। बलिङ इकोनोमीमा भने उनले सुधार गर्न सकेका छैनन्। ६ खेल खेल्दा उनको बलिङ इकोनोमी ९१३ छ। आइतबार बैंग्लोरविरुद्धको खेल सन्दीपका लागि सबैभन्दा खराब बनेको थियो। गत सिजन बैंग्लोर विरुद्धकै खेलबाट आईपीएलमा प्रवेश पाएका सन्दीपले तीन खेल खेलेका थिए। आइतबार बैंग्लोरविरुद्ध टोलीका लागि सबैभन्दा महंगो बलिङ गरी कुनै विकेट लिन सकेनन्। त्यसपछि सन्दीप चेन्नेइविरुद्धको खेलमा सहभागी भएनन् भने आजको खेलमा पनि उनले मौका नपाएका हुन्। शनिबार दोस्रो खेलमा रोयल च्यालेन्जर्स बैंग्लोर र सनराइजर्स हैदरावादले प्रतिस्पर्धा गर्दैछन्। क्रिकेटर सन्दीप अष्ट्रेलियाको उच्च डिभिजनमा खेल्ने धेरै सन्दीप लामिछाने अवसरको खोजीमा छन् : पारस खड्का आईपीएल खेल्न सन्दीप बुधबार भारत जाँदै आजदेखि आईपीएल : सन्दीप लामिछानेको टिमको पहिलो खेल आइतबार आईपीएल : दिल्लीको दोस्रो खेलको प्लेइङ ११ मा पनि सन्दीप परेनन् आईपीएल : कोलकात्ताविरुद्धको टोलीमा सन्दीप परेनन् आईपीएल : दिल्लीको आजको खेलमा पनि सन्दीप परेनन् आईपीएल : आरसीबीविरुद्ध सन्दीप लामिछाने दिल्लीको टिममा बैंग्लोरकै विकेट लिएर चम्किएका सन्दीप बैंग्लोरविरुद्ध खाली हात
आईपीएल : सन्दीप मैदान बाहिर रहेको खेलमा दिल्लीको शानदार जित,"काठमाडौं : इण्डियन प्रिमियर लिग (आईपीएल) अन्तर्गत लिग चरणको अन्तिम खेलमा दिल्ली क्यापिटलले शानदार जित दर्ता गरेको छ। आफ्नै मैदानमा राजसंस्थान रोयललाई २३ बल बाँकी हुँदा दिल्लीले ५ विकेटले पराजित गरेको हो। नेपाली क्रिकेटर सन्दीप लामिछाने सहभागी भएको दिल्लीले लिग चरणको अन्तिम खेलमा उनलाई भने टिममा समावेश गरेको थिएन। दिल्लीको घरेलु मैदान फिरोज शाह कोटलामा टस जितेर ब्याटिङ गरेको राजस्थानले ९ विकेटको क्षतिमा ११५ रनको लक्ष्य पेश गरेको थियो। राजस्थानको चुनौतीलाई दिल्लीले २३ बल बाँकी हुँदै १६१ ओभरमा पाँच विकेटको जित दर्ता गरेको हो। ११५ रनको लक्ष्य पछ्याएको दिल्लीले ५ विकेटको क्षतिमा १२१ रन बनायो। दिल्लीका लागि रिसभ पन्तले सर्वाधिक ५३ रन बनाए। जितका लागि एक रन आवश्यक हुँदा ४७ रन मात्र बनाएका पन्तले अन्तिम बलमा छक्का हान्दै अर्धशतक पूरा गरेका हुन्। दिल्लीका कप्तान श्रेयस ऐरले १५, शिखर धवन १६, कोलिन इन्ग्राम १२ र सर्फानले ११ रनमात्र बनाए । राजस्थानका श्रेयस गोपालले दिल्लीको तीन विकेट लिए भने इस सोढीले दुई विकेट लिए। यो जितसँगै दिल्ली अंक तालिकाको दोस्रो स्थानमा उक्लिएको छ। १४ खेल खेल्दा ९ मा जित निकालेको दिल्लीले १८ अंक बनाएको छ। १३ खेलबाटै ९ जित निकाल्दै १८ अंक बनाएको चेन्नेइ शीर्ष स्थानमा छ। आईपीएलको १२ औं संस्करणमा सर्वाधिक विकेट लिने दक्षिण अफ्रिकाका तीव्र बलर कासिगो रबाडाको अनुपस्थितिमा मैदान उत्रिएको दिल्लीले मैदानमा उनको अभाव खड्किन दिएन। राजस्थानलाई कम स्कोरमै रोक्न दिल्लीका लागि इशान्त शर्मा र अमित मिश्राले समान तीनतीन विकेट लिए भने ट्रेन्ट बोल्टले दुई विकेट लिएका थिए। सञ्जु सामसन भने रन आउट भएका थिए। राजस्थानका लागि आईपीएलकै कम उमेरका खेलाडी रियान परागले अर्धशतक बनाए। उनले ४९ बलमा ५० रन बनाएका थिए। राजस्थानका लागि अन्य ब्याट्सम्यानले भने राम्रो स्कोर बनाउन सकेनन्। आईपीएलको ११ औं संस्करणमा डेब्यू गरेका सन्दीपले १२ औं संस्करणमा ६ खेल खेल्दा ८ विकेट लिएर राम्रो उपस्थिति देखाएका छन्। बलिङ इकोनोमीमा भने उनले सुधार गर्न सकेका छैनन्। ६ खेल खेल्दा उनको बलिङ इकोनोमी ९१३ छ। आइतबार बैंग्लोरविरुद्धको खेल सन्दीपका लागि सबैभन्दा खराब बनेको थियो। गत सिजन बैंग्लोर विरुद्धकै खेलबाट आईपीएलमा प्रवेश पाएका सन्दीपले तीन खेल खेलेका थिए। आइतबार बैंग्लोरविरुद्ध टोलीका लागि सबैभन्दा महंगो बलिङ गरी कुनै विकेट लिन सकेनन्। त्यसपछि सन्दीप चेन्नेइविरुद्धको खेलमा सहभागी भएनन् भने शनिबारको खेलमा पनि उनले मौका नपाएका हुन्। शनिबार दोस्रो खेलमा अहिले रोयल च्यालेन्जर्स बैंग्लोर र सनराइजर्स हैदरावादले प्रतिस्पर्धा गर्दैछन्।"

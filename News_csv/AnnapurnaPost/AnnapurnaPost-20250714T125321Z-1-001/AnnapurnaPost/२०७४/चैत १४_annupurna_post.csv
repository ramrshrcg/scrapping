शीर्षक,विवरण
संकटोन्मुख बाह्य क्षेत्र,"नेपालको बाह्य क्षेत्रसँगको कारोबार अर्थात विदेशी मुद्रामा हुने कारोबार चालू आर्थिक वर्षको सुरुदेखि नै खस्कँदै गएको नेपाल राष्ट्र बैंकले प्रत्येक महिना सार्वजनिक गर्ने देशको वर्तमान आर्थिक तथा वित्तीय स्थिति प्रतिवेदनमा प्रस्तुत गरिएका तथ्यांकले देखाउँछन्। शोधनान्तरको चालू खाता त अघिल्लै आर्थिक वर्षदेखि नै नेपालको विपक्षमा रहँदै आएको थियो। चालू आर्थिक वर्ष लागेपछि प्रत्येक महिना यस्तो घाटा क्रमिक रूपमा बढ्दै गएको छ। तल दिइएको तालिकाअनुसार पहिलो महिनामा ५ अर्ब ४३ करोडको घाटा भएको चालू खाता घाटा तीन महिनामा २१ अर्ब ९४ करोड पुग्यो भने सात महिनासम्म आइपुग्दा सो घाटा १४१ अर्ब पुग्यो। शोधनान्तरको चालू खाता कुनै पनि अर्थतन्त्रको स्वास्थ्यको मापक मानिन्छ। किनभने चालू खाताले वर्तमानमा अर्थतन्त्र सकारात्मक वा नकारात्मक कुन दिशातर्फ गइरहेको छ भन्ने देखाउँछ। चालू खाता बचतले अर्थतन्त्र सकारात्मक दिशातर्फ अघि बढ्दै गरेको देखाउँछ भने घाटाले नकारात्मक दिशातर्फ गइरहेको देखाउँछ। यसैअनुरूप नेपालको लगातारको चालू खाता घाटाले नेपालको अर्थतन्त्र प्रतिकूल दिशातर्फ गइरहेको संकेत गर्छ। समग्र शोधनान्तर पनि चार महिनासम्म थोरै भए पनि बचतमा थियो। तर पाँच महिनादेखि यो पनि घाटामा जान थालेको छ। पाँच महिनामा ९ अर्ब २७ करोड शोधनान्तर घाटा भयो। सात महिनासम्म आइपुग्दा सो घाटा बढेर १८ अर्ब २८ करोड पुगेको छ। यसरी शोधनान्तर घाटा बढ्दै गएपछि विदेशी मुद्राको सञ्चितिमा पनि क्षय हुँदै गएको छ। तीन महिनासम्ममा ८ करोड डलरले बढेको सञ्चिति चार महिनामा दुई करोड, पाँच महिनामा ५ करोड, ६ महिनामा ७ करोड र सात महिनामा ३० करोड डलरले घटेर १० अर्ब २१ करोड डलरमा कायम हुन आएको छ। त्यसको स्वाभाविक परिणाम आयात धान्ने अवधिमा पनि प्रतिविम्बित हुन पुगेको छ। पहिलो चार महिनामा बैंकिङ प्रणालीमा रहेको विदेशी मुद्राको सञ्चितिले ११६ महिनाको आयात धान्न पुग्दथ्यो भने त्यसपछि क्रमिकरूपमा सञ्चिति घट्दै गएर सात महिनामा ९८ महिनाको आयात मात्र धान्न पुग्ने सञ्चिति रह्यो। यसरी विगत तीन महिनादेखि नेपालको बाह्य क्षेत्रसँगको कारोबार लगातार ओरालो लाग्दै गएको छ। यसको मूल कारण चुलिँदो व्यापार घाटा र विप्रेषणमा आएको मन्दी नै हो। विप्रेषण आर्जनको वृद्धि चौथो महिनादेखि ओरालो लाग्न थाल्यो। तेस्रो महिनामा ६० अर्ब ७७ करोडबराबरको विप्रेषण नेपाल भित्रिएकोमा चौथो महिनामा ५२ अर्ब ६३ करोड मात्र विप्रेषण नेपाल भित्रियो। पाँचौं र छैटौं महिनाको विप्रेषण पनि तेस्रो महिनाको स्तर भन्दा तल रह्यो। सातौं महिनामा त्यसमा केही सुधार आए पनि अघिल्ला तीन महिनामा घटेको रकम पूर्ति सकेन र विदेशी मुद्राको सञ्चिति घट्यो। यसरी यो वर्ष विदेशी मुद्राको कारोबारसँग जोडिएका सबै तथ्यांकले लगातार ऋणात्मक प्रवृत्ति देखाएका छन्। यसले समस्याको गम्भीरतालाई इंगित गर्छ। अर्थतन्त्रको निमित्त यो अशुभ संकेत हो। शोधनान्तर घाटामा जानु भनेको कुनै निश्चित अवधिमा विदेशी मुद्राको आर्जनभन्दा खर्च बढी हुनु अर्थात कुनै अवधिमा देशभित्र आएको विदेशी मुद्राभन्दा देशबाहिर गएको विदेशी मुद्रा बढी हुनु हो। त्यो स्थितिमा भएको सञ्चितिबाट भुक्तानी हँदै जाने भएकाले सञ्चिति घट्दै जान्छ। यो अवस्था लामो अवधिसम्म कायम रहेमा देशको विदेशी मुद्राको भण्डार रित्तिन्छ र देश महा आर्थिक संकटमा फँस्दछ। नेपालमा विगत तीन महिनादेखि लगातार त्यसको संकेत देखिएको छ। २०७४ कात्तिकदेखि माघसम्मका चार महिनामा ४४ करोड अमेरिकी डलरबराबरको सञ्चिति घटेको छ। यो सामान्य अवस्था होइन। निश्चितरूपमा विप्रेषण मात्र विदेशी मुद्रा आर्जनको स्रोत होइन। निर्यात, पर्यटन, वैदेशिक सहायता, सेवा र लगानीको आय र पेन्सन पनि विदेशी मुद्रा आर्जनका स्रोत हुन्। तर कुनै पनि मुलुकको शोधनान्तरमा वैदेशिक व्यापारको भूमिका बढी महŒवपूर्ण हुन्छ। साथै नेपालमा निर्यात र विप्रेषणलाई छोडेर अन्य स्रोतबाट खासै धेरै विदेशी मुद्रा आर्जन हुँदैन। नेपालमा एकातिर वैदेशिक व्यापार घाटा अस्वाभाविक रूपमा बढी हुनु र त्यसलाई अहिलेसम्म राम्रैसँग थेग्दै आएको विप्रेषणमा शिथिलता आउनुले बाह्य क्षेत्रसँगको कारोबारमा यो समस्या देखा परेको हो। यो सात महिनाको अवधिमा नेपालको व्यापार घाटा कुल व्यापारको ८६६ प्रतिशत पुग्यो अर्थात कुल वैदेशिक व्यापारमा निर्यातको अंश केवल ६७ प्रतिशत मात्र रह्यो। अर्कोतर्फ विप्रेषण आय चौथो, पाँचौं र छैटौं महिनामा ऋणात्मक रह्यो। यसले नेपालको अर्थतन्त्रमा विप्रेषणको संवेदनशील भूमिकालाई झल्काउँछ। विदेशी मुद्राको कारोबारसँग जोडिएका सबै तथ्यांकले लगातार ऋणात्मक प्रवृत्ति देखाउनु समस्या अर्थतन्त्रको निमित्त अशुभ संकेत हो। विप्रेषणमा आएको शिथिलताको मुख्य कारण अरू केही नभएर वैदेशिक रोजगारीमा जाने नेपाली युवाको संख्यामा आएको कमी नै हो। २०७२ को सुरुमा आएको विनाशकारी भूकम्पपछि विदेशमा रहेका केही नेपाली स्वदेश फर्के र तीमध्ये कतिपय फेरि उता गएनन्। रोजगारदाता मुलुक विशेषगरी मध्यपूर्वका सिरिया, लिविया, इजिप्ट, कतार, कुवेत, साउदी अरेविया आदि मुलुकमा विगत केही वर्षदेखि चलिरहेको राजनीतिक उथलपुथल, युद्ध र असुरक्षा तथा यी सबैको कारणबाट खस्कँदै गएको त्यहाँको अर्थतन्त्रको कारणले ती देशमा रोजगारीको सम्भावना घट्दै गयो। त्यसैले रोजगारीको लागि त्यता जाने युवाको संख्या घट्दै गयो। त्यसबाट नेपाल भित्रिने विप्रेषणमा गिरावट आयो। यो वर्ष पर्यटन आगमनमा केही सुधार आएको भए पनि यही वर्ष वैदेशिक ऋण घटेको र नेपालको तेस्रो मुलुकतर्फ पस्मिना, उनि गलैंचा, हस्तकलाका सामान, नेपाली हातेकागज जस्ता महŒवपूर्ण वस्तुको निर्यात घटेकाले पनि विदेशी मुद्राको आयमा कमी आयो। र, सुन, चाँदी, पोलिथिन ग्य्रानुयल, खाद्य तेल र सवारी साधनको पैठारी यो वर्ष उल्लेख्य मात्रामा बढेकोले विदेशी मुद्राको खर्च अत्यधिक मात्रामा बढेकाले चालू खातामा ठूलो घाटा हुन गई समग्र शोधनान्तर स्थिति पनि घाटामा जानुको साथै विदेशी मुद्राको सञ्चितिमा ठूलो क्षय हुन गयो। यो वर्षको पहिलो ७ महिनाको अवधिमा २४ अर्ब ६५ करोडको सुन चाँदी मात्र आयात भएको छ। यो गत वर्षको सोही अवधिको तुलनामा ३३३ प्रतिशतले बढी हो। त्यति मात्र होइन यो वर्ष भारतीय मुद्रा खरिदको लागि खर्च भएको विदेशी मुद्रा (अमेरिकी डलर) पनि उल्लेख्य मात्रामा वृद्धि भएको छ। गत आर्थिक वर्षको पहिलो ७ महिनाको अवधिमा यस प्रयोजनको निमित्त भएको डलर खर्चभन्दा यो वर्षको त्यही अवधिमा भएको डलर खर्च ३६ करोड डलरले बढी छ। त्यसैगरी यो वर्ष सोझै डलर भुक्तान गरी भारतबाट भएको पैठारी गत वर्षको सोही अवधिको तुलनामा ४९२ प्रतिशतले बढेको छ। साथै हुन्डी कारोबार बढेर नेपाल आउनुपर्ने विदेशी मुद्रा उतै रहेर पनि विदेशी मुद्राको आर्जनमा कमी आएको हुन सक्छ। पुँजी पलायन पनि यो सञ्चिति घट्नुमा केही जिम्मेवार हुन सक्छ। नेपाल राष्ट्र बैंकले अदालतको निर्णयबाट एनसेलको ठूलो रकमको लाभांश देशबाहिर गएकोले पनि सञ्चितिमा ह्रास आएको भनेको छ। यसरी यो वर्ष प्रायः सबै स्रोतबाट भएको विदेशी मुद्राको आयमा कमी आएको छ भने खर्च प्रायः सबै शीर्षकमा अत्यधिक मात्रामा बढेको छ। यो स्थितिमा शोधनान्तर घाटामा गई विदेशी मुद्राको सञ्चिति घट्नु स्वाभाविक हुन्छ। देशको अर्थतन्त्रको निमित्त यो शुभसंकेत होइन। तर दुःखको कुरा के छ भने विगत तीन महिनादेखि लगातार देशको बाह्य क्षेत्रसँगको कारोबार नेपालको विपक्षमा रहँदै आएको भए पनि यसलाई राज्यका जिम्मेवार निकायले गम्भीरतापूर्वक लिएको पाइँदैन। देशका अरू पक्षले पनि यस विषयलाई गम्भीरतापूर्वक लिएको देखिँदैन। यो गम्भीर चिन्ताको विषय हो। अब के गर्ने त ? अहिले विदेशी मुद्राको सञ्चिति मनग्ये छ भनेर राज्यका जिम्मेवार निकाय मुकदर्शक भएर बस्दा पछि ठूलो धोखा हुनेछ। किनभने यो स्थिति नियन्त्रण गर्ने उपाय तत्काल परिणाम दिइहाल्ने खालका हँदैनन्। त्यसैले राज्य तत्काल गम्भीर भएर विभिन्न अल्पकालीन तथा दीर्घकालीन उपाय अपनाई विदेशी मुद्राको खर्च कटौती गर्नु पहिलो पाइला हुनसक्छ। त्यसको निमित्त सुन, चाँदी, सवारीका साधन र अन्य बिलासिताका सामानको पैठारी कटौती गर्नुपर्छ। यसको लागि यस्ता वस्तुमा भन्सारदर बढाउने वा कर्जामा कडाइ गर्ने दुवै उपाय प्रभावकारी हुन सक्छन्। यसमा राज्यले राजस्वको लोभ गर्नु घातकसिद्ध हुनेछ। सरकारी कर्मचारीको अधिक विदेश भ्रमणमा गरिएको कडाइबाट केही विदेशी मुद्राको बचत हुन सक्छ। त्यसैगरी विदेशी मुद्राको आय बढाउन विकास साझेदारहरूबाट शोधभर्ना आउनुपर्ने रकम ल्याउन तत्काल सक्रियतापूर्वक लाग्नुपर्छ। विदेशी मुद्राको सञ्चितिमा आइरहेको ह्रास रोक्ने यी तत्कालिन उपाय हुन्। दीर्घकालको निमित्त निर्यात बढाउनुको विकल्प छैन।"
विश्वविजेता जर्ममनी ब्राजिलसँग पराजित,काठमाडौँः विश्व विजेता जर्मनीलाई सन् २०१४ को विश्वकप आयोजक राष्ट्र ब्राजिलले पराजित गरेको छ । सन् २०१४ को विश्वकपको सेमिफाइलनमा ७१ को फराकिलो हारको पीडा भुल्ने प्रयास गरिरहेको ब्राजिलले ग्याब्रियल जिसुसको एक मात्र गोलमा जर्मनीलाई पराजित गरेको हो । रसियामा हुने विश्वपकको तयारीका लागि भएको अन्तर्राष्ट्रिय मैत्रीपूर्ण भिडन्तमा म्यानचेस्टर सिटीका स्ट्राइकर ग्याब्रियल जिसुसले खेलको ३७ औँ मिनेटमा निर्णायक गोल गरेका थिए । नेइमार घाइते भएपछि ब्राजिलको आक्रमणको जिम्मा जिसुसले पाएका हुन् । जर्मनीले ब्राजिलविरुद्ध सिर्जना गरेका अवसरलाई गोलमा परिणत गर्न नसक्दा हार ब्यहोर्न बाध्य भयो ।
स्टिभ स्मिथ र डेभिड वार्नर आईपीएलबाट 'आउट',"नयाँ दिल्ली: बल टेम्परिङ्ग विवादमा स्टिभ स्मिथ र डेभिड वार्नरमाथि अन्तराष्ट्रिय क्रिकेटमा १२ महिनाको प्रतिबन्ध लागेको छ । यो प्रतिबन्धसँगै भारतीय क्रिकेट काउन्सिल (बीसीसीआई) ले पनि ठुलो निर्णय लिएको छ । आईपीएलका प्रमुख राजीव शुक्लाले बुधबार स्टिभ स्मिथ र डेभिड वार्नरले आईपीएल २०१८ मा भाग लिन नपाउने घोषणा गरेका छन् । आईपीएल प्रमुख शुक्लाले एक विज्ञप्ति निकाल्दै भनेका छन्, 'सबै फ्रेन्चाइजीलाई स्टिभ स्मिथ और डेभिड वार्नरको विकल्पमा खेलाडी खोज्न निर्देशन दिइएको छ । उनीहरु दुवैजना यस सिजन आईपीएलका सदस्य हुने छैनन् ।' पढ्नुस्: प्रतिष्ठासँगै नतिजा पनि गुमायो अस्ट्रेलियाले यसका साथै स्टिभ स्मिथ र डेभिड वार्नरले आईपीएलमा खेल्ने कुरालाई लिएर बढेको आशंकाको बादल पनि फाटेको छ। बुधबारै सनराइजर्स हैदराबादले सामाजिक सञ्जालमा आफ्नो धारणा सार्वजनिक गर्दै यो सिजन डेभिड वार्नर आफ्नो कप्तान नहुने जनाएको छ । सनराइजर्सले वार्नर स्वयमले कप्तान पदबाट राजीनामा दिइसकेको पनि पुष्टि गरेको छ । राजस्थान रोयल्सले यसभन्दा पहिले नै आफ्ना कप्तान स्टिभ स्मिथलाई कप्तानीको पदबाट हटाइदिएको थियो । उनको स्थानमा राजस्थानले भारतीय टिमका ब्याट्म्यान अजिङ्क्ये रहाणेलाई आफ्नो नयाँ कप्तान नियुक्त गरेको छ । तर स्मिथबारेमा क्रिकेट अस्ट्रेलिया र आईपीएल गभर्निङ काउन्सिलको अन्तिम निर्णय राजस्थानले कुरेको थियो । बल टेम्परिङ्ग विवादमा केही दिनअघि अस्ट्रेलिया क्रिकेट बोर्डका प्रमुख जेम्स सदरल्यान्डले दक्षिण अफ्रिका पुगेर पत्रकार सम्मेलनमार्फत दक्षिण अफ्रिका क्रिकेट बोर्डसँग माफी मागेका थिए । उनले पत्रकार सम्मेलनमै अघिल्लो २४ घण्टामा स्टिभ स्मिथ र डेभिड वार्नरबारे निर्णय लिने बताएका थिए । यसभन्दा अघि यो विवादमा अस्ट्रेलियन क्रिकेट बोर्डले स्टिभ स्मिथ र डेभिड वार्नरलाई दक्षिण अफ्रिकाविरुद्धको चौथो टेस्ट म्याचका क्रममा कप्तानी र उपकप्तानीको पदबाट हटाइदिएको थियो । अर्कातिर आईसीसीले स्मिथलाई म्याच फिसको सतप्रतिशत र एक खेलमा प्रतिबन्ध लगाएको थियो । जबकि क्यामरन बेनक्राफ्टलाई म्याच फिसको ७५ प्रतिशत र तीन डिम्यारिट पोइन्ट्सको सजाय मिलेको थियो । टेम्परिङ्गको विवादपछि बाद बेनक्राफ्टसँगै कप्तान स्मिथले पनि माफी मागेका थिए । माफी माग्दै स्मिथले भनेका थिए, 'मैदानमा भएका सबै गतिविधिबारे हामीलाई जानकारी थियो । हामीले यसबारेमा कुरा गरेर हामीले आफूलाई फाइदा हुने सोचेका थियौँ । मलाई यसमा बिल्कुल पनि गर्व छैन ।'"
"अर्जेन्टिनाविरुद्ध स्पेनको गोलबर्षा, ६१ को फराकिलो जित","काठमाडौँः बलियो मानिएको अर्जेन्टिनाविरुद्ध स्पेनले गोलबर्षा गरेको छ । घरेलु मैदानमा भएको अन्तर्राष्ट्रिय मैत्रीपूर्ण खेलमा स्पेनले इस्कोको ह्याट्रिकमा ६१ गोलअन्तरको फराकिलो जित दर्ता गराएको हो । स्पेनका लागि रियल मड्रिडका मिडफिल्डर इस्कोले २७, ५३ र ७४ औँ मिनेटमा गोल गर्दै ह्याट्रिक पुरा गरे । स्पेनका लागि गोलको खाता भने डिएगो कोस्टाले १२ औँ मिनेटमा खोलेका थिए । त्यसैगरी अन्य २ गोल खेलको ५५ औँ मिनेटमा थियागोले र ७३ औँ मिनेटमा असपासले गरे । रसियामा हुने विश्वकपको तयारीका लागि भएको यो मैत्रीपूर्ण खेलमा स्पेनले अर्जेन्टिनाका सबै कम्जोरी छताछुल्ल पारिदिएको छ । अर्जेन्टिनाका लागि एक मात्र सान्तवना गोल डिफेन्डर निकोलस ओटामेन्डीले खेलको ३९ औँ मिनेटमा गरेका थिए । स्पेनविरुद्धको खेलमा तीन प्रमुख खेलाडी लियोनेल मेसी, सर्जियो एग्युएरो र एन्जेल डि मारिया भने मैदानमा थिएनन् । उनीहरु तीनैजना चोटग्रस्त भएकाले खेलेका थिएनन् । यसअघिको मैत्रीपूर्ण खेलमा अर्जेन्टिनाले इटालीलाई २१ ले पराजित गरेको थियो ।"
"दिल्ली पुगे सन्दीप, कप्तान गम्भीरले भनेः आईपीएल उसका लागि राम्रो अवसर","नयाँ दिल्लीः इन्डियन प्रिमियर लिग (आईपीएल) को सिजन ११ मा दिल्ली डेयर डेभिल्सबाट खेल्न नेपाली खेलाडी सन्दीप लामिछाने दिल्ली पुगेका छन् । आउँदो अप्रिल ८ देखि हुने आईपीएलको ११ औँ सिजनका लागि सन्दीप मंगलबार दिल्ली आएका हुन् । सन्दीप बुधबारदेखि क्लबको फोटोसुटमा व्यस्त भएका छन् । उनी क्लबको अभ्यासमा पनि सहभागी भइसकेका छन् । अभ्यास सुरु दिल्लीको बारखम्बास्थित दि ललित होटलमा बसेका सन्दीपले आफ्नो कार्यतालिका व्यस्त रहेको बताए । अन्तर्राष्ट क्रिकेटमा अभ्यस्त भइसकेका सन्दीपले आईपीएललाई आफूले अवसरका रुपमा लिएको उल्लेख गर्दै तनावका रुपमा नलिएको बताए । सन्दीप आईपीएलमा छनौट भएसँगै समग्र नेपाली क्रिकेट जगत उत्साहित भएको थियो । नेपाली क्रिकेटका आकर्षण बनेका सन्दीपका प्रशंसक भारतमा पनि बढ्दै गएका छन् । आईपीएल सन्दीपका लागि अवसर आईपीएल अन्तरगत दोस्रो दिन दिल्लीले फिरोज शाह कोट्न स्टेडियममा किङ्स इलाभेन पञ्जाबलाई स्वागत गर्दैछ । मैले उसको खेल प्रत्यक्ष हेरेको छैन, तर आईपीएल सन्दीपका लागि राम्रो अवसर हो, द ललित होटलमा भेट भएका दिल्लीका कप्तान गौतम गाम्भीरले भने ।"

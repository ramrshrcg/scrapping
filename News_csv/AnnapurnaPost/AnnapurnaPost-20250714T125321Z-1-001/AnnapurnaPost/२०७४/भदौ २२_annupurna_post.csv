शीर्षक,विवरण
नेपालविरुद्धको नाकाबन्दी एउटा कलंकको उपमा,"भूकम्पको वेदनामा प्रताडित छिमेकीलाई नाकाबन्दीमार्फत घाँटी निमोठ्न खोज्ने भारतले प्रधानमन्त्री शेरबहादुर देउवाको भने भव्य स्वागत गर्यो। नेपालमा भारतले चाहेजसरी संविधान संशोधन भएको छैन। देउवाले दुईतिहाइ नभएकाले संविधान संशोधन हुन नसकेको र दुईतिहाइ पुर्याएर संशोधन गरिने भनेर खुला रूपमा स्पष्टीकरण दिए। नाकाबन्दी र भारतीय बाँधले गरेको क्षतिको विषयमा भने भारतले आत्मालोचना गरेन। त्यसैले भारतले गल्ती सच्याउन खोजेको भन्ने विश्लेषण अपूर्ण हुन्छ। विनाकारण सिंह दुई कदम पछि हट्नुको पछाडि एउटा उद्देश्य लुकेको हुन्छ। प्रश्न उठ्छ, मोदी सरकारले देउवालाई किन रेड कार्पेट' स्वागत गर्यो त ? ' हिन्दुवादी भारतीय जनता पार्टी (भाजपा) ले दलित नेता रामनाथ कोविन्दलाई अघि सार्नु अर्थपूर्ण छ। राजनीतिमा सक्रिय भाजपाका वरिष्ठ नेताहरू लालकृष्ण आडवाणी, मुरलीमनोहर जोशी, राजनाथ सिंह छँदाछँदै किन कोविन्द छानिए ? लोकतान्त्रिक गणतन्त्र आएको दस वर्षमा पनि अस्थिरतामा रुमल्लिरहेको नेपालले मोदीका यी कदमबाट सिक्नुपर्ने केही कुरा छन्। मोदी दोस्रोपटक सत्तारोहणको पूर्व तयारीमा छन्। भारतीय संसद्को तल्लो सदन लोकसभामा करिब २२ प्रतिशत स्थान प्रतिनिधित्व भएकाले भारतीय राष्ट्रपति निर्वाचनमा बिहार र उत्तरप्रदेश राज्यको प्रमुख भूमिका हुन्छ। बिहारमा भएको विधानसभा निर्वाचनमा पराजित भइसकेको भाजपाले उत्तरप्रदेश विधानसभामा निर्णायक बहुमत नल्याउँदासम्म भारतको राष्ट्रपति निर्वाचनमा उसले समर्थन गरेको उम्मेदवारको विजय निश्चित थिएन। भाजपाले हिन्दुत्व बोकेको आरोपमा जातिवादी, धार्मिक र साम्प्रदायिकताको राजनीति गर्ने दलहरूसमेत धर्मनिरपेक्षता वा सहिष्णुताको नारा दिएर भाजपाको विरुद्धमा एक हुन्छन्। तर पनि जातीय रूपले ध्रुवीकृत उत्तरप्रदेशमा भाजपाले दलित, अन्य पिछिडिएका वर्ग (ओबीसी), जनजाति आदिको सहयोगमा हालै भएको विधानसभा निर्वाचनमा बहुमत प्राप्त गर्यो। भाजपाले यो परिस्थितिको लाभ लिन राष्ट्रपति निर्वाचनमा एक दूरगामी निर्णय गर्यो। यसलाई भारतीय छापाले मण्डल (कमण्डल) दुवै बीजेपीको पोल्टामा गएको भनेर लेखे। यस्तो राजनीति नेपालमा पनि सान्दर्भिक छ। मण्डल र कमण्डल राजनीति यो आरक्षण र हिन्दुत्वसँग सम्बन्धित छ। भारतमा सामाजिक र शैक्षिक रूपले पछाडि परेको समुदायलाई उचित संरक्षण गर्ने उद्देश्यले सन् १९७९ मा गठन भएको मण्डल आयोगले ओबीसीको लागि सरकारी नोकरीमा २७ प्रतिशत आरक्षणको सिफारिस गर्यो। सन् १९८९ मा भारतीय राष्ट्रिय कांग्रेस (आई) बाट विद्रोह गरेका नेता बीपी सिंह ससाना दलहरूको गठबन्धनबाट प्रधानमन्त्री निर्वाचित भए, तर उनको आफ्नै जनाधार भने थिएन। भारतमा करिब ४० प्रतिशत ओबीसी, २० प्रतिशत दलित, नौ प्रतिशत अन्य जनजाति र ३० प्रतिशत बाँकी जनसंख्या छ। यही जनसंख्याको गणितमा टेकेर राजनीति गर्न उनले मण्डल आयोगको सिफारिस लागू गर्ने निर्णय गरे। उनले गरेको त्यो निर्णयको व्यापक विरोध भए। विरोधमा आत्मदाहसम्मका घटना भए। उनले त्यो सिफारिस लागू हुन सकेन। भारतको उत्तरप्रदेश र बिहारजस्ता राज्यका जनतामा यो घटनाले गरेको व्यापक जातीय ध्रुवीकरण अझै सामान्य भएको छैन। कालान्तरमा प्रधानमन्त्री पीभी नरसिंह रावले आरक्षण सफलतापूर्वक लागू गर्दा राजनीतिक अंकगणित फरक थियो। यसरी भारतको सरकारी सेवामा पहिल्यैदेखि लागू गरिएको करिब २२ प्रतिशत दलित आरक्षणसहित करिब ४९ प्रतिशतको आरक्षण तय भयो। जातीय राजनीतिले सृजना गरेको ध्रुवीकरणको फाइदा बिहारमा लालुप्रसाद यादव र उत्तरप्रदेशमा मुलायमसिंह यादव र मायावतीले लिए। यो आरक्षणवादी राजनीतिलाई भारतमा मण्डल राजनीति भनिन्छ। यो मण्डल राजनीतिको फाइदा भाजपालाई छैन। सन् १९८९ मा उत्तरप्रदेशको अयोध्यामा बाबरी मस्जिद भत्काएर राममन्दिर बनाउने उद्घोषका साथ विश्व हिन्दु परिषद्ले आन्दोलन सुरु गर्यो। सन् १९९० मा भाजपाका तत्कालीन अध्यक्ष लालकृष्ण आडवाणीले यो आन्दोलनको समर्थनमा रथयात्राको आयोजानामार्फत हिन्दुत्वको नारा फैलाए। गुजरातको सोमनाथदेखि अयोध्यासम्मको पहिलो रथयात्राको समापन नहुँदै आडवाणीलाई बिहारमा हिरासतमा लिइयो र हजारौं समर्थकलाई गिरफ्तार गरियो। भाजपाले उत्तरप्रदेशमा मुलायमसिंह यादव नेतृत्वको तत्कालीन सरकारलाई दिएको समर्थन फिर्ता लियो। ध्रुवीकृत जातीय राजनीतिको फाइदा लिँदै मुलायमलाई कांग्रेस (आई) ले समर्थन गर्यो। मण्डल राजनीतिको खेलमा मुलायम र मायावती जस्ता चतुर खेलाडीको आगमनले उत्तरप्रदेशमा कांग्रेस (आई) त्यसपछि कहिल्यै सत्तामा आएन। मण्डल राजनीतिको गढ उत्तरप्रदेशमा सन् १९९१ को विधानसभा निर्वाचनमा भाजपाले राम मन्दिर निर्माण अर्थात् हिन्दुत्वको मुद्दामा विजय प्राप्त गर्यो। हिन्दुहरूलाई ध्रुवीकरण गर्ने भाजपाको यस्तो राजनीतिलाई भारतमा कमण्डल राजनीति भनिन्छ। उत्तरप्रदेश र बिहारको आर्थिक हैसियत यस्तै मण्डल र कमण्डल राजनीतिका परिणाम हुन्। अंग्रेजले सिकाएको धर्मनिरपेक्षताको नारामा लालु, मुलायम र मायावतीले व्यापक जातीय र साम्प्रदायिक राजनीति गरे। पिछडिएको वर्गका मसिहा भनिएका लालु भारु ९५० करोडबराबरको चारा घोटाला काण्डको तारिखमा छन्। राजनीतिमा स्थापित भइसकेकी लालुकी श्रीमती, छोरा र छोरीसमेतलाई भ्रष्टाचारका अनेक मुद्दा लागेका छन्। बिहारको राजनीतिमा बाहुबलको सक्दो प्रयोग गर्ने श्रेय पनि लालुलाई नै जान्छ। दलित नेतृ मायावती भारतकी सबभन्दा धनी नेतृमध्ये पर्छिन्। उनका भाइले समेत उनको कार्यकालमा करिब भारु १३०० करोडको आयआर्जन गरेको खुलेको छ। मुस्लिम समुदायलाई संरक्षण गर्ने भनिएका मुलायमले राजनीतिबाटै करोडौं कमाएर आफूले आर्जेको गुन्डाराजको विरासत छोरालाई सुम्पेका थिए। यस्तो देखिन्छ कि त्यो वर्गको सशक्तीकरण यिनको मुद्दा नै थिएन, तर पिछिडिएका वर्गको नाममा राजनीति फलिफाप हुने भएकाले उनीहरूले त्यस्तो राजनीति गरिरहेका छन्। भाजपाको हिन्दुत्वको राजनीति पनि सफल देखिएन। कालान्तरमा कमण्डल राजनीतिमा प्रत्यक्ष सहभागी भएका नरेन्द्र मोदीको उदय भयो। उनले कमण्डल राजनीतिको प्रयोग गरेनन्, बरु यसको उल्टोजस्तो देखिने सबका साथ सबका विकास' भन्ने समावेशी नारा दिए। भ्रष्टाचार निवारण र विकासको नारा दिए र निर्वाचन जिते पनि। केही राज्यमा सफलता पाएको भाजपा बिहार विधानसभामा भने पराजित भयो। उत्तरप्रदेशमा भाजपाले दलित, ओबीसी समूह र अन्य जनजातिलाई व्यापक रूपले अघि सारेर मण्डल राजनीतिलाई व्यवहारबाट पराजित गरेको छ, कमण्डल राजनीति प्रयोग गरेको छैन। उत्तरप्रदेश र बिहारमा कतिपय दलित नेताहरू भाजपाको प्रमुख पदमा पुगेका छन्। उपराष्ट्रपतिमा पनि भाजपाले ओबीसी वर्गको व्यक्तिलाई छान्यो। मोदी स्वयं पनि ओबीसी समुदायका हुन्। उत्तरप्रदेशजस्तो सबभन्दा ठूलो तर जातीय र धार्मिक रूपले ध्रुवीकृत राज्यमा विजय प्राप्त गरेको भाजपाले राष्ट्रपतिको रूपमा त्यहींका एकजना दलित नेता रामनाथ कोविन्दलाई अघि सारेर आगामी लोकसभा निर्वाचनको तयारी गरेको हो। मोदीको लोकप्रियता खस्केको छैन, तर राजनीतिक स्थिति परिवर्तन हुन समय लाग्दैन। मोदीलाई २०१९ को निर्वाचनमा जान सकारात्मक परिवर्तत देखाउने तथ्यहरूको आवश्यकता पर्नेछ। मोदीलाई नेपाललगायत छिमेकीहरूसँगको सम्बन्ध सुधार्न पनि आवश्यक छ। बिहारका मुख्यमन्त्री नीतिश कुमारले लालुको समर्थनमा पाँच वर्षसम्मको स्पष्ट बहुमतको सरकार हुँदाहुँदै लालुसँगको सहकार्यलाई उकुसमुकुस बनाउने खालको भन्दै भाजपासँग गठबन्धन बनाएर बिहारमा सरकार बनाए। सन् २०१४ मा मोदीसँग एउटै मञ्चमा बस्नसमेत अस्वीकार गरेर भाजपासँग गठबन्धन तोडेका नीतिशले एकअर्काको आवश्यकता नभएको बेला किन यस्तो गठबन्धन गरे त ? नीतिशजस्ता भ्रष्टाचारविरोधी नेताको साथ मोदीको लागि आगामी लोकसभा निर्वाचन सन्दर्भमा महत्ववपूर्ण अस्त्र हो। बिहारको आर्थिक विकासमा मुख्य भूमिका खेलेका नीतिशले अलि ढिलो नै भए पनि बुझे, लालुको सहयोगले सरकार त चल्छ, तर लालुको उद्देश्य मण्डल राजनीति नै हो। यस्तो कदमले मोदीपछि प्रधानमन्त्रीका रूपमा हेरिएका नीतिश कुमारलाई भाजपाविरोधी महागठबन्धनबाट अलग्याएर विपक्षी मोर्चालाई चुनौती दिएको छ। भारतीय राजनीतिमा छाइरहने ठूलाठूला घोटालाका समाचारले छापामा ठाउँ नपाएको मोदी आएपछि नै हो। पूर्व सरकारहरूलाई झैं मोदी सरकारलाई आर्थिक घोटालाको आरोप लागेको छैन। कर प्रणालीमा सुधार गर्न जीएसटी (गुड्स एन्ड सर्भिस ट्याक्स) लागू गरेको छ। सर्वाधिक अलोकप्रिय रहेको नोटबन्दीजस्तो मुद्दामा जनताले मोदीलाई साथ दिएको उप्रान्तीय निर्वाचन परिणामले देखाएको छ। नोटबन्दी गर्नुभन्दा पहिले मोदीले जनधन योजनाअन्तर्गत गरिबहरूलाई नगद बैंक खातामा राख्न प्रोत्साहित गरेका थिए। नोटबन्दीको यो पूर्वसंकेतको भारतीय विद्वानहरूले सुइँको सम्म पाएनन्। त्यसैले मोदी सरकारका अर्थतन्त्रसम्बन्धी नयाँ योजना र नीति आए भने आश्चर्य नमान्दा हुन्छ। जम्मुकश्मीरजस्तो मुस्लिम बाहुल्य राज्यमा स्थानीय सरकारमा भाजपा गठबन्धन विजयी भएको छ। तीनचोटि तलाक भनेपछि सम्बन्ध विच्छेद हुने अमानवीय परम्परालाई अवैध गर्ने श्रेय पनि भाजपाकै पोल्टामा गएको छ। मोदीले आगामी निर्वाचनको लागि नयाँ भारत २०२२ सम्म' भन्ने नारा तय गरिसकेका छन्। आर्थिक मुद्दामा भने भारतमा अपेक्षाकृत सुधार भएको तथ्यहरूले देखाएका छैनन्। छिमेकीसँगको सम्बन्धमा मोदीले सफलता प्राप्त गर्न सकेका छैनन्। भारतको सानो बौद्धिक वर्गले मोदीले नेपालविरुद्ध गरेको नाकाबन्दीलाई एउटा कलंकको रूपमा लिएको छ। मोदीको लोकप्रियता खस्केको छैन, तर राजनीतिक स्थिति परिवर्तन हुन समय लाग्दैन। मोदीलाई २०१९ को निर्वाचनमा जान सकारात्मक परिवर्तत देखाउने तथ्यहरूको आवश्यकता पर्नेछ। मोदीलाई नेपाललगायत छिमेकीहरूसँगको सम्बन्ध सुधार्न पनि आवश्यक छ। मोदीको निर्वाचन तयारीबारे सिक्न भारत जानु पर्दैन। नेपालमा निर्वाचन गराउने सरकारको निर्माणमा ४९ दिन खेर फालियो र त्यसपछि बनेको सरकारको ठूलो आकारले इतिहास रच्यो। सरकारमा अर्थशास्त्र वा प्राविधिक क्षेत्रका ज्ञाताले स्थान पाएनन्। सर्वाधिक चासो रहेको मेडिकल शिक्षाको विधेयक बन्न सकेको छैन। जनतालाई तरंगित पार्ने वा एकीकृत गर्ने कुनै अभियान चलाइएको छैन। केवल कोसँग, किन र कसरी गठबन्धन गर्ने भन्नेमा राजनीति सीमित छ। राजनीतिमा भविष्यको खासै मार्गचित्र नै छैन। योग्यहरूका लागि योग्यता बोझ भएको छ। यस्तो परिस्थितिमा निर्वाचन भइहाले पनि पाँचौंपटक, तेस्रोपटक वा दोस्रोपटक प्रधानमन्त्री भएको रेकर्ड बनाउनेभन्दा अरू उपलब्धि के होला र ? भट्ट अमेरिकाको टेनिसी स्टेट युनिभर्सिटीका एसोसिएट प्रोफेसर हुन्।"
नेपाल आइडलले उठाएका प्रश्न,"ह्यान्स क्रिस्टियन एन्डर्सनले कतै भनेका छन्, जब शब्द असफल हुन्छन्, संगीत बोल्छ।' विश्वव्यापी भाषा भनिने संगीतको मान्यता के पनि छ भने यसले सबै प्रकारका मानिसलाई जोड्छ। संगीतको कुनै राष्ट्रियता, सम्प्रदाय वा जातविशेष हुँदैन र यसमा सबै प्रकारका सीमा र पर्खाल भत्किन्छन्। सीके लालको शब्दमा (अ) सामाजिक सञ्जाल फेसबुकमा प्रस्तुत हुने अभिव्यक्तिलाई स्ट्याटस' पनि भन्ने चलन छ। यसलाई मेन्टल स्ट्याटस' मान्ने हो भने आजभोलि सामाजिक सञ्जालका प्रतिक्रिया हेर्दा लाग्छ, नेपाली मानसिकता क्रमशः साँघुरो हुँदै गएको छ र नकारात्मकतातर्फ बढी उन्मुख छ। हाम्रा प्रतिक्रियामा विवेक होइन, आवेग वा आग्रह छ र चेतना कम उत्तेजना ज्यादा छ। सबैलाई जोड्ने भनिएको संगीतलाई समेत हामी आपसी विभाजनको पर्खाल बनाउने प्रपञ्च गर्दैछौं। प्रसंग हो एपीवान एचडी टेलिभिजनबाट प्रसारण भइरहेको अन्तर्राष्ट्रिय फ्रेन्चाइज' गायन प्रतियोगिता नेपाल आइडलको। पहिलो सिजनमै नेपाली टेलिभिजन जगत्मा दर्जनौं कीर्तिमान कायम गर्न सफल नेपाल आइडलका विषयमा आएका प्रतिक्रिया हेर्दा लाग्छ, हामीलाई विभाजनकारी चेतले थिलथिलो बनाएको छ। हाम्रो दृष्टि यति क्षयीकरण भइसक्यो कि अब हामी हरेक विषयमा नकारात्मकता खोज्न उद्यत् छौं। इन्डियन आइडलको तेस्रो सिजनमा दार्जिलिङका नेपालीभाषी युवा प्रशान्त तामाङलाई नेपाली' भन्दै उनलाई जिताउन नेपालीले करोडौं खर्च गरे। नेपालीको एसएमएस भोटिङकै कारण तामाङभन्दा तुलनात्मक रूपमा राम्रो क्षमता भएका प्रतियोगी पराजित भए। प्रतिस्पर्धीको तुलनामा कमजोर मानिएका प्रशान्तले नेपालीको भोटको बलमा इन्डियन आइडल त जिते, तर उनीसँग पराजित अमित पललगायतका प्रतियोगी भारतीय सिनेमा उद्योगमा प्लेब्याक गायकको रूपमा स्थापित भइसक्दा प्रशान्तको नाम भने सुनिएकै छैन। यद्यपि आइडलमा कसरी दर्शकको भोटले अन्तिम फैसला गर्छ भन्ने कुराका प्रमाण प्रशान्त हुन्। आइडल नेपालमै आइपुगेको छ, फैसलाको समय पनि भएको छ र लाग्छ, हामी पुनः भावना र आग्रहप्र्रधान फैसला गर्न वा गराउन लागिपरेका छौं। राम्रोले होइन हाम्रो' ले जित्नुपर्छ वा जिताइनुपर्छ भन्ने पूर्वाग्रहबाट हामी ग्रस्त छौं। आइडलबारे सुरुदेखि उठेका केही सवालबारे चर्चा गरौं। एपीवान टेलिभिजनले प्रसारणसँगै सुरु गरेको नेपाल आइडल एक प्रकारको दुस्साहस नै थियो। किनभने बजार साँघुरो रहेको नेपालमा टेलिभिजनहरूले खासै दर्शक तान्न नसकिरहेको पृष्ठभूमिमा नेपाली टेलिभिजन इतिहासकै सर्वाधिक महँगो फ्रेन्चाइज सो सुरु गर्ने निर्णय एपीवान व्यवस्थापनको लागि सहज विषय थिएन। तर औपचारिक प्रसारण नै सुरु हुन बाँकी रहेको एपीवानले अडिसनका लागि गरेको विज्ञापन अनपेक्षित रूपमा प्रभावकारी देखियो र हजारौं संगीत पारखी युवायुवती नेपाल आइडल अडिसनको लागि लाइन बस्न आइपुगे। त्यतिबेला केही मानिसले आइडलका जजहरूको छनोटलाई लिएर विवाद उठाउन खोजे। कतिपयले यसलाई इन्डियन आइडलको नक्कल र म्युजिक नै चोरिएको समेत भन्न भ्याए। तर यसरी विवाद उठाउने जमातमा एउटा सामान्य ज्ञानको भने अभाव देखियो। अन्तर्राष्ट्रिय फ्रेन्चाइज शोहरू फ्रेन्चाइजकै मापदण्डअनुसार सञ्चालित हुन्छन् र यसको फम्र्याट विश्वव्यापी रूपमा एउटै हुन्छ। नेपाल आइडलका जज पनि फ्रेन्चाइजको मापदण्डअनुसार नै लामो प्रक्रिया र विमर्शपछि फ्रेन्चाइजको अनुमोदनपछि मात्र छनोट गरिएको थियो। जतिसुकै विवादमा तान्ने कोसिस गरिए पनि आम दर्र्शकले नेपाल आइडल मनपराए। टेलिभिजन हेर्ने लाखौं दर्शकबाहेक युट्युबलगायतका माध्यमबाट लाइभ प्रसारणमा नेपालको इतिहासमै सबैभन्दा बढी दर्शक बटुल्न नेपाल आइडल सफल भइसकेको छ। पत्रकार, गीतकार एवं लेखक विप्लव प्रतीकको शब्द सापटी लिने हो भने नेपाली टेलिभिजन इतिहासमा भएका दुई क्रान्तिमध्ये नेपाल टेलिभिजनको स्थापनापछिको अर्को क्रान्ति एचडी फम्र्याटमा एपीवान टेलिभिजनको सुरुवात र आइडलजस्तो फ्रेन्चाइज सो नेपाल भित्रिनु हो। नेपालमा पहिलोपटक यस्तो समय आएको छ कि विदेशी टेलिभिजनमा जतिसुकै चर्चित कार्यक्रम आए पनि दर्शकले सबै छोडेर नेपाल आइडल हेर्छन्। अर्थात् नेपाली टेलिभिजनमा पैदा भएको बोरडम' लाई आइडलले क्रमभंग गरिदिएको छ। तर जतिजति चर्चाको शिखर टेक्दैछ, त्यतित्यति सामान्य विषयलाई लिएर नेपाल आइडललाई विवादमा तान्ने कोसिस भइरहेको छ। कुनै पनि टेलिभिजनले स्थापनाकालमै सुरु गरेको कार्यक्रम यति चर्चित बनेपछि छिर्के हान्न खोजिनु सामान्य हो। संसारमा धेरै मन पराइएका चिजलाई यो वा त्यो तरिकाले विवादमा तान्न खोजिएकै हुन्छ। हामीले नेपाल आइडलको रूपमा एउटा सुर र स्वरमा सशक्त प्रतियोगी खोजिरहेका छौं न कि कुनै साम्प्रदायिक विद्वेषकारीको तुष्टि। नेपाल आइडलको टप फाइभ एलिमिनेसन एपिसोड' मा गेस्ट जज' भएर आएका गायक रामकृष्ण ढकालले गरेको टिप्पणीलाई लिएर कतिपयले सञ्चालकको नियतमाथि नै शंका गरे। खासगरी नेपालमा अति साम्प्रदायिक चेत (भ्रम) पैदा गरेर समाजलाई विभाजन गर्न उद्यत् वर्ग त्यतिबेला सक्रिय देखियो। रामकृष्ण ढकालले शोमा रहेका सबै प्रतिस्पर्धी उत्तिकै सशक्त रहेको र त्यसमध्ये दुई प्रतिस्पर्धी आफूलाई विशेष लाग्ने बताएका थिए। उनको टिप्पणी एकजना गेस्ट जजको रूपमा स्वतन्त्र अभिव्यक्ति थियो। तर उनले अमूक समुदायका प्रतिस्पर्धीलाई प्रवद्र्धन गरे र बाँकीलाई कमसल देखाउन खोजे भन्ने विद्वेषकारीले नजरअन्दाज गरेको सत्य के थियो भने संगीत बुझेका ढकालले मनपर्ने भनिएका दुई प्रतियोगी विशुद्ध दुई फरक समुदायका थिए। नेपाल आइडलले अमूक समुदायको प्रतियोगीलाई मात्र प्रवद्र्धन गर्छ भन्नेहरूले के कुरा बिर्सिए वा बुझ पचाए भने साँच्चिकै त्यसो गर्न चाहेको भए अहिले प्रतिस्पर्धामा रहेका त्यस्ता प्रतियोगीलाई गाला राउन्ड सुरु हुनुअघि नै प्रतियोगिताबाट बाहिर पठाउने अधिकार फ्रेन्चाइज र जजहरूलाई थियो। गाला राउन्डपछि बाहिरिएका हरेक प्रतियोगी विशुद्धरूपमा दर्शकको भोटकै आधारमा बाहिरिएका हुन् नकि नेपाल आइडल वा जजहरूको इच्छाले। कसैले यो सत्यलाई पनि अस्वीकार गर्छ भने प्रतियोगीले अडिसन राउन्डमा भरेको फर्ममा लेखिएका सर्त राम्रोसँग पढे हुन्छ। नेपाल आइडलमा उठ्न सक्ने जुनसुकै प्रकारको विवादको अन्तिम टुंगो सर्वोच्च अदालतले लगाउनेछ र अदालतले माग्ने सबै प्रमाण पेस गर्न नेपाल आइडल तयार छ। पछिल्लोपटक नेपाल आइडललाई विवादमा तान्न खोज्नेहरूले मसला बनाएका छन् गाला राउन्ड टप फोर' को एलिमिनेसन डे' मा कुनै पनि प्रतियोगीलाई एलिमिनेट' नगर्ने जजहरूको निर्णयलाई। निर्णयको विरोध गर्नेहरूमा चार प्रकारका प्रवृत्ति देखियो। पहिलो वर्ग जसले नेपाल आइडललाई असाध्यै मन पराउँछ, यसको चर्चा र साख नघटोस् भन्ने पनि चाहन्छ, तर यो निर्णय फ्रेन्चाइज फम्र्याटमै गरिएको थियो भन्ने वास्तविकता बुझेको छैन। दोस्रो वर्ग थियो आफूलाई सर्वज्ञानी उपबुज्रुक ठान्ने र भद्दा टिप्पणी गर्न हतार गर्ने, चाहे सही होस् कि गलत। तेस्रो पंक्ति खतरनाक थियो, जसलाई एपीवान टेलिभिजनले स्थापनाकालमै हासिल गरेको सफलता र प्रसिद्धि पटक्कै मन परेको छैन। सबैभन्दा डरलाग्दोचाहिँ चौथो प्रवृत्ति देखियो, जसले नेपाल आइडलजस्तो विशुद्ध गायन शोलाई साम्प्रदायिकतामा धकेल्न खोज्दैछ। विदेशी भाषा र टेलिभिजन हावी रहेको हाम्रो देशमा आफ्नो भाषा र संस्कृति प्रवद्र्धन गर्ने सुरुआती तरिका नेपालीकरण गरिएका अन्तर्राष्ट्रिय फ्रेन्चाइज वा अन्तर्राष्ट्रिय मापदण्डका कार्यक्रम नै हो। नेपाल आइडल त्यसको सजीव उदाहरण हो। पहिलो वर्गलाई मात्र केही कुरा भन्न सकिन्छ। आइडलको विश्वव्यापी मान्यताअनुसार नै नेपाल आइडलका जजलाई फ्रेन्चाइजले एउटा विशेषाधिकार दिएको थियो नो एलिमिनेसन पावर' अर्थात् जजहरूले एकपटकको लागि चाहेको एपिसोडमा कुनै पनि प्रतियोगी प्रतियोगिताबाट नबाहिरिने निर्णय गर्न सक्थे र उनीहरूले यो अधिकार टप फोर' मा प्रयोग गरे। कतिपयलाई लाग्न सक्छ, टप फोरमै किन ? तर टप सिक्स वा टप फाइभमा नै त्यसो गरिएको भए पनि यो प्रश्न उठ्ने निश्चित थियो। आइडलमा वाइल्ड कार्ड' अर्थात् बाहिरिइसकेका प्रतियोगीलाई पुनः प्रतियोगितामा फर्काउने अधिकार पनि दिने चलन छ, तर पहिलो सिजनमा फ्रिम्यान्टलले नेपाल आइडलका जजलाई यो अधिकार दिएको थिएन। यो अधिकार पाएको भए नेपाल आइडलमाथि झनै बढी आक्रमण हुने थियो। नेपाल आइडलले पैसा कमाउन यस्तो निर्णय गरायो भन्नेहरूलाई त झन् के भन्नु, सामान्य ज्ञान भएकाले पनि बुझ्ने कुरा के हो भने यसले कसैलाई पनि भोट दिन बाध्य पारेको छैन र दर्शकले भोट दिने कि नदिने भन्ने निर्णय स्वविवेकले गरिरहेका छन्। संसारमा नेपाल मात्र यस्तो देश हो, जहाँ आइडलमा प्राप्त भोट सार्वजनिक गर्न भन्दै तथाकथित पारदर्शिताको कुरा उठाइएको छ। एसएमएस भोटिङको केही प्रतिशत रकम नेपाल आइडललाई आउने भएका कारण नाफा कमाउन खोजेको भन्ने तर्क हो भने उनीहरू स्पष्ट हुनुपर्छ एउटा निजी नाफामूलक संस्था नियम, कानुन र फ्रेन्चाइजका मापदण्डभित्र रही वाञ्छित नाफा कमाउन स्वतन्त्र छ। नेपाल आइडल नेपालको सबैभन्दा महँगो टेलिभिजन शोमध्ये एक हो र यसमा ठूलो उत्पादन लागत छ। अन्त्यमा, हाम्रोमा सांस्कृतिक साम्राज्यवादका विषयमा बहस हुने गर्छ। कहिलेकाहीं विदेशी टेलिभिजन च्यानल बन्द गर्नुपर्ने मागसमेत उठ्ने गर्छ। नेपाल आइडलले यस्ता अव्यावहारिक मागको सान्दर्भिकता अन्त्य मात्र गरेको छैन, टेलिभिजन प्रस्तुतिको नयाँ परिभाषा निर्माण पनि गरेको छ। नेपाल आइडलको दृष्टान्त भन्छ, कन्टेन्ट इज किङ।' अर्थात् नेपाली टेलिभिजनका दर्शक अन्तर्राष्ट्रिय स्तरका शो नेपालमै हेर्न चाहन्छन् र विदेशी टेलिभिजनलाई केवलबाट हटाउनु पर्दैन, स्तरीय शो नेपालमै निर्माण गरे पुग्छ। नेपाल आइडलजस्तै नेपाल भित्रिएको हिमालयन रोडिज' प्रति दर्शकको क्रेजले पनि यसै भन्छ। आइडललाई कतिपयले विदेशी नक्कल भन्न सक्लान् र अर्काथरीलाई अंग्रेजी भाषाको प्रयोगले टाउको दुख्न सक्ला। तर विदेशी भाषा र टेलिभिजन हावी रहेको हाम्रो देशमा आफ्नो भाषा र संस्कृति प्रवद्र्धन गर्ने सुरुआती तरिका नेपालीकरण गरिएका अन्तर्राष्ट्रिय फ्रेन्चाइज वा अन्तर्राष्ट्रिय मापदण्डका कार्यक्रम नै हो। नेपाल आइडल त्यसको सजीव उदाहरण हो।"
श्रीमतीले श्रीसम्पत्ति उडाउँदा,"पछिल्लो समयमा सामाजिक सञ्जालमा सबैभन्दा बढी गाली खानेमा महिला अधिकारवादी भएका छन्। उनीहरूको त नामै रहेको छ, डलरवादी।' वर्षौंदेखि महिलामाथि हुने विभिन्न प्रकृतिका हिंसाको विरुद्धमा कलम चलाउँदै आउँदा पंक्तिकार स्वयंले भोग्दै र अनुभव गर्दै आएका शाब्दिक हिंसाको बयान गरिसाध्य छैन भने दाताको सहयोगमा महिला अधिकार क्षेत्रमा काम गर्नेहरूको हकमा झन् कस्तो सोच राखिन्छ होला, त्यो भनिरहनु पर्दैन। महिलाका अलिकति पनि कमजोरी भेटिए या महिलाले पुरुषप्रति गरेका घात वा बेइमानीका समाचारहरू भेटिए भने कहाँ गए अधिकारवादीडलरवादी महिला ? ' भनेर कोकोहोलो मच्चिन्छ। कुनै अधिकारवादी महिलाले कुनै महिलालाई पुरुषको विरुद्धमा खडा हुन निर्देशन दिने तथा परिवार र समाज भाँड्ने काम गर्छे होला ? देशमा जति राजनीतिक परिवर्तन भए पनि आर्थिक विकासको गति सुस्त नै रह्यो। राज्यसत्तामा पुग्नेहरू सधैं सत्ता कसरी टिकाउने भन्ने खेलमै व्यस्त हुने र प्रतिपक्षी कसरी सत्ता गिराएर त्यहाँ पुग्ने भन्ने दाउमै रम्ने प्रवृत्तिका कारण देश झन्झन् ओरालो लाग्दै तारेभीरमा पुगिरहेको छ, ऊर्जाशील जनशक्ति रोजीरोटीको लागि आफ्नो जायजेथा र स्वाभिमान बन्धकी राखेर खाडीमा पसिना बगाउन विवश छ, तर राज्य सञ्चालनको ठेक्का लिएका दलका नेताहरूलाई युवा बहिर्गमनको लर्कोले ढुक्कको सास फेर्न पाएको महसुस हुन्छ। न रोजगार दे' भन्दै कोही कराउन आउँछ, न नारा, न जुलुस, न विरोध। रोजगार दिने मेनपावर कम्पनी' छँदैछन्, देश रेमिटेन्सले चलेकै छ। ढुक्कले सत्ताको खेल खेल्यो, भत्ताले रमायो बस् ! वैदेशिक रोजगारले सिर्जना गरेको नकारात्मक पाटो कति भयावह हुँदैछ भने यसले गर्दा परिवार, समाज, सम्बन्ध र नैतिकतामा ठूलो पहिरो गइरहेछ। यो त्यस्तो पहिरो हो, जसको रोकथामको लागि राज्यले गम्भीरतापूर्वक सोचेर बेलैमा युवाशक्तिलाई स्वदेशमै अड्याउने बलियो तारजाली तयार नगर्ने हो भने भोलि केही बाँकी रहने छैन। एकातिर रोजगार अभावले युवा बिदेसिन बाध्य छन् भने अर्कोतिर देखासिकी र विदेश मोहले गर्दा खेतबारीमा सिस्नु उमारेर बिदेसिनेको लर्को पनि कम छैन। तर विदेशमा पसिनासँग साँटेर पठाएको पैसा न राज्यले सदुपयोग गरिरहेको देखिन्छ न त परिवारले। उता जोखिम मोलेर कमाएको पैसा यता मायाले सम्हालेर राख्ने र सदुपयोग गर्नेभन्दा दुरुपयोग गर्ने र बेइमानीपूर्वक धोका दिँदै लोग्नेको रगतपसिनाको कमाइ कुम्ल्याएर भाग्ने प्रवृत्ति दिनप्रतिदिन संक्रामक रोगजस्तै फैलिइरहेछ। यस्ता प्रवृत्तिका समाचार जब अखबारका पानामा छापिन्छन्, तब सामाजिक सञ्जाललगायतमा आवाज चर्किन्छ, महिलामाथि हिंसा भयो भनेर कुर्लिने अधिकारवादीहरू ! देख्यौ कसरी महिलाहरू पुरुषमाथि हिंसा गरिरहेछन् ? के हेरेर बसेका छौ ? ' मानौं लोग्नेले विदेशमा दुःख गरेर कमाएको पैसा पोको पारेर परिवारको बिचल्ली पार्दै भागेर बेपत्ता हुन अधिकारवादीहरूले नै हौस्याइरहेका छन्। समस्याको टुसा कहाँबाट उम्रेको छ र यसको जरो कहाँसम्म पुगेको छ भनेर सोच्ने र खोज्ने प्रयास कतैबाट भएको हुँदैन, केवल महिलाले पुरुषलाई हिंसा गरे' भन्यो, करायो बस्। यस्ता घटना हिंसाको सूचीमा भन्दा पनि अपराधको सूचीमा पर्छन्। लोग्नले विदेशमा मरीमरी कमाएर पठाएको सम्पत्ति दुरुपयोग गर्ने र कुम्ल्याएर बेपत्ता हुने प्रवृत्ति गम्भीर अपराध हो। यस्ता अपराध किन र केकसरी बढिरहेछन् भनेर राज्य, समाज र परिवारका सदस्य स्वयंले गम्भीरतापूर्वक अनुसन्धान नगर्ने र चासो नदिने हो भने यो समस्या कति बिकराल बन्नेछ भने यसले परिवार व्यवस्थालाई नै भताभुंग पार्नेछ। अतः यस्ता अपराध गर्ने महिला र यसमा संलग्न पुरुष दुवैलाई खोजीखोजी कडा सजाय दिनुपर्छ। नेपाली समाज संयुक्त परिवारबाट एकात्मक बन्दै गर्दा विदेशमा गएर दुईचार हजार कमाउनेबित्तिकै श्रीमतीलाई सुख दिने नाममा परिवार र बाबुआमाबाट अलग गरेर सहरमा कोठा खोजेर राखिदिने चलन छ। अझ बहाना बन्छन् भर्खर जन्मेका बच्चा, जसको भविष्य बनाउने' भन्दै तिनलाई गाउँका स्कुल' लाग्दैनन्। सहरका निजी स्कुलमा बच्चा भर्ना गरिदिने चलन छ। दिनभर बच्चा स्कुल जान्छ, फुर्सदिला आमाहरू एक्लोपन मेटाउन यताउता भौंतारिने प्रवृत्तिसँगै केही' को लागि यी एक्ला महिला गतिलो र सजिलो जागिर' भैदिन्छन्। एकातिर लोग्नेले वर्षौंसम्म छोडेर बिदेसिने, अर्कोतिर पराइले माया देखाउने र पछ्याउने हुनाले लोग्नेको माया अन्यत्रै मोडिन्छ। कमाउन र परिवारलाई सुख दिन गएको लोग्ने फर्केर आउँदा न श्रीमती रहन्छे न सम्पत्ति। कतै बालबच्चा नै लिएर भाग्छन्, कतै तिनको बिचल्ली पारेर हिँड्छन्। यस्ता अपराध गर्ने महिला त दोषी हुन् नै, यो वातावरण तयार पारिदिनेको पनि गल्ती छ। अन्तत ः वैदेशिक रोजगारमा गएकाहरूका कोहीकोही श्रीमतीहरू यतिसम्म सोचहीन, कर्तव्यहीन र बेइमान निस्किदिन्छन् कि उनीहरूले आफ्नै लागि, आफ्नै खुसी र सुखी जीवनको लागि लोग्नेले विदेशमा पसिना बगाएर कमाएको छ, लोग्नेको पसिनाको कमाइ मैले संरक्षण गर्नुपर्छ' भन्ने नसोची परपोषण' गर्ने वा परपुरुषसँग भागेर बेपत्ता हुने गर्छन्। अन्ततः कमाउन र परिवारलाई सुख दिन गएको लोग्ने फर्केर आउँदा न श्रीमती रहन्छे न सम्पत्ति। कतै बालबच्चा नै लिएर भाग्छन्, कतै तिनको बिचल्ली पारेर हिँड्छन्। यस्ता अपराध गर्ने महिला त दोषी हुन् नै, यो वातावरण तयार पारिदिनेको पनि गल्ती छ। यस्ता घटनालाई हिंसाको कोटीमा राखेर हिंसाविरुद्ध आवाज उठाउनेहरूलाई धारेहात लगाउनुभन्दा समाजमा यस्ता आपराधिक घटना उत्पन्न हुने संकेत देखिनेबित्तिकै सम्बन्धित परिवारलाई जानकारी दिने वा सचेत गराउने कर्तव्य हरेक सचेत नागरिकको हुन जान्छ। कुनै पनि अधिकारवादी महिलाले कसैको घर उजाडेर, कसैको पसिनाको कमाइ लिएर बेपत्ता हुन वा भाग्न कुनै महिलालाई उकास्न चाहदिनँ। अतः यस्ता समस्या आउन नदिन र परिवार र समाज ध्वस्त हुन नदिन प्रमुख दायित्व राज्यको हुन जान्छ। यसको लागि स्वदेशमा रोजगारका अवसर सिर्जना गरी युवाशक्ति बाहिरिन रोक्ने र गएकाहरूलाई पनि स्वदेश फर्किने वातावरण तयार गर्नुपर्छ। यस्ता घटनाबाट पाठ सिकेर सकेसम्म श्रीमती र बालबच्चालाई घरमै बाबुआमा वा परिवारसँगै रहने व्यवस्था मिलाउनुपर्छ। विश्वासको संकट परिरहेको अहिलेको सामाजिक परिवेशलाई ध्यानमा राख्दै विदेशमा कमाएको सबै पैसा आँखा चिम्लेर श्रीमतीको नाममा पठाउनुभन्दा आफ्नै नाममा भरपर्दो खातामा जम्मा गरेर राख्ने र आवश्यक रुपयाँ मात्र श्रीमतीलाई पठाउनुपर्छ। यसो भनिरहँदा सबै श्रीमतीहरू धोकेबाज र बेइमान छन् भन्न खोजेको होइन तर पनि सबै सकिएपछि पछुताउनुभन्दा समयमै सोचविचार गर्नु महत्ववपूर्ण हुन्छ।"
निजामती सेवा दिवस : व्यवस्थापनमा अग्रसरता जरुरी,"असीको दशकको अन्त्य र नब्बेको सुरुआत सार्वजनिक क्षेत्र व्यवस्थापनमा थुप्रै प्रयोग र पुनर्बोधको समय थियो। नवीन अवधारणाको विकास, तेस्रो औद्योगिक क्रान्तिले प्रविधिमा ल्याएको परिवर्तन र ग्राहक चेतनाका कारण सार्वजनिक संस्थाहरू परिवर्तनको निरन्तर दबाबमा रहे। यो दबाब थेग्न सरकार र उसका संगठन संरचनामा परम्परागत सुधार पर्याप्त थिएन। निजी क्षेत्रका संस्थात्मक घरहरू कर्पोरेट गुरिल्लाका रूपमा कुदिरहेका थिए। निजी क्षेत्रको जस्तो प्रतिस्पर्धात्मक क्षमता भित्वयाएर सामाजिक न्याय कसरी वितरण गर्न सकिन्छ भन्ने छटपटीमा सार्वजनिक क्षेत्रका नीति शिल्पीहरू देखिए। तर सार्वजनिक प्रशासन यसअघिका प्रयासबाट परिमार्जित हँदै भविष्यपथ निर्माणबाट पर रहन सम्भव थिएन। आजभन्दा भोलि र भोलिभन्दा पर्सि आउने चुनौतीको सामना र स्वयं आफ्नै अस्तित्व रक्षाको लागि राम्रो प्रणाली निर्माण र हस्तान्तरणको विकल्प थिएन। अग्रसरता व्यवस्थापन त्यसको रणनीति बन्न पुग्यो। संगठनमा अग्रसरताको संस्कृति भित्वयाउने अवधारणा निजी क्षेत्रको रणनीति हो। सफल र प्रतिस्पर्धी कर्पोरेट संस्था अर्को संस्था, कम्पनी, व्यवस्थापक र प्रविधिभन्दा कसरी उम्दा भई ग्राहक सन्तुष्टि र व्यवसाय विस्तार गर्ने भन्ने तनावमा रहन्छन्। यसैलाई सम्बोधन गर्न नै अग्रसरता व्यवस्थापन आविस्कार भएको हो। त्यसैले प्रतिस्पर्धा अर्को व्यक्ति, संस्था र प्रविधि सबै हाम्रो लागि चुनौती हुन्। व्यवसायसंस्था खडा गर्नु सजिलो कुरा हो, तर जब व्यवसाय र संस्थाको कार्य क्षेत्र विस्तार हुन्छ, त्यसलाई सधैं कायम गर्नु, अझ अग्रगामी र प्रतिस्पर्धी बनाउनु चुनौतीको कुरा हो। अमेजन अग्रसरताको उदाहरण बन्यो, किनकि ऊ नयाँ तरिकाबाट ग्राहकको घरदैलोमा पुग्यो। डिज्ने सफल भयो, दर्शकको मन जित्ने नया शैली इमोसनल कनेक्सन' अवलम्बन गर्यो। सोनीले उपयुक्त समयमा निर्णय गर्न सकेन, ग्राहकबाट टाढिन पुग्यो। कोडाकजस्ता फिल्मको रिल बनाउने स्थापित ब्रान्ड सही प्रविधि चयनमा पछि परे, परिणामतः ग्राहकले भुलिसके। जेफ विजोस (अमेजन मालिक) बिल गेट्सभन्दा धनी बन्नुको रहस्य ग्राहकको स्वादलाई तत्काल टिप्न या नयाँ स्वाद सिर्जना गर्न अग्रसर नहुनुको कारण हो। सामसुङ र एप्पलको प्रतिस्पर्धा नयाँ स्वाद सिर्जना गरी ग्राहकलाई मुग्ध बनाउनुमै केन्द्रित छ। असीको दशकबाट सफल सार्वजनिक संगठन अग्रसरताको संस्कृति विकास र परिवर्तन व्यवस्थापनमा लाग्दै आएका छन्। संगठनले कार्यसम्पादन उपलब्धि विस्तारको लागि रणनीति योजना, अपरेटिङ गाइडलाइनलगायतका प्रविधि अवलम्बन गर्न थालेका छन्। व्यवस्थापनको उद्देश्य संगठनका मूल्य संस्थागत गराउनुमा रहन्छ। उत्साह, आदर, जिम्मेवारी, विश्वास, निष्ठा, अनुशासन र निष्पक्षताजस्ता आभ्यान्तरिक गुणको समष्टि मूल्य भएकाले यसले कार्य र निर्णयको आधार दिइन्छ। मूल्यपछि उद्देश्य (मिसन) सांगठनिक प्रभावकारिता बढाउने आधार हो। उद्देश्यको सही अभिव्यक्तिले कामप्रतिको संवेगात्मक सम्बन्ध र प्रतिबद्धता देखाउँछ। त्यसपछि परिदृश्य (भिजन) स्थापित गरिनु आवश्यक छ। परिदृश्यले भविष्यको अनुमान गर्ने भएकाले यो निकै जटिल पनि छ किनकि भविष्य देखिए वा लेखिएजस्तो सजिलो हुँदैन। विगत वा वर्तमानजस्तो प्रस्ट पनि हँदैन। भविष्यद्रष्टा समस्या आउनुअघि नै समाधानको कल्पना गर्छन्। भविष्यद्रष्टा भविष्यको बाटो कल्पना मात्र गर्दैनन्, बनाउँछन् पनि। भविष्य द्रष्टामा आफ्नो मष्तिस्क खियाउने र अरूको मन जित्ने क्षमता हुन्छ। सार्वजनिक संरचनाभित्र कर्मचारीतन्त्रीय पद्धति, पदसोपान र कार्यविधिगत औपचारिकताले अग्रसरतालाई सितिमिति भित्रिन दिँदैन। अब भन्न थालियो, व्यवस्थापन जहाँ भए पनि व्यवस्थापन हो।' उत्पादन, सेवा, स्रोतसाधन र कार्यविधिमाथि निरन्तर परिवर्तनको सोचबाटै सार्वजनिक व्यवस्थापनभित्र अग्रसरतामुखी संस्कृति विकास गर्नुपर्ने बाध्यता छ। अग्रसरता सधैं विचारको नतिजा हो। सकारात्मक विचार नै त्यस्तो शक्ति हो, जसले खोज, आविस्कार र नतिजा उत्पादन गर्न सक्छ, नवप्रवर्तन ल्याउन सक्छ। तर संगठनको नेतृत्वले त्यसको नेतृत्वदायी भूमिका निर्वाह गर्नुपर्छ। यो जटिल नभई सरल कार्य हो। ट्वीटर प्रणेता ज्याक डोर्सेका अनुसार उत्तम प्रविधिविचार नदेखिन सक्छ यदि त्यो प्रयोगमा आएन भने। रिड हफम्यानले लिक्डइनमार्फत व्यावसायिक विवरणमा सर्वसुलभ पहुँच स्थापना गरे। व्यवस्थापनका सबै तह, विशेषतः नेतृत्वले आफ्नो संगठन किन स्थापित छ, भविष्यमा कस्ता ग्राहकलाई कसरी आजभन्दा राम्रो सेवा पुर्याउन सकिन्छ भन्ने प्रतिबद्ध सोच राख्नुपर्छ। निजामती संगठनमा अग्रसरता विकास गर्ने सर्वमान्य सूत्र हँदैन, परिस्थितिले पनि व्यवस्थापनलाई निर्दिष्ट गर्छ। तर निरन्तरको प्रयत्न, अनुसन्धान, मष्तिस्क मन्थन र कतिपय अवस्थामा असल अभ्यासको अनुकरण र परिमार्जनबाट अग्रसरता भित्रयाउन सकिन्छ। संगठनमा अग्रसरता विकास गर्ने सर्वमान्य सूत्र हँदैन, परिस्थितिले पनि व्यवस्थापनलाई निर्दिष्ट गर्छ। तर निरन्तरको प्रयत्न, अनुसन्धान, मष्तिस्क मन्थन र कतिपय अवस्थामा असल अभ्यासको अनुकरण र परिमार्जनबाट अग्रसरता भित्वयाउन सकिन्छ। यस शताब्दीमा कर्पोरेट गुरिल्लाका रूपमा चिनिएका कम्पनी र उसका स्थापित ब्रान्डका आधारमा केही निष्कर्ष निकाल्न सकिन्छ। जस्तो डिस्ने वल्र्डको सिर्जनाले उसका सबै ग्राहकलाई मन्त्रमुग्ध बनाएको छ। डिस्नेका अनुसार कर्मचारी, ग्राहक र सेवा (उत्पादन) बीच संवेगात्मक सम्बन्ध स्थापना नगरी ग्राहक स्वाद र सन्तुष्टि दिन सकिँदैन। संगठनका कर्मचारी इमोसनल इन्जिन हुन्। ग्राहक कायम राख्न र नयाँ ग्राहक विस्तार गर्न स्वादस्वादको सिर्जना चाहिन्छ। ब्रान्ड लोयल्टी वा आउँदा दिनमा आफ्नो उत्पादन (सेवा) झनै स्वादिलो अनि मितव्ययी पार्ने प्रविधि के हुन सक्छ, सोको निरन्तर प्रयत्न चाहिन्छ। त्यो पनि उपयुक्त समयभित्र। नयाँ प्रविधि र नवप्रवर्तनको लागि प्रोत्साहन गर्नुपर्छ। कर्पोरेट घरहरूले यसको लागि विचार सर्जक विज्ञ नै नियुक्त गरेका हुन्छन्। डेढ दशकअघि शिक्षा मन्त्रालयले शिक्षा प्रणालीमा आमूल परिवर्तन गरी जीवनोपयोगी शिक्षा विकासको लागि निजी क्षेत्र र विज्ञहरू भएको सानो परिवर्तन व्यवस्थापन एकाइ (सीएमजी) गठन गरेको थियो, जसका सुझाव शिक्षा प्रणाली परिवर्तनको लागि निकै महत्ववपूर्ण पनि थिए। सुझावहरू निरन्तर कार्यान्वयन गर्न सकिएको भए आधारभूत शिक्षा साक्षरता, माध्यमिक शिक्षा सीप र उच्च शिक्षा प्रतिस्पर्धाको उद्देश्यमा पुग्न सक्थ्यो, अहिलेजस्तो बेरोजगार उत्पादन गर्न शिक्षा प्रणाली उद्यत् हुने थिएन। कृषि तथा जीव विज्ञानमा नार्क, नास्टलगायतका निकायबाट थुप्रै आविस्कार पनि भएको छ। त्यस्तै सामान्य प्रशासन मन्त्रालयको नेतृत्वमा सुरु गरिएको शासकीय सुधार कार्यक्रममा खास मन्त्रालयहरूमा शासकीय सुधार एकाइ र परिवर्तन एकाइ गठन गर्ने काम भएको थियो। अहिले पनि मन्त्रालयहरूमा प्रत्येक दिन वा निश्चित समयको अन्तरालमा उच्च व्यवस्थापन तह (एसएमटी) को बैठक बस्ने गरेको छ। कार्यसम्पादन सूचकका आधारमा व्यवस्थापन करार गर्न सक्ने व्यवस्था छ। कर्मचारी पुरस्कार र प्रोत्साहनका लागि नेतृत्व र परिवर्तनलाई आधार मान्न सकिन्छ। सचिव बैठक, ग्राहक सन्तुष्टि सर्वेक्षण, नागरिक पृष्ठपोषण र सरकारले समयसमयमा गठन गर्दै आएका विज्ञहरूको कार्यदललाई नवप्रवर्तन भित्वयाई अग्रसरता विकास गर्ने माध्यमको रूपमा प्रयोग गर्न सकिन्छ।"
हङकङविरुद्धको खेलका लागि १८ खेलाडी चयन,"काठमाडौं: अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप (डब्ल्यूसीएलसी) अन्तर्गत हङकङविरुद्ध हुने खेलका लागि नेपाली राष्ट्रिय टोलीको १८ खेलाडी छानिएको छ। यसमार्फत प्रतियोगिताका लागि अन्तिम १४ खेलाडी छानिनेछ। बुधबार सार्वजनिक गरिएको टोलीमा कप्तान पारस खड्का, उपकप्तान ज्ञानेन्द्र मल्ल, शरद भेषाकर, वसन्त रेग्मी, मेहबुब आलम, सोमपाल कामी, सागर पुन, विनोद भण्डारी, करण केसी र जितेन्द्रकुमार मुखिया रहेका छन्। यस्तै सुशील कँडेल, कुशल भुर्तेल, ललित भण्डारी, सुशन भारी, नरेश बुढाऐर, आरिफ शेख, दीपेन्द्रसिंह ऐरी र सन्दीप लामिछाने अन्तिम १८ भित्र परेका छन्। अस्वस्थ रहेका कारण शक्ति गौचनले यसअघि नै प्रतियोगिता नखेल्ने सार्वजनिक भइसकेको छ भने गत जेठमा भएको प्रधानमन्त्री कपमा सशक्त प्रदर्शन गरेका सौरभ खनाल क्याम्पबाट बाहिरिएका छन्। यस्तै क्याम्पमा बोलाइएको २२ खेलाडीबाट विक्रम सोब, दिलीप नाथ, हसिम अन्सारी र सुनील धमला पनि बाहिरिएका छन्। नेपाली राष्ट्रिय टोलीले आगामी अक्टोबरको १३ र १५ तारिखमा हङकङसँग उसकै मैदानमा प्रतिस्पर्धा गर्दै छ।"
अलबिदा क्रिकेट धरोहर !,"काठमाडौं : करिब दुई साताअघि राजधानीमा आयोजित नेपाल क्रिकेट संघ (क्यान) को विशेष साधारणसभामा विशेष अतिथिका रूपमा सहभागी हुँदा उनले जीवनलाई बेग्लै ढंगले व्याख्या गरेका थिए ।स्वास्थ्य समस्याका कारण कमजोर बन्दै गएको शरीर र वृद्ध उमेरका कारण पछिल्लो समय सार्वजनिक कार्यक्रममा विरलै देखापर्ने उनले आफ्नो ८९ वर्षे उमेरलाई क्रिकेट खेलसँग जोडेर ठट्यौली गर्दै कार्यक्रमका सहभागीलाई मजैले हँसाएका थिए । हो, जीवनभर क्रिकेटको साधनामा लीन उनै जयकुमारनाथ शाहले बुधबार यो संसारबाट बिदा लिए । म ८९ वर्षको भएँ, अर्को वर्ष ९० पुग्नेछु । तपाईंहरूलाई थाहा छ, क्रिकेट क्रिजमा ब्याटिङ गरिरहेको ब्याट्सम्यानका लागि ९० रनको विशेष अर्थ हुन्छ । शतकको नजिक पुगेकाले ९० रनमा खेलिरहेको ब्याट्सम्यान आउट हुने कुरामा निकै सतर्क देखिन्छ । ऊ बलरहरूका हरेक आक्रमणलाई सावधानीपूर्वक झेल्दै कुनै पनि हालतमा शतक पूरा गर्ने धाउन्नमा रहन्छ । यतिबेला म पनि उमेरको त्यही मोडमा उभिएको छु', उक्त कार्यक्रममा सम्मानित भएपछि शाहले ठट्यौली पारामा भनेका थिए । तर दुर्भाग्य, उनले जीवनको ९० औं वसन्तमा पाइला टेक्न पाएनन्, अर्थात् क्रिकेटकै भाषामा भन्नुपर्दा उनले नर्भस नाइन्टी' को अवस्थामा पुगेर शतक' का लागि संघर्ष गर्न पाएनन् । पहिले खेलाडी अनि करिब चार दशक कुशल व्यवस्थापकका रूपमा आफैंले मलजल गरी अन्तर्राष्ट्रिय स्तरसम्म चर्चाको शिखरमा पुर्याएको नेपाली क्रिकेटमा पछिल्लो समय मौलाएको बेथितिबाट पनि शाह विरक्तिएका थिए । त्यसैले होला, कार्यक्रममा उनले नेपाली खेलकुद क्षेत्रमा मौलाउँदै गएको अनावश्यक राजनीतिक हस्तक्षेप र खेल पदाधिकारीमा देखिएको स्वार्थी मनोवृत्तिप्रति पनि तिक्तता पोखेका थिए । जीवनको अन्तिम क्षणसम्म पनि नेपाली क्रिकेटको भविष्यलाई लिएर चिन्तित देखिएका शाहको दुःखद निधनसँगै नेपाली क्रिकेटको एउटा जिउँदो इतिहास ढलेको छ । नेपाली क्रिकेटको पछिल्लो सफलताको आधार तयार पार्ने शाह लामो समयदेखि मुटु र अन्य स्वास्थ्य समस्याबाट पीडित थिए । उनी गत बिहीबार बिहान आफ्नै घरको भर्याङमा लडेर घाइते भएका थिए । लगत्तै नर्भिक अस्पताल पुर्याइएका शाहलाई चिकित्सकले ब्रेन ह्यामरेज भएको बताएको पारिवारिक स्रोतले जनाएको छ । सन् २००३ मा आईसीसीबाट लाइफटाइम सर्भिस अवाडबाट सम्मानित शाह क्रिकेटको पवित्र तीर्थस्थल मानिने बेलायतको लर्डस्को मेरिलेवन क्रिकेट क्लब (एमसीसी) का मानार्थ आजीवन सदस्यसमेत हुन् । शाह एमसीसी क्लबमा सम्मानित हुने पहिलो नेपाली पनि हुन् । सन् २००८ मा सम्मानित हुन लर्ड्स पुगेका शाह फेरि एकपटक लर्ड्स जान चाहन्थे । उनले आफ्नो मृत्युको केही दिनअघि छोरा अमर शाहसँग त्यो इच्छा व्यक्त गरेका थिए । शाहले छोरासँग भनेका थिए रे, शरीर कमजोर हुँदै छ, एकपटक एमसीसी पुगेर सबैसँग बिदा मागेर आउँछु । लर्ड्सको पभेलियनमा बसेर चिया पिउने इच्छा छ ।' तर, उनको त्यो इच्छा पूरा हुन पाएन । बुबाको इच्छा पूरा गर्न नपाउँदा छोरा अमर पनि खिन्न छन् । मैले बुबालाई समय मिलाएर जाउँला भनेको थिएँ । लन्डनमा रहेका मेरो काकाको छोरालाई पनि खबर गरेको थिएँ तर दुर्भाग्य बुबाको त्यो सपना पूरा हुन सकेन', अमरले अन्नपूर्णसँग भने ।"
ढल्यो नेपाली क्रिकेटको धरोहर,"काठमाडौं : खेलाडी र कुशल व्यवस्थापकको रूपमा नेपालमा क्रिकेटलाई संस्थागत रूपमा अघि बढाउँदै अन्तर्राष्ट्रिय स्तरमा समेत क्रिकेटिङ राष्ट्रका रूपमा चिनाउन सफल धरोहर जयकुमारनाथ शाहको बुधबार निधन भएको छ । ब्रेन ह्यामरेज' भएका ८९ वर्षीय शाहको बुधबार बिहान थापाथलीस्थित नर्भिक अस्पतालमा उपचारकै क्रममा निधन भएको हो । उनको निधनसँगै नेपाली क्रिकेटले महत्वपूर्ण धरोहर गुमाएको छ । नेपाली क्रिकेटको पछिल्लो सफलताको आधार तयार पार्ने शाह लामो समयदेखि मुटु र अन्य स्वास्थ्य समस्याबाट पीडित रहँदै आएका थिए । उनी गत बिहीबार बिहान आफ्नै घरको भर्याङमा लडेर घाइते भएका थिए । लगत्तै नर्भिक अस्पताल पुर्याइएको शाहलाई चिकित्सकले ब्रेन ह्यामरेज भएको बताएको पारिवारिक स्रोतले जनाएको छ । शाहको एक छोरा एक छोरी र श्रीमती छन् । बिहीबार बिहान घरबाहिरको बगैंचामा खाना खाएर म बाथरुम छिरेको थिएँ, बुवा त्यही हुनुहुन्थ्यो । सधैं सहयोगी लिएर हिँड्नुहुने बुवा त्यसदिन एक्लै आउनुभएछ', शाहका छोरा अमर शाहले अन्नपूर्णसँग भने, उहाँलाई त्यो घटनाबारे थाहा पनि रहेनछ । अस्पताल पुर्याएपछि डाक्टरले ब्रेन ह्यामरेज भएको जानकारी दिए । त्यसलाई उहाँको शरीरले थेग्न सकेन ।' नेपाल क्रिकेट संघ (क्यान) लाई राष्ट्रिय खेलकुद परिषद् (राखेप) मा औपचारिक रूपमा दर्ता गरेर नेपाली क्रिकेटलाई आधिकारिक प्रणालीभित्र ल्याएका शाह नेपाली क्रिकेटका धरोहर हुन् । उनी २०२२ सालमा क्यानको अध्यक्ष बनेका थिए । त्यसपछि उनले लगातार चार दशक क्यानको नेतृत्व गरे । क्यानलाई राखेपअन्तर्गत ल्याउँदै २०३७ सालबाट नेपाली क्रिकेटको विकासका लागि उनी आफैंले पहिलो आधिकारिक प्रतियोगिता जय ट्रफी सुरु गरेका थिए । जय ट्रफी १७औं संस्करणसम्म लगातार आयोजना भएको थियो । एउटैमात्र राष्ट्रिय प्रतियोगिताको रूपमा आयोजना हुने जय ट्रफी त्यसबेला निकै लोकप्रिय प्रतियोगिता थियो । क्यानबाट उनी हटेसँगै प्रतियोगिता पनि स्थगित भयो । देशभित्र र अन्तर्राष्ट्रियस्तरमा पनि निकै राम्रो सम्बन्ध रहेका शाहले आफ्नो झन्डै चार दशक लामो कार्यकालमा नेपाली क्रिकेट विकासका लागि कोसेढुंगा साबिक हुने धेरै कार्यक्रमहरू ल्याएका थिए, यद्यपि ती कार्यक्रम विविध कारणले पूरा हुन पाएनन् । फुटबल मैदानको रूपमा रहेको कीर्तिपुरस्थित त्रिवि क्रिकेटमैदान उनकै नेतृत्वमा क्रिकेट खेल्न मिल्ने बनाइएको थियो । भारतीय क्रिकेट कन्ट्रोल बोर्ड (बीसीसीआई) का तत्कालीन अध्यक्ष जगमोहन डाल्मियासँग साथीको सम्बन्ध रहेका शाहले त्रिवि मैदानलाई क्रिकेट मैदान बनाउने परियोजना ल्याएका थिए । त्यसबेला डाल्मियाले भनिदिएपछि नेपाललाई न्युट्रल भेन्युका रूपमा समेत प्रयोग गर्न सकिने उद्दश्यले त्रिवि क्रिकेट मैदान बनाउने परियोजना लिएर भारतीय जीटीभी आएको थियो', शाहले झन्डै महिना दिनअघि अन्नपूर्ण पोस्ट्सँगको कुराकानीमा भनेका थिए, त्यसबेला दुई देशबीचको द्वन्द्वका कारण भारतले पाकिस्तानमा गएर खेल्न अस्वीकार गरेको थियो । त्यसैले भारत र पाकिस्तानको खेलसमेत खेलाउने उद्देश्यले त्यो परियोजना तयार पारिएको थियो । जहाँ प्यारापिटसहित सबै सुविधा बनाइने सहमति भएको थियो तर, विवादका कारण ती सबै योजना पूरा हुन पाएनन् ।' एसियाली क्रिकेट काउन्सिल (एसीसी) को उपाध्यक्षसमेत बनेका शाहले आफ्नो कार्यकालमा भित्र्याएको अर्को ठूलो परियोजना अन्तर्राष्ट्रिय क्रिकेट काउन्सिल (आईसीसी) एकेडेमीको परियोजना पनि हो, जुन नेपालमा सम्भव नभएपछि हाल दुबईमा राखिएको छ । आईसीसीकै सहयोगमा प्रशिक्षकसमेत राखिने सो एकेडेमीमा पौडीपोखरी र जिम हलसहित धेरै सुविधाको कुरा थियो । यद्यपि काठमाडौंमै बनाउनुपर्ने प्रावधानका विरुद्ध पोखरामा बनाउनुपर्ने भन्दै नेपाली खेल पदाधिकारीबीच नै विवाद सुरु भएपछि आईसीसीले सो परियोजना दुबईलाई दिएको थियो । नेपालमा आफूले व्यवस्थित रूपमा सुरु गरेको क्रिकेटको पछिल्लो अवस्थासँगै आफूले ल्याएका परियोजना पूरा नभएको प्रति अझै पनि दुःखेसो पोख्थे । भदौको गत ६ गते काठमाडौंमा भएको क्यानको विशेष साधारणसभामा उपस्थित शाहले नेपाली क्रिकेटको बिग्रँदो अवस्थाप्रति असन्तुष्टि पनि पोखेका थिए । खेल पदाधिकारीको स्थार्थी प्रवृत्ति र क्रिकेट संघमा देखिएको विवादका कारण राष्ट्रले ठूलै मूल्य चुकाउनु परेको छ', एसियन क्रिकेट काउन्सिलका पूर्वउपाध्यक्ष समेत रहेका शाहले भनेका थिए, विवादकै कारण हामीले अन्तर्राष्ट्रिय स्तरको क्रिकेट एकेडेमी गुमाउनु पर्यो । यतिबेला हामी टेस्ट मान्यताप्राप्त राष्ट्रको दौडमा हुने थियौं । तर, विवादका कारण अहिले त्यसबाट पनि निकै पछि परेका छौं ।' शाह अन्तर्राष्ट्रिय क्रिकेट जगत्मा सम्मानित व्यक्तित्व थिए । सन् २००३ मा आईसीसीबाट लाइफटाईम सर्भिस अवार्डमार्फत सम्मानित भएका शाह क्रिकेटको पवित्र तीर्थस्थल मानिने बेलायतको लर्डस्को मेरिलेवन क्रिकेट क्लब (एमसीसी) का मानार्थ आजीवन सदस्यसमेत हुन् । शाहलाई एमसीसीले सन् २००८ मा सो सदस्यता प्रदान गरेको थियो । शाहको पार्थिव शरीरको बिहीबार अन्त्येष्टि गरिने परिवारले जनाएको छ । शाहप्रति श्रद्धासुमन यसैबीच, नेपाली राष्ट्रिय टोलीका पूर्व तथा वर्तमान खेलाडी, खेलकुद र अन्य क्षेत्रबाट समेत शाहप्रति श्रद्धाञ्जलि व्यक्त गरिएको छ । नेपाल क्रिकेट संघ क्यानले विज्ञप्ति जारी गरी शाहको निधनप्रति दुःख व्यक्त गरेको छ । हाम्रा पूर्वअध्यक्ष एवं एसीसीको पूर्वउपाध्यक्ष शाहको मृत्युको खबरले हामीलाई स्तब्ध र मर्माहत बनाएको छ', क्यानका महासचिव अशोकनाथ प्याकुरेलद्वारा जारी विज्ञप्तिमा भनिएको छ, दिवंगत आत्माको चिरशान्तिको कामना गर्दै यो दुःखद् घडीमा शोक सन्तप्त परिवारप्रति धैर्य धारण गर्ने शक्ति मिलोस् ।' यसैगरी नेपाली क्रिकेटका पायोनियर जयकुमारनाथ शाहको मृत्यु भएको छ', नेपाली राष्ट्रिय क्रिकेट टोलीका कप्तान पारस खड्काले फेसबुकमार्फत भनेका छन्, उहाँप्रति हार्दिक श्रद्धाञ्जलि व्यक्त गर्न चाहन्छु ।' यसैगरी शाहको अध्यक्षतामा महासचिवको हैसियतमा काम गरेका विनयराज पाण्डेले पनि फेसबुकबाटै श्रद्धाञ्जलि व्यक्त गरेका छन् । नेपाली क्रिकेटका हस्ती शाहको निधनको खबरले निक्कै दुःखी तुल्याएको छ', उनले लेखेका छन्, उनीसँग ३७ वर्ष काम गर्न पाउँदा सम्मानित महसुस गरेको छु । उहाँलाई नेपाली क्रिकेटको विकासका लागि सधैं प्रतिबद्ध व्यक्तिका रूपमा सम्झिरहनेछु ।' शब्दचित्रमा जयकुमारनाथ शाह (१) करिब चार दशक क्यानको नेतृत्व (२) क्यान राखेपमा दर्ता भएपछि पहिलो आधिकारीक प्रतियोगिता जय ट्रफीको सुरुआत (३) आईसीसी लाइफटाइम सर्भिस अवार्ड प्राप्त (४) एमसीसीको मानार्थ आजीवन सदस्य बन्ने पहिलो नेपाली (५) कीर्तिपुरस्थित अन्तर्राष्ट्रिय क्रिकेट मैदान बनाउन विशेष भूमिका (६) नेपाली क्रिकेटलाई अन्तर्राष्ट्रिय स्तरमा स्थापित गराउन महत्वपूर्ण योगदान"
कठिन बन्दै अर्जेन्टिनाको विश्वकप यात्रा,ब्युनसआयर्स: अर्को वर्ष रुसमा हुने विश्वकप फुटबल प्रतियोगितामा छनोट हुने अर्जेन्टिनाको यात्रा कठिन बन्दै गएको छ। छनोट चरणको लगातार दुई खेलमा बराबरीमा रोकिएपछि अर्जेन्टिनाको विश्वकप यात्रा कठिन बनेको हो । दक्षिण अमेरिकी क्षेत्रको छनोटअन्तर्गत बुधबार बिहान खेलिएको आफ्नो महत्वपूर्ण खेलमा भेनेजुएलासँग ११ गोलको बराबरीमा रोकिएपछि अर्जेन्टिना अंकतालिकामा पाँचौं स्थानमा यथावत् छ। घरेलु मैदानमा भएको उक्त खेलमा अर्जेन्टिनाले खेल बराबरी गर्न पनि आत्मघाती गोलको सहायता लिनुपरेको थियो । पहिलो हाफ बराबरीमा सकिएको उक्त खेलको ५०औं मिनेटमा जोन मुरिल्लोले गोल गर्दै भेनेजुएलालाई अग्रता दिलाएका थिए । तर त्यसको पाँच मिनेटपछि नै भेनेजुएलाका रोल्फ फ्रेल्चरबाट आत्मघाती गोल भएपछि खेल बराबरीमा सकिएको थियो। त्यसअघि अर्जेन्टिनालाई उरुग्वेले पनि गोलरहित बराबरीमा रोकेको थियो । लगातार दुई खेलमा बराबरीमा रोकिएपछि अर्जेन्टिना १६ खेलबाट २४ अंक जोड्दै तालिकामा पाँचौं स्थानमा छ । समान २४ अंक जोडेको पेरु गोलअन्तरका आधारमा तालिकाको चौथो स्थानमा छ । दक्षिण अमेरिकी महादेशबाट राउन्ड रोविन लिगमा शीर्ष चार स्थानमा रहने टोली सिधै रुस विश्वकपमा छनोट हुनेछन् । पाँचौं हुने टोलीले भने प्ले अफ खेल्नु पर्नेछ। अर्जेन्टिनाले आफ्नो अन्तिम खेल पेरुसँग अक्टोवर १० तारिखमा खेल्नेछ । यही खेलले नै अर्जेन्टिनाको भाग्य तय गर्नेछ । दक्षिण अमेरिकी क्षेत्रको अन्य खेलमा पेरुले इक्वेडरलाई २१ गोलले पराजित गर्दै महत्वपूर्ण तीन अंक जोड्दा ब्राजिलले कोलोम्बियासँग ११ गोलको बराबरी खेल्दै अंक बाँडेको छ । ब्राजिल यसअघि नै रुस विश्वकपमा छनोट भइसकेको छ। अर्को खेलमा पाराग्वेलाई २१ गोलले पराजित गर्दै उरुग्वे २७ अंकसहित दोस्रो स्थानमा उक्लिएको छ । २६ अंक जोडेको कोलोम्विया तालिकाको तेस्रो स्थानमा झरेको छ । सोही समूहको अन्य खेलमा बोलिभियाले चिलीलाई १० र उरुग्वेले पराग्वेलाई २१ गोलले पराजित गरे। अंकतालिकामा चिली छैटौं र पराग्वे सातौं स्थानमा छन्।
उत्कृष्ट महिला खेलाडी अवार्ड रोचक,"काठमाडौं: भदौ २६ गते हुने पल्सर स्पोर्ट्स अवार्डका लागि उत्कृष्ट महिला खेलाडीको मनोनयनमा पाँच खेलाडी परेका छन्। उपलब्धिका हिसाबले पाँचैजनाको अवार्ड हत्याउने दौड रोचक बनेको छ। मनोनयनमा परेकीमध्ये लामो दूरीकी धाविका कान्छीमाया कोजूको प्रदर्शन २०७३ सालमा उत्कृष्ट रह्यो। कान्छीमायासँगै ब्याडमिन्टनकी अन्तर्राष्ट्रिय पदकधारी नङ्सल तामाङ, आर्चरीकी ज्ञानु अवाले, फुटबलकी सावित्रा भण्डारी र धाविका सरस्वती भट्टराई पनि अवार्डका लागि दाबेदार छन्। गत वर्ष हाफ म्याराथनमा पाँच उपाधि जितेकी कान्छीमायाले राष्ट्रिय कीर्तिमानसहित म्याराथन र हाफ म्याराथनको उपाधि जितिन्। उनले सातौं राष्ट्रिय खेलकुदमा दुई स्वर्ण र एक रजत जितेकी थिइन्। यसैगरी आर्चरी खेलाडी ज्ञानु बंगलादेशको ढाकामा सम्पन्न अन्तर्राष्ट्रिय सोलिडारिटी आर्चरी च्याम्पियनसिपमा नेपाली महिला टोलीले रजत पदक जित्दा मुख्य खेलाडी थिइन्। ज्ञानुले सातौं राष्ट्रिय खेलकुदमा राष्ट्रिय कीर्तिमानसहित स्वर्ण पदक जितेकी थिइन्। नङ्सलले भाइ रत्नजितसँग मिलेर मिक्स डबल्स स्पर्धामा नेपाललाई अन्तर्राष्ट्रिय ब्याडमिन्टन प्रतियोगितामा पहिलो स्वर्णपदक दिलाएका थिए । गत वर्ष सम्पन्न पाकिस्तान अन्तर्राष्ट्रिय सिरिजमा तामाङ दिदीभाइले स्वर्णपदक जितेका थिए । उनले सातौं राष्ट्रिय खेलकुदमा एकल, डबल्स र टिम इभेन्ट्स सबैमा स्वर्ण कुम्ल्याएकी थिइन् । यसैगरी सावित्रा राष्ट्रिय महिला फुटबल टिमकी प्रतिभाशाली खेलाडी हुन्। उनी एक वर्षमा १३ अन्तर्राष्ट्रिय गोल गर्न सफल भएकी थिइन् । तीमध्ये १२ गोल भारतमा सम्पन्न चौथो साफ महिला च्याम्पियनसिपमा गरेकी थिइन्। भुटानविरुद्ध ६ गोल गरेकी उनी एकै खेलमा डबल ह्याट्रिक' गर्ने पहिलो नेपाली हुन्। यसैगरी सरस्वती महिला एथलेटिक्सकी स्टार खेलाडी हुन्। उनी रियो ओलम्पिकमा नेपालका सहभागी खेलाडीमध्ये सबैभन्दा सफल खेलाडी बनेकी थिइन्। उनले १५ सय मिटरमा २६ वर्ष पुरानो राजकुमारी पाण्डेको राष्ट्रिय कीर्तिमान तोडेकी थिइन्। उनले सातौं राष्ट्रिय खेलकुदमा तीन स्वर्ण जितेकी थिइन्।"
सडक बालबालिकाको विश्वकप सपना,"काठमाडौं: समीर माझी उमेरले भर्खर ११ वर्ष लागे। उनलाई आफ्नो बाबु, आमा र घरको अत्तोपत्तो छैन। अञ्जानमै सडक बालबालिका बन्न पुगेका उनी सानैदेखि सेल्टर आ श्रय नेपालनामक संस्थाको सहयोगमा सोही संस्थामा सहारा लिन पुगे। संस्थामै हुर्कंदै गरेका उनी अहिले रामकोटको सीताराम सेकेन्डरी स्कुलमा कक्षा ५ मा पढ्दैछन्। पढाइको अलावा फुटबल खेल्नु उनको शोक हो। सेल्टर आ श्रयकै सहयोगमा उनी आफूजस्तै साथीसँग फुर्सदमा फुटबल खेल्छन्। टेलिभिजनमा पनि उनी धेरैजसो फुटबल हेरेर रम्ने गरेका छन्। समीर पोर्चुगलका कप्तान क्रिस्टियानो रोनाल्डोका असली फ्यान हुन् । रोनाल्डोको डिब्लिङ र सट हान्ने शैली उनलाई खुबै मन पर्छ रे। आ श्रयको सानो मैदानमा फुटबल खेल्दै आएका समीर बुधबार एकाएक दशरथ रंगशालाको ठूलो मैदानमा फुटबल खेल्न उत्रिए। उनको यस पटकको खेल ठूलो मैदानमा मात्र सीमित छैन। उनका लागि यो ठूलो प्रतियोगिता पनि हो । अर्थात्, सडक बालबालिकाको विश्वकप छनोट फुटबल प्रतियोगिता। भविष्यमा राम्रो फुटबल खेलाडी बन्ने सपना बुनेका समीर बुधबार रक्षकको भूमिकामा प्रस्तुत भए। रंगशालाको चर्को घाममा खेल्न गाह्रो हुँदो रहेछ। पहिलो खेलमा हाम्रो टोली हार्यो । दोस्रो खेलमा बराबरी खेलेका छौं । बाँकी खेल जित्न सकियो भने सेमिफाइनलमा पुग्ने आशा छ,' समीरले भने । समीरकै टोलीका १५ वर्षीय सन्तोष राई (माइला) पनि रंगशालामा फुटबल खेल्न पाउँदा दंग छन्। धरानका उनी आठ वर्षअघि सडक बालकका रूपमा सेल्टर आ श्रय नेपालमा आबद्ध भएका थिए । यसैगरी खुसी नेपालमा अ श्रय लिइरहेका अर्का खेलाडी आयुश थापा तीन वर्षदेखि फुटबल खेल्दै आएका छन् । उनी रंगशालमा पहिलो पटक फुटबल खेल्न पाउँदा निकै रमाइरहेका थिए । १६ वर्षीय उनी स्कुल भने गएका छैनन् । उद्घाटन खेलमै गोल हानेर टोलीलाई जिताएँ । स्ट्राइकरमा खेल्न पाउँदा निकै खुसी लाग्छ । पहिलो खेलमा सामान्य घाइते भएँ । हाम्रो टोली अगाडि बढ्छ जस्तो लाग्छ । मेरो योजनमा भविष्यमा राम्रो खेलाडी बन्नेछ,' आयुश भन्छन्। समीर, सन्तोष र आयुश प्रतिनिधि पात्रमात्र हुन् । उनीहरूजस्तै सयौं सडक बालबालिका बुधबारदेखि सुरु भएको सडक तथा असहाय बालबालिकाको विश्वकप फुटबल छनोट प्रतियोगितामा प्रतिस्पर्धा गरिरहेका छन् । सन् २०१८ को मे १९ देखि २७ तारिखसम्म रुसको मस्कोमा आयोजना हुने सडक तथा असहाय बालबालिकाको विश्वकप फुटबलमा नेपालको सहभागिता पक्का भइसकेको छ। पहिलो पटक विश्वकपमा सहभागिताको अवसर पाएको नेपालले छात्रामा मात्र प्रतिस्पर्धा गर्नेछ। विश्वकपका लागि खेलाडी छनोट गर्न सेल्टर आ श्रय नेपालले अखिल नेपाल फुटबल संघ (एन्फा) को प्राविधिक सहयोगमा रंगशालामा सडक बालबालिकाको लिग फुटबल प्रतियोगिता सञ्चालन गरेको हो। लिगमा सहभागिताको लागि टोली लिएर रंगशाला आएका खुसी नेपालका संयोजक अमन श्रेष्ठले सडक बालबालिकालाई अनुशासनमा ल्याउने र एकाग्र बनाउन फुटबल खेल निकै फलदायी भएको बताए। डेनड्राइड सुघिरहने बालबालिका फुटबल खेन्न पाए भने डेनड्राइड छोड्दा रहेछन्। हाम्रो अनुभवमा सडकमा बिग्रिएर हिँडेका बालबालिकालाई फुटबल खेल्न दिए सबै बिर्सन्छन्। कुलतमा पनि जान्नन्,' अमन भन्छन्। भदौ २३ गतेसम्म सञ्चालन हुने लिगमा सडक बालबालिकाको क्षेत्रमा काम गरिरहेका विभिन्न संस्थाका १० टोलीले भाग लिएका छन् । सहभागी टोलीलाई दुई समूहमा विभाजन गरिएको छ। लिगकम नकआउटका आधारमा सञ्चालित लिगबाट समूहको शीर्ष दुई टोली सेमिफाइनलका पुग्नेछन्। लिगका खेल ३० मिनेट खेलाइएको छ। सेभेन ए साइड ढाँचाको उक्त लिगमा उत्कृष्ट प्रदर्शन गर्ने १८ जना खेलाडीलाई एक महिना विश्वकपको प्रशिक्षण क्याम्पमा राखिने सेल्टर आ श्रय नेपालकी अध्यक्ष खुश्बु ओलीले जानकारी दिइन्। एन्फाको प्रशिक्षक र रेफ्रीको सल्लाहमा राम्रा खेलाडी छनोट गरी एक महिला प्रशिक्षणमा राखिनेछ। प्रशिक्षणमा खेलाडीको खेलसँगै उसको आनीबानी र अनुशासनलाई समेत हेरेर विश्व कपका लागि अन्तिम नौ खेलाडी तयार गरिनेछ,' ओलीले भनिन्। फिफा विश्व कपअघि हुने सडक बालबालिकाको विश्वकपमा २२ देशका २४ वटा टोलीको सहभागिता रहनेछ, जसमा १२ छात्र र १२ छात्रा टोलीले प्रतिस्पर्धा गर्नेछन्। नेपालले छात्र स्पर्धामा मात्र भाग लिनेछ। आगामी संस्करणमा छात्रा टोलीलाई पनि समावेश गरिने बताइएको छ। लिगको एन्फाका अध्यक्ष नरेन्द्र श्रेष्ठले उद्घाटन गरे। श्रेष्ठले घरबारविहीन सडक बालबालिकालाई रंगशालामा ल्याएर फुटबल खेल्न सहयोग गर्न पाउनु एन्फाको सौभाग्य भएको बताए । उनले यस प्रतियोगिताले सबैका लागि फुटबल' भन्ने विश्व फुटबल महासंघ (फिफा) को नारा साकार भएको पनि बताए। खुसी नेपाल र थ्री एन्जल्सको दोहोरो जित सडक बालबालिका फुटबल लिगको पहिलो दिन खुसी नेपाल र थ्री एन्जल्सले दोहोरो जित हात पारेका छन्। जितसँगै दुवै टोलीले सेमिफाइनल पुग्ने सम्भावना बलियो बनाएका छन् । समूह ए'को खेलमा खुसी नेपालले आयोजक सेल्टर आ श्रय नेपाललाई २० र प्रयास ओसिडलाई १० गोलले हरायो । पहिलो खेलमा पराजित भएका सेल्टर आश्रय नेपालले दोस्रो खेलमा नेपाल बालमन्दिर ए' सँग २२ गोलको बराबरी खेल्यो । अर्को खेलमा प्रयास ओसिडले सोबर रिकभरीलाई १० गोलले हरायो । समूह बी' को अर्को खेलमा थ्री एन्जल्सले सांग्रिला अर्फानेज होमलाई ४० र भ्वाइस अफ चिल्ड्रेनलाई २० ले हरायो । अर्को खेलमा बालमन्दिरले सांग्रिलालाई २० ले हरायो । भ्वाइस अफ चिल्ड्रेन र लाइट हाइसले गोलरहित बराबरी खेल्दै अंक बाँडे।"

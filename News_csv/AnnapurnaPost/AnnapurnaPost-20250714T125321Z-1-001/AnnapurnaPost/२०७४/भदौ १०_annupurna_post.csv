शीर्षक,विवरण
मिसन दीर्घकालीन गठबन्धन,"नौ महिनादेखि संसद्मा थाँती रहेको नेपालको संविधान संशोधन विधेयक त्यतिबेला मात्र मतदान प्रक्रियामा लैजाने सहमति भयो, जतिबेला भारतीय विदेशमन्त्री सुष्मा स्वराज काठमाडौंमा आइन् । बिमस्टेकको विदेशमन्त्रीस्तरीय बैठकमा भाग लिन साउन २६ गते काठमाडौं आइपुगेकी उनले त्यसै दिन राति राष्ट्रिय जनता पार्टी (राजपा) अध्यक्ष महन्थ ठाकुरसहित अध्यक्ष मण्डलमा रहेका नेताहरूसँग होटेल सोल्टीमा भेटघाट गरिन् । त्यसैबेला प्रधानमन्त्री शेरबहादुर देउवा र माओवादी केन्द्र अध्यक्ष पुष्पकमल दाहालसँग पनि भेटवार्ता गरिन् । साउन २७ गते बिहानै प्रधानमन्त्री देउवाले दाहाल र राजपा नेताहरूसँग बैठक राखे । बैठकमा सहमति जुट्यो सरकारले संसद्मा विचाराधीन संविधान संशोधन विधेयकलाई निर्णय प्रक्रियामा अघि बढाउने र पारित गराउन प्रयत्न गर्ने । परिणाम जे आए पनि राजपाले त्यसलाई स्वीकार गर्ने र निर्वाचनमा सहभागी हुने । त्यसको १० दिनपछि प्रधानमन्त्री देउवा भारत भ्रमणमा जानु दुई दिनअघि संविधान संशोधन विधेयकमाथि संसद्मा मतदान भयो । संविधान संशोधनको पक्षमा तीन सय ४७ मत पुग्यो । संसद्मा कायम पाँच सय ९२ को दुईतिहाइलाई ४८ मत पुगेन र भारतीय विदेशमन्त्रीसमेतको सदिच्छा' मा अघि बढाइएको संशोधन विधेयक असफल भयो । अझै रोचक त के छ भने भारतीय विदेशमन्त्री स्वराजले नेपाल भ्रमणका बेला प्रमुख प्रतिपक्षी दल एमालेका अध्यक्ष केपी शर्मा ओलीसँग भेटसमेत नगरी फर्केकी थिइन् । एमालेले संशोधनको विपक्षमा मतदान गर्यो । यसलाई संयोग मात्र मान्न सकिन्न । राप्रपा, नेपाल मजदुर किसान पार्टी, राष्ट्रिय जनमोर्चालगायतले एमालेलाई साथ दिए । मालेले बहिष्कार गर्यो । राप्रपाबाट फुटेको घोषणा गरेको समूहका सांसद्हरू अनुपस्थित रहे । संशोधनको विपक्षमा २०६ मत पर्यो । सरकारलाई थाहा थियो संविधान संशोधन प्रस्ताव पारित हुँदैन भन्ने । तर पनि किन संसद्मा मतदानमा लगियो, संशोधन प्रस्तावलाई ? अहिले राजनीतिक वृत्तमा यो प्रश्नको चर्चा छ । अझ पहिले संसद्मा चौथो ठूलो दलको रूपमा रहेको बेला संविधान संशोधनको पक्षमा राप्रपाले मत दिने निर्णय गरिसकेको बेला मतदानमा नलगेर निर्णय उल्टाएर मत नदिने निर्णय गरेपछि संविधान संशोधन विधेयकमाथि मतदानमा लगियो । प्रधानमन्त्रीको भारत भ्रमणको एक दिनअघि यो विषय संसद्बाट छिनोफानो गराइयो । अनि दिल्ली प्रस्थान गर्नुले भारतको शुभेच्छा' लाई पारित गराउन आफूले सकेसम्म प्रयत्न गरे पनि विपक्षी एमालेका कारण असफल भएको भन्ने सन्देश दिन खोजेको भन्ने अनुमान लगाउन गाह्रो पर्दैन । निर्वाचन प्रणाली समावेशी र समानुपातिक छ । कसैको पनि बहुमत आउन नसक्ने भएपछि गठबन्धन बन्नु स्वाभाविक हो । राधेश्याम अधिकारी, कांग्रेस सांसद गठबन्धन चुनाव र त्यसपछिको सरकार निर्माणमा समेत एमालेलाई एक्ल्याउने ढंगले गरिएको छ । सुवास नेम्बाङ, एमाले नेता कांग्रेस सांसद्समेत रहेका वरिष्ठ अधिवक्ता राधेश्याम अधिकारी राजपालाई प्रदेश नम्बर २ को स्थानीय तह निर्वाचनमा सहभागी गराउन मतदानमा लगेको बताउँछन् । राजपाले संविधान संशोधन प्रस्ताव मतदानमा लगे चुनावमा भाग लिन्छौं भन्ने सर्त राख्यो । त्यसैअनुसार अहिले चुनावमा सहभागी हुने निर्णय गरिसकेको छ' अधिकारीले भने, संविधान जारी गर्ने बेलामै संविधान संशोधन गरेर केही विषय समेट्ने कमिटमेन्ट गरेका थियौं । त्यसलाई ध्यानमा राखेर पनि अहिलेको संशोधन अघि बढाउनु नैतिक दायित्व थियो ।' संविधान संशोधन विधेयक असफल भए पनि यसको सबैभन्दा सकारात्मक पक्ष भनेको राजपालाई चुनावमा जान फेस सेभिङ' को काम गरेको छ । संविधान निर्माणको बेला बहिष्कार गर्ने तत्कालीन मधेसी मोर्चामा आबद्ध दलहरू (राजपा, संघीय समाजवादी फोरम, नेपाल लोकतान्त्रिक फोरम) ले पनि संविधान संशोधनमा भोट हाले । त्यसबेला संविधान निर्माण प्रक्रियाभन्दा बाहिर रहेका संविधानसभाको करिब १० प्रतिशत मतले पनि संविधान स्विकार्यो । अब कोही पनि बाहिर रहेन' सांसद् अधिकारीले भने, संविधान संशोधन जसको प्रयासबाट आएको भए पनि यो हाम्रोनिम्ति सुखद पक्ष नै हो ।' भारतीय पक्षको असन्तुष्टि दुई वर्षअघि संविधानसभाले संविधान बनाउँदादेखि नै भारतको यसप्रति असन्तुष्टि देखिएको हो । संविधानसभाले पारित गरिसकेको तर राष्ट्रपतिले जारी भएको घोषणा गर्नुअघि भारतीय प्रधानमन्त्रीका विशेष दूतका रूपमा आएका विदेशसचिव एस जयशंकरले प्रमुख तीन दल कांग्रेस, एमाले र माओवादी केन्द्रका शीर्ष नेतालाई भेटेर संविधानको घोषणा केही दिन रोक्न दबाब दिएका थिए । तत्कालीन मधेसी मोर्चामा आबद्ध मधेसकेन्द्रित दलले संविधानसभा बहिष्कार गरेकाले उनीहरूका मुद्दा पनि समेट्नुपर्ने उनको धारणा थियो । तत्कालीन राष्ट्रपति रामवरण यादव, कांग्रेस सभापति सुशील कोइराला, एमाले अध्यक्ष केपी ओली, माओवादी केन्द्रका अध्यक्ष पुष्पकमल दाहाल कोही पनि जयशंकरको आग्रह' मान्न तयार भएनन् । नेताले संविधान रोक्न अस्वीकार गरे । उनले भने, कफ्र्यु लगाएर जारी गरेको संविधानको भारतले समर्थन गर्न नसक्ने' प्रतिक्रिया जनाउँदै फर्के । भोलिपल्टै संविधान जारी भयो । भारतले त्यसपछि करिब ६ महिना नेपालमाथि अघोषित नाकाबन्दी लगायो । सुशील कोइराला नेतृत्वको सरकारमा दोस्रो ठूलो दल एमाले पनि सहभागी भएकाले राजनीतिक नेतृत्वसँग नाकाबन्दीसँग जुध्ने राजनीतिक शक्ति थियो । त्यसपछि राजीनामा गरेका तत्कालीन प्रधानमन्त्री सुशील कोइरालालाई भद्र सहमति' विपरीत एमाले अध्यक्ष केपी शर्माविरुद्ध प्रधानमन्त्रीको उम्मेदवार बन्न बाध्य पारेपछि कांग्रेस र एमाले दुई ध्रुवमा उभिँदै आएका छन् । संशोधन प्रस्तावमाथिको मतदानपछि तत्कालीन मधेसी मोर्चाभित्रका दलहरूसँगै कांग्रेसमाओवादी केन्द्र पनि उभिन पुगेका छन् । अर्थात् तत्कालीन मधेसी मोर्चाका आन्दोलनकारीलाई दसगजापारि खानाको व्यवस्था गरेर पनि जनसहभागिताको अभावमा आन्दोलन चर्काउन असफल भएको सीमापारिको शक्ति अब मधेसी मोर्चासँग कांग्रेसमाओवादीलाई पनि जोड्न सफल भएको छ, संविधान संशोधनको विषयमा । जतिसुकै चर्का आन्दोलनका कार्यक्रम घोषणा गरे पनि स्वतः शिथिल भएकाले शक्तिहीन हुन पुगेको राजपा कम्तीमा पनि आगामी प्रदेश नम्बर २ को स्थानीय चुनाव, त्यसपछि मंसिरमा हुने प्रदेश र संघीय संसद्को चुनावसम्मको लागि एउटा गठबन्धन गर्ने आधार तयार भएको छ । संविधान संशोधनपछि तराईका जिल्लाहरूमा एमालेविरुद्ध थालिएको अभियानले पनि पहिलो र दोस्रो चरणको स्थानीय चुनावमा सबैभन्दा ठूलो दल बनेको एमालेविरुद्ध यो गठबन्धन निर्माण हुँदै गरेको आभास हुन्छ । संशोधनमा चासो संविधानप्रतिको भारतीय सरोकार मधेसी मोर्चाले माग अगाडि सार्नुअघि नै भारतीय छापामार्फत सार्वजनिक भएको हो । संविधान जारी भएलगत्तै धारा १५५ ले भारतीय मूलका नेपाली नागरिकप्रति अन्याय हुने भन्दै विरोध जनाएको थियो । नयाँ संविधानको धारा १५५ ले राष्ट्रपति, उपराष्ट्रपति, प्रधानमन्त्री, प्रधानन्यायाधीश, सभामुख, उपसभामुख, संवैधानिक अंगका प्रमुखहरू, सुरक्षा अंगका प्रमुखहरू, प्रदेश प्रमुख, उपप्रमुख, प्रदेश संसद्का सभामुख, उपसभामुख बन्न वंशजका आधारमा नागरिकता प्राप्त नागरिक हुनुपर्ने व्यवस्था गरेको छ । यो निषेधात्मक व्यवस्था अन्तरिम संविधानमा थिएन । यस्तो व्यवस्थाले भारतबाट आएर नेपालको नागरिकता पाएका थुप्रै मधेसी अन्यायमा पर्छन्, त्यसैले यसलाई हटाउनुपर्छ' भन्ने धारणा त्यसबेलै सार्वजनिक भएको हो । नेपाली जनताबाट तीव्र विरोध भएपछि हाम्रो होइन' भने । अंगीकृतको विषय अलि मत्थर भयो । यो विषय भारतीय शासकको मनोवृत्ति उतिबेलै उजागर भएको हो । त्यतिबेला भारतीय छापाबाट सार्वजनिक भएका तिनै विषय त्यसपछि आन्दोलनरत मधेसकेन्द्रित दलले बोकिरहे । संशोधन प्रस्तावको रूपमा आएका तिनैमध्येका केही माग संसद्बाट अस्वीकृत भए । संविधान संशोधन प्रस्तावको विपक्षमा मतदान प्रस्तावका विषयप्रतिको विमतिभन्दा पनि बढी लामो समयदेखि राख्दै आएको पोजिसन' कै परिणाम थियो । एमाले सरकारकै पालामा २०७२ माघ ९ गते संसद्ले पारित गरेको संविधान संशोधनले निर्वाचन क्षेत्र निर्धारण गर्दा जनसंख्यालाई पहिलो र भूगोललाई दोस्रो आधार बनाउने भनी प्रस्ट पारियो । राज्यका हरेक निकायमा महिला, मुस्लिम, दलित, जनजाति, पछाडि परेका खसआर्यलाई समानुपातिक समावेशी प्रतिनिधित्व गराउने उल्लेख गरियो । यो व्यवस्थाले संघीय संसद्को एक सय ६५ सिटमध्ये तराईमधेसमा ८० र बाँकी भूभागमा ८५ सिट हुने सुनिश्चित गरेको थियो । यो संशोधनले मधेसी मोर्चाको असन्तुष्टि हल हुने भन्ने कांग्रेसले विश्वास दिलाएकाले एमाले सरकारले त्यसअघि कांग्रेस सरकारले दर्ता गरेको संशोधन प्रस्तावलाई नै अघि बढाएको थियो । पारित पनि भयो तर मधेसकेन्द्रित दलहरूले अस्वीकार गरेका थिए । भारतीय राष्ट्रपति प्रणव मुखर्जीको नेपाल भ्रमण र त्यसको अघिपछिका प्रधानमन्त्री पुष्पकमल दाहालको भारत भ्रमणमा पनि नेपालको संविधान कार्यान्वयन नै मुख्य विषय बनेको थियो । प्रधानमन्त्री शेरबहादुर देउवाको जारी भारत भ्रमणमा पनि संविधान कार्यान्वयन नै मूल मुद्दा बनेको छ । संसद्मा संविधान संशोधन प्रस्ताव असफल भएको एक दिनपछि भारत पुगेका देउवाले फेरि पनि संविधान सर्वस्वीकार्य बनाउने प्रतिबद्धता जनाएका छन् । अहिलेको रूपान्तरित संसद् छउञ्जेल एकतिहाइभन्दा बढी संख्याको गठबन्धनको नेतृत्व एमालेले गरिरहेको छ, जसमा असम्भव देखिएको छ । त्यसैले आगामी संघीय संसद्मा यो गठबन्धनको दुईतिहाइ मत पुगेमा मात्र सर्वस्वीकार्य' बनाउने गरी संशोधन गर्न सकिने अवस्था आउन सक्छ । एमालेविरुद्ध गठबन्धन ! माओवादी केन्द्रका अध्यक्ष पुष्पकमल दाहालले आफ्ना क्याडर' हरूलाई भनेका छन् एमालेलाई सिध्याउन कांग्रेससँग गठबन्धन गरेका हौं । मधेसी मोर्चा त एमालेविरुद्ध आन्दोलनरत नै छ । स्थानीय तह चुनावमा एमालेभन्दा निकै कमजोर देखिएको कांग्रेसले पनि दुई महानगरसहित १२७ स्थानीय तह रहेको प्रदेश नम्बर २ बाट आफू पहिलो पार्टी बन्ने दाबी गरेको छ । २ नम्बर प्रदेशका आठ जिल्लामा अरू नौवटा स्थानीय तह पनि थपिँदै छन् । राजपाले एमालेविरुद्ध अभियान नै चलाएको २ नम्बर प्रदेशमा यसअघि कांग्रेस सबैभन्दा ठूलो दल थियो । स्थानीय चुनाव मात्र हैन, प्रदेश र संघीय संसद्को चुनाव र सरकार निर्माणमा समेत गठबन्धन गर्ने गरी तयारी भएको एमालेको बुझाइ छ । एमाले संसदीय दलका उपनेतासमेत रहेका पूर्व सभामुख सुवासचन्द्र नेम्बाङ आफूहरूले चुनावपछि संविधान संशोधन प्रस्ताव अघि बढाए सहयोग गर्छौं भन्दाभन्दै एमालेसँग छलफलसम्म नगरी जानाजान योजनाबद्ध रूपमै विधेयक असफल बनाएको बताउँछन् । एमालेले संशोधन प्रस्ताव विफल बनायो भनेर एमालेलाई विरोध गर्ने मुद्दा बनाउन छापामार शैलीमा सरकारले संशोधन प्रस्ताव दर्ता गर्यो र मतदानमा लग्यो', नेम्बाङले भने, निरंकुशताविरुद्ध लड्ने कांग्रेस, माओवादी र एमालेबीच विभाजन ल्याउन सकियो भने जे पनि गर्न सकिन्छ भनेर विभाजन गर्ने प्रयासकै निरन्तरता हो यो । कांग्रेससँग राजपा नमिले २ नम्बर प्रदेशमा पनि पहिलो हुनेमा विश्वस्त देखिएको एमाले संविधान संशोधनमा देखिएको एकताले निकै झस्किएको छ । राजपालाई कांग्रेसमाओवादीसँग जबर्जस्ती मिलाउने काम भएको छ । यो ध्रुवीकरणलाई स्थायी गठबन्धन बनाउने कोसिस हो ।' एक सातासम्म राजपा नेताहरू एमालेले सुरुदेखि एउटै अडान राख्दै आएको तर कांग्रेसले धोका दिएको बताउने गरेको उल्लेख गर्दै नेम्बाङले भने, त्यही राजपालाई कांग्रेसमाओवादीसँग टँसाउने काम भयो स्थायी गठबन्धन बनाउने कोसिसमा ।' प्रदेश नम्बर ३ को स्थानीय चुनाव बहिष्कार गरेको राजपाले आफ्नो प्रभाव रहेको नवलपरासी, कपिलवस्तुका केही स्थानीय तहमा कांग्रेसले धोका दिएको आक्रोशमा आफ्ना उम्मेदवारलाई मत हालेर जिताएको विश्वाससमेत एमालेलाई थियो । कांग्रेससँग राजपा नमिले २ नम्बर प्रदेशमा पनि पहिलो हुनेमा विश्वस्त देखिएको एमाले संविधान संशोधनमा देखिएको एकताले निकै झस्किएको छ । कुनै पनि दलले प्रस्ट बहुमत ल्याउन नसक्ने मिश्रित निर्वाचन प्रणाली अपनाएको हाम्रो सन्दर्भमा चुनावसम्म मात्र हैन, त्यसपछि प्रदेश र संघीय सरकार निर्माणमा समेत गठबन्धन जरुरत छ । त्यसैले पनि एमाले गठबन्धन निर्माणसँग सशंकित देखिएको छ । कांग्रेस सांसद् राधेश्याम अधिकारी दीर्घकालीन गठबन्धन' निर्माणको कुरा अड्कलबाजी र अनुमानको कुरा मात्र भएको बताउँछन् । बाहिरबाट प्रेरित भएर गठबन्धन निर्माणको प्रयासलाई अस्वीकार गर्ने अधिकारीले भने, निर्वाचन प्रणाली समावेशी र समानुपातिक छ । कसैको पनि बहुमत आउन नसक्ने भएपछि गठबन्धन बन्नु स्वाभाविक हो ।' तर संविधान संशोधनको पक्षमा मत हाल्ने दलहरूकै दीर्घकालीन गठबन्धन बन्ला । अनि प्रदेश र संघीय संसद्को चुनाव र त्यसपछिको सरकार पनि यही गठबन्धनको बन्ला भन्ने कुरालाई अहिल्यै ठोकुवा गर्नु केवल अनुमान मात्र हुने कांग्रेस सांसद् अधिकारीको धारणा छ । एमाले नेता नेम्बाङ यसलाई चुनाव र त्यसपछिको सरकार निर्माणमा समेत एमालेलाई एक्ल्याउने ढंगले गठबन्धन निर्माणको कोसिसकै रूपमा व्याख्या गर्छन् ।"
आशावादी नेपाली म्याराडोना,"नेपालले कहिले विश्वकप फुटबल खेल्ला ? आमनेपाली फुटबल समर्थकको मनमा हरपल उब्जने प्रश्न हो यो । समर्थकको यस्तै प्रश्नले नेपाली फुटबलका म्याराडोना नामले परिचित पूर्व फुटबलर मणि शाहलाई पनि हरदम चमोटिरहन्छ रे । तर मणि अहिले मैदानमा छैनन् । आफू मैदानमा सक्रिय नभए पनि नेपाली फुटबल माथि उठ्नेमा भने उनी आशावादी देखिन्छन् । नेपालले अन्तर्राष्ट्रिय प्रतियोगितामा पहिलो स्वर्ण जित्दाका नायक मणि नेपाली खेलाडीमा प्यासन नमरेको बताउँछन् । हाम्रो पाला र अहिलेको फुटबलमा धेरै फरक छ । हामी पहिला देश भनेर खेल्थ्यौं । खल्तीमा पैसा हुन्थेन । डाइटको नाममा एक प्लेट चनाको भर । तैपनि मैदानमा भिड्दा पहाडै फोड्छु भन्ने आँट आउँथ्यो', मणि सम्झन्छन् । नेपालको फुटबल बीचमा खस्किए पनि अहिले तुलनात्मक रूपमा राम्रो रहेको उनको ठम्याइ छ । अहिले राष्ट्रिय टोलीमा पनि राम्रा खेलाडी रहेको उनी बताउँछन् । हामीले सन् १९९३ मा भएको छैटौं सागमा स्वर्ण जितेका थियौं । त्यसपछि नेपालले एकैपटक बाह्रौं सागमा आएर स्वर्ण जितेको छ । त्यतिबेला पनि हामीले भारतलाई हराएका थियौं । नेपालले पछिल्लो साग जित्दा पनि भारतलाई नै हराएको हो । अहिले मिडिया धेरै छन् । खेलाडी मिडियामा छाएका छन् । खेलाडीले अवसर पाएका छन् । कमाइ पनि राम्रै गरेका छन् । नियमित लिग भयो भने फुटबलको स्तर अझै माथि जान्छ । नयाँ खेलाडी पनि आउँछन्', अन्नपूर्ण पोस्ट्सँगको कुराकानीमा उनी आशावादी देखिए । मणिका आँखामा अहिले गोलरक्षक किरन चेम्जोङ, मिडफिल्डर र रक्षकमा खेलिरहेका रोहित चन्दजस्ता राम्रा खेलाडी टोलीमा छन् । उनीहरूको खेल कुनै युरोपियनको भन्दा कम छैन । टोलीका सबै खेलाडी १९२० कै छन् । केवल एन्फाको व्यवस्थापन राम्रो भयो भने नेपाली फुटबल माथि उठ्ने धेरै आधार छन्', मणिले भेटको सुरुआतमै बताए । नेपालमा नेपालकै प्रशिक्षकलाई विश्वास नगर्ने अर्को नराम्रो बानीले भने उनी केही दुःखी बनेका छन् । राजुकाजी शाक्य नै हाम्रो टिममा भएको बेला साग जित्यौं । फेरि पछिल्लो साग राजु प्रशिक्षक भएको बेला जितेका हौं । के अब नेपाली प्रशिक्षक नराम्रो भन्न मिल्छ ? ' उनले प्रश्न गरे, हाम्रो पालामा फुटबल व्यावसायिक नभए पनि खेलाडीलाई जर्मनी, रूसलगायत देशमा लगेर अभ्यास गराइन्थ्यो । अहिले पनि मौका त दिइएको छ तर बलियो टोलीसँग अभ्यास गर्दा आफ्नो खेल पनि बलियो हुन्छ । यसलाई एन्फाले ध्यान दिनुपर्छ । अहिले राष्ट्रिय टोलीलाई जापानमा खेल्ने मौका दिइएको छ, यो धेरै राम्रो पक्ष हो ।' हाल राखेपअन्तर्गत फुटबल प्रशिक्षकको जिम्मेवारीमा रहेका मणि सन् १९९० को दशकका चर्चित खेलाडी हुन् । उनले सन् १९८५ देखि सन् १९९८ सम्म नेपाली राष्ट्रिय टोलीबाट खेले । त्यसबीचमा उनले दुई वर्ष टोलीको कप्तानी पनि सम्हाले । शाहकै जादुमय फ्रिकिक प्रहारले नेपालले सन् १९९३ को साग खेलकुदमा स्वर्ण पदक जितेको थियो, जुन नेपाली फुटबलको पहिलो अन्तर्राष्ट्रिय स्वर्ण पनि हो । मणिले उक्त दक्षिण एसियाली खेलकुदमा भारतविरुद्ध विश्वस्तरीय फ्रिकिक प्रहार गरेका थिए । उनको त्यो फ्रिकिक गोलले नेपाली फुटबलको कीर्तिमानी इतिहास लेखियो । बंगलादेशको ढाकामा भएको सागको फाइनलमा नेपालले भारतसँग प्रतिस्पर्धा गर्दै थियो । नेपालले फुटबलको फाइनल खेल्नुअघि कुनै पनि खेलमा स्वर्ण जित्न सकेको थिएन । फुटबलमा स्वर्ण नजित्ने हो भने नेपाल स्वर्णविहीन अवस्थामा घर फर्कन बाध्य हुने थियो । प्रतिस्पर्धात्मक खेलमा भारतले नेपालविरुद्ध पहिलो हाफमा अग्रता बनाएको थियो । दोस्रो हाफमा नेपालका उमेश प्रधानले गोल गर्दै खेललाई बराबरीमा पुर्याएका थिए । तर चौरासीऔं मिनेटमा भारतका आईएम विजयनले गोल गर्दै खेललाई पुनः २१ को अवस्थामा पुर्याएका थिए । त्यसपछि नेपाली टोली एकाएक स्तब्ध बन्यो । प्यारापिटका समर्थक निराश देखिए । मानिसमा सास छउन्जेल आस हुन्छ भनेझैं हाम्रो पनि आस मरेको थिएन । फुटबलमा ९० मिनेटभित्र जे पनि हुनसक्ने कुरा बाँकी नै थियो । आखिर त्यस्तै भयो', ५० वर्षीय मणिले विगत सम्झिए, हाम्रो टोलीले हरेश खाएन । खेल सकिन दुई मिनेट बाँकी थियो । नेपालले करिब ३५ यार्ड लामो फ्रिकिकको अवसर पायो । प्रशिक्षकले फ्रिकिक हान्ने अनुमति मलाई नै दिएका थिए । मेरो लामो फ्रिकिक प्रहारले सोझै जाली चुम्यो । गोलपोस्टको देब्रे साइड च्यापेर मैले गरेको प्रहारलाई भारतका गोलरक्षकले बचाउने प्रयास त गरे तर त्यो निकै कठिन भएकाले उनी सफल हुन सकेनन् । त्यो खुसीको क्षण सम्झँदा अहिले पनि मलाई आनन्द लाग्छ ।' मणिको फ्रिकिक गोलपछि निर्धारित समयको खेल २२ गोलको बराबरीमा सकियो । अतिरिक्त समयमा दुवै टोलीबाट गोल हुन सकेन । खेल टाइब्रेकरमा गयो, जसमा नेपालले भारतलाई ४३ गोलले हरायो र उपाधि जित्यो । मणिले टाइब्रेकरमा पनि गोल गरे । सिनियर टोलीले फुटबलतर्फ जितेको यो पहिलो उपाधि पनि हो । त्यतिबेला साग फुटबलमा सिनियर टोलीले प्रतिस्पर्धा गर्थे । अहिले टोलीमा तीनजना सिनियर र बाँकी यू २३ खेलाडीले खेल्ने प्रावधान राखिएको छ । त्यतिबेला अर्जेन्टिनाका म्याराडोनाले जस्तै कर्ली कपाल पालेका मणि झट्ट हेर्दा म्याराडोनाजस्तै देखिन्थे । उनी आफैं म्याराडोनाका असली फ्यान पनि हुन् । आफूलाई नेपाली म्याराडोना भनेको सुन्दा उनलाई मन पनि पर्छ । १३ वर्ष राष्ट्रिय फुटबल टोलीमा बिताएका मणिले ६ जना विदेशी प्रशिक्षकबाट प्रशिक्षण लिने मौका पाए । आफ्नो खेलमा निखारता ल्याउने काम भने ब्राजिलका प्रशिक्षक सान्तोष र आइरिस प्रशिक्षक जो किन्नरले गरेको उनी बताउँछन् । टोट्टनहामका खेलाडीसमेत रहेका किन्नरले मणिको पोजिसन नै परिवर्तन गरिदिए । सधैं स्ट्राइकरमा खेलिरहेका मणिलाई किन्नरले मिडफिल्डमा झारे । अहिले गोलरक्षक किरन चेम्जोङ, मिडफिल्डर र रक्षकमा खेलिरहेका रोहित चन्दजस्ता राम्रा खेलाडी टोलीमा छन् । उनीहरूको खेल कुनै युरोपियनको भन्दा कम छैन । मणि शाह, पूर्व फुटबलर स्ट्राइकरमा खेलिरहेको मलाई एक्कासि मिडफिल्डमा झार्दा नरमाइलो लागेको थियो तर प्रशिक्षकले मेरो स्किल मिडफिल्डमा राम्रो देखे । किन्नरले सुट कडा हान्छ भनेर मलाई झारेका रहेछन् । मिडफिल्डमा खेलेपछि म फ्रिकिकको विशेषज्ञ नै भएँ । पछि ब्राजिलका प्रशिक्षक सान्तोष छोटो समयको लागि नेपाल आएका थिए । उनी झनै कडा अभ्यास गराउँथे । अभ्यासका क्रममा मलाई दैनिक दुई सयवटा फ्रिकिक हान्न लगाइन्थ्यो । त्यतिबेला मेरो तौल स्वात्तै घट्यो', मणि भन्छन् । सान्तोषको त्यही ट्रेनिङले उनको फ्रिकिक प्रहार गर्ने शैलीमा आमूल परिवर्तन पनि ल्यायो । यसले गर्दा मणि कर्नर किक, फ्रिकिक र पेनाल्टी प्रहारमा सधैं पहिलो रोजाइमै परे । बुबा लक्ष्मण शाहका कारण खेलकुदमा लागेका मणिले नेपालको आरसीटी, एनआरटी, फ्रेन्ड्स, ब्वाइज युनियन, आरएनएसीलगायतका क्लबबाट फुटबल खेले । उनले लामो समय मनाङ मस्र्याङ्दी क्लबबाट पनि व्यावसायिक फुटबल खेले । मनाङलाई सी' बाट ए' डिभिजनसम्म पुर्याउन र ए' मा पुग्नासाथ उपाधि दिलाउन मणिको ठूलो योगदान छ । मणिप्रेरित मनाङले त्यतिबेला सी' देखि ए' डिभिजनसम्म पुग्दा एक गोल पनि खाएन । उनको खेल जीवनको यो आफैंमा अविस्मरणीय क्षण हो । उमेर समूहदेखि राष्ट्रिय टोलीमा सबै स्तरका खेल खेलेका मणिले सन् १९९८ मा फुटबल खेलबाट सन्न्यासको घोषणा गरे । २०५२ सालदेखि राखेपको फुटबल प्रशिक्षक भएका मणि अहिले पनि सानो गौचरन जान्छन् । कुनै टोलीको प्रशिक्षणको जिम्मा नलिए पनि उनको मन पर्ने क्लब मनाङका खेलाडीको अभ्यास हेर्छन् र सुझाव पनि दिन्छन् । नेपालभन्दा कमजोर देशहरू विश्वकपसम्म पुगेका छन् । हाम्रा खेलाडीमा पनि त्यो क्षमता छ । नेपाली फुटबललाई माथि उठाउन एन्फाको व्यवस्थापन पक्षमा आमूल परिवर्तन हुनुपर्छ । एन्फा व्यवस्थापनमा फुटबल बुझेको मानिस छैन । एन्फामा आफ्नालाई काखा र अरूलाई पाखा गर्ने परम्परा छ । म पनि त्यसको सिकार भएँ', मणिले दुःखेसो पोखे । एन्फामा १२ वर्ष उपाध्यक्षको भूमिकामा रहेका मणि मौका पाए आफू अझै फुटबलको नेतृत्व गर्न तयार रहेको बताउँछन् ।"
'आतंकवादविरुद्व लड्ने प्रतिबद्वता',"१ नेपालका सम्माननीय प्रधानमन्त्री शेरबहादुर देउवा र डा आरजु राणा देउवा भारतका प्रधानमन्त्री नरेन्द्र मोदीको निमन्त्रणामा २३ देखि २७ अगस्तसम्म त्यस भारत भ्रमण क्रममा हुनुहुन्छ। भ्रमण दलमा नेपालका उपप्रधानमन्त्री तथा परराष्ट्रमन्त्री कृष्णबहादुर महरा, नेपालका अर्थमन्त्री ज्ञानेन्द्रबहादुर कार्की, नेपालका संस्कृति, पर्यटन तथा नागरिक उड्ययनमन्त्री जीतेन्द्रनारायण देव, वाणिज्यमन्त्री मीनबहादुर विश्वकर्मा, सांसदहरू तथा नेपाल सरकारका अन्य उच्च पदस्थ अधिकारीहरू संलग्न हुनुहुन्छ। २ नेपालका प्रधानमन्त्रीलाई राष्ट्रपति भवनको प्रांगणमा अगस्त २४ मा विशिष्ट सम्मानका साथ स्वागत गरिएको थियो। देउवाले सोही दिन महात्मा गान्धीको समाधिस्थलमा पुगेर गान्धीप्रति श्रद्धा प्रकट गर्नुभयो। नेपालका प्रधानमन्त्रीले भारतीय राष्ट्रपति रामनाथ कोविन्द, उपराष्ट्रपति बेन्किया नायडु, विदेशमन्त्री सुष्मा स्वराज, अर्थमन्त्री अरुण जेट्लीसँग पनि भेटवार्ता गर्नुभयो। ३ नेपालका प्रधानमन्त्रीले भारतका उद्योग वाणिज्यसम्बन्धी विभिन्न निकायहरूले संयुक्त रूपमा आयोजित कार्यक्रममा त्यहाँको व्यापारिक समुदायसँग कुराकानी गर्नुभयो। उहाँले दिल्लीमा थिंकट्यांकहरूलाई समेत सम्बोधन गर्ने कार्यक्रम छ। दिल्लीमा औपचारिक भेटघाटपछि उहाँको हैदराबाद, तिरुपती र बोधगया जाने कार्यक्रम छ। ४ दुई प्रधानमन्त्रीले द्विपक्षीय सम्बन्धका सबै पक्षबारेमा सघन छलफल गर्नुभयो। नेपाल र भारतबीचको निकट र आत्मीय सम्बन्ध प्रतिबिम्बित गर्ने हार्दिक र न्यानो वातावरणमा वार्ताहरू सम्पन्न भए। भ्रमणमा संलग्न अथितिहरूको सम्मानमा भारतीय प्रधानमन्त्रीले औपचारिक भोजको समेत आयोजना गर्नुभयो। उच्चस्तरीय आदानप्रदानको माध्यमबाट सहकार्य ५ भारतीय प्रधानमन्त्रीले नेपालका प्रधानमन्त्रीलाई आफ्नो भारत भ्रमणको निम्ता स्वीकार गरेकोमा धन्यवाद दिँदै सन् २०१७ को जुनमा पद सम्हालेपछि पहिलोपटक यहाँ आउनुभएका देउवालाई न्यानो स्वागत गर्नुभयो। प्रधानमन्त्रीका रूपमा देउवाको यो चौथो महत्ववपूर्ण भ्रमण हो र नेपालभारतबीचको कूटनीतिक सम्बन्ध स्थापित भएको सत्तरीऔं वर्ष पूरा हुँदै गर्दा यो भ्रमण भएकाले यसले विशेष अर्थ राख्छ। नेपालका प्रधानमन्त्रीले भारत सरकार र यहाँका जनतालाई स्वतन्त्रताको ७० वर्ष पूरा गरेकोमा बधाई दिनुभयो। उहाँले भारतीय प्रधानमन्त्रीलाई आफू र आफ्नो टोलीलाई भ्रमण निम्ता दिएको र आतिथ्य प्रदान गरेकोमा धन्यवाद दिनुभयो। ६ भारतीय प्रधामन्त्रीले भारत र भारतीय जनताका तर्फबाट नेपाल सरकार र नेपाली जनतालाई बाढीका कारण भएका अमूल्य जीवन, सम्पत्ति र पूर्वाधार क्षतिबारेमा गहिरो समवेदना र सहानुभूति प्रकट गर्नुभयो। उहाँले सम्भव भएसम्म सहायता प्रदान गर्न भारत तयार भएको धारणा व्यक्त गर्नुभयो। नेपालका प्रधानमन्त्रीले नेपालको सहायता प्रयासमा भारतले गरेको सहयोगका निम्ति धन्यवाद दिनुभयो। उहाँले भारतीय पक्षबाट भएका जीवन र भौतिक पूर्वाधारहरूको क्षतिका विषयमा पनि गहिरो समवेदना र सहानुभूति प्रकट गर्नुभयो। ७ दुवै प्रधानमन्त्रीले द्विपक्षीय सम्बन्ध अघि बढाउने गरी हुने गरेका नियमित उच्चस्तरीय भ्रमणमा भएका आदानप्रदानबारे सराहना व्यक्त गर्र्नुभयो। उहाँहरूले सहकार्यका विविध क्षेत्रसम्बन्धी बैठकप्रति सराहना व्यक्त गर्नुभयो। दुवै प्रधानमन्त्रीले नेपालको व्यवस्थापिकासंसद्का सदस्यहरूको भ्रमणलाई स्वागत गर्नुभयो र दुवै देशका संसद्बीच यस्ता खालका भ्रमणमा वृद्धि हुने आशा व्यक्त गर्नुभयो। ८ दुवै प्रधानमन्त्रीले दुई देशबीच रहेको गहिरो, बृहत् र बहुआयामिक उत्कृष्ट सम्बन्धबारे सन्तुष्टि व्यक्त गर्नुभयो। दुवैले दुई देशको हितनिम्ति द्विपक्षीय सम्बन्धलाई अझै गहिरो पार्न नयाँ सम्भावना खोज्ने र विद्यमान संयन्त्रहरूलाई पुनर्जीवित पार्ने विषयमा समेत संकल्प गर्नुभयो। दुवै प्रधानमन्त्रीले दुवै देशका आकांक्षा, संवेदनशीलता र स्वार्थहरूलाई ख्याल राख्दै द्विपक्षीय विश्वास, हार्दिकता, द्विपक्षीय हितका पक्षमा हुने गरी दुई देशीय सम्बन्धलाई मजबुत पार्ने विषयमा आफ्नो अडान दोहोर्याउनुभयो। ९ दुवै प्रधानमन्त्रीले शान्ति, विकास र समृद्धिका लागि प्रजातान्त्रिक संस्थाको अपरिहार्यतामा जोड दिनुभयो। नेपालका प्रधानमन्त्रीले नेपालमा हालै विकसित राजनीतिक घटनाक्रमबारे भारतीय प्रधानमन्त्रीलाई जानकारी गराउनुभयो। भारतीय प्रधानमन्त्रीले दुई चरणमा सम्पन्न स्थानीय तहको चुनावको सफलताको स्वागत गर्दै त्यसका लागि नेपाली प्रधानमन्त्रीलाई बधाई दिनुभयो। संविधान कार्यान्वयन प्रक्रियामा जाँदै गर्दा तथा नेपाललाई संघीयलोकतान्त्रिक व्यवस्थामा स्थापित गर्दै गर्दा यसमा संलग्न समाजका सबै तहलाई समेट्न नेपाल सरकारले गरेको प्रयासको प्रशंसा गर्नुभयो। स्थानीय तहको चुनाव सम्पन्न गर्न भारतले गरेको सहयोगको लागि नेपालका प्रधानमन्त्रीले धन्यवाद व्यक्त गनुभयो। १० दुवै प्रधानमन्त्रीले सन् २०१५ को फेब्रुअरीमा स्थापना भएदेखि नेपालभारत सम्बन्धमा प्रबुद्ध व्यक्तिहरूको समूहले गरेका चार चरणका बैठकको प्रगतिबारेमा सन्तोष व्यक्त गर्नुभयो। दुवै प्रधानमन्त्रीले तोकिएकै अवधिमा दुई देशबीचको निकट र बहुआयामिक सम्बन्ध अझै सुमधुर पार्ने खालका सुझाव समेटेर उक्त समूहले कार्यविधि र क्षेत्राधिकारअनुसार विगतका जुनसुकै द्विपक्षीय सन्धि र सम्झौताहरूको समीक्षामा आधारित आफ्नो प्रतिवेदन बुझाउने अपेक्षा व्यक्त गर्नुभयो। प्रतिरक्षा र सुरक्षा सहकार्य ११ दुवै प्रधानमन्त्रीले जारी रक्षा सहकार्यबारे सन्तुष्टि व्यक्त गर्नुभयो र भारतीय सेना र नेपाली सेनाबीच अझै सहकार्य वृद्धि गर्नेबारे प्रतिबद्धता व्यक्त गर्नुभयो। नेपालका प्रधानमन्त्रीले नेपाली सुरक्षाकर्मीको तालिम र क्षमता अभिवृद्धिमा जारी सहयोगको लागि भारत सरकारलाई धन्यवाद दिनुभयो। १२ दुवै प्रधानमन्त्रीले सुरक्षासम्बन्धी विषयमा उत्कृष्ट सहकार्यको निम्ति सन्तुष्टि व्यक्त गर्नुभयो। दुवै पक्षले भारतनेपालको द्विपक्षीय सम्बन्धमा विशेष चरित्रको रूपमा रहेको र दुवै देशका नागरिकको विनारोकतोक आवागमन सम्भव तुल्याउने खुला सिमानाको अवाञ्छित तत्ववबाट दुवैतर्फको सुरक्षामा चुनौती पर्ने गरी दुरुपयोग नगरिएको बारे प्रतिबद्धता व्यक्त गर्नुभयो। दुवै पक्षले आफ्नो देशको भूभाग अर्को पक्षको अहित हुने गरी प्रयोग नगर्ने विषयमा जोड दिनुभयो। दिगो विकासको लागि सहकार्य १३ दुवै प्रधानमन्त्रीले सन् २०१६ मा स्थापित निरीक्षण संयन्त्र' र संयन्त्रमार्फत असमझदारी हटाउन भएका प्रगति र द्विपक्षीय आर्थिक र विकास सहयोगअन्तर्गत भएका जारी योजनाहरूको द्रूत कार्यान्वयनबारेमा सन्तुष्टि व्यक्त गर्नुभयो। १४ भारतीय प्रधानमन्त्रीले भूकम्पपश्चात्को पुनर्निर्माण प्रतिबद्धतालाई नेपाल सरकारसँग मिलेर शीघ्र अघि बढाउने विषयमा जोड दिनुभयो। दुवै प्रधानमन्त्रीले भारतले गर्ने पुनर्निर्माण सहयोग कार्यान्यवयनको लागि प्रारूप चयन र पहिचान गरिएका चारवटा क्षेत्रमा योजना पहिचानबारेमा सन्तुष्टि व्यक्त गर्नुभयो। भूकम्पपछिको पुनर्निर्माणको लागि ७५० मिलियन अमेरिकी डलर अनुदान सहयोगअन्तर्गत सबैभन्दा अघिल्ला योजनाहरू पहिचान गर्ने सहमति भयो। १५ दुवै प्रधानमन्त्रीले नेपालको सडक निर्माण र विद्युत् पूर्वाधारको लागि एक सय मिलियन र २५० मिलियन अमेरिकी डलर अनुदान सहयोग उपयोगबारे सन्तुष्टि व्यक्त गर्नुभयो। दुवै प्रधानमन्त्रीले दुई सय अमेरिकी डलर सिँचाइ परियोजना र लाइन अफ कन्ट्रोलबाट ५५० मिलियन अमेरिकी डलरमध्ये ३३० मिलियन अमेरिकी डलर सडकको लागि छुट्ट्याइएकोमा सन्तुष्टि व्यक्त गर्नुभयो। १६ दुवै प्रधानमन्त्रीले प्रत्येक देशले परिवर्तनीय प्रकृतिका सामाजिक र आर्थिक प्रयासबाट सिक्ने गरी दीर्घकालीन प्रभावका रचनात्मक विकाससम्बन्धी एजेन्डाको लागि आह्वान गर्नुभयो। यो लक्ष्य प्राप्त गर्न वार्षिक रूपमा भारतको नीति आयोग तथा नेपालको राष्ट्रिय योजना आयोगबीच नीतिगत छलफल सुरु गर्नेबारे सहमति गरियो। पूर्वाधार विकासमार्फत अन्तरदेशीय कनेक्टिभिटी वृद्धि गर्ने १७ दुई देशका प्रधानमन्त्रीले भारत र नेपालबीचको सहज सम्पर्कले नागरिकनागरिकबीच सम्पर्क र आर्थिक वृद्धि गर्नेबारेमा समान धारणा राख्नुभयो। द्विपक्षीय कनेक्टिभिटीका योजना कार्यान्वयनबारेमा भएका प्रगतिबारेमा समीक्षा गरियो। दुवै पक्षले जारी निम्न अन्तरदेशीय रेल सञ्जालसम्बन्धी दुई योजनालाई शीघ्र कार्यान्वयन गर्नुपर्ने आवश्यकताबारे महसुस गरियो : (क) जयनगरबिजलपुरबर्दिबास र (ख) जोगबनीविराटनगर रेल सञ्जाल। दुवै प्रधानमन्त्रीले जयनगरदेखि जनकपुर र जोगबनीदेखि विराटनगर भन्सार नाकासम्ममा सम्पन्न हुने रेललाइनबारे सन्तुष्टि व्यक्त गर्नुभयो। दुवै योजना छिटो सक्न यससँग सम्बन्धित सबै समस्या समाधान गर्ने प्रतिबद्धता जनाइयो। १८ दुवै प्रधानमन्त्रीले रेल सञ्जालले बढ्दो व्यापार र पर्यटकीय सञ्जालमार्फत विकास र समृद्धिमा सकारात्मक असर पार्ने उल्लेख गर्दै यसको महत्ववबारे जोड दिनुभयो। दुई प्रधानमन्त्रीले बाँकी निम्न तीन अन्तरदेशीय रेल सञ्जालको फिल्ड लोकेसन सर्भे शीघ्र सम्पन्न गर्नेबारे सहमति जनाउनुभयो ः (क) नयाँ जलपाईगुढीदेखि काँकडभित्ता (ख) नौतनवादेखि भैरहवा र (ग) नेपालगन्ज रोडदेखि नेपालगन्ज। १९ दुवै प्रधानमन्त्रीले विराटनगरमा एकीकृत चेकपोस्टको थालनीलाई स्वागत गर्दै त्यहाँका अधिकारीहरूलाई यसको निर्माण कार्य थाल्न र सन् २०१७ डिसेम्बरभित्र कार्य सञ्चालन गर्न निर्देशन दिनुभयो। २० दुवै प्रधानमन्त्रीले तराई सडक परियोजनाअन्तर्गत नौवटा सडक समेटिने २४० किमि लामो सडकको १२ प्याकेजको ठेक्काबारे सन्तुष्टि व्यक्त गर्नुभयो। आयोजना शीघ्र सम्पन्न गर्न जग्गाको स्वामित्व, वन तथा अन्य विभिन्न संरचना हटाउनेबारे नेपाली पक्षले आश्वासन दियो। २१ दुवै प्रधानमन्त्रीले पशुपतिनाथ मन्दिरको प्रांगणमा निर्माण भइरहेको धर्मशालाको सन्दर्भमा सन्तुष्टि व्यक्त गर्नुभयो। धर्मशालासँगै हेटौंडामा निर्माणाधीन नेपालभारत मैत्री पोलिटेक्निक निर्माण छिटै सम्पन्न हुनेबारेमा दुवै प्रधानमन्त्रीले आशा व्यक्त गर्नुभयो। २२ नेपालका प्रधानमन्त्रीले नेपाल सरकारले मोतीहारीअमलेखगन्जको पेट्रोलियम लाइनलाई प्राथमिकतायुक्त भएको बताउनुभयो। दुवै प्रधानमन्त्रीले योजनाको विस्तृत इन्जिनियरिङ रुट सर्भे र इन्जिनियरिङ डिजाइन रिपोर्ट बनेकोमा त्यसको स्वागत गर्नुभयो। दुवै प्रधानमन्त्रीले सम्बन्धित अधिकारीहरूलाई बाटोको अधिकार, जग्ग्गाको स्वामित्व, वातावरणीय र नीतिनियमसँग सम्बन्धित सबै समस्या शीघ्र निराकरण गरी छिटो काम सम्पन्न गर्ने वातावरण बनाउन निर्देशन दिनुभयो। २३ दुवै प्रधानमन्त्रीले तेल र ग्यास क्षेत्रमा सहकार्य गर्न संयुक्त कार्यदल बनाउने निर्णयलाई स्वागत गर्नुभयो। कार्यदलले निम्न क्षेत्रमा सहकार्य अभिवृद्धि गर्नेबारे राय दिनेछ (क) मोतीहारीदेखि अमलेखगन्जसम्म एलपीजी पाइपलाइनको निर्माण (ख) गोरखपुरदेखि सुनवलसम्म प्राकृतिक ग्यासको पाइपलाइन निर्माण (ग) इन्डियन आयल निगमको सहयोगमा अमलेखगन्जदेखि नेपालको चितवनसम्म पेट्रोलियम पदार्थको पाइपलाइन विस्तार तयार गर्न डीपीआर तयार गर्न। नेपालका राष्ट्रिय प्राथमिकताका परियोजनाहरूमा सहयोग २४ नेपालको समृद्धि र विकासका लागि नेपालका प्रधानमन्त्रीले जोड दिनुभएकोमा भारतका प्रधानमन्त्रीले त्यसको लागि सहयोग गर्न आफू तयार रहेको बताउनुभयो। दुवै पक्ष नेपालको सुदूरपश्चिममा प्राविधिक संस्थान स्थापना गर्ने र तनहुँमा श्वासप्रवाससम्बन्धी जीपी कोइराला राष्ट्रिय केन्द्र स्थापना गर्नेसम्बन्धी अनुदान सहयोगबारे मूल सहमतिमा पुग्नुभयो। त्यसका साथै दुई प्रधानमन्त्री दुवै सरकारले द्विपक्षीय हितमा हुने खालका निम्न परियोजनाहरूको सम्भाव्यताबारे छलफल गर्न सहमत हुनुभयो : कुशीनगरलुम्बिनीकपिलवस्तु र बर्दिबास वीरगन्ज रेलवे, वीरगन्जपथलैयानारायणगढ र बुटवलपोखरा सडकलाई एक्सप्रेस सडकमा स्तरोन्नति, निजगढमा अन्तर्राष्ट्रिय विमानस्थल, महाकालीमा मोटर चल्ने पुलहरू, वीरगन्ज रक्सौल सीमामा मैत्री पुल, दोधारा र चाँदनीमा खुला बन्दरगाहको विकास, नेपालमा विशेष आर्थिक क्षेत्रको विकास, नयाँ १३२ केभी प्रसारण लाइनको विकास, बुटवल (नेपाल)गोरखपुर (भारत) अन्तरदेशीय प्रसारण लाइन, लम्की (नेपाल)बरेली (भारत) अन्तरदेशीय प्रसारण लाइन। जलस्रोतको उपयोग र ऊर्जासम्बन्धी सहयोग अभिवृद्धि २५ दुवै प्रधानमन्त्रीले पञ्चेश्वर परियोजनाबारेमा भएका सकारात्मक र ठोस छलफललाई ख्याल गर्दै सम्बन्धित अधिकारीहरूलाई एक महिनाभित्र यसको विस्तृत परियोजना प्रतिवेदन (डीपीआर) तयार गर्न निर्देशन दिनुभएको छ। २६ नेपालका प्रधानमन्त्रीले नौ सय मेगावाटको अरुण तेस्रो र माथिल्लो कर्णाली जलविद्युत् परियोजनासम्बन्धी सबै विषय परियोजना विकास सहमति (प्रोजेक्ट डेभलपमेन्ट एग्रिमेन्ट) अनुसार प्राथमिकताका साथ सम्बोधन गरिने प्रतिबद्धता दोहोर्याउनुभयो। २७ भारतीय पक्षले टनकपुर ब्यारेजबाट नेपालतर्फको हेड रेगुलेटर र लिंक नहर निर्माण सम्बन्धमा नेपाली पक्षलाई विस्तृत परियोजना प्रतिवेदन हस्तान्तरण गर्यो। २८ दुई प्रधानमन्त्रीले हालसालै सम्पन्न पानीसम्बन्धी विशेष समितिहरूको बैठक र डुबान र बाढी व्यवस्थापनसम्बन्धी संयुक्त समिति र विज्ञहरूको संयुक्त समूहको बैठकप्रति सन्तोष व्यक्त गर्नुभयो। यस्ता बैठकले पानीसँग सम्बन्धित सिँचाइ, बाढी व्यवस्थापन र नदीसँग सम्बन्धित विभिन्न तालिमहरूमा द्विपक्षीय सहयोग अभिवृद्धि गर्ने आशा पनि उहाँहरूले व्यक्त गर्नुभयो। दुई प्रधानमन्त्रीहरू सप्तकोसी उच्च बाँध र सुनकोसी स्टोरेज र डाइभर्सन स्किमका विस्तृत परियोजना प्रतिवेदन बनाउने विषयलाई गति दिन पनि सहमत हुनुभयो। सीमा क्षेत्रमा हुने डुबान र बाढी व्यवस्थापनजस्ता तत्कालै सम्बोधन गर्नुपर्ने महत्ववपूर्ण विषयमा आपसी सामञ्जस्य र सल्लाहलाई थप प्रभावकारी बनाउन पनि दुवै प्रधानमन्त्रीहरू सहमत हुनुभयो। यी समस्याको दिगो समाधान खोज्न संयुक्त अवलोकन भ्रमणलगायत तत्कालै कदम चाल्न दुवै पक्षबीच सहमति भयो। २९ दुई प्रधानमन्त्रीहरूले ऊर्जा क्षेत्रका संयुक्त कार्य दलका बैठकहरू नियमित रूपमा भइरहेकोमा र भारतबाट नेपालतर्प विद्युत प्रसारणको लागि मुजफ्फरपुरढल्केबर, कटैयाकुसाहा, रक्सौलपरवानीपुर अन्तरदेशीय विद्युत् प्रसारण लाइन कार्यान्वयनमा ल्याउन दुवै पक्षले चालेका हालैका कदमप्रति सन्तुष्टि व्यक्त गर्नुभयो। नेपालका प्रधानमन्त्रीले सन् २०१७ जनवरीमा मुजफ्फरपुर सबस्टेसनमा थप ट्रान्सफर्मर राखी नेपाललाई थप विद्युत् दिन भारतीय निकायहरूले देखाएको तत्परताको लागि भारतका प्रधानमन्त्रीलाई धन्यवाद दिनुभयो। भारतका प्रधानमन्त्रीले नेपालको तर्फबाट भविष्यमा पनि विद्युत् माग भइआएमा भारतले सहयोग गर्ने आश्वासन दिनुभयो। ३० दुवै पक्षबीच सन् २०१४ मा सम्पन्न ऊर्जा व्यापार सम्झौता (पावर ट्रेड एग्रिमेन्ट) का सबै पक्षलाई कार्यान्वयनमा लैजान कदमहरू चाल्ने सहमति भयो। २०३५ सम्ममा अन्तरदेशीय ऊर्जा प्रसारणको लागि गुरुयोजना बनाउन दुवै पक्षले चालेका कदमप्रति दुवै प्रधानमन्त्रीहरूले सन्तोष व्यक्त गर्नुभयो। व्यापार र लगानी अभिवृद्धि ३१ सकेसम्म धेरै क्षमतामा द्विपक्षीय व्यापार र लगानी अभिवृद्धि गर्ने विषयमा दुवै प्रधानमन्त्रीहरूले उच्च प्राथमिकता दिनुभयो। उहाँहरूले भारत सरकार र नेपाल सरकारबीच २०१६ अक्टोबरमा व्यापार र साझेदारी सन्धि सात वर्षको लागि नवीकरण भएकोमा स्वागत गर्दै त्यसले अनधिकृत व्यापार नियन्त्रण गर्ने आशा गर्नुभयो। ३२ नेपालका प्रधानमन्त्रीले नेपालको भारतसँगको बढ्दो व्यापार घाटाबारेमा चासो व्यक्त गर्नुभयो। अहिले विद्यमान द्विपक्षीय व्यापारको अवस्थालाई मध्यनजर गर्दै दुवै प्रधानमन्त्रीहरूले द्विपक्षीय व्यापार अझै अभिवृद्धि गर्न सकिनेमा जोड दिनुभयो। भौतिक पूर्वाधारमा रहेका कमजोरी सुधारेर, व्यापारमा व्यवधान ल्याउने प्रक्रियाहरूलाई सरल बनाएर र व्यापार अभिवृद्धि गर्ने अरू कदम जस्तै कृषिजन्य र औद्योगिक उत्पादनहरूलाई बजारको पहुँच सहज बनाइदिएर व्यापार अभिवृद्धि गर्न सकिने विश्वास पनि प्रधानमन्त्रीहरूले व्यक्त गर्नुभयो। दुवै पक्ष परीक्षण र प्रमाणित गर्ने प्रयोगशाला बनाउन, क्वारेन्टाइनको सुविधा स्थापना गर्न र वस्तुहरूको गुणस्तर निर्धारणमा एकरूपता ल्याउन पनि सहमत भए। ३३ दुवै प्रधानमन्त्रीहरू विभिन्न किसिमका यातायातका साधनबाट नेपालमा ठूलो मात्रामा कार्गो लैजाने र नेपाललाई ट्रान्जिट बनाएर यातायातका साधनहरू चल्न दिन र रेल सेवा सम्झौतामा सुधार गर्न पनि सहमत भए। दुवै पक्ष दुई देशका व्यापारिक विन्दुहरू धनगढीगौरीफाँटा, गुलरियामुर्थिया, जटहीपिपरौं र पशुपतिनगरसुखियापोखरीलाई स्तरोन्नति गरी प्रयोगमा ल्याउन कदम चाल्ने विषयमा सहमत भएका छन्। भारतमा प्रयोगमा आएको गुड्स एन्ड सर्भिस ट्याक्स (वस्तु र सेवा कर)' का कारण द्विपक्षीय र ट्रान्जिट व्यापारमा पर्ने असरहरूका बारेमा द्रूतरूपमा अध्ययन गर्न सहमत भएका छन्। दुई पक्षबीच द्विपक्षीय र ट्रान्जिट व्यापार सहज बनाउन र अनधिकृत व्यापार नियन्त्रण गर्न सन् २०१७ को अन्तिमसम्म सचिवस्तरको अन्तरसरकारी कमिटी बैठक बस्ने सहमति भयो। ३४ नेपालमा भारतबाट हुने प्रत्यक्ष वैदेशिक लगानी वृद्धि गर्नुपर्नेमा दुवै देशका प्रधानमन्त्रीहरूले जोड दिनुभयो। नेपालका प्रधानमन्त्रीले नेपालमा लगानी गर्न विदेशी लगानीकर्ताको विश्वास बढाउन आर्थिक क्षेत्र सुधारमा नेपाल सरकारले भर्खरै चालेका कदमहरूको बारेमा जानकारी दिनुभयो। सांस्कृतिक सम्बन्ध र जनता तहमा हुने सम्पर्कको प्रवद्र्धन ३५ बीपी कोइराला नेपालभारत प्रतिष्ठानले डिसेम्बर २०१६ स्थापनाको २५ वर्ष पूरा गरेकोमा दुवै प्रधानमन्त्रीहरूले प्रसन्नता व्यक्त गर्नुभयो। प्रतिष्ठानले जनताजनताबीचको सम्बन्धलाई थप बलियो बनाएको र दुवै देशका जनतामा एकअर्काप्रति सदिच्छा जागृत गराउन सफल भएको उहाँहरूको विश्वास छ। ३६ काठमाडौंदिल्ली, काठमाडौंवाराणसी, महेन्द्रनगरनयाँदिल्ली र पोखरानयाँदिल्ली जस्ता रुटहरूमा बस सेवा सञ्चालनमा आइसकेकोमा दुवै प्रधानमन्त्रीहरूले सन्तुष्टि व्यक्त गर्नुभयो। अन्तरदेशीय यातायात सुविधा अभिवृद्धिका लागि अहिले चलेका रुटहरूको अवस्था र भविष्यमा थप्नुपर्ने रुटहरूका बारेमा छलफल गर्न संयुक्त कार्य दल (जोइन्ट वर्किङ ग्रुप) को बैठक बस्नेछ। ३७ पर्यटन र आयुर्वेदिक स्वास्थ्य प्रणाली क्षेत्रमा हुने सहकार्यलाई अगाडि बढाउनुपर्ने विषयमा दुवै प्रधानमन्त्रीहरूले जोड दिनुभयो। यसै सन्दर्भमा दुवै पक्षबीच परम्परागत औषधी र पर्यटन साझेदारीमा आपसी सहयोगका विषयमा समझदारीपत्र पूर्णरूपमा कार्यान्वयनमा ल्याउन कदमहरू चाल्ने र तीर्थयात्राका सर्किटहरू विकास गर्ने विषयमा पनि सहमति भए। दुई प्रधानमन्त्रीहरूले, सांस्कृतिक र पर्यटकीय सम्बन्ध बढाउन, पर्यटन, नागरिक उड्डयन र यातायात क्षेत्रमा काम गर्ने संयुक्त कार्य दलको बैठक सकेसम्म चाँडै बस्ने आशा गर्नुभयो। ३८ पशुपति क्षेत्रको पुनर्निर्माण र पुनरोत्थानका लागि दुवै देशका प्रधानमन्त्रीहरूले आआफ्ना देशका अधिकारीहरूलाई पशुपति क्षेत्र विकास कोष र भारतीय पुरातत्व सर्वेक्षणबीचको समझदारीपत्रलाई अन्तिम रूप दिन निर्देशन दिनुभयो। अन्तर्राष्ट्रिय, क्षेत्रीय र उपक्षेत्रीय संस्थाहरूमा सहकार्य गर्ने ३९ दुवै प्रधानमन्त्रीले बिमस्टेक र सार्कजस्ता क्षेत्रीय र उपक्षेत्रीय तहका संस्थाहरूको सहकार्यले फाइदा हुनेमा जोड दिनुभयो। बिमस्टेकको अध्यक्षको नाताले नेपालका प्रधानमन्त्रीले अक्टोबर २०१६ मा भारतले आयोजना गरेको बिमस्टेकका नेताहरूको रिट्रिट र ब्रिक्सबिमस्टेक सम्मेलनको लागि भारतका प्रधानमन्त्रीलाई धन्यवाद दिनुभयो। स्थापनाको २० वर्ष मनाउँदै गरेको बिमस्टेकको अवधारणाभित्र जागृत भएको साझेदारीको प्रयासप्रति दुई प्रधानमन्त्रीहरूबाट सन्तुष्टि व्यक्त भयो। ४० दक्षिण एसियाली भूउपग्रहको सफल प्रक्षेपणलाई दुवै प्रधानमन्त्रीले अन्तरिक्ष क्षेत्रमा क्षेत्रीय सहयोगको अनुपम उदाहरणको रूपमा लिँदै सन्तुष्टि व्यक्त गर्नुभयो। यसले अन्तरिक्ष प्रविधि प्रयोगबाट दूरसञ्चार, प्रसारण, दूरशिक्षा, टेलिमेडिसिन, ईगर्भनेन्स, बैंकिङ र एटीएम, मौसमसम्बन्धी तथ्यांकहरूको प्रवाह, दैवीप्रकोपका समयमा र प्राज्ञिक र अनुसन्धान केन्द्रहरूको सञ्जाल निर्माण गरेर यस क्षेत्रका जनताको जीवनमा सकारात्मक प्रभाव पार्ने विषयमा सहमति भयो। ४१ संयुक्त राष्ट्रसंघ र अन्य अन्तर्राष्ट्रिय संस्थाहरूमा भारत र नेपालले साझा चासोका विषयमा सहकार्य गरेको दुवै प्रधानमन्त्रीहरूले स्मरण गर्नुभयो। संयुक्त राष्ट्रसंघको सुरक्षा परिषद्मा भारतको स्थायी सदस्य राष्ट्रको लागि उम्मेदवारीलाई नेपालले समर्थन गरेको नेपालका प्रधानमन्त्रीले दोहोर्याउनुभयो। ४२ आतंकवाद यस क्षेत्रमा शान्ति र स्थिरताको लागि सबैभन्दा ठूलो चुनौतीको रूपमा पहिचान गर्दै जुनसुकै रूपको आतंकवादविरुद्ध लड्ने बलियो प्रतिबद्धता दुवै प्रधानमन्त्रीले गर्नुभयो। उहाँहरूले अन्तर्राष्ट्रिय समुदायलाई संयुक्त राष्ट्रसंघको महासभामार्फत अन्तर्राष्ट्रिय आतंकवादविरुद्ध बृहत् सन्धि अनुमोदनको लागि आह्वान गर्नुभयो। हस्ताक्षर भएका सहमति र समझदारीपत्रहरू ४३ दुवै प्रधानमन्त्रीले निम्नलिखित दस्ताबेजहरू आदानप्रदान भएको अवलोकन गर्नुभयो (क) ५० हजार घरहरू पुनर्निर्माणका लागि भारतले दिने आवास अनुदानको मोडालिटीमा भएको समझदारीपत्र (ख) भूकम्पपछिको पुनर्निर्माण प्याकेजमा शैक्षिक क्षेत्रमा भारतीय अनुदान कार्यान्वयनबारेमा समझदारीपत्र (ग) भूकम्पपछिको पुनर्निर्माण प्याकेजमा सांस्कृतिक सम्पदा पुनर्निर्माण क्षेत्रमा भारतीय अनुदान कार्यान्वयनबारेमा समझदारीपत्र (घ) भूकम्पपछिको पुनर्निर्माण प्याकेजमा स्वास्थ्य क्षेत्रमा भारतीय अनुदान कार्यान्वयनबारेमा समझदारीपत्र (ङ) भारतीय मानक ब्युरो (ब्युरो अफ इन्डियन स्ट्यान्डर्डस्) र नेपाल गुणस्तर तथा नापतौल विभाग (नेपाल ब्युरो अफ स्ट्यान्डर्डस् एन्ड मेट्रोलोजी) बीच साझेदारी सहमति (च) लागूऔषधको गैरकानुनी ओसारप्रसार र साइकोट्रोपिक वस्तुहरू र तिनको उत्पादनमा प्रयोग हुने रासायनिक पदार्थ ओसारप्रसार रोक्ने समझदारीपत्र (छ) मेची पुल निर्माणमा समझदारीपत्र (ज) भारतको इन्स्टिच्युट अफ चार्टर्ड एकाउन्टेन्ट्स अफ इन्डिया र इन्स्टिच्युट अफ चार्टर्ड एकाउन्टेन्टस् अफ नेपाल (नेपाल चार्टर्ड एकाउन्टेन्टस् संस्था) बीचको समझदारीपत्र ४४ दुई प्रधानमन्त्रीले कटैया (भारत) र कुसाहा (नेपाल) र रक्सौल (भारत) र परवानीपुर (नेपाल) बीचको अन्तरदेशीय विद्युत् प्रसारण लाइनको संयुक्त रूपमा उद्घाटन गर्नुभयो। यसले भारतबाट नेपालतर्फ थप सय मेगावाट विद्युत् प्रसारण गर्न सक्छ। ४५ दुई प्रधानमन्त्री यो भ्रमणले नेपाल र भारतका जनताबीचको ऐतिहासिक सम्बन्धलाई थप बलियो बनाउने र दुवै देशका जनतालाई हित गर्ने बताउँदै यसले दुई देशको बहुआयामिक सम्बन्धलाई अर्को उचाइमा पुर्याउनेमा सहमत हुनुभयो। ४६ नेपालका प्रधानमन्त्रीले भारतका प्रधानमन्त्रीलाई नेपाल भ्रमणको लागि दिनुभएको निम्तो भारतका प्रधानमन्त्रीले स्वीकार गर्नुभयो। दुवै पक्षलाई मिल्ने समयमा भारतका प्रधानमन्त्रीको नेपाल भ्रमण हुने सहमति पनि भयो। नयाँ दिल्ली २४ अगस्त २०१७ (८ भदौ २०७४) (नेपालका प्रधानमन्त्रीको औपचारिक भारत भ्रमण (२३२७ अगस्त २०१७) को सन्दर्भमा जारी भएको नेपालभारत संयुक्त विज्ञप्तिको अनौपचारिक अनुवाद)"
कीर्तिमानी कान्छी जलपरी,"लन्डनमा बस्दै आएका न्युरो सर्जन पारस सिंह र २०५० सालको एसएलसी बोर्ड टपर गरिमा राणाकी छोरी हुन, १४ वर्षीया गौरिका सिंह । पछिल्लो समय लन्डनका चर्चित डाक्टर पारस र एसएलसी टपर गरिमालाई समेत छोरी गौरिकाले थप चर्चित बनाइदिएकी छन् । नेपाली खेलकुदको रोल मोडल गौरिका माथि अहिले विश्वको नजर परेको छ । एक वर्षअघि ब्राजिलमा सम्पन्न रियो ओलम्पिकमा सहभागी विश्वभरका एघार हजार खेलाडीमध्ये गौरिका कान्छी खेलाडी थिइन् । त्यतिबेला १३ वर्ष दुई सय ५५ दिनकै गौरिकाले रियो ओलम्पिकमा सबैभन्दा कान्छी खेलाडीको रूपमा नेपालको नाम राखिन् । वाइल्ड कार्डमार्फत रियो ओलम्पिकमा सहभागी गौरिका र नेपालको समाचारलाई विश्वभरका मिडियाले प्राथमिकता दिएर प्रस्तुत गरे । भारतको गुवाहाटीमा सम्पन्न १२औं दक्षिण एसियाली खेलकुद प्रतियोगितामा पनि गौरिकाले कान्छी खेलाडीको रूपमा चर्चा पाएकी थिइन् । सागमा गौरिकाले उमेरको चर्चा त पाइन् नै एक रजत र तीन कांस्य जितेर नेपालको कीर्तिमान नै राखिन् । साग पौडीको व्यक्तिगत स्पर्धामा पदक जित्ने गौरिका पहिलो नेपाली पौडी बाज हुन् । सागमा १२ वटा स्पर्धामा भाग लिएकी गौरिकाले सातवटा नयाँं कीर्तिमान बनाएकी थिइन् । लन्डनको ह्याब्स गल्र्स स्कुलमा कक्षा ९ मा पढ्दै गरेकी उनी मेहनतकी प्रतिमूर्ति नै हुन् । गौरिकाको पढाइमा पनि राम्रो छ । 'स्कुलको पढाइ अघि र पछि दैनिक प्रशिक्षण हुन्छ । बाह्रैमहिना प्रशिक्षण गर्नुपर्ने भएकाले पढाइ र खेललाई सँगै लैजान धेरै गाह्रो छ । तर पनि समय मिलाइरहेको छु । हाम्रो परिवार लन्डनमा बस्दै आएको छ । अहिले नेपालमा राष्ट्रिय पौडी प्रतियोगिता खेल्न आएको हुँ' गौरिकाले बताइन् । उनल नेपाल बस्दा अन्नपूर्ण होटेलको स्विमिङ पुलमा तयारी गरिन् । २५ मिटर लम्बाइको उक्त पौडी पोखरी तयारीका लागि राम्रो छ । अघिल्लो साता भएको दुईदिने २०औं राष्ट्रिय पौडी प्रतियोगितामा पाँच विधामा राष्ट्रिय कीर्तिमानसहित स्वर्ण जितिन् । 'यसले अझै मेरो आत्मविश्वास बढेको छ । सबैको सहयोगले सफलता मिल्दै गएको छ', उनले दंग पर्दै भनिन् । गौरिका नेपाली पौडीमा कीर्तिमानकी पर्याय हुन् । १४ वर्षको उमेरमै उनको नाममा ३५ वटा कीर्तिमान बनिसकेको छ । यसअघि ३० पटक राष्ट्रिय कीर्तिमान बनाएकी उनले यस पटक पाँचवटा कीर्तिमान थपिन् । गौरिका नेपाली पौडीमा कीर्तिमानकी पर्याय हुन् । १४ वर्षको उमेरमै उनको नाममा ३५ वटा कीर्तिमान बनिसकेको छ । यसअघि ३० पटक राष्ट्रिय कीर्तिमान बनाएकी उनले यस पटक पाँचवटा कीर्तिमान थपिन् । उनले पहिलो दिन ५० मिटर बटरफ्लाईको हिट चरणमा २९४० सेकेन्डको नयाँ कीर्तिमान बनाइन् । यसअघि उक्त कीर्तिमान सोफिया साहको नाममा ३२०६ सेकेन्डको थियो । उनले दुई सय मिटर फ्रिस्टाइलमा पनि यसअघि सोफियाकै नाममा रहेको कीर्तिमान तोडिन् । उनले निर्धारित दूरी दुई मिनेट १११४ सेकेन्डमा पूरा गरिन् । यसअघि सोफियाको नाममा दुई मिनेट १३२२ सेकेन्डको कीर्तिमान थियो । दोस्रो दिन गौरिकाले एक सय मिटर फ्रिस्टाइलको हिट चरणमा एक मिनेट ००७९ को कीर्तिमान बनाइन् । उनले यसअघि दुबईमा भएको आइरिस आपेनमा आफैंले बनाएको एक मिनेट ०१७८ सेकेन्डको कीर्तिमान तोडेकी हुन् । त्रिभुवन आर्मी क्लबबाट खेलेकी उनले एक सय मिटर बटरप्लाईमा पनि कीर्तिमान बनाइन् । एक मिनेट ०७६९ सेकेन्डमा दूरी पूरा गरेकी उनले भारतमा भएको १२औं सागमा आफंैले बनाएको एक मिनेट १०९४ सेकेन्डको कीर्तिमान तोडेकी हुन् । उनले ५० मिटर फ्रिस्टाइलको हिट चरणमा २८०९ सेकेन्डको कीर्तिमान बनाउने क्रममा यसअघि सोफिया गाडेगार्डले १२औं सागमा बनाएको २८८५ सेकेन्डको कीर्तिमान भंग गरिन् । दुईदिने प्रतियोगितामा एक सय ४४ खेलाडीले २९ स्पर्धामा भाग लिएका थिए । पढाइ र खेल अभ्यासका कारण गौरिकाको सुत्ने समय ६ घण्टामात्र हुन्छ । लन्डनस्थित बार्नेट कोप्टहल स्विमिङ क्लबमा प्रशिक्षण गर्दै आएकी गौरिका क्लबमा आफ्नो उमेरसमूहमा नम्बर एक पौडीबाज पनि हुन् । दिनमा तीनपटक स्विमिङ पुलमा प्रशिक्षण गर्ने गरेकी गौरिका फुर्सदमा भने फुटबल हेर्न मन पराउँछिन् । उनलाई इङ्लिस प्रिमियर लिग फुटबल मनपर्छ । लिगमा उनको मनपर्ने टोली म्यानचेस्टर युनाइटेड हो । सामान्य नेपाली मानिसको भन्दा गौरिकाको शारीरिक बनावट पनि ठूलो छ । उनी अग्ली छन् । उनका हात र पैतला धेरै ठूला छन् । यो पौडीका लागि उक्त मानिन्छ, नेपालका पौडी प्रशिक्षक ओङ्देन लामा भन्छन् । गौरिकाको खानपिन पनि सामान्य मानिसको तुलनामा बढी रहेको उनका बाबु पारसले बताए । 'गौरिकाको खान्की हाम्रोभन्दा तीन गुना बढी छ । दाल, भात उनलाई धेरै मन पर्छ । सुरुमा जिम्न्यास्टिक खेल खेल्न सुरुगरेकी गौरिकाले स्कुलमा हक्की र नेटबल पनि खेलिन् । विस्तारै उनको रस पौडीमा बस्यो । उनी चार वर्षको हुँदा मैले नै पौडीपोखरीमा लगेको थिएँ,' पारस भन्छन् । पाटन अस्पतालमा जन्मिएकी गौरिका तीन वर्षको उमेरदेखि लन्डनमा बस्दै आएकी हुन् । २०७२ को विनाशकारी भूकम्प पछि गौरिकालाई शान्ति शिक्षा अभियान नेपालले सद्भावना दूतसमेत बनाएको थियो । उनले भूकम्पले क्षतिग्रस्त नेपालको सामुदायिक विद्यालयको पुनर्निर्माण अभियानमा सघाउन सद्भावना दूतको रूपमा समाजिक सेवा पनि गरिन् । सागमा स्वर्ण जित्ने लक्ष्य गौरिका कम उमेरमा सबै स्तरको प्रतियोगितामा भाग लिन पाउने भाग्यमानी खेलाडी पनि हुन् । ११ वर्षको उमेरमा काठमाडौंमा भएको राष्ट्रिय पौडी प्रतियोगितामा पहिलो पटक लन्डनबाट आएर गौरिकाले ६ स्पर्धामा भाग लिएकी थिइन् । उनले सबैमा राष्ट्रिय कीर्तिमानसहित स्वर्ण जितिन् । यी फुच्चीको खेल्ने कलाबाट पौडी संघका केही पदाधिकारी अत्तालिए । उनलाई एनआरएन भएको बहानामा रोक्ने प्रयाससमेत भयो । अहिलेको राष्ट्रिय प्रतियोगितामा पनि गौरिकालाई खेल्न नदिन संघकै आधा पदाधिकारीले धेरै षड्यन्त्र गरेका थिए । तर उनलाई युवा तथा खेलकुदमन्त्री राजेन्द्रकुमार केसीलगायतको पहलमा खेल्न दिइयो । संघको लगानीबिनै परिवारको लगानीमा नेपाली पौडीलाई केही दिने अभियानमा रहेकी गौरिकाले साग, एसियाली खेलकुद, सन् २०१५ मा रूसको काजस्थानमा भएको १६औं फिना विश्व च्याम्पियनसिप र सन् २०१६ को रियो ओलम्पिकमा नेपालको प्रतिनिधित्व गरिसकेकी छन् । यही रफ्तारमा गए गौरिकाले साग र एसिएन गेम्समा स्वर्ण जित्ने सक्ने अनुमान नेपाली खेल विज्ञको छ । गौरिकाको लक्ष्य पनि साग र एसियन स्तरको प्रतियोगितामा स्वर्ण जित्ने नै छ । २०७३ सालको खेल प्रदर्शनका आधारमा गौरिका नेपाली खेलकुदको ठूलो अवार्ड पिपुल्स च्वाइस अवार्डको मनोनयनमा समेत परेकी छन् । एसएमएसबाट भोटिङबाट छानिने यस विधामा गौरिका सँगै क्रिकेटका दीपेन्द्रसिंह ऐरी, एथलेटिक्सकी कान्छीमाया कोजू, जुडोकी फुपूल्हामु खत्री र फुटबलका सुजल श्रेष्ठलाई पनि मनोनयनमा परेका छन् । यस अवार्ड जित्नका लागि समर्थकको भोट र फेसबुक पेजमा लाइकको पनि उत्तिकै आवश्यकता छ । 'मलाई अवार्ड जिताउन सबै समर्थकलाई भोट दिन र फेसबुक पेजमा लाइक गर्न अनुरोध गर्दछु,' राष्ट्रिय प्रतियोगिता सकेर अवार्डका लागि भोट माग्न व्यस्त गौरिकाले भनिन् ।"

शीर्षक,विवरण
"पहिलेको दसैं,अहिलेकोदसैं","आयु द्रोण सुते श्रीयं दशरथे सत्रुस्च याम ।।। राघवे, ऐश्वोर्य नहुशे गतिस्च पवाने मनंच दुर्योधने, दानवा सुर्य सुते बलम हलधरे सत्यम्च कुन्ती सुते बिज्ञाने बिदुरे भवति भवताम किर्तिस्च नारायणे सुन्दा पनि आनन्द हुन्छ दशैंको पहिलो दिन घटस्थापनाबाट टोल,कार्यालय, स्कुल, कलेज सबैतिर दशैको चहल पहलले छोई सकेको छ,तर पनि सबैको मुखबाट एउटै अवाज निस्कने गर्छ पहिले जस्तो दशैको महत्व र महिमा हुनै छोडयो । साँच्चै यस्तै हो त ? दशैको सातौंदिन फूलपाती वा महासप्तमी भनिन्छ । घटस्थापनाको दिन सम्पूर्ण हिन्दु धर्मावलम्वीहरुले राखेको जमरा घरमा बेलपत्र ,धानको गाभा, अनार, अदुवाको बोट, ऊँखु, केरा आदि नौ प्रकारका पल्ला गोरखा दरबारको दशैं घरबाट ल्याएको फुलपाती काठमाडौं टुँडिखेलमा ल्याइन्छ र हनुमानढोका दरबारमा भित्र्याइन्छ । यसै समयमा सवै नेपालीले फूलपाती भित्रयाउने प्रचलन पुस्ता देखी यथावत कायम छ। बुढापाकाका अनुसार सप्तमीका दिन फूलपाती स्वरुप केरा, दारिम, धान, हलेदो, माने, कर्चुर, अशोक, जयन्ती र वेल गरी नौ किसिमका बिउ जमरा घरमा राखिन्छ । यसो गर्दा रोग कम हुने घर भित्रका किरा फट्याङ्ग्रा र विशालु किटाणुहरु नलाग्ने भनाइ छ । नौरथाभर रक्त चण्डिका, कालिका, शोकहारिणी, कार्तिकी, व्रह्मायणी, लक्ष्मी, दुर्गा, चामुण्डा आदि देवीहरुलाई पुजिन्छ । सातौं दिन फूलपातिको दिन भगवान रामले रावणमाथि विजय प्राप्त गरेकाले यो दिनलाई विजय उत्सवको रुपमा मनाउने गरिएको किंवदन्ती छ । भनिन्छ दशैंमा अविरको रातो रंगमा गाईको दहीले रंगाएको रातो अक्षता आफुभन्दा ठूला व्यक्तिबाट थापेको टिकाले मन मस्तिष्क एवं विचारलाई शुद्ध चेतनायुक्त बनाउँछ भन्ने कथन छ। जुन एउटा हर्ष,उल्लास,उत्साह र महत्व थियो । दशैंको सभ्य समाज आधुनिकिकरण, शहरीकरण, उसको नक्कल गर्ने आदि इत्यादि कारणले सानादेखि ठूलासम्म दशैंको रौनक घट्दो छ । पहिला ठूलो परिवार हन्थ्यो, आयश्रोत कम हुन्थ्यो मिठो मसिनो राम्रा गरगहना र लत्ता कपडा सरसामान जुटाउन चाडवाड कुर्नु पर्दथ्यो। आफ्नो भएको अन्नवाली,हाँस,कुखुरा ,परेवा खसी बोका रागा वेचेर वा नहुनेले सरसापट गरेर पनि चाडवाड उत्साहले मनाउने प्रचलन थियो । तर आज सानो परिवार छ, घरका कोहि न कोहि सदस्य विदेशमा छन्, सबै कुनै न कुनै वन्द व्यापारमा लाग्ने, राम्रो लगाउन मिठो खान चाडवाड कुर्नु नपर्ने अवस्थामा छन् । अहिलेको नयाँ पुस्तालाई अभिभावकले सानैदेखि सवै आवश्यकता पुयाइदिएकै हुन्छन् । सानो परिवार हुन्छ, आफु दुख गरेर पनि कुनै समस्या दिन चाहदैनन् आज का बाबु आमा । त्यो कारणले पनि वच्चाहरुमा चाडवाडमा त्यति नरमाउने, ग्याजेट्समा काटुनमा झुम्मिने देखिन्छ । नेपालीलाई धैर्य गर्ने शक्ति क्षमता भने पक्कै पाएकै हुन, राष्ट्र वैंकमा नयाँ नोट साट्नलाई लाइन, हुँदा हुँदा पैसा तिरेर खाजा खान पनि लाइन, उठेर खान पर्ने त्यो पनि त्यसमा पनि २५ ५०को लाईन । त्यो झंझट लागेर ओटुमा भेज मम खान जाँदा त्यहाँ पनि लाईन , हस्पिटलमा लाइन, हलमा लाइन, भाटभटेनी लगायत सपिङ सेन्टरमा सामान किनिसकेपछि पैसा तिर्न लाइन, तर चाडवाडको बेला मठ मन्दिरमा दर्शनार्थीको भिडभाड भने कम हाम्रो समाज कतातिर गइरहेको छ । भनिन्छ समय गतिशिल छ, समय कसैको अधिन र वसमा हुँदैन,हिन्दुहरुको महान चाड महत्व पहिला र अहिले वाल्यपनको दशैं अव सम्झनामा मात्र सीमित । सुन्दिने कोहि भए त्यो क्षण सुनाउँदा पनि आनन्द लाग्ने यस्तो हुन्थ्यो पहिला । सोह्रश्राद्ध सकिएको छ । बैला पतेलामा वारिको डिलमा वरेला, काक्रा, घिरम्ला, टाटेसिमी,करेला तरकारी लटरम्म फलेको, खेतमा धान नुहेको, दशैं खर्च जुटाउनका लागि खसि, बोका, अन्नबाली, धान विक्री गर्ने गरिन्छ । नोकरी हुनेको त छँदैछ । विदेशमा हुने घर आउने, टाढा टाढाबाट कमेरो ल्याएर घर लिपपोत सरसफाई गर्दा छुट्टै आनन्द आउने, महिला दिदि बहीनी आमा, भाउजु वेलुका अवेरसम्म चिउरा कुट्न धान भिजाउने र विहानै ४ बजे २ घण्टाको बाटो हिडेर मिलमा १ दिनसम्म लाम लागेर लामो प्रतिक्षापछि प्राप्त चिउराको स्वादै वेग्लै हुन्थ्यो । तोरीको तेल पेल्न गाउ भरिका काकी,आमा दिदि बैनीलाई कस्तो जागर हुन्थ्यो । २ ४ दिनदेखि सरसल्लाह कति दुख खेप्नु पर्दा पनि छुटै अन्नन्द हुन्थ्यो । दुखको अनुभूतिको कतै छन्दै पाइदैन थियो,दही चिउरा नै खान दशैँ कुर्नु पर्ने सबैको घरमा बिशेष सत्कार दही चिउरा र काक्रोको अचार हुन्थ्यो । अहिले जस्तो कोक, फ्यान्टा, जुस,अन्य परिकार हुदैनथ्यो । देवी देवताको मन्दिर केहि दिन अगाडि देखि नै लिपपोत र सिंगार्ने चलन थियो । घर लिप्न टाढा टाढा देखि रातो माटो कमेरो ल्याउने गरिन्थ्यो । त्यसले घर लिप पोत गर्दा गाउको घरमा दसैँको रौनक छाउथ्यो, घरेलु चंगा लट्टाईमा छुट्टै आनन्द,चंगा आफु भन्दा ठुलाले घरमै बनाउदै सानासँग रमाउथे । किसानलाई मध्य मंसिरमा धान भित्र्याउने चटारो हुन्थ्यो । व्यस्त समयका बाबजुद पनि छुट्टै किसिमको आनन्द हुन्थ्यो । दिनभरी मेला पातामा दशैंकै कुराले दिन गएको पत्तै हुँदैनथ्यो । स्कूल एक हप्ता अगाडिदेखि नलाग्ने, बाहिरका साथी र शिक्षकहरु घर जाने अनेक बहाना गरी स्कूल नजाने, कपडा किन्न एकै दिनमा सकिने हुँदा पनि लालमन र रसवरी खानको लागि केही न केही अर्को दिनको लागि थाँती राखिन्थ्यो । अहिले जस्तो रेष्टुरामा मम,पिज्जा, वरगर, चाउमिन, डोसा कहाँ पाइथ्यो र ? पिंङको मज्जा र महत्व बेग्लै छ,एक हप्ता अगाडिदेखि घर घरमा लठारो किन्न चन्दा उठाउँदै हिड़ो पैसा दिन सबैलाई कठिन हुनथ्यो । पैसा उठाएपछि पिंङ हालिन्थ्यो । पिङमा बिहानदेखि बिलुकिसम्म भिड लाग्थ्यो । सबै साथी भाइसंग भेट घाट हुन्थ्यो। गाउँभरिका आफु साथी संगतिको कपडा कस्तो किन्यो,के किन्यो भन्ने कौतुहलता हुन्थ्यो । घरमा दमाई बोलाएर कपडा सिलाउने,त्यसमा पनि प्रायः स्कूल युनिफर्म नै सिलाउने चलन थियो । वल्लो घर पल्लो घर दाजु भाईमा हप्तौंदेखि खसी कहाँ किन्ने, तराईको यस्तो, पहाडी यस्तो, च्याङग्रा यस्तो कहिले जाने कहिले ल्याउने भन्ने चर्चा परिचर्चा भइरहन्थ्यो । लुकि लुकि तास खेल्नुको मजा नै वेग्लै । विहान घर नजिकैको मन्दिरमा पुजा गर्न गइन्थ्यो । लंगुरवुर्जा थापिन्थ्यो । सुका मोहरको पनि ठूलो महत्व हुन्थ्यो । जितेको पैसाले सवैभन्दा ठूलो इच्छा रहर घडि किन्ने हुन्थ्यो । फूलपातिको दिन हात हतियारको पुजा देवीको आराधना गर्नु र दिउसो बडाई हुँदा फुलपाति भित्र्याउनु अष्टमिको दिन डेक्चीमा पानी तताउनु, साहाकारी हुदा हुदै पनि खसीको भुडी पखाल्न पधेरा कुवा तिर अग्रजको पछि लाग्नु , दिनभरी ओल्लो घर र पल्लो घर चहार्नु,टिकाको दिन नयाँ लुगा लगाएर मान्यजनसंग टिका थप्न धेरै प्रतिक्षा गर्नु पर्ने रोल क्रमले धेरै आफन्तसंग रातो टिका, पहेलो जमरा लगाउदाको मज्जा नै बेग्लै । त्यो क्षण अब मात्र सम्झना । आफन्तकोमा टिका थाप्न जाने र टाढा टाढासम्मको इष्टमित्र, नातागोता, कुटुम्वकोमा आफु भन्दा मान्यजनसंग आसिक लिनु पर्छ भन्ने चलन थियो । पैसाको धेरै महत्व हुने हुँदा कस्ले कति दियो, सुका मोहरको पनि कति जम्मा भयो, साथी साथीमा कस्को बढी भयो,जम्मा भएको पैसाले भकुण्डो किन्दा मनै चंगा झैँ रमाउथ्यो । चंगा उडाउनुको मज्जा बेग्लै हुन्थ्यो । प्लास्टिककको चंगा घरमै बनाएको धानको पातको पुछर लट्ठीको लट्टाई, टाढा टाढासम्म हिडेर जानु पर्थ्यो । सपरिवार हिडेर आफन्त कहाँ जाँदाको महत्व नै बेग्लै हुन्थ्यो । अब दशैँ चाडबाडको महिमा घट्दै छ, मानिसको दिनचर्या अस्तव्यस्त छ, छोटकरी छ,सबै आफु आफु मै व्यस्त छन् । आफु भन्दा मान्ने जन् सम्म पुग्न नचाहने आफ्नो परिवार भित्र मात्र सिमित हुने, लत्ताकपडा खाने परिकार सुख सयल सबै भरि पूर्ण छ । बढ्दो आधुनिकिकरण, अस्तव्यस्त समाज, शहरीकरण, देखावटी र भट्किलो बजार, सामाजिक प्रतिस्पर्धा र देखासिकी, आफन्त आफन्त वीचमा ईष्र्या र मुटाब घमण्डको भावनाले, सानो परिवार, समयको आवश्यकता भन्दै आफ्नो धर्म, संस्कृति र दशैंको महत्व पहिलाको तुलनामा कम हुँदै गएको छ । पुरानो पुस्ता सकिंदै जाने र नयाँ पुस्ताले आफ्नो धर्म, संस्कृति चाडवाडमा त्यति महत्व नदिने प्रचलन बढेको छ । एक अर्का प्रतिको माया,प्रेम र सम्मान सबै हराउँदै गएको छ । आफ्नो परम्परा, सस्कृति चाडबाड नै मासिने डर छ । तर आधुनिकतातिर मोडिने खतरा देखिन्छ । वेलैमा हामी सवै यसको पालना र जगेर्ना गर्न लाग्नु पर्ने देखिन्छ । टिका थाप्दा जयन्ती मङ्गला काली भद्रकाली कपालिनी । दुर्गा क्षमा शीबा धात्री स्वाहा स्वधा नमोऽस्तु ते जय त्वं देवि चामुण्डे जय भूतापहारिणि । जय सर्वगते देवि कालरात्रि नमोऽस्तु ते ।।।।दुर्गा माता दाहिने हुन चिताएको सबै पुगोस ।।।खुसी छाओस ० सुन्न मुस्किल पर्न थाल्यो ्र"
मन्त्रिपरिषद्को किर्ते निर्णय,"हास्य कलाकार मदनकृष्ण श्रेष्ठको पुस्तक महको म विमोचन गर्दै अर्का कलाकार हरिवंश आचार्यले एउटा सन्दर्भ सुनाए । रुखको पनि आत्मकथा हुन्छ । देशको पनि आत्मकथा हुन्छ । एउटा सिसौको सुरिलो रुखमा राति भएपछि उल्लु आएर बस्दा रहेछन् । त्यो रुखलाई उल्लुले हैरान पारेको रहेछ । रुखलाई लागेछ यी उल्लुहरू रातभरि कराएर हल्ला गरेर हैरान पारे, बरु मर्न पाए पनि हुन्थ्यो । एक दिन एउटा वन तस्करले त्यही सुरिलो रुख काटेछ । काठ व्यापारीमार्फत तस्करी भएको त्यो रुख पछि सभासद् बस्ने कुर्सीमा परिणत भएछ र ६०१ सभासद् बस्न थालेछन्। त्यसपछि त्यो रुखलाई यी सभासद् भन्दा त उल्लु बसेकै ठीक लागेछ । हरिवंश आचार्यले सुनाएको यो सन्दर्भ नेपालको सन्दर्भमा रोचक मात्र होइन घोचक पनि छ र सान्दर्भिक पनि यस अर्थमा कि हाम्रा जनप्रतिनिधिप्रति जनताको बुझाइ सुखद छैन । जुनसुकै दल सत्तामा पुगेपछि उसको एक मात्र ध्याउन्न नै कमिसनमा रहेको उनीहरूका व्यवहार र कृत्यले छर्लंग पार्दै आएका छन् । यसको पछिल्लो उदाहरण हो बूढीगण्डकीमा मन्त्रिपरिषद्ले गरेको किर्ते निर्णय । दाहाल सरकारको एक मात्र ध्याउन्न स्थानीय चुनाव गराउनेभन्दा पनि बूढीगण्डकी कसरी चिनियाँ कम्पनीलाई दिलाउनेमा केन्द्रित देखिन्थ्यो । उनका ऊर्जामन्त्रीले बूढीगण्डकीमा प्रस्ताव परेका कम्पनीहरूसित वार्ता नगरेका होइनन् । तर दाहाल इच्छाको अगाडि ऊर्जामन्त्री जनार्दन शर्माको केही सिप लागेन । शर्माले चाहेका थिए बूढीगण्डकीमा प्रस्ताव परेकाहरूको एकपटक मूल्यांकन गरौं, तर त्यो पनि दाहाललाई पचेन । उनले त्यतिबेलाका हुनेवाला प्रधानमन्त्री शेरबहादुर देउवासितको आन्तरिक सहकार्य अन्तर्गत बूढीगण्डकी जसरी पनि, जुनसुकै मूल्यमा पनि चिनियाँ विवादास्पद कम्पनी सीजीजीसीलाई दिलाएरै छोड्नेमा दृढ देखिए । दाहाललाई एउटा आड र भरोसा के थियो यही सीजीजीसीलाई आपूभन्दा अघिल्ला केपी ओली सरकारले पनि दिन खोजेकै हो । चिनियाँ भ्रमणताका ओली नेपाली दूतावासको कार्यक्रम छोडेर तीन घन्टा सीजीजीसीको मुख्यालयमा बसेर रमाएकै थिए । यही लिगेसी ले दाहाललाई बूढीगण्डकी दिन सजिलो पनि भएको छ । हालसम्म ओलीजस्तो राष्ट्रवादी नेता बूढीगण्डकी प्रकरणमा मौन रहेकाले पनि पुष्टि गरेको छ । किनभने उनको धर्म नै विपक्षीको भएकाले सरकारका अति ससाना कामकारबाहीको आलोचना गर्दै आएका ओली बूढीगण्डकीको सन्दर्भमा दीर्घ मौनव्रत बसेका छन्। मन्त्रिपरिषद्बाट एकपछि अर्काे गर्दै राष्ट्रघाती निर्णयहरू हुँदै गइरहेको छ । तर यस्तो निर्णयमा दल, अख्तियार र संसदीय समितिहरू मौन छन् । यो कुरा दाहाललाई राम्रोसित थाहा थियो । यता देउवाले सहधर्मीले भनेपछि नमान्ने कुरा भएन । देउवा चूप मात्र लागेनन्, त्यतिबेलाका ऊर्जामन्त्री शर्माले गरेको किर्ते निर्णय र एमओयूलाई वैधता दिलाएरै छोडे । अर्थात् मन्त्रिपरिषद्ले गत साउन ३१ गते अति गोप्य तवरले सीजीजीसीलाई बूढीगण्डकी दिने औपचारिक निर्णय गर्यो । तर यो निर्णय किर्ते हो भन्नेमा मन्त्रिपरिषद्का सदस्यलाई थाहा हुँदाहुँदै पनि गुपचुप राखियो । मन्त्रिपरिषद्ले गरेको निर्णय कसरी किर्ते भयो ? प्रश्न उठ्न सक्छ । मन्त्रिपरिषद् सञ्चालन हुने पनि विद्यमान ऐनकानुनको परिधिभित्र रहेर हो । अझ सरकार हाँक्ने र चलाउनेहरू ऐनमा लेखिएका कुराभन्दा बाहिर गएर कुनै काम गर्न सक्दैन । ऐनमा नभएको कुरा गर्नुलाई विद्यमान ऐनले भ्रष्टाचार मान्छ । पुष्पकमल दाहालको सरकारले सीधै मन्त्रिपरिषद्बाट सीजीजीसीलाई बूढीगण्डकी ईपीसीएफ मोडेलमा बनाउन दिने निर्णय गर्न लागेको थियो, तर त्यतिबेलाका मुख्य सचिव डा सोमलाल सुवेदीले ईपीसीएफ मोडेलसम्बन्धी कुनै नीति र ऐन नभएकाले पहिला नीति र कार्यविधि बनाउनुपर्छ भनी फर्काइदिए । त्यसैका आधारमा ऊर्जा मन्त्रालय ईपीसीएफसम्बन्धी निर्णय गर्दा अर्थ, कानुन र सार्वजनिक खरिद अनुगमन कार्यालयको राय माग गरेको थियो । यी तीनवटै निकायले ऊर्जाको अपेक्षाविपरीतका राय दिए विद्यमान नीति छैन, नीति बनाएर दिन सकिन्छ । त्यसैका आधारमा मन्त्रिपरिषद्ले गत जेठ ९ गते नीति बनाउन निर्देश गर्यो । अर्थात् ऊर्जा मन्त्रालयलाई मन्त्रिपरिषद्बाट गएको पत्रमा नीति बनाउन उल्लेख थियो र त्यसैअनुसार मन्त्रालय सहसचिव दिनेशकुमार घिमिरेको संयोजकत्वमा एउटा समिति बनायो । त्यस समितिमा अर्थ, कानुन मन्त्रालय र विद्युत् विकास विभागका अधिकारीलाई सदस्य बनाइयो । यता समितिले दुइटा मात्र छलफल के सुरु गरेको थियो, दाहालले राजीनामा दिइहाले । तर बूढीगण्डकीको काम अधुरै थियो । यो काम जसरी पनि सक्नुपर्ने बाध्यता थियो । राजीनामा दिइसकेपछि पनि ठोकिदिँदा हुन्छ, जे पर्छ, म बेहोरूँला भन्दै शर्माले सीजीजीसीसित समझदारी पत्रमा हस्ताक्षर गरिदिए । मन्त्री शर्माले यस्तो हस्ताक्षर मन्त्रिपरिषद्को कार्यादेशविपरीत गरेका थिए । अर्थात् उनलाई मन्त्रीको हैसियतमा यसरी हस्ताक्षर गर्ने कानुनी र नैतिक रूपमा अधिकार थिएन, तर उनले ठोकिदिए । यता घिमिरे समितिले प्रतिवेदन तयार गरेकै थिएन । वर्तमान ऐनकानुनअनुसार ईपीसीएफ मोडेलमा बूढीगण्डकी दिएर नदिइने अवस्था विद्यमान थियो । एक प्रकारले भन्ने हो भने मन्त्री शर्माको उक्त कृत्य गैरकानुनी थियो । पहिलो, राजीनामा दिइसकेको सरकारको मन्त्रीले गरेको हस्ताक्षरको कुनै अर्थ हुँदैन । दोस्रो, मन्त्रिपरिषद्ले एउटा गर्नु भनेको थियो, उनले अर्कै गरिदिए । तेस्रो, २६० अर्ब रुपैयाँ लागतको यो आयोजना बिनाप्रतिस्पर्धा सुटुक्क दिइएको थियो । चौथो, नेपालको जलविद्युत्मा असफल घोषित भइसकेको कम्पनीलाई राष्ट्रिय गौरवको आयोजना मानिएको यति ठूलो आयोजना हचुवाको भरमा दिइनु आफैंमा खोटपूर्ण थियो । यसका अलावा बूढीगण्डकीको लागि भएको कथित समझदारी गैरकानुनी भएको दाबी गर्दै सर्वोच्च अदालतमा मुद्दा परेको थियो । सर्वाेच्चमा विचाराधीन मुद्दा रहेकै अवस्थामा अघिल्लो मन्त्रिपरिषद्ले गरेको किर्ते कामलाई वैधता दिन अहिलेको मन्त्रिपरिषद्ले थप किर्ते काम गरिदियो । किर्ते कसरी ? बूढीगण्डकीको विस्तृत आयोजना प्रतिवेदन (डीपीआर) तयार भइसकेको छ । यसको लागत निर्दिष्ट भइसकेको छ । यसको निर्माणको जिम्मा दिनु भनेको ठेक्कापट्टा गर्नुसरह हो । हाम्रो ऐनले १० लाख रुपैयाँभन्दा माथिका जुनसुकै खरिद वा निर्माणको लागि अनिवार्य रूपमा टेन्डर गर्नुपर्ने प्रावधान छ । यो प्रावधान बूढीगण्डकीमा मिचिएको छ । त्यही भएर दुवै मन्त्रिपरिषद्ले गरेका यी निर्णय किर्ते हुन पुगे । पहिलो मन्त्रिपरिषद्ले गरेको निर्णयविपरीत मन्त्रीले किर्ते हस्ताक्षर गरेर गरेको निर्णय प्रथम दृष्टिमै गैरकानुनी रहँदारहँदै त्यसलाई देउवा मन्त्रिमण्डलबाट अनुमोदन हुनु अर्काे किर्ते काम हो । मन्त्रिपरिषद्ले त्यो दिन (३१ साउन) मा गरेका यावत् निर्णय सरकारका प्रवक्ताले पढीबाची सुनाए, मन्त्रिपरिषद्को वेबसाइटमा राखियो । तर बूढीगण्डकीलाई अनुमोदन गरिएको निर्णय भने गोप्य राखियो । जनताका अगाडि यस्तो निर्णय भयो भन्ने साहस भएन । पहिलो, यो किर्ते निर्णय थियो । दोस्रो, कमिसनको लालचमा सरकारले खोला बेचेको निर्णय थियो । यस्तो अप्रिय निर्णय सार्वजनिक गर्नुभन्दा गुपचुप राख्नुमा सरकारले उचित ठहर्यायो । गत साता व्यवस्थापिकाअसंसद्को सार्वजनिक लेखा समितिमा ऊर्जा मन्त्रालयका पदाधिकारीहरूका मुखारविन्दबाट यस्तो गोप्य कुरा फुत्त बाहिर निस्क्यो, त्यो पनि समितिका सदस्यहरूले र्याखर्याख्ती पारेपछि । सरकारले योयो ऐनकानुनलाई टेकेर यस्तो निर्णय गरिएको हो भन्न सकेन । किनभने टेक्ने ऐन र कानुन नै थिएन र छैन । मौका मिलेपछि सरकार र दलहरूले जे पनि गर्दा रहेछन्, देशै लुट्ने र लुटाउँदा रहेछन् भन्ने सबैभन्दा पछिल्लो दृष्टान्त बूढीगण्डकी बनेको छ । बूढीगण्डकीको लागि भनेर अघिल्ला अर्थमन्त्री विष्णुप्रसाद पौडेलले पेट्रोलियममा कर लगाएका थिए । स्वदेशी स्रोतबाट निर्माण गर्न त्यसरी गरिएको बन्दोबस्ती अहिले १० अर्ब रुपैयाँ कटेको छ । सीजीजीसीलाई दिँदा यो आयोजना बन्न सक्दैन भन्ने एकथरी अनुमान छ । किनभने उसले ३० मेगावाटको चमेलिया अहिलेसम्म बनाउन सकेको छैन । २२ मेगावाटको चिलिमे बनाउन नसकेर कालोसूचीमा मात्र परेन, धरौटी नै जफत गर्नुपरेको थियो । त्यसमाथि चमेलिया बनाउँदा नक्कली बिल बनाएर एक अर्ब १६ करोड रुपैयाँ भ्याट छली गरेको स्वयं सरकारले नै पुष्टि गरिसकेको छ । त्यसबाहेक विश्व बैंकका तीनवटा आयोजनामा बद्मासी गरेको फेला परेपछि सन् २०१५ देखि १८ महिनासम्म सीजीजीसीलाई कालोसूचीमा राखिएको थियो । यस्ता अनेक दृष्टान्त र तथ्यले एउटा विवादास्पद र क्षमता नभएको कम्पनीलाई बूढीगण्डकीजस्तो आयोजना दिनु हँदैन भनी आवाज उठेको हो । पाँच अर्ब रुपैयाँमा सकिनुपर्ने चमेलिया १८ अर्ब रुपैयाँ पुग्न लागेको छ भने २६० अर्ब रुपैयाँ भनिएको बूढीगण्डकीलाई भोलिका दिनमा सीजीजीसीले कति सय अर्ब पुर्याउला ? सहज अनुमान गर्न सकिन्छ । अझ फ्रान्सेली कम्पनी ट्र्याक्टवेलले बनाएको यो डीपीआर आफैंमा विवादमुक्त छैन । यसको लागत बढाइएको चर्चा छ । उचालिएको लागतमा प्रतिस्पर्धा गर्दासमेत न्यूनतम २०२५ अर्ब रुपैयाँ कम्ता पर्छ । प्रतिस्पर्धा नै नगर्दा यो र त्यो कारण देखाएर (भेरियसन अर्डर) लागत अझ बढाउने सीजीजीसीको पुरानो बानी यसमा पनि दोहोरिने उच्च जोखिम छ । फेरि कुनै पनि प्रक्रिया पूरा गरिएको छैन । अहिले सीजीजीसीकै विशेष आमन्त्रणमा ऊर्जामन्त्री, ऊर्जासचिव, विद्युत् विकास विभागका महानिर्देशक, विभागका सीडीईहरू चीन भ्रमणमा छन् । सरकारी अधिकारीले कुनै मित्रराष्ट्रको भ्रमण गर्नु आफैंमा कुनै ठूलो कुरा होइन । तर सार्वजनिक लेखा समितिले बोलाउँदाबोलाउँदै बैठक छोडेर मन्त्री र सचिव चीन भ्रमणमा गए । हिजो खिम्ती र विद्युत् प्राधिकरणबीच लेनदेनको विवाद र माथिल्लो तामाकोसीको लाइसेन्समा उसले आँखा गाडेको थियो । भुक्तानी विवाद मिलाउन र तामाकोसीको लाइसेन्स हात पार्न नर्वेले प्रत्येक ऊर्जामन्त्री, सचिव र प्राधिकरणका कार्यकारी निर्देशकलाई नर्वे घुमाउन बोलाउँथ्यो । यही सन्दर्भ अहिले बूढीगण्डकीको हकमा पनि लागू भएको छ । मन्त्रिपरिषद्बाट एकपछि अर्काे गर्दै राष्ट्रघाती निर्णयहरू हुँदै गइरहेको छ । तर यस्तो निर्णयमा दल, अख्तियार र संसदीय समितिहरू मौन छन् । अख्तियारका पूर्व प्रमुख आयुक्त सूर्यनाथ उपाध्यायले गत साउनमा जलस्रोत समितिमा भनेका थिए, बूढीगण्डकीको यस्तो निर्णय कसले गरेको हो, त्यसलाई अख्तियारले बाँधेर कारबाही गर्न सक्छ र गर्नुपर्छ ।"
भ्रमको खेतीमा रमाइरहेको माओवादी,"शक्ति, सामथ्र्य र प्रभावको हिसाबले जुन स्थानमा भए पनि नेकपा माओवादी केन्द्र चर्चामा छ यतिबेला । विभाजनका कारण, सत्तालिप्साका फोहोरी खेलमा सामेल भएर अनि कहिले नेताहरूको विवेकहीन अभिव्यक्ति र निर्णयका कारण चर्चामा रहन्छ । विगत दुई दशकयता यस्तै चर्चाबाट उसको राजनीतिक जीविका चलेको छ । माओवादी केन्द्रको राजनीति सरसर्ति हेर्दा उसको अस्थिर, अपरिपक्व र अदूरदर्शी नेतृत्वको चरम महत्वाकांक्षाले सिद्धान्त, आदर्श, मूल्यमान्यतालाई सोत्तर बनाएको स्पष्ट देखिन्छ । २०१७ को घटनापछि छिन्नभिन्न भएको नेकपा एकीकृत र सुदृढ गर्ने क्रममा मोहनविक्रम सिंहनिर्मल लामाले गरेको चौथो महाधिवेशन, मशाल, एकता केन्द्र, माओवादी, एकीकृत माओवादी हुँदै अहिले माओवादी केन्द्र बन्न पुगेको प्रचण्ड नेतृत्वको पार्टीको असली रूप अरूले त के त्यही पार्टीका नेताकार्यकर्ताले पनि थाहा पाउन सकेका छैनन् । पार्टी कहाँबाट सञ्चालित छ, कसरी सरकारमा सामेल हुन्छ, कसरी बाहिरिन्छ, कोसँग सत्ता साझेदारी गर्छ भन्ने कुरा र त्यसका कारण थाहा नपाएर माओवादी कार्यकर्ता बारम्बार अन्योलमा पर्ने गर्छन् । कतिपय अवस्थामा नेतृत्वको रहस्यमय र शंकास्पद गतिविधिले पार्टीभित्र तीव्र असन्तोष पनि पैदा गर्छ । करोडौंअर्बौंको रकम अपचलनका घटनाले कार्यकर्ता आक्रोशित भएका घटना पनि सार्वजनिक भइरहन्छन् । भ्रष्टाचार, अनियमितता, नातावाद, पक्षपात, भेदभाव र सिद्धान्तहीनताको पर्यायवाची बन्न पुगेको छ, माओवादी केन्द्र । यिनै कारणले विगत दस वर्षमा त्यो पार्टी झन्डै एक दर्जन टुक्रामा विभाजित भयो । अहिले माओवादीको मूलधारको विराशत धानिरहेको माओवादी केन्द्र नेपाली कांग्रेस नेतृत्वको सरकारको एउटा घटक हो । विगत २८ वर्षदेखि पुष्पकमल दाहाल (प्रचण्ड) पार्टीको मुख्य कार्यकारीको हैसियतमा छन् । अब मुलुकलाई आयातीत एजेन्डाको खाँचो छैन । सुझबुझयुक्त र दृढ निश्चयी नेतृत्वको खाँचो छ, जसले मुलुकलाई विकासको बाटोमा तीव्र गतिमा हाँक्न सकोस् । सत्तामा पुग्न बारम्बार अडान फेर्ने, वामपन्थीदक्षिणपन्थीजस्तो गठबन्धन निर्माण गरेर भए पनि त्यसमा सामेल भइहाल्ने, तत्काल सत्तामा पुग्न विश्वासिलो र भरपर्दो सहयात्रीलाई धोखा दिने माओवादी केन्द्रका विशेषता भएका छन् । पार्टी जीवित राख्न सत्तामा पुग्नुपर्छ, सत्तामा पुग्न चुनाव जित्नु जरुरी छ । त्यसका लागि पैसा जम्मा गर्नुपर्छ भन्ने मान्यताले घर जमाएको छ, माओवादी केन्द्र र त्यसको नेतृत्वमा । आफ्ना कार्यकर्ताको चर्को असन्तुष्टि शान्त पार्न र सोझासाधा जनतालाई भ्रमित तुल्याउन अहिले माओवादीले एजेन्डाको कुरा अघि सार्ने गरेको छ । कहिले आफूले परिवर्तनको एजेन्डा बोकेको दाबी गर्छ, कहिले देश हाम्रै एजेन्डाको वरिपरि घुमेको छ भन्छ । एजेन्डारूपी भ्रमको खेती अहिलेसम्म माओवादीलाई राम्रैसँग फापेको छ । त्यसो भए एजेन्डाको कुरा के हो त ? यस सम्बन्धमा राजनीतिकबौद्धिक क्षेत्रमा त्यतिसारो छलफल, विचारविमर्श र विश्लेषण भएको देखिँदैन । यस लेखमा त्यस पक्षलाई उजागर गर्ने प्रयत्न गरिएको छ । माओवादी जंगल पस्नुअघि बालिग मताधिकारमा आधारित चुनावको निरपेक्ष बहिष्कारको पक्षमा थियो । पञ्चायतकालको उत्तरार्धतिर चुनाव उपयोगसमेतको विवादका कारण माओवादीको मातृपार्टी नेकपा (चौम) मा विभाजन आएको हो । पछि बहुदल आएपछिको आमनिर्वाचनलाई मध्यनजर गरेर सुरु भएको एकीकरण प्रक्रियामा चौम, मशाल, सर्वहारा श्रमिक संगठन मिलेर बनेको एकता केन्द्रमा पनि प्रचण्डहरू बहिस्कारकै पक्षमा रहे । भलै त्यसमा तिनीहरूलाई सफलता मिलेन । ०५१ को मध्यावधि निर्वाचन बहिस्कार त उसको जंगल यात्राको पूर्वाभ्यास नै सिद्ध भयो । ०५१ देखि दसबर्से जंगली शासन को वृत्तान्त त अनेक कोणबाट चर्चा भइसकेका छन् । ०६२६३ को आन्दोलनलगत्तै मूलधारको राजनीतिमा प्रवेश गरेपछि जेजस्ता हर्कत गरे पनि उसले परिवर्तनका मुद्दा र एजेन्डाको कुरा गर्न छोडेको छैन ।के हुन् त माओवादीका परिवर्तनका मुद्दा र उसले भनेजस्तो देश नै वरिपरि घुम्नुपर्ने एजेन्डा ? माओवादी आज पनि स्वतन्त्रता, प्रगति, समृद्धि होइन, सस्ता लोकप्रिय नारा बोकेर राजनीति गर्न खोजिरहेको छ । त्यसको लागि छिमेकी र पश्चिमाहरूले पैठारी गरिदिएको कार्यक्रमलाई नारा बनाएर उछालिरहेको छ । संविधानसभाको निर्वाचन, संघीयता, समावेशी, शान्ति प्रक्रिया, धर्मनिरपेक्षतालाई नै माओवादीले आफ्ना एजेन्डा भएको र त्यसमा अरू दल अंशियार बन्न आएको भनेर पटकपटक भन्ने गरेको छ, तर यथार्थ विल्कुल भिन्न छ । संविधानसभाका लागि दस वर्ष लड्यौं भन्ने माओवादीले त्यसको पृष्ठभूमि हेर्नुपर्छ । संविधानसभा न त माओवादीको नारा हो, न त उसले त्यसको लागि दस वर्ष नै लड्यो । त्यो त दिल्ली सम्झौतामा जवाहरलाल नेहरूले नेपाललाई दिएको उपहार हो । २००७ सालको दिल्ली सम्झौता गर्दा राजा त्रिभुवनलाई संविधानसभाको चुनाव गराउने प्रतिबद्धतासहितको मस्यौदा पठाएर फागुन ७ गते पढ्न लगाइएको थियो । त्यसलाई केही वर्ष कांग्रेसले पनि बोक्यो । ०१४ को भद्र अवज्ञाको आन्दोलनपछि ०१५ सालमा आमचुनाव भयो । त्यसमा कांग्रेसले दुईतिहाइ बहुमत हासिल गरेसँगै त्यो नारा नै त्याग्यो । त्यसपछि त्यसलाई कम्युनिस्ट नेता मोहनविक्रम सिंहले बोके । भक्तबहादुर श्रेष्ठ, मोहन वैद्य र प्रचण्डहरूले त त्यसलाई दक्षिणपन्थी संशोधनवादी भनेर बारम्बार विरोध गरेकै हुन् । आफैंले विरोध गरेको, जंगल जाँदा अर्कै कार्यक्रमसहित गएको माओवादीले शान्ति र संविधानसभाको लागि दस वर्ष लडेको दाबी गर्न मिल्छ ? यथार्थमा त्यो दिल्लीको उपहार हो र त्यसलाई नेपालमा लामो समय मोहनविक्रमले बोकेर हिँडेका थिए । जब माओवादीले त्यसलाई महत्वका साथ उठाउन थाल्यो, मोहन विक्रमले त्यसलाई चटक्कै त्यागिदिए । माओवादी पनि त्यो नारा बोक्न अन्यत्रैबाट निर्देशित थियो भन्ने घटनाक्रमले पुष्टि गरेका छन् भन्न सकिन्छ । माओवादीले उठाउँदै आएको संघीयता, समावेशी अर्थात् जातीयता, धर्म निरपेक्षताको एजेन्डा पश्चिमाका हुन् । ती विषय राजनीतिक एजेन्डा बन्नुअघि एनजीओआईएनजीओमार्फत पश्चिमाहरूले ठूलो लगानी गरेका छन् । नेपालमा विखण्डनको बीउ रोप्नुअघि पश्चिमा साम्राज्यवादीहरूले सुडान, युगान्डा, पूर्वीटिमोर, इथियोपियाजस्ता गरिब, पिछडिएका अफ्रिकी, एसियाली मुलुकमा लगानी गरेर अनुभव हासिल गरिसकेका थिए । नेपालजस्तो जातीय सद्भाव भएको, मिलेर बसेको र कहींकतै कुनै जातिको ३० प्रतिशतभन्दा बढी जनसंख्या नरहेको देशमा जातीय राज्य र आत्मनिर्णयको अधिकारको आवाज माओवादी अग्रसरतामा मात्र मुखरित भएको होइन, त्यसमा अन्यत्रकै ठूलो लगानी छ । पहिलो संविधानसभा विघटन नभएको भए यसको रूप अझ डरलाग्दो हुने थियो ।धर्म निरपेक्षताकै आडमा अनियन्त्रित इसाईकरण भइरहेको छ । वास्तवमा धर्मान्तरण माओवादी एमाले, कांग्रेस, भारत कसैको एजेन्डा होइन । जानेर वा नजानेर जानअन्जानमा माओवादी ती एजेन्डाको भरिया मात्र भएको हो । समावेशीको नाममा गरिने आरक्षणलाई अहिले सकारात्मक विभेद भन्न थालिएको छ, त्यसको परिणाम कस्तो निस्कन्छ भन्ने छिमेकी भारतबाटै प्रस्ट हुन्छ । राजीव गान्धी सरकारको पतनपछि चुनाव जितेर सरकारको नेतृत्व गरेका विश्वनाथ प्रताप सिंहले मण्डल आयोगमार्फत लागू गरेको आरक्षणले उनलाई मात्र खाएन, भारतमै ठूलो समस्या खडा गरिदियो । त्यही अवस्था अहिले नेपालमा आउन लागेको छ । समावेशीकरणको नाममा चालिएको यो जातीयताको खेतीमा धेरै अघिदेखि पश्चिमाको ठूलो लगानी छ । जातीयता, संघीयता, धर्म निरपेक्षता नेपालमा बाहिरी शक्तिका एजेन्डा हुन् । अहिले माओवादी समेतका केही शक्ति प्रत्यक्ष कार्यकारी प्रमुखको नारा अघि सारेर हिँडेका छन् । प्रत्यक्ष कार्यकारी प्रमुख अमेरिकाको जस्तै हो भने त्यो हाम्रो सन्दर्भमा बहुलठ्ठीपन हुन्छ । त्यसले लोकतन्त्र सखाप पार्न सक्छ । चुनिएका राष्ट्रपतिले विवेक पुर्याए भने लोकतन्त्र, शान्ति र अमनचयन होला, तर विवेक गुमाए भने के हुन्छ ? हाम्रोजस्तो नेता र पार्टी राष्ट्रिय हितमा आधारित जिम्मेवारीका आधारमा होइन, अन्यत्रकै इशारामा चल्ने मुलुकको लागि शक्ति सन्तुलन नरहने निर्वाचित कार्यकारी प्रमुखको अवधारणा घातक हुन सक्छ । माओवादी नेतृत्व दृश्यअदृश्य कारणले पश्चिमाहरूको स्वार्र्थको गोटी बन्दैछ । तर उनीहरूकै एजेन्डामा देश चलिरहेको छ भन्ने हुँकार गरिएको छ, कार्यकर्ता र सिंगो मुलुकलाई गुमराहमा राख्नको लागि मात्रै । अब मुलुकलाई आयातीत एजेन्डाको खाँचो छैन । सुझबुझयुक्त र दृढ निश्चयी नेतृत्वको खाँचो छ, जसले मुलुकलाई विकासको बाटोमा तीव्र गतिमा हाँक्न सकोस् । दोस्रो विश्वयुद्धमा ध्वस्त भएको जापानले एक दशकमै संसारका धनी देशको हैसियत बनाउन सक्छ भने हामी किन सक्दैनौं ?"
दसैं कसरी मौलिक बनाउने ?,"वर्षात्ले धुलोमैलो हटाएर आकाश स्वच्छ र सफा तुल्याएको, शरद ऋतुको कारण न जाडो न गर्मीको मनमोहक मौसममा पर्ने शारदीय पर्व विजयादशमीमा जताततै हरियाली, रंगीविरंगी विभिन्न फूलहरूले गर्दा वातावरण नै उल्लासमय हुन्छ । डाँडाकाँडा सबै हरिया देखिँदा आँखा नै शीतल बन्न पुग्छ गाउँबस्ती पुग्दा । त्यसमा पनि बिहानको सिमसिमे हुस्सुको लुकामारीले पहाड, उपत्यका रमाइलो बनेको हुन्छ । विद्यालय र कलेजमा छुट्टीका कारण केटाकेटी गाउँघरमा साथीभाइसँग भेटघाटमा व्यस्त हुन्छन् भने लिंगेपिङमा त्यत्तिकै रमाएका हुन्छन् । सहरी क्षेत्रमा केटाकेटी चंगा र अन्य मनोरञ्जनात्मक खेलकुदमा मस्त हुन्छन् । परदेशमा रहेकाहरू पनि घरका आमाबाबु, आदरणीयजनको आशीर्वाद थाप्न स्वदेश फर्कन्छन् । परिवारजनसँगको भेटघाट, मान्यजनको आशीर्वाद, सम्बन्धको नवीकरण, आत्मीयताको विकास पनि प्रमुख विशेषता हो भन्नैपर्छ दसैंको । विभिन्न परिवेशले महनीय बनाएको यस्तो चाड विश्वमा बिरलै पाइन्छ । यसमा सद्भाव, आत्मीयता, सम्मान र आदरको गूढ भावका साथै समाजीकरणको उदात्त भाव पनि समेटिएको छ । काठमाडौं खाल्डोको नेवार बस्तीमा नौरथाभर विभिन्न देवमन्दिरमा समूहसमूह भई एकाबिहानै परिक्रमा गर्दै हिँड्दा बजाइने बाँसुरी बाजा, मोहालीबाजा, झ्याम्टेबाजा र धिमेबाजाको धूनले दसैंलाई अरू आल्हादित तुल्याउँछ । त्यसमा पनि नेवारी समुदायका पुराना बस्तीमा विद्यमान मठमन्दिरतिर बज्ने माल श्रीको राग कम श्रवणीय हुँदैन । दसैंको वातावरणलाई अरू आल्हादित तुल्याउने यो परम्परा हिजोआज लोप हुँदै गइरहेको छ । दसैंभित्रको साधना पक्षमा, जीवात्मा भावलाई परमात्मामा समर्पण गर्नु र काम, क्रोध, लोभ, मोह, मद, मात्सर्यजस्ता आफूभित्रका दुर्गुणलाई त्याग्नु तथा कुनै इन्द्रिय विषयक अर्थात् आफूलाई नभइनहुने तर स्वास्थ्यलाई हानि गर्ने विषयवासनालाई त्यागी आत्मबोध प्राप्त गर्ने अवस्थामा पुग्ने अवसरको रूपमा लिइन्छ । तर आजभोलि यो साधनाको पक्ष हराउँदै जान थालेको छ । साथै विजयादशमीमा समेटिएको बिर्सनै नहुने पक्ष भनेको पूजाअर्चना, साधनाटीका र आशीर्वाद, आपसी सद्भाव, सम्मान र साथसाथै मनोरञ्जन पनि गाँसिएको छ । पितृपक्षको समापनलगत्तै घटस्थापनादेखि सुरु हुने दसैं दिनको पर्व भएकोले दसैं भनिएको हो । नवरात्रभरि महालक्ष्मी, महासरस्वती र महादुर्गाको पूजाआराधना गरी आफूमा भएका काम, क्रोध, लोभ, मोह, मद, मात्सर्यजस्ता पशुता र अवगुणलाई सदाको लागि त्यागेर त्यसमाथि विजय पाउने र आफूले आफंैलाई जित्ने पर्व हो विजयादशमी । अहिले स्थिति बदलिएको छ, परिस्थिति परिवर्तन भएको छ र वातावरण फेरिएको छ । दसैंलाई सबै नेपालीको महान् चाड बनाउँदै यसलाई मांगलिक बनाउने हो भने केही न केही नवीन कार्यहरू गर्नैपर्ने हुन्छ । तर यसभित्रको गूढ रहस्य बुझ्न नसक्दा यो पर्व विकृतिको अँध्यारो खाडलतिर जाँदैछ । दसैं हिजोआज खसीबोका र च्यांग्राको बलि दिने र मासु खाने पर्व झैं बन्न पुगेको दुःखलाग्दो छ । बलि को अर्थ उपहार हो, चढाउनु हो, दिनु हो । मानिसलाई स्वार्थी बनाएर निकम्मा बनाउने भनेकै काम, क्रोध, लोभ, मोह, मद, मात्सर्य आदि अवगुणले हो । यिनलाई सदाको लागि देवीदेवतामा उपहार चढाएर आफू दिव्य बन्न सक्नुपर्ने विजया दशमीको गूढ अर्थ भए पनि त्यसलाई नबुझेर पशुबलितिर मानिस आकर्षित हुँदै जानाले विजयादशमी पशुपक्षीको लागि दशाको पर्व बन्न पुगेको छ । पशुबलिले हिंसालाई प्रोत्साहन दिइरहेको छ । हिंसाभित्र निर्दयता, क्रूरता र पाशविकताले स्थान पाएको हुन्छ । मानवीयता त्यहाँ देख्न पाइन्न । विश्वका विभिन्न धर्ममा कुनै न कुनै प्रकारले पशुहत्याले स्थान पाएको छ । पहिले आफ्नो धर्मसंस्कृतिमा छिरेको विकृतिलाई हटाउन, घटाउन लागेर तत्पश्चात् अरूका बारेमा बोल्नु ठीक भएकाले आफूलाई हिन्दु धर्मका अनुयायी भन्न चाहनेहरूले संस्कार, संस्कृति र परम्पराको नाममा चलेका यस्ता विकृतिलाई जरैदेखि हटाउन प्रयत्न गर्नुपर्छ । सुरु सबैभन्दा पहिले आफैंले गर्नुपर्छ । संसारकै सबैभन्दा पुरानो मानिने ऋग्वेदमा पशुबलिको कुरा कहीं पनि गरिएको छैन । यजुर्वेदमा पनि ठाउँठाउँमा कुनै पनि पशुपक्षीलाई मार्न नहुने बताइएको छ । त्यहाँ भनिएको छ पशून् मा हिंसात् सर्वाणी भूतानि । त्यसैगरी शतपथ ब्राह्मण (१।१।४।५) मा बताइएको छ कि एक प्राणीले अर्को प्राणीको हिंसा, मारकाट गर्नु हुँदैन नेदन्योक्न्यं हिनुसात । जति पनि प्रमुख शास्त्रहरू छन् तिनमा अहिंसालाई नै प्राधान्यता दिएको पाइन्छ । वराहपुराणमा भनिएको छ अहिंसा परमो धर्म यतो धर्मस्ततो जय । स्कन्दपुराणमा अरू स्पष्ट पार्दै बताइएको छ जुन धर्ममा दया छैन, त्यो दूषित हुन्छ । दया नभई न विज्ञान (ब्रह्म) को प्राप्ति हुन्छ न धर्मको नै प्राप्ति हुन्छ । यस्मिन् धर्म दया नैव स धर्मो दूषितो मतः । दया विना न विज्ञानं न धर्मो ज्ञानमेव च ।। देवीभागवतले पनि अरू स्पष्ट रूपमा भनेको छ दया सम नास्ति पुण्यं पाप हिंसा समं नहि अर्थात्, दयाजस्तो पुण्य अर्को छैन, हिंसाजस्तो पाप अर्को छैन । विजयादशमी असत्यमाथि सत्यको विजय पर्वको रूपमा पनि हेरिन्छ । नेपालमा देवीको अनुष्ठान ज्यादा हुने गरेको छ भने छिमेकी मुलुक भारतमा भने रामको रावणमाथि विजय प्राप्तिको पर्वको रूपमा जताततै रावणको पुतला दहन गरेर मनाउने चलन छ । गुजरात, महाराष्ट्रतिर कहींकहीं जमरा राख्छन् तर नेपालमा जस्तो आफन्तजनकहाँ जाने र प्रसाद ग्रहण गर्ने चलन छैन । नवरात्रभर उता आफ्नो आत्मबोधको लागि साधनामा जोड दिन्छन् यता विजयादशमी भनेको महिषासुरमाथिको विजय हो भन्ने सामान्य अर्थलाई बुझेर राँगा, बोका, भेडा, च्यांग्रा, हाँस, कुखरा, परेवाको बलि दिन उद्यत् हुन्छन् । हरेक मानिसमा दुई प्रवृत्ति अन्तर्निहित भएको हुन्छ राक्षसी प्रवृत्ति र दैवी प्रवृत्ति । हाम्रा हरेक धार्मिक कृत्यहरूको मूल उद्देश्य दोस्रो प्रवृत्तितर्फ लाग्न प्रेरणा देओस् भन्ने हुन्छ । अबोध, निरपराध, लाटासुधा पशुपक्षीलाई बलिको नाममा मारेर, काटेर, हत्या गरेर के दैवी प्रवृत्ति जाग्ला ? सोचनीय छ । सनातन हिन्दु धर्मको मुख्य सिद्धान्त भन्नु नै आफूलाई जे प्रतिकूल लाग्छ, त्यो अरूलाई पनि लाग्छ । त्यसैले त्यस्तो कर्म कदापि नगर्नु भन्ने शास्त्रको उद्घोष छआत्मन् प्रतिकूलानि परेषां नसमाचरेत । धर्मपूर्वक गरिएको कर्महरूबाट मात्र हिन्दु धर्मले भनेको धर्म, अर्थ, काम, मोक्षको प्राप्ति हुन सक्छ । जीवनको अन्तिम लक्ष्य ईश्वर प्राप्ति वा आत्मसाक्षात्कार तब सम्भव छ जब साधक सात्विकतामा रमाएर बसुधैव कुटुम्बकम् को माध्यमबाट सृष्टिका सम्पूर्ण प्राणीहरू आफ्नै स्वरूप हुन् । तिनीहरू भन्नु म आफैं हुँ, म नै त्यो हुँ को भाव यथार्थमा उदाउँछ र व्यवहार जगत्मा त्यसलाई लागू गर्छौं। भुरे र टाकुरे राजारजौटाहरूको जगजगी भएको बेला सदैव सतर्क भई बस्नुपर्ने र त्यसको लागि राज्यका विभिन्न अंगका व्यक्तिहरूलाई खुसी पारेर राख्न चाडपर्व, पूजा र दसैंको नाममा पशुबलिको विधान भित्याइयो र तिनको वितरण राज्यका विभिन्न अंगसँग सम्बन्धित व्यक्तिहरू, भाइभारदार, वरपरका आसेपासे, कोट र मौलाको नामले सेना र सुरक्षासँग सम्बन्धितहरूलाई त्यसैमा अल्मलिएर बस्न सक्ने तुल्याउने परिपाटीको सूत्रपात नजानिँदो किसिमले हुन पुग्यो । कतिपय देवीदेवताका मन्दिर र पीठहरूमा पूजाको नाउँमा वर्षैभरिका विभिन्न तिथिपर्वमा पशुबलि दिने र ती कटुवा पशुपक्षीहरू पुजारी, भण्डारी, रैरकमी, पाले, कुचिकार आदिको भागमा धेरथोर जाने हुनाले त्यस्ता कृत्यहरू नराम्रो भए पनि राम्ररी नै संरक्षण, संवद्र्धन हुने भइहाल्यो । मठमन्दिरहरू पाताल हुने अवस्थामा छन् । पशुबलि सजधजसाथ चलिरहेको छ । त्यसको विरुद्धमा को बोल्ने ? भयो यस्तै । देशका राजगुरुज्यू, पुरोहित जे भनौं, कि राजदरबारका कि सिंहदरबारका यस्ता अनेकन कृत्यहरूका साक्षी बसेकाहरूले पशुबलि नराम्रो हो भन्ने जान्दाजान्दै पनि त्यसलाई समर्थन गर्ने भइहाले। सर्वसाधारणको विश्वास जगाउन कतिपय विकृतिलाई पनि धर्मसंस्कृतिको जामा पहिर्याइयो । टाठाबाठा, केही धूर्त, पाखण्डी पण्डितहरूले त्यसमा जलप लगाउँदै गए । कालान्तरमा, समयको कालखण्ड बित्तै जाँदा त्यही परिपाटीका आधारमा साहित्य सिर्जना गर्ने काम हुँदै गयो । सत्तामा बस्नेहरूले पनि त्यसलाई मलजल गर्ने काम गरे । किनभने देवीदेवतालाई पशुबलि दियो भने राजकाज अटल हुन्छ भन्ने स्वार्थले उनीहरूलाई त्यसमा आकर्षित तुल्याइयो । सत्ताधारीलाई रिझाउन साहित्य सिर्जना हुने काम भयो । शास्त्र बन्ने क्रम पनि यसरी नै बढ्दै गयो । शास्त्र लेख्नेहरूले द्वैयार्थक हुने गरी हो पनि होइन पनि को भाषामा कतिपय कुरा लेखिदिए र आफूलाई दोषबाट बचाउने काम गरे । दुर्गासप्तशतीकै कुरा गरौं, सात्विक र पहुँचमा पुगेका विद्वान्हरू त्यहाँ उल्लेख भएका सुरथ राजालाई विषयभोगलाई ठूलो ठान्ने अज्ञानी, सुमेधा ऋषिलाई आत्मज्ञानी, समाधि वैश्यलाई विषयभोगलाई तुच्छ सम्झने व्यक्ति, मधुकैटभलाई शारीरिक विकार, विकृति र कमजोरीको प्रतीक, महिषासुरलाई क्रोधको प्रतीक, शुम्भनिशुम्भलाई विषयसुख र अहंकार, धुम्रलोचनलाई आलस्यको प्रतीक, चण्डमुण्डलाई रागद्वेषको प्रतीक, रक्तबीजलाई वासनाको प्रतीक सम्झेर त्यसबाट साधक निवृत्त हुन सके जीवभावबाट परमात्मभावमा पुग्न सजिलो हुने भएकाले नवरात्रिमा दुर्गासप्तशतीको अनुष्ठान गर्छन् । तर यस्तो गहनता बुझ्नेहरू कति नै हुन्छन् ? उनीहरू दुर्गामाताले विभिन्न नामका राक्षसहरूलाई मारेको भन्ने बाह्य कथाको आधारमा महिषासुर भनेको राँगाभैंसी सम्झी तिनै निरीह पशुपक्षीलाई देवीदेवताको अगाडि मार्नु, काट्नु नै उनीहरूको पूजा हो भनी अल्मलिएका छन् । अहिले स्थिति बदलिएको छ, परिस्थिति परिवर्तन भएको छ र वातावरण फेरिएको छ । दसैंलाई सबै नेपालीको महान् चाड बनाउँदै यसलाई मांगलिक बनाउने हो भने केही न केही नवीन कार्यहरू गर्नैपर्ने हुन्छ । नौरथाको नौ दिनलाई साधना गर्ने महान् अवसर सम्झेर मठमन्दिर, गुम्बा, विहार, विद्यालय, कलेज, विश्वविद्यालय आदिमा प्रतिभासँग सम्बन्धित विभिन्न धार्मिकआध्यात्मिक, विज्ञानसम्मत ज्ञान सिक्नेसिकाउने, योग, ध्यान, प्राणायामजस्ता आत्मिक साधनाका खुट्किला युवामाझ पुर्याई यसको महत्व उजागर गर्ने तथा हाम्रो जीवनसँग जोडिएका धर्मअध्यात्मका जीवनदायिनी पक्षहरू सिक्नेसिकाउने पावन अवसर बनाउन सके कस्तो हुन्थ्यो होला ? साथै अरू अनेकन् मानवीय पक्षको संवद्र्धन हुने किसिमका अनुष्ठानहरू यस पावन अवसरमा गर्नगराउन सरकारले मद्दत गर्ने, जनताले साथ दिने । आपसमा सद्भाव, मैत्री बढाउने किसिमका जीवनोपयोगी कार्यक्रम देशभर सञ्चालनमा प्रोत्साहन दिने, आत्मिक लाभ हुने किसिमका साधनाका कार्यक्रम यस्ता अवसरमा गर्दै अहिंसा परमो धर्म भनेर उद्घोष गर्ने शान्तिका अग्रदूत, अहिंसाका पूजारी गौतमबुद्धको देश, जनक, जानकी र भृकुटीको देश नेपाललाई आध्यात्मिक रूपले पुनः जागृत तुल्याई विश्वमा प्रतिष्ठित तुल्याउने अवसर सम्झेर त्यही अनुकूलका कार्यक्रम, योजना ल्याउन सके साँच्चै विजयादशमी सबैको लागि मांगलिक पर्वको रूपमा प्रतिष्ठित हुने थियो ।"
दसैं र प्राकृतिक आहार,"नेपालीको महान् पर्व दसैं नजिकिँदै गर्दा सबै नै पर्वमय हुनु स्वाभाविक हो । पर्वकै महत्वलाई ध्यानमा राखेर कार्यालय, विद्यालय, कलेजहरूसमेत छुट्टी पर्ने भएकाले खानपानलाई पहिलो प्राथमिकता राखी यो पर्वको महत्व दर्शाउने परिपाटी चलेको छ । खाने, रमाउने र घुमघाम अनि दसैंंको टीका थाप्ने विषयलाई महत्वपूर्ण हेरिने गरिन्छ । त्यसमा पनि मध्यपान र मांसाहारलाई जोड दिइन्छ । जसको घरमा बढी मांसाहारका परिकार पाक्छन् र साथीभाइ, परिवारजन एवं पाहुनालाई अनेक परिकार पस्केर मध्यपानद्वारा स्वागत गर्न सकिन्छ, उसैले आफूलाई सभ्य र प्रतिष्ठित ठानेको हुन्छ । जति आदर्शका कुरा गरे पनि व्यावहारिकरूपमा देखावटी र अरूकै लागि गर्ने परिपाटी हट्न सकेको छैन । आजका मानिस आफ्नो स्वास्थ्यप्रति पनि खुबै ख्याल राख्छन् । त्यसैले त योग, प्राणायाम, मर्निङ वाक, जिम जाने आदि कार्यलाई प्राथमिकतामा पनि राख्ने गरेका छन् । तर विडम्बना स्वस्थ रहन आवश्यक पर्ने प्राकृतिक आहारलाई भने बेवास्ता नै गरेको पाइन्छ । आहारमा ध्यान नदिई गरेका अरू शारीरिक प्रयासले खासै महत्व राख्दैनन् भन्ने यथार्थ अझै बुझेका छैनन् या बुझ्न चाहेका छैनन् ? हाम्रा चाडपर्व, रीतिरिवाज, संस्कार र खानपानको तरिकालाई अब नयाँ आयामबाट लिने हो कि ? पशुपक्षीले समेत आफूले के खाने र कति खाने मात्रा र आहारको प्रकृति तय गरेको छ । आवश्यकभन्दा बढी भोजन र आफ्नो शरीरको प्रकृतिबाहेकको भोजन जनावरले समेत गर्दैनन् । तर मानिस भने यसको विपरीत छ । अस्वाभाविक, अप्राकृतिक र अस्वस्थ खानेकुराको लतले मानिसलाई छोडेको छैन । मानिसले विवेकहीन भनेर परिभाषित गरिएका जनावरहरू कहिल्यै अजीर्ण र अस्वस्थ भोजन गरेर बिरामी परी अस्पताल भर्ना हुनुपरेको र आहारकै कारण रोगी हुने गरेका उदाहरण छैनन् होला । तर मानिसमा अधिकांश रोग अप्राकृतिक आहारकै कारण लाग्ने गरेको पाइन्छ । अहिले स्थिति बदलिएको छ, परिस्थिति परिवर्तन भएको छ र वातावरण फेरिएको छ । दसैंलाई मांगलिक बनाउने हो भने केही न केही नवीन कार्यहरू गर्नैपर्ने हुन्छ । मानिस प्रकृतिको सुन्दर सृष्टि हो । मानिस प्राकृतिक र आध्यात्मिक प्राणी पनि हो । प्रकृतिले जसरी उसलाई सिर्जना गरेको छ, उसको लागि आवश्यक आहार पनि प्रकृतिले नै आयोजना गरिदिएको छ । प्रकृतिमा प्राप्त अन्न, फलफूल र जल नै मानिसका प्राकृतिक आहार हुन् । तर आजका मानिसले ती प्राकृतिक आहारको गुण नै बिग्रने गरी फ्रिजमा राख्ने, वासी खाने, प्रशोधित र रिफाइन्ड गरिएका खाना एवं रासायनिक पदार्थ प्रयोग गरिएका स्वाद र रंग प्रयोग गर्ने गरेका छन् । प्रविधिको विकासले सजिलो र छरितो बनाएको भए पनि त्यसले खानालाई विषाक्त बनाउने कुरालाई मानिसले ध्यान दिएको पाइँदैन । यस्ता खानाले तुरुन्तै पाचन क्रियामा असर त गर्दछन् नै, दीर्घकालीन रोगसमेत निम्त्याउँछन् । तर मानिस क्षणिक स्वाद, क्षणिक उत्तेजना दिने र क्षणिक खुसीको निम्ति अस्वाभाविक आहार उपभोग गरिरहेका हुन्छन्, जसलाई आधुनिक आहार शैली र सभ्यताको परिचय दिनसमेत पछि परेका हुँदैनन् । प्राकृतिक मकैले दिने फाइदा कर्नफ्लेक्सले अवश्य दिँदैन । शुद्ध गहुँको पिठोमा रहेको प्राकृतिक गुण ओट मिलमा पक्कै हुँदैन । ताजा फलफूलमा पाइने भिटामिन प्रशोधन गरेर र अनावश्यक चिनीको मात्रा मिलाएर तयार पारिएका जुसमा अवश्य पाइँदैन । यी त एकाध उदाहरण मात्र हुन् । आजका सबै बजारिया खाना यस्तै प्रशोधित र रासायनिक तत्व मिसिएका हुन्छन् । विज्ञापनले खिचिसकेको छ मानिसको आहारलाई र पछाडि पारिदिएको छ स्वास्थ्यलाई । त्यसमा पनि मांसाहार त मानिसको स्वभाव नै होइन । मानिसको शरीरको बनोट, दाँत, नंग्रा, छाला, आन्द्रा र पाचन क्रियाका कुनै पनि अंग मांसाहार पचाउन सक्ने प्राकृतिक नै छैनन् । मांसाहारका फाइदा भन्दा बेफाइदा धेरै हुँदाहँदै पनि त्याग्न सकेको छैन मानिसले । आजभोलि हृदयाघात, कोलेस्ट्रोल, उच्च रक्तचाप बढ्नु, आन्द्राको क्यान्सर फैलिनु, मानिस क्रोधी, स्वार्थी एवं हिंस्रक बन्दै जानु र अस्तव्यस्त एवं तनावपूर्ण देखिनु आदि लक्षण बढ्दै गएको पाइन्छ । यसको मूल कारण मांसाहारको सेवन बढ्नुले नै हो । मानिसले आफ्नो स्वास्थ्य र स्वभावलाई ध्यान दिने हो भने प्रकृतिमा उपलब्ध रेसादार खाना, अंकुरित खाना, फलफूल, सागसब्जी, अन्न (फापर, कोदो, गहुँ, भटमास, मुङ, गहत), दूधलगायतका प्रशस्त ताजा र पोसिला खानेकुरा छन्, जुन स्वादिष्ट र स्वस्थ दुवै गुणले परिपूर्ण छन् । मौसमअनुसारका प्राकृतिक आहारमै क्षारीय तत्व, प्रोटिन र स्टार्च प्रशस्त पाइने हुनाले अप्राकृतिक खानातिर आकर्षित हुनुपर्ने कुनै कारण छैन । मध्यपान, धूमपान र मांसाहारले नै खुसी हुने मानिस जीवनको अधिकांश समय रोगसँगै लडिरहेका पाइन्छन् । भोजन ग्रहण गर्नुभन्दा पनि कति ग्रहण गर्ने, के ग्रहण गर्ने र कसरी ग्रहण गर्ने, आफूले ग्रहण गरेका भोजनले आफूलाई आनन्द दिन्छ कि दिँदैन, छुट्ट्याउन सक्ने कला जान्नु महत्वपूर्ण पक्ष हो । पर्वलाई उत्सवमय बनाऔं, खानपानमा रमाऔं, परिवारसँग समय बिताऔं, तर मनलाई शान्त हुने, प्रसन्न बनाउने, चित्त एकाग्र हुने र शरीरलाई हल्का र फूर्तिलो राख्ने प्राकृतिक आहार प्रयोग गरौं । आफ्नो शरीरलाई आवश्यक र सुपाच्य आहार मात्र प्रयोग गरौं । शरीरलाई रोग निम्त्याउने होइन पौष्टिक खाना प्रयोग गरौं ।"
यसरी लज्जित बन्यो अन्तर्राष्ट्रिय खेलमञ्चमा नेपाल,"काठमाडौं : कुराँस खेलमा सहभागिता जनाउन तुर्कमिनिस्तान पुगेका दीपक छन्त्याल खेल सुरु हुनुभन्दा ठीकअघि शौचालय गएपछि प्रतियोगितामा सहभागी हुनबाट वञ्चित भए । पुरुषतर्फको ९० केजी तौलसमूहमा सहभागिता जनाउन अस्गवात पुगेका दीपकलाई रेफ्रीले पटकपटक बोलाउँदा पनि उनी रिङमा उपस्थित नभएपछि रेफ्रीले विपक्षीलाई विजयी घोषित गरिदिए । दीपक खेल्ने समयमा शौचालय गएका थिए तर शौचालयबाट फर्कंदा उनको खेल्ने समय सकिइसकेको थियो । उनी शौचालयबाट फर्कंदासम्म रेफ्रीले उनका प्रतिद्वन्द्वीलाई विजयी घोषित गरिसकेका थिए । पछि रिङमा पुगेर आग्रह गर्दा पनि समयमा नआएको कारण देखाउँदै निर्णायकले उल्टै खेलको नियम सम्झाएर फर्काइदिए । यस्तै घटना बुद्धिचाल खेलमा पनि देखियो । नेपालका मदनकृष्ण कायस्थ र मोनालिसा खम्बू खेल सुरु हुनुभन्दा ४० मिनेटपछि मात्र खेलस्थलमा पुगे । निर्धारित समयमा खेलस्थलमा नपुगेपछि नियमअनुसार उनीहरूले आफ्ना विपक्षीलाई वाकओभर दिनु परेको थियो । बिहान ९:०० बजे खेलमा पुग्नुपर्नेमा मदनकृष्ण र मोनालिसा ९:४० बेजमात्र खेल स्थल पुगेका थिए । त्यसअघि मुवाथाई खेलमा पनि नेपाली खेलाडीले यस्तै नियति भोग्नुपर्यो । मुवाथाईको ६७ केजी तौलसमूहमा प्रतिस्पर्धा गर्न अस्गवात पुगेका नवराज गुरुङ रिङमा नउत्रँदा उनका विपक्षीले वाकओभर पाएका थिए । रेफ्रीले पटकपटक बोलाउँदा पनि नवराज रिङमा नआएपछि रेफ्रीले मकाउका लेइका लोनलाई वाक ओभर दिएका थिए । रिङमा ओर्लनुपर्ने समयमा नवराज खेलस्थल नजिकैको हलमा अभ्यास गरिरहेका थिए । खेलकुदमार्फत राष्ट्रको प्रतिष्ठा बढाउने आशमा सरकारले ठूलो धनराशि खर्च गरेर आफ्ना खेलाडीलाई अन्तर्राष्ट्रिय प्रतियोगितामा सहभागी गराएको हुन्छ । तर, तुर्कमिनिस्तानको अस्गवातमा जारी 'पाँचौं एसियन इन्डोर तथा मार्सल आर्टस् गेम्स'मा नेपाली खेलाडी र खेल पदाधिकारीको यस्ता चर्तिकलाले समग्र राष्ट्रकै प्रतिष्ठामा आघात पुर्याएको छ । 'यो सम्बन्धित खेल पदाधिकारीहरूको चरम लापरबाही हो । यस्ता घटनाले राष्ट्रको प्रतिष्ठामै आघात पुर्याउने काम गर्छ', खेलकुदविज्ञ दिवाकरलाल अमात्य भन्छन्, 'एउटै प्रतियोगितामा पटकपटक एउटै प्रकृतिका घटना दोहोरिनुले पदाधिकारीहरू आफ्नो जिम्मेवारीप्रति संवेदनशील नरहेको सन्देश दिन्छ ।' उनी यस्ता घटनाको विषयमा युवा तथा खेलकुद मन्त्रालय र राष्ट्रिय खेलकुद परिषद् (राखेप)ले आवश्यक छानबिन गरी दोषीलाई कारबाही गर्नुपर्ने बताउँछन् । राखेपका सदस्यसचिव केशवकुमार विष्ट भने नेपाल ओलम्पिक कमिटी (एनओसी) र सम्बन्धित खेल संघ गम्भीर नभएकाले अस्गवातमा राष्ट्रले लज्जाबोध गर्नुपर्ने अवस्था उत्पन्न भएको दाबी गर्छन् । यद्यपि सदस्यसचिव विष्ट आफैं पनि नेपाली टोलीको 'सेभ अफ दी मिसन'का रूपमा अस्गवाद गएका थिए । प्रतियोगितामा खेलाडी पठाउने विषयमै अन्योल भएको पनि उनको कथन छ । 'सबै कुरा सेभ अफ दी मिसनले हेर्ने होइन, मेरो पनि आफ्नो सीमा हुन्छ । मभन्दा तल पनि तीनवटा तह हुन्छन् । ओलम्पिक कमिटी र सम्बन्धित संघ पनि गम्भीर देखिएनन् । खेलाडी आफैं पनि सिन्सियर भएनन्', विष्ट भन्छन् । मुवाथाईका खेलाडी आफ्ना प्रतिद्वन्द्वीको खेलबाट डराएर रिङमा नओर्लिएको जानकारी आफूलाई प्राप्त भएको दाबी पनि विष्टले गरे । अझ रमाइलो पक्ष त राष्ट्रको प्रतिनिधित्व गर्दै अस्गवात पुगेका मुवाथाईका खेलाडी नवराज कसरी प्रतियोगितामा सहभागी भए भन्ने विषयमै सदस्यसचिव विष्टले अनभिज्ञता व्यक्त गरेका छन् । 'नवराज हामी (राखेप)ले पठाएको खेलाडी होइन, ऊ कसरी प्रतियोगितामा सहभागी भयो भन्ने विषयमा मलाई कुनै जानकारी छैन', विष्ट भन्छन् । प्रतियोगितामा सहभागी नेपाली टोलीको 'टोली नेता'ले नै आफ्ना खेलाडीको विषयमा जानकारी नरहेको दाबी गर्नुलाई अर्थपूर्ण रूपमा हेरिएको छ । सदस्यसचिव विष्टले राखेपबाट बुद्धिचाल, पौडी, तेक्वान्दो र भारोत्तोलनमा मात्र खेलाडी पठाएको बताए । जब कि प्रतियोगितामा नेपालबाट आठ खेलका १८ खेलाडीसहित २७ जनाले सहभागिता जनाएका छन् । 'राखेपले चार खेलमा मात्र खेलाडी पठाएको हो, अरू खेलका खेलाडी कसरी प्रतियोगितामा सहभागी भए मलाई थाहा भएन', विष्टले अन्नपूर्ण पोस्ट्सँग भने । पुरुष थ्री बाई थ्री बास्केटबल, मुवाथाई, किक बक्सिङ र कुराँस खेलका खेलाडीको विषयमा उनले अनभिज्ञता व्यक्त गरेका हुन् । युवा तथा खेलकुदमन्त्री राजेन्द्रकुमार केसी अन्तर्राष्ट्रिय प्रतियोगितामा राष्ट्रको प्रतिष्ठासँग खेलवाड गर्ने छुट कसैलाई नभएको बताउँछन् । 'अन्तर्राष्ट्रिय प्रतियोगितामा खेलाडी सहभागी गराउन राज्यले ठूलो लगानी गरेको छ । यो राष्ट्रको प्रतिष्ठासँग जोडिएको विषय पनि हो । अस्गवात लैजान कसरी खेलाडी छानियो र खेलाडीहरू कसरी खेलमा अनुपस्थित भए भन्ने विषयमा राखेपसँग लिखित जानकारी मागिनेछ र आवश्यक छानबिन गरी दोषीमाथि कारबाही पनि हुनेछ', मन्त्री केसीले भने । खेलाडीहरूले खेल छाड्नुअघि प्रतियोगिताको उद्घाटन समारोहमै पनि राष्ट्रिय झन्डा बोक्ने विषयमा अन्योल उत्पन्न भएको थियो । अन्तर्राष्ट्रिय मान्यताप्राप्त नेपाल ओलम्पिक कमिटीले प्रतियोगिताको उद्घाटन समारोहका क्रममा मार्च पास्ट्मा तेक्वान्दो खेलाडी नीमा गुरुङले राष्ट्रको झन्डा बोक्ने जानकारी दिएको थियो । तर, उद्घाटन समारोहमा भने अर्का तेक्वान्दो खेलाडी वीरबहादुर महराले नेपालको झन्डा बोकेका थिए । उद्घाटन समारोहपछि नीमाको जहाज ढिला भएकाले वीरबहादुरलाई झन्डा बोक्न दिइएको स्पष्टीकरण दिइएको थियो । पदाधिकारीहरू भने प्रतियोगिता सुरु हुनुअघि नै अस्गवात पुग्ने तर खेलाडी भने उद्घाटन समारोहमा समेत पुग्न नसक्ने गरी मिलाइएको यातायात व्यवस्थापनको विषयलाई लिएर समेत विभिन्न टिकाटिप्पणी हुँदै आएको छ । 'देशबाहिर आयोजना हुने अन्तर्राष्ट्रिय प्रतियोगितालाई हाम्रा खेल पदाधिकारीहरू विदेश भ्रमण गर्ने अवसरका रूपमा लिन्छन् । खेलाडी छनोटमा समेत क्षमतावान्भन्दा आफूनजिककालाई प्राथमिकतामा पारिन्छ । अन्तर्राष्ट्रिय प्रतियोगितामा बारम्बार भइरहने यस्ता घटना त्यसैको प्रतिफल हो', आफ्नो नाम नछाप्ने सर्तमा एक प्रशिक्षक गुनासो गर्छन् । उनका अनुसार नेपालमा भर्खरैमात्र भित्रिएको कुराँसजस्तो नयाँ खेलका खेलाडीलाई अन्तर्राष्ट्रिय प्रतियोगितामा सहभागी गराइनु पनि पदाधिकारीका आफूनजिकका व्यक्तिलाई विदेश घुमाउने नियतमात्र हो ।"
सकियो अघि बढ्ने सपना,"काठमाडौं : एसियाली फुटबल महासंघ (एएफसी) यू१६ च्याम्पियनसिप छनोटअन्तर्गत आइतबार भएको समूह 'डी'को अन्तिम खेलमा नेपाली टोली प्यालेस्टाइनसँग २१ गोलले पराजित भएको छ । नेपाल यसअघि नै समूहगत चरणबाटै बाहिरिइसकेको छ । हल्चोकस्थित सशस्त्र प्रहरी बलको मैदानमा भएको खेलमा सुरुआती अग्रता जोगाउन नसक्दा नेपालले पराजय बेहोर्नु पर्यो । खेल सुरु भएको १०औं मिनेटमा पेनाल्टीमार्फत बृजेश चौधरीले गोल गर्दै नेपाललाई अग्रता दिलाएका थिए । तर, २८औं मिनेटमा प्यालेस्टाइनका मोहम्मद इजाजले गोल गर्दै खेललाई बराबरीमा पुर्याएका थिए । पहिलो हाफ ११ को बराबरीमा सकिएको उक्त खेलको ७५औं मिनेटमा प्यालेस्टाइनका इजाजले दोस्रो गोल गरे । त्यसपछि नेपाली खेलाडीले गोलका लागि लगातार प्रयास गर्दा पनि सफल हुन सकेनन् । अर्को खेलमा साविक विजेता इराकले भारतलाई गोलरहित बराबरीमा रोक्दै च्याम्पियनसिपका लागि छनोट भयो । हलचोक मैदानमा दुवै टोलीले बराबरी खेलेपछि इराक सात अंक बटुल्दै अर्को वर्ष मलेसियामा आयोजना हुने यू१६ च्याम्पियनसिपका लागि सीधै छनोट भएको छ । च्याम्पियनसिप सन् २०१८ को सेप्टेम्बर २० देखि अक्टोबर ७ सम्म मलेसियामा आयोजना हुँदैछ । छनोट चरणका सात समूह मध्येबाट उत्कृष्ट पाँच उपविजेता टोली पनि प्रतियोगिताका लागि छनोट हुनेछन् । च्याम्पियनसिपका शीर्ष चार टोली सन् २०१९ मा आयोजना हुने यू१७ विश्वकप फुटबलका लागि छनोट हुनेछन् । दोस्रो स्थानमा रहेको भारतले पाँच अंक बटुल्यो । तीन खेलबाट पाँच अंक जोडेको भारतले उत्कृष्ट पाँच उपविजेता बनेर छनोट हुने सम्भावना बलियो बनाएको छ । च्याम्पियनसिपमा छनोट हुन भने भारतले अन्य समूहको खेलमा भर पर्नु पर्नेछ । अन्तिम खेलमा नेपाललाई पराजित गरेको प्यालेस्टायन तीन अंक जोड्दै तेस्रो स्थानमा रह्यो भने भारतसँग बराबरी गरेको नेपाल एक अंक जोड्दै समूहको पुछारमा रह्यो । पहिलो खेलमा नेपाल इराकसँग १० गोलले पराजित भएको थियो । दोस्रो खेलमा भने नेपालले भारतलाई २२ गोलको बराबरीमा रोकेको थियो ।"
त्रिशुलीमा युनिका र जुरेलीको रेस्लिङ,नुवाकोट: छोटो समयमा आफुलाई नेपाली रेस्लरका रुपमा हिमालयन टाइगरबाट चिनिएका भरतवहादुर विसुरालका दुई चेलीहरुको नुवाकोटमा गरेको रेस्लिङ भीडन्त निकै रोमान्चक भएको छ। सहभागी दर्शकहरुले अब नेपालमै रेस्लिङ खेलको सम्भावना रहेको र सरकारले सहयोग गर्नु पर्ने बताए। दि हिमालयन टाइगरका दुई चेली २७ बर्षीया भगवति खड्का युनिका र २० बर्षीया अस्मिता सुनार जुरेलीको रेस्लिङ भीडन्त नुवाकोटको त्रिशूलीमा जारी दोश्रो त्रिशूली दशैं महोत्सवमा सहभागी हजारौंले दुई दिनसम्म हेरे। रामेछापमा जन्मिएकी भगवतीले गत २०६९ साल मंसिर १७ गते अर्घाखांचीको सन्धिखर्कमा अमेरिकी रेस्लर द ग्रेट स्पेन्नेलाई हराएर आफ्नो नाम पहिलो नेपाली महिला रेस्लरका रुपमा परिचित गराइन्। युनिकाको नेपाली जोडी खोटाङकी अस्मिता सुनार रहेकी छिन्। दुवैको रेस्लिङको नाम क्रमशः युनिका र जुरेली रहेको छ। दुवैले देश विदेशमा गरि हालसम्म एकसय खेल खेलिसकेका छन्। नेपालमा रेस्लिङ खेललाई व्यवसायिक बनाउनु पर्ने र आफूहरु क्रियाशील रहेको हिमालयन टाइगरको नामवाट चिनिएका दि भरतवहादुर विसुरालले बताए। रेस्लिङ खेल अहिले सबैको चासो बन्न थालेकोले आफुले नेपालको पहिचानलाई ४३ वटा देशमा प्रस्तुत गरिसकेको उनले बताए।
सेनाका खगेन्द्र यस वर्षको लिगलिगे राजा',"गोरखा: नेपाली सेनाका खगेन्द्र रानाभाट यस वर्षको लिगलिगे राजा भएका छन्। दौडेर राजा छानिने परम्परालाई निरन्तरता दिँदै लिगलिगकोट विकास अभियानले वर्षेनी राजा छान्दै आएको छ। डोटी घर भएका रानाभाटलाई श्रीपेच लगाएर यसवर्षको लिगलिगे राजा घोषणा गरिएको हो। खेलकुदमन्त्री राजन केसीले श्रीपेच, रु ५० हजार पुरस्कारसहित रानाभाटलाई आज पुरस्कृत गरे। रानाभाटले एक घण्टा दुई मिनेटमा निर्धारित १३५ किलोमिटर दौड पूरा गरे। चेपे नदीस्थित चेपेघाटदेखि लिगलिगकोट डाँडासम्म दौड पूरा गर्नुपर्ने नियम छ। यस्तै नेपाली सेनाकै रामजी बस्नेतले एक घण्टा तीन मिनेटमा निर्धारित दूरी पार गरी दोस्रो भए। बस्नेतलाई रु ३० हजार पुरस्कारसहित मन्त्री केसीले पुरस्कृत गरे। यस्तै नेपाली सेनाका अनिश बस्नेतले एक घण्टा ५ मिनेटमा दौड पूरा गरी तेस्रो भए। बस्नेतले रु २० हजार नगद पुरस्कार पाए। ११७ जना धावकले दौड प्रतियोगितामा भाग लिएको आयोजक संस्थाका उपाध्यक्ष सरोज देवकोटाले बताए। दौडमा स्वदेशी, विदेशी धावक सहभागी हुन पाउँछन्। मन्त्री केसीले लिगलिग दौडलाई निरन्तरता दिन मन्त्रालय तर्फबाट बजेटको व्यवस्था गर्ने बताए। कार्यक्रममा राष्ट्रिय योजना आयोगका सदस्य हिरण्यमान श्रेष्ठ, नेपाली काँग्रेसका केन्द्रीय सदस्य सुरेन्द्रराज पाण्डे, जिल्ला समन्वय समिति गोरखाका प्रमुख अशोककुमार गुरुङ, महासमिति सदस्य प्रकाशचन्द्र दवाडी, उद्योग वाणिज्य संघका महासचिव भगवानबाबु मास्के, काँग्रेस नगर सभापति चन्दनबाबु खत्री, पालुङटारका प्रमुख दीपकबाबु कडेँललगायतले ऐतिहासिक लिगलिगकोटमा पूर्वाधार खडा गर्दै आन्तरिक तथा बाह्य पर्यटक भित्र्याउनुपर्नेमा जोड दिएका थिए।"

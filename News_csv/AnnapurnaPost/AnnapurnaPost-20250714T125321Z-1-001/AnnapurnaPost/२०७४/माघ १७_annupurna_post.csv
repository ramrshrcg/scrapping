शीर्षक,विवरण
मन्त्रिपरिषदमा ठाडो प्रस्ताव र बढ्दो कुशासन,"मन्त्रिपरिषदमा ठाडो प्रस्ताव आउनु भनेको विधिप्रक्रियालाई बलात् मिच्नु हो। यो कुशासन निम्ताउने विकृत खेल हो। हाम्रा पालामा त्यसरी मन्त्रिपरिषद्मा ठाडो प्रस्ताव खासै आउँदैनथ्यो, अतः त्यस सम्बन्धमा खासै प्रतिरोध गर्नुपरेन। त्यसैले कुनै मन्त्रीले आफ्नो स्वार्थअनुकूल त्यस प्रकारको ठाडो प्रस्ताव ल्याउँछन् भने मुख्य सचिवले कानुनको दफादफा पल्टाएर त्यस प्रकारको ठाडो प्रस्ताव रोक्ने हिम्मत देखाउनुपर्छ। उनले मन्त्रिपरिषद् बैठकमा त्यस्तो ठाडो प्रस्ताव आउने वातावरण सिर्जना हुने अवस्था नै ल्याउनु हँदैन। सरकारले गरेका नियमविपरीतका निर्णयलाई मुख्य सचिवले प्रमाणीकरण गर्न जरुरी छैन। अहिले इतिहासमै सबैभन्दा बढी ठाडो प्रस्तावमा धमाधम निर्णय भइरहेको सुनिएको छ। दर्जनौं निर्णयहरू प्रधानमन्त्री र मन्त्रीको रुचिमा मन्त्रिपरिषद्मा पकेट प्रस्ताव ल्याएर स्वीकृत गराउनु भनेको कानुनी शासनको खिल्ली उडाउनु हो। लोकतन्त्रलाई खुला चुनौती दिनु हो। आफूलाई लोकतान्त्रिक सरकार भएको दाबी गर्ने वर्तमान सरकारको यस्तो गतिविधिले स्वेच्छाचारिता निम्त्याउने निश्चित छ। फेरि निर्वाचन भएर ताजा जनादेश आइसकेको छ। यस्तो अवस्थामा यो सरकार काम चलाउन भइसकेको छ। ताजा जनादेश पाएको शक्तिशाली सरकारलाई त ठाडो प्रस्तावमा निर्णय गराउने अधिकार रहँदैन भने यो कामचलाउ सरकारमा त्यस्तो अधिकार रहने भन्ने प्रश्न नै उठ्दैन। एउटा उखान छ कहीं नभएको जात्रा हाडीगाउँमा। अहिले सरकारले यही उखान चरितार्थ गर्दै मनपर्दी गरिरहेको छ। सरकारको यस्तो प्रवृत्तिले नेपाली जनताको महान् त्याग र बलिदानबाट प्राप्त संघीय लोकतान्त्रिक गणतन्त्रको संस्थागत विकासमा गम्भीर खालका आघात पार्ने काम गरिरहेको छ भन्दा अत्युक्ति नहोला। म मुख्य सचिव भएको बेलामा प्रधानमन्त्री कृष्णप्रसाद भट्टराई हुनुहुन्थ्यो। उहाँको मन्त्रिपरिषद्मा पनि यदाकदा कुनै मन्त्रीले यसरी नै आफूलाई मात्रै फाइदा हुने खालका ठाडो प्रस्ताव ल्याउने कोसिस गर्थे, तर म मन्त्रिपरिषद् बैठकमै कानुनका दफाहरू पल्टाएर त्यस्तो प्रस्ताव स्वीकृत गर्न नहुने अडान लिन्थें। कानुनका दफा पल्टाएर नहुने देखिएमा तत्कालीन प्रधानमन्त्री भट्टराई क्षणभरमै कन्भिन्स हुनुहुन्थ्यो र त्यस्ता प्रस्तावलाई आफैं रोक्नुहुन्थ्यो। मैले त्यतिखेरै बेलायतको क्याबिनेट सेक्रेटरीलाई पनि फोन गरेर बेलायतको क्याबिनेटमा ठाडो प्रस्ताव आउँछ कि आउँदैन भनेर सोधेको थिएँ। बेलायतका क्याबिनेट सेक्रेटरीले आश्चर्य मान्दै लोकतन्त्र अँगालेका विश्वका कुनै पनि मुलुकमा ठाडो प्रस्ताव पेस नै नहुने तर्क दिएका थिए। उनले मन्त्रिपरिषद्मा ठाडो प्रस्ताव आउने विषय लोकतन्त्र र प्रजातन्त्रसँग अमिल्दो भएको बताएका थिए। तर अहिले हामीकहाँ आफूलाई लोकतन्त्रको मसिहा ठान्ने व्यक्तिहरू नै त्यस्तो कार्यमा लागिरहेका छन्। म यसलाई उनीहरूको लोभीपापी चरित्रको संज्ञा दिन्छु। मुलुक र मुलुकवासीको समृद्धि नचाहनेले आफ्नो रुचिको मात्रै प्रस्ताव ल्याएर निर्णय गराइरहेका छन्। अझ कतिसम्म घृणित खेल भइरहेको छ भने केही मन्त्रीहरूले त आर्थिक प्रलोभनमा परेर पनि ठाडो प्रस्ताव लगेर धमाधम योग्यता र दक्षताबिनाका व्यक्तिहरूलाई नै मुलुकको निर्णायक र महत्वपूर्ण ठाउँमा नियुक्ति दिने काम गरिरहेका छन्। म प्रस्ट भन्न सक्छु, मन्त्रिपरिषद्मा विभिन्न निर्णयहरू ठाडो प्रस्तावको रूपमा पारित गर्नु र गराउनु गम्भीर अपराध हो। कुनै मन्त्रीलाई कसैले केही प्रभाव पारेको छ भने त्यसका आधारमा मन्त्रालयको सबै बडीलाई थाहै नदिएर र अन्य मन्त्रीहरूलाई समेत थाहा नदिएर एकाएक मन्त्रिपरिषद्बाट पारित गराउँछ भने त्योभन्दा ठूलो अपराध मुलुकका लागि केही हुनै सक्दैन। वर्तमान सत्ता सञ्चालकले मन्त्रिपरिषद्बाट ठाडो प्रस्ताव ल्याएर आफ्नो हित समूहका लागि मात्रै फाइदा हुने काम गरिरहेका छन्। मन्त्रिपरिषद्मा आउने हरेक प्रस्तावका बारेमा मन्त्रिपरिषद्को बैठक शाखा र मन्त्रालयका सचिव तथा सबै मन्त्रीहरूलाई पहिला नै थाहा हुन जरुरी छ र त्यस प्रस्तावका बारेमा मन्त्रिपरिषद्का व्यापक छलफल र बहस हुन आवश्यक रहन्छ। तर अहिले हामीकहाँ कहाँसम्म भने मन्त्रिपरिषद्ले गरेको निर्णय कतिपय मन्त्रीहरूलाई नै थाहा नहुने गरेको दुःखद अवस्था छ। मुख्य सचिवलाई एकैपटक प्रमाणीकरण गर भन्दै आदेश दिनुले कुशासन मौलाएको प्रस्ट देख्न सकिन्छ। मुलुकलाई दूरगामी असर पर्ने खालका निर्णयहरू छलफलबिना नै ठाडो रूपमा आउनुले मुलुकमाथि डकैती नै गरेको ठहर्छ। यस्ता प्रवृत्तिको जतिसुकै निन्दा गर्दा पनि कम हुन्छ। यसरी मन्त्रिपरिषद्मा ठाडो प्रस्ताव ल्याएर आफूअनुकूलका निर्णय गर्ने प्रवृत्तिले नेपालको प्रशासनिक क्षेत्रको विकासमा समेत गम्भीर धक्का पुर्यारउने निश्चित छ। त्यसैले यस कार्यमा सरकारले विशेष ध्यान पुर्याैउन जरुरी छ। किनकि मुख्य सचिव प्रशासका अभिभावक पनि हुन्। मन्त्रीहरूको सचिव र सहसचिवमाथि हुने दादागिरि रोक्न पहल गर्नु मुख्य सचिवको पनि कर्तव्य हो। मन्त्रालका सचिव र सहसचिवहरूले पनि एकजुट भएर यस्ताखाले विकृतिविरुद्ध सदा औंला ठड्याउने हिम्मत गर्न सक्नुपर्छ। सिंहदरबार भनेको प्रकाशगृह हो त्यहाँ बत्ती बल्यो भने देशभरिको मानिसले देख्न सक्छन्। त्यसैले त्यहाँ सदासदा उज्यालो बत्ती बालिनुपर्छ। मुख्य सचिव र प्रशासनयन्त्र अब यान्त्रिक मानव जस्तो हुनु हँदैन। अबको प्रशासन भनेको लाएअराएको मात्रै गर्ने होइन, हरेक निर्णय विधि, नियम र कानुनअनुसार छ या छैन भनेर परीक्षण गरेर सोहीअनुसार अघि बढ्नु सचिव, मुख्य सचिव र आम प्रशासनको हो। त्यसैले अहिले पनि मुख्य सचिवले गलत खालका निर्णयहरू हुनबाट रोक्न सक्नुपर्छ। यसका लागि मुख्य सचिवले साहस र हिम्मत दुवै लिन सक्नुपर्छ। चुनौतीलाई सामना गर्दै अघि बढ्न सके मात्रै सफलता हासिल गर्न सकिन्छ। मुलुक जहिले पनि सिस्टममा चल्न सक्नुपर्छ। पछिल्ला केही वर्षयता सिस्टमले मुलुक चलिरहेको छ। शासन सत्ता त फेरिँदै आएका छन्, तर यसलाई सञ्चालन गर्ने राजनीतिक र प्रशासनिक नेतृत्वको चरित्र र संस्कार फेरिन नसक्दा मुलुक सधैं यथास्थितिमै रहन बाध्य हुँदै आइरहेको छ। अबको सरकार र कर्मचारीमा अहिलेको जस्तो चरित्र हुनु हँदैन। इमानदारी र नैतिकतालाई कसैले पनि भुल्नु हँदैन त्यसमा पनि शासकमा त यो अनिवार्य तत्वकै रूपमा रहनुपर्छ। अहिलेका सत्ता सञ्चालकहरूले यी दुवै पक्ष बिर्सिएकाले पनि मन्त्रिपरिषद्बाट ठाडो प्रस्ताव ल्याएर आफ्नो र आफ्नो हित समूहका लागि मात्रै फाइदा हुने काम गरिरहेका छन्। यसले अन्ततः मुलुकलाई कुशासनको दुश्चक्रमा पार्ने निश्चित छ। गौतम पूर्व मुख्यसचिव हुन्।"
रोजगारका अनेक अवसर,"आय हुने रोजगारको खोजीमा रहेका काम गर्न सक्ने उमेरका मानिसलाई बेरोजगार भनिन्छ। काम गर्ने उमेरका तर काम गर्न नचाहेर खाली बसिरहेका मानिसलाई पनि बेरोजगार त भनिन्छ, तर त्यस्तो बेरोजगारलाई स्वेच्छिक बेरोजगार भनिन्छ, जुन आर्थिक दृष्टिले समस्याको रूपमा लिइँदैन। किनभने यस्ता मानिसहरू आकर्षक पारि श्रमिक भएको काम पाए पनि काम गर्न तयार हुँदैनन्। त्यसैले त्यस्ता मानिसहरूका निमित्त रोजगारका अवसर सिर्जना हुनु र नहुनुको अर्थ हँुदैन। काम गर्न चाहेका र काम गर्न सक्ने भएर पनि काम नपाएर खाली बसिरहेका मानिसहरू वास्तविक बेरोजगार हुन्, जसलाई अर्थशास्त्रको भाषामा इन्भोलुन्टरी अनइम्प्वाइमेन्ट भनिन्छ र यो समस्याको विषय हो। नेपालमा बेरोजगारको तथ्यांक नियमित र भरपर्दो रूपमा संकलन गरी सार्वजनिक गर्ने गरिएको छैन। सार्वजनिक गरिएका तथ्यांक पनि हचुवा छन् भनेमा अत्युक्ति हुने देखिँदैन। बेरोजगारको परिभाषा पनि बेरोजगार कम देखिने गरी गरिएको छ। त्यसैले त्यस्ता तथ्यांकले नेपालको बेरोजगारको वास्तविक अवस्था जाहेर गर्दैनन्। उदाहरणको निमित्त केन्द्रीय तथ्यांक विभागले सन् २०१४१५ मा गरेको वार्षिक पारिवारिक सर्वेक्षण प्रतिवेदनअनुसार हप्तामा एक घन्टा पारि श्रमिक पाउने गरी काम गरेको व्यक्तिलाई रोजगार मानिएको छ। बेरोजगारको अवस्था नेपालमा बेरोजगार, त्यसको अवस्था र समाधान सम्बन्धमा सरकार पूर्णतः उदासीन छ भनेमा अतिरञ्जना हँुदैन। काठमाडौंका रत्नपार्क, भृकुटीमण्डप र कोटेश्वर, कलंकी, चाबहिल, सातदोबाटो आदि ठूला चोकहरूमा बिहानैदेखि दिनभर देखिने ऊर्जाशील युवाहरूको ठेलमठेलले नेपालमा बेरोजगारको कहालीलाग्दो अवस्था दर्शाउँछ। यो मानवीय शक्तिको चरम वेस्टेज हो। अझ यो स्थिति देशका पचासौं लाख युवाहरू रोजगारका लागि विदेश गएको अवस्थापछिको स्थिति हो। ती युवाहरू विदेश नगएर नेपालमै रहेका भए देशको अवस्था कस्तो हुने थियो भन्ने कल्पना गर्न पनि कठिन छ। नेपालमा बेरोजगारको अवस्था कति कहालीलाग्दो छ भने कुनै पनि नेता, मन्त्री कहाँ मात्र होइन, समाजमा अलि परिचित मान्छेकहाँ जहिलेसुकै पनि जागिर माग्नेहरूको भीड हुन्छ। मन्त्री निवासमा बिहान सबैभन्दा पहिले पुग्ने र बेलुका सबैभन्दा पछि निवास छोड्ने मानिसहरू जागिरकै खोजी गर्ने हुन्छन्। त्यही दबाबले स्थापित पद्धति भत्काएर ज्यालादारीमा भए पनि रोजगारका आकांक्षीलाई रोजगार दिलाइदिनुपर्ने बाध्यता छ। बेरोजगार बढ्नाका कारण नेपालमा प्रत्येक वर्ष पाँच लाख युवा श्रम बजारमा प्रवेश गर्छन् भनिएको छ। तर त्यहीअनुरूप रोजगारका अवसर सिर्जना हुन नसकेकाले बेरोजगारको समस्या चर्कंदै गएको हो। विकास इतिहासमा के देखिन्छ भने देशमा औद्योगीकरण बढ्दै जाँदा त्यसले बढी जनशक्ति खोज्छ र त्यसको आपूर्ति कृषि क्षेत्रमा रहेको आवश्यकताभन्दा अधिक जनशक्तिबाट हुन्छ। तर नेपालमा उद्योग क्षेत्र मौलाउनुको सट्टा खुम्चिँदै जानु र कृषि क्षेत्रमा पनि प्रगति हुन नसकेकाले दुवैतिर थप रोजगारका अवसर सिर्जना हुन नसकेर बेरोजगारको समस्या गम्भीर बन्दै गएको हो। तस्करहरूको समृद्धिका स्रोत भइरहेका वन र नदीजन्य दुईवटा प्राकृतिक सम्पदालाई अधिकतम लाभ मिल्ने गरी व्यवस्थापन गर्ने हो भने रोजगारका लाखौं अवसर सिर्जना हुनेछन्। नेपालमा निर्यात व्यापार फस्टाउन सकेको भए त्यसले पनि रोजगारका प्रशस्त अवसर सिर्जना गर्दथ्यो। जस्तो विगतमा तयारी पोसाक, ऊनी गलैंचा आदिको निर्यात बढ्दै गएको अवस्थामा त्यस्ता उद्योगहरूले ठूलो मात्रामा रोजगारका अवसर सिर्जना गरेका थिए। गाउँगाउँबाट निरक्षर किशोरीहरू सहर आएर ऊनी गलैंचा र तयारी पोसाक कारखानामा काम गर्दथे। चीन, कोरिया, सिंगापुर आदि मुलुकले आफ्नो जनशक्ति अपर्याप्त भएर बाहिरबाट कामदार आयात गर्न पर्नुको मुख्य कारण ऊनीको ठूलो निर्यात व्यापार नै हो। तर नेपालमा निर्यात क्षेत्र फस्टाउन नसक्नुका कारण त्यस्ता उद्योगहरूको विस्तार रोकिएको मात्रै होइन, संकुचित हुँदै गएको र नयाँ उद्योगहरू पनि आउन नसकेकाले बेरोजगार बढेको हो। ठूलै संख्यामा रोजगार दिइरहेका सरकारी उद्योगहरूको निजीकरण गरिनु र निजीकरणपछि ती उद्योगहरू बन्द हुनुका साथै बाँकी रहेका सरकारी उद्योगहरूको पनि सरकारी उपेक्षाको कारणले उपलब्ध रोजगार पनि कटौती हुनु र थप उद्योगहरू आउन नसक्नाले पनि बेरोजगार बढेको हो। नेपालमा बेरोजगार बढ्नुको अर्को महत्वपूर्ण कारण सरकारी निर्माण विकासको काम लामो समयसम्म सुस्ताउनु पनि हो। सरकारी साना, ठूला आयोजनाहरूको कार्यान्वयनमा तीव्रता र सक्रियता भइदिएको भए पनि त्यसले उल्लेख्य संख्यामा रोजगारका अवसर सिर्जना गर्न सक्थ्यो। ठेकेदार भागेर वा काम नगरेर वा सरकारले त्यस्ता ठेकेदारहरूलाई काम लगाउन नसकेर कतिपय ठूला निर्माण विकासका काम अगाडि बढ्न नसकेकाले पनि रोजगार नबढेको हो। आज हुलाकी राजमार्ग, मध्यपहाडी लोकमार्ग, निजगढको दोस्रो अन्तर्राष्ट्रिय विमानस्थल, काठमाडौंतराई द्रूतमार्ग, भैरहवा र पोखराका क्षेत्रीय विमानस्थललगायतका ठूला आयोजनाहरूको कार्यान्वयन रफ्तारमा हुन सकेको भए तिनमा लाखौं युवाहरूले प्रत्यक्ष रोजगार पाउन सक्थे। ती गतिविधिले आसपास क्षेत्रमा विभिन्न थरीका व्यापारव्यवसाय विस्तार हुन सक्थ्यो। नेपालमा बेरोजगार बढ्नुको अर्को कारण के पनि हो भने उद्योगहरूले सिर्जना गरेको रोजगार पनि गैरनागरिकले हड्पेको हुन सक्ने भएकाले नेपाली नागरिकहरूका निमित्त उद्योग क्षेत्रमा थप रोजगार सिर्जना भएको नदेखिएको हो। एक त देशको सिमाना खुला रहेको र दोस्रो हाम्रो भन्सार प्रशासन पनि अपेक्षित मात्रामा सुदृढ नभएकाले नेपालमा उद्योगहरू टिक्न कठिन भइरहेको अवस्थामा, त्यसमाथि हदैसम्मको खुला व्यापार नीति अपनाइएपछि उद्योग क्षेत्रका लागि अत्यन्त प्रतिकूल वातावरण बन्न गयो र त्यसको परिणामस्वरूप रोजगार पनि खुम्चिँदै गयो। यसरी खुला सिमाना र उदार व्यापार नीति नेपालको उद्योग क्षेत्रको विकास र रोजगार विस्तारको दृष्टिले घातकसिद्ध भएका छन्। नेपालको कृषि क्षेत्र व्यापक मात्रामा यान्त्रिकीकरण भएकाले त्यहाँबाट जनशक्ति बाहिर निस्किरहेको नभई सिँचाइ सुविधाको अभाव र अन्य कारणले नेपालको कृषि क्षेत्रप्रति किसानहरूमा विकर्षण पैदा भएकाले त्यहाँबाट जनशक्ति बाहिर निस्केको हो। देशमा व्यापक मात्रामा बाह्रै महिना सिँचाइ सुविधा उपलब्ध हुन सकेको भए कृषि क्षेत्रले धेरै मानिसलाई एब्जर्ब गर्न सक्थ्यो। खेतबारीमा बाह्रै महिना पानी दगुरिरहेको अवस्थामा किसानहरू निश्चित रूपमा हात बाँधेर बस्दैनथे। किसानहरू बाह्रै महिना जमिनमा व्यस्त रहने वातावरण बनाउन सकिएको भए त्यसबाट उत्पादन बढ्नुका साथै रोजगार पनि बढ्थ्यो, आयात घट्थ्यो र देश आत्मनिर्भरताको बाटोमा बढ्थ्यो। समग्रमा देशको अर्थतन्त्रका सबैजसो क्षेत्र दशकौंसम्म गतिहीन अवस्थाबाट गुज्रिइरहेकाले यस्तो अर्थतन्त्रमा रोजगारका अवसर विस्तार हुन नसक्नु विल्कुल स्वाभाविक हो। किनभने आर्थिक गतिविधि सञ्चालनले जनशक्तिको माग गर्दछ र त्यस्ता गतिविधि विस्तार हुन सकेमा मात्र जनशक्तिको माग पनि बढ्दै जाने हो, रोजगार बढ्दै जाने होे। त्यसैले देशको बेरोजगारको विकराल समस्या समाधान गर्न अर्थतन्त्रका सबै क्षेत्रलाई सक्रिय पार्नु पहिलो सर्त हो। नेपालको सौभाग्य नै मान्नुपर्दछ देशमा राजनीतिक अस्थिरता, अन्योल र द्वन्द्वको लामो शृंखला चलिरहेको अवस्थामा वैदेशिक रोजगारको ढोका एकपछि अर्को गर्दै खुल्दै गए र त्यसबाट प्राप्त रेमिट्यान्सबाट देशको अर्थतन्त्र पूर्णतः धराशायी हुनबाट जोगियो। अन्यथा हाम्रो अर्थतन्त्र मात्र होइन, सामाजिक र राजनीतिक क्षेत्रसमेत सम्हाल्नै नसकिने अवस्थामा पुग्थ्यो।रोजगार विस्तार गर्ने उपाय (क) देशमा सञ्चालन हुने आर्थिक गतिविधिले स्वाभाविक रूपमा सिर्जना गरेका रोजगारका अवसर अर्थात् आर्थिक गतिविधिको विस्तारमा अन्तर्निहित रोजगारका अवसर वा आर्थिक गतिविधि सञ्चालनको आवश्यकताले सिर्जना गर्ने रोजगार एउटा हो। उदाहरणको निमित्त चीनलाई लिन सकिन्छ। चीनको अर्थतन्त्र अत्यन्त गतिशील रहेकाले त्यहाँ आफ्नो त्यति ठूलो जनसंख्या हँुदा पनि विदेशी जनशक्तिलाई पनि रोजगार दिइरहेको छ। (ख) दोस्रो, बेरोजगारको समस्या समाधान गर्ने उद्देश्यले सरकारले विशेष रूपमा सञ्चालन गर्ने रोजगारमूलक कार्यक्रम (पब्लिक वक्र्स) ले दिने रोजगार हो। पहिलो उपायबाट विस्तार हुने रोजगार तुलनात्मक रूपमा स्थायी प्रकृतिको हुन्छ र लाभदायक पनि हुन्छ। त्यसमा निरन्तरता हुन्छ। तर यस प्रकृतिको रोजगारले केहि सीपको माग गर्दछ, तर दोस्रो प्रकृतिको रोजगार त्यस्तो हुँदैन। सरकारले निरन्तर यस्ता कार्यक्रम सञ्चालन गरिरहन नसक्ने भएकाले यो तत्कालको निमित्त मात्र हुन्छ। सरकारका लागि यो उपाय बोझिलो पनि हुन्छ। यो उपाय संकट व्यवस्थापन मात्र हो। सरकारले सञ्चालन गर्ने वृक्षरोपण, नदीमा तटबन्द निर्माण, सरसफाइ आदि काम यो उपायअन्तर्गत पर्छन्। यस्ता काममा कुनै सीपको आवश्यकता पनि पर्दैन। नेपालका अधिकांश बरोजगार अदक्ष भएकाले उनीहरूका लागि यस किसिमका काम उपयुक्त हुन्छन्। यसबाट राष्ट्रको महत्वपूर्ण काम पनि सम्पन्न हुन सक्छ। देशमा रोजगार बढाउने सही उपाय भनेको अर्थतन्त्रलाई समग्र रूपमा गतिशील बनाउनु नै हो। त्यसअन्तर्गत पूर्वाधार निर्माणका कार्यमा तीव्रता ल्याउनु, देशमा उद्योगमैत्री वातावरण बनाइराख्नु, कृषि क्षेत्रमा सिँचाइलगायत सबै किसिमका सेवा सुविधा पर्याप्त मात्रामा उपलब्ध गराउनु, निर्यात व्यापारलाई सदृढ बनाउनु आदि पर्छन्। शिथिल र सुस्ताएको अर्थतन्त्रमा बेरोजगार गम्भीर चुनौतीको रूपमा रहनु स्वाभाविक हुन्छ। नेपालको सन्दर्भमा रोजगारका अवसर सिर्जना गर्न सकिने थप अरू कुरा पनि छन्। उदाहरणको निमित्त नेपालका बनजन्य र नदीजन्य उत्पादनहरूको उचित जगेर्ना र व्यवस्थापनलाई लिन सकिन्छ। अहिले नेपालमा यी दुवै सम्पदाको चरम बेवास्ता भइरहेको छ। यी दुवै प्राकृतिक सम्पदा तस्करहरूको समृद्धिका स्रोत भइरहेका छन्। यी स्रोतहरूलाई देशलाई अधिकतम लाभ पुग्ने गरी व्यवस्थापन गर्ने हो भने रोजगारका लाखौं अवसर सिर्जना हुनेछन्। तर तिनबाट न राज्यले केही पाएको छ न त तिनको संरक्षण नै भएको छ। तर अब राजनीतिक स्थिरताको सम्भावना बढेकाले सरकारको ध्यान आर्थिक प्रगतितर्फ केन्द्रित जान सक्ने प्रबल सम्भावना छ। त्यसबाट अर्थतन्त्रमा गति आयो भने बेरोजगार समस्या क्रमिक रूपमा खुुकुलो हँुदै जानेछ। तर वर्तमानमा नेपालमा अदक्ष जनशक्तिको बेरोजगारको भारी निकै गहुँ्रगो भएकाले यसलाई घटाउन रोजगार स्पेसिफिक विशेषगरी पब्लिक वक्र्सका काम केही वर्षसम्म सञ्चालन गर्नु जरुरी छ। साथै सीपमूलक तालिम कार्यक्रमलाई व्यापक बनाउने र बैंकिङ सेवा सुविधालाई साना ग्राहकमैत्री बनाउने हो भने स्वरोजगार पनि विस्तार हुन्छ।"
इम्बोस्ड नम्बर प्लेटमा कस्को स्वार्थ लुकेको छ ?,"एकमहिने परीक्षाको बोझ बिसाएर एक दिन हामी सडकछेउको पसलमा चियाको चुस्की लिँदै थियौं। त्यही क्रममा हाम्रा नजर एउटा अंग्रेजीमा लेखिएको गाडीमा परे। नेपालमा भारतीय गाडीको चाप बढेको बेला त्यो गाडी पनि भारतीय मूलको होला भन्ने हामीले अनुमान गर्यौंल। कुराकानीकै क्रममा फेरि हाम्रो ध्यान अर्को नम्बर प्लेट भएको सवारीमा पर्योन। त्यो सवारी भारतीय नम्बर प्लेटजस्तो देखिए पनि त्यसमा नेपालको झन्डा फहराइएको थियो। त्यो देखेपछि थप बुझ्ने प्रयत्न गर्यौं । नेपालको मूल कानुन नेपालको संविधानको धारा ७ मा प्रस्टसँग लेखिएको छ देवनागरी लिपिमा लेखिने नेपाली भाषा नेपालको सरकारी कामकाजको भाषा हुनेछ र एकभन्दा बढी अन्य राष्ट्रभाषालाई प्रदेश कानुनबमोजिम प्रदेशको सरकारी कामकाजको भाषा निर्धारण गर्न सकिनेछ। नेपालमा अझै पनि ४५ प्रतिशतभन्दा बढी मानिस साक्षरको घेरा बाहिर पर्छन् र तीमध्ये धेरैलाई अंग्रेजी अक्षरको ज्ञान छैन। यही वर्ग अझै पनि दैनिक रूपमा हिँडेर आफ्नो गन्तव्यसम्म पुग्ने गर्छ। अंग्रेजीमा नम्बर प्लेट लेखिनुपर्ने कानुन, नियम कतै उल्लेख नहुँदा र आफ्ना नागरिक साक्षर भइनसकेको थाहा हुँदाहुँदै सरकार यस्तो नम्बर प्लेट फेर्नेतर्फ किन लोभिएको हो ? अर्को कुरा, ट्राफिकले दुर्घटना कम गराउन नागरिकको सहयोग मागिरहेको बेला अंग्रजी नम्बर प्लेट भएका गाडीले ठक्कर दिएर भागेमा अंग्रेजी नबुझ्नेले कसरी ट्राफिकलाई सहयोग गर्लान् त ? लाइसेन्सको काम सुस्तगतिमा चलिरहेको र त्यसको व्यवस्थापन गर्न कठिनाइ भइरहेको बेलामा सरकारी निकाय एकाएक इम्बोस्ड नम्बर प्लेट हाल्नेतर्फ किन आतुर ? प्रदेश नम्बर १ र २ मा सवारीमा इम्बोस्ड नम्बर राख्न र त्यसका लागि विदेशी कम्पनीले टेन्डर उठाउँदा यहाँका सवारीचालकले तिरेको दस्तुरको सदुपयोग हुन सक्ला त ? इम्बोस्ड नम्बर प्लेटलाई कार्यान्वयनमा ल्याउन सरकारको निर्णय कतिसम्म वैधानिक होला ? मुलुक संक्रमणकालबाट निस्कन लागेको अवस्थामा एक्कासि इम्बोस्ड नम्बर प्लेट लेख्न हतारिनुमा कसैको स्वार्थ त छैन ? हडबडमा ल्याउन खोजिएको इम्बोस्ड नम्बर राख्ने यो निर्णयले पछि प्रदेशको नाम फेरिएपछि फेरि नम्बर प्लेट परिर्वतन गर्नुपर्ने हुन्छ। त्यसबेला नम्बर सरकारले निःशुल्क परिवर्तन गर्दिने भने पनि त्यसको आर्थिक भार प्रदेश सरकारलाई पर्न जानेछ। यो आर्थिक भार पनि जनताकै काँधामा पर्नेमा दुईमत छैन। यसले जनताले तिरेको करको दुरुपयोग भएको स्पष्ट देखाउँछ। भनिन्छ इम्बोस्ड नम्बर प्लेट विश्वव्यापी रूपमा सुरक्षाको दृष्टिकोणले भरपर्दो माध्यम हो। सजिलोसँग नम्बर प्लेट परिवर्तन गर्न नसक्नु, सजिलै सवारी पत्ता लगाउनु र चोरी नियन्त्रण गर्नु इम्बोस्ड नम्बर प्लेटको विशेषता हो। यस विशेषताका साथ गोपनीयताको हक पनि जोडिन पुग्छ, जुन नेपाली जनतालाई संविधानले दिएको एउटा नागरिकको हक हो। यो कुराको पुष्टि गर्न सरकारले कुनै पनि सकारात्मक कदम चालेको पाइँदैन। भौतिक तथा यातायात मन्त्रालयले निकालेको सूचनाअनुरूप नम्बर प्लेट फेर्न मोटरसाइकललाई दुई हजार पाँच सय, तीनपांग्रेलाई दुई हजार नौ सय, सानो चारपांग्रेलाई तीन हजार दुई सय र ठूलो चारपांग्रेलाई तीन हजार सात सय भनेर उल्लेख गरिएको छ। नेपालमा सबै साना व्यवसाय गर्नेहरूको दैनिक उपभोगका लागि प्रयोग गरिने साधन मानिन्छ दुईपांग्रे सवारी। आर्थिक अवस्था कमजोर भएका विद्यार्थी र श्रमिकले तीन सय रुपैयाँमा बन्ने नम्बर प्लेटलाई दुई हजार पाँच सय तिर्नु कत्तिको कानुनसम्मत तथा तर्कसंगत होला ? यस्तै ट्राफिक लाइटजस्तो सामान्य प्रविधि पनि उपयोग हुन नसकेको अवस्थामा इम्बोस्ड नम्बर प्लेटजस्तो उच्च प्रविधि जडान गरेर सरकारले के गर्न खोजेको हो ? देशको आर्थिक अवस्थाले गति लिन नसकेको बेलामा र भौतिक पूर्वाधारहरूको विकास गर्नुपर्ने अवस्थामा सरकारको ध्यान भने अनावश्यक कार्य गएको देखिन्छ। अहिल्यै हतारहतार सवारीमा नम्बर प्लेट फेर्न खोज्नुको के अर्थ ? फेरि प्रदेशको नाम स्थायी रूपमा तोकिएपछि छैन। यस्तै जनभावनाविपरीत नम्बर प्लेट बनाउन र दस्तुर रकम निकै बढी राखिएको छ। यो त राष्ट्रको ढुकुटी लुट्ने दुष्प्रयास मात्र हो। अर्को कुरा नेपालको कामकाजी राष्ट्रभाषा नेपालीमाथि आघात पुर्याटउने नियत त हैन ? अनेक आशंका जन्मिएका छन्। मुलुक संक्रमणकालबाट निस्कन लागेको अवस्थामा एक्कासि इम्बोस्ड नम्बर प्लेट लेख्न हतारिनुमा कसैको स्वार्थ त छैन ? अनुसन्धानको विषय बनेको छ। थाइल्यान्डमा थाई भाषामै इम्बोस्ड नम्बर प्लेट लागू भएको छ। यसले के पुस्टि गर्छ भने नेपाली भाषामै इम्बोस्ड नम्बर प्लेट राख्न मिल्छ। त्यस्तै कानुनमा अनेक भाषा सूचीकृत भए पनि कामकाजको भाषा भने नेपालीमा हुने स्पष्ट व्यवस्था गरिएको छ। मुलुकभर यही भाषामा दैनिक कामकाज हुने व्यवस्था भए सबैभन्दा प्रभावकारी हुनेछ, खासै समस्या आउने छैन। तर भारतमा तमिलनाडुमा हिन्दी भाषामै काम गर्न गाह्रो हुन्छ भने उत्तरप्रदेशमा अग्रेजी नजान्दा कठिन हुन्छ। नेपालमा भने सबै नेपालीले बुझ्ने भाषा नेपाली भएकाले कामकाजमा भारतका तमिलनाडु र उत्तरप्रदेशको जस्तो अवस्था छैन। यसर्थ पनि नेपाली भाषामा नै सवारीमा इम्बोस्ड नम्बर लेखिन आवश्यक छ।"
सभापतिलाई मात्रै दोष थोपरेर कांग्रेस सुध्रिदैन,"बहुदलीय निर्वाचन पद्धतिअन्तर्गत आवधिक निर्वाचनमार्फत देश र जनताको हितअनुकूल शासन गर्ने परम्पराको शुभारम्भ कांग्रेसले २०१५ सालबाट गरेको हो। त्यही पद्धतिअनुसार भएको निर्वाचनमा कांग्रेसले दुईतिहाइ बहुमत हासिल पनि गर्यो। दुर्भाग्यवश, शासन सञ्चालनको १८ महिना नबित्दै राजा महेन्द्रले बीपी कोइराला नेतृत्वको सरकार अपदस्थ गरी निरंकुश निर्दलीय पञ्चायत व्यवस्था लागू गरे। शीतयुद्धकालीन वातावरण, भारत र चीनबीचको सैद्धान्तिक र भूराजनीतिक प्रतिस्पर्धा एकातिर थियो भने अर्कोतिर बीपीको राष्ट्रिय तथा अन्तर्राष्ट्रिय व्यक्तित्व। नजिकका छिमेकी भारत तथा चीनसँगको सम्बन्ध सन्तुलन गरेर अघि बढ्ने बीपीको प्रयास नै उनलाई अपदस्थको अर्को माध्यम बनाइयो। त्यही कदमबाट बहुदलीय शासन पद्धतिलाई नेपालको राजनीतिक आकाशबाट तीन दशसम्म दबाएरै राखियो। कांग्रेस नेतृत्वको सरकारलाई अपदस्थ गरिए पनि ०१७ पुस १ गतेबाटै प्रजातन्त्र पुनस्र्थापनाका लागि संघर्ष थाल्ने निर्णय पनि कांग्रेसले गर्यो। संघर्षरत केही प्रजातन्त्रवादी युवाले सहादत प्राप्त गरे भने धेरैले कठोर सजाय भोग्नुपर्यो। निर्दलीय पञ्चायत व्यवस्थाविरुद्ध भएको ०४६ को निर्णायक आन्दोलनको नेतृत्व पनि कांग्रेसले गर्यो। फलस्वरूप २०४८ मा भएको निर्वाचनमा कांग्रेसलाई जनताले स्पष्ट बहुमत दिए। कांग्रेस त्यसको व्यवस्थापनमा चुक्यो। आन्तरिक विग्रहका कारण तत्कालीन प्रधानमन्त्री गिरिजाप्रसाद कोइरालाले मध्यावधि निर्वाचन घोषणा गर्नुभयो। मध्यावधि निर्वाचनमा कांग्रेसलाई जनताले दोस्रो स्थानमा पुर्याइदिए। ०५१ देखि ०५६ सम्मको राजनीति तरल मात्र नभई अस्थिर पनि थियो। ०५६ को आमनिर्वाचनमा कांग्रेसले फेरि बहुमत ल्यायो। गिरिजाप्रसाद कोइरालाले आगामी प्रधानमन्त्री कृष्णप्रसाद भट्टराई भनेर निर्वाचनमा गएकाले पनि कांग्रेसलाई बहुमत प्राप्त गर्न सहज भयो। तर कांग्रेसभित्रको आन्तरिक कलहका कारण त्यो बहुमतलाई कुशलतापूर्वक उपयोग गर्न कांग्रेस फेरि पनि चुक्यो। त्यसो त चाहेर पनि काम गर्ने देशीय वातावरण थिएन। एकअर्कालाई दोषारोपण गरेर कसैलाई बहिर्गमन गराई एउटा खास पुस्ताले नेतृत्व गर्नुपर्छ भन्ने मुद्दा लिएर बहस चलायौं भने पार्टीमा एकता नभएर विग्रह र कलह बढ्नेछ। ०५२ सालदेखि नै तथाकथित जनयुद्धको नाम लिएर नेपाल कम्युनिस्ट पार्टी माओवादीले हिंसाको राजनीतिको बाटो अवलम्बन गर्यो। युद्धका नाममा लहडमै १७ हजार नेपालीको ज्यान मात्र गएन। अर्बौंको भौतिक सम्पत्ति नोक्सानसमेत भयो। नवोदित बहुदलीय व्यवस्थालाई अस्थिर बनाउन माओवादी जसरी उपयोग भइरहेको थियो, दरबारको भूमिका पनि त्योभन्दा कम थिएन। दरबार र बहुदलीय व्यवस्थावादी शक्तिबीचको द्वन्द्वको फाइदा लिँदै नेपाललाई अस्थिर बनाउने बाह्य शक्तिकै आडमा माओवादीले आफ्नो संघर्षलाई उत्कर्षमा पुर्याउने कोसिस गर्यो। युद्धद्वारा बहुदलीय शक्ति र दरबार परास्त गर्न नसकिने देखेरै माओवादी परिवर्तनकारी मुद्दाका नाममा बहुदलीय व्यवस्था स्वीकार गरी दरबारलाई कमजोर बनाउने खेलमा लाग्यो। राजतन्त्र अन्त्य गर्ने योजनामा माओवादी एक्लो थिएन, त्यसमा बाह्य शक्तिको पनि स्वाभाविक प्रयास भएको अहिले आएर छर्लंग हुँदैछ। तथापि ०६२६३ मा कांग्रेसकै नेतृत्वमा बहुदलीय शक्ति र माओवादीबीच संयुक्तरूपमा भएको आन्दोलन सफल भएपछि राजतन्त्र अन्त्य भई गणतन्त्र स्थापना भयो। यही बीचमा संविधानसभाका दुइटा निर्वाचन भए। पहिलो निर्वाचनमा कांग्रेसले नराम्रो पराजय भोग्नुपर्यो। कांग्रेस पराजयको मुख्य कारण आन्तरिक नभई माओवादी त्रास नै थियो। त्यसबीचमा एमाले र माओवादी पार्टीका दुईदुईजना प्रधानमन्त्री भए, तर जनतालाई दिएको आश्वासनअनुसार संविधान दिन सकेनन्। अन्ततः संविधानसभा नै विघटन गरे। कम्युनिस्ट दलप्रति निराश भएका जनताले दोस्रो संविधानसभा निर्वाचनमा कांग्रेसको आवश्यकता महसुस गरी उसलाई सबैभन्दा ठूलो दलको हैसियतमा पुर्याए। ०७० देखि ०७४ सम्मको अवधिमा कांग्रेसले दुईपटक सरकारको नेतृत्व गर्यो भने एकपटक माओवादी नेतृत्वको सरकारमा सहभागी भयो। दोस्रो संविधानसभा निर्वाचनपछि बनेको सुशील कोइराला नेतृत्वको सरकारले संविधान घोषणा गर्न सफल भयो। सबैलाई जानकारी भएको यो पृष्ठभूमि यहाँ किन पनि दोहोर्याउन आवश्यक थियो भने, देश अप्ठेरो परिस्थितिमा परेका बेला कांग्रेसको भूमिका र सहजीकरणले कम्युनिस्टहरूलाई अहिलेको परिस्थितिमा पुर्याउन सघाउ पुर्याएको छ। एउटा निर्वाचनको हारले कांग्रेस आत्तिँदैन किनकि निर्वाचनमा आएको समानुपातिक मतले जनतामा प्रभाव घटेको देखाउँदैन। हो, विकसित घटनाक्रममा कांग्रेसको पछिल्लो भूमिका सरकारमा होस् या प्रतिपक्षमा रहँदा आशातित रूपमा अघि बढ्न सकेन। पछिल्लोपटक कांग्रेस नेतृत्वको सरकारले केही विवादास्पद निर्णय गर्यो, जसको असर निर्वाचनमा पर्यो। माओवादीसँगको सहकार्यलाई निर्वाचनसम्म लिएर जान सकेको भए नराम्रो हुने थिएन। ह्रासोन्मुख कारणले होला, माओवादीले कांग्रेससँग निर्वाचनका लागि गठबन्धनको बार्गेनिङ गरिरहेको थियो, जसलाई नेतृत्वले गम्भीरतापूर्वक लिन सकेन। फलतः आफू सुरक्षित हुन एमालेसँग ४० प्रतिशतको हिस्सा लिएर निर्वाचनमा गयो। सायद कांग्रेसभन्दा कम्युनिस्ट शक्ति भएको नाताले एमालेसँगको सहकार्य माओवादीका लागि स्वाभाविक हुनुपर्छ। यी पृष्ठभूमिमा पछिल्लो निर्वाचन परिणामको विश्लेषण र टीकाटिप्पणी हुनु आवश्यक छ। ००७ देखि ०७२ असोज ३ गते (जुन दिन संविधानसभाद्वारा संविधान जारी गरिएको थियो) सम्म भएका क्रान्ति र परिवर्तनको नेतृत्व गरेको सामाजिक र राजनीतिक परिवेशबाट जन्मिएको कांग्रेसले पछिल्लो आमनिर्वाचनमा सातदशककै इतिहासमा सबैभन्दा नराम्रो पराजयको पीडा भोग्नुपर्यो। ०१५ देखि ०५६ सम्मका सन्दर्भ जोडिरहँदा यो पराजयको केही अंश इतिहासका ती घटनाक्रमबाट पनि आएका होलान्। मूलतः अहिले पार्टीवृत्तमा पराजयलाई वर्तमान नेतृत्वपंक्तिबाट बढी दोषारोपण गरिएको देखिएको छ। यहाँ प्रश्न उठ्छ माओवादी र एमालेको गठबन्धन नभएको परिस्थितिमा यो परिणाम आएको भएदेखि सायद यो व्याख्या र आलोचना स्वाभाविक पनि बन्थ्यो। अहिलेको परिस्थितिमा एकले अर्कालाई दोषारोपण गरेर नभई कांग्रेसको साख र लोकप्रियता पुनस्र्थापित गर्दै बहुदलीय लोकतन्त्र, संघीयता र गणतन्त्र संस्थागत गरी अघि बढ्न कांग्रेसको समष्टिगत शक्ति एकताबद्ध भएर अघि बढ्न आवश्यक छ। तथापि टिकट वितरणमा संलग्न पार्टीपंक्ति, टिकट बाँड्ने समूह र हामी उम्मेदवार आफू पनि धेरै हदसम्म जिम्मेवार छौं। यो फेरि कुनै पुस्ताविशेषको पनि दोष होइन। त्यसैले अब हामीले एकअर्कालाई दोषारोपण गरेर कसैलाई बहिर्गमन गराउने, एउटा खास पुस्ताले नेतृत्व गर्नुपर्छ भन्ने मुद्दा लिएर बहस चलायौं भने पार्टीमा एकता नभएर विग्रह र कलह बढ्नेछ। त्यसले पार्टीको अवस्था झनै कमजोर हुनेछ। नेतृत्व परिवर्तन, आमूल सुधार या संशोधन पार्टीको लोकतान्त्रिक विधि र विधानसम्मत समयसापेक्ष हुन आवश्यक छ। पार्टीमा सुधारका लागि निश्चय नै निर्वाचनका बाह्य र आन्तरिक कारणको वस्तुगत विश्लेषण गरी उपयुक्त नेतृत्व र व्यक्तिमाथि यथोचित जिम्मेवारी ठहर्याउनुपर्छ। यसका लागि हामी सबै संयमित भएर अब बस्ने कार्यसमिति बैठकमा समीक्षा गर्नुपर्छ। आवश्यक सुधारका साथै सबैको भूमिका किटान गरी सक्रियता साथ लाग्ने हो भने पार्टी फेरि पुनर्उजित र पुनर्उत्साहित भएर अघि बढ्न सक्छ। निर्वाचनको परिणामबाट निराश बन्न आवश्यक छैन। किनभने आउने दिनहरूको राजनीति कम्युनिस्ट गठबन्धनका दलहरूले सोचेअनुसार अगाडि नबढ्न पनि सक्छ। त्यसबाट उत्पन्न हुने परिणामबाट आउने अवसरका लागि पार्टी पंक्ति एकताबद्ध भएर अघि बढ्नुको विकल्प छैन। नेपालको राजनीतिमा कुनै पनि दलविशेषले बहुमत, अत्यधिक बहुमत या दुईतिहाइ नै प्राप्त गरे पनि त्यसबाट सरकार स्थायी बन्छ भनेर अहिलेको वर्तमान वातावरणमा नसोचे पनि हुन्छ। किनभने स्थायित्व केवल सरकार गठन भएर मात्रै आउने होइन, त्यसका लागि सम्पूर्ण संस्था तथा निकायले स्थायित्व महसुस गर्नुपर्छ। अर्थात् भर्खर निर्वाचित भएका स्थानीय र प्रादेशिक निकायको संस्थागत विकास, यी निकाय सञ्चालनका लागि आर्थिक व्यवस्था र स्थायित्वको सुनिश्चितता गर्नुपर्छ। त्यतिमात्र नभएर भोलिका दिनमा केन्द्र र प्रदेशहरूबीचको सम्बन्ध, प्रदेश र स्थानीय निकायबीचको सम्बन्ध बलियो र औपचारिक बन्न सकेको छैन। केन्द्रमा कसैको दुईतिहाइ भएर प्रदेश र स्थानीय निकाय स्वाभाविक रूपमा चल्छन् भन्ने हुँदैन। अझै पनि कर्मचारी व्यवस्थापन हुन सकेको छैन। कर्मचारी स्थानीय तहमा जान मानेको अवस्था छैन। खर्चको व्यवस्थापन कम चुनौतीपूर्ण छैन। अनुभव गरेर नभई कसैको सिकोमा आएको संरचनाको व्यवस्थापन हामीले चाहेअनुकूल चल्छ भन्ने हुँदैन, त्यसका लाई कुशल व्यवस्थापकको खाँचो छ, त्यो कुशलता दिन अहिलेको सत्ता सक्षम हुन सक्छ कि सक्दैन भन्ने आगामी केही दिनपछि थाहा हुनेछ। यी सबै सन्दर्भमा प्रदेश र केन्द्रको संसद्मा पनि कांग्रेसले महत्वपूर्ण भूमिका खेल्नुपर्छ। त्यसका लागि पनि पार्टीमा एक ढिक्का हुन आवश्यक छ। नेतृत्वलाई दबाब दिएर, जबर्जस्ती छोड् भनेर मात्र समस्याको समाधान हुँदैन। पदाधिकारीको तत्काल मनोनयन र पार्टीका विभाग गठन हुन अनिवार्य छ। सबैले विधानको पालना पनि गर्नुपर्छ। गुट र उपगुटको राजनीति तत्काल अन्त्य हुनुपर्छ। नेताले गुटको राजनीति गरेर गुटकै कार्यकर्ताको स्वार्थमा हिँड्ने होइन। स्वाभाविक हो, नेतृत्वले हारको जिम्मेवारी बढी लिनुपर्छ। कसलाई कति दोष बोकाउने ? वरिष्ठ नेता, टिकट बाँड्ने समूहका सदस्यले कति दोष लिने ? सभापतिलाई मात्र दोष थोपरेर हिँड्दा सकारात्मक सन्देश जाँदैन। गाउँका किसानदेखि केही गर्ने चाहना राख्ने युवाका इच्छा र आकांक्षाको सम्बोधन गर्ने खालको राजनीतिक बहस कांग्रेसले थाल्नुपर्छ। कांग्रेसका केही जिम्मेवार सदस्यले पार्टी शुद्धीकरणका नाममा सडकमा जुत्ता पालिस गरेको दृश्य पनि देखियो। त्यो काम सानेपाको पार्टी मुख्यालयआसपासमा गरेको भए सकारात्मक सन्देश जान सक्थ्यो। सहिद दिवसको दिन, चार महान् सहिद शुक्रराज शास्त्री, गंगालाल, धर्मभक्त र दशरथ चन्दको त्याग र बलिदानीबाट आज हामी नागरिकको भूमिकामा छौं। अहिलेको परिस्थिति निर्माणका संवाहक तिनै सहिद हुन्। उनीहरूका सपना साकार पार्न हामी कहाँनेर चुक्यौं, अहिले गरिएको सहिदको परिभाषा ठीक छ कि छैन भनेर समीक्षा गर्न आवश्यक थियो। अब सबै कांग्रेसजनले आआफ्नो ठाउँबाट जिम्मेवारीपूर्वक काम गर्ने हो भने फेरि ऊर्जाशील कांग्रेस बनाउन सकिन्छ।"
नेपाली क्रिकेट विवाद : निलम्बन हटाउन सामूहिक प्रतिबद्धता,"काठमाडौं : नेपाली क्रिकेटमाथि लगाइएको निलम्बन फुकुवा गर्ने विषयमा अन्तर्राष्ट्रिय क्रिकेट काउन्सिल (आईसीसी) ले छलफल सकेको एक दिनपछि नै घरेलु क्रिकेटका सम्बद्ध पक्षहरूले एउटै मञ्चबाट नेपाली क्रिकेटलाई संकटबाट मुक्त गराउन सामूहिक प्रतिबद्धताको विकल्प नरहेको धारणा व्यक्त गरेका छन्। राष्ट्रिय खेलकुद परिषद् (राखेप) ले मंगलबार आयोजना गरेको पत्रकार सम्मेलनमा नेपाल क्रिकेट संघ (क्यान) को निर्वाचित समिति र आईसीसीले नै गठन गरेको सल्लाहकार समूहका पदाधिकारीले पछिल्लो सहमतिअनुसार नै काम अघि बढ्ने प्रतिबद्धता पनि व्यक्त गरे। निर्वाचित समितिका महासचिव अशोकनाथ प्याकुरेलले आगामी जुनमा हुने आईसीसीको चुनावी साधारणसभा अघि नै क्यानमाथिको निलम्बन फुकुवा गर्न आफूहरु हदैसम्मको लचिलो हुने बताए। यसअघि क्रिकेटको विवाद मिल्नलाई निर्वाचित समितिले दिएन भन्ने भ्रम चलाइयो। तर, हामीले कहिल्यै पनि अनावश्यक अडान लिएर बसेका थिएनौं। क्रिकेट चलाउने जिल्लाले हो र त्यसका लागि जिल्ला नै बलियो हुनुपर्छ भनेर त्यसमा बढी जोड दिएका थियौं, महासचिव प्याकुरेलले भने, आईसीसीले जुनभन्दा अघि नै निलम्बन फुकुवा गर्छु भनेपछि हामी अझै लचिलो भएका छौं। अब आईसीसीसँग समयसीमा तोकेर सहमतिअनुसार अघि बढ्ने छौं। क्यानमाथिको निलम्बन फुकुवा गर्ने सर्तमा हाम्रा लागि अन्य कुनै पनि कुरा गौण हुनेछन्। पत्रकार सम्मेलनमा सल्लाहकार समूहका सदस्य विनयराज पाण्डेले आफ्नो भूमिका सहजकर्ताको मात्र भएकाले सबैलाई सहमतिअनुसार अघि बढ्न अनुरोध गरे। अहिले नेपाली क्रिकेटमा मेरो भूमिका सहजकर्ताको मात्रै हो। यद्यपि केही जिल्लामा बन्द कोठामा निर्वाचन गरिएको भन्ने कुरा आएका छन्। त्यसलाई सुधार गर्नुपर्छ, पाण्डेले भने, अब सहमतिअनुसार काम अघि बढोस्। राखेपका सदस्यसचिव केशवकुमार विष्टले नेपाली क्रिकेटलाई संकटबाट जोगाउने यो अन्तिम अवसर भएकाले सबैलाई इमानदार भएर अघि बढ्न सुझाव दिए। आईसीसीले बैठकमा अहिले भएका सहमतिअनुसार काम भए चाँडै नै निलम्बन फुकुवा गर्छु भनेको छ। त्यसका लागि जुनमा हुने आईसीसीको चुनावी साधारणसभा पनि कुर्नु पर्दैन सदस्यसचिव विष्टले भने, त्यसैले यो अवसरलाई सदूपयोग गर्न सबै पक्ष इमान्दार भएर लाग्नु आवश्यक छ। नेपाली क्रिकेटलाई प्रतिबन्धित हुनबाट जोगाउने यो अन्तिम अवसर भएको जानकारी आफूलाई आईसीसीका उपाध्यक्ष इमरान ख्वाजाले दिएको पनि सदस्यसचिव विष्टले बताए। उपाध्यक्ष ख्वाजाको नेतृत्वमा आएको आईसीसीको दुई सदस्यीय टोलीसँग आइबार र सोमबार भएको छलफलमा यसअघिका विवादित बुँदाहरूमा सहमति देखिएपछि क्यानमाथि पछिल्लो झन्डै १० महिनायता जारी निलम्बन फुकुवाको संकेत मिलेको छ। आईसीसीले स्वच्छ र निष्पक्ष निर्वाचत गराउन नसकेको तथा सरकारी हस्तक्षेप भएको कारण देखाउदै गत वैशाख १२ गते क्यानमाथि निलम्बन लगाउने तर राष्ट्रिय टोलीलाई भने आफ्नो व्यवस्थापनमा अन्तर्राष्ट्रिय प्रतियोगिता खेल्न दिने निर्णय गरेको थियो। त्यसपछि आईसीसीले निलम्बन फुकुवाको प्रक्रियास्वरूप क्यानको निर्वाचन प्रक्रिया अघि बढाउन सल्लाहकार समूहको गठन गरी काम अगाडि बढाएको थियो। सल्लाहकार समूहले तयार पारेको विधानलाई क्यानको निर्वाचित समितिको विशेष साधारणसभाले गरेको संशोधनलाई राखेपले समेत मान्यता दिएपछि त्यसअनुसार जिल्लाहरूको निर्वाचन समाप्त भएको थियो। जिल्लाको निर्वाचनपछि पनि विवाद कायमै रहेपछि त्यसमा सहमति जुटाउन गत शनिबार नेपाल आइपुगेको ख्वाजा नेतृत्वको टोलीले मनिटरिङ कमिटी गठन गरी काम अघि बढाउने नयाँ सहमति पनि गरेको छ। सहमतिअनुसार मनिटरिङ कमिटीमा आईसीसीका तीन तथा राखेप र क्यानको निर्वाचित कमिटीका एकएक गरी पाँचजना सदस्य रहनेछन्, जसले यसअघि सम्पन्न भइसकेका निर्वाचनमध्ये विवाद देखिएका जिल्लाहरूमा पुनः निर्वाचन गराउनेछ। सोही निर्वाचन प्रक्रियामार्फत नयाँ कार्यसमिति चुनिएपछि नेपाली क्रिकेटमाथिको निलम्बन फुकुवा हुने बताइएको छ।"
म बनाउँछु मेरो खेलमैदान,"धनकुटा : सामाजिक सञ्जाल दुरुपयोगको चर्चा बेलाबखत हुने गर्छ । कतिपयले त सामाजिक सञ्जाललाई नकारात्मक भनेर टिप्पणी पनि गर्छन् । तर, केही त्यस्ता उदाहरण छन्, सामाजिक सञ्जालको प्रयोगले समाजलाई फाइदा पुग्ने काम पनि भएका छन् । सामाजिक सञ्जाल फेसबुकलाई माध्यम बनाई आर्थिक सहयोग जुटाएर अहिले सिँधुवा बजारमा राष्ट्रियस्तरको खेलमैदान निर्माणकार्य भइरहेको छ । पूर्वफुटबलर लक्ष्मीनारायण श्रेष्ठको अगुवाइमा सामाजिक सञ्जाल फेसबुकमा म बनाउँछु मेरो खेलमैदान अभियानबाट सहयोग जुटाएर खेलमैदान निर्माणकार्य सुरु गरिएको हो । सिँधुवार बजारमा राष्ट्रियस्तरको खेलमैदान निर्माण गर्ने लक्ष्यसहित सरस्वती माध्यमिक विद्यालयको करिब १५ रोपनी जग्गा प्रयोग गरिएको छ । लक्ष्मीनारायण श्रेष्ठले करिब एक दशक स्थानीय क्लबदेखि ए डिभिजन क्लब जावलाखेल, मछिन्द्रबाट व्यावसायिक फुटबल खेलेका थिए । करिअरमा उत्कृष्ट फर्ममै रहेका बेला चटक्कै खेलजीवन त्यागेर उनी जन्मथलो सिँधुवामा व्यवसाय गर्न आइपुगे। घरायसी समस्याले गर्दा खेलजीवनवाट टाढा भएँ । उनले भने खेलजीवनबाट टाढा भए पनि फुटबलप्रतिको मोह सधैं जागिरह्यो । सोही कारण आफ्नै जन्मथलोमा फुटबल खेलमैदान निर्माण गर्ने सोचले सहयोग जुटाउन सामाजिक सञ्जालको सहारा लियौं । खेलमैदान निर्माण गर्ने योजना एक्लैले सम्भव छैन । सबैको सहयोग जुटे सम्भव हुन्छ भन्ने उद्देश्यका साथ अभियान सञ्चालन गरिएको उनले बताए । श्रेष्ठको अगुवाइमा खेलमैदान निर्माण भए पनि व्यवस्थापन भने सिँधुवा सिहंदेवी युथ क्लबले गरिरहेको छ । खेलमैदान अभावको कारण श्रेष्ठले बजार नजिकै सगरमाथा बोडिङ स्कुलको सानो मैदानमा केही खेलाडीलाई फुटबल प्रशिक्षण दिँदै आइरहेका थिए । मैदान सानो र साँघुरो हुँदा प्रशिक्षण गर्न कठिनाइ भयो । प्रतिभावान् खेलाडी उत्पादन गर्न सकिने भए पनि उनीहरूले खेलमैदान अभावले अभ्यास गर्न पाइरहेका थिएनन् । खेलमैदान निर्माण गर्न ठूलो बजेटको आवश्यक पर्ने भएकाले सामाजिक सञ्जालमा अभियान चलाएको श्रेष्ठले बताए । म बनाउँछु मेरो खेलमैदान अभियानवाट हालसम्म ३० जना सहयोगी दाताबाट तीन लाख रुपैयाँ संकलन भइसकेको छ । सहयोग रकम जुट्ने क्रम जारी नै छ । दाताहरूले न्यूनतम पाँच हजार देखि ३५ हजार रुपैयाँ सहयोग गरिराखेका छन् । अहिले खेलमैदान सम्याउन मात्रै १० लाख रुपैयाँ बजेटको आवश्यक छ । सामाजिक सञ्जालको अभियानबाट १० लाख रुपैयाँ सहयोग जुटाउने लक्ष्य लिइएका क्लबका अध्यक्ष दिवेश खड्काले बताए । उनले भने खेलमैदान निर्माणको लागि अमेरिका, अस्ट्रेलिया, जापान, कोरिया र कतारमा रहेका खेलप्रेमीबाट सहयोग जुटिरहेको छ । दाताहरूले सिँधुवा सिंहदेवी युथ क्लबको राष्ट्रिय वाणिज्य वैंक धनकुटामा रकम जम्मा गर्दै आइरहेका छन् । यसैगरी छथर जोरपाटी गाउँपालिका वडा नं ७ वडा कार्यालयले पनि खेलमैदान निर्माणमा दुई लाख ५० हजार रुपैयाँ सहयोग गरेको छ । राष्ट्रिय मापदण्डअनुसार नै खेलमैदानको लम्बाइ एक सय मिटर र चौडाइ ६० मिटर हुनेछ । अहिले स्काइभेटर र डोजरले मैदान सम्याउने काम भइरहेको छ उनले भने सहयोग रकम जुटे प्यारापिट बनाउने, मैदानमा दुबो रोप्ने र मञ्च तयार लगायत संरचना निर्माण गर्दै जानेछौं खेलमैदान अभावमा खेलकुद गतिविधि सुन्य थियो । अब खेलमैदान निर्माण भएसँगै निकट भविष्यमा राष्ट्रियस्तरको फुटबल प्रतियोगिता सञ्चालन गर्नेछौं, अध्यक्ष खड्काले भने ।"
गाउँपालिकालाई एम्बुलेन्स उपहार,"जुम्ला : भारतीय राजदूतावासले जुम्लाको पातारासी गाउँपालिकालाई एम्बुलेन्स उपहार दिएको छ । दूतावासले गाउँपालिका अध्यक्ष लछिमन बोहोरालाई काठमाडौं बोलाएर एम्बुलेन्स हस्तान्तरण गरेको हो । गएको असार महिनामा पातारासी गाउँपालिकाका बासिन्दाले स्वास्थ्य क्षेत्रमा भोग्दै आएको समस्याबारे बताउँदै भारतीय दुुताबासमा एम्बुलेन्स माग गरेका थिए । एम्बुलेन्स पाएपछि गाँउपालीकाका बासिन्दा निकै खुशी भएका छन् । अध्यक्ष बोहोराले भने, गाँउबाट बिरामीलाई सुविधा सम्पन्न अस्पताल पुर्याउन सहज भयो । जिल्ला सदरमुकाम खलंगा देखि पूर्वी भेगमा पर्ने पातारासी गाउँपालिकाका बिरामीले एम्बुलेन्स सेवा लिनेछन् । यस अघि पातारासी गाँउपालीकाको सबै वडाबाट बिरामीलाई स्टेचरमा बोकेर स्वास्थ्य संस्था लैजानुपर्ने अवस्था थियो । हाल उक्त गाउँपालिकामा चार स्वास्थ्य चौकी छन्, बिरामीलाई सदरमुकाम लैजान एउटा स्वास्थ्यचौकीबाट न्युनतम् ३ देखि ६ घण्टा सम्म पैदल यात्रा गर्नुपर्ने बाध्यता छ । गाउँपालिकामा एम्बुलेन्सको व्यवस्था भएपछि बिरामीलाई सहजै सुविधा सम्पन्न अस्पताल पुर्याउन सकिने भयो । यहाँ विशेष गरी मातृशिशु मृत्यु दर बढी छ पातारासी स्वास्थ्य चौकीका इन्चार्ज कृष्ण बुढाले भने । साविक मालिकाबोता गाविस र नेपाल रेडक्रस सोसाईटी शाखा जुम्लाले संचालन गरेका दुई वटा एम्बुलेन्स सहि प्रयोग र मर्मत नहुँदा बिग्रिएर थन्किएका छन् । हाल स्वास्थ्य विज्ञान प्रतिष्ठानले मात्र एम्बुलेन्स सेवा प्रभावकारी रुपमा रुपमा दिइरहेको छ ।"
पहिलो अभ्यास खेलमा नेपाल विजयी,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईको तयारीस्वरूप हाल दुबईमा रहेको नेपाली राष्ट्रिय टोलीले आफ्नो पहिलो अभ्यास खेलमा जित हात पारेको छ। मंगलबार भएको खेलमा नेपालले यूएई ए टोलीलाई २५ रनले पराजित गर्यो। आईसीसी ओभल एक क्रिकेट मैदानमा टस जिती पहिले ब्याटिङ गरेको नेपालले ४९३ ओभरमा सबै विकेट गुमाउनुअघि दुई सय ४६ रनको योगफल खडा गरेको थियो। जवाफी ब्याटिङमा आएको यूएई ए टोलीले ४८४ ओभरमा दुई सय २१ रन मात्रै जोड्न सकेपछि नेपाल विजयी बनेको हो। नेपालको जितमा सुरुवाती ब्याट्सम्यान दिलीप नाथले ६० बलमा ६१ रनको विस्फोटक अर्धशतकीय पाली खेले। उनले आफ्नो पालीमा एक छक्का तथा नौ चौका प्रहार गरेका थिए। यस्तै रोहितकुमार पौडेलले ४३ रन जोड्दा करण केसीले १६ बलमै ३५ रन प्रहार गरेका थिए। करणले दुई छक्का तथा चार चौका प्रहार गर्दा रोहितले ६ चौका प्रहार गरेका थिए। यस्तै तेस्रो क्रममा क्रिजमा छिरेका अनिल शाहले ३१ रन जोड्दा वसन्त रेग्मीले २१ रन, कप्तान पारस खड्काले २० रन, उपकप्तान तथा सुरुवाती ब्याट्सम्यान ज्ञानेन्द्र मल्लले १६ रन जोडेका थिए। दीपेन्द्रसिंह ऐरी, आरिफ शेख र शक्ति गौचन भने समान दुईदुई रनमा आउट भए। बलिङतर्फ कप्तान पारस एक्लैले पाँच विकेट लिएपछि नेपालको जित सहज भएको थियो। यूएई ए टोलीका लागि नेइल लोबोले ५९ रन जोडेका थिए। यस्तै चिराग सुरीले ४५ रन, फहाद नवाले ३६ रन तथा अन्स टन्डन र वासी शाहले समान १७१७ रन जोडेका थिए। अन्य खेलाडीले भने दोहोरो अंकमा रन जोड्न सकेनन्। ९४ ओभर बलिङ गरेका पारसले ३६ रन खर्चेर पाँच विकेट लिएका थिए। पारसबाहेक दीपेन्द्र सिंह ऐरीले तीन तथा करण केसी र ललित भण्डारीले एकएक विकेट लिएका थिए। यूएईको ए टोलीका लागि लक्ष्मण श्रीकुमारले तीन तथा मोहम्मद क्वासिम र कार्थिक मयाप्पनले दुईदुई विकेट लिएका थिए।"
"आर्सनललार्इ स्वान्सीको झट्का, लिभरपुलको सहज जित","काठमाडौं : इंग्लिस प्रिमियर लिग फुटबल अन्तर्गत मंगलवार राति भएको खेलमा आर्सनल स्वान्सी सिटीसँग पराजित भएको छ। गएराति नै भएको अर्को खेलमा भने लिभरपुलले सहज जित दर्ता गरेको छ। गोलकिपर पिटर चेकले गल्ती गर्दा आर्सनललाई स्वान्सी सिटीले ३१ गोलअन्तरले पराजित गरेको हो। स्वान्सी सिटीलाई जित दिलाउन स्याम क्लुकासले २ गोल गरे भने जोर्डन आयुले अर्को १ गोल थपे। अग्रता भने आर्सनलले लिएको थियो। उसका लागि नाचो मोन्रियालले गोल गर्दै अग्रता दिलाएका थिए। गएराति नै भएको प्रिमियर लिगको अर्को खेलमा लिभरपुलले हडर्सफिल्डमाथि ३० को सहज जित निकाल्यो। उसका लागि एम्रे च्यान, रोबर्टो फिर्मिन्नो र मोहम्मद सलाहले व्यक्तिगत १(१ गोल गर्न सफल भए। इंग्लिस प्रिमियर लिग फुटबल अन्तरगत बुधबार राति सातवटा खेल हुँदैछन्। जसमा लिग लिडर म्यानचेस्टर सिटीले वेस्ट ब्रोमसँग भिड्दैछ भने अर्को महत्त्वपूर्ण खेलमा म्यानचेस्टर युनाइटेड र टोटनह्याम हट्सपर प्रतिस्पर्धा गर्दैछन्। अर्को खेल चेल्सी र बर्नमाउथबीच हुनेछ। त्यसैगरी एभर्टन र लेस्टर सिटी पनि भिड्दैछन्।"

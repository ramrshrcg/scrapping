शीर्षक,विवरण
जनभावनामाथि खेलवाड,"मंसिर १० र २१ गते सम्पन्न प्रतिनिधिसभा तथा प्रदेशसभा चुनावमा नेपाली कांग्रेस कमजोर देखियो । २०१५ सालदेखि अहिलेसम्म भएका आम चुनावमा कांग्रेसको प्रदर्शन यति कमजोर कहिल्यै थिएन । २०६४ को संविधानसभा चुनावमा कांग्रेस दोस्रो भएको हो । २०६४ को चुनाव हिंसा र आतंकको छायामा भएको थियो । शान्तिपूर्ण प्रक्रियामा माओवादी आई मुलुकमा द्वन्द्व समाप्त हुन्छ भने यस्तो व्यवहार पनि सहनुपर्छ भन्ने मान्यताका साथ त्यतिबेला माओवादीको आतंकप्रति कांग्रेस र सरकार मौन रह्यो र अन्तर्राष्ट्रिय समुदायले पनि भयरहित निर्वाचनमा जोड दिएन । २०७० को दोस्रो संविधानसभा चुनावमा त्यो अवस्था रहेन माओवादीका लडाकु नेपाली सेनामा समाहित भइसकेका थिए उनीहरूका हातहतियार व्यवस्थापन गरेर भएको चुनावमा कांग्रेस प्रथम शक्ति भयो । माओवादीलाई शान्ति प्रक्रियामा ल्याई संविधान जारी गर्न सक्षम भएको यति ठूलो श्रेय आफ्नो पक्षमा हुँदा पनि कांग्रेस किन अहिले कमजोर भयो ? यतिबेला देशभरका लाखौं कांग्रेसी कार्यकर्ता मर्माहत छन् । विश्वबाट समाप्त भएको साम्यवाद नेपालमा कसरी शक्तिशाली भयो ? गत वर्ष भएको अमेरिकी राष्ट्रपति निर्वाचनमा उग्र दक्षिणपन्थी डोनाल्ड ट्रम्पको विजय, त्यसलगत्तै बेलायतद्वारा युरोपेली युनियनबाट बाहिर निस्कने निर्णय, वामपन्थी र उदार समाजवादीलाई पछि पार्दै फ्रान्समा दक्षिणपन्थी म्याक्रोनको जित र स्पेनबाट अलग हुन क्याटोलिनामा भइरहेको आन्दोलनका घटनाक्रममा विश्वव्यापी रूपमा देखिएको प्रवृत्तिभन्दा भिन्न मान्यता राख्ने कम्युनिस्ट नेपालमा बहुमतका साथ कसरी विजयी हुन सफल भए ? चुनावमा कम्युनिस्टले उद्घोष गरे, अब हामी ५० वर्ष शासन गर्छौं । के यो नेपालीको मात्र निर्णय हो वा यसको इन्जिनियरिङ अन्यत्र कतै भएको थियो ? निर्वाचन पर्यवेक्षण गर्न आएका युरोपियन र अमेरिकी पर्यवेक्षकको निम्ति यो माथापच्चीको विषय भएको छ । नेपालमा हालै सम्पन्न निर्वाचनमा गठबन्धन गरेर चीनसमर्थक वाम गठबन्धन र त्यसका विरुद्ध लोकतन्त्रवादी भारतसमर्थक बीचको भिडन्त यस्तो टिप्पणीसहित सुप्रसिद्ध अमेरिकी पत्रिका वासिंगटन पोस्ट्को अनलाइन संस्करणमा समाचार सम्प्रेषण गरेकोमा सामाजिक सञ्जालमा नेपालीले कडा आपत्ति जनाएपछि त्यसलाई हटाइयो । नेपाली सञ्चारमाध्यम र बुद्धिजीवीहरू अहिले नै त्यस्तो निर्णयमा पुग्नु अपरिपक्व हुनेछ । नेपालको भूराजनीतिक संवेदनशीलतालाई ख्याल गरेर पनि नेपालीले त्यस्तो निर्णयमा पुग्नु हतार गर्नु हुन्न । कम्युनिस्ट सरकारको नीति र तिनले प्रतिपक्षसँग गर्ने व्यवहारको प्रतिक्षा गर्नुपर्ने हुन्छ । चुनावमा किन र कसरी लज्जाजनक हार भयो ? यतिबेला स्वयं कांग्रेसले वस्तुनिष्ठ मूल्यांकन गर्नु जरूरी छ । अब टालटुले नीतिले कम्युनिस्टको मुकाविला हुन सक्दैन । पहिलेको सोभियत संघ र विश्वभरका कम्युनिस्टले अनेक भूठा आश्वासन, प्रपोगन्डाले विश्वमा ७० वर्षसम्म कम्युनिस्टले शासन गरे । एमालेका आदर्श नेता लेनिन र माओवादी पथप्रदर्शक माओ र तिनका अनुयायी स्टालिनले लाखौं विरोधीको हत्या गरे । विश्व प्रसिद्ध नोबेल पुरस्कार पाउने आफ्ना नागरिक सोल्झेनित्से र डा शखारोभलाई जेलयातना र देश निकाला गर्ने कम्युनिस्टका निम्ति सत्ता एक मात्र सत्य हुन्छ अरू सबै गौण । कम्युनिस्टको यो व्यवहारको सुक्ष्म अध्ययन गरेर मात्र उनीहरूले भन्ने कुरा र गर्ने व्यवहारप्रति टिप्पणी गर्नुपर्ने हुन्छ । चुनाव परिणामले देशभरका कांग्रेसीमा ल्याएको नैराश्यता चिर्दै नेपाली प्रजातान्त्रिक आकाशका एक चक्किलो तारा नेपाली कांग्रेसका केन्द्रीय सदस्य तथा सांसद गगन थापाले आफ्नो जितपछि पत्रकारसँगको अन्तर्वार्तामा भन्नु भएको छ, चुनावको परिणामलाई लिएर गम्भीर छलफल हुनुपर्छ, केन्द्रीय समितिले उचित र आवश्यक निर्णय गर्न सक्दैन भने विशेष महाधिवेशन नै बोलाएर निर्णय लिनुपर्छ । अब पुरानो पिढीले पछि हटेर युवा तरुणलाई नेतृत्वको जिम्मा दिनुपर्छ । गगनको यो भनाइप्रति कांग्रेस कार्यकर्ता मात्र होइन शुभेच्छुक र प्रजातन्त्रवादीको पनि समर्थन छ । माननीय गगनले यतिबेला समसामयिक विचार व्यक्त गरेको सन्दर्भमा नेपालको प्रजातान्त्रिक आन्दोलनका लौह पुरुष गणेशमानजीले २०४१ सालमा युवालाई सम्बोधन गरेको विषय यहाँ चर्चा गर्नु सान्दर्भिक हुनेछ । २०३९ साउन ६ गते बीपी कोइरालाको निधनपछि गणेशमानजी भावुक हुनुभयो । उहाँ स्वयंसमेत संलग्न भएर सुरु भएको नेपालको प्रजातान्त्रिक आन्दोलन त्यसको संवाहक नेपाली कांग्रेस बीपीको निधनपछि के हुन्छ भन्नेमा उहाँ चिन्तित हुनुभयो । बीपीको निधनपछि अब कांग्रेस छिन्नभिन्न हुन्छ भन्ने निष्कर्ष निकाल्दै पञ्चायत शासन आक्रामक रूपमा प्रस्तुत हुन थाल्यो । रूपन्देही जिल्लाको सुरजपुरामा कार्यकर्ताको भेलालाई सम्बोधन गर्न गएका तत्कालीन महामन्त्री गिरिजाबाबुलाई लक्षित गरेर पञ्चायतका मण्डलले हानेका गोली उहाँलाई नलागेर भेलामा उपस्थित नेपाली कांग्रेसका कार्यकर्ता तथा अधिवक्ता यादवनाथ आलोकलाई लाग्यो, आलोकको घटनास्थलमै निधन भयो । यसले देशव्यापी रूपमा कार्यकर्ता उत्तेजित भए । पञ्चायतविरुद्ध कडा आन्दोलन हुनुपर्छ भन्ने कार्यकर्ताको दबाब आउन थाल्यो । यसै सन्दर्भमा युवा तरुणलाई सम्बोधन गर्न पार्टी कार्यालय जमलको छतमा एक कार्यक्रम राखेको थियो । उक्त कार्यक्रममा भावुक भएर गणेशमानजीले भन्नुभयो, बीपीको निधनपछि पञ्चहरू उग्ररूपमा प्रस्तुत हुन थालेका छन् । गिरिजाबाबुको शान्तिपूर्ण भेलामा गोली नै चलाए, साथी यादवनाथ आलोक मारिनुभयो । अब हामीलाई शान्तिपूर्ण भेला गर्न पनि नदिने सरकार र पञ्चको षडयन्त्र हुन थालेको छ । मैले आजीवन नेता मानेका बीपी, सुवर्णजी अब हुनुहुन्न उहाँहरू, म स्वयं र किसुुनजीलगायतले बालेको यो प्रजातन्त्रको दीयो यतिबेला मेरो जिम्मामा आएको छ । त्यो दीयो ननिभोस् र त्यो दीयो तिमीहरूलाई हस्तान्तरण गरेर मर्नेबाहेक मेरो अर्को कुनै इच्छा छैन । प्रधानमन्त्री बनौला, सम्पत्ति आर्जन गरौंला भनेर म राजनीतिमा लागेको होइन । नेपाली जनताको स्वाभिमान बचिरहोस् र मुलुकमा प्रजातन्त्र आओस् यही मेरो अन्तिम इच्छा छ । गणेशमानजीले यसो भन्दा सभाको अग्रपंक्तिमा उपस्थित थिए अहिलेका पार्टी सभापति शेरबहादुर देउवा, वरिष्ठ नेता रामचन्द्र पौडेललगायत कांग्रेसका नेतागण । गणेशमानजीको त्यो दीयो त्यतिबेलाको युवा पिढीले ठूलो त्याग र संघर्षको साथ निभ्न दिएन । त्यही दीयो ननिभोस् भनेर हजारौं सपूत सहादत भए, कतिले जेलनेल सहनुपर्यो, कतिले यातना सहनुपर्यो । गणेशमानजीको त्यो दीयो ननिभेको मात्र होइन त्यसमा अलिकति पनि मलिनता आएन, प्रज्जवलित भइरह्यो, त्यसले प्रजातन्त्र र राष्ट्रियताको प्रकाश नेपाली धर्ती आकाशमा छरिरह्यो । आखिरमा २०४६ सालको आन्दोलनमा गणेशमानजीको सर्वमान्य नेतृत्वमा कम्युनिस्ट पनि सरिक भए । निरंकुश पञ्चायत ढल्यो र देशमा प्रजातन्त्र आयो । पञ्चायत समाप्त गरेपछि राजा वीरेन्द्रले गणेशमानजीलाई भने, गणेशमानजी तपाईं जनआन्दोलनको सर्वोच्च कमान्डर अब पञ्चायत व्यवस्था समाप्त भयो, आन्दोलनको सर्वोच्च कमान्डरको हैसियतले तपाईं प्रधानमन्त्री हुनुपर्छ । राजाले यसो भनिरहँदा आपूसँगै रहेका अनन्य सखा कृष्णप्रसाद भट्टराईलाई देखाउँदै गणेशमानजीले भन्नुभयो, सरकार मभन्दा योग्य मेरो साथी किसुनजी हुनुहुन्छ, प्रधानमन्त्री उहाँलाई बनाइबक्स्योस् । गणेशमानजीको यो महान् विचार सुनेर राजा वीरेन्द्र एकछिन अवाक भए, अनि किसुनजीलाई प्रधानमन्त्री बनाए । गगनजी गणेशमानजीको त्यो दीयोमा यतिबेला तेल कम भएछ, बत्ती पनि सिद्धिन थालेछ । नत्र चुनावमा नेपाली कांग्रेसको यस्तो हविगत हुने थिएन । आफ्नो परिवार, नातागोता र छानीछानी भ्रष्ट र डनहरूलाई टिकट दिएकोमा जनताले आक्रोश व्यक्त गरेका रहेछन् । कांग्रेसप्रति त जनताको माया मरेको रहेनछ नि, नत्र समानुपातिकमा यति धेरै मत कसरी आउँदथ्यो ? हो टिकट पाएका सबै भ्रष्ट र डन होइनन् तर तिनका प्रति पनि जनताको कहीं न कहीं गुनासो रहेछ । केही सयदेखि केही हजारको अन्तरमा तिनलाई पनि जनताले हराएर सजाय दिए । कांग्रेसको नेतृत्व तहबाट जनताको भावनाप्रति कति ठूलो खेलबाड गरियो । सत्ता टिकाइराख्न कहिले प्रचण्ड पुत्रीलाई जिताउन हँसिया हथौडामा भोट हाल्नुपर्ने अनि तिनै प्रचण्डलाई हराउन जनताले हलो समाउनुपर्ने ? वा ! जनताको मनोभावनामाथि यत्रो खेलबाड ? यत्रो अपमान २१ औं शताब्दीका जनता कसैको पनि दास होइनन् प्रजातन्त्र र राष्ट्रियताप्रति प्रतिबद्ध स्वाभिमानी नेपाली जनता प्रजातन्त्रका पहरेदार हुन् भन्ने चुनावमा देखाइदिए । भरतपुरका कांग्रेसका कार्यकर्ता र शुभचिन्तकहरूको भावनाप्रति ठूलो खेलबाड भयो । भरतपुर त्यो ठाउँ हो, जहाँ राजा महेन्द्रको निरंकुश शासनविरुद्ध २०१८ सालमा कांग्रेसका मुक्ति सेनाले दुई दिनसम्म भरतपुर कब्जा गरे । त्यसपछि राजधानीबाट थप सुरक्षाफौज गएर तिनलाई गोली हानेर मार्ने र केहीलाई जिउँदै कब्जामा लिइयो । तिनै मुक्ति सेनाका योद्धालाई खाडल खनेर आफ्नै साथीलाई त्यो खाडलमा जिउँदै हालेर खाडल पुर्न लगाइयो । यो घटनाको साक्षी छन् डा मथुराप्रसाद श्रेष्ठ, भरतपुर अस्पतालका तत्कालिन डाक्टर । बीपीभन्दा आपूलाई बुद्धिमान ठानेर हामी कम्युनिस्टसँग सहकार्य गर्न गयौं । आफ्नो स्वार्थपूर्ति नहुञ्जेल तिनले साथ पनि दिए । स्वार्थपूर्ति भइसकेपछि कम्युनिस्ट कम्युनिस्ट एक हौं भनेर हामीलाई लात हानेर ती गए । प्रजातान्त्रिक समाजवादप्रति प्रतिबद्ध बीपी कम्युनिीटविरोधी कहिल्यै हुनुहुन्नथ्यो । कम्युनिस्टहरूको अवसरवादी चरित्र बुझेर उहाँले उनीहरूसँग कहिल्यै सहकार्य गर्न मान्नु भएन । मन्त्रिपरिषद्मा सँगै बसेर काम गर्दाको अनुभव गगनजीलाई छ । कम्युनिस्ट कति अनैतिक हुन्छन् भन्नेबारेमा भनिरहनु पर्दैन । अहिलेको उनीहरूको क्रियाकलापले बताउँछ । कांग्रेसको नेतृत्वको सरकारमा बसेर सम्पूर्ण सुविधा लिने अनि त्यही सरकार समाप्त पार्न प्रतिपक्षसँग मिल्ने । उनीहरूका यस्ता अनैतिक काम धेरै छन्, समय परिस्थितिअनुसार तिनको भण्डाफोर हुँदै जानेछ । कम्युनिस्टलाई मात्र दोष दिएर कांग्रेसको अबको राजनीति अघि बढ्दैन । हामीले कहाँकहाँ गल्ती गर्यौं किन गणेशमानजीको दीयोको प्रकाश मलिन भयो ? आफ्ना गलत नीति र कदमको यथार्थ समीक्षा गरेर कांग्रेस अब अघि बढेमा पुनः गणेशमानजीको दीयोको प्रकाश उज्ज्वल हुनेछ । कम्युनिस्टहरू पनि त्यही दीयोको उज्यालोमा छिट्टै आउनेछन् । केपी ओली र प्रचण्डले जतिसुकै दाबी गरे पनि यो गठबन्धन बढीमा पाँच वर्ष चल्नेछ । माले, एमाले र माओवादीले संसदीय व्यवस्थाका विरुद्ध हतियार उठाए र फेरि संसदीय व्यवस्थामा आउनुपरेको इतिहास साक्षी छ । तिनले एक दिन अवश्य भन्ने छन् कम्युनिस्ट शासन ५० वर्ष होइन पाँच वर्ष चलाउन पनि गाह्रो भयो ।हाइलाइट बीपीभन्दा आपूलाई बुद्धिमान ठानेर हामी कम्युनिस्टसँग सहकार्य गर्न गयौं । आफ्नो स्वार्थपूर्ति नहुञ्जेल तिनले साथ पनि दिए । स्वार्थपूर्ति भइसकेपछि कम्युनिस्ट कम्युनिस्ट एक हौं भनेर हामीलाई लात हानेर ती गए ।"
राष्ट्रिय झन्डासँगको नाता,"काठमाडौं : नेपाली राष्ट्रिय क्रिकेट टोलीका प्रशिक्षक जगत टमाटा शनिबार बिहान कीर्तिपुरस्थित टीयू क्रिकेट मैदान पुगे । सिनियर राष्ट्रिय टोलीका खेलाडीलाई प्रशिक्षण दिन व्यस्त रहने उनी आइतबार ह्विलचेयर खेलाडीलाई केही ब्याटिङ टिप्स सिकाउँदै थिए। उनी ह्विलचेयर क्रिकेट टोलीका प्रशिक्षक थिएनन्, न त उनलाई कसैले त्यसका लागि अनुरोध नै गरेको थियो । उनी किन उत्साहित थिए त ? राष्ट्रिय झन्डा भएको जर्सी लगाएर खेलेपछि यो वा त्यो क्रिकेट भन्ने हुँदैन । मलाई राष्ट्रिय झन्डाको नाताले तानेर यहाँ ल्याएको हो, प्रशिक्षक टमाटाले कारण सुनाए, शारीरिक रूपमा अशक्त भए पनि उहाँहरूले शारीरिक रूपमा सक्षम रहेका खेलाडीले भन्दा राम्रो खेलिरहनुभएको छ । त्यसमा हामीले पनि हौसला दिनुपर्छ भनेर म यहाँ आएको हुँ । प्रशिक्षक टमाटाले शनिबार साँझसम्मै नेपाली टोलीको खेल हेरेर बिताए । नेपाली टोलीले चौका प्रहार गर्दा र विकेट लिँदा उनी खुसीले ताली बजाउँथे । खेल सकिएपछि पनि उनी सबै खेलाडीलाई बधाई दिएपछि मात्रै मैदानबाट बाहिरिए । पहिलोपटक नेपालले आयोजना गरेको ह्विलचेयर त्रिदेशीय शृंखलामा नेपाली खेलाडीलाई हौसला प्रदान गर्न टमाटाजस्तै धेरै समर्थक त्रिवि मैदानमा पुगेका थिए । ती समर्थकले पनि खेल अवधिभर नेपाली खेलाडीलाई हौसला प्रदान गरिरहे । उनीहरू नेपाली खेलाडीको प्रत्येक बलिङमा मात्रै हैन, प्रत्येक एकदुई रन र चौकामा ताली र हुटिङले साथ दिन्थे । फरक क्षमता भएका (विशेष गरी स्पाइनल कर्ड र अन्य समस्याबाट हिँड्न नसक्ने भएका) यी खेलाडीले शनिबार भारत र बंगलादेशको टोलीलाई पराजित गर्दै नेपाललाई उपाधि दिलाए । ह्विलचेयर क्रिकेटमा दुईभन्दा बढी देशको सहभागितामा आयोजना गरिएको यो पहिलो प्रतियोगिताको उपाधि नै नेपालले जित्न सफल भएको छ । ह्विलचेयर क्रिकेटरले आफूहरू सक्षम रहेको प्रमाणितमात्रै गरेनन्, देशका लागि अन्तर्राष्ट्रिय उपाधि नै दिलाए । टोलीका कप्तान हिमाल अर्यालले यस खेललाई आफ्नो जीवनप्रतिको आशासँग जोड्न चाहन्छन् । खुट्टा नचल्ने भएपछि छरछिमेकले यसको जीवन सकियो भने । अन्य व्यक्तिले जस्तै हिँडडुल गर्न नसक्दा घरभित्रै थुनिएर बस्नुपर्ने अवस्था थियो, कप्तान हिमालले भने, यो खेलले जीवनप्रति आशा जगाएको छ । यो अवस्थामा रहँदा पनि देशका लागि उपाधि दिलाउन सक्षम भएका छौं । हामीप्रति हेर्ने अन्यको नजर पनि फेरिएको हुनुपर्छ । कप्तान हिमालको विश्वासजस्तै यस्ता प्रतियोगिताले उनीहरूप्रति हेर्ने नजरमा परिवर्तन ल्याएको छ । नेपाल ह्विलचेयर क्रिकेट संघका अध्यक्ष छुल्टिम ग्याल्जेन शेर्पाका अनुसार नेपाली राष्ट्रिय टोलीका ६ खेलाडीलाई भारतले आफ्नो लिग खेल्नका लागि अनुबन्ध गरेको छ । यस्तै चार खेलाडीलाई पाकिस्तान ह्विलचेयर क्रिकेट संघले आफ्नो लिग खेल्नका लागि बोलाइसकेको छ ।"
टोटनह्यामविरुद्ध म्यानचेस्टर सिटीको रवाफिलो जित,काठमाडौँ । यो सिजनको इङ्लिस प्रिमियर लिगमा म्यानचेस्टर सिटीले रवाफिलो प्रदर्शन जारी छ । गएराति भएको खेलमा सिटीले टोटनह्याम हटस्पर्सलाई ४१ गोलअन्तरले सजिलै पाखा लगाएको छ घरेलु मैदानमा भएको खेलमा सिटीलाई जिताउने क्रममा राहिम स्टर्लिङले दुई गोल गरे । खेलको १४ औँ मिनेटमा गुन्दोगानले हेडबाट अग्रता दिएको खेलमा सिटीले दोस्रो हाफमा ३ गोल गर्यो । खेलको ७० औँ मिनेटमा केभिन डे बु्रुनेले उत्कृष्ट गोल गरे । त्यसपछि ७५ औँ मिनेटमा पाएको पेनाल्टीलाई ग्याब्रियल जिसुसले गोलमा परिणत गर्न सकेनन् । तर खेलको ८० औँ र ९० औँ मिनेटमा राहिम स्टर्लिङले दुई गोल गरेपछि सिटीले अग्रता ४० मा पुर्यायो । टोटनह्यामका लागि खेलको अतिरिक्त समयमा एरिक्सनले एक मात्रै सान्तवना गोल फर्काए । यो जितपछि सिटी १८ खेलबाट ५२ अंकसहित लिगको शीर्ष स्थानमा कायमै छ । उसलाई पछ्याइरहेको म्यानचेस्टर युनाइटेडको १७ खेलबाट ३८ अंक छ । त्यसैगरी तेस्रो स्थानको चेल्सीले पनि १८ खेलबाट ३८ अंक नै जोडेको छ ।
"नेपाल फाइनलमा, उपाधिका लागि सिंगापुरसँग खेल्दै","काठमाडौं : नेपाल थाइल्यान्डमा जारी एसीसी यू१६ इस्टर्न रिजन च्याम्पियनसिपको फाइनलमा पुगेको छ । शनिबार भएको सेमिफाइनलमा नेपालले मलेसियालाई ७२ रनले हरायो । नेपालले उपाधिका लागि सिंगापुरसँग खेल्नेछ । शनिबार नै भएको अर्को सेमिफाइनलमा सिंगापुरले हङकङलाई आठ विकेटले हरायो । फाइनल आइतबार हुनेछ । नेपालले कसिलो बलिङ प्रदर्शनलाई सेमिफाइनलमा पनि कायम राख्यो । पहिला ब्याटिङ गरेको नेपालले निर्धारित ३४ ओभरमा आठ विकेट गुमाएर एक सय २७ रन जोडेको थियो । मलेसिया २११ ओभरमा ५५ रनमा समेटियो । मलेसियालाई सस्तोमा समेट्न नेपालका सूर्य तामाङले चार र प्रतिश जीसीले तीन विकेट लिए । नारायण जोशी र कुशल मल्लले पनि एकएक विकेट हात पारे । कुनै समय २४ रन जोड्दा केवल एक विकेट गुमाएको मलेसिया त्यसपछि लगातार दबाबमा आएको थियो । मलेसियाले २५ रन जोड्दा चार विकेट गुमाइसकेको थियो । मलेसियाका एकजना ब्याट्सम्यानले मात्र दोहोरो अंकमा रन जोड्न सके । नेपालका बलर सूर्यले सात ओभरमा तीन मेडन राखेर केवल १२ रनमात्र खर्चिए । नेपालको पालिमा प्रतिश जीसीले २५, सुनिल भण्डारी र नारायण जोशीले १७१७, विशालविक्रम केसीले १५ तथा राजन मगर र रीत गौतमले ११११ रन जोडे । तृतराज दासले पनि १३ रन बनाए । अर्को सेमिफाइनलमा सिंगापुरले एक सय २४ रनको लक्ष्य २४ ओभरमा दुई विकेट गुमाएर पूरा गरेको थियो । सिंगापुरका ईशान सनीले अविजित ४८ रन जोडे । प्रारम्भिक ब्याट्सम्यान अमन देसाईले ५५ रन बनाए । उनी टोलीका कप्तान तथा विकेटकिपर हुन्। एसीसीले यसअघि अन्तिमपटक सन् २०१४ मा आयोजना गरेको एसीसी यू१६ प्रिमियर क्रिकेटमा नेपाल विजेता बनेको थियो । एसीसीले सन् २०१४ देखि यू१६ स्तरमा प्रिमियर (पहिलो श्रेणी) र एलिट कप (दोस्रो श्रेणी)को प्रतियोगिता आयोजना गर्न थालेको थियो । तर, त्यो एकपटकमात्र सञ्चालन भयो । त्यसयता एसीसीले दुवै श्रेणीलाई समायोजन गरी टिमहरूलाई भौगोलिक रूपमा विभाजन गरी इस्टर्न रिजन र वेस्टर्न रिजनका रूपमा आयोजना सुरु गरेको छ । एसीसीले आयोजना गरेको पहिलो श्रेणीका यू१६ क्रिकेट प्रतियोगितामा नेपाल हरेकपटक फाइनलमा पुगेको छ । उसले सन् २०१० मा एसीसी यू१५ एलिट कप र यू१७ एलिट कपलाई समायोजन गरी यू१६ एलिट कप आयोजना गर्न थालेको हो । त्यति बेला एलिट कप पहिलो श्रेणी र च्यालेन्ज कप दोस्रो श्रेणीको प्रतियोगिता थियो । नेपाल पहिलो संस्करणमा फाइनलमा पुगे पनि उपाधि भिडन्तमा सिंगापुरसँग पराजित भएको थियो । सन् २०१२ मा आयोजित अर्को संस्करणमा पनि नेपाल फाइनल पुगेको थियो तर त्यति बेला उपाधि भिडन्तमा मलेसियासँग निराश भएको थियो । सन् २०१४ मा आयोजित एसीसी यू१६ प्रिमियर क्रिकेटमा भने नेपाल राउन्ड रोबिनमा पहिलो स्थानमा रहेर पहिलोपटक विजेता बनेको थियो ।"
यु१६ च्याम्पियनसिप क्रिकेटको उपाधि नेपालले जित्याे : सिंगापुर ७१ रनले पराजित,"काठमाडौं : थाइल्यान्डमा सम्पन्न एसीसी यू१६ इस्टर्न रिजन क्रिकेट प्रतियोगिताको उपाधि नेपालले जितेको छ। नेपालले आइतबार भएको फाइनल खेलमा सिंगापुरलाई ७१ रनले हराउँदै उपाधि हात पारेको हो। नेपालले दिएको एक सय ८४ रनको लक्ष्य पछ्याएको सिंगापुर ३१५ ओभरमा केवल एक सय १२ रनमा अलआउट भएपछि उपाधि नेपालको पोल्टामा परेको हो। बैंककमा टस जितेर पहिले ब्याटिङ गरेको नेपालका लागि विशालविक्रम केसीले अर्धशतक बनाए। चौथो नम्बरमा क्रिज सम्हाल्न आएका केसीले ७९ बलको सामना गरी चार चौका र एक छक्काको मद्दतमा ६३ रन बनाए। केवल ४० रनको कुल स्कोरमा तीन विकेट गुमाइसकेको अवस्थामा केसीले टोलीलाई उकास्ने काम गरेका थिए। उनले सुनील भण्डारीसँग ४८ रनको साझेदारी गरे। नेपालले तीन रन जोड्दा प्रारम्भिक ब्याट्सम्यान कुशल मल्ल शून्य रनमा पेभेलियन फर्किए। यसैगरी राजन मगर पनि लामो समयसम्म क्रिजमा टिक्न सकेनन्। उनी व्यक्तिगत तीन रन जोड्दै पेभेलियन फर्किए। त्यसपछि सुवास ऐर र विशालविक्रम केसीले पाली सम्हालेका थिए। सुवासले २२ रन बनाए। तृतराज दासले १९ र सुनील भण्डारीले १५ रन बनाए। नारायण जोशीले अविजित ४६ रन जोडे। उनले आक्रामक ब्याटिङ गर्दै २३ बलमा एक छक्का र पाँच चौका हिर्काए। अर्का ब्याट्सम्यान प्रतिश जीसीले १० रन जोडे। सिंगापुरका ईशान सावनीले दुई विकेट लिए। राउल शर्मा, प्रणव सुदर्शन र प्रणेश सिंगाभीले पनि एकएक विकेट हात पारे। निर्धारित ३५ ओभरमा एक सय ८४ रनको विजयलक्ष्य पछ्याएको सिंगापुरलाई सस्तोमा समेट्न सूर्य तामाङ र अजयकुमार लोनियाले घातक बलिङ गरे। सात ओभर बलिङ गरेका सूर्यले २० रन खर्चेर तीन विकेट लिए। पाँच ओभर बलिङ गरेका लोनियाले पनि १६ रन दिँदै तीन विकेट हात पारे। नारायण जोशी र कुशल मल्लले पनि एकएक विकेट हात पारे। सिंगापुरका लागि साइहर्ष भेनुगोपालले सर्वाधिक ३१ रन बनाए। आर्नभ वाधवाले २१ र राउल शर्माले १५ रन थपे। सिंगापुरका अन्य ब्याट्सम्यानले दोहोरो अंकमा रन बनाउन सकेनन्। सेमिफाइनलमा मलेसियालाई ७२ रनले पराजित गर्दै नेपालले फाइनलमा स्थान बनाएको थियो। सिंगापुरले भने हङकङलाई आठ विकेटले हराउँदै नेपालसँगको भेट पक्का गरेको थियो। यसअघि एसीसीकै आयोजनामा सन् २०१४ मा भएको यू१६ प्रिमियर क्रिकेटमा नेपालले उपाधि जितेको थियो। एसीसीले पहिलो श्रेणीको यू१६ प्रिमियर र दोस्रो श्रेणीको एलिट कप समायोजन गरी भौगोलिक आधारमा टोली विभाजन गरी इस्टर्न रिजन र वेस्टर्न रिजनका रूपमा आयोजना गर्दै आएको छ। यसअघि सन् २०१० मा एसीसी यू१५ एलिट कप र यू१७ एलिट कप आयोजना हुँदै आएको थियो। एसीसीले आयोजना गरेको पहिलो श्रेणीका यू१६ क्रिकेट प्रतियोगितामा नेपाल हरेकपटक फाइनलमा पुगेको छ। नेपाल पहिलो संस्करणमा फाइनलमा पुगे पनि उपाधि भिडन्तमा सिंगापुरसँग पराजित भएको थियो। सन् २०१२ मा आयोजित अर्को संस्करणमा पनि नेपाल फाइनल पुगेको थियो। त्यतिबेला उपाधि भिडन्तमा मलेसियासँग निराश बनेको थियो। सन् २०१४ मा आयोजित एसीसी यू१६ प्रिमियर क्रिकेटमा भने नेपाल राउन्ड रोबिनमा पहिलो स्थानमा रहँदै विजेता बनेको थियो। संक्षिप्त स्कोर नेपाल : ब्याटिङ १८३६ (३५ ओभर) विशालविक्रम केसी : ६३ रन नारायण जोशी : ४६ रन तृतराज दास : १९ रन सिंगापुर बलिङ ईशान सावनी दुई विकेट सिंगापुर, ब्याटिङ ११२१० (३१५ ओभर) साइहर्ष भेनुगोपाल : ३१ रन आर्नभ वाधवा : २१ रन राउल शर्मा : १५ रन नेपाल बलिङ सूर्य तामाङ ३ विकेट अजयकुमार लोनिया : तीन विकेट सूर्य तामाङ : तीन विकेट"
रियल मड्रिड क्लब विश्वकप फुटबलको च्याम्पियन,काठमाडौँ: स्पेनिस क्लब रियल मड्रिड क्लब विश्वकप फुटबल प्रतियोगिताको उपाधि लगातार दोस्रो पटक जित्न सफल भएको छ । क्रिस्टियानो रोनाल्डोको फ्री किक गोलको मद्धतामा ब्राजिलियन क्लब ग्रेमियोलाई १० ले पराजित गर्दै रियल मड्रिडले लगातार दोस्रो पटक क्लब विश्वकपको उपाधि जितेको हो । उपाधि रक्षा गर्ने क्रममा रियलका लागि खेलको ५३ औँ मिनेटमा विश्व वर्ष खेलाडी रोनाल्डोले फ्री किकबाट गोल गर्न सफल भएका थिए । यो सँगै जिनेदिन जिदानको कमानमा रहेको रियलले एकै वर्षमा पाँच उपाधि जितेको छ । रियलले गत सिजन स्पेनिस ला लिगा र युरोयिपन च्याम्पियन्स लिगको पनि उपाधि उचालेको थियो । योसँगै रियलले क्लब विश्वकपको उपाधि तेस्रो पटक जितेको छ । यसअघि तीन पटक क्लब विश्वपक जितेको स्पेनिस क्लब बार्सिलोनासँगको रेकर्ड पनि उसले बराबरी गरेको छ ।
प्रधानमन्त्रीद्वारा नेपाली युवा क्रिकेट टीमलाई बधाई,काठमाडौँ: प्रधानमन्त्री शेरबहादुर देउवाले एसिसी सोह्र वर्षमुनि (यु१६) पूर्वी क्षेत्रीय क्रिकेट प्रतियोगिताको उपाधि विजेता नेपाली खेलाडीलाई बधाई दिएका छन्। प्रधानमन्त्री देउवाले नेपालले उपाधि जितेकामा खुशी व्यक्त गर्दै विजेता खेलाडी बधाई दिएको प्रधानमन्त्रीका निजी सचिव बद्रीप्रसाद तिवारीले बताए। उनका अनुसार प्रधानमन्त्री देउवाले पछिल्लो समयमा नेपाली क्रिकेट खेलाडीले विविध चुनौतीबीच प्राप्त गरेको सफलता प्रशंसायोग्य भएको उल्लेख गरेका थिए। थाइल्याण्डको टेर्डथाई क्रिकेट मैदानमा आइतबार भएको फाइनल खेलमा नेपालले सिंगापुरलाई ७१ रनले पाखा लगाउँदै उपाधि जितेको हो।
साफ यू१५ महिला फुटबल: बंगलादेशसँग नेपाल ६० ले पराजित,"काठमाडौं : साफ यू१५ महिला फुटबल प्रतियोगिता अन्तर्गत आइतवार भएको खेलमा नेपाल आयोजक बंगलादेशसँग ६० गोलको फराकिलो अन्तरले पराजित भएको छ । प्रतियोगिताको आइतवार भएको पहिलो खेलमा नेपाली किशोरीहरुलाई आयोजक बंगलादेशले फराकिलो हारको स्वाद चखाएको हो । ढाकास्थित बीएसएसएम मोस्तोफा कमल स्टेडियममा भएको खेलमा नेपाली टोलीलाई पराजित गर्ने क्रममा तोह्युरा खातुनले ह्याट्रिक गरिन् । उनले खेलको ३२, ६९ र ७२ औँ मिनेटमा गोल गर्दै ह्याट्रिक गरेकी हुन् । त्यसैगरी अनुचिङ मोगिनीले १३ र ४५ मिनेटमा व्यक्तिग २ गोल गरिन् । अर्को गोल ११ मिनेटमा मोनिका चकमाले गर्दै ६० को जित पक्का गराइन् । नेपालले दोस्रो खेल अब मंगलबार भारतविरुद्ध खेल्नेछ । त्यसैगरी २१ डिसेम्बरमा नेपालले भुटानसँग सामना गर्नेछ । यी देशमध्ये शीर्ष २ टिमले डिसेम्बर २४ मा फाइनल खेल्नेछन् ।"
अदम्य साधनाको जित,"शनिबार बिहान अन्नपूर्ण पोस्ट् मा छापिएको तस्बिर देखेपछि मन धेरै दुख्यो । त्यसपछि मेरो अगाडि दुई विकल्प बाँकी रहे । पहिलो बाटो नेपाल सरकार र आयोजक संस्थालाई गाली गर्दै सञ्जालमा केही पोस्ट् गर्ने । दोस्रो विकल्प कसैले केही गरोस् या नगरोस्, आफूले अरू केही गर्न नसके पनि, कीर्तिपुर मैदान पुगेर ह्विलचेयरमा बसेर क्रिकेट खेल्ने नेपाली खेलाडीको हौसला बढाउने । मैले दोस्रो बाटो रोजें । स्टेडियम धेरै खाली थियो । तर जेजति जम्मा भएका थिए, तिनको उत्साह अदम्य थियो । भावनाको हिसाबकिताब संख्याको क्यालकुलेटरमा कहाँ हुन सक्छ र ! बंगलादेश, भारत र नेपाल सम्मिलित ट्वान्टीट्वान्टी ह्विलचेयर क्रिकेट प्रतियोगिता आयोजक समितिका अध्यक्ष छुल्टिम ग्याल्जेन शेर्पा आफैं पनि फरक क्षमता भएका व्यक्ति रहेछन् । पहिला अपांग शब्द प्रयोग गरिन्थ्यो । मलाई त्यो शब्द कहिल्यै मन परेन । गहिरो गरी हेरे हामी सबै कुनै न कुनै प्रकारले अधुरा छौं, असक्षम छौं । सबै कुराले भरिभराउ र पूर्ण को पो छ र ! छुल्टिमले न्यानो स्वागत गरे । मैले शनिबार प्रकाशित विकास कार्कीको तस्बिरले आफूलाई बाँधेर मैदानमा ल्याएको बताएँ । त्यसपछि म मैदानको त्यो भागतिर लागेँ, जहाँ नेपाली खेलाडी जम्मा थिए । घडीमा पौने बाह्र बजेको थियो । जाडोको मौसममा न्यानो घाम पाएर खेलको मैदान मुस्कुराउँदै थियो । नेपाल अंकित जर्सी लगाएका क्रिकेटरहरू आआफ्नो ह्विलचेयरमा, अर्धगोलाकार शैलीमा जम्मा भएका रहेछन् । सबै खेलाडी एकाग्र मुद्रामा एक जना सज्जनलाई सुनिरहेका थिए । बडा जोडदार तरिकाले ती सज्जन खेलाडीहरूको मनोबल उकास्ने प्रेरणादायी कुराहरू बताउँदै थिए । खेलले सही तरिकाबाट जीवन बाँच्न सिकाउँछ भन्थे । उनलाई सुनेपछि लाग्यो, हो रहेछ । केही मिनेटपछि ती सज्जनसँग परिचय भयो । विजयजी म जगत टमटा क्षमा गर्नुस् जगतजी चिन्न सकिनँ । नाम धेरै सुनेको । तपाईं त नेपाली राष्ट्रिय क्रिकेट टिमको कोच पनि हो क्यारे ! हो । तर, अहिलेचाहिँ तपाईं जस्तै दर्शक भएर मात्र आएको । खेलाडीहरूको उत्साह बढाउन । सोचें, आएको बेला दुईचार कुरा खेलाडीहरूसँग सेयर गरिहालौं । तपाईंले यसअघि पनि ह्विलचेयर क्रिकेट हेर्नुभएको थियो ? टेलिभिजनमा मात्रै । मैदानमा त आज पहिलो पटक हो विजयजी । कस्तो अनुभव भइरहेछ जगतजी ? यतिका वर्षदेखि मैदानमा छु । कहिले खेलाडी भएर, आजकाल कोच भएर । तर, आजजति मन छोएको थोरै अवसर आएका छन् जीवनमा । देशको नाम लेखेको जर्सी लगाउन पाउने रोमाञ्च लगाउनेलाई मात्र थाहा हुन्छ । कोही दृष्टिविहीन होस् वा नहोस्, कोही ह्विलचेयरमा बसोस् वा नबसोस्, शारीरिक अवस्था जस्तोसुकै किन नहोस् देशको नाम लेखेको जर्सी लगाएर जित्ने अनुभव, देशको नाम उचो राख्ने अनुभव साधारण कुरा होइन । यो खेल मेरो जीवनको बिर्सनै नसकिने अनुभव हो । यति भनेर उनी चुप लागे । यति भनिसकेपछि के पो थप्नुपर्छ र ! के पो थाप्न सकिन्छ र ! यसैबीच मैदानबाट नेपाल नेपाल भन्दै ठूलो हुटिङ भयो । नेपाल बलियो स्थितिमा पुगिसकेको थियो । म चुपचाप मैदानबाट बाहिर निस्किएँ । तर, निस्कनुभन्दा अघि मैले क्रिकेटको खेल मात्र हेरिनँ, मानिसको अदम्य साहस, साधना र क्षमताको कालजयी प्रदर्शनमा सहभागी हुने मौका पनि पाएँ । खेलाडीले हामीलाई जितमात्रै दिएनन्, जीवन बाँच्ने कला पनि सिकाए । शनिबार साँझ यो लेखिरहँदा, मलाई लेखुँ लेखुँ भन्दा पनि नाचुँ नाचुँ लागिरह्यो । मलाई मात्र किन ? धेरैलाई त्यस्तै लागेको होला । नलाग्नु पनि कसरी । हाम्रा खेलाडीहरूले हामीलाई नाचुँ नाचुँ लाग्ने बनाएको दिन पो हो यो । ह्विलचेयर क्रिकेटमा नेपाल च्याम्पियन आत्मविश्वासले डोर्याउँदै"

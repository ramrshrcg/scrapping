शीर्षक,विवरण
विश्व पत्रकारिता नयाँ युगतर्फ,"धुनिक पत्रकारिताको इतिहास विश्वको पहिलो दैनिक प्रकाशन बेलायत भएको मितिबाट लिने हो भने आज यसको युग तीन सय वर्षभन्दा बढी भइसकेको छ ।तर अहिले भइरहेको विश्व सञ्चार प्रणालीको विश्वव्यापीकरणले अब समय र स्थानको विसान्दर्भिकरण तथा राष्ट्रिय सञ्चारको सार्वभौमिकता क्षीण हुने स्थिति सिर्जना हुँदैछ । साथै सञ्चार सन्देश बढी स्वतन्त्रतापूर्वक प्रवाह हुने स्थिति सिर्जना भएकोले विश्व पत्रकारिताको प्रविधि तथा प्रभावमा पनि क्रान्तिकारी परिवर्तन देखा पर्न थालिसकेको छ । महाशक्ति राष्ट्रहरूको रणनीतिक सम्बन्धमा फरक अवस्था सिर्जना मिडियाको कारणले पनि हुन थालेको पाइन्छ ।पत्रकारिता आम सञ्चारमाध्यमको एउटा साधन, सीप र कला हो । यस्तो विश्व स्थितिको सिर्जनाले अब निर्माण हुने सञ्चार प्रणाली, समाज र संस्कृतिको यथार्थमा अभूतपूर्व परिवर्तन हुन सक्छ । यस्तो परिवर्तनमा सञ्चार, समाज तथा संस्कृतिबीचको सम्बन्ध कस्तो हुन सक्छ भन्नेबारे सञ्चारविद्हरूले मोडेल पनि तयार परिसकेका छन् ।यस्तो स्थितिको सिर्जनाको सुरुआत खासगरी विश्वयुद्धपछि टेलिभिजनको प्रभावबाट विश्वका दसौं लाख दर्शकले एकैपटक एउटै घटना एउटै टेलिभिजन च्यानलबाट समेट्न सकिने सम्भावनाबाट उत्पन्न भएको हो । त्यसबेलादेखि नै परम्परागत पत्रकारिताको युगमा परिवर्तनका रेखाहरू देखा पर्न थालेका थिए । विगत सन् १९८०९० को दसकदेखि विश्व बजारको उत्कर्ष र व्यापारव्यवसायमा लगानीको तीव्रता तथा जोखिमको उच्च वृद्धि साथै संस्थागत विकास र जीवनशैलीको स्तरमा परिवर्तन हुन थालेको थियो । यस क्रममा आमसञ्चारबाट हुने मनोरञ्जनका प्रभाव पनि विश्वव्यापी रूपमा देखा पर्न थालेको थियो । सूचना, समाचार तथा मनोरञ्जन प्रदान गर्ने माध्यम विशाल उद्योगको रूपमा स्थापित हुन थालेको थियो । इन्टरनेटसँग जोडिएको पत्रकारिता मानव समाज तथा व्यक्तिका अभिन्न अंगको रूपमा स्थापित हुनेछ । नागरिक पत्रकारिताले व्यावसायिक पत्रकारिताको पूरकको रूपमा काम गर्नेछ । यही समयदेखि इन्फर्मेसन कम्युनिकेसन टेक्नोलोली (आईसीटी ) ले सञ्चार र समाजमा 'साइवर स्पेस' को महत्वलाई उजागर गर्न थाल्यो । यस किसिमको काल्पनिक स्थानलाई यथार्थ सत्य स्थानजस्तै मौलिक वा कानुनी बन्देजमा सीमित राख्न नसकिने अवस्था सिर्जना भयो । 'डब्लूडब्लूडब्लू' ले वा इन्टरनेटको प्रयोगले विश्व सञ्चारमाध्यमको वातावरण खलबल्याउन सुरु गर्यो । सञ्चार सन्देशको प्रवाहमा अति अभूतपूर्व वेग, तत्काल अन्तरक्रियाको सम्भावना, गैरमिडिया कम्पनीहरूबाट मुनाफाको लागि कडा प्रतिस्पर्धा हुन थालेपछि साइवर स्पेसले कहिले नचिताएका समस्या पनि सिर्जना गर्न थाले । केही वर्षअघिको तथ्यांकअनुसार विश्वमा २० लाखभन्दा बढी दर्ता भएका 'डोमेन' थिए भने कति वेब पेज थिए, त्यसको त अनुमान लगाउन पनि कठिन थियो । सन् १९९५ तिर बिइङ डिजिटल पुस्तकका लेखक 'निकोलस नेग्रोपोन्टे' ले भनेका थिए, मल्टिमिडियाको युगमा विश्वस्तरमा काम गर्नै पत्रकारहरूले इन्टरनेटको साधन, स्रोतबारे राम्रो ज्ञान र सीप हासिल गर्नुपर्ने अवस्था सिर्जना भएको छ । आज वेब प्रविधिमा आधारित यस्तो मिडिया प्लेटफर्म सिर्जना भएको छ, जसलाई सोसल मिडिया भनिँदैछ । यो यस्तो किसिमको माध्यम हो, जसमा अन्तरक्रिया, अन्तरवस्तुको सहभागिता तथा सहयोगका लागि अनलाइन सञ्चार च्यानलहरूको संग्रह हुन्छ, जस्तैः गुगल, फेसबुक, ट्विटर आदि । यी यस्ता प्लेटफर्म हुन्, जसमा माइक्रो ब्लगिङ, सोसियल नेटवर्किङ, विकिज् आदि सम्भव हुन्छ ।त्यो माध्यम अनलाइन आधुनिक जीवनको लागि अभिन्न अंग भइरहेको छ । यसले अनलाइन पत्रकारिता गर्नको लागि भावी पुस्तालाई बढी आकर्षिक गर्दै लैजाने सम्भावना बढेको छ । साथै यस्तो माध्यमको प्रयोग गर्दा हुने जोखिमबाट बच्न माइकल क्रसजस्ता विज्ञले रणनीतिक उपायहरू पनि बताएका छन् । अर्कोतिर विगत एक दसकदेखि विश्वका विभिन्न केन्द्रस्थलबाट मुद्रित भई विश्व समाजमा वितरण हुने अखबारहरूको मुद्रण प्रतिसंख्यामा ह्रास आउन थालेको देखिएको छ । विश्व प्रसिद्ध न्युजविक, टाइम्स तथा लन्डनका अखबारहरू अनलाई वितरण मात्र होइन, ब्लगिङ प्रतिस्पर्धामा उत्रिन थालिसके । अमेरिकाका विशाल छापा प्रकाशन गृहहरूबाट मुद्रित अखबारी समाचार पत्रको पाठक संख्या घटोत्तरी हुन लागेकोमा चिन्ता व्यक्त गर्दैछन्, भने मुद्रण विज्ञापनदाताहरू बढी व्यापार गर्न अनलाइन माध्यममा संलग्न हुन थाले । अबको भावी पत्रकारिता गर्नु भनेको कम्प्युटर, इन्टरनेट सञ्जाल र वेबसाइट राखेर आफैं स्रोत भएर क्षणिकमा समाचार बनाई सञ्चालमार्फत दसौं, करोडौं दर्शक वा पाठकमा समाचार क्षणभरमै पुर्याउनु हो । यसबाट नागरिक पत्रकारिता जन्मिन्छ । आवश्यक सार्वजनिक सूचना सम्बन्धित निकायले इमानदारीपूर्वक आआफ्नो वेबसाइटमा राखिदिएपछि सूचना ग्राहीले चाहिएको सूचना त्यही वेबसाइटमा पहुँच पुर्याएर प्राप्त गर्न सक्नेछ । यसले सूचना नपाएको वा हकको सम्मान नभएको गुनासा हराउनेछन् । मुद्रित पत्रकारिता गर्दा लाग्ने समय, अनेक किसिमका कठिनाइ तथा व्यक्तिगत प्रभावबाट भावी पत्रकारिता कमै प्रभावित हुनेछ । 'उसले भन्यो' भन्न शब्दवलीमा परेको शब्द 'उसले' अब कम्प्युटरले भन्यो भने स्रोत हो भन्ने बुझ्नुपर्ने अवस्था सिर्जना हुँदैछ । यस किसिमको पत्रकारिताले नेपाली समाजमा पनि जरो हाल्न थालिसकेको छ । यसबाट हुने जोखिम मोल्न पनि नेपाली समाज तयार हुँदैछ । सूचना प्रविधिको विकासबाट यो मुलुक अनभिज्ञ छैन । अनलाइन सूचनाका स्रोतहरू पत्रकारले एउटा असल कम्प्युटर र इन्टरनेन सेवाबाट क्षणिकमै प्राप्त गर्न सक्छ भने कम्प्युटरबाटै चाहेको समाचार संकलन, लेखन, सम्पादन, उत्पादन र वितरण गर्न सक्छन् । अब को व्यावसायिक या अव्यावसायिक पत्रकार भन्ने छुट्ट्याउन पनि गाह्रो हुने युग आइरहेको छ । परम्पारगत व्यावसायिक पत्रकारिताका लागि आवश्यक मर्यादा र जिम्मेवारी दक्षता र सुरक्षा निश्चितता स्वतन्त्रताको अवधारणामा ठूलो परिवर्तन हुने देखा पर्दैछ । 'डिजिटल डार्करुम' प्रविधिले फोटो पत्रकारिता तथा टेलिभिजनको कार्यक्रम उत्पादनमै दक्षता र तीव्रता बढेको छ । अबको युगमा पत्रकारिताको परिभाषा नै परिवर्तन गर्नुपर्ने अवस्था आएमा अचम्म मान्नुपर्ने छैन । मिडिया सामाजिक संस्थाभन्दा पनि औद्योगिक संस्थाको रूपमा विकसित भइरहेको छ । विश्व विकासका लागि दिगो विकास लक्ष्यहरू प्राप्त गर्न सघाउ पुर्याउने पत्रकारिता गर्दा कति विज्ञापन आकर्षण गर्न सकिन्छ भन्ने चिन्ताले प्रकाशन गृह पीडित हुनु स्वाभाविक नै मानिन्छ । विकल्पमा यसबापत सरकारी अनुसन्धानको हिसाबकिताब पनि उत्तिकै सान्दर्भिक मानिन्छ । समाचार संस्थानहरू बहुराष्ट्रिय संस्थानका विश्व बजार सेरोफेरोमा घुम्न थालेका छन् । आउने दिनहरूमा स्वतन्त्र रूपले मर्यादित पत्रकारिता गर्ने, समाजप्रति जिम्मेवारी भई, आफ्नो कामप्रति उत्तरदायित्व बहन गर्ने पत्रकारिता इतिहास त बन्ने होइन भन्ने आशंका पनि महसुस हुन थालेको छ । अक्स्फोर्ड इङलिस डिक्सनरी मा ब्लग शब्द शब्द समावेश भइसकेको छ । मूल प्रवाहका अखबारहरूले पनि इलेक्ट्रोनिक संस्करणबाहेक ब्लगिङको अभ्यास पनि सुरु गरिसकेका छन् । न्यूज ब्लगले खास समाचारभित्र लुकेको स्वादिलो रमाइलो पक्षलाई उजागर गरिदिन सक्छ । इन्टरनेटले समान्य नागरिकलाई पनि अन्तरक्रियात्मक प्रणालीसित सम्बन्धित गराउन सक्छ, उनीहरूको यसमा पहुँच छ भने । तर जनसंख्याको केही हिस्सा इन्टरनेटको पहुँचबाहिर छ भने अन्तरक्रियाबाट नेतृत्व दिने पक्षको प्रभावकारितामा शंका उत्पन्न हुन्छ । यस सन्दर्भमा हालै नेपाल दूरसञ्चार प्राधिकरणले २०७४ वर्षसम्म पूर्वाधार निर्माण कोषको रकम परिचालन गरेर कर्णालीका आठ जिल्लामा ब्रोड ब्यान्ड इन्टरनेट सेवा विस्तार गरी ती दुर्गम गाउँमा निःशुल्क इन्टरनेट सेवाको पहुँच बढाउन लागेको छ । यो लोकतान्त्रिकदायी नेतृत्वको एक पक्ष हो । माथि उल्लेख गरिएको आशंकाकै सन्दर्भमा अनलाइन पत्रकारिताको नैतिकताको प्रश्न पनि जोडिएको छ । प्रकाशको गतिमा चल्ने सोसलमाध्यममा पत्रकारिताको लागि अत्यावश्यक गुण विश्वसनीयता, प्रामाणिकता र सञ्चार क्षेत्र वेगवान प्रवाहसित कसरी सन्तुलित राख्ने ? यो अहिलेको चुनौती हो । प्रोफेसर जोन बायर्ड भन्नुहुन्छ, 'अनलाइन पत्रकारिता स्थान र समयको सीमामा नपरी अधिक मात्रामा महत्वपूर्ण सूचना अनलाइनमा राखेर पाठक वर्गको लागि सेवा पुर्याउन सकिन्छ । समाचारका स्रोत पारदर्शी छन् भने पाठक वर्ग स्वयंले आफैं समाचारको विश्वसनीयबाट सही निर्णय गर्न सक्नेछन्।' नेपाललगायत एसियाका मुलुकहरूले नयाँ युगको पत्रकारितालाई आह्वान गर्न थालिसकेका छन् । यद्यपि यी धेरै मुलुकमा अभिव्यक्तिको स्वतन्त्रता जीवन शैलीको अप्रिय अंग हुन अझ निकै समय लाग्नेछ । अब पाठकले मूलधारका समाचारबारे इन्टरनेटमा पनि हेरेर घटनासँग सम्बन्धित व्यक्तिसँग सोझै अन्तरक्रिया पनि गर्न सक्छन् । इन्टरनेट सूचनाहरू प्रकाशन गृह या सरकारले छनोट वा सेन्सर गर्न सक्दैन । विभिन्न व्यक्ति तथा संघसंस्थाहरूले सूचनालाई वेबमा राखिदिन सक्छ । इन्टरनेटले नागरिकलाई अन्तरक्रियात्मक प्रणालीसित जोडिदिन्छ र बढी लोकतान्त्रिक अनुभूति दिलाउन मद्दत गर्छ । पूर्ण सही सन्देश प्रकाशित प्रमाणित हुने सम्भवना बढाउँछ । बढी स्वतन्त्र, लोकतान्त्रिक सञ्चारमाध्यम नै आजको आवश्यकता हो । लाखौंलाख कम्प्युटरहरू जोड्ने इन्टरनेट स्वभावतः विकेन्द्रीकृत प्रणाली हो, जसमा अर्बौं प्रयोगकर्ताहरू आबद्ध छन् ।साँच्चै भन्ने हो भने अबको पत्रकारिताको युग भनेको त्यस्तो युग हुनेछ, जसमा इन्टरनेटसँग जोडिएको पत्रकारिता मानव समाज तथा व्यक्तिका अभिन्न अंगको रूपमा स्थापित हुनेछ । नागरिक पत्रकारिताले व्यावसायिक पत्रकारिताको पूरकको रूपमा काम गर्नेछ । शासक, जनता र सत्तामा खास केही फरक पर्ने छैन । साँचो, सत्य कुरो लुकाउन गाह्रो हुनेछ, गोप्य राख्नैपर्ने सूचनाबाहेक ।"
न्यायपालिका ध्वस्त पार्ने खेल,"नेपालीमा उखान छ कहीं नभएको जात्रा हाँडीगाउँमा । यतिबेला यहाँ यस्तै जात्रा चलिरहेछ । यस किसिमको जात्रा गर्नेहरू यो देशका राजनीतिक दलका नेताहरू हुन् । दलका नेताहरू आफूहरू नचाहिने काम मात्र गर्ने अनि त्यसको विरोध भयो भने त्यसलाई ढाकछोप गर्न अर्को झन् ठूलो गल्ती गर्ने र त्यस्ता गल्तीहरूको नियन्त्रणको लागि अधिकार प्राप्त निकायले कुनै कदम चाल्यो वा कसैले विरोध गर्यो भने त्यस्तामाथि आक्रामक रूपमा प्रस्तुत हुने गर्छन् । जसले गर्दा देशमा सदैव अव्यवस्था र अस्थिरता कायम रहिरहने गरेको छ । त्यसैले गर्दा न देशमा कुनै व्यवस्था कायम हुन सकेको छ, न देश विकास एवं समृद्धिको मार्गतर्फ अग्रसर हुन सकेको छ । उल्टै देशभित्र सिर्जित यस किसिमको अवस्थाको फाइदा विदेशीहरूले लिने गरेका छन् । कारण, राजनीतिक नेतृत्वको संकीर्ण, पूर्वाग्रही, असहिष्णु, अपरिपक्व, आत्मकेन्द्रित र राष्ट्र एवं जनविरोधी चिन्तन र कार्यशैलीले केही भ्रष्ट र राष्ट्रविरोधी तत्वहरूलाई मात्र फाइदा पुगेको छ । जसले गर्दा देश पराधीन हुन पुगेको छ । देशमा हाल सक्रिय दलहरूकै पहलमा दलीय व्यवस्थासँगै गणतन्त्र, धर्म निरपेक्षता र संघीयता जस्ता कुरा सम्भव भएका हुन् । तिनैलाई संस्थागत गर्न संविधानसभाबाट नयाँ संविधानको तर्जुमा भई लागू गरिसकिएको छ । संविधान लागू गरिएको डेढ वर्षभन्दा बढी समय बितिसक्दा पनि संविधानबमोजिम संघीय ढाँचा तयार भइसकेको छैन । सत्य निरूपण तथा मेलमिलापसम्बन्धी कार्यले पूर्णता पाएको छैन र संविधान कार्यान्वयनको लागि आवश्यक कानुनहरूको समेत तर्जुमा भइसकेको छैन । समग्रमा संविधानलाई पूर्णरूपमा कार्यान्वयन गर्ने अवस्था सिर्जना हुन सकेको छैन । जसले गर्दा मुलुकमा अझै संक्रमणकाल कायमै छ । यस किसिमको अवस्थामा राजनीतिक नेतृत्वले दलीय स्वार्थको घेराभन्दा माथि उठेर कार्य गर्नुपर्दथ्यो । तर नेतृत्वलाई सत्ता प्राप्त गर्ने, सत्तामा टिकिरहने र त्यसको दुरुपयोग गर्ने कुरोभन्दा अन्य कुनै कुरोको चासो रहेको देखिँदैन । यससँगै उनीहरू कसरी छोटो समयमा अकूत सम्पत्ति जोड्ने र आफ्ना सन्ततिहरूको भविष्य सुनिश्चित गर्ने भन्ने कुरोमा मात्र केन्द्रित रहने गरेका छन् । राज्य संयन्त्रलाई कब्जा गरेर निहित स्वार्थ परिपूर्ति गर्ने दलीय नेतृत्वको व्यवहारको कारण देश एकपछि अर्को नयाँ खाले जटिलतामा फसिरहेको छ । यसैक्रममा वैशाख ३१ गते निर्वाचन सम्पन्न गर्ने कार्यक्रम सार्वजनिक गरेर त्यसैको सफलताको लागि सिंगो राष्ट्रको ध्यान केन्द्रित भइरहेको बेला सत्तामा आसीन दुई दल नेपाली कांग्रेस र माओवादी केन्द्रका तर्फबाट गत आइतबार प्रधानन्यायाधीश सुशीला कार्कीविरुद्ध व्यवस्थापिकासंसद्मा महाभियोग प्रस्ताव पेस भएको छ । यो प्रस्ताव प्रस्तुत गर्नुको कारणमा प्रधानन्यायाधीशले कार्यपालिकीय अधिकारमा हस्तक्षेप गरेको, न्यायपालिकाभित्र गुटबन्दी गरेको, कार्यक्षमताको अभावलगायत दसवटा आधारहरू प्रस्तुत गरिएको छ । देशमा निर्वाचनको बारेमा अन्योल देखा परिरहेको, सत्तासीन दलहरूले नै आन्दोलनमा रहेका मधेसी दलहरूको संविधान संशोधनको माग पूर्ति गर्न संसद्मा संविधान संशोधन प्रस्ताव पेस गरेको अवस्थामा हतारिएर महाभियोग प्रस्तावसमेत प्रस्तुत गर्ने कार्यले नेपाली राजनीतिमा थप अन्योल सिर्जना गरिदिएको छ । नेपालको स्वतन्त्र सार्वभौम अस्तित्व नरुचाउने देशीविदेशी तत्वसँग यहाँका सरकारी एवं सार्वजनिक संस्थालाई ध्वस्त तुल्याउँदै अन्ततः राष्ट्रको स्वतन्त्र अस्तित्व नै समाप्त पार्ने अभियानमा लागेका छन् । यस कार्यमा दलीय नेतृत्व अझ खासगरी सत्ताका भोका लम्पसारवादीको भूमिका बढी प्रखर बनेर देखापरेको छ । सत्तापक्षद्वारा यतिखेर हतारिएर प्रधानन्यायाधीशविरुद्ध महाभियोग प्रस्ताव प्रस्तुत गरिएको कार्यको विरोध सचेत जनमत, विरोधी पार्टीहरूसँगै प्रस्ताव प्रस्तुत गर्ने दलहरू भित्रबाटै समेत भइरहेको छ । यसबाट प्रस्तुत प्रस्ताव केही व्यक्तिहरूको अहं तुष्टिको लागि पेस गरिएको भन्ने देखिन्छ । सोभन्दा बढी यसलाई विगत केही समयदेखि विकसित घटना क्रमका सम्बन्धमा समेत हेर्नुपर्छ । प्रथमतः यो प्रस्ताव प्रहरी महानिरीक्षक नियुक्तिसँग सम्बन्धित छ भन्ने प्रस्ताव प्रस्तुत गर्दाका दस आधारहरूमध्ये एक कार्यपालिकाको कार्य क्षेत्रमा हस्तक्षेप गरेको भन्ने विषयले देखाउँछ । यससँगै अर्को आधार न्यायपालिकामा गुटबन्दी गरेको भन्ने रहेको छ । निश्चय पनि हाम्रो न्यायपालिकामा गुटबन्दी छ । न्यायाधीश नियुक्ति दलीय भागबन्डाका आधारमा गरिएपछि गुटबन्दी स्वाभाविक बन्न पुग्छ । तर न्यायालयमा गुटबन्दीको प्रारम्भ सुशीला कार्कीले गरिन् भन्ने सही होइन । त्यहाँ जहिलेदेखि योग्यता, क्षमता, दक्षताका आधारमा नभई राजनीतिक प्रतिबद्धताका आधारमा न्यायाधीश नियुक्तिको सुुरुआत भयो । गुटबन्दी पनि त्यतिबेलादेखि प्रारम्भ भएको हो । यस किसिमको कार्य २०४८ सालदेखि नै प्रारम्भ भएको हो । त्यतिबेलादेखि नै न्यायाधीशहरूले अदालतको च्याम्बर र इजालसमा समेत आफ्नो पहुँच दलका नेताहरूसम्म रहेको बताउँदै आफ्ना सहकर्मी न्यायाधीशसामु तुजुक देखाउने परिपाटी विकास भएको हो । हामीकहाँ संसद् विघटनसम्बन्धी मुद्दामा फरकफरक फैसला त्यत्तिकै भएका होइनन् । ती गुटबन्दीकै परिणाम हुन् । जुन कुरोको प्रारम्भकर्ता अरू कोही नभएर नेपाली कांग्रेस नै हो । अरूले त त्यसको सिको गरेका हुन् । विषयलाई यत्तिमा मात्र सीमित नराखौं । हामीले भागबन्डामा नियुक्त न्यायाधीश नियुक्तिपछि दौरासुरुवालसहित आफूआबद्ध पार्टी कार्यालयमा पुगेर प्रशिक्षण लिएको थाहा पाएकै हौं । यति मात्र नभएर केही महिनाअघि मात्र उच्च अदालतका न्यायाधीश नियुक्ति गर्दा हाल आरोपित प्रधानन्यायाधीशले सत्तासीन दलका नेताहरूसँगै बसेर न्यायाधीशको नामावलीलाई अन्तिम स्वरूप प्रदान गरेको विरोध नेपाल बार एसोसिएसन र महान्यायाधिवक्ता कार्यालयलगायतका क्षेत्रहरूबाट भएको नेपाली मानसपटलमा ताजै छ । के त्यसरी नियुक्त न्यायाधीशहरूलाई गुटबन्दी गर्न सुशीला कार्कीले सिकाइरहनुपर्छ ? बरू उनले आत्मालोचना गर्नुपर्ने र उनलाई आरोपित गर्न सकिने विषय ती न्यायाधीशको नियुक्तिमा उनले खेलेको भूमिका हुन सक्छ । तर अचम्भ लाग्छ, हिजो सुुशीलालाई घेराउमा पारेर त्यस्तो गलत कार्य गर्न लगाउनेहरूले नै यतिबेला उनमा कार्यक्षमताको अभावदेखि उनीविरुद्ध महाभियोग प्रस्ताव दर्ता गर्न पुगेका छन् । यसले ती नेताहरू कति कृतघ्न रहेछन् भन्ने स्पष्ट पार्छ । यसर्थ गुटबन्दी महाभियोगको लागि आधार बन्ने देखिँदैन । हो, यस्ता विषयले न्याय सम्पादनमा अवरोध सिर्जना गर्दछन् । न्यायपालिकाको स्वतन्त्रतालाई कमजोर तुल्याउँछन् । सुशीला कार्कीविरुद्ध महाभियोग लगाउनुपर्ने मूल कारणमध्ये एउटा सर्वोच्च अदालतमा विचाराधीन भ्रष्टाचारसँग सम्बन्धित केही मुद्दाहरू नै हुन् भन्ने देखिन्छ । सत्ताधारी दलका नेताहरूलाई भ्रष्टाचारमा दोषी सावित आफ्नो पार्टीसम्बद्ध केही व्यक्तिहरूलाई उन्मुक्ति दिलाउनु छ । सुशीला कार्कीले आफ्नो कार्यकालको अन्त्यतिर भ्रष्टाचारसँग सम्बन्धित ती मुद्दाहरूमा सुनुवाइ प्रारम्भ गरेर त्यस्ता व्यक्तिहरूविरुद्ध निर्णय नदिऊन् भन्ने हेतुले उनलाई रोक्न हतारहतार उनीविरुद्ध महाभियोग प्रस्ताव पेस भएको देखिन्छ । यसरी भ्रष्टाचारी जोगाउन एकजना निर्भीक महिला प्रधानन्यायाधीशविरुद्ध महाभियोग प्रस्ताव पेस गर्नेहरूले खराब आचरण र कार्यक्षमताको अभाव उनमा नभई आफूहरूमै रहेको प्रमाणित गरेर देखाइदिएका छन् । जुन कुरा सर्वोच्चमा विचाराधीन ती मुद्दाहरूमा भविष्यमा हुने निर्णयहरूले थप प्रमाणित गरेर देखाइदिनेछन् । यस सन्दर्भमा उल्लेखनीय कुरा, व्यक्ति जतिसुकै भ्रष्ट, अयोग्य र निरंकुश हुँदाहुँदै पनि अख्तियार दुरुपयोग अनुसन्धान आयोगका निवर्तमान प्रमुख आयुक्त लोकमानसिंह कार्कीविरुद्ध प्रस्तुत महाभियोग प्रस्ताव पनि वर्तमान प्रस्तावसरह प्रस्तुत भएको थियो । त्यतिबेला उक्त प्रस्ताव प्रस्तुतकर्तालाई सर्वोच्चमा विचाराधीन मुद्दाको निर्णयमार्फत सुशीला कार्कीले सुरक्षित निकास दिएकी थिइन् । आज तिनीहरूले सुशीला कार्कीको गुन उनलाई अपमानित गरेर तिर्दैछन् । त्यति मात्र नभएर उनीहरूले स्वतन्त्र न्यायपालिकाको टाउकोमाथि तरबार झुन्ड्याइदिने कार्यसमेत गरेका छन् । यसरी हाम्रो दलीय नेतृत्वले एकपछि अर्को गर्दै सरकारी एवं सार्वजनिक निकायलाई पंगु र ध्वस्त तुल्याउने कार्य गरिरहेको छ । यसै प्रसंगमा शक्तिपृथकीकरण र नियन्त्रण एवं सन्तुलनको कुरो गर्नु सान्दर्भिक देखिन्छ । सरकारको शक्ति एवं कार्यलाई तीन बेग्लाबेग्लै अंगहरूमा छुट्याउने कार्यले मात्र सरकारका कार्य निष्पक्ष एवं प्रभावकारी रूपमा सम्पादन हुन नसक्ने भएकाले नियन्त्रण एवं सन्तुलनको व्यवस्था गरिएको हो । जसअनुसार एक अंगले अर्को अंगको क्षेत्राधिकारमा अतिक्रमण गर्ने कार्यको नियन्त्रण सम्भव हुन्छ । यसर्थमा सर्वोच्च अदालतका प्रधानन्यायाधीश एवं न्यायाधीशलगायत अन्य संवैधानिक अंगका सदस्य एवं पदाधिकारीविरुद्ध संसद्मा महाभियोग प्रस्ताव पेस गर्ने कुरा नियन्त्रण एवं सन्तुलनको एउटा उपाय हो । यस उपायलाई त्यतिखेर मात्र अवलम्बन गरिनुपर्छ, जतिबेला नेपालको संविधानको १०१(२) मा उल्लिखित आधारहरू तयार हुन्छन्, अन्यथा आफूले भनेजस्तो कार्य गरेन वा आफूले संविधान एवं कानुनविपरीत गरेका कार्यहरूलाई मान्यता दिएन वा बदर गरिदियो भन्ने निहुँ बनाएर त्यस कुराको इवी साँध्न महाभियोग लगाउने कार्य नियन्त्रण एवं सन्तुलनको सिद्धान्तको मर्मविरोधी हो । यसले न्यायपालिकामाथि व्यवस्थापकीय नियन्त्रण होइन, हस्तक्षेपलाई प्रदर्शन गर्छ । त्यति मात्र नभएर व्यवस्थापिकाले प्रधानमन्त्री एवं दलको नेताको निर्देशन एवं स्वार्थपूर्तिको लागि आफ्नो अधिकार दुरुपयोग गर्छ भने व्यवस्थापकीय अंगको सक्षमतामै प्रश्नचिन्ह उठ्छ । हामीकहाँ लोकमान प्रकरणमा पनि ठीक यसै किसिमको कार्य भएको हो । यसले हाम्रो व्यवस्थापिकासंसद् अक्षम र केही व्यक्तिहरूको स्वार्थपूर्तिको अखडा बनेको प्रस्ट हुन्छ । संसद्लाई यति गैरजिम्मेवार बनाउन दलीय नेतृत्वको कार्यशैली त जिम्मेवार छ नै, त्यससँगै व्यवस्थापिकासंसद्का सदस्यको निर्वाचन प्रणाली पनि उत्तिकै जिम्मेवार छ । कारण, हामीले संसद् गठनको लागि समानुपातिक निर्वाचन प्रणालीसमेत अवलम्बन गरेका छौं । यस प्रणालीबाट संसद् सदस्यको निर्वाचन गर्ने कार्य दलीय नेतृत्वको स्वविवेकको विषय हुन पुगेको छ । त्यसरी चुनिएर आउनेमध्ये धेरै राजनीतिमा कम लगानी गरेका र तत्काल फाइदा लिने प्रवृत्तिका हुने गर्छन् । उनीहरूलाई आफ्नो पदीय जिम्मेवारीप्रति कम चासो रहन्छ । यसरी संसद् सदस्यता ग्रहण गर्नेहरू आफ्नो सदस्यता टिकाइराख्ने स्वार्थको लागि नेतृत्वप्रति अन्धभक्ति प्रदर्शन गर्दछन् । यस प्रकार सदस्यता टिकाइराख्नेहरूले संसद्को मर्यादा र गरिमा कायम राख्न नसक्ने प्रस्टै छ । यससँगै राष्ट्रिय हित र प्रजातान्त्रिक मूल्य एवं मान्यता संरक्षणको कुरो पनि तिनीहरूको चासोको विषय हुने गर्दैन । त्यस्तो संसद्ले स्वार्थ, उन्माद र बदलाको हिसाबले जायजनाजायज जस्तोसुकै कार्य गर्न र कदम चाल्न सक्छ । यस प्रसंगमा सिक्किमको सार्वभौमसत्ता समाप्त हुनुमा विदेशी आक्रमणभन्दा बढी जननिर्वाचित संस्थाको राष्ट्रविरोधी भूमिका जिम्मेवार रहेको कुरा स्मरण गर्नु प्रासंगिक हुनेछ । यति हुँदाहुँदै पनि के प्रस्ट छ भने वर्तमान संसद्बाट प्रधानन्यायाधीश सुशीला कार्कीविरुद्धको महाभियोग प्रस्तावलाई दुईतिहाइ बहुमतबाट पारित गर्न सम्भव छैन र प्रस्ताव प्रस्तुतकर्ताको त्यसो गर्ने उद्देश्य पनि होइन । उनीहरूका उद्देश्य प्रस्ट छन् । तीमध्ये एक हो, सुशीला कार्कीले प्रहरी महानिरीक्षकको नियुक्तिलगायतका केही विषयमा सत्तापक्ष (कांग्रेस र माओवादी केन्द्र) को स्वार्थविपरीत गरेको निर्णय एवं कार्यको बदला लिने । दोस्रोे, सुशीला कार्कीलाई प्रधानन्यायाधीश पदमा रहेर आफूहरूको स्वार्थविपरीत थप निर्णय गर्ने कुराबाट रोक्नु । यसो गर्नु भनेको सत्ता पक्षका दुई नेता शेरबहादुर देउवा र पुष्पकमल दाहालमा विकसित कुण्ठा शान्त पार्नु मात्र हो । यसबाट राष्ट्र र जनतालाई केही फाइदा हुने छैन । यसले देशको प्रजातान्त्रिक प्रक्रियालाई अवरुद्ध तुल्याउनेहरूको अभीष्टलाई भने पक्कै पनि सघाउनेछ । कारण यसबाट स्वतन्त्र न्यायपालिकाको विकासमा अवरोध सिर्जना हुनेछ । हुन त हाम्रो देशको न्यायपालिकाले स्वतन्त्र न्यायपालिकाको अवधारणालाई कति हदसम्म अंगीकार गरेको छ (? ) भन्ने पनि त्यत्तिकै विचारणीय विषय हुन पुगेको छ । नेपालको न्यायपालिकाले स्वतन्त्र न्यायपालिकाको मान्यता अँगाल्न सकेको छैन । यो सदैव प्रतिबद्ध न्यायपालिकाको रूपमा रहिरह्यो । कार्कीको कार्यकालमा पनि यसको अपवाद देखिन सकेको थिएन । थप कुरा, यसलाई कहिल्यै स्वतन्त्र रहन दिइएन । जुन कुरोको ताजा उदाहरण प्रधानन्यायाधीश कार्कीविरुद्ध पेस गरिएको महाभियोग प्रस्ताव हो । यसरी आफ्नो सत्ता एवं दलीय स्वार्थको रक्षार्थ देशमा स्वतन्त्र न्यायपालिकाको आधारलाई धराशायी तुल्याउन खोज्नेहरू कुनै अर्थमा प्रजातान्त्रिक एवं राष्ट्रवादी हुन सक्दैनन् । यो स्पष्ट भएको कुरा हो, नेपालको स्वतन्त्र सार्वभौम अस्तित्व नरुचाउने देशीविदेशी तत्वसँग यहाँका सरकारी एवं सार्वजनिक संस्थालाई ध्वस्त तुल्याउँदै अन्ततः राष्ट्रको स्वतन्त्र अस्तित्व नै समाप्त पार्ने अभियानमा लागेका छन् । यस कार्यमा दलीय नेतृत्व अझ खासगरी सत्ताका भोका लम्पसारवादीको भूमिका बढी प्रखर बनेर देखापरेको छ । तिनीहरूलाई लागेको होला, यसो गरेर उनीहरूको सत्ता संसर्ग लामो हुनेछ । तर यसविपरीत उनीहरूका यस किसिमका कार्यले उनीहरूलाई नै जनताका नजरमा गिराउँदै लगिरहेको छ । जुन कुरोले उनीहरूको पतनको मार्ग तयार पार्ने देखिन्छ । यसरी आफ्नो निजी स्वार्थसिद्धिको लागि पुर्खाको रगतले सिञ्चिएको मातृभूमिलाई आहत तुल्याएर विदेशीको हालिमुहाली निम्त्याउनेहरू राष्ट्रका शत्रु हुन् । तिनीहरूका क्रियाकलाप नियन्त्रणको लागि लागिपर्नु राष्ट्रवादीको साझा दायित्व हो । राष्ट्रवादीले आफ्नो दायित्व निर्वाह गर्न चुक्नु र ढिलाइ गर्नु हुँदैन ।"
"निर्वाचन, संशोधन र खुला सिमाना","स्थानीय निर्वाचनको मुखमा प्रस्तावित संविधान संशोधन जसरी भए पनि पारित गराउने सरकारी प्रयत्न असफल भएको छ । संसद्को छलफलमा राख्ने र त्यसमा मतदान गराउने योजना अचानक परित्याग गरिएको छ । त्यसको मुख्य कारण उक्त संशोधनको पक्षमा दुईतिहाइ मत नपुग्ने देखिएकाले यस्तो रणनीति अपनाइएको बुझिएको छ । त्यो स्थिति खासगरी राष्ट्रिय प्रजातान्त्रिक पार्टीका केही सदस्यले आफ्नो पार्टी सरकारमा सम्मिलित भए पनि संसद्मा अनुपस्थित भएर संशोधन पारित गराउने काममा सरकारलाई असहयोग गर्ने भएकाले उत्पन्न भएको भनिएको छ । यस्तो अवस्था ल्याउनुमा पूर्वराजाको पनि भूमिका रहेको खुलासा भएको छ । यसबाट के स्पष्ट हुन्छ भने जो सत्तासीन र शक्तिशाली देखिएका छन्, उनीहरू त्यति छैनन् र जो सत्ताबाहिर छन् र शक्तिशाली देखिएका छैनन्, उनीहरू प्रभावशाली छन् । यसबाट नेपालको राजनीतिक स्थिति परिवर्तनको साँधमा उभिएको स्पष्ट हुन्छ । यसै परिप्रेक्षमा नेपालमा स्थानीय तहको निर्वाचनको वातावरण तातिनुपर्ने बेलामा सेलाउन लागेको देखिन्छ । छिनछिनमा निर्वाचन वैशाख ३१ गते हुन्छ कि हुँदैन भन्ने प्रश्न गम्भीर रूपले उठ्ने गरेको छ । निर्वाचनमा बढिरहेको जनअभिरुचिमा उतारचढाव आइपरेको छ । प्रधानमन्त्री पुष्पकमल दाहालले निर्वाचन हुनेमा शंका नगर्न अनुरोध गरे पनि मानिसहरू विश्वास गर्न सकिरहेका छैनन् । किनभने अघिल्लो दिन वैशाख ३१ गतेको निर्वाचन मिति टर्न सक्ने संकेत उनैले दिएका हुन् । निर्वाचन भइछोड्ने विश्वास कसैलाई पनि छैन । निर्वाचनबारेमा जनसमक्ष कहिले एकैपटक चुनाव हुन्छ भन्ने गरिन्छ र कहिले दुई चरणमा हुने भनिन्छ । कहिले वैशाखको बदला जेठमा गर्ने भन्ने पनि सुनिन्छ । कहिले दुइटा प्रदेशमा चुनाव सारिएको, कहिले चारवटा प्रदेशमा सारिएको समाचार पनि आउँछ । कहिले चितवन र रोल्पाको सिमाना फेरिएको भन्ने, कहिले स्थानीय निकायको संख्या ७४४ बाट ९०० पुगेको भन्ने गरिन्छ । कहिले सो संख्या मन्त्रिपरिषद्बाट पारित भएको भन्ने, कहिले प्रमुख दलहरूबीच सहमति भयो भन्ने गरिन्छ । कहिले मधेसी मोर्चासित सबै विवाद मिल्यो भन्ने सुनिन्छ भने कहिले त्यो सबै झूट हो भन्ने सूचना पनि आउँछ । संसद्मा प्रस्तावित संशोधन दोस्रो हो कि तेस्रो हो आजसम्म कसैले यकिन भन्न सक्दैन । कारण कहिले पहिलो संविधान संशोधन फिर्ता भयो, दोस्रो संशोधन संसद्मा पेस भयो भनिन्छ भने कहिले त्यसमा पनि हेरफेर भयो भनिन्छ । तर कुनचाहिँ बुँदामा के हेरफेर भएको खुलासा गरिँदैन । संशोधनको विवरण खुलासा गरिएको छैन । यसबाट स्पष्ट भएको छ कि संशोधनबारे सत्य कुरा जनताबाट टाढा राखिएको छ । एकातिर संविधानअनुसार चुनाव नभइनहुने भन्ने तर अर्कोतिर चुनाव नै भाँडभैलो हुने खालका गतिविधि भइरहेको देख्दा नेपालीमा ठूलो अन्योल छाएको छ । यसमा सबभन्दा ठूलो कमजोरी सत्तासीन दलहरूको देखिएको छ । नयाँ संविधान कार्यान्वयनमा यस निर्वाचनको सर्वाधिक महत्व हुँदाहुँदै पनि निर्वाचन हुनेमा जन आशंका उत्पन्न हुनुमा यदि कसैको दोष छ भने सो सरकारकै छ । मत नखसाल्दासम्म मतदाताहरू अन्योलमै पर्ने भएका छन् । निर्वाचन, संशोधन र खुला सिमाना सके सबै एकैचोटि मिलाऊ, नसके एउटा एउटा गरी सुल्झाऊ । अहिले चलिरहेको दुइटा मुद्दा मात्र मिल्न सक्ने छैन । यो अन्योलमा एउटा कुरा प्रस्ट छ । त्यो हो संविधान संशोधन गर्न निर्वाचनलाई एउटा हतियार बनाउन प्रयत्न गरिएको छ । चुनावको हुलचालमा गम्भीर प्रकृतिका संशोधन गर्न खोज्नु दालमें कुछ काला है भन्ने संकेत गर्छ । नेपालको सार्वभौमिकता र स्वतन्त्रतालाई नै दीर्घकालीन खतरा आइपर्न सक्ने आशंका गरिएको छ । त्यसकारण यी दुई कार्य अलगअलग हुनुपर्ने देखिन्छ, तर नेपालमा हुन लागेको निर्वाचन र संविधान संशोधनलाई जसरी सँगसँगै लैजाने प्रयत्न भइरहेको छ र त्यसमा छिमेकी राष्ट्रले रुचि राखेको छ, त्यसबाट नेपालको अस्मितामा नकारात्मक असर पर्ने स्पष्ट देखिएको छ । यी दुई विषयलाई जोडिँदै लैजाने हो भने यसमा तेस्रो विषयलाई पनि जोडिनुपर्छ । त्यो हो नेपालभारतको खुला सिमानाको नियमन । यो सिमाना खुला भएकाले नै संविधान संशोधनमा उठाइएका मुद्दाहरू शंकास्पद र खतरनाक देखिएका हुन् । खुला सिमानालाई नियमन नगर्दासम्म नेपाल र भारतको सम्बन्ध आपसी शंका र अविश्वासले घेरिएर बस्नेछ । त्यसैको फलस्वरूप नेपालको संविधान संशोधन धेरै विवादित भएको हो । यसकारण राष्ट्रिय जनता पार्टी अथवा मधेसी मोर्चाले यो खुला सिमानालाई नियमन गर्न मञ्जुर गर्नुपर्छ, त्यसैअनुसार उसले माग गर्नुपर्छ र दुवै देशका सरकारलाई दबाब दिनुपर्छ । मूल मुद्दालाई एकातिर पन्छाएर त्योसँग सम्बन्धित मुद्दाहरूलाई मात्र अगाडि बढाउँदा हालको समस्या बल्झिएको हो । नेपाल र नेपाली जनताको अस्मिता र दीर्घकालीन हित एक स्वतन्त्र राष्ट्रको विकासमा नै निहित छ । यसैमा नेपाल र भारतको पनि दीर्घकालीन मैत्री र सदभावना निहित छ । खुला सिमानाबाट जति हानिनोक्सानी मधेसका जनताले भोग्नुपरेको छ उति मुलुकको अरू भागमा बसोबास गर्ने जनताले भोग्नुपरेको छैन । त्योभन्दा गम्भीर शंका अनियन्त्रित आप्रवासबाट उत्पन्न भएको छ । यसकारणले नयाँ पार्टीले यस विषयमा विशेष रुचि लिनुपर्ने देखिन्छ । यो समस्या नसुल्झिँदासम्म संविधान संशोधनको मुद्दा शंकाको घेराभित्र परिरहनेछ । यसबाट नेपालको आन्तरिक मामिलामा भारतको हस्तक्षेप भएको आक्षेप लागिरहनेछ र नेपालभारतको सम्बन्ध अरू पेचिलो बन्दै जानेछ । स्थानीय निर्वाचन र संवैधानिक संशोधन आदि अभ्यासमा जुन राजनीतिक सहमति खोजिएको छ, सो सफल तरिकाले भइहाल्यो भने पनि के देशले सामना गरिरहेको दुरवस्था र खतराबाट त्राण पाउन सक्छ भन्ने अरू जटिल प्रश्न खडा हुन्छ । नेपालमा बढिरहेको विदेशी हस्तक्षेप, संविधानमा थुपारिएका विदेशी मुद्दाहरू र तिनको कार्यान्वयनमा आइपरेका कठिनाइहरू र यसले निम्त्याएको विदेशी गुप्तचर समूहको चलखेल अरू बढ्दै जाने संकेत देखिएका छन् । यसबाट देशभित्र बढिरहेको कुशासन, भ्रष्टाचार र राजनीतिक भागबन्डा अरू बलियो हुँदै जानेछ । यसबाट शान्तिपूर्वक बसिरहेका जातजातिहरूलाई लडाउने क्रम अरू बढ्ने देखिन्छ । यसबाट देशले जुन समस्या आज भोगिरहेको छ, त्योभन्दा धेरै गुना ठूलो र गम्भीर रूपका समस्या भोग्नुपर्ने स्थिति आइपर्ने देखापर्छ । अतः निर्वाचनमा जसरी संविधान संशोधनको मुद्दा जोडिन पुगेको छ, त्यसरी नै संशोधनसँग खुला सिमाना जोडिनुपरेको हो । हुन त यी सबै मुद्दाहरू अलगअलग हुन् र अलगअलग नै सुल्झाइनु पर्दथ्यो तर एउटा समस्यालाई अर्कोसँग जोडिदिएकाले तेस्रो समस्या पनि जोडिन आइपुगेको हो । सके सबै एकैचोटि मिलाऊ, नसके एउटा एउटा गरी सुल्झाऊ । अहिले चलिरहेको दुइटा मुद्दा मात्र मिल्न सक्ने छैन ।"
गड्याम लेखकपत्रकार !,"'भ्रष्टता र दुष्टताविरुद्ध एउटाले केही बोल्नुपर्छ । एउटाले केही गर्नुपर्छ ।' अहिंसाका जिउँदा बिम्ब महामानव बुद्धकायी शब्द धम्मपदमा अझै बोलिरहेका छन् ।बुद्धवाणीले अहिले यो कर्मको पहिलो जिम्मेवारी लेखकपत्रकारलाई सुम्पेको छ । सञ्चारको युग हो, यो । केही बोल्ने र केही गर्ने प्रथमकर्ता लेखकपत्रकार नै हुन् । एक अहिंसापूर्ण निर्वाणयुद्ध पनि हो, लेखन र पत्रकारिता ।पत्रकारितामा एउटा वाक्य बारम्बार उद्धरण हुने गरेको छ, 'हतारको साहित्य हो, पत्रकारिता ।' ब्रिटिस कवि म्याथु अर्नोल्डको यो भनाइभन्दा खासै चल्तीमा नरहेको अर्को भनाइले सायद पत्रकारिताको अर्थ र उद्देश्य बढी खुलाउँछ । वासिंटन पोस्ट्का पूर्व प्रकाशक फिल ग्राहमले भनेका थिए, 'पत्रकारिता इतिहासको पहिलो 'रफ ड्राफ्ट' हो ।' जसले आफूलाई लेखकपत्रकार ठान्छौंमान्छौं भने यो पनि ठान्न र मान्न जरुरी छ, म इतिहासको 'रफ ड्राफ्ट' गरिरहेको छु । लेखकपत्रकारले जे लेख्छन्, भोलिको लागि एउटा इतिहास लेख्छन् । कति गहन् छ, जिम्मेवारी ? आज रोपेका शब्द नै भोलि इतिहासका बिरुवा भएर उम्रिन्छन् । बुद्धले जस्तै फिलग्राहमले लेखकपत्रकारमाथि ठूलो जिम्मेवारी सुम्पेर गए । तर स्वयं भने कति जिम्मेवार छौं ? मनन गरौं, आफ्नो घरको ऐनामा हैन, अरूका आँखामा आफ्नो अनुहार हेरौं, कस्ता देखिन्छौं ? घरको ऐनाले सधैं राम्रो देखाउँछ । लेखन र पत्रकारिता 'संगीसम्धी' हुन् तर पनि नैसर्गिक भिन्नताको मसिनो सीमा रेखाले छुट्ट्याएको छ, यी दुईलाई । सबै पत्रकारिता लेखन हो तर सबै लेखन पत्रकारिता हैन । लेखनमा उद्देश्य बढी हुन्छ । पत्रकारितामा आवश्यकता ।म, पत्रकारिताको 'स्कलर' हैन । न पाठ पढाउन सक्छु, न चाहन्छु । आफ्ना साधारण भोगाइ र बुझाइसँग विचारका खेस्रा उतारिरहेको छु । भोगाइ, बुझाइ र विचार आआफ्नै हुन्छन् । ती फरक हुन सक्छन् । फरक यसकारणले हुन सक्छन्, हाम्रा दृष्टिकोण फरक हुन्छन् । लेखन होस् वा पत्रकारिता, मैले 'केही' लेखें भन्ने कुरा एउटा लेखक वा पत्रकारको लागि सधैं महत्वपूर्ण हुन्छ । तर त्यो 'केही' भित्र 'के' लेखें र लेख्नुपर्ने कुरा 'लेखें' कि 'लेखिनँ' भन्ने बोध झन् महत्वपूर्ण हुन्छ, सायद । लेख्नुपर्ने कुराभित्र पनि अन्तरात्माको आवाज लेखियो कि लेखिएन ? यो प्रश्नले हामी कति लेखकपत्रकारलाई औंला ठड्याउँछ ? गिलो माटोलाई आगोमा पोलेपछि नै त्यो बलियो बन्छ । सुनलाई जति पोल्यो, गलायो, पिट्यो त्यति शुद्ध हुन्छ । रङ त्यति नै गाढा हुन्छ । लेखकपत्रकार त्यही गिलो माटो र सुन हो । जसलाई जति पोल्यो, गलायो, पिट्यो त्यो त्यति बलियो र शुद्ध हुन्छ । कसको लागि लेख्ने ? यो अलग प्रश्न हो तर पढ्ने पाठकले नै हो । पाठक को हुन् त ? जसले पढ्छ तिनै हुन् पाठक ! ती पाठक जति उदार छन् त्यति नै निर्दयी पनि भैदिन्छन् । सजिलो छैन, पाठकको मनको नोटबुकमा आफ्नो हस्ताक्षर चलाउन ।तर अन्तरात्माको आवाज लेखियो भने पाठकले आफ्नो मनको त्यो नोटबुकमा हस्ताक्षर चलाउने अनुमति दिन्छन्, खुसीसाथ दिन्छन् । यहाँ पनि उल्लेख गर्न चाहन्छु, अन्तरात्माको आवाज लेख्दा आमाको अनुहारले पनि छेक्नु हुँदैन । 'के' लेख्नेजत्तिकै अहं छ 'किन' लेख्ने भन्ने प्रश्न ? लेखन एउटा युद्ध हो तर जेपी मोलियर भन्छन्, 'लेखन एक प्रकारको वेश्यावृत्ति पनि हो ।' हामी युद्ध लडिरहेका छौं कि वेश्यावृत्ति गरिहेका छौं ? किन लेख्ने भन्ने प्रश्नले जन्माएको अर्को प्रश्न हो, यो । कसैले पैसाको लागि लेख्दिन भन्छ भने त्यो लेखक हैन वा लेखक भएको छैन । हाम्रो हकमा यो अलि फरक हुन सक्छ । हाम्रो लेखन र पत्रकारिता अझै पूर्ण व्यावसायिक धरातलमा उभिन सकेको छैन । प्रयासरत छ । पैसा श्रमको मूल्य हो । पैसाको लागि लेख्नु वेश्यावृत्ति हैन, तर पैसाको लागि लेख्नुपर्ने कुरा नलेख्नु र नलेख्नुपर्ने कुरा लेख्नु विशुद्ध वेश्यावृत्ति हो । बेइमानीको पुरस्कार पनि हो, पैसा । जहाँ विचारलाई शरीरको मासु ठानिन्छ र बेचिन्छ, त्यहाँ वैचारिक वेश्यावृत्ति हुन्छ । लेख्नुपर्ने कुरा लेखिन्छ भने त्यो दुराचार र व्याभिचारविरुद्ध छेडिने युद्ध हुन्छ । युद्ध त्यतिबेला सुरु हुन्छ जब समाजमा दूराचार र व्यभिचार बढ्दै जान्छ । बुद्धले भनेजस्तो जब कसैले केही बोल्छ र कसैले केही गर्छ । 'द आर्ट अफ वार' का जनक मानिन्छन् सुन जु । प्राचीन चीनका यी सैनिक रणनीतिकार भन्छन्, 'शत्रुमाथि कुनै आक्रमण नगरी जित्नु नै युद्धको महान् कला हो ।' त्यही युद्ध लड्ने योद्धा हुन् लेखकपत्रकार ।तर के साँच्चिकै त्यही युद्ध लड्ने योद्धा हुन् त लेखकपत्रकार ? यहाँनेर यो प्रश्नले सधैं अर्को प्रश्न गर्छ त्यो युद्धको पाखर मैले कति गरेको छु ? हामीले उत्तर खोज्न जरुरी छ तर उत्तर आफैंभित्र छ ।लडाइँ भन्नेबित्तिकै कुनै शत्रु अगाडि उभिन्छ । को हो त हामी लेखकपत्रकारको शत्रु ? कोसँग लड्छौं, हामी ? अहिले संसारमा 'सबैसँग सबै' लडिरहेका छन् तर हामी कोहीसँग कोही लड्दैनौं । हाम्रो शत्रु कोही छैन तर पनि सधैं छ एउटा त्यो हो, प्रवृत्ति ! जुन प्रवृत्तिमा दूराचार र दुर्भावको गन्ध मात्र हुन्छ । व्यक्ति हैन प्रवृत्तिसँग लड्छन् लेखकपत्रकार । व्यक्ति जो होस्, प्रवृत्ति लेखकपत्रकारको शत्रु हो ।कुरुक्षेत्रमा धनुर्धारी अर्जुनका हात काँपिरहँदा कृष्णले भने, 'हे पार्थ, सबैका अनुहार बिर्स । सबै नाता सम्बन्ध बिर्स । उठाऊ गाण्डिव ।'गीताबाट सिक्न सकिने एउटा सामान्य ज्ञान हो दूराचारी र व्यभिचारी प्रवृत्तिविरुद्ध लड । ती जो हुन् ! कुरु क्षेत्रमा अर्जुनका अगाडि पनि सबै बन्धुवान्धव र गुरुहरू नै थिए ।प्रवृत्तिविरुद्ध चेनता र विचारको गाण्डिव उठाउने हात काप्छन् भने ती लेखकपत्रकार हुन सक्दैनन् । लेखन्दास हुन सक्छन् । एकखाले कलाकार हुन सक्छन् । यस्ता कलाकार, जो दूराचार र व्यभिचारको शिखण्डी पात्र गुजारा गर्छन् । जसले लेख्छन्, तिनले भोलिको इतिहास पनि लेख्छन् । भोलिको लागि आफूलाई पनि लेख्छन् ।अन्तरात्माको आवाज सुन्न सकियो भने कुनै प्रवृत्तिविरुद्ध लड्न कुनै अर्जुनका हात काँप्दैनन् । सजिलै उठाउन सक्छन्, ती अर्जुनले विचार र चेतनाका गाण्डिव । अचुक प्रहार गर्न सक्छन्, सत्य र तथ्यको वाणले । आफूलाई चिन्न सकियो भने जीवनमा लडिने सबै युद्ध जित्न सकिन्छ । बुद्धले विशुद्ध निर्वाणको युद्ध लड्नु भो, जित्नु भो । लेखकपत्रकारले आदर्श समाज र राष्ट्र निमार्णको निर्वाणयुद्धका योद्धा बनेर जित्ने गरेका छन् । ती योद्धा हाम्रैसामु छन् । 'इन्टेग्रिटी' लाई पेसाको धर्म र प्राण ठानेर लड्ने नयाँ पुस्ताका योद्धाको उपस्थिति पनि बढ्दो छ । लेखन र पत्रकारिता नै एउटा यस्तो युद्ध हो जित्दा, जितको मजा त छँदैछ, हार्दा हारको लज्जा पनि हुँदैन । लज्जा नहुने युद्ध हार्नुमा पनि सधैं जित हुन्छ । लेखनपत्रकारिता नै अर्को एउटा यस्तो युद्ध हो, जहाँ शत्रुलाई पनि बचाइन्छ दुष्कर्म र पापबाट ।दुष्कर्म र पाप नै प्रवृत्ति हो । पापको एक प्रहरको उज्यालोले नै मानिसलाई जीवनभर अन्धकारमा डुबाउँछ ।बीपी कोइरालाको 'मोदी आइन' मा मान्छेको एउटा 'जितोजाग्दो' विम्ब छ, 'ठूला मानिस थरीथरीका हुन्छन्, असल मानिस भने एकथरीका मात्र हुन्छन् ।'हामी राम्रो देखिन थरीथरीका बन्छौं । कति थरीका नराम्रा अभ्यास गर्छौं तर असल हुन के गर्छौं ? असल हुन केही गर्नुपर्दैन, खराब मात्र नगरे हुन्छ । देखिनु र हुनुमा यही फरक छ । ठूला हैन, असल मान्छे हुन्, लेखकपत्रकार ! जो एकैथरीका हुन्छन् । सबैले हैन, केहीले यसको पुष्टि गर्नुभएको छ । अप्ठारो छ यो बाटो, त्यसैले यात्री पनि केही मात्र छन् । सजिलो बाटो हिँड्ने सधैं धेरै हुन्छन्, जो थरीथरीका हुन्छन् ।सिग्मन्ड एस फ्रइडले मनोविश्लेषणमा प्रयोग गरेको थानाटस (मृतेष्णा) ले कतिलाई 'कुत्ते कि दाना' को भोग गरायो होला तर उनैको इरोज (जीवेष्ण) ले केहीलाई लेखन र पत्रकारिताको धर्ममा बस्न र बाँच्न पनि सिकाएको छ । जो आज बाँचे, ती भोलि पनि बाँच्छन् । अन्ततः बाँच्ने 'क्वालिटी' नै हो ।गिलो माटोलाई आगोमा पोलेपछि नै त्यो बलियो बन्छ । सुनलाई जति पोल्यो, गलायो, पिट्यो त्यति शुद्ध हुन्छ । रङ त्यति नै गाढा हुन्छ । लेखकपत्रकार त्यही गिलो माटो र सुन हो । जसलाई जति पोल्यो, गलायो, पिट्यो त्यो त्यति बलियो र शुद्ध हुन्छ । लेखकपत्रकारले नै हो वर्तमानलाई भविष्यको बाटोमा डोर्याउने । एउटा जिउँदो इतिहास हेरौं, सन् १९७२ को वाटरगेट काण्ड । वासिंटन पोस्ट्ले गरेको वाटरगेटको रिपोर्टिङ र खुलासा । जुन पत्रकारिताको इतिहासमा संसारका लागि मानक बनेको छ ।तात्कालीन अमेरिकी राष्ट्रपति रिचार्ड निस्कनले राष्ट्रको सम्पत्ति खन्याएर किन्न सक्थे डीप थ्रोट र वासिंटन पोस्ट्लाई । तर थ्रोट र पोस्ट्का रिपोर्टर बिकेनन् । थ्रोटको 'रिफरेन्स' मा साहसपूर्वक सम्प्रेषण गरे, त्यो डरलाग्दो समाचार । सूत्रको सुरक्षा र गोप्यता कायम राखे । मानक बने, बाँचे । निक्सनमाथि महाभियोग लगाइयो । उनले राजीनामा दिए । राजनीतिबाट मरे । अमेरिकाको इतिहास यीमात्रै एक राष्ट्रपति हुन्, जसले कार्यकाल पूरा गर्न पाएनन् । एफबीआईका निर्देशक मार्क फेल्टजो स्वयं डीप थ्रोट थिए । राष्ट्रप्रति एउटा कर्मचारीको निष्ठा र पेसाप्रति दुई पत्रकार बब उडवार्ड र कार्ल बर्नस्टाइको इमानदारी लेखकपत्रकारलगायत सबैका लागि प्रेरणा र ऊर्जाको स्रोत बन्न सक्छ । तर मनन गर्न सकियो भने मात्र ! एउटा प्रश्नले खेदिरहन्छ, जुन आँखाले समाजको व्यभिचार र दुर्गन्ध देख्दैनन्, ती आँखाले आफूलाई लेखकपत्रकार भनेर कसरी देख्छन् ? दूराचारीका तमसुक हैन, तीविरुद्ध नासिल लेखौं । दण्डित गरौं । लेखकपत्रकार त्यही हो, जसले लेख्नुपर्ने कुरा लेख्छ । पच्ने खुराक मात्र खान्छ । 'कुत्ते कि दाना' खाएर लेखन र पत्रकारिता गरियो भने जनबोलीबाट निस्कने यी शब्द पनि पचाउनुपर्ने हुन्छ धिक्कार, गडड््याम लेखकपत्रकार ! लज्जा ऐनामा देखिने दाग हैन, आफैंले बोध गर्ने ज्ञान हो । कुकर्मको दाग मेट्ने कुनै 'ब्लिच' बनेको छैन । गिलो माटोलाई आगोमा पोलेपछि नै त्यो बलियो बन्छ । सुनलाई जति पोल्यो, गलायो, पिट्यो त्यति शुद्ध हुन्छ । रङ त्यति नै गाढा हुन्छ । लेखकपत्रकार त्यही गिलो माटो र सुन हो । जसलाई जति पोल्यो, गलायो, पिट्यो त्यो त्यति बलियो र शुद्ध हुन्छ ।"
खेलाडीलार्इ चुनावी सुरक्षामा खटाइयो,"काठमाडौं : सुरक्षा निकायसम्वद्ध विभागीय टोलीमा रहेका राष्ट्रिय खेलाडीलाई निकट भविष्यमा हुने भनिएको स्थानीय निकायको चुनावमा खटाएको छ । वैशाख ३१ गते हुने भनिएको स्थानीय निकायको चुनावको सुरक्षाका लागि नेपाल प्रहरी र सशस्त्र प्रहरीले खेलाडीलाई सुरक्षामा परिचालन गरेका हुन् । जनपथ र सशस्त्र प्रहरीले खेलाडीलाई चुनावमा परिचालनका लागि परिपत्र जारी गरिसकेको छ भने नेपाली सेनाले अहिलेसम्म निर्णय गरेको छैन । नेपाल प्रहरीको खेलकुद शाखा प्रमुख भरत शाहले पहिलो चरणको चुनावका लागि वैशाख १५ गतेदेखि फिल्डमा खटाउन परिपत्र गरिएको बताए । शाहले नेपाल प्रहरीमा करारसहित दुई सय १७ जना खेलाडी आबद्ध रहेको जानकारी दिए । पहिलो चरणको चुनावका लागि खेलाडी खटाउन परिपत्र भएअनुसार खेलाडीलाई फिल्डमा खटाइसकिएको छ, शाहले भने । नेपाल प्रहरीको खेलकुद समितिका एक उच्च अधिकारीले उनीहरू पहिले प्रहरी त्यसपछि मात्र खेलाडी भएकाले फिल्डमा खटाइएको बताए । उनीहरू पहिले प्रहरी हुन् त्यसपछि मात्र खेलाडी । उनीहरूलाई संगठनले आफू अनुकूल परिचालन गर्न सक्छ, ती अधिकारीले आफ्नो नाम उल्लेख नगर्ने सर्तमा अन्नपूर्ण पोस्ट्लाई बताए । सशस्त्र प्रहरीको एपीएफ क्लबमा संलग्न राष्ट्रिय भलिबल टोलीकी सदस्य सरस्वती चौधरीले आफूहरूलाई सोमबारदेखि फिल्डमा खटाइएको बताइन् । विभागीय टोलीले खेलाडीलाई चुनावी अभियानमा परिचालन गर्दा राष्ट्रिय खेलकुद परिषद् (राखेप) ले सञ्चालन गर्दै आएको राष्ट्रिय टिम तयारी भने प्रभावित बनेको छ । वार्षिक कार्यक्रमअनुसार गत फागुन २६ गतेदेखि सुरु भएको राष्ट्रिय टिम तयारीमा विभिन्न १२ वटा खेलका एक सय ८७ जना खेलाडीले दैनिक प्रशिक्षण गर्दै आएका छन् । आसन्न १३औं दक्षिण एसियाली खेलकुद (साग) र अर्को वर्ष इन्डोनेसियाको जार्कातामा आयोजना हुने एसियाली खेलकुदलाई लक्षित गरी सुरु गरिएको राष्ट्रिय टिम तयारीमा अधिकांश विभागीय टोलीका खेलाडी छन् । राष्ट्रिय टोलीमा त्रिभुवन आर्मी क्लबका ९३, नेपाल पुलिस क्लबका ५२ र एपीएफ क्लबका ३७ जना खेलाडीले प्रशिक्षण गरिरहेको जानकारी राष्ट्रिय टिम तयारी समितिका संयोजक रिम रानाभाटले दिए । राखेपका सदस्यसचिव केशवकुमार विष्टले राष्ट्रिय टोलीमा रहेर बन्द प्रशिक्षण गरिरहेका खेलाडीलाई फिल्डमा नपठाउन सम्बन्धित विभागहरूसँग पत्राचार गरिएको बताए । राष्ट्रिय टोलीमा रहेका सुरक्षा निकायमा आबद्ध खेलाडीलाई निर्वाचन प्रयोजन र शान्ति सुरक्षा स्थापनाका लागि परिचालन गर्न लागेको खबर पाएको छु । देशका गौरव राष्ट्रिय खेलाडीलाई निर्वाचनमा खटाउँदा नियमित प्रशिक्षण प्रभावित हुने भएकाले राष्ट्रिय टोलीमा रहेका खेलाडीलाई नियमित प्रशिक्षणमा सहभागी गराइदिन आग्रह गरेको छु, सदस्यसचिव विष्टले भने । राष्ट्रिय टिम तयारी समितिका संयोजक रानाभाटले पनि नियमित प्रशिक्षणलाई प्रभावित नपार्न आग्रह गर्दै सम्बन्धित विभागहरूमा पत्राचार गरिएको जानकारी दिए । खेलाडीलाई फिल्डमा खटाउँदा राष्ट्रिय प्रशिक्षण प्रभावित हुने भएकाले चुनावी अभियानमा खेलाडी नखटाउन आग्रह गरेका छौं, संयोजक रानाभाटले भने ।"
"अन्नपूर्ण पोस्ट् कर्पोरेट ब्याडमिन्टन, विश्वास, गणेश र जेनिशा च्याम्पियन","बुटवल : अन्नपूर्ण पोस्ट् इन्टरनेसनल कर्पाेरेट ब्याडमिन्टन प्रतियोगिताको पुरुष एकलतर्फको उपाधि विश्वास नेपालले जितेका छन् । प्रतियोगिताको अन्तिम दिन मंगलबार पश्चिमाञ्चल च्याम्पियन गणेश रायमाझीलाई हराउँदै विश्वासले उपाधि हात पारेका हुन् । उनले पुरुष एकलसँगै डबल्सतर्फको उपाधि पनि जिते । डबल्स स्पर्धामा उनको जोडी गणेश रायमाझी थिए । एकलतर्फको फाइनलमा भने विश्वासले गणेशलाई नै २१ को सेटले पराजित गरेका थिए । पुरुष एकलतर्फको फाइनल खेलमा विश्वासले गणेशलाई २११५, १८२१ २११९ अंकले हराए । पहिलो भएका विश्वासले पाँच हजार र दोस्रो भएका गणेशले दुई हजार रुपैयाँ नगद पुरस्कार पनि पाए । पहिलो र दोस्रो हुने खेलाडी आगामी असारमा काडमाडौंमा आयोजना हुने इन्टरनेसनल कर्पोरेट ब्याडमिन्टन प्रतियोगिताका लागि छनोट पनि भएका छन् । पुरुष डबल्सतर्फको फाइनल खेलमा विश्वास र गणेशको जोडीले गोपाल टण्डन र धु्रवविक्रम शाहको जोडीलाई २११२, १८२१, २११४ अंकले पाखा लगायो । प्रतियोगिताका विजयी खेलाडीलाई प्रहरी नायब उपरीक्षक मुकुन्द मरासिनी र नेपाल पत्रकार महासंघ रूपन्देहीका अध्यक्ष यानेन्द्र जीसीले पुरस्कार वितरण गरे । तीनदिने प्रतियोगितामा महिला एकलतर्फको उपाधि भने जेशिका रायमाझीले जितेकी थिइन् । उनले फाइनलमा पूजा विष्टलाई २११८, २१११ को सोझो सेटमा पराजित गरेकी थिइन् । प्रत्येक विधामा पहिलो र दोस्रो हुने खेलाडीले काठमाडौंमा आयोजना हुने अन्तिम चरणको प्रतियोगितामा भाग लिन पाउनेछन् । प्रतियोगिताको समापन समारोहमा प्रहरी नायब उपरीक्षक मरासिनी, पत्रकार महासंघ रूपन्देहीका अध्यक्ष जीसी, मुख्य रेफ्री किरण कारञ्जित, बुटवल ब्याडमिन्टन क्लबका अध्यक्ष पीताम्बर ज्ञवाली, रूपन्देही रोडाढुंगा व्यवसायी संघका अध्यक्ष गोपाल ज्ञवाली, एम्स कलेज बुटवलका प्रमुख दीपक ढकाल लगायतले मन्तव्य व्यक्त गरेका थिए ।"
ब्याडमिन्टनको उपाधि सम्झना र शिवलाई,"नेपालगन्ज : अन्नपूर्ण मिडिया नेटवर्कले सञ्चालन गरेको अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिताको महिला एकलतर्फको उपाधि बाँकेकी सम्झना शर्माले जितेकी छन् । पुरुष एकलतर्फ बाँकेका शिव थापा च्याम्पियन भए । नेपालगन्ज रंगशालाको कभर्डहलमा मंगलबार भएको फाइनल खेलमा सम्झना शर्माले सहज रूपमा बाँकेकै मेरी थापालाई हराएकी छन् । महिला एकलतर्फ सम्झनाले २१११, २११० को सोझो सेटमा मेरीलाई पराजित गरिन् । पुरुष एकलतर्फ शिव थापा र रियाज अन्सारीबीच कडा प्रतिस्पर्धा भएको थियो । खेलको पहिलो सेटमा शिवले २११६ को अन्तरले रियाजलाई पराजित गरे । दोस्रो सेटमा रियाजले शिवलाई २११९ को अन्तरले हराएका थिए । निर्णायक तेस्रो सेटमा अझ कडा प्रतिस्पर्धा भएको थियो । तेस्रो सेटमा २४२२ को अन्तरले शिवले रियाजलाई हराएर पुरुष एकलको उपाधि चुमेका हुन् । यसैगरी पुरुष डबलमा बाँकेका रियाज अन्सारी र सेहराज अन्सारीको जोडीले सुर्खेतका महेशविक्रम सिंह र टक्कबहादुर शाहीको जोडीलाई २११८, ११२१, २२२० को अन्तरले पराजित गर्यो । विजेता तथा उपविजेता खेलाडीले काठमाडौंमा हुने अन्तर्राष्ट्रिय कर्पोरेट ब्याडमिन्टनमा सहभागी हुन पाउनेछन् । क्षेत्रीयस्तरमा छनोट भएका खेलाडीलाई काठमाडैांमा हुने प्रतियोगितामा जानेआउने व्यवस्था अन्नपूर्ण पोस्ट्ले गर्नेछ । प्रतियोगितामा विजेता तथा सहभागी खेलाडीलाई मध्यपश्चिम क्षेत्रीय खेलकुद विकास समितिका अध्यक्ष भीम वली, नेपाल उद्योग वाणिज्य महासंघका केन्द्रीय सदस्य कृष्णप्रसाद श्रेष्ठ, नेपाल ब्याडमिन्टन संघका केन्द्रीय सदस्य छविलाल शाही, बाँके जिल्ला ब्याडमिन्टन संघका वरिष्ठ उपाध्यक्ष संजय थापा, राष्ट्रिय क्रिकेट टेलीका पूर्वकप्तान एलबी क्षेत्री, ब्याडमिन्टन संघका जिल्ला उपाध्यक्षद्वय राजेन्द्र श्रेष्ठ र डा कुमार शाह, ब्याडमिन्टन प्रशिक्षक जयन्त श्रेष्ठ लगायतले पुरस्कार प्रदान गरे । प्रतियोगिताको समापन समारोहमा बोल्दै क्षेत्रीय अध्यक्ष भीम वलीले प्रतियोगिताले खेलाडीको प्रतिभा प्रस्फुटन गर्ने मौका पाएको बताए । उनले मध्यपश्चिमका खेलाडीले अन्तर्राष्ट्रिय तहमा प्रतिभा देखाउन पाउनु खुसीको क्षण भएको पनि बताए । नेपाल उद्योग वाणिज्य महासंघका केन्द्रीय सदस्य कृष्णप्रसाद श्रेष्ठले निजी क्षेत्र खेलकुदमा सहकार्य गर्न तयार रहेको बताए । बाँके जिल्ला ब्याडमिन्टन संघका वरिष्ठ उपाध्यक्ष सञ्जय थापाले अन्नपूर्ण पोस्ट्ले गरेको पहिलो प्रयासको सराहना गर्दै आगामी दिनमा समेत सहकार्य गर्दै जान तयार रहेको बताए ।"

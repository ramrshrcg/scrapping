शीर्षक,विवरण
खेल क्षेत्रको विकास गर्ने हो भने,"एमाले र माओवादी केन्द्रको साझा चुनावी घोषणापत्रमा खेलकुद क्षेत्रको विकासका लागि धेरै विषय उल्लेख गरिएको छ। घोषणापत्रअनुसार काम हुने हो भने खेल क्षेत्रको कायापलट हुनेछ। राष्ट्रको पहिचान, सम्मान र गरिमा अभिवृद्धि गर्न पनि खेलकुदको विकास अपरिहार्य छ। खेलकुदमार्फत नागरिकको शारीरिक र मानसिक स्वास्थ्य, सामूहिक भावनाको विकास र अनुशासित तथा मर्यादित जीवनयापनमा सघाउ पुग्नेछ। अहिले खेलकुद ऐन, २०४८ अनुसार नै देशभर खेलकुदका क्रियाकलाप भइरहेको छ। जसरी राज्य सञ्चालनका लागि कानुन आवश्यक हुन्छ, त्यसैगरी देश संघीयतामा गएकाले सातै प्रदेशका लागि खेलकुद ऐन निर्माण गर्नुपर्ने हुन्छ। मित्रराष्ट्र भारतमा खेलकुद प्राधिकरणमार्फत कसरी खेलकुद सञ्चालन भइरहेको छ अध्ययन गर्नु अपरिहार्य छ। शिक्षा मन्त्रालयअन्तर्गत केन्द्रमा खेलकुद विकास प्राधिकरण अनि प्रदेशमा पनि शिक्षा मन्त्रालयअन्तर्गत प्रदेश खेलकुद विकास प्राधिकरण बनाउनु उचित हुन्छ। हाल देशभरिका खेलकुद संरचना पनि नगरपालिका वा गाउँपालिकामा स्वामित्व हस्तान्तरण गर्दा राम्रो हुन्छ र केन्द्रको खेलकुद प्राधिकरणले सम्बन्धित खेल संघमार्फत राष्ट्रिय प्रतियोगिता सञ्चालन गराउने र एसियन र ओलम्पिक प्रतियोगितामा नेपाल ओलम्पिक कमिटीमार्फत सहभागिता गराउँदा उत्तम हुन्छ। गएको १२ वर्षदेखि खेलकुद विकासका लागि नेपाल सरकारले आफ्नो सम्पूर्ण बजेटको मात्र सरदर ०१५ प्रतिशत खेलकुद विकास बजेट छुट्ट्याइएको छ। आउँदो बजेटमा पनि खेलकुद विकासका लागि त्योभन्दा धेरै बढी बजेट आवश्यक छ। नेपालमा खेलकुद विकास नहुनुमा खेलकुद विज्ञानको विकास नहुनु प्रमुख कारण हो। राजधानीमा खेलकुद विश्वविद्यालय स्थापना गर्ने लक्ष निकै राम्रो हो। खेलकुद विश्वविद्यालय स्थापना हालको अवस्थामा निकै कठिन काम हो। खेलकुद विज्ञानको विकास निकै खर्चिलो छ। यसको विकास भएन भने अन्तर्राष्ट्रिय प्रतियोगिता जित्ने सम्भावना पनि कम हुन्छ। त्रिभुवन विश्वविद्यालयले चालू सत्रदेखि मास्टर ईन स्पोर्टस् साइन्स सञ्चालन गर्दैछ। यसैलाई वैज्ञानिक रूपमा सुसज्जित गरेर पछि खेलकुद विश्वविद्यालय रूपमा रूपान्तरण गर्न सहज हुन्छ। पञ्चायतकालदेखि नै वीरेन्द्र सिल्ड प्रतियोगिता अनि हाल सञ्चालन हुने राष्ट्रपति कप प्रतियोगितामा विद्यार्थीको जबजब परीक्षा पर्दछ त्यसैबेला प्रतियोगिता सञ्चालन गर्ने प्रवृत्ति छ। तर राष्ट्रिय खेलकुद परिषद्ले यसतर्फ चासो राखेको पाइँदैन। प्राथमिक तहदेखि महाविद्यालयमा अध्ययनरत विद्यार्थीलाई खेलकुदमा भाग लिन अनिवार्य गरिने भनिएको छ। दक्ष जनशक्ति खोइ ? समयसमयमा १०१२ हजार विद्यालयमा शिक्षक भर्ना गर्दा कहिल्यै पनि खेलकुद शिक्षक वा प्रशिक्षकको रूपमा जागिर दिएको छैन। देशभर छरिएका ४० हजार विद्यालयमा अनिवार्य एकजना खेलकुद शिक्षक राख्नुपर्ने व्यवस्था भएमा २०२५ वर्षसम्म खेलकुद विश्वविद्यालयलाई भ्याइनभ्याई काम पाउने र युवा जनशक्ति विदेश पलायनको क्रम रोकिनेछ। राष्ट्रपति रनिङ सिल्ड प्रतियोगिता विगत आठ वर्षदेखि विद्यालयहरूमा स्वस्थ्य र प्रतिस्पर्धात्मक खेलमैत्री वातावरण बनाई भविष्यमा देशका लागि उत्कृष्ट एवं सक्षम खेलाडीको आधारशिला तयार गर्ने उद्देश्यले विद्यालय तहमा सञ्चालन हुने राष्ट्रपति रनिङ सिल्ड प्रतियोगिताका विभिन्न मोडलमा चलिरहेका छन्। पहिले प्रत्येक जिल्लामा एउटै मात्र प्रतियोगिता हुँदा सदरमुकाममुखी भएको र भौगोलिक विकटता, आर्थिक कारणले न्यून विद्यालयको मात्र सहभागिता हुने गरेको थियो। उदाहरणका निम्ति काठमाडौं जिल्लामा १२ सय विद्यालय छन्, तर मुस्किलले ५०६० विद्यालयले मात्र सहभागिता जनाउँछन्। यस्तो परिस्थिति किन भइरहेको छ समीक्षा गर्नु जरुरी छ। सबै विद्यालयले अनिवार्य भाग लिएको खण्डमा महिना दिनमा पनि प्रतियोगिता नसक्ने हुन्छ। यस्तो परिस्थितिमा हाल जिल्ला प्रतियोगिता सञ्चालन गर्न दिइने बजेट अपुग हुन्छ। संसारभर नै युथ एसियन, ओलम्पिक खेलमा समेट यू १८ वर्षकाले मात्र खेल्न पाउने व्यवस्था हुन्छ। नेपालमा पनि यस वर्षदेखि १२ कक्षासम्म नियमित अध्ययन गरेका अनि १८ वर्षको निर्देशिकामा व्यवस्था गरिएको पाइन्छ। देशैभर प्रतियोगिता सञ्चालन गर्न ६७ करोड रकम खेलकुद मन्त्रालयमार्फत निकासा हुने गर्छ। तर बढी उमेरका विद्यार्थीको पहिचान गर्न हत्केलाको एक्सरे गरेर उनीहरूको बोन एज पत्ता लगाउने प्रविधि नेपालमा भिœयाउनु आवश्यक छ। यस्तो प्रविधि एथलेटिक्स् खेललाई मात्र नभएर अन्य खेललाई पनि काम लाग्छ। नेपालको खेलकुदमा स्पोर्टस टेक्नोलोजी कहिले भित्रिन्छ भन्न सकिने अवस्था छैन। सर्वप्रथम यो प्रतियोगिताका नाम राष्ट्रपति कप भनी नामाकरण गरेकाले बढी पोलिटिकलाइज भएकाले यसको सट्टा जिल्ला, प्रदेश र विद्यालय राष्ट्रिय खेलकुद प्रतियोगिता राख्दा बढी स्वतन्त्रता पाउँथ्यो कि ? पञ्चायतकालदेखि नै वीरेन्द्र सिल्ड प्रतियोगिता अनि हाल सञ्चालन हुने राष्ट्रपति कप प्रतियोगितामा विद्यार्थीको जबजब परीक्षा पर्दछ त्यसैबेला प्रतियोगिता सञ्चालन गर्ने प्रवृत्ति छ। तर राष्ट्रिय खेलकुद परिषद्ले यसतर्फ चासो राखेको पाइँदैन। यसै वर्ष पनि चैतमा एसईई र वैशाखजेठमा कक्षा ११ र १२ को परीक्षा सञ्चालन हुने भएकाले राष्ट्रपति कप सञ्चालन गर्ने सबैभन्दा उत्तम समय भनेको तिहार र छठपछि उपयुक्त हुन्छ। हेरौं खेलकुद परिषद् शिक्षा मन्त्रालयअन्तर्गत जाने भएपछि विद्यार्थीका हितमा अवश्य निर्णय लिनेछ। अमात्य खेलकुद अनुसन्धाता हुन्।"
ब्रह्माण्डका ज्ञाता स्टिफन हकिङ,"गणित विज्ञान हो वा होइन भन्नेमा दार्शनिक वा वैज्ञानिकको एकमत छैन। गणितीय पद्धतिमा भावात्मक वा अमूर्त एकाइहरूको परिकल्पना गरिएर गणितीय तर्क वा साध्यहरूद्वारा तिनको प्रमाणीकरण गरिन्छ। कतिपय गणितज्ञले ती अमूर्त एकाइहरू केवल खोज गर्न नसकिएका मूर्त एकाइ नै भएको तर्क पनि राख्ने गरेका छन्, तर यसमा एकमत भने छैन। उदाहरणका लागि सबभन्दा ठूलो अभाज्य संख्या (प्राइम नम्बर) को अस्तित्व नभएको तथ्य गणितले प्रमाणित गरेको छ। प्रकृतिमा यसलाई महसुस गर्न सकिँदैन। विज्ञानमा भने सैद्धान्तिक शोधबाट प्रतिपादित नियमलाई प्रयोगात्मक अवलोकनद्वारा पुष्टि गरिनुपर्ने हुन्छ। त्यसैले विज्ञान अनुभववाद हो। विज्ञानमा प्रयोग हुने समीकरणहरू मूर्त हुन्छन्, तर तिनको समाधान गणितीय पद्धतिबाटै गरिन्छ। विज्ञानको एक बृहत् छातामुनि गणितलाई राख्न सकिएला तर तिनमा भिन्नता छन् भन्नेमा वैज्ञानिकहरूको मतान्तर छैन। वैज्ञानिक लेखमा सर्वमान्य तथ्यबाहेक प्रयोग गरिएका तथ्य वा अन्य शब्दावलीको लागि उद्धरण (साइटेसन) गर्नुपर्ने हुन्छ। कतिपय सैद्धान्तिक भौतिकशास्त्रका विषयमा गणितीय समीकरणको समाधानले देखाएको तथ्यका आधारमा समेत वैज्ञानिकहरूबीच एकमत हुन समय लाग्छ किनभने ती मूर्त एकाइहरूबीचको गणितीय समीकरणमा सन्निकटीकरण गरिएको हुन्छ। समीकरणमा वा सन्निकटीकरणमा त्रुटि हुनसक्छ। विज्ञानमा प्रकट हुने कतिपय विशिष्ट किसिमका समीकरणको समाधान गर्न उपलब्ध गणितीय पद्धतिहरू असमर्थ हुन सक्छन्। त्यसैले हुनसक्छ भौतिकशास्त्रीले गणितीय पद्धतिमा समेत समय खर्चेका छन्। सत्रौं शताब्दीमा आइज्याक न्युटनले गुरुत्वाकर्षणको नियम प्रतिपादन गरे। यो एक गणितीय समीकरण थियो। उन्नाइसौं शताब्दीको अन्त्यतिर म्याक्स्वेलले प्रदिपादित गरेको बिजुली र चुम्बकको एकीकरणको सिद्धान्तको कारण आज संसार झलझलाकारपूर्ण छ। म्याक्स्वेलले केही गणितीय समीकरणहरू दिएका थिए। समीकरणमा प्रयोग गरिएका एकाइहरू मूर्त थिए। यसबीचमा अनेक सिद्धान्त प्रतिपादन भए होलान्। तर आधुनिक युगको श्रेय अल्बर्ट आइन्स्टाइनलाई जान्छ। उनले सन् १९०५ मा सापेक्षतावादको विशेष सिद्धान्त (स्पेसल थ्योरी अफ रिलेटिभिटी) मा समयसापेक्ष रहेको निष्कर्ष निकाले। १९१५ मा सापेक्षतावादको सामान्य सिद्धान्त (जनरल थ्योरी अफ रिलेटिभिटी) मा उनले गुरुत्वाकर्षणले स्पेसटाइमलाई बक्राकार बनाउँछ भन्ने प्रतिपादन गरे। यस स्पेसटाइममा एउटा त्रिभूजको रचना गरियो भने त्यसका कोणहरूको योगफल १८० डिग्रीभन्दा बढी हुन्छ। गणितमा यस्ता अमूर्त एकाइहरूको अध्ययन भइसकेको थियो, आइन्सटाइनले त्यसलाई प्रकृतिमा देखे। न्युटनको गुरुत्वाकर्षणको सिद्धान्तलाई सापेक्षतावादको सिद्धान्तले विस्थापित गर्यो। आइन्स्टाइनले दसवटा एकअर्कासँग जोडिएका गणितीय समीकरणहरू निकालेका थिए। तिनकै समाधान गर्ने क्रममा ब्ल्याक होल र बिग ब्यांकको अवधारणा प्रकट भयो। आइन्स्टाइनका समीकरणहरूमा प्रयोग गरिएका कतिपय अचलहरू विवादरहित छैनन्, तर समयको सापेक्षता र गुरुत्वाकर्षणले प्रकाशलाई समेत प्रभाव पार्ने अब तथ्य भइसकेका छन्। आइन्स्टाइनकै सिद्धान्तबाट स्पेस र टाइम भिन्न एकाइ नभएर एउटै एकाइ स्पेसटाइम भएको प्रमाणित भइसक्यो। आइन्स्टाइनको सामान्य सापेक्षतावादको सिद्धान्त ब्रह्माण्डशास्त्री स्टिफन हकिङले अध्ययन गरे। हकिङको सहकार्य ६० को दशकमा एक प्रख्यात गणितज्ञ, भौतिक शास्त्री र दार्शनिक रोजर पिनरोजसँग भयो। पिनरोज कतिपय गणितीय र खगोल शास्त्रीय विधिसँग परिचित थिए। हकिङ र पिनरोजले एक गणितीय समीकरणको निर्माणमार्फत सिंगुलारिटी प्रकृतिमा सम्भव भएको प्रतिपादन गरे। एक अमूर्त गणितीय एकाइ सिंगुलारिटीलाई हकिङले नै मूर्तता दिए। के हो सिंगुलारिटी ? यो कुनै मूर्त वा अमूर्त एकाइको विशिष्ट अवस्था हो। गणितीय भाषामा यो एक अराजक व्यवहार गर्ने बिन्दु हो, अर्थात् आफ्नो अनुक्षेत्र (डोमेन) को कुनै ठाउँमा कुनै गणितीय एकाइ परिभाषित गर्न नसकिने अवस्था नै सिंगुलारिटी हो। ब्ल्याक होलको केन्द्रमा पिण्डको घनत्व र गुरुत्वाकर्षणमा वृद्धि हुँदै जाँदा त्यहाँ गुरुत्वाकर्षणको सिंगुलारिटी हुन्छ। हामी बस्ने पृथ्वीसहित अन्य ग्रह, उपग्रह र सूर्य मिलेर सौर्यमण्डल बनेको छ। सूर्य एउटा तारा हो। सूर्यजस्तै करिब एकदेखि चार खर्ब तारा मिलेर बनेको हाम्रो तारापुञ्जलाई आकाशगंगा (मिल्की वे) भनिन्छ। ब्रह्माण्डमा त्यस्ता करिब एक खर्ब तारापुञ्जहरू छन्। ब्रह्माण्डको आकार तेजले फैलिँदै जाने गरेकोमा वैज्ञानिकहरूका बीचमा विवाद छैन। यसरी फैलिँदै गएको ब्रह्माण्डको विगत अध्ययन गर्दै जाने हो भने यसको आकार खुम्चिँदै गएको हुनुपर्छ। पृथ्वीको उत्पत्ति करिब ४५ अर्ब वर्षअघि र ब्रह्माण्डको उत्पत्ति करिब १३ अर्ब ८० करोड वर्ष पहिले भएकोमा ब्रह्माण्डशास्त्रीहरूको मत विभाजित छैन। यसरी खुम्चिँदाखुम्चिँदा एउटा बिन्दु हुँदाको अवस्था हो सुरुवाती (इनिसियल) सिंगुलारिटी। कृत्रिम बौद्धिकतालाई मानवले संवेदनशील भएर लिनुपर्ने हकिङको तर्क थियो। मानव जीवन लोभ र भयले सञ्चालित छ। लोभले प्रगति र भयले अनुशासित गराउँछ। कम्प्युटरनिर्मित मानवलाई लोभ र भय दुवै हुँदैन। यो ब्रह्माण्डको पिण्ड र स्पेसटाइम एउटा बिन्दुमा खुम्चिएको अवस्था हो। क्वान्टम फ्लक्चुएसनले यसलाई बढाएको अवस्थालाई हामी बिग ब्यांग भन्छौं। अहिले हामीले देख्ने ब्रह्माण्ड र अवलोकन गर्ने स्पेसटाइमको उत्पत्ति त्यही सिंगुलारिटीबाटै भएको हो। बिग ब्यांग हामीवरिपरिको स्पेसटाइममा नभएर स्पेसटाइम नै सिंगुलारिटीबाट उत्पत्ति भएको हो। त्यसैले त्यो सिंगुलारिटी कहाँ भएको थियो भन्ने कसैलाई थाहा छैन। त्यस सिंगुलारिटीदेखि नै ब्रह्माण्ड फैलिँदै र चिसिँदै गएको छ। यसैबाट सौर्यमण्डल, ग्रहलगायत सम्पूर्ण तारापुञ्ज जन्मिए। हाम्रो घर पृथ्वी त्यसमध्ये एक ग्रह हो। हकिङको अर्को सबभन्दा ठूलो योगदान हो ब्ल्याक होलको अध्ययन। के हो ब्ल्याक होल ? कहिलेकाहीं स्पेसटाइममा भएको एउटा ठूलो तारा खुम्चिन्छ, यसको घनत्व बढ्छ र यसको सतहमा हुने गुरुत्वाकर्षण बलमा वृद्धि हुन्छ। यो गुरुत्वाकर्षण बल यति धेरै हुन्छ कि यसले आफूवरिपरिका वस्तुहरूलाई आफूमा विलय गरिदिन्छ। यसले प्रकाशलाई पनि निल्ने भएकाले यसलाई ब्ल्याक होल भनिएको हो। प्रत्येक ब्ल्याक होलको आफ्नै इभेन्ट क्षितिज हुन्छ, त्यस क्षितिजभन्दा नजिक भएका वस्तुहरू ब्ल्याक होलमा विलय हुन्छन्। हकिङको शोधको महत्वपूर्ण निष्कर्ष हो ब्ल्याक होलहरूले विकिरणहरू निस्कासन गर्छन्, ब्ल्याक होलमा वास्पीकरण हुन्छ र कालान्तरमा त्यो विलय हुन्छ। ती विकिरणलाई हकिङ विकिरण नामाकरण गरिएको छ तर तिनको प्रयोगात्मक अवलोकन गर्न सकिएको छैन। ब्ल्याक होलको अस्तित्व भने प्रमाणित भइसकेको छ। ब्ल्याक होलले पैदा गर्ने गुरुत्वाकर्षणीय तरंगहरू मानवनिर्मित यन्त्रले प्राप्त गरिसकेका छन्। पृथ्वीबाट सबभन्दा नजिकको ब्ल्याक होल करिब तीन हजार प्रकाश वर्ष टाढा छ, त्यो सूर्यभन्दा करिब दस गुणा ठूलो छ। आकाशगंगाको बीचमा अवस्थित स्यागिटेरियस एस्टार नामक ब्ल्याक होल पृथ्वीबाट करिब २६ हजार प्रकाश वर्ष टाढा छ। यसको आकार सूर्यभन्दा ४५ लाख गुणा ठूलो छ। हकिङ सैद्धान्तिक भौतिकशास्त्री थिए। उनका सिद्धान्तको प्रयोगात्मक अवलोकन हुन कठिन छ। मानौं कुनै मानव ब्ल्याक होलमा छिर्यो भने के होला ? सैद्धान्तिक रूपले ऊ प्रकाशको गतिले यसको ब्ल्याक होलको केन्द्रतिर तानिन्छ। आइन्स्टाइनको सापेक्षतावादको सिद्धान्तअनुसार उसको समय ढिलो चल्छ र रोकिन्छ। ब्ल्याक होलबाहिरको स्पेसटाइमको समय छिटो हुन्छ। त्यस अवस्थामा उसले भित्रबाट बाहिरको भविष्य देखिरहेको हुन्छ। हकिङको सिद्धान्तले यसो भने पनि यसको पुष्टि हुन बाँकी छ। यी ब्ल्याक होलभित्रको अध्ययन गर्न अहिलेको भौतिक विज्ञान अपर्याप्त छ। सैद्धान्तिक खोजको प्रयोगात्मक अवलोकन हुन नसकेकाले नै सम्भवतः हकिङले विश्व प्रसिद्ध नोबेल पुरस्कार प्राप्त गर्न सकेनन्। हकिङको मान्यता थियो कि हामी एक दिन यो ब्रह्माण्डको सम्पूर्ण सिद्धान्तको नजिक पुग्नेछौं। उनले यसलाई थ्योरी अफ एभ्रिथिङ (ब्रह्माण्डको सम्पूर्ण सिद्धान्त) भनेका छन्। हकिङका सहकर्मी पिनरोजकै समेत यसमा फरक मत छ। उनले भनेका छन् ब्रह्माण्डको सम्पूर्ण सिद्धान्त हामीबाट धेरै टाढा छ। हुन सक्छहामी त्यसको नजिक नपुग्न सक्छौं। हुनसक्छ हाम्रो बाटो नै फेर्नुपर्ने हुन्छ। गत शताब्दीको अर्को भौतिकशास्त्रको क्रान्ति हो क्वान्टम मेकानिक्स। क्वान्टम मेकानिक्सले विद्युतीय, चुम्बकीय वा उपपारमाणविक शक्तिहरूलाई एक परिप्रेक्षमा जोडेको छ। त्यसैले सूक्ष्म र भीमकाय वस्तुको गुरुत्वाकर्षणलाई जोड्ने एक बृहत् गणितीय समीकरणको खोजी अहिलेको अनुसन्धानको विषय छ, जसले गुरुत्वाकर्षणलाई क्वान्टम मेकानिक्सको सिद्धान्तद्वारा व्याख्या गर्न सकोस्। यसलाई क्वान्टम ग्रार्भिटी भनिन्छ। कुनै ब्ल्याक होलले पृथ्वीलाई नै निल्ने अवस्थाको जानकारी प्राप्त भएमा पनि हामीसँग त्यसको बचाउ गर्ने कुनै उपाय छैन। पृथ्वीबाट मानव जातिको लोप हुन सक्ने कुरामा भने हकिङले पटकपटक चिन्ता व्यक्त गरेका थिए। मानवको विकास कम्प्युटरको तुलनामा विस्तारै हुन्छ। फेसबुकले नै कुनै देशको निर्वाचनमा प्रभाव पार्न सक्ने हैसियत राखिसक्यो। मानवरहित कार सञ्चालनमा आइसकेका छन्। कम्प्युटर मानव सोफियाको काठमाडौं आगमन भर्खरै अवलोकन गरियो। यी कृत्रिम बौद्धिकता (आर्टिफिसियल इन्टेलिजेन्स) का उदाहरण हुन्। हकिङसँगै उनको मस्तिष्क विलय भयो तर कृत्रिम बौद्धिकताको नक्कल गर्न सकिन्छ। कृत्रिम बौद्धिकताको विकास विश्वमा तीव्र रूपले हुँदैछ। मानिसले आफूभन्दा बौद्धिक यन्त्रको निर्माण गरेको दिन मानव जीवनमा पनि कुनै ब्ल्याक होलको केन्द्रमा रहेको पिण्डको अवस्थाजस्तै एक अभेद बौद्धिक रूपान्तरण हुन सक्छ, जसलाई एक सिंगुलारिटी भन्न सकिन्छ। त्यसैले कृत्रिम बौद्धिकतालाई मानवले संवेदनशील भएर लिनुपर्ने हकिङको तर्क थियो। मानव जीवन लोभ र भयले सञ्चालित छ। लोभले प्रगति र भयले अनुशासित गराउँछ। कम्प्युटरनिर्मित मानवलाई लोभ र भय दुवै हुँदैन। त्यसैले अहिले देखिएको सर्वव्यापी चुनौती एक अर्को सिंगुलारिटी हो, जसलाई टेक्नोलोजिकल सिंगुलारिटी भनिन्छ। यो भौतिक विज्ञान, कम्प्युटर विज्ञान, गणित, तथ्यांक आदि सबैको सम्मिश्रण हो।"
किन बोल्दैनन् महिला ?,"तामाङ समुदायको नयाँ वर्ष सुरु हुने माघे संक्रान्तिको दिन बिहानै मोबाइलको घन्टी बज्यो। मोबाइलमा केहीबेरको बातचितले स्तब्ध बनायो। उमेरले ३० पुग्दै गरेकी उनको घरलाई नयाँ वर्षले भताभुंग पारिदियो। १२ कक्षा पढ्दापढ्दै मन पराएको केटासँग भागी विवाह गरेकी उनी खुसी नै थिइन्। एकाध वर्षपछि जन्मिएको एक सन्तानलाई हुर्काउँदै उनले घरपरिवार पनि सम्हाल्दै आएकी थिइन् र वैदेशिक रोजगारमा रहेका जीवनसाथी आउने उल्लासको दिन पर्खिबसेकी थिइन्। उल्लासको प्रतीक्षा गर्दागर्दा उनै जीवनसाथीले उडाइदिए घरमा सौता भिœयाएर। जीवनसाथीप्रति किशोरकालदेखि साँची राखेको विश्वास एकपलमै असिना झैं बिलायो। दिदी, मेरो त सर्वस्व गयो। जीवनसाथीले उतै विदेशमा भेटिएकी नेपाली केटी बिहे गरेर ल्याएछन्। घरमा ससुरा, जेठाजु जेठानी सबैले अब जे त भैगो, मिलेर बस। मर्दको स्वास्नी कतिकति ? असह्य भएपछि तपाईंलाई खबर गरेकी हुँ। मलाई सहयोग गर्नुस्। उनको आवाजमा अत्यास सुनिन्थ्यो। स्थानीय महिला समूहकी अगुवाले उनलाई कानुनको सामान्य जानकारी नहुने कुरै भएन। लोग्नेको बहुविवाहविरुद्ध मुद्दा हालेर मानाचामल लिई सम्बन्धविच्छेद गर्न तयार भइन् उनी। त्यसपछि दुई दिनसम्म पनि उनको कुनै फोन नआएपछि आफैंले सम्पर्क गर्दा थाहा लाग्यो उनले विचार परिवर्तन गरिसकिछन्। घरकाले मिलेर बस्न कर गरेको बताइन् उनले। माइतीले पनि मिलेर बस्ने सल्लाह दिएछन्। हरेश खाएको स्वरमा भनिन् उनले, सम्बन्धविच्छेदको मुद्दा हालेपछि यहाँ बस्न दिँदैनन्। कहाँ जानु ? आफन्तकहाँ एकदुई हप्ता त राख्लान्, त्यसपछि म कता जानु ? अदालत धाउन र वकिललाई दिने पैसा पनि छैन। मुद्दा फैसला हुन समय लाग्छ भन्छन्। त्यतिन्जेल मैले के खानु ? छोरीको पढाइ बिग्रने भयो। होस् मेरो भाग्य यस्तै रहेछ। सहेरै बस्छु। समाज परिवर्तन गर्छु भनी अघि सर्ने अगुवा महिलाले समेत हरेस खाएको सुन्दा चुपचाप आँसु बगाउनुको विकल्प पाइनँ। उल्लिखित प्रसंग केवल एक प्रतिनिधि घटना हो। महिलाले यस्तैयस्तै समस्यासँग बारम्बार जुध्नुपर्छ र विवाह र जीवनबारे घोत्लिन बाध्य हुनुपर्छ। आखिर कानुनले दिएको सुविधा लिन पनि किन सक्दैनन् महिलाले ? नेपालमा बहुविवाहलाई निषेध गर्ने गरी कानुनी बन्दोबस्तको निर्माण २०११ सालदेखि नै सुरु भएको पाइन्छ। नेपाल विवाह ऐन, २०११ ले नै बहुविवाहलाई अपराध ठहर गर्दै विवाह गर्नेलाई एक वर्ष कैद र बहुविवाह गराउने पुरोहित एवं सहयोगीलाई जनही दुई सय रुपैयाँ जरिवाना गर्ने बन्दोबस्त गरेको थियो। मुलुकी ऐन, २०२० ले विवाहसम्बन्धी छुट्टै महलको बन्दोबस्त गयो। त्यसैमा बहुविवाहलाई अपराधसरह नै उल्लेख गरियो। उक्त कानुनी प्रावधान संशोधन हुँदै हाल बहुविवाह गर्नेलाई एक वर्षदेखि पाँच वर्षसम्म कैद र दस हजारदेखि पचास हजार रुपैयाँसम्म जरिवाना हुने बन्दोबस्त गरिएको छ। त्यस्तै पीडित महिलाले मानाचामल भराउनेदेखि सम्बन्धविच्छेदसम्मको अधिकार पाउन उल्लेख छ। यद्यपि सोही महलमा समेत महिला र पुरुषलाई फरक बन्दोबस्त गरिएको छ। सम्बन्धविच्छेद नहुँदै अर्को विवाह गर्ने महिलाको अघिल्लो सम्बन्ध स्वतः विच्छेद हुने प्रावधान छ। तर पुरुषको हकमा त्यस्तो बन्दोबस्त छैन। जे होस्, कानुनले बहुविवाहलाई अपराधसरह मानेको छ र सौता ल्याउने लोग्नेलाई सजायको भागीदार गराउने व्यवस्था गरेको छ। तर किन महिलाहरू त्यो कानुनप्रदत्त सुविधा पनि लिन सकिरहेका छैनन् ? समीक्षक डा अर्चना थापा पितृसत्तात्मक सामाजिक संरचनाका कारण महिलाले कानुनप्रदत्त सुविधा पनि लिन नसकेको बताउँछिन्। थापा भन्छिन्, पित्तृसत्तात्मक सामाजिक संरचनाले महिला सहनशील हुनुपर्ने मान्यता छ। त्यसमाथि नागरिकहरू कतिको सूचनाको पहुँचमा छन् ? भए पनि महिलालाई सपोर्ट गर्ने सिस्टम छैन। आत्मसुरक्षाको विषय त्यत्तिकै महत्वपूर्ण हुन्छ। यस्तोमा न्याय प्रणालीको ढिलासुस्ती पीडितलाई अर्को थप पीडक बनिदिन्छ। महिलाले बहुविवाहविरुद्ध लड्न नसक्नुको मुख्य कारण आर्थिक नै हो। अहिले पनि देशका अधिकांश महिला आत्मनिर्भर छैनन्। ससाना खर्चका लागि पनि महिला लोग्नेकै भर पर्नुपर्ने बाध्यता छ। यसको मुख्य कारण पारिवारिक संरचना हो। अपवादलाई छोड्ने हो भने अधिकांश महिलालाई घरपरिवार र समाजले लोग्नेको कमाइ हुन्जेल बालबच्चा जन्माउने, हुर्काउने र घरायसी कामकाजमा लाग्न उर्दी जारी गर्छ। उमेरको घोडा दौडिरहन्छ तर उनीहरूको आत्मविकास ठप्प हुन्छ। उनीहरू सधैंभरि आश्रित हुन बाध्य हुन्छन्। अर्कोतर्फ कानुनी झमेला पनि अर्को समस्या हो। कानुनी प्रक्रिया निकै झन्झटिलो छ। अदालतले पैसला गरेर आफ्नो भागको सम्पत्ति र अन्य अधिकार पाउँदासम्म कहाँ जाने, कहाँ बस्ने, के खाने ? त्यसमाथि लोग्नेकै आर्थिक स्थिति कमजोर छ भने त पाउनु र नपाउनुको कुनै अर्थ छैन। त्यसैले सौता भोगेकी महिलाले मिलेर बस्ने सल्लाह पाउँछिन्। मन कँडाउँदै, जिउँदै र मर्दै बाँचिरहन अभिशप्त हुन्छिन्। महिलालाई आर्थिक रूपमा सक्षम नबनाइँदासम्म यो जिउँदै मर्ने सिलसिला चलिरहन्छ।"
राष्ट्रमुखी विदेशनीतिको खाँचो,"प्रधानमन्त्री केपी ओली भोलि तीनदिने भ्रमणका लागि नयाँदिल्ली जाँदैछन्। भ्रमणका क्रममा नेपालको शिर निहुरिने कुनै काम नगर्ने बताउँदै आएका ओलीले नयाँदिल्ली जानुअघि पूर्वप्रधानमन्त्रीहरूसँग छलफल गरेका छन्। यही आधारमा ओलीले नेपालको विदेश नीति कस्तो हुनुपर्छ भन्ने एउटा उदाहरण प्रस्तुत गर्न सक्नुभयो भने भोलिका लागि सहज हुनेछ। हालै एउटा अन्तर्वार्तामा परराष्ट्रमन्त्री प्रदीप ज्ञवालीले नेपालको परराष्ट्रनीति भारत अथवा चीनमुखी नभई नेपालमुखी हुने बताए। उनको यो भनाइलाई नेपालको अहिलेको अवस्थामा सान्दर्भिक मान्नुपर्छ। नेपालको आफ्नै राजनीतिक, भौगोलिक एवं आर्थिक अवस्थाले पनि सबै देशसँग र विशेष गरेर आफ्ना दुई छिमेकी मुलुकसँग सन्तुलित सम्बन्ध राख्दै देशको सार्वभौमिकताको रक्षा गर्दै आर्थिक विकासको पक्षलाई फराकिलो बनाउँदै लैजानुपर्छ। विभिन्न कारणमध्ये नेपालको कमजोर एवं दिशाविहीन विदेशनीति पनि देशको आर्थिक पछौटेपनका लागि जिम्मेवार रहँदै आएको छ। अहिले बनेको नयाँ सरकारले विदेशनीतिलाई परिवर्तित क्षेत्रीय एवं अन्तर्राष्ट्रिय राजनीतिले निर्देशित गरेबमोजिम समयसापेक्ष र राष्ट्रिय हितअनुकूल हुने गरी निर्माण गर्नुपर्छ। यस्तो परम्परा अन्य देशमा पनि रहिआएको छ। हाम्रै छिमेकी मुलुकका नेतृत्वबाट पनि यस्तै प्रक्रिया सुरु भएको थियो। चीनमा सी जिनपिङले सत्तामा आउनेबित्तिकै चीनलाई विश्व राजनीतिमा एउटा बलियो शक्तिका रूपमा उभ्याएर त्यसैअनुरूप उनले विश्व राजनीतिमा चीनको बलियो स्थिति बनाउँदै लगेका छन्। उनले अघि सारेको एउटा पाटो एउटा रोड अर्थात् बेल्ट एन्ड रोड इनिसियटिभको अवधारणाले चीनले सशक्त रूपमा एसिया, युरोप, अफ्रिका र अमेरिकी देशहरूसँग पनि सम्बन्ध विस्तार गरिरहेको छ। सन् १९१२ सम्म चीन संसारको दोस्रो ठूलो शक्ति त भइसकेको थियो, तैपनि उसको विश्व राजनीतिमा उल्लेख्य स्थान भइसकेको थिएन। आज त्यही चीनको नेतृत्वले लिएको खासगरी छिमेकी मुलुकसँग आपसी हितका आधारमा एकअर्काको स्वतन्त्रतालाई सम्मान गर्ने गरी वैदेशिक एवं व्यापारिक सम्बन्ध बढाउने नीति लिएकाले आज छिमेक र विश्व राजनीतिमा नै चीनले अहं स्थान लिइसकेको छ। यसैबीचमा अमेरिकाले पर्यावरण सम्बन्धमा र द्विपक्षीय एवं बहुपक्षीय व्यापारमा अमेरिकी हितलाई सर्वोपरि राख्ने नीति लिएपछि अब अमेरिकाको तुलनामा चीन नै बढी अन्तर्राष्ट्रिय खेलाडीका रूपमा अगाडि आएको छ। एकातिर अमेरिकाले एकपछि अर्को रूपमा अन्तर्राष्ट्रिय पद्धति नकार्दै आएको छ भने चीनले संयुक्त राष्ट्रलगायतका विश्व संगठनहरूलाई अहिले पनि बलियो बनाई सबै राष्ट्रको हित हुने गरी तिनीहरूको सञ्चालन गर्नुपर्छ भन्दै आएको छ। चीनले अहिले पनि स्वतन्त्र व्यापार नीतिलाई समर्थन गर्दै आएको छ भने अमेरिकाले यस्तो नीतिको सट्टा अमेरिकालाई बढी फाइदा हुने गरी व्यापारनीति बनाएको छ र त्यहीअनुरूप चीनलगायत कतिपय युरोपेली एवं ल्याटिन अमेरिकी देशहरूलाई असर पर्ने गरी अमेरिकामा आयात हुने कतिपय वस्तुमा भारी कर लगाएर स्वतन्त्र व्यापारनीतिको विरोधमा कदम उठाइरहेको छ। यसैको परिणामस्वरूप अमेरिका र चीनको बीचमा व्यापार युद्ध चर्कने सम्भावना छ। चिनियाँ नेतृत्वमा आएको आत्मविश्वासको कारणले नै आज बेल्ट एन्ड रोड इनिसियटिभले चीनको छिमेकी एवं अन्य देशको सम्बन्धमा व्यापक परिवर्तन ल्याएको छ। अर्कोतिर भारतमा पनि नरेन्द्र मोदी प्रधानमन्त्री भएपछि उनले भारतको विदेशनीतिमा व्यापक फेरबदल ल्याएका छन् र आज भारतलाई पनि एउटा क्षेत्रीय शक्ति र भविष्यको अन्तर्राष्ट्रिय खेलाडीका रूपमा लिइन्छ। भारतको आर्थिक विकासको गति पनि तुलनात्मक दृष्टिले राम्रो रहेकाले पनि उसको द्विपक्षीय एवं अन्तर्राष्ट्रिय व्यापार वृद्धि हुँदै गइरहेको छ। हुन त चिनियाँ राष्ट्रपति सीले जस्तै नरेन्द्र मोदीले छिमेकी देशलाई प्राथमिकता दिने नीतिको घोषणा गरेका थिए, तर भारतका छिमेकी देशमा अझै पनि भारतको औपनिवेशिक सोचाइ र व्यवहार रहेको गुनासो छ। अझै पनि भारतले आफ्ना निकटतम छिमेकी मुलुकका बीचमा एउटा दृढ विश्वास र समझदारीको वातावरण बनाउन सकेको छैन। सार्कअन्तर्गतका सबै देशमा अहिले पनि भारतले एउटा ठूलो दाइको व्यवहार गर्छ भन्ने भावना गएको छैन। यस्तो शंका र त्रासको वातावरण रहँदासम्म द्विपक्षीय सम्बन्धमा जहिले पनि उत्तरचढाव आइ नै रहनेछ। वास्तवमा सबै देशका आआफ्नै राष्ट्रिय हित र प्राथमिकता हुन्छन् र आआफ्नै आधारभूत स्वार्थ हुन्छन्। भरपर्दो र बलियो सम्बन्ध बनाउन सबै सानाठूला राष्ट्रले एकअर्कासँग आधारभूत संवेदनशील स्वार्थमाथि चोट पुर्याउने गरी देखिने अथवा नदेखिने गरी व्यवहार गर्नु हुँदैन भन्ने ढिलोचाँडो भारतले पनि बुझ्नैपर्छ। नेपालको सन्दर्भमा पनि हाम्रा आफ्नै आधारभूत संवेदनशील पक्ष छन्। परराष्ट्रमन्त्री ज्ञवालीले एउटा अन्तर्वार्तामा भने झैं हाम्रा छिमेकी मुलुकले हाम्रो विदेशनीतिलाई शंकाको दृष्टिले हेर्नु हुँदैन। हामीले चीन अथवा भारतसँग सम्बन्ध राख्दा एउटा देशलाई निषेध गर्ने अथवा उसको विरुद्धमा हुने गरी कुनै गठबन्धन बनाउने प्रश्नै आउँदैन। हामीले हाम्रो राष्ट्रिय आवश्यकताका आधारमा चीन, भारत एवं अन्य मुलुकसँग द्विपक्षीय व्यापार एवं अन्य प्रकारका सन्धिसम्झौता गर्न सक्छौं र त्यसो गर्दा हामीले हेर्ने हाम्रो राष्ट्रिय हित नै हो। चीनसँग पनि ट्रेड एन्ड ट्रान्जिट भइसकेको अवस्थामा हामी दुवै देशको बाटो हुने गरी आफ्नो व्यापार विस्तार गर्न सक्छौं। त्यसैले स्वतन्त्र विदेशनीति लिनु भनेको कुनै देशको विरुद्धमा लक्षित हुने कुरा आउँदैन। केपी ओली नेतृत्वको सरकार संसदीय व्यवस्थाअन्तर्गत अर्को वामपन्थी दलसँग तालमेल गरेर बनेको हो र यसका आफ्नै सीमा छन्। एकातिर संसदीय व्यवस्थाका आफ्नै सीमा हुन्छन् भने अर्कोतिर गठबन्धन सरकारका पनि आफ्नै कमजोरी हुन्छन्। त्यसैले हामीले अहिलेको सरकारको कार्यशैली र यसको उपलब्धिको लेखाजोखा गर्दा यही सीमित घेराभित्र रहेर गर्न सकिने काम यो सरकारले गर्यो कि गरेन भनेर हेर्नुपर्छ। वामपन्थी गठबन्धनको सरकार भए पनि यो कुनै क्रान्ति गरेर आएको सरकार होइन। त्यसैले हामी यो सरकारले रूसमा लेनिनको नेतृत्वमा भएको क्रान्ति अथवा चीनमा माओत्से तुङको नेतृत्वमा भएको क्रान्तिपछि गरिने काम गरोस् भन्दैनौं, तर यही व्यवस्थाअन्तर्गत जनताले भारी बहुमत दिएर सत्तामा पठाएपछि फेरि पनि हिजोकै जस्तै कमजोरी आन्तरिक एवं विदेशनीतिमा नदेखिऊन् भन्ने चाहन्छौं। प्रधानमन्त्रीको पहिलो औपचारिक विदेश भ्रमण भारतबाटै सुरु हुँदैछ। कुन देशको भ्रमण पहिला र पछि गर्नुपर्छ भन्ने प्रश्न ठूलो हैन। प्रधानमन्त्रीलाई जुनसुकै देशको पनि पहिला भ्रमण गर्ने अधिकार छ, तर त्यो देशमा गएपछि उनले नेपालको हित संवद्र्धन हुने गरी केके गर्छन् भन्ने प्रमुख हो। विगतमा नेपालका प्र्रधानमन्त्रीको दिल्ली भ्रमण हुँदा सधैं डराउने अवस्था थियो अर्थात् राष्ट्रिय हितविपरीतका सन्धिसम्झौता गर्छन् भनेर त्रसित हुनुपथ्र्यो। विगतमा एकजना प्रधानमन्त्रीले दिल्ली गएर सम्झौता गरी आएपछि नेपालमा त्यसलाई समझदारी मात्रै भएको भनिए पनि पछि सर्वोच्च अदालतले त्यसलाई सम्झौता नै भनेर पुष्टि गरेको उदाहरण पनि छ। त्यसैले अबको सरकारले लिने विदेशनीति राष्ट्रमुखी भयो भने मात्र प्रधानमन्त्री ओली दिल्ली जाँदा हामीलाई डराउनुपर्ने अवस्था आउने छैन। त्यसैले अहिलेदेखि सरकारले आफ्नो विदेश नीतिका प्राथमिकतालाई गम्भीरतापूर्वक केलाउनुपर्छ र त्यहीअनुसार व्यवहारमा देखाउनुपर्छ। परराष्ट्रमन्त्री ज्ञवालीले अब देशका नागरिकलाई नेपाली पासपोर्ट लिएर विदेश जाँदा विदेशी विमानस्थल र ती मुलुकमा कुनै अपमानबोधको अनुभूति हुन नदिने पनि गरेका छन्। यो राम्रो हो र यसको सुरुवात भनेको नै लक्ष्य र दर्शनमा आधारित विदेश नीति हुनुपर्छ। हिजो पञ्चायती व्यवस्थाका पालामा भन्दा पनि अहिलेको विदेश नीति कमजोर भएकाले नेपाली नागरिकलाई ठाउँठाउँमा अपमानित हुनुपरेका विषय आइरहन्छन्। त्यसैले सत्ताको नेतृत्व लिएका प्रधानमन्त्री एवं विदेशमन्त्रीले पनि आफ्नै स्वाभिमान र देशको गरिमाका लागि सशक्त विदेशनीति बनाएर विदेशीका अगाडि नेपाली आँखा जुधाएर समानताका आधारमा आपसी हितका लागि कुरा गर्न सक्छन् भन्ने उदाहरण देखाउनुपर्छ। जनताको शक्तिमाथि विश्वास गर्ने हो भने कुनै पनि शक्तिको अन्यायपूर्ण दबाब एवं हस्तक्षेप र धम्कीको अगाडि झुक्नुपर्ने छैन। नेपालको वर्तमान कमजोर अवस्थाका लागि यो देशका नेताले आफ्नो देशका जनतामाथि भन्दा विदेशीमाथि बढी भर पर्नु पनि एउटा कारण हो। प्रधानमन्त्री ओलीले पनि केही दिनअगाडि एउटा कार्यक्रममा द्विपक्षीय एवं बहुपक्षीय सम्बन्ध समानताका आधारमा अघि बढाइने बताएका छन्। उनले मित्रता भनेको समानता र आपसी सम्मान एवं विश्वासमा हुनुपर्छ भनेका छन्। उनले आफ्नो आसन्न भारत भ्रमणतर्फ संकेत गर्दै भारतले हिजो संविधान निर्माणको समयमा देखाएको व्यवहारलाई सच्चाएकाले अब भारतसँग कुनै समस्या नरहेको पनि बताए। तर यसको प्रमाण भोलिका दिनमा पनि देखिनुपर्छ र नेपालको आन्तरिक मामिलामा कुनै हस्तक्षेप नगर्ने प्रतिबद्धता स्पष्टरूपमा आउनुपर्छ। नेपालको सन्दर्भमा यो महत्वपूर्ण हो। किनकि हामी राजनीतिक रूपमा पूर्णरूपमा स्वतन्त्र नभएसम्म हामीले आर्थिक विकास पनि गर्न सक्दैनौं। त्यसैले नेपालले राजनीतिक एवं आर्थिक स्वतन्त्रता दुवैका लागि सशक्त अडान लिनुपर्छ। दक्षिण कोरिया र जापानजस्ता आर्थिक शक्ति देशहरूसँग पनि त्यहाँका जनताका आवाजविपरीत विदेशी सैनिक अड्डा अझै कायमै छन्। केही समयअघि मात्र दक्षिण कोरियाको जेजु टापुमा अमेरिका र नेटो सदस्य राष्ट्रहरू क्यानडा, एवं अस्ट्रेलियालगायतले आफ्ना सैनिक जहाज पठाएका छन् र यसबाट कसरी शक्ति राष्ट्र आफ्नो औपनिवेशिक आधिपत्य अन्य देशमाथि थोपर्न आज पनि क्रियाशील छन् भन्ने बुझिन्छ। यस्तो अवस्थामा नेपालजस्तो देशका नेताले विदेश भ्रमणमा दह्रो गरी राष्ट्रिय अडान राख्न सकेनन् भने विभिन्न बहानामा असमान सन्धिसम्झौता हुन सक्छन्। अहिले प्रधानमन्त्री र विदेशमन्त्रीले बोलेका कुरा सुन्दा अब देशले नयाँ काँचुली फेर्छ कि भन्ने आशा बढेको छ। तर जतिसुकै राष्ट्रवादी कुरा गरे पनि व्यवहारमा पुनः हिजोकै दिनका गल्ती दोहोरिए भने नेपालको परनिर्भरता अझै बढ्नेछ। त्यसैले हामी प्रधानमन्त्री र विदेशमन्त्रीसँग राष्ट्रिय प्राथमिकतालाई सर्वोपरि राख्ने गरी विदेश नीति निर्माण गर्न र त्यहीअनुसार नेपाल र नेपालीको शिर माथि हुने गरी नेपालको प्रस्ट दृष्टिकोण विदेश भ्रमणमा जाँदा राख्न आग्रह गर्दछौं। प्रधानमन्त्री ओलीको भारत भ्रमणपछिको मूल्यांकन उनले गरेका भाषणबाट नभई उनले द्विपक्षीय हितका विषयमा नेपाली हितको प्रश्नलाई कसरी उठाउँछन् भन्ने आधारमा हुनेछ। उनले आफ्नो औपचारिक दिल्ली भ्रमणको दौरान राष्ट्रिय अडानलाई बलियोसँग राख्न सके भने र भारतबाट हिजोका दिनमा जस्तो आन्तरिक मामिलामा हस्तक्षेप नहुने प्रतिबद्धता ल्याउन सफल भए पनि नेपालको आर्थिक स्वतन्त्रताको ढोका खुल्नेछ। आम नेपालीको चाहना छ इतिहासले दिएको यो विरलै अवसरलाई प्रधानमन्त्री ओलीले भरपूर उपयोग गर्न सकून्।"
"'सन्दीपलाई मैले नै बलिङमा रोक्नु परेको छ, थाकिसक्दा पनि निरन्तर अभ्यास गर्छन्'","नयाँ दिल्ली : इन्डियन प्रिमियर लिग (आईपिएल) टोली दिल्ली डेयर डेभिल्सका प्रशिक्षक रिकी पोन्टिङले सन्दीप लामिछाने प्रशिक्षणमा धेरै मिहिनत गरिरहेको बताएका छन्। बिहीबार आयोजित पत्रकार सम्मेलनमा प्रशिक्षक पोन्टिङले सन्दीपले अभ्यासमा निक्कै मेहनत गरिरहेको बताएका हुन्। उनले केही अवस्थामा आफूले नै सन्दीपलाई रोक्नु परेको समेत सुनाए। सन्दीप निक्कै नै प्रतिभावान स्पिनर हुन्। दिल्लीको अभ्यास सेसनमा उनले धेरै नै मिहिनत गरेका छन्, पोन्टिङले भने, सही कुरा बोल्नु पर्दा उनलाई केही अवस्थामा मैले नै बलिङ गर्न बाट रोक्नु परेको छ। उनी थाकिसक्दा समेत निरन्तर अभ्यास गर्न रुचाइरहेका छन्। प्रशिक्षक पोन्टिङले १७ वर्षीय नेपाली युवा स्पिनर सन्दीपको प्रतिभा र खेल प्रतिको लगावको पनि प्रशंसा गरे। स्यान्डी (सन्दीप) निक्कै नै प्रतिभावान स्पिन बलर हुन्। उनीसँग अविश्वसनीय एटिच्यूड छ। उनी हाम्रो टोलीका उत्कृष्ट विदेशी खेलाडी हुन्, पोन्टिङले भने। आइतबारबाट सुरु हुने आईपिएलमा आफ्नो पहिलो खेल खेल्न चन्डिगढ जानु अघि दिल्लीले बिहीबार पत्रकार सम्मेलनको आयोजना गरेको हो। अन्नपूर्णसँग कुरा गर्दै सन्दीपले पनि दिल्लीमा आफ्नो तयारी राम्रो भइरहेको प्रतिक्रिया दिए। आईपिएल जस्तो विश्व चर्चित अन्तर्राष्ट्रिय क्रिकेट लिगको ड्रेसिङ रुम शेयर गर्न पाउनु पनि हाम्रा लागि महत्वपूर्ण अवसर हो, सन्दीपले भने, दिल्लीमा अभ्यास पनि राम्रो भइरहेको छ। सन्दीप आईपिएलको अक्सनमा पर्ने र अनुबन्ध जित्ने पहिलो नेपाली क्रिकेटर हुन्। उनलाई दिल्लीले २० लाख भारुमा आफूसँग अनुबन्ध गरेको थियो। आईपिएलमा उनको अनुबन्धसँगै नेपाली क्रिकेट फ्यान निक्कै हर्षित छन्। नेपाली फ्यानको अबको चाहना सन्दीपले आईपिएल खेलको हेर्ने रहेको छ। त्यसका लागि भने आइतबार पछिका खेलहरू कुर्नु पर्ने छ।"
च्याम्यिपन्स लिगः लिभरपुलसँग म्यानचेस्टर सिटी पराजित,काठमाडौँः युरोपको प्रतिष्ठि च्याम्पियन्स लिग फुटबल प्रतियोगिताको सेमिफाइनलका लागि भएको पहिलो लेगको खेलमा लिभरपुलले अर्को इङ्लिस ब्लब म्यानचेस्टर सिटीलाई पराजित गरेको छ । एन्फिल्डमा भएको क्वार्टर फाइनलको पहिलो लेगको भिडन्तमा लिभरपुलले सिटीमाथि ३० को जित निकालेको हो । लिभरपुललाई प्रभावशाली जित दिलाउने क्रममा यो सिजन युरोपको शीर्ष गोलकर्ताको अग्रपंक्तिमा रहेका मोहम्मद सालाहले १२ औँ मिनेटमा खाता खोले । त्यसपछि त्यसपछि ओक्सलाडे च्याम्बेरलैनले २० औँ र स्याडियो मानेले ३१ औँ मिनेटमा गोल गरे । पहिलो हाफमा पुरै दबाबमा खेलेको सिटीले दोस्रो हाफमा पोजिसनमा डोमिनेट गरेपनि गोल गर्न सकेन । अबे खेलमा गोलको अवसर गुमाएपछि अब सिटीले दोस्रो लेगमा पराजित गर्नैपर्ने विकल्प मात्रै छ । प्रमुख स्ट्राइकर सर्जियो एग्युएरोबिना उत्रिएको सिटीले पहिलो हाफमा एकदमै फितलो खेलेको थियो । प्रिमियर लिगको उपाधि नजिक पुगेको सिटीलाई लिभरपुलसँगको पराजय ठुलो झट्का भएको छ । उता लिभरपुलले भने युरोपेली प्रतिस्पर्धामा आफूलाई अब्ब सावित गर्दै सेमिफाइनल यात्रा करिब पक्का गरेको छ।
प्लेअफतर्फ काठमाडाैं गोल्डेन्स,"धनगढी : लगातार तेस्रो जित हात पारेको ज्ञानेन्द्र मल्ल कप्तानीको काठमाडौं गोल्डेन्सले धनगढी प्रिमियर लिग (डीपीएल) को प्ले अफको सम्भावना बलियो बनाएको छ । काठमाडौंले बुधबार भएको खेलमा सीवाईसी अत्तरियालाई ११ रनको पराजित गर्दै आफ्नो विजयी यात्रालाई निरन्तरता दिएको हो । काठमाडौं अहिलेसम्म प्रतियोगितामा पराजय नबोहोर्ने एक्लो टोली पनि हो । समूह चरणमा अब दुई खेल खेल्न बाँकी रहेको काठमाडौंलाई प्ले अफ पुग्न आफ्नो खेलमा जित हात पारेको अवस्थामा पुग्नेछ । पराजित भएको अवस्थामा समेत अन्य टोलीले पराजय बेहोरेको काठमाडौं प्ले अफमा पुग्नेछ । एसएसपी क्रिकेट मैदान धनगढीमा टस जिती पहिले ब्याटिङ रोजेको काठमाडौंले निर्धारित २० ओभरमा नौ विकेट गुमाउँदै एक सय ३७ रनको योगफल खडा गरेको थियो । जवाफी ब्याटिङमा आएको सीवाईसी अत्तरियाले २० ओभरमा आठ विकेट गुमाउँदा एक सय २६ रन मात्रै जोड्न सकेपछि काठमाडौंको जित पक्का बनेको थियो । काठमाडौंको जितमा ब्याटिङतर्फ कप्तान ज्ञानेन्द्रले सर्वाधिक ५७ रनको योगदान दिए भने बलिङतर्फ सुबोध भाटीले तीन विकेट लिए । ४३ बलको सामना गरेको ज्ञानेन्द्रले तीन छक्का र चार चौकाको मद्दतले अर्धशतकीय योगदान दिए । उनीबाहेक नरेश बुढाऐरले २७ रन तथा रासिद खानले १६ रन जोडे । बलिङतर्फ चार ओभर बलिङ गरेका भाटीले एक मेडनसहित मात्र १० रन खर्चेर तीन विकेट लिए । सन्नी पटेल र रासिदले पनि दुईदुई विकेट लिँदा अत्तरियाका लागि कुनै पनि खेलाडीले गतिलो प्रदर्शन गर्न सकेनन् । अत्तरियाका लागि गौरव चित्रकारले चार छक्का र एक चौकाको मद्दतमा २६ बलमै ३६ रन जोड्नबाहेक अन्य खेलाडीले गतिलो प्रदर्शन गर्न सकेनन् । भिपिन चन्द्राले २६ रन, सन्दीप जोराले २१ रन तथा शुभांकर उराउले १२ रन जोडे । अत्तरियाका शुभांकरले तीन तथा भिपिन चन्द्र र कृष्ण कार्कीले दुईदुई विकेट लिए पनि टोलीलाई पराजयबाट जोगाउन पर्याप्त बनेन । प्रतियोगितामा अत्तरियाको तेस्रो खेलमा यो दोस्रो पराजय हो । यो पराजयले अत्तरियालाई भने प्ले अफको यात्रा तय गर्न बाँकी रहेको खेलमा जित हात पार्नुपर्ने दबाब थपिएको छ । म्यान अफ दी म्याच बाबर हयात, विराटनगर किङ्स म्यान अफ दी म्याच घोषित हुन पाउँदा खुसी लागिरहेको छ । म्यान अफ दी म्याचको यो ट्रफीले मैले राम्रो प्रदर्शन गरिरहेको महसुस गराएको छ । नेपाली खेलाडीहरूसँग खेल्न निक्कै रमाइलो पनि भइरहेको छ । आगामी खेलमा पनि उत्कृष्ट प्रदर्शन गर्दै टोलीलाई विजयी बनाउने र थप म्यान अफ दी म्याचको ट्रफी जित्ने प्रयास गर्नेछु । म्यान अफ दी म्याच सुबोध भाटी, काठमाडौं गोल्डेन्स नेपालमा खेल्दा पनि आफ्नै मैदानमा खेलिरहेको जस्तै महसुस भएको छ । नेपाल मलाई आफ्नै घरजस्तो लाग्न थालेको छ । खेलहरू पनि प्रतिस्पर्धात्मक भइरहेकाले रमाइलो भइरहेको छ । आज टोलीको जितमा योगदान पुयाउन पाउँदा खुसी लागेको छ । आगामी दिनमा पनि यस्तै प्रदर्शनको प्रयास गर्नेछु ।"
एएस रोमाविरुद्ध बार्सिलोना चार एकले विजयी,काठमाडौँः च्याम्पियन्स लिग अन्तरगत बिहीबार राति भएको क्वार्टर फाइनलको पहिलो लेगको भिडन्तमा स्पेनिस महारथि बार्सिलोना विजयी भएको छ । बार्सिलोनाले इटालियन क्लब एएस रोमालाई ४१ को फराकिलो अन्तरले पराजित गरेको हो । बार्सिलोनाको जितमा दुई गोल रोमाका खेलाडीले आत्मघाती उपहार दिएका थिए । बार्सिलोनाले खेलको ३८ औँ मिनेटमा रोमाका खेलाडी डि रोसीबाट आत्मघाती गोल उपहार पायो । त्यसैगरी खेलको ५६ औँ मिनेटमा पनि मानोलासले आत्मघाती गोल गरेपछि बार्सिलोना २० ले अघि बढ्यो । त्यसपछि खेलको ५९औँ मिनेटमा डिफेन्डर जेरार्ड पिकेले गोल गरेपछि बार्सिलोना ३० को अवस्थाा पुग्यो । तर खेलको ७९ औँ मिनेटमा म्यानचेस्टर सिटीका पुर्वस्ट्राइकर एडिन जेकोले रोमाका लागि गोल गर्दै खेललाई ३१ मा ल्याए । बार्सिलोनका स्ट्राइकर लुइस स्वारेजले खेलको ८७ आँै मिनेटमा गोल थपेपछि रोमासँगको अग्रता ४१ मा पुग्यो । यो जितसँगै बार्सिलोनाले च्याम्पियन्स लिगको अन्तिम चारमा पुग्ने सम्भावनालाई मजबुत बनाएको छ ।

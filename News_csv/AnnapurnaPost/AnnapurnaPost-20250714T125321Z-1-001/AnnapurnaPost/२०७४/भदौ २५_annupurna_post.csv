शीर्षक,विवरण
संघीयता र स्थानीय तह,"संघीयताको एजेन्डा कहिले, कसको वा ककसको, कस्तो रूचीमा किन र कसरी प्राथमिकताको विषय बन्यो भन्नेबारे सतहमा सुनिने तर्क नै सत्य हुन् वा होइनन्, त्यो इतिहासकारले बताउलान्। स्थानीय जनताका समस्या स्थानीय तहमा समाधान गर्न, स्थानीय रूपमा नेतृत्व विकसित गर्न, ससाना योजना र कार्यक्रमका लागि पनि योजना आयोगको मुख ताक्नुपर्ने स्थिति अन्त गर्न, स्रोत र साधनमाथिको केन्द्रीय एकाधिकार तोड्न, केन्द्रले सातु उडाउने र स्थानीय निकायले उडेको सातुका निम्ति भर पर्नुपर्ने व्यवस्थाको अन्त गर्न संघीयता अघि सारिएको भन्ने पनि प्रशस्तै होलान्। नेपालमा संघीयता आन्तरिक माग हो वा बाह्य आपूर्ति ? बिनामागको आपूर्ति हो वा नेपाली जनताले आफैंले गरेको मागबमोजिमको आपूर्ति हो ? वा पराइबाट सोच परिवर्तन गर्न लगानी गरी सिर्जना गराइएको माग हो भन्नेबारे बहस हुँदै गर्ला। कोही संघीयतालाई सबै रोगको औषधी (प्यानेसिया) मान्लान् भने कोही यसलाई एउटा सामान्य साधन मात्र ठान्लान्। कोही संविधानमा उल्लेख भएपछि यसको टुंगो लागेको ठान्दछन् भने कोही यसबारे जनमतसंग्रह हुन बाँकी रहेको ठान्दछन्। तर यस आलेखमा संघीयताको पक्ष विपक्षमा बहस नगरी संविधानमा यसको कस्तो व्यवस्था छ भन्नेबारे चर्चा गरिनेछ। बजेट पेस गर्ने समय संविधानको धारा ५९ (३) मा प्रदेश र स्थानीय तहले बजेट पेस गर्ने समय संघीय कानुनबमोजिम हुने भनिएको छ। धारा ५९ (१) ले प्रदेशलाई विभिन्न विषयमा कानुन, योजना, नीति बनाउन र निर्णय गर्न सक्षम पनि मानेको छ। धारा २२६ ले स्थानीय तहलाई विभिन्न कानुन बनाउन सक्षम मानेको छ। तर प्रदेश र स्थानीय तहलाई बजेट पेस गर्ने समय तोक्न भने सक्षम मानिएको छैन। संघले बजेट पेस गर्ने समय जेठ पन्ध्र गते हुने भनी धारा ११९(३) मा उल्लेख गरिए पनि प्रदेश र स्थानीय तहका हकमा त्यस्तो समय संविधानबाट नै तोक्न उपयुक्त मानेको पनि पाइएन। संविधानले पनि नतोक्नु र सम्बन्धित तहलाई तोक्न पनि नदिनु नै संघीयताको मर्म हो र ? नेपाल सरकारले कर लगाउने संविधानको धारा ६० (१) को प्रतिबन्धात्मक वाक्यांशमा साझा सूचीको विषयमा कर लगाउने र राजस्व उठाउने व्यवस्था नेपाल सरकारले निर्धारण गरेबमोजिम हुने भन्ने समेतको व्यवस्था छ। यो व्यवस्थाअनुसार साझा सूचीका विषयको दायित्व प्रदेश र स्थानीय तहको हुने तर त्यसमा कर र राजस्व लगाउने अख्तियारी प्रदेश र स्थानीय तहमा नहुने संवैधानिक व्यवस्था रहेको पाइयो। अर्थात् साझा सूचीमा धेरै विषय राखेर संघीयताको कुरा गरे पनि मूल चुरोको कुरो आम्दानीको स्रोतको विषय भने संघमा राखिएको छ। संविधानको यो व्यवस्थामा सैद्धान्तिक समस्या पनि देखिन्छ। सिद्धान्ततः कर विधायिकी अधिकार क्षेत्रको विषय हो। कर जनप्रतिनिधि संस्था विधायिकाले लगाउने र सरकारले उठाउने हो। कर लगाउने, अपराधको परिभाषा गर्ने, सजाय तोक्ने, अदालतको अधिकार क्षेत्र तोक्ने, न्यायिक उपचारको निम्ति हदम्याद तोक्ने तथा कानुनी अधिकार र त्यसको सीमा तोक्ने काम विधायिकाको हुनुपर्ने मानिन्छ। हामीकहाँ संविधान निर्माताले संविधान निर्माण गर्दा कर लगाउने अख्तियारी नै नेपाल सरकारलाई दिनु बरोबर उच्चारण गरिने संविधानवाद र शक्ति पृथकीकरणको सिद्धान्तविपरीत छ। संघले नीति, मापदण्ड र कानुन बनाउने संविधानको धारा ५९ (२) ले संघले साझा सूचीका विषय र आर्थिक अधिकारका अन्य क्षेत्रमा प्रदेशलाई समेत' लागू हुने गरी नीति, मापदण्ड र कानुन बनाउन सक्ने व्यवस्था गरेको छ। यहाँ उल्लेख गरेका आर्थिक अधिकारका अन्य क्षेत्र' भनेको के हो ? यसले एकल सूचीबाहेकका आर्थिक विषयमा प्रदेश र स्थानीय तहलाई कुनै अख्तियारी नहुने स्थिति सिर्जना गर्न खोजेको प्रतीत हुन्छ। अझ सो वाक्यमा रहेको समेत' शब्दले अर्को अन्योल खडा गर्न सक्ने देखिन्छ। प्रदेशसमेत भनेको संघ र प्रदेश हो कि तिनै तह हो ? स्थानीय तह पनि हो भने समेतको सट्टा स्थानीय तह लेख्न थप एउटा शब्द लेखेर स्पस्ट गर्न सकिन्थ्यो। सन्दर्भ हेर्दा स्थानीय निकाय पनि पर्ने देखिन्छ। कर्मचारीका संख्या, सरुवा, बढुवा, सुविधा प्रदेश कानुनले तय गर्ने भयो। अझ कार्यालय भन्नाले तिनको संख्या र कार्यक्षेत्रमा पनि धारा २२७ अनुसार प्रदेशको प्रभुत्व रहने भयो। किनकि कर्मचारी' र कार्यालय' भनेपछि समग्र प्रशासन' प्रदेशको इच्छामा रहने भयो। आस र त्रास प्रदेशतिर रहेको प्रशासनबाट गाउँपालिका र नगरपालिका चल्नुपर्ने देखियो। संघले नीति र मापदण्ड बनाउने भनेको नेपाल सरकारले बनाउने हो। अब संघीय सरकारले नीति र मापदण्ड बनाएर साझा सूची र आर्थिक अधिकारका अन्य विषयमा प्रदेश र स्थानीय विधायिकालाई नियन्त्रण गर्न सक्ने भयो। प्रकारान्तरले यो संघीय कार्यकारिणीले प्रदेश र स्थानीय विधायिकालाई सीमा तोकिदिन सक्ने देखियो। संघीय विधायिकाले कानुन बनाएर सो गर्न सक्ने कुरामा तर्क छ। तर मापदण्ड र नीतिबाट प्रदेश र स्थानीय विधायिका सीमित र नियन्त्रित गरिनु संघीयताको मर्म नै हो त ? संविधानले प्रदेश र स्थानीय तहलाई पनि कानुन बनाउने अख्तियारी दिएकोमा विवाद छैन। प्रदेश र स्थानीय तहले कानुन बनाउँदा संघीय कानुनसँग बाझिन नहुने कुरा धारा ५८ (६) मा उल्लेख छ। यो धाराले प्रदेश र स्थानीय तहले कानुन बनाउँदा संघको नीति र मापदण्डअनुसार नै बनाउनुपर्ने भन्दैन।संविधानको धारा २२६ ले त स्थानीय निकायलाई अनुसूची ८ र ९ को विषयमा कानुन बनाउन कुनै बन्देज लगाएको छैन र सो धाराको सुरुमा संविधानका व्यवस्थाको अधीनमा रही भनिएको पनि छैन। कानुन बनाउन अख्तियारी दिने धाराले सर्त, बन्देज र सीमा नतोक्ने अन्य धाराले स्थानीय कानुनलाई संघीय सरकारको नीति र मापदण्डको नियन्त्रणमा राख्ने यो कस्तो व्यवस्था हो ? अर्थात् प्रदेश र स्थानीय तह कानुन निर्माण गर्दा संघीय कार्यपालिकाप्रति उत्तरदायी रहनु नै संघीयता हो ? संघको नीति र मापदण्डसँग प्रदेश र स्थानीय तहको कानुन (विधायिकी) बाझिए के हुने हो ? अख्तियारीको मुख्य विषयमा सिर्जित यो असामन्जस्यता प्रायोजित हो वा त्रुटि ? स्थानीय तह प्रदेश मातहत संविधानको धारा ६० (५) मा प्रदेशले नेपाल सरकारबाट प्राप्त अनुदान र आफ्नो स्रोतबाट उठ्ने राजस्वलाई मातहतको' स्थानीय तहको खर्चको आवश्यकता र राजस्व क्षमताको आधारमा प्रदेश कानुनबमोजिम वित्तीय समानीकरण अनुदान वितरण गर्नेछन् भनिएको छ। यहाँ प्रयोग भएको मातहत' शब्दको आसय र अर्थ के हो ? यहाँ चाहेको भए मातहत शब्दको सट्टा प्रदेशभित्रका' शब्द राखेर स्थानीय निकायलाई मातहत नलेख्न सकिन्थ्यो। यो स्थानीय तहलाई प्रदेशमातहत राख्ने नियतले राखिएको हो वा संविधान मसौदाको हडवडीको गडबडी हो। के स्थानीय निकाय सीमित आर्थिक सन्दर्भमा नै सही प्रदेशमातहत हुन् ? वा यो मातहत निकाय भन्ने पुरानो वानीको निरन्तरताको उपज हो ? के यो नै संघीयताको मर्म हो ? कानुन बनाउन सक्ने, कानुन बनाउने प्रक्रिया तोक्न नसक्ने संविधानको धारा २२६(२) को व्यवस्था झन् अपरम्पार छ। नेपालको संविधानमा जतिसुकै ठाउँमा संघीयता लेखियोस् ती सबै व्यवस्थाको पोल खोल्ने व्यवस्था हो यो। यस उपधारामा गाउँसभा र नगरसभाले कानुन बनाउने प्रक्रिया प्रदेश कानुनबमोजिम हुने भनिएको छ। यसरी धारा २२६(१) ले स्थानीय तहलाई कानुन बनाउन योग्य देखे पनि कानुन बनाउने प्रक्रिया तोक्न असक्षम देखेको प्रतीत हुन्छ। पहिलो पटक वा संघले नमुना कानुन बनाइदिने कुरा बुझ्न सकिन्छ। भोलि यो प्रक्रिया प्रदेशले नै संशोधन गर्नुपर्ने हुन्छ। नयाँ बनाउनु परे प्रदेशलाई नै अघि सार्नुपर्ने हुन्छ। एउटाले बनाउने अर्कोले संशोधन गर्ने वा खारेज गरी नयाँ बनाउने भन्न मिल्दैन। अझ धारा २१८ मा त स्थानीय कार्यपालिका आफैंले बनाएको नियमावलीअनुसार चल्ने भन्ने देखिन्छ तर विधायिका प्रदेश कानुनअनुसार चल्नुपर्ने भनिनु झनै बुझी नसक्नु छ। धारा २२६ (२) र धारा २२७ को व्यवस्था स्थानीय तहको अधिकारको कटौती गर्ने करौंती जस्तो देखिन्छ। गाउँसभा र नगरसभामाथि प्रदेशको प्रभुत्व संविधानको धारा २२७ मा त गाउँसभा र नगरसभाको सञ्चालन, बैठकको कार्यविधि, समिति गठन, सदस्यको पद रिक्त हुने अवस्था, गाउँसभा र नगरसभाका सदस्यले पाउने सुविधा, गाउँपालिका र नगरपालिकाको कर्मचारी र कार्यालयसम्बन्धी अन्य व्यवस्था प्रदेश कानुनबमोजिम हुने भनिएको छ। यो व्यवस्था पढ्दा संविधानले स्थानीय तहलाई खासै विश्वास गर्न सकेको देखिएन। यहाँसम्म कि गाउँपालिका र नगरपालिकाहरूका (व्यवस्थापिका ? ) कर्मचारी प्रदेश कानुनबमोजिम चल्नुपर्ने भयो। कर्मचारीका संख्या, सरुवा, बढुवा, सुविधा प्रदेश कानुनले तय गर्ने भयो। अझ कार्यालय भन्नाले तिनको संख्या र कार्यक्षेत्रमा पनि धारा २२७ अनुसार प्रदेशको प्रभुत्व रहने भयो। किनकि कर्मचारी' र कार्यालय' भनेपछि समग्र प्रशासन' प्रदेशको इच्छामा रहने भयो। आस र त्रास प्रदेशतिर रहेको प्रशासनबाट गाउँपालिका र नगरपालिका चल्नुपर्ने देखियो। कर र व्यापारसम्बन्धी सीमा संविधानको धारा २२८ मा स्थानीय तहले कानुन बनाई कर लगाउँदा राष्ट्रिय आर्थिक नीति, वस्तु तथा सेवाको ओसारपसार, पुँजी तथा श्रमबजार र छिमेकी प्रदेश तथा स्थानीय तहलाई प्रतिकूल नहुने गरी लगाउनुपर्ने व्यवस्था छ। संविधानको धारा २३६ मा एक प्रदेश वा स्थानीय तहबाट अर्को प्रदेश वा तहको क्षेत्रमा वा सोभित्र हुने वस्तुको ढुवानी वा सेवाको विस्तारमा वाधा अवरोध गर्न वा कुनै कर, शुल्क, दस्तुर वा महसुल लगाउन वा सेवा वा वस्तुको ढुवानी वा विस्तारमा भेदभाव गर्न नपाइने व्यवस्था छ। यी व्यवस्था राष्ट्रिय र आर्थिक दृष्टिले बुद्धिमत्तापूर्ण देखिन्छन्। स्थानीय सरकारले घाटा बजेट पेस गर्नुपर्ने भए संघीय र प्रदेश कानुनबमोजिम घाटापूर्ति गर्ने स्रोतसमेत व्यवस्था गर्नुपर्ने धारा २३० मा उल्लेख गरिएको छ। यहाँ घाटापूर्ति गर्ने स्रोतबारे संघीय वा प्रदेश एउटै कानुनबाट मात्र नियन्त्रण गर्न सकिन्थ्यो कि ?"
डोक्लाममा भारतले जित्यो कि चीनले ?,"चीन र भुटानबीचको विवादित भूमि डोक्लामको डोक्लापासमा चीनले गरिरहेको सडक विस्तारलाई लिएर भारत र चीनबीच चलेको ७३ दिन लामो गतिरोध हालका लागि टरेको छ । गत अगस्ट २८ का दिन भारतीय विदेश मन्त्रालयले डोक्लामस्थित गतिरोध भएको क्षेत्रबाट द्रुत छुट्कारा लिने सहमति भएको विज्ञप्ति जारी गरेसँगै महाशक्ति हुने बाटोमा अघि बढेको चीन र उदाउँदो आर्थिक शक्ति भारतबीचको सम्भावित घम्साघम्सी तत्कालका लागि रोकिएको हो । डोक्लाम पठारको पश्चिमतर्फ भारतीय राज्य सिक्किम पर्दछ । यो क्षेत्र तीनै देशका लागि रणनैतिक महत्वको रहिआएको छ । चीनले सडक विस्तार गर्दै गर्दा भारतीय सेनाले चिनियाँलाई रोकेपछि विवाद सतहमा देखिएको थियो । भारतले भुटानको तर्फबाट आफूले चीनलाई रोकेको बताएको थियो । शान्त भुटान ले आधिकारिक रूपमा चीनको सडक विस्तारप्रति असहमति पनि जनाएको थियो । करिब ३५ सय किलोमिटर लामो सीमाले जोडेको भारत र चीनका बीचमा लाइन अफ कन्ट्रोल का विषयमा बेलाबेलामा तनाव हुँदै आएको थियो । भारतको सिलगुढी कोरिडर र चीनको चुम्बी भ्यालीलाई रणनीतिक रूपमा दुई देशबीचका महत्वपूर्ण चेकपोइन्ट का रूपमा लिइने गरिएको छ र चुम्बी भ्यालीकै पुछारमा गतिरोध भएको हो । सिलगुढी कोरिडर नेपालको पूर्वी सीमासँग समेत जोडिएको छ । चुम्बी भ्यालीको दक्षिणतर्फको अन्तिम त्रिदेशीय भूभाग नै डोक्लाम हो । चुम्बी भ्याली रहेको स्वशासित क्षेत्र तिब्बत र भुटानबीचको सीमाका धेरै स्थानमा अहिले पनि चीनको दाबी छ । डोक्लाम भुटान र चीनबीच विवादित भूभागका रूपमा रहनु, डोक्लामसँग जोडिने राज्य सिक्किम गैरभारतीय झैं लाग्ने हरूको हुनु, भारतभन्दा अलग झैं देखिने पूर्वोत्तर भारतका सबै प्रदेश र चीनले आफ्नो दाबी गर्ने अरुणाचल प्रदेश पनि डोक्लामतर्फ पर्नु ले पनि चीनको सडक विस्तारबाट भारत सशंकित भएको हुनसक्छ । ७३ दिनसम्म दुई आणविक शक्तियुक्त देशका सेना आमनेसामने हुँदा त्यसले दक्षिण एसियामा सन्त्रासको अवस्था सिर्जना भएको थियो । सो स्थितिलाई अस्ट्रेलियाको क्लेज अफ एसिया एन्ड प्यासिफिकका प्राध्यापक रोरी मेडकाफले व्याख्या गरेका छन् , विश्व शक्तिलाई प्रभाव पार्ने डोक्लामको पछिल्लो घटनाक्रमलाई उत्तरकोरियाको आणविक मिसाइलप्रकरणले छायामा पार्यो । भारतको चर्काे सुरक्षा मा परेको भुटानलाई त्यो कत्तिको सहज छ, तर अहिलेलाई हेर्दा भुटानलाई डोक्लामबाट केही मिलेजस्तै देखिन्छ । तत्कालका लागि भारतले जितेको जस्तो देखिए पनि रणनीतिक रूपमा ऊ हारेको छ । दुई ठूला राष्ट्रबीच युद्ध नहुने अपेक्षा गरिए पनि डोक्लामकै कारण दुई देशबीच शत्रुता भने बढेको थियो । भारतको स्वतन्त्रता दिवसकै दिन, गत अगस्ट १५ मा भारत र चीनका सेनाबीचको अर्को विवादित सीमा क्षेत्र लद्दाखको पागोङ तालको किनारमा दुई सेनाबीच ढुंगा र लात्ती हानाहान समेत भयो । त्यसको एक सातापछि भारतस्थित चिनियाँ दूतावासले भारतमा रहेका आफ्ना नागरिकलाई व्यक्तिगत सुरक्षाको बारेमा सचेत रहन समेत भनेको थियो । तर सम्भावित युद्ध तत्कालका लागि रोकियो । डोक्लाम विवाद रोकिँदा चीन या भारत कसको हात माथि पर्यो त ? दुवै देशका विज्ञप्ति हेर्दा त्यसबारे पर्याप्त आकलन गर्न सकिन्छ । भारतको विज्ञप्तिमा गतिरोध क्षेत्रबाट सीमा सुरक्षाकर्मीको द्रुत छुट्कारा हुने सहमति भएको उल्लेख छ, तर चिनियाँ विदेश मन्त्रालयका प्रवक्ताले ऐतिहासिक सीमाको नियमअनुसार चीनले आफ्नो जमिनसम्बन्धी सम्प्रभुताको रक्षाको अभ्यास गर्नेछ भन्ने अभिव्यक्ति दिए । चीनको विज्ञप्तिले दिल्लीले सुरक्षाकर्मी हटाइसकेको र करिब एक हजार चिनियाँ सेना पर्याप्त हतियार र वायुसेनाका संयन्त्रसहित त्यस क्षेत्रमा तैनाथ रहेको उल्लेख गर्यो । पछि अर्को विज्ञप्तिमार्फत भारतीय विदेश मन्त्रालयले भारत र चीनका सेनाले डोक्लाम छोड्ने उल्लेख गर्यो, तर चिनियाँ वक्तव्यबारे भारतले खण्डनमात्रै होइन कुनै प्रतिक्रियासमेत दिएन । बरु भारतले यस्तो संवेदनशील विषयमा बारम्बार विज्ञप्ति जारी नगर्ने बतायो । पहिलो कुरो, दुवै देशबाट फरक विज्ञप्ति र प्रचारबाजी हुनुले डोक्लाममा समस्या अझै उस्तै छन् भन्ने देखिन्छ । नत्र भने त त्यसबारे एकै खालका वा संयुक्त प्रेस विज्ञप्ति जारी हुनुपर्ने हो । पहिलेदेखि नै डोक्लाममा अर्घेल्यार्इं गरेको भन्दै चीनले ऐतिहासिक सीमाहरूको सम्मान गर्न भारतलाई सुझाइरहेको थियो । यसर्थ, सैन्य र आर्थिक रूपमा भारतभन्दा बलियो चीनको निरन्तरको आक्रामक वक्तव्यबाजी र ननुहेको पछिल्लो पटकको उसको वक्तव्य हेर्दा डोक्लाममा भारत नै झुक्न वाध्य भएको बुझिन्छ। छिसिक्क केही भइहाले चीन र पाकिस्तानलाई एकोहोरो भित्तैसम्म पुर्याउन तयार भारतीय मिडिया यस विषयमा पर्याप्त रूपमा विभाजित भए । कतिपय भारतीयले डोक्लामबाट अपमानजनक फिर्ती का बारेमा टिप्पणी गरिरहँदा चिनियाँहरू बिरलै भेटिने फेसबुक र ट्विटरजस्ता सामाजिक सञ्जालमा ब्रिक्स सम्मेलनमा लाज ढाक्नका लागि चीनले नरेन्द्र मोदीको सरकारसँग सम्झौता गरेको चर्चा पनि राम्रै चल्यो । यता, भारतीय उत्तरपूर्वी राज्य मणिपुरका मुख्यमन्त्रीका राजनीतिक सल्लाहकार रजत सेठीले त चीनले डोक्लाममा रोड निर्माणलाई पूर्ण रूपमा रोक्न सहमत भएको उल्लेख गर्दै लेखे, यो नरेन्द्र मोदीको अहिलेसम्मकै सबैभन्दा भूरणनीतिक जित हो । तर शंकाको सबैभन्दा ठूलो आधार भारतीय वक्तव्य हो । होसियारी र नम्रतापूर्वक लेखिएको भारतीय विदेश मन्त्रालयका दुई विज्ञप्तिले भारतको हात माथि परेको आधार कहींबाट पनि देखिँदैन । उसो त चीनले ब्रिक्स सम्मलेन र आउँदो अक्टोबरमा हुन लागेको त्यहाँको कम्युनिस्ट पार्टीको राष्ट्रिय सम्मेलन आदिलाई मध्यनजर गर्दै यो तनावलाई हालका लागि रोकेको भन्ने तर्क कोरा लगायत बौद्धिक सञ्जाल मा उल्लेख छ । यदि त्यसो नै भएको थियो भने चीनको एकपछि अर्को कडा वक्तव्य आइरहँदा भारतीय वक्तव्य किन विनम्र र जसरी पनि परिभाषा गर्न मिल्ने खालको देखियो ? उल्लेख्य यो छ कि चीनले डोक्लाममा गस्ती गरिरहने बताए पनि उसले त्यहाँ सडक योजना स्थगित गर्न तयार भएको हो या होइन भन्नेबारे कतै उल्लेख छैन । तर एउटा सत्य के हो भने यो द्वन्द्वका कारण भारतले चीनको नाडी छाम्ने मौका पाएको छ । त्यति मात्रै होइन, चीनले आफ्नो दाबी गरेको भूमिमा भारत छिरेको त स्वयं चीनले जारी गरेको दस्ताबेजले देखाएका छन् । त्यसो हुँदा तत्कालका लागि चीनलाई सडक बनाउन रोक्ने काममा दक्षिणी छिमेकी सफल भएको देख्न सकिन्छ । सोही विषयलाई कतिपय भारतीय भारतको जितका रूपमा अथ्र्याइरहेका छन् । तर पनि चीनले आफ्नो जमिनसम्बन्धी सम्प्रभुताको रक्षाको अभ्यास गर्नेछ भन्ने वक्तव्यमा टेक्दै भोलिका दिनमा फेरि डोक्लाममा सडक विस्तार सुरु गर्यो भने त्यो आश्चर्यको विषय हुने छैन । चीनसँग वार्षिक ५१ अर्ब बढी डलर व्यापार घाटा भएको भारतका ८३ प्रतिशत नागरिक चीनलाई आफ्नो देशको चुनौती ठान्छन् । त्यसो हुँदा पनि चिनियाँ उपभोग्य सामान भारतको चोटाकोठा मात्रै नभएर पूजाकोठमा समेत पुगेको छ । झिमझिम बत्ती बल्ने भगवानका तस्बिर र मूर्ति समेत चीनबाटै आयातित हुन्छन् । यस्तो अवस्थामा युद्ध सुरु हुँदा भारतमा चिनियाँ सामान आधिकारिक रूपमै रोकिने अवस्था आउँथ्यो तर युद्ध रोकिनुले त फेरि पनि चीनले जितेको छ किनकि चीनको मूल उद्देश्य तै आर्थिक नै देखिन्छ । मेडकाफको तर्क भने यस्तो छ, चीनले बुल्डोजर नल्याएसम्म अहिलेका लागि यो चरणमा त भारतले नै जितेको छ । युद्ध रोकिनुलाई कतिपयले सबैको जितका रूपमा पनि व्याख्या गरेका छन् । बिपुल सच्देव नामक एक भारतीय कोरा मा लेख्छन्, यो जित सबै शान्तिप्रिय नागरिकको जित हो । तपाईं भारत या चीन जहाँसुकैको भए पनि दुई आणविक शक्तिबीच युद्ध भएको भए हामीले यो युद्धको विजय या पराजय भोग्न नै पाउने थिएनौं । तर अमेरिका र चीनका लागि भारतीय पूर्व राजदूत निरुपमा मेनन रायको तर्क छ डोक्लाममा भुटानको स्वार्थले जितेका छ । यत्रा विवादपछि पनि भुटानको अवस्था पहिलाको जस्तै रहनुलाई उनले भुटानको जितको रूपमा उल्लेख गरेकी छन्। डोक्लाम विवाद भारतचीनबीचको होइन । भुटान र चीनको विवादमा भारतअघि सरेको हो । भुटान र चीनबीच अहिलेसम्म औपचारिक कूटनीतिक सम्बन्ध नभए पनि चीनले भुटानलाई लोभ्याउन आगामी दिनमा टन्नै आर्थिक सहयोगको लोभलाग्दा प्रस्ताव ल्याउने चर्चा अहिले सामाजिक सञ्जालमा भेटिन्छन् । स्मरणीय छ, भुटान र चीनबीच भारतको संलग्नताबिनै सीमाक्षेत्रमा शान्ति स्थापना गर्ने बारेमा दुईपक्षीय सम्झौतासमेत भएको छ । सीमा विवादबारे दुई देशबीच सीधा बैठकसमेत हुने गरेका छन् । यसो भन्दै गर्दा भुटानले डोक्लामको दाबी त्यागेमा बदलामा चीनले उसलाई अर्को भूमि दिने र विकासका लागि १० अर्ब डलर सहयोग गर्नेबारे खबर पनि मिडियामा चुहिएको छ । भारतको चर्को सुरक्षा मा परेको भुटानलाई त्यो कत्तिको सहज छ, तर अहिलेलाई हेर्दा भुटानलाई डोक्लामबाट केही मिलेजस्तै देखिन्छ । तत्कालका लागि भारतले जितेको जस्तो देखिए पनि रणनीतिक रूपमा ऊ हारेको छ । दशकौंसम्म डोक्लाममा आफ्नो रोड सञ्चालन गरिरहको चीनले अब त्यहाँ आफ्नो उपस्थिति बढाउनेछ । यस स्थानमा पहिलेदेखि नै फरवार्ड पोस्ट बनाएर भारत बसिराखेको अवस्थामा चीनले भारतको भन्दा मजबुत भौतिक संरचना बनाउने निश्चित छ । सामरिक असन्तुलनलाई बलियो बनाउन लाग्नेछ चीन । त्यसो हुँदा, दोस्रो पटक आमनेसमाने भएमा डोक्लाममा भारतीय प्रतिरोध थेग्न चीनलाई गाह्रो पर्नेछ । डोक्लाम विवादपछि गत ५ सेप्टेम्बरमा चीनमा भारतीय प्रधानमन्त्री मोदी र चिनियाँ राष्ट्रपति पिङबीच ब्रिक्स सम्मेलनको साइडलाइनमा भेट भइसकेको छ । त्यहाँ उनीहरूले उही दुईपक्षीय हित को पुरानै र औपचारिक रटान लगाएका छन् । शुक्रबार चिनियाँ विदेशमन्त्री वाङ यीले डोक्लामले चीनभारत सम्बन्ध बिगारेको तर अवरुद्ध भने नपारेको तर्क गरे । नेपालका परराष्ट्रमन्त्रीसँगको प्रेस सम्मेलनमा उनले त्यस्तो बताएका हुन् । यसबाट चीन र भारत दुवैले तत्काल तनाव नचाहेको देखिन्छ । आखिर दुई देशबीचको तरुल नेपाललाई कसैले जित्नुभन्दा छिमेकमा तनाव नबढ्नु श्रेयस्कर छ । नेपालका पूर्व परराष्ट्रमन्त्री तथा परराष्ट्रविद् भेषबहादुरको भनाइ छ, कसले जित्यो भन्दा पनि समस्या चर्केन, दुवै देशले समस्या सुल्झ्याउन चाहे । विवाद चर्कंदा त्यसको परिणाम नराम्रो हुन्थ्यो । यो हाम्रो र विश्वकै लागि राम्रो हो । एजेन्सीको सहयोगमा"
बीपीवादको कन्तबिजोग,"बीपी कोइरालाले राष्ट्रिय अस्तित्व र अखण्डतालाई जहिल्यै र जस्तोसुकै व्यक्तिगत र पार्र्टीगत संकटापन्न अवस्थामा पनि सौदाबाजी गर्नु भएन । कोइरालाले शक्ति, सत्ता, सरकार र सम्पत्तिप्राप्ति जस्तो तुच्छ विषयसित देशको अखण्डतालाई जोख्नु भएन । कोइरालाले भातको भन्दा समुन्नत, सुरक्षित र सुन्दर भविष्यका लागि सोच्नु र व्यवहार गर्नुभयो । पृथ्वीनारायण शाहलाई एउटा राजाका नाताले सुखभोग गर्न कुनै खाँचो थिएन । उहाँलाई व्यक्तिगत रूपमा नेपाल एकीकरण अभियानमा ज्यानको बाजी लगाएर लाग्नु कुनै जरुरी पनि थिएन । लेन्डुपहरूले शाहलाई जतिसुकै सरापे पनि उनैको अगुवाइमा निर्माण भएको गौरवशाली यस भूभागमा स्वाभिमानका साथ तिनले उभिन पाएका छन् तथापि तिनले लाजसरम पचाएर शाह र तिनका सहयोद्धा तमाम नेपाली सपूतहरूलाई सरापिरहेका छन् । शाहको उद्देश्य भावी सन्ततिलाई विशाल नेपाल नासोस्वरूप हस्तान्तरण गर्नु थियो । शाहले भाइअंश गर्नुपर्छ भन्ने सहोदर भाइहरूलाई समेत लघारे । ठीक त्यस्तै सोच राखेर नेपालको स्वाधीन, स्वतन्त्र र सार्वभौमसत्ताको सुरक्षाका खातिर बीपी कोइराला बरु आफैं मर्न र मिट्न तयार हुनुभयो, तर उहाँले देशको माटो मुठीमा लिइरहनुभयो अर्थात् बीपीले माटोलाई राष्ट्रवादको सघन बिम्ब प्रतीक मान्नु भएको थियो । कतिपय लेखक र बुद्धिजीवीहरू नै ओलीको राष्ट्रवादलाई खिल्ली उडाउन खोजेर त्यही घानमा बीपीको राष्ट्रवादलाई हालेर जाँतोले पिसेर खान उद्यत देखिन्छन् । तिनले महाकाली सन्धिमा नेपाल ठगिँदा ठगिँदै पनि नेपाल र नेपाली हकहितलाई लिपिबद्ध गरिएको देखेनन् । महाकाली नदीलाई साझा नदी कायम गरिएको पनि तिनको आँखोले देखेन । त्यसबेला गरिएको तमसुकअनुसार काम भएनभएको हेर्न र पुनरावलोकन गर्न सकिने व्यहोरा लिपिबद्ध गरिएको पनि तिनले भन्नुसुन्नु हुँदैन । जुनसुकै नेपाली शासक वर्ग र व्यक्तिले गरेका जे जति पनि राष्ट्रवादी काम कारबाहीलाई उपेक्षा गर्न मिल्दैन, तर यो कुरा कतिपय कांग्रेसले बुझेन । कतिपय कांग्रेसीले आकासतिर फर्केर थुक्दा आफैंले थुकेको थुक आफ्ना थाप्लामा परेको देखेनन् । तिनले पूर्व राजा महेन्द्र शाहको नेतृत्वमा भएगरेका कतिपय राष्ट्रहितका दर्जनौं कामलाई महेन्द्रीय राष्ट्रवाद भनेर निरन्तर धारेहात लगाएर सरापिरहेका छन् । जंगबहादुर राणाले बेलायत भ्रमणपछि त्यहाँको सिको गरेर जंगेपिलर नलगाएको भए यो देशको दक्षिण सीमा कति खुम्चिन्थ्यो होला ? उनले दक्षिण सीमामा जंगेपिलर लगाएको हुँदा बुद्ध नेपाल सरहदमा परेको विषयलाई पनि सराप्ने कांग्रेसलाई के भनौं ? परस्परविपरीत स्वार्थका दुई मुलुकसित करिबकरिब समदूरीको सिद्धान्त अपनाउँदै नेपालको अखण्ड अस्तित्व अनन्तकालसम्म कायम राख्ने जुन दूरदर्शी उच्च उदात्त राष्ट्रवादी चिन्तन नै बीपीवादको गुह्य अन्तर्य हो । यही विषय र सन्दर्भलाई मूलमियो बनाएर नेपालको समग्र र सन्तुलित उत्थानको दृष्टिकोणको ठोस रणनीति बीपीवादको सार हो । केही दिनअघि संविधान सभामा कांग्रेस नेता प्रदीप गिरीका संविधान संशोधन विषयमा गरेका उत्तेजनात्मक सबालको जवाफमा एमाले अध्यक्ष तथा पूर्व प्रधानमन्त्री ओलीले देशको यो संगीन घडीमा कांग्रेससित बीपीले भनेझैं माटो, मुटु छ कि छैन भनी कटाक्ष गर्नुभयो । त्यसैले बीपीवादलाई नेपाली सन्दर्भमा राष्ट्रवाद पनि भन्न सकिन्छ । राजनीतिक आन्दोलनका आरम्भिक दिनमा कोइरालाले राजनीतिक व्यवहारिक अनुभव अभावको सोझो मनले भारतीय कांग्रेस र त्यहाँका समाजवादी दललाई निःसर्त समर्थन गरेजस्तो देखियो तर २००७ सालमा दिल्लीमा भएको सहमतिदेखि नै बीपी कोइराला दिल्लीदेखि झस्केको हुनुपर्छ । यस सम्झौतामा कांग्रेस पनि रहेको जुन चर्चा चलाइयो, त्यो वास्तविक थिएन । जब जबाहरलाल नेहरूलगायत भारतीय नेताहरूले नेपाल र नेपाली प्रजातान्त्रिक स्वाभिमानी नेताप्रति खोटो व्यवहार गरेपछि कोइरालामा स्वाभिमानको चेत जवर्जस्त जागृत भएको पाइन्छ । २००८ सालमा मोहनशमशेरले प्रधानमन्त्रीबाट राजीनामा गर्न बाध्य बनेपछि नेहरूले स्वाभिमानी चेतका बीपीलाई प्रधानमन्त्री बनाउन चाहेनन् । भारतीय शासकको अनुकूल भएकाले मातृकाप्रसाद कोइरालालाई नेहरूले प्रधानमन्त्री बनाउन समर्थन गरेको तथ्यबाट अवगत हुन्छ । ०१५ सालमा प्रधानमन्त्री भएपछि बीपीलाई औपचारिक चीन भ्रमणमा नै नजान समेत नेहरूले भनेको तर एउटा स्वतन्त्र मुलुकको प्रधानमन्त्रीले चीन भ्रमणमा जानैपर्ने बीपीले अडान लिएपछि नेहरूले आफ्नो ठाडो निर्देशन गरेअनुसारको विषय मात्र चिनियाँ नेता र निकायसित उल्लेख गर्न बीपीलाई भने । यस कुरालाई तत्काल प्रतिवाद नगरे पनि कोइरालाको स्वाभिमानमा यसले अर्को चोट परेको देखिन्छ । राष्ट्रवादी चेत हुने सबकोहीलाई बीपीलाई झैं चोट पुग्छ तर लेन्डुपहरू यसैमा गर्व गर्छन् । त्यसपछि पनि चीन भ्रमणमा जाँदा जवाहरलाल नेहरूबाट सोझो रूपमा परिचालित गृहमन्त्री सूर्यप्रसाद उपाध्यायलाई चीन भ्रमणको प्रतिनिधिमण्डलमा नलैजान कोइरालाको किचन क्याबिनेटले सल्लाह दिएको देखिन्छ । तर कोइरालाले उपाध्यायलाई प्रतिनिधिमण्डलमा सामेल गरेर चीन भ्रमणमा गए पनि उनलाई छक्याएर कोइरालाले माओत्सेतुङसित गम्भीर वार्ता गरेर सगरमाथासम्बन्धी सीमा विवाद नेपालको हितमा समाधान गर्नुभयो । ०१६ सालमा जुम्ला जिल्लास्थित उत्तरी सीमामा चिनियाँ सेनाबाट नेपाली सैनिक जवान मारिएको विषयमा बीपीको अडानका कारण क्षतिपूर्ति र माफीसमेत माग्न चिनियाँ पक्षले मागेको देखिन्छ र यही विषयलाई आधार बनाएर जवाहरलाल नेहरूले उत्तरी हिमालसम्म हाम्रो सीमा हो भन्दा त्यसको कूटनीतिक प्रतिवाद स्वयं बीपीले गर्नु भएको थियो । अनि यही विषयमा भारतीय संसद् भवनमा नेहरूले कूटनीतिक रूपमा माफी मागेको अध्ययनबाट अवगत हुन्छ । त्यति मात्र होइन जब निर्वासित जीवन बिताइरहेका बीपीले सिक्किमलाई भारतले हडपेको स्थितिलाई गम्भीर रूपमा अध्ययन र मनन गर्नुभयो । भारतीय शासकले छिमेकका आन्तरिक अन्तर्विरोधमा अनावश्यक फोहोरी खेल खेलेर नेपालमा समेत फुटाउ र शासन गरको नीति अख्तियार गरेको बीपीले बुझ्नुभएको थियो । कोइरालाले नेहरूको नेपाल नीति र अझ इन्दिरा गान्धीको नेपाल र नेपालीप्रतिको कुटकलुषित नीति राम्ररी बुझ्नु भएको देखिन्छ । यिनै कारणले गर्दा दर्जनौं मुद्दा लागेर फाँसीमा जानुपर्ने अवस्थामा पनि बीपी मेलमिलापको नीतिका साथ नेपाल आउनु भएको देखिन्छ । नेपाल जस्तो देशले राजादेखि रङ्कसम्मको सुदृढ एकताले मात्र यस देशको अखण्डताको सुरक्षा गर्न सकिन्छ भन्ने राम्ररी बुझ्नु भएको थियो । त्यसका लागि उहाँले राजाको घाँटीमा आफ्नो घाँटी जोडिएको कुरा उल्लेख गर्नुभयो जस्तो लाग्छ । तर नेपालका राजाहरूले यस खालको दूरदर्शी सोच देखेनन्,बुझेनन् । सत्ता, शक्ति, स्वार्थ र सुखभोगका लम्पट राजा र राजतन्त्रले उल्टो आफूले आफ्नोसहित नेपाल पुर्ने खाल्टो खने । जननेता मदन भण्डारीले पनि यिनै कुरा बुझेर खोपीको देउता भएर बस्न राजालाई आग्रह गर्नु भएको थियो । बीपी बरु नेपालका कम्युनिस्टहरूप्रति विराग भाव राख्नु हुन्थ्यो । सशस्त्र विद्रोहबाहेक अरू कुनै बाटो नदेख्ने उग्रवादी धङधङीका कारण कम्युनिस्टप्रति उहाँ आजीवन सकारात्मक हुनु भएन । तर वास्तवमा कार्लमाक्र्सले घोषणापत्रमा नै लेखेको कम्युनिस्ट पार्टीमा हतियारमोह पटक्कै थिएन । अहिले फुकुमायावादी देखिने कतिपय भुलेभड्के लेखकहरूले माक्र्सवाद राम्ररी अध्ययन गर्नु जरुरी देखिन्छ । माक्र्सवादको सिर्जनात्मक व्याख्या गरिएको जनताको बहुदलीय जनवाद पढ्ने अवसर पाउनुभएको भए बीपी नै पनि कम्युनिस्टहरू प्रति आग्रही हुनु हुन्थेन जस्तो लाग्छ । भारत नेपालमा राजनीतिक तथा सांस्कृतिक जरासमेत एकएक गरी उखेलेर नेपाललाई किस्ताकिस्तामा विखण्डित गर्ने कपटपूर्ण खेल खेलिरहेको बीपीले बुझ्नुभएको थियो । अहिले संविधान संशोधनको नाममा भारत र तिनका मतियारले गर्न खोजेको काम नै यही हो । भारतले नेपाली राजा र राजपरिवार समेतका बीचको आन्तरिक अन्तर्विरोधलाई चर्काएर चिरा पारिरहेको पनि बुझ्नु भएको थियो । यसैको पछिल्लो परिणाम दरबारमा भएको आम नरहत्या हो, अनि यसको उपसंहार कार्य राजतन्त्रको समूल समाप्ति हो । तत्कालीन माओवादी पार्टीले राजा र राजतन्त्रले गरेको भन्दा बढी नै सेवा र सहयोग हामी गर्छौं भनेर बाचा गरेपछि भारतीय सत्ता र सरकारको सहयोगमा बाह्यशक्तिको इसारामा राजतन्त्रको अन्त्य भएको स्पष्ट हुन्छ । तर बीपी कोइराला भँडार खनेर आँगन पुर्ने दुष्कर्ममा कहिल्यै लाग्नु भएन । उहाँ देशभित्रको विवाद, विद्वेष र विषमता हामी आफैं समाधान गर्छौं भनेर विचारमा दृढ देखिनु भयो । यस विषयमा कुनै तेस्रो पक्षको भूमिका आवश्यक छैन भन्ने मान्यतामा बीपी प्रतिबद्ध देखिनुभयो । उहाँलाई राष्ट्र र राष्ट्रियता मुटुभन्दा बढी प्यारो थियो तर अहिले त बीपीको राष्ट्रवादको धज्जी यसका सभापति शेरबहादुर देउवाले नै उडाइरहेका छन् । भारत भ्रमणमा संविधान संशोधन विषयमा देउवाले गरेको र बोलेको विषय सरासर देशको स्वाधीनता, सार्वभौमसत्ता र संविधानविरुद्ध हो । अझ प्रदीप गिरीले लेन्डुप शैलीमा भारतीय चर्चित पूर्व सांसद् मणिशंकर ऐरसित भारतले नेपालमा हस्तक्षेप गरोस् भने । भारतीय शासकले नेपाललाई अधीनस्थ बनाउन खोजेको नियतलाई सम्पूर्ण नेपालीको एकता वा मेलमिलापले नै असफल पार्छ । यही नेपाल नेपालीको अमोघ अस्त्र हो । यही कुरा बुझेर बीपीले मेलमिलाप नीति लिएको देखिन्छ । बीपीवादको सार्वभौम र महत्वपूर्ण पक्ष भनेको नेपालको सार्वभौमसत्ता, स्वाधीनता र अखण्डताको संरक्षण नै हो ०३४ सालमा नेपाल आउँदा बीपी जेल पर्नु भयो । जेलमा रहँदा पनि तत्कालीन राजा वीरेन्द्र शाहलाई के सन्देश छ हामी पुर्याइदिन्छौं भनेर केही पूर्वपञ्च र तत्कालीन दरबारिया शक्ति र व्यक्तिले नभनेका होइनन् । तर बीपीले बिचौलियाका भरमा परेर समस्यालाई गम्भीर बनाउन चाहनु भएन । ०३६ सालमा बीपीको निवास जयबागेश्वरीमा एक अमुक व्यक्ति गएर नेपालबाट राजतन्त्र हटाइदिन्छौं र तपाईंलाई नेपालको पहिलो राष्ट्रपति बनाइदिन्छौं पनि नभनेका होइनन्, तर बीपीले विदेशीको प्यादा बन्न चाहनु भएन । किनकि सिनेमामा देखाए झैं राजनीतिक प्यादाको मालिकले अह्राएअनुसार राम्रो गरे पनि नराम्रो गरे पनि कुनै भविष्य हुँदैन । बरु पूर्व राजा वीरेन्द्र शाहसित सरसल्लाह गरेर जनमतसंग्रहको आकस्मिक घोषणा भएको सर्वविदित नै छ । प्रजातान्त्रिक समाजवादी ध्येय उद्देश्यका साथ यस देशको अखण्डता, सार्वभौमसत्ता, स्वाधीनताको संरक्षण संबर्धन र देशको जातीय सद्भाव कायम र सुदृढ बनाउन गरेको आजीवन समर्पण अविस्मरणीय देखिन्छ । भिन्नभिन्न वैचारिक राजनीतिक धारणाका दुई ठूला मुलुकका चेपको यस देशलाई दुवै छिमेकीलाई सन्तुलनमा राखेर देश र जनताको उत्थान गर्ने कुरामा पनि बीपी सचेत र सतर्क हुनुहुन्थ्यो र यस काममा उहाँ सफल पनि हुनुहुन्थ्यो । त्यसैले बीपीका समग्र विचार, मान्यता र त्यसअनुसारका कार्यशैलीलाई सूक्ष्म अध्ययन गर्दा पंक्तिकारले बीपीवाद भन्न खोजेको छ । बीपीवादलाई राजनीतिक, आर्थिक, सांस्कृतिक, राष्ट्रवादी र सामाजिक सद्भाव जस्ता महत्वपूर्ण आधारमा अध्ययन गरेको छ । फरक विचारको पंक्तिकारले बीपीको सैद्धान्तिक मान्यताबाट हेर्दा उहाँमा राष्ट्रवादी विशिष्ट छवि देखेको छ । बीपीवादको सार्वभौम र महत्वपूर्ण पक्ष भनेको नेपालको सार्वभौमसत्ता, स्वाधीनता र अखण्डताको संरक्षण नै हो । परस्परविपरीत स्वार्थका दुई मुलुकसित करिबकरिब समदूरीको सिद्धान्त अपनाउँदै नेपालको अखण्ड अस्तित्व अनन्तकालसम्म कायम राख्ने जुन दूरदर्शी उच्च उदात्त राष्ट्रवादी चिन्तन नै बीपीवादको गुह्य अन्तर्य हो । यही विषय र सन्दर्भलाई मूलमियो बनाएर नेपालको समग्र र सन्तुलित उत्थानको दृष्टिकोणको ठोस रणनीति बीपीवादको सार हो । बीपीको राष्ट्रवाद भित्र राष्ट्र, राष्ट्रियता, प्रजातन्त्र र समाजवाद अन्तर्निहित रहेको देखिन्छ । राजनीतिक, सामाजिक, धार्मिक, सांस्कृतिक तथा मेलमिलापयुक्त दृष्टिकोणका साथ अनन्तकालसम्म नेपाल र नेपालीको अक्षुण्ण अस्तित्व कायम राख्न खोज्नु बीपीवादको अमूल्य पक्ष हो । राष्ट्रको अक्षुण्णता, सार्वभौमसत्ता र स्वाधीनता सर्वोपरि महत्वको पक्ष हो । तर अहिले कांग्रेसलाई निष्पक्ष न्यायाधीश, राष्ट्रसेवक प्रहरी, इमान्दार कर्मचारी र देशभक्त राष्ट्रसेवक चाहिएन । त्यसैले तबीपीवादको बिजोग मात्र होइन कन्तबिजोग देखिएको छ ।"
क्रिकेट खेलाडीको 'लिलाम बढाबढ',"बुटवल : रूपन्देहीमा पहिलोपटक क्रिकेट खेलाडीलाई पारि श्रमिक तोकेर क्लबमा अनुबन्धन गरिएको छ । जिल्लाको तिलोत्तमामा हुने पहिलो तिलोत्तमा प्रिमियर क्रिकेट लिगका लागि खेलाडी किनबेच (प्लेअर अक्सन) गरिएको हो । प्रतियोगितामा सहभागी आठ टोलीले रूपन्देहीमा रहेका दुई सय ८० खेलाडीबाट मूल्य बढाबढमा एक सय १२ जना खेलाडी छनोट गरेका हुन् । रूपन्देहीमा भएको प्लेयर अक्सन कार्यक्रम नेपालमा भने सम्भवतः चौथो हो । धनगढी प्रिमियर लिग, एभरेस्ट प्रिमियर लिग र पोखराको माछापुच्छ्रे लिगमा खेलाडी अक्सन गरिएको थियो । तिलोत्तमा लिगका लागि खेलाडीको वर्गीकरणअनुसार पारि श्रमिक तोकिएको छ । प्रतिखेलाडी तीन हजारदेखि १५ हजार पारि श्रमिक निर्धारण गरेर बढाबढ गरिएको थियो । खेलाडीलाई पारि श्रमिक दिएर क्लबमा अनुबन्धन गर्दा खेलाडीमा उत्साह थपिने जिल्ला क्रिकेट संघ रूपन्देहीका अध्यक्ष प्रशान्तविक्रम मल्लले बताए ।'मैदानमा उत्रिँदासमेत पैसा पाउने नपाउने ग्यारेन्टी नहुने खेलाडीहरूले एक महिनापहिला नै अनुबन्धन भएका छन्', उनले भने, 'यसले खेलाडीमा उत्साह थपेको छ । खेलेर पनि पैसा कमाउन सकिन्छ भन्दै परिवारलाई आश्वासन गर्न सकेका छन्।' जिल्लामा लिग भए पनि यसअघि खेलाडीलाई पारि श्रमिक तोकेर क्लबले खरिद गरेका थिएनन् । तिलोत्तमा क्रिकेट विकास समितिको आयोजनामा असोज २२ गतेदेखि हुने लिगमा सहभागी जनाउने टोलीले खेलाडीलाई बढाबढमा खरिद गरेका हुन् । कप्तानका लागि १५ हजार पारि श्रमिक तोकिएको छ । राष्ट्रिय तथा अन्तर्राष्ट्रिय खेलाडीलाई पाँच हजारदेखि १० हजारसम्म पारि श्रमिक तोकिएको छ । स्कुल तहका खेलाडीका लागि तीन हजार पारि श्रमिक राखिएको छ । क्रिकेटको उर्वर भूमि रहेको रूपन्देहीमा खेलिरहेका खेलाडीको थप हौसलाका लागि अक्सनमा आधारित लिगको आयोजना गरिएको खेल संयोजक दीपक भुर्तेलले जानकारी दिए । राष्ट्रिय सिनियर टोलीका सदस्य शक्ति गौचनले लिगले खेलाडीलाई महत्वपूर्ण अवसर दिएको बताए । 'धेरै थोरै भए पनि पारि श्रमिक पाउँदाको आनन्द र उत्साह बेग्लै हुन्छ', उनले भने । प्रतियोगितामा नुसी वारियर्स तिलोत्तमा, नेपाल अम्बुजा एनएससीए टाइगर तिलोत्तमा १६ फेल्टासी गोलपार्क, लायन्स बुटवल, फोर नेसनल इन्टरनेसनल एससीसी स्ट्राकर्स तिलोत्तमा, लुम्बिनी कासाई लायन्स, बुटवल फाइटर्स, बुम रोक्टर्स सिद्धार्थनगर र ज्ञानोदय गोल्ड गरी आठ टोलीको सहभागिता रहने अध्यक्ष अच्युत ढुंगानाले बताए । लिगको विजेताले दुई लाख र उपविजेताले एक लाख नगद पुरस्कार पाउने आयोजकले जनाएका छन्।"
"बार्सिलोनाको सानदार जित, रियल मड्रिड बराबरीमा","काठमाडौं : गत सिजनमा झिनु अन्तरले उपाधि हात पार्नबाट चुकेको बार्सिलोनाले यस पटक ला लिगामा सुरूवातबाटै सानदार गरिरहेको छ । शनिबार राति भएको बार्सिलोनाले स्पानियोल माथि ५० को सानदार जित निकाल्यो, बार्सिलोनाको जितमा कप्तान लियोनल मेसी नायक बने बार्सिलोनाको जितमा मेस्सी ह्याट्रिक गर्न सफल भए । उनले खेलको २६, ३५ र ६७ मिनेटमा गोल गरी ह्याट्रिक गरेका हुन । अन्य दुई गोलमा ९० औं मिनेटमा लुइस स्वारेज र ८७ औं मिनेटमा जेराड पिके ले गोल गरे । नेइमारको ठाउँमा आएका उस्मान डेम्बेलेले यसै खेलबाट बार्सिलोनाका लागि डेब्यु गरेका थिए । उनी ६८ औं मिनेटमा सबस्टिच्युडको रुपमा मैदान छिरेका थिए । शनिबार राति नै भएको अर्को खेलमा बार्सिलोनाको चीर प्रतिद्वन्द्वी तथा गत सिजनको विजेता रियल मड्रिड भने लेभान्टेसँग ११ को बराबारीमा रोकियो । खेलको १२ औं मिनेटमा नै इभान लोपेजको गोल मार्फत रियलमाथि दवाव कायम गर्न सफल लेभान्टेले जित भने निकाल्न सकेन् ।प्रतिबन्धमा कारण स्टार खेलाडी रोनाल्डो बिनै मैदानमा उत्रिएको रियलका लागि भने ३६ औं मिनेटमा लुकास भाजक्वेजले गोल गरेका थिए । त्यसपछि दुवै टोलीको गोल गर्ने प्रयास सफल हुन सकेन् । ८८ औं मिनेटमा रियल मड्रिडका डिफेन्डर मार्सेलो रेड कार्ड खाँदै मैदानबाट बाहिरिएका थिए । तीन खेलमा एक जित दुर्इमा बराबरी खेलेको रियलको ५ अंक भएको छ । तीन खेलबाट ९ अंक भएको बार्सिलोना शीर्ष स्थानमा छ भने समान तीन खेलबाट ५ अंक रहेको रियल छैटौं स्थानमा रहेको छ । राति भएका अर्को खेलमा सेभिल्लाले एइबरमाथि ३० को जीत दर्ता गर्न सफल भयो भने भ्यालेन्सिया र एथ्लेटिको मड्रिडले गोलरहित बराबरी खेले ।"
स्पान्योलविरुद्ध मेसीको ह्याट्रिक,बार्सिलोना : स्पेनिस पावर हाउस बार्सिलोनाले ला लिगामा आफ्नो पुरानो लयलाई निरन्तरता दिने छनक देखाएको छ। लिगका तीन खेलमा लगातार शतप्रतिशत नतिजा निकालेको बार्सिलोनाले शनिबार राति खेलिएको खेलका स्पान्योललाई ५० गोलको फराकिलोअन्तरले हरायो। एकपक्षीय खेलमा बार्सिलोनाका लागि लियोनल मेसीले ह्याट्रिक गरे। पहिलो हाफमै २० को अग्रता लिएको बार्सिलोनाका लागि मेसीले २९औं मिनेटमा खाता खोलेका थिए। मेसीले ३५औं मिनेटमा दोस्रो गोल गरेका थिए। दोस्रो हाफको पनि सशक्त प्रदर्शन गरेको बार्सिलोनाका लागि ६७औं मिनेटमा अर्को गोल थप्दै मेसीले ह्याट्रिक पूरा गरेका थिए। खेलको अन्तिम समयसम्म रवाफिलो प्रदर्शन गरेको बार्सिलोनाका लागि चौथो गोल ८७औं मिनेटमा जेरार्ड पिकेले गरे। ९०औं मिनेटमा लुइस स्वारेजले अर्को गोल थप्दै बार्सिलोनालाई फराकिलोअन्तरको जित दिलाए। जितसँगै बार्सिलोना नौ अंकसहित तालिकाको शीर्ष स्थानमा छ। समान खेलबाट एक अंक बटुलेको स्पान्योल भने तालिकाको १५औं स्थानमा छ। अर्को खेलमा रियल सोसिएडाडले डेपोर्टिभो लाकोरुनालाई ४२ गोलले हरायो। जितसँगै तीन खेलबाट नौ अंक बनाएको सोसिएडाड गोलअन्तरका आधारमा दोस्रो स्थानमा छ। एक अंकमा सीमित ला कोरुना १४औं स्थानमा आसीन छ। सेभिलले भने इबरलाई ३० गोलले हरायो। जितसँगै तीन खेलबाट सात अंक बनाएको सेभिल तालिकाको तेस्रो स्थानमा छ। तीन अंकमा सीमित इबर भने तालिकाको १३औं स्थानमा छ। अर्को खेलमा रियल म्याड्रिड र लेभान्तेले ११ गोलको बराबरी खेल्दै अंक बाँडे। खेलको ८९औं मिनेटमा रियलका मार्सेलो रातो कार्ड पाउँदै मैदानबाट बाहिरिएपछि रियल १० खेलाडीमा समेटिएको थियो। तीन खेलबाट पाँच अंक बनाएको रियल तालिकाको छैटौं स्थानमा छ। पाँच अंक नै बटुलेको लेभान्ते गोलअन्तरका आधारमा सातौं स्थानमा छ। भ्यालेन्सिया र एट्लेटिको मड्रिडले गोलरहित बराबरी खेल्दै अंक बाँडे।
तामाङ दिदीभाइलाई उपाधि,"काठमाडौं : नेपाली सेनाका दिदीभाइ नङसल र रत्नजित तामाङले दोस्रो जेष्ट ब्याडमिन्टन प्रतियोगिताको उपाधि जितेका छन् । यस अघिको पहिलो संस्करणको उपाधि पनि उनीहरूले नै उचालेका थिए ।शनिबार भएको फाइनल खेलमा रत्नजितले सेनाकै नवीन श्रेष्ठलाई २२२०, २११३ को सोझो सेटले पाखा लगाउँदै लगातार दोस्रोपटक उपाधिमाथि कब्जा गरे । उनले उपाधिका साथै नगद २५ हजार प्राप्त गरे । उपविजेता नवीनले १५ हजारमा चित्त बुझाए । महिला एकलतर्फको खेलमा सेनाकी नङसलले सेनाकै अमिता गिरीलाई २११५, २११७ ले पाखा लगाइन् । उपाधि विजेता नङसलले नगद २० हजार प्राप्त गर्दा अमिताले १२ हजारमा चित्त बुझाइन्। जेष्ट ब्याडमिन्टन एकेडेमीको आयोजनामा भएको प्रतियोगिताको पुरुष युगलतर्फको खेलमा एपीएफका इन्द्र महता र पुलिसका गौतम कठायतको जोडीले सेनाका सुरोज महर्जन र प्रफुल महर्जनको जोडीलाई २११४, २३२१ ले पराजित गर्दै पहिलो स्थान प्राप्त गरे । विजेताले नगद २५ हजार र उपविजेताले नगद १५ हजार प्राप्त गरे । मिक्स डबल्सतर्फ एपीएफका विजित थापामगर र शोभा गौचनको जोडी सेनाका नवीन श्रेष्ठ र अनुमाया राईको जोडीलाई पराजित गर्दै उपाधि हात पार्न सफल भयो । तामाङ दिदीभाइको जोडीलाई सेमिफाइनलमा पराजित गर्दै फाइनल प्रवेश गरेको मगर र गौचनको जोडीले श्रेष्ठ र राईको जोडीलाई २११५, २११७ ले पराजित गर्दै नयाँ इतिहास रचे । विजयी खेलाडीहरूले नगद २० हजार र उपविजेताले नगद १२ हजार प्राप्त गरे । यसैगरी यू१७ छात्रमा शेर्पा ट्रेडर्सका प्रिन्स दाहालले सेनाका प्रफुल्ल महर्जनलाई २११४, २११७ ले पराजित गरे । उनले नगद १६ हजार प्राप्त गरे । दोस्रो भएका प्रफुल्लले आठ हजारमा चित्त बुझाए । छात्रातर्फको खेलमा आयोजक जेष्टकी जेशिका गुरुङले सेनाकी रसिला महर्जनलाई २११६, २११२ ले पाखा लगाइन् । उनले नगद १६ हजार प्राप्त गरिन् । दोस्रो भएकी महर्जनले नगद आठ हजार प्राप्त गरिन् । प्रतियोगिताको मास्टर्स ४५ र्ष माथिको प्रतिस्पर्धामा सेनाका सुभास श्रेष्ठ र भूमि गुरुङको जोडीले उपाधि जित्यो । श्रेष्ठ र गुरुङको जोडीले अन्नपूर्ण ब्याडमिन्टन एकेडेमीका श्याम पराजुली र नवीनबाबु श्रेष्ठको जोडीलाई १४२१, २१९, २११८ ले पराजित गर्दै उपाधि हात पारे । यसैगरी मास्टर्स ३५ वर्षमाथिको प्रतिस्पर्धामा कास्कीका शम्भु श्रेष्ठ र सेनाका भूमि गुरुङको जोडीले एपीएफका इन्द्र महता र विमल श्रेष्ठको जोडीलाई १६२१, २११४, २११६ ले पराजित गरे । विजयी खेलाडीलाई नेपाल ब्याडमिन्टन संघका अध्यक्ष रामजीबहादुर श्रेष्ठ, पूर्वअध्यक्ष प्रकाशबहादुर शाही, रमेश श्रेष्ठ लगायतले पुरस्कार प्रदान गरे । प्रतियोगितामा साजनकृष्ण ताम्राकारले अनुशासित खेलाडीको उपाधि हात पारे । उनले काठमाडौं जिल्ला ब्याडमिन्टन संघले घोषणा गरेको नगद १० हजार प्राप्त गरे ।"
फाइनलमा मनाङ र एपीएफ भिड्ने,भरतपुर : मनाङ मर्स्याङ्दीक्लब नारायणगढमा जारी प्रथम इप्लानेट जेसिज कपको उपाधि नजिक पुगेको छ । शनिबार भएको सेमिफाइनलमा हेटौंडाको विजय युथ क्लबलाई २० गोलले पराजित गर्दै मनाङ फाइनलमा पुगेको हो । पहिलो हाफमा दुवै टोलीले गोल गर्न सकेनन् । दोस्रो हाफ सुरु भएपछि मनाङ लयमा देखियो । मनाङका लागि ५५औं मिनेटमा विमल रानाले पहिलो गोल गरे । अञ्जन विष्टको कर्नर प्रहार पोलमा ठोक्किएर फर्किएपछि त्यसलाई रानाले गोलमा परिणत गरेका थिए । ७८औं मिनेटमा विमल रानाकै पासमा सुजल श्रेष्ठले गोल गर्दै मनाङको जित सुनिश्चत पारे । खेलमा दुवै टोलीले थुप्रै गोल गर्ने अवसर पाएका थिए । राम्रा अवसरलाई सदुपयोग गर्न नसक्दा विजय युथ घर फर्कियो । खेलको म्यान अफ दी म्याचको उपाधि विमल रानाले पाए । प्रतियोगिताको उपाधिका लागि मनाङले विभागीय टोली एपीएफ क्लबसँग प्रतिस्पर्धा गर्नेछ । फाइनल खेल सोमबार हुनेछ । यसअघिको पहिलो सेमिफाइनलमा एपीएफले झापालाई हराएर फाइनलमा स्थान बनाएको थियो । प्रतियोगिताको विजेताले तीन लाख ५० हजार रुपैयाँ र उपविजेताले एक लाख ७५ हजार रुपैयाँ पाउनेछन् । नारायणगढ जेसिजले आयोजना गरेको उक्त प्रतियोगिताको इप्लानेट एजुकेसन कन्सल्टेन्सीले प्रायोजन गरेको हो ।

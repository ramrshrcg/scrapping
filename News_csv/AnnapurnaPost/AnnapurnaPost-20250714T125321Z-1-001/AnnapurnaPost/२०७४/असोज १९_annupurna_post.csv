शीर्षक,विवरण
वाम ध्रुवीकरणपछिका विमर्श : को के भन्छन् ?,"कांग्रेसमा ८ रेक्टरको भूकम्प नेपाली राजनीतिको इतिहास हेर्दा आन्दोलन गर्न र निर्वाचनमा समेत गठबन्धन सफल भएका छन्। दुइटा राजनीतिक शक्तिबीच एकीकरण भएर नेपाली कांग्रेस बनेपछि मात्र २००७ सालको कांग्रेस नेतृत्वको क्रान्ति सफल भएको थियो। ०१७ सालमा प्रजातन्त्र अपहृत भएपछि बहुदलीय व्यवस्था स्थापनाको लागि ०४६ सालसम्म कांग्रेस एक्लैले लड्ने निर्णय गर्यो, तर सफल भएन। २०४६ मा वाममोर्चासँग गठबन्धन गरेपछि मात्रै बहुदलीय व्यवस्था ल्याउने आन्दोलन सफल भयो। २०६३ को आन्दोलन पनि तत्कालीन सातदलीय गठबन्धन र माओवादीबीच सहमति भएका कारण सफल भएको हो। २०४६ मा बहुदलीय व्यवस्थाको पुनस्र्थापनापछि मनमोहन अधिकारी नेतृत्वको नेकपा (माक्र्सवादी) र मदन भण्डारी नेतृत्वको नेकपा (माले) बीचको एकीकरणपछि बनेको नेकपा (एमाले) प्रति जनसमर्थन बढ्दै गयो र उक्त पार्टीले देशव्यापी रूपमा शक्ति आर्जन गर्यो। खड्ग ओली र प्रचण्डलाई यो कुरा थाहा छ। निर्वाचनको पूर्वसन्ध्यामा भएको वाम गठबन्धन नेपालको इतिहासमा वामपन्थीबीच भएको सबैभन्दा ठूलो र महत्वपूर्ण गठबन्धन हो। यसले नेपाली राजनीतिमा विशेष अर्थ राख्छ। अहिलेको गठबन्धन पहिलोपटक प्रभावकारी रूपमा वामपन्थी मोर्चा बन्न खोजेको छ। यी दलका समान विचार थिए। यी दलका कार्यकर्ता यताउता गरिरहन्थे। सशस्त्र संघर्षका बेला पनि दिउँसोदिउँसो एमाले र रातिराति माओवादी हुनेहरू थिए। यो एकता स्वाभाविक र सहज हो। वामशक्ति एक नहुँदा राजनीति संग्लिएको थिएन। वामपन्थीको मत ६० प्रतिशतभन्दा बढी थियो तर जनमतअनुसार संसद् र सत्तामा उनीहरूको प्रतिनिधित्व भएको थिएन। जनमत छ, जनताले रुचाएको दर्शन छ र यसबाट देशको रूपान्तरण सम्भव छ भनेर अहिलेको एकता भएको हुनुपर्छ। यो वामपन्थी गठबन्धनको विरुद्धमा प्रजातान्त्रिक गठबन्धनको बहस हुन थालेको छ, तर के हुन्छ यसै भन्न सकिन्न। ०५६५७ तिर गिरिजाप्रसाद कोइरालाले बृहत् प्रजातान्त्रिक एकताको बहस चलाएका थिए, तर त्यो पछि त्यत्तिकै सेलाएर गयो। ख्याल गर्नुपर्ने कुरा के छ भने कांग्रेस एउटै पार्टी भए पनि उक्त पार्टीमा मुख्य दुई गुटबीच ६०४० को भागबन्डा हुने गरेको छ। अहिले एमाले माओवादी गठबन्धन पनि त्यही ६०४० को अनुपातमा हुन गइरहेको छ। नेपाली राष्ट्रवाद, पहाडे राष्ट्रवाद जे भने पनि नेपालमा एकखाले राष्ट्रवादी धारणा छ। भारतविरोधी धारणा पनि छ र यो बढ्दै पनि गइरहेको छ। यो एकता यस्तो राष्ट्रवाद को फाइदा लिन पनि भएको हो। प्रदेश नम्बर २ को चुनावपछि एमाले केही झस्किएको थियो। अन्य प्रदेशमा जिते पनि प्रदेश नम्बर २ मा एमाले निर्वाचित प्रतिनिधिको हिसाबले पाँचौं शक्ति बन्न पुग्यो, जनमतका आधारमा दोस्रो भए पनि। प्रदेश नम्बर २ मा माओवादी केन्द्रको राम्रो प्रदर्शनले एमालेलाई प्रदेश २ मा समेत आफ्नो प्रभाव बढाउन गठबन्धन र पार्टी एकताको लागि घच्घच्याएको हुन सक्छ। नयाँ बन्ने वामपन्थी पार्टीमा आन्तरिक प्रजातन्त्र हुने हो भने यो एकताले देश र जनतामा सकारात्मक असर पनि पार्न सक्छ। यो गठबन्धनले वामपन्थीको मतको तुलनामा उनीहरूको उचित प्रतिनिधित्व गराउन सक्छ। यसले नेपालमा लोककल्याणकारी र सामाजिक न्यायसहितको राजनीति स्थापित गर्न सक्छ। एमालेको ०४६ सालपछिको इतिहास हेर्ने हो भने उक्त पार्टी सत्तामा नहुँदा छटपटाउने पार्टी हो। त्यहीमाथि यो देशको राजनीतिलाई आफूले चाहेजसरी अगाडि बढाउन सक्ने ओलीको मनोविज्ञान छ। अहिलेको वाम गठबन्धनमा पुष्पकमल दाहालभन्दा पनि ओली बढी क्रियाशील भएका यही कारण हो। त्यसैले कांग्रेसले भन्दा राम्रो अफर ओलीले गरेका हुन् माओवादी केन्द्रलाई। यो देशको सार्वभौमसत्ताको रक्षा कम्युनिस्टले गर्ने हो र उनीहरू भारतीय दबाबका सामु पनि झुक्दैनन् भन्ने सन्देश पनि एमालेले दिन चाहेको हुन सक्छ। वाम शक्तिबीच विभाजनकै कारण कांग्रेसले संगठन विस्तार नगरी र वैचारिक रूपमा बलियो पनि नभई शासन गरिरहेको निष्कर्षमा वामपन्थी पुगे। वामपन्थीबीचको यो एकताले कांग्रेसमा ८ रेक्टर स्केलको भुइँचालो ल्याइदिएको छ। अहिले विद्यमान भूराजनीतिक अवस्थाका कारण र भारतका सहानुभूतिका कारण कांग्रेस राजनीतिक रूपमा लाभान्वित हुँदै आएको थियो। यो वामपन्थी गठबन्धनले कांग्रेसजस्तो लबस्तरो पार्टीलाई घच्घच्याउँछ। अब कांग्रेस कि सुध्रिनुपर्छ नत्र सकिन तयार हुनुपर्छ। अहिले त भूराजनीति नै परिवर्तन हुन खोजेको जस्तो देखिएको छ। चीनले नेपालका केही राजनीतिक शक्तिलाई रुचाएको र केहीलाई नरुचाएको स्पष्ट रूपमा देखाउन थालेको छ। नेपाली कांग्रेसले भारतको कांग्रेस (आई) बाट पाठ सिक्नुपर्छ। भारतको स्वतन्त्रताको लागि लडेको र भारतमा त्यति धेरै शासन गरेको उक्त पार्टीको अहिले भारतको लोकसभामा १० प्रतिशत प्रतिनिधित्व पनि छैन। यो गठबन्धन कतै नेपाली राजनीतिको अधिनायकवादतर्फको यात्राको सुुरुआत त होइन भन्ने आशंका उत्पन्न भएको छ, कम्युनिस्ट दर्शनका कारण। यो कांग्रेसका लागि चुनौती हो र यसलाई कांग्रेसले रोक्न सक्नुपर्छ। अहिले कांग्रेसमा जुन छटपटी र चासो पैदा भएको छ, यसमा यो क्षणिक प्रतिक्रिया मात्र हो भने कांग्रेसलाई भारतको कांग्र्रेस (आई) जस्तो बन्नबाट कसैले रोक्न सक्तैन। पुरञ्जन आचार्य, राजनीतिक विश्लेषक वाम एकीकरणको खबरले मोदी पनि खुसी भए होलान् तीन दलबीचको एकता आफैंमा ऐतिहासिक हो। बृहत् वामलोकतान्त्रिक शक्तिबीच मोर्चा बनाउने यो निर्णय यसर्थ पनि ऐतिहासिक हो कि लामो समयदेखि जनताले प्रगतिशील शक्तिहरूको एउटा संयुक्त मोर्चा देख्न चाहेका थिए। यसले मुलुकलाई सही दिशामा अघि बढाउने विश्वास छ। ०६२६३ को जनआन्दोलनको उपलब्धिको रक्षा गर्दै नेपाली समाजको आर्थिकसामाजिक रूपान्तरणसहित समाजवादसम्म पुग्ने उद्देश्यमा सहमतिले सहयोग पुग्नेछ। त्यसैले त सबैलाई उत्साहित बनाएको छ। यो एकताले नेपालको स्वाधीनता र स्वतन्त्रता रक्षामा पनि बल पुर्याउनेछ, अनावश्यक वैदेशिक हस्तक्षेप रआन्तरिक राजनीतिक जीवनमा हुने बाहिरी चलखेल पनि रोक्नेछ। एकता र सहकार्य प्रक्रिया सुरु भएसँगै जनता र पार्टी पंक्तिमा उत्साहको लहर ल्याएको छ। यसले धेरै सम्भावनाका ढोका पनि खोलेको छ। सहमति कार्यान्वयनमा चुनौती पनि उत्तिकै छ। एकताकै कारण तत्कालको लागि राजनीतिक अस्थिरताको अन्त्य हुनेछ। वामशक्तिले आगामी चुनावमा बहुमत प्राप्त गर्ने निश्चित भएकाले मुलुकले छिटै बलियो लोकतान्त्रिक सरकार पाउने पक्का भयो। कमजोर अवस्थामा रहेको राज्यलाई चुनाव परिणामले बलियो बनाउनेछ। लामो समयदेखि बेग्लाबेग्लै दलमा क्रियाशील नेताकार्यकर्ता एउटै पार्टीमा मिसिँदा केही समस्या अवश्य पनि देखिनेछन्। त्यसमाथि ठूला पदमा पुगेका यति धेरै नेताहरू छन्। विभाजित राजनीतिक मानसिकता भएको हाम्रोजस्तो समाजमा पाँचपाँचवटा पूर्वप्रधानमन्त्री एउटै मोर्चामा बस्नु सामान्य होइन। त्यसैले सबैको व्यक्तित्वलाई व्यवस्थापन गरी सबैलाई सम्मानजनक स्थान दिने प्रयास अवश्य हुनेछ। समाजको तल्लो तहसम्म यति धेरै भ्रातृ र जनवर्गीय संगठन भएको पार्टी मर्ज गर्ने विषय आफैंमा उत्तिकै असहज हुनेछ। यो त आन्तरिक चुनौती भयो। अब जित्न नसकिने एउटा बलियो शक्ति स्थापित भयो भनेर देशभित्र र बाहिरका शक्तिले यसलाई असफल बनाउने प्रयास गर्न सक्छन्। कसैका विरुद्ध पनि लक्षित छैन यो एकता प्रक्रिया। यो एकता कांग्रेस र हाम्रा कुनै पनि छिमेकी देशविरुद्ध लक्षित छैन। छिमेकीको चाहना पनि यही हो। नेपाल भ्रमणमा आएका बेला भारतीय प्रधानमन्त्री नरेन्द्र मोदीले समेत नेपाल असीमित सम्भावना भएको मुलुक हो र तपाईंहरू एकजुट भएर यो असीमित सम्भावनालाई अघि बढाउनुस् भनेका थिए। हामी अब तिनै असीमित सम्भावनालाई अघि बढाउने दिशामा अघि बढ्नेछौं। हाम्रो एकतातर्फको यात्राले मोदीजी पनि खुसी हुनुभयो होला। त्यस्तै उत्तरी छिमेकी चीनले पनि बारम्बार भन्दै आएको छ कि नेपालमा स्थिर सरकार बनोस्। बृहत् वाम एकीकरणको यो अभियानपछि चीन पनि खुसी भयो होला भन्ने आशा गर्न सकिन्छ। समग्रमा यो एकीकरण प्रक्रियाले दुवै देश खुसी भएको हुनुपर्छ किनकि नेपालको अस्थिरता दुवै देशको लागि हानिकारक छ। माओवादी शान्ति प्रक्रियामार्फत संविधानसभामा आई संविधान निर्माण प्रक्रियामा सामेल भएपछि उसमा राजनीतिक र सैद्धान्तिक रूपान्तरण भयो। त्यसले पनि एमाले र माओवादीको दूरी घटाएको हो। ०६२६३ को जनआन्दोलनपश्चात् दुवै दलको ठहर थियो नेपालमा पुँजीवादी क्रान्ति सम्पन्न भएकाले अब समाजवादी दिशामा अघि बढ्नु छ। माओवादीको हेटौंडा अधिवेशन र एमालेको आठौं र नवौं महाधिवेशनले त्यो फैसला गर्यो। दुई पार्टीबीच अर्को समान धारणा थियो एउटै कम्युनिस्ट पार्टीको निष्कर्ष। अब हामीले विगतका तीक्ततापूर्ण घटनाक्रमलाई बिर्संदै, तिनलाई शिक्षाका रूपमा ग्रहण गर्दै बृहत्तर एकताको लागि अघि बढ्नुपर्छ। विगतप्रति विलौना गरेर हुँदैन, अब हामी अघि बढ्यौं, इतिहासको माग हो यो। योगेश भट्टराई, एमाले सचिव स्थायित्व, विकास र समृद्धिका लागि मुख्य वामपन्थी शक्तिबीचको गठबन्धनले नेपाली राजनीतिलाई तरंगित बनाइदिएको छ। यसो हुनु स्वाभाविकै हो। यो एकताले जनतामा सकारात्मक उत्साह पैदा गरेको छ। वामपन्थीबीचको तालमेल र चुनावपछि हुने एकीकरणले समग्र राजनीतिलाई नयाँ दिशा दिने भएकाले नयाँ विचारबाट वैकल्पिक राजनीति अगाडि बढाउने आशा गर्न सकिन्छ। संविधान जारी भएपछि जनतामा विकास र समृद्धिका इच्छा थिए। त्यसका लागि राजनीतिक स्थायित्व आवश्यक थियो। अहिलेको वाम एकता बलियो सरकार बनाउन मात्र नभई त्यसैको जगमा विकास र समृद्धितर्फ अगाडि बढ्न गरिएको हो। यो वाम एकता अरू राजनीतिक शक्तिहरूप्रति भन्दा पनि जनमुखी राजनीति र राजनीतिक स्थायित्वतर्फ लक्षित छ। यो गठबन्धनले आगामी निर्वाचनमा सकेसम्म दुईतिहाइ बहुमत र नभए पनि आरामदायी बहुमत ल्याउने अपेक्षा गरेको छ। त्यसपछि पाँच वर्षको लागि स्थिर सरकार बनाउन र राजनीतिक स्थायित्व कायम गर्न सम्भव छ। दुईतिहाइ बहुमत आयो भने संविधान संशोधनमार्फत शासकीय स्वरूप परिवर्तन गरी प्रत्यक्ष निर्वाचित कार्यकारीको व्यवस्था गर्ने उद्देश्यसमेत गठबन्धनले राखेको छ। त्यस्तो प्रत्यक्ष निर्वाचित कार्यकारी राष्ट्रपति या प्रधानमन्त्री जे पनि हुनसक्छ। यो पनि राजनीतिक स्थायित्वकै लागि हो। यसले जनताको लोकतन्त्र स्थापना गर्ने र गहिरो लोकतन्त्र स्थापना गर्ने लक्ष्य पनि राखेको छ। नेपाली जनताको मनोविज्ञान हेर्दा वैकल्पिक शक्तिलाई स्थापित गर्न गाह्रो रहेछ। त्यहीमाथि अहिलेको जस्तो ध्रुवीकरण भइरहेको अवस्थामा साना पार्टीलाई सजिलो छैन, तर वैकल्पिक राजनीतिको बहस सकिएको छैन। वाम गठबन्धनको यो फराकिलो प्लेटफर्ममा सामाजिक न्याय, प्रगतिशील राष्ट्रवाद र नेपाललाई दुई ठूला मुलुकबीचको गतिशील पुल बनाउने जस्तो विषयलाई उठान गर्न सजिलो हुन्छ। पुराना राजनीतिक शक्तिसँग मिलेर पनि वैकल्पिक राजनीति अगाडि बढाउन सम्भव छ। पुराना शक्तिसँग एउटै पार्टीमा भएपछि उनीहरूलाई कुरा बुझाउन सजिलो हुन्छ, पुरानै संस्कारले थिच्दैन। कसैकसैले नयाँ शक्ति पार्टी पुनः वामपन्थी बन्यो भनेका छन्, तर पहिला पनि यो पार्टीले आफूलाई वाम लोकतान्त्रिक शक्ति मान्थ्यो। नेपालमा वामपन्थी राजनीतिक शक्ति धेरै भए पनि वामपन्थी केन्द्रलाई परिवर्तन गर्न र बलियो बनाउन यो सुरुआतमात्रै हो। यस प्रक्रियामा नेता र कार्यकर्ता सरिक हुनुपर्छ। विकास, समृद्धि, सामाजिक न्यायसहितको राजनीतिको लागि बहस हुनुपर्छ। नयाँ शक्ति पार्टीमा थोरैमात्र तर जनमुखी राजनीति गर्ने शक्ति हुनुपर्छ भन्ने मान्यता पहिल्यैदेखि नै थियो। नयाँ शक्ति पार्टी यो गठबन्धनमा सरिक हुनेबारेमा गहन छलफल भने गत सातामात्रै सुरु भएको हो। वाम गठबन्धनमा सरिक सबै शक्तिले राजनीतिक स्थायित्व, विकास र समृद्धिको लागि इमानदार प्रयत्न गर्नैपर्छ। राजनीतिमा यस्ता घटना भइरहन्छन्। इमानदार प्रयत्न गर्ने हो भने सुखद परिणाम आउँछ नै। केशव दाहाल, राजनीतिक विश्लेषक हामी आफैं नै फेरिनुपर्ने हो कि ? नेकपा एमाले, माओवादी केन्द्र र नयाँ शक्ति नेपालबीचको कार्यगत एकता हतार र आकस्मिक रूपमा भएको होइन। सैद्धान्तिक हिसाबले तीनै पार्टीले माक्र्सवाद मान्दै आएका छन्। राजनीतिक क्रान्ति सम्पन्न भइसकेको अवस्थामा अब सबैको एउटै उद्देश्य समाजवादमा कसरी पुग्ने भन्ने हो। न्याय र समतामूलक समाजको परिकल्पना सबैको नारा हो। तात्कालिक राजनीतिक प्रश्नमा फरक मत राख्दै ससाना टुकडीमा विभाजित हुँदा त्यसले सकारात्मक परिणाम दिन नसकेकाले आगामी निर्वाचनमा कार्यगत एकता र क्रमशः पार्टी नै एकता गर्ने सहमति भएको हो। यो एकता प्रक्रियाले कम्युनिस्ट पार्टी भनेको श्रमजीवी वर्गको प्रतिनिधि हो भन्ने सन्देश प्रवाह भएको छ। हिजो विभाजित भएर जाँदा त्यस्तो देखिन सकेन। विचार मिलेर पनि भावना मिल्न नसक्दा गैरवामपन्थीसँग लगनगाँठो कस्ने काम पनि भए। पछिल्लो दुई दशकसम्म एमाले र माओवादीको सम्बन्ध प्रायः कटुतापूर्व रह्यो। हामी पनि माओवादीसँग भन्दा कांग्रेससँग सहकार्य गर्न तयार भयौं। वामपन्थीसँग बेलाबेलामा एकताका कुरा भइरहन्थे। एकता प्रयासबारे कुरा भएका हुन् विगतमा पनि। अहिलेसम्म ठोस आकार लिन सकेको थिएन। त्यसैले पनि हामी ऐतिहासिक एकीकरण प्रक्रियाबाट अति उत्साहित छौं। अब देशमा स्थिरता भई समृद्धि हासिल हुन सक्छ भन्नेमा हामी ढुक्क छौं, तर व्यवस्थापनाको पनि कम चुनौतीपूर्ण छैन। अगाडि बढ्दा पछाडि फर्केर हेर्नु उचित छैन। त्यसैले अब विगत कोट्याएर भएन। हामीलाई आआफ्ना एजेन्डा प्रिय लाग्न सक्छन्, तर त्यही विषय अरूका लागि प्रिय नलाग्न सक्छ। यसर्थ विगत बिर्सेर अघि बढौं। संविधानमै समाजवादमा उन्मुख उल्लेख भइसक्दा अब हामीले अन्य समाजका मुद्दामा लड्नुपर्छ। अबको प्रश्न हो समाजवादमा जाने आधार कसरी तय गर्ने ? यो विषयलाई आधार मान्दै हामी कसरी सरकार सञ्चालन गर्छौं ? यसको लागि हामी आफैं नै फेरिनुपर्ने हो कि ? किनकि चरित्रसम्बन्धी थुप्रै प्रश्न छन् नेपाली कम्युनिस्ट आन्दोलनमा। त्यसैले आफ्नो चरित्र सुधार्न पर्ने हो कि ? हामी अब त्यसतर्फ जाने हो भने वाम एकताको लागि भएको पछिल्लो प्रयासलाई ऐतिहासिक मान्नुपर्छ। संसारभर वाम आन्दोलनका बारेमा प्रश्न उठेका बेला नेपालमा भएको यो धु्रवीकरण वामआन्दोलनको बारेमा अध्ययन गर्न चाहनेका लागि आफैंमा सोधको विषयसमेत बन्न सक्छ। पुष्पलालले कम्युनिस्ट पार्टी स्थापना गर्नु सामान्य घटना थियो। दुईचारजनाको यो समूहले के नै गर्ला भन्ने ठानेका थिए उतिबेला कतिले। तर त्यही कम्युनिस्ट पार्टी आज देशको जबर्जस्त र प्रमुख शक्ति बन्दैछ। एकीकरण प्रक्रियाले समय लिए पनि साझा उद्देश्य लिएर अघि बढेपछि हामीले सही लक्ष्यमा पुग्नैपर्छ। त्यसको लागि पदका कुरा गौण हुन्। समुन्नत नेपाल बनाउने संकल्प प्रमुख हो। आमूल परिवर्तन र सामाजिक न्याय स्थापित गर्दै गर्दा मैले के पाउँछु भन्ने कुरो प्रमुख होइन। व्यक्तिगत लाभहानिको विषय गौण हो। नाफाघाटा हेरेर राजनीति गरियो भने त्यसले गन्तव्यमा पुर्याउँदैन। यसको लागि नेतृत्वले आफ्ना कार्यकर्तामा त्यागको भावना सञ्चार गराउनुपर्छ, आशा जगाउनुपर्छ। रामकुमारी झाँक्री, एमाले नेत्री नतिजा अप्राकृतिक नहोस् अहिलेको वाम तालमेल प्राकृतिक देखिए पनि यसको नतिजा अप्राकृतिक नहोस्। यदि अहिलेको गठबन्धन कांग्रेसलाई अवमूल्यन गर्नको लागि गरिएको हो भने नतिजा राम्रो हुन सक्दैन। कांग्रेस, एमाले र माओवादी केन्द्र एक ठाउँमा बसेर वर्तमान त्रुटिपूर्ण संविधान जारी गरेका हुन्। त्यसको पछाडि शक्ति बाँडफाँटको जुन उपक्रम थियो, त्यो चकनाचुर भइसकेको छ। तसर्थ चुनावलाई मात्र केन्द्रित गरेर कुनै पनि प्रकारको धु्रवीकरण हुन्छ भने निर्वाचनपछि बन्ने सरकार र बाँडफाँटमा गतिरोध उत्पन्न हुन सक्छ। उहाँहरूको प्रिय संविधानले गरेको व्यवस्थाअनुसार कुनै पनि दलले स्पष्ट बहुमत ल्याउने अवस्था छैन। त्यसो हुँदा यो एकीकरण प्रक्रिया झनै जटिल हुने देखिन्छ। यसकारण कांग्रेसलाई समेत विश्वासमा लिएर एमालेमाओवादी अघि बढ्नुपर्छ। जहाँसम्म मेरो कुरा छ, म राजपाबाट प्रताडित भएकाले राजपामा रहने अवस्था रहेन। त्यही कारण एमालेसँग चुनावी तालमेल गरेका हौं। सूर्य चिन्ह लिए पनि हामी स्वतन्त्र राजनीतिक समूह हौं। हृदयेश त्रिपाठी, संयोजक, स्वतन्त्र राजनीतिक समूह जनवादीकरण र अधिनायकवादको खतरा वामपन्थीबीच एकताको लागि पहिल्यैदेखि नै कुनै न कुनै ढंगले छलफल भइरहेको थियो। अहिले एमाले सरकारबाहिर छ र माओवादी रक्षात्मक अवस्थामा। अहिले एमालेले माओवादीलाई उसको आकारभन्दा ठूलो स्थान दिएको छ। वामपन्थीले कुनै न कुनै रूपले आफू कमजोर भएको मूल्यांकन गरेको हुनुपर्छ। आफूलाई बलिया ठान्थे भने उनीहरूले अहिले आएर तालमेल गर्नुपर्ने र एकताको पहल गर्नुपर्ने जरुरत पर्दैनथ्यो। तर यो एकताले उनीहरूलाई बलियो बनाइदिएको छ। उनीहरूलाई कमजोर आँक्नु हुँदैन। वामपन्थी एक भएर कांग्रेसलाई चुनौती सिर्जना भएको सत्य हो। यो एकता कांग्रेसलाई हराउनकै निमित्त भएको हो। कांग्रेसका नेताकार्यकर्ता वामपन्थी गठबन्धनको कारण चिन्तित भएका छन्। तर कांग्रेस आत्तिनु भने पर्दैन। किनकि यो एकताले कांग्रेसलाई फाइदा नै गर्छ। नेपालको लोकतान्त्रिक आन्दोलनमा वामपन्थीलाई सहभागी गराउने र उनीहरूको लोकतन्त्रीकरण गराउने शक्ति कांग्रेस नै हो। लोकतन्त्रमा लामो यात्राका कारण उनीहरू लोकतन्त्रीकरण भइसकेका थिए भन्ने थियो, तर त्यसो होइन रहेछ भन्ने अहिलेको गठबन्धनले देखाएको छ। माओवादी केन्द्र र एमाले दुवैमा यस्तो देखियो। अब बलियो शक्तिसँग लड्न कांग्रेस एकजुट भएर प्रस्तुत हुन्छ। कांग्रेसभित्रको आन्तरिक व्यवस्थापन राम्रो बन्छ र यो पार्टी सुदृढ र संगठित भएर अगाडि बढ्छ। यो चुनौतीलाई कांग्रेसले अवसरको रूपमा लिनुपर्छ। निराश हुनुपर्ने र मनोबल गिराउनुपर्ने कारण छैन। सैद्धान्तिक रूपमा लोकतान्त्रिक मूल्यमान्यताका आधारमा कांग्रेसले नीति र रणनीति बनाउनुपर्छ। कांग्रेसको लागि चुनौती पार्टीभित्रको आन्तरिक व्यवस्थापन आगामी प्रतिनिधि तथा प्रदेश सभाको निर्वाचन अगाडि नै सक्नुपर्छ। अब कांग्रेसले बृहत् प्रजातान्त्रिक एकताको लागि पहल गर्छ। यसमा लोकतान्त्रिक समाजवादमा विश्वास गर्ने शक्ति हुनेछन्। अबको राजनीतिक ध्रुवीकरण लोकतान्त्रिक शक्ति र वामपन्थीबीच हुने देखिएको छ। एमाले, माओवादी केन्द्र र नयाँ शक्तिबीचको एकता संविधान संशोधन र देश र जनताका विषयमा भएका राजनीतिक विचार मिलेका कारण भएको होइन। सिद्धान्त र व्यावहारिक रूपमा सामाजिक र राजनीतिक विषयमा विचार मिलेकाले उनीहरूबीच एकता भएको होइन। यो विशुद्ध कम्युनिस्ट नाम भएकै कारण भएको एकता हो। यसले कम्युनिस्ट जनवादीकरण हुने र अधिनायकवाद जन्मने खतरा बढाएको छ। नेपाललाई जनवादीकरण हुनबाट रोक्न कांग्रेस लागिपर्छ। कांग्रेसले वामपन्थीको लोकतन्त्रीकरणको लागि आफैंलाई अप्ठेरो पर्दासमेत धेरै त्याग गरेको छ, प्रशस्त समय र मेहनत लगानी गरेको छ। गएको स्थानीय तहको निर्वाचनमा माओवादी केन्द्रसँगको तालमेल एउटा उदाहरण हो। वामपन्थीले अहिले दिएको धोका ले उनीहरूको लोकतन्त्रीकरण कुन हदसम्म सम्भव छ भनेर कांग्रेस बाध्य भएको छ। तर यो धोकाकै कारण भविष्यमा वामपन्थी र अरूलाई लोकतन्त्रीकरण गर्ने जिम्मेवारीबाट कांग्रेस भाग्दैन। यो बहुदलीय लोकतन्त्र कांग्रेसको विश्वासअनुरूपको राजनीतिक प्रणाली हो। यसलाई जोगाउन कांग्रेस अब थप जागरुक र सचेत भएर लाग्छ। प्रदीप पौडेल, नेता नेपाली कांग्रेस प्रस्तुति : शिवप्रसाद तिवारीप्रकाश आस्था"
अयोग्य पक्षपाती राजनीति,"एक कदम अगाडिको भनिएको लोकतन्त्र आएको एक दसकमा पनि देश संक्रमणकालमै छ । यसबीचमा झल्लु, अक्षम र पेसामा तुलनात्मक रूपले कमजोर व्यक्ति शासकको प्राथमिकतामा परे । विश्वविद्यालयमा विद्यार्थीका लागि योग्यता वृद्धि गर्ने वा अन्तर्राष्ट्रिय समकक्षीसरहको अनुसन्धानात्मक शिक्षाको कुनै योजना आएन, तर झल्लु विद्यार्थीको लागि राजनीति गर्ने वातावरणमा भने सुधार भयो । अल्पमतमा हुने योग्य विद्यार्थीप्रति सरोकार नै राखिएन । कर्मचारीतन्त्रमा नयाँ राजनीतिक संगठन खुले र जनवर्गीय संगठन झन् बलिया हुँदै गए, योग्यताको ह्रास हुँदै गयो । न्यायालयमा उत्कृष्ट छवि बनाएका प्रकाश वस्तीजस्ता न्यायाधीशभन्दा दलीय स्वार्थ बोकेकाहरू योग्य मानिए । एक प्रहरी अधिकृतलाई किनारा लगाउन महाभियोगको नाटकमा समय खर्च गरियो । २५ जना योग्य मन्त्री खोज्नुको सट्टा अयोग्यको खोजीमा देशले महिनौंको महत्वपूर्ण समय खेर फाल्यो । देशका सांसद नै आफ्नो व्यापारको पक्षमा कानुन बनाउने दाउमा छन् । क्षमतावान् र योग्य व्यक्तिको आदर र सम्मान गर्ने परम्परा विकास भएकै छैन । केही उदाहरण हेरौं । नेपाल प्रत्रकार महासंघमा हालै नयाँ नेतृत्व चयन भयो । राज्यको चौथो अंगको प्रतिनिधि संस्थामा पाठकमाझ विश्वसनीय राष्ट्रिय पत्रकारहरू युवराज घिमिरे, विजय कुमार, अमित ढकाल, गुणराज लोहनी, नारायण वाग्ले, टीकाराम यात्री, नारायण पौडेल, राजेन्द्र बानिया, सुधीर शर्मा, सुभास घिमिरे, प्रतीक प्रधान, किरण नेपाल, प्रकाश रिमाल, कुन्द दीक्षित, रामेश्वर बोहोरा, राजाराम गौतम जस्ताको नाम कहींकतै देखिएन । आफ्नो योग्यताले अल्पसंख्यक बनाइसकेका यिनलाई पत्रकार महासंघको नेतृत्वमा ठाउँ वा चासो भएन । पत्रकार महासंघमा दलीय आधारमा निर्वाचन भयो र तिनले प्रतिनिधित्व गरेको दलले विजय प्राप्त गर्यो । पत्रकार महासंघले एक तटस्थ र सक्षम नेतृत्वको खोजी गर्न सकेन । बहुसंख्यक तर तुलनात्मक रूपले कमजोर पत्रकारलाई राजनीतिले च्याप्यो । परिणामस्वरूप अल्पमतमा रहेका तर पेसागत रूपले सक्षम पत्रकारको आफ्नै संस्थामा रुचि नै भएन । शिक्षा क्षेत्रमा राजनीतिक चलखेलले अल्पसंख्यक योग्यहरू पाखा लागेका छन् । हालै नेसनल मेडिकल कलेजको सम्बन्धनले छापामा चर्चा पायो । यो एक विशुद्ध प्राज्ञिक मुद्दा हो । यो कुनै व्यापारी वा राजनीतिक कार्यकर्तामार्फत छिनोफानो गर्ने विषय होइन । राजनीतिक ताकतको चलखेलले त्यो सम्बन्धन बेठीक थियो भन्ने प्राज्ञहरू त्रिभुवन विश्वविद्यालयमा झीनो अल्पमतमा छन् । अल्पसंख्यक डा गोविन्द केसीजस्ता एक्ला व्यक्तिको कारणले अस्पताल सञ्चालनमा नआउँदै सम्बन्धन पाएको त्यो कलेजको विषय सामान्य जनमानसको जानकारीमा आयो । राष्ट्रिय छापाहरूले नेसनल कलेजको मुद्दामा अनुसन्धानात्मक समाचार छापे र अन्त्यमा जसले सम्बन्धन दिएको थियो, उसैले सम्बन्धन खारेजी गर्यो । यति ठूलो बद्मासी गर्ने त्रिभुवन विश्वविद्यालयका पदाधिकारीहरूलाई आफ्नो पदमा बसिरहन कुनै नियम, कानुन वा नैतिकताले रोक्दैन किनभने त्यहाँको प्राध्यापक संघ पनि राजनीतिक आस्थामा नाचेको छ । स्वतन्त्र प्राज्ञहरू त्यहाँ झीनो अल्पमतमा छन् । तुलनात्मक रूपले कमजोर व्यक्तिले राजनीतिक शक्तिको भरमा चलखेल गर्ने मौका समाप्त हुने भयले कुनै डिनको नियुक्ति प्रतिस्पर्धाको आधारमा गर्नुपर्ने विषयमा प्राध्यापक संघ मौन छ । प्रहरीमा दर्जनौं अतिरिक्त महनिरीक्षक नियुक्ति गरिनुको प्रमुख कारण उनीहरूको अयोग्यता नै हो । त्यहाँ क्षमताको आधारमा नेतृत्वको चयन हुने भए यी अतिरिक्त महनिरीक्षकहरू बाटो लागिसकेका हुन्थे । ती सबै खुदा मेहरवान तो गधा पहलवान' भने झैं राजनीतिक आशीर्वादले महानिरीक्षक हुने दाउमा छन् । राजनीतिले तुलनात्मक रूपले कमजोर व्यक्तिलाई रोजेर बेथिति निम्त्याएको यो घिनलाग्दो उदाहरण हो । नवराज सिलवाललाई प्रहरी प्रमुखमा सरासर नियुक्ति गरिएको भए यी अतिरिक्तहरूको बोझ नेपालीको टाउकोमा थोपरिने थिएन । महानगरको मतगणना गर्न हप्तौं लगाउने, उम्मेदवारलाई बाँदरसरह जालीको घेरामा राखेर मतगणना गर्ने, मत च्यात्नेलाई पुरस्कृत गर्ने निर्वाचन आयोगलाई जापानी चिल्ला सडकमा दगुर्ने स्पोर्टस् कार चाहिएको छ । निर्वाचन आयुक्तले सडकमा गस्ती गर्ने हो र ? तिनीहरूले मारुती कारमा चढेर कार्यालय गए हुँदैन ? उता प्राज्ञ डा केसीले पजेरो चढ्ने वा सेवानिवृत्त भत्ताको माग राखेका छैनन् । त्यसैले उनलाई पागल भनिएको छ । फोहोर खानेहरू पागल कि फोहोर खानुहुन्न भन्नेहरू ? सार्वजनिक जनचासोमा सरोकार राख्ने डा केसीको मागप्रति अधिकार सम्पन्न व्यवस्थापिका नै मौन छ । दसबर्से लोकतान्त्रिक नेपालमा अधिकारको भने खेती भएको छ । प्रहरी नेतृत्वको नियुक्तिमा सरकारको अधिकार, चिकित्सा विधेयक र महाभियोगमा व्यवस्थापिकाको अधिकार, कलेज सम्बन्धनमा विश्वविद्यालयको अधिकार, चाहेजति शुल्क लिन पाउनुपर्ने र कलेज सञ्चालन गर्न पाउनुपर्ने व्यवसायीको अधिकारले दोषीलाई मुक्ति मिलेको छ । कार्यपालिका र व्यवस्थापिका वैधानिक हुँदाहुँदै पनि तिनले जनसरोकार राख्ने मुद्दामा आफ्नो अधिकार भनेर अड्डी कस्नु नैतिक हुँदैन । लोकतन्त्रमा पनि कतिपय मुद्दाहरू जनमतभन्दा माथि हुन्छन् । तिनको सही समाधान गर्न विज्ञको खाँचो पर्छ । राजनीतिज्ञले विज्ञहरूको चयन र आदर गर्न सकेन भने परिवर्तनले सकारात्मक परिणाम दिँदैन । महाभियोगलाई व्यवस्थापिकाको अधिकार भनेर गरिएको प्रचारबाजीले नेपालका अल्पसंख्यक बौद्धिक वर्गको कन्चट तातेकै हुनुपर्छ । त्यस्तो अधिकारको विषयमा दुइटै महाभियोगमा व्यवस्थापिकाले छापामार शैलीमा महाभियोग दर्ता किन गर्यो त ? व्यवस्थापिका नै सर्वज्ञानी हो भने ९० प्रतिशतको हस्ताक्षरले जारी गरेको संविधान किन संशोधन गरियो ? कमल थापाले हालै निर्वाचन आयोगमा फर्जी हस्ताक्षरले पार्टी फुटाएको भनेका छन् । ती फर्जी हस्ताक्षर गर्ने वा गराउने, आफ्नो आयु आफैं बढाउने, कुर्ची हानाहान गर्ने सदस्य भएको व्यवस्थापिकालाई सर्वमान्य भन्न मिल्छ ? आफ्नो व्यापारको लाभमा कानुन बनाउन प्रयत्नशील राजेन्द्र पाण्डे, रन्जु झा वा आयल निगमको विवादमा परेका दीपक बोहोराजस्ता पनि संसद्मै छन् । माथेमा प्रतिवेदनको पक्षमा देखिएका गगन थापा र राजेन्द्र पाण्डेको एक समान मूल्यांकन गर्न सकिँदैन । लोकतन्त्रमा जननिर्वाचित हुनु आवश्यक हो, पर्याप्त होइन । त्यसैले संसद्मा दललाई नेतृत्व दिनसक्ने योग्य नेता र कार्यपालिकामा कम्तीमा योग्य र योग्यताको ख्याल गर्न सक्ने नेतृत्व देशले पाएन भने आर्थिक क्रान्तिको नाराले बौद्धिक, उद्यमी र पुँजीपति वर्गलाई आकर्षित गर्दैन । योग्यता वा कतव्र्यनिष्ठताले गगन थापा, जनार्दन शर्मा, गोकर्ण बिष्ट, नवीन्द्रराज जोशी र धनराज गुरुङजस्ता नेताहरू संसद्मा अल्पसंख्यामा देखिए । प्राज्ञिक दक्षताको सम्मान गर्न सक्ने संसद् भइदिएको भए डा केसीले फेरि बाह्रौंपटक आफ्नो अमूल्य समय खेर फाल्नुपर्ने थिएन । पहिलो संविधानसभाले संविधान जारी नगर्नुको कारण उनीहरूको अयोग्यता नै हो, यद्यपि उनीहरू जननिर्वाचित हुन् । लोकतन्त्रमा जननिर्वाचित हुनु आवश्यक हो, पर्याप्त होइन । त्यसैले संसद्मा दललाई नेतृत्व दिनसक्ने योग्य नेता र कार्यपालिकामा कम्तीमा योग्य र योग्यताको ख्याल गर्नसक्ने नेतृत्व देशले पाएन भने आर्थिक क्रान्तिको नाराले बौद्धिक, उद्यमी र पुँजीपति वर्गलाई आकर्षित गर्दैन । यो केवल झल्लु, फटाहाको मागी खाने नारामा सीमित हुन्छ । अबको नेतृत्वले निर्वाचनमा टिकट दिँदा नै योग्यहरूको चयन गर्नुपर्ने हुन्छ । देशमा उद्यम र उद्यमीको आवश्यकता पर्छ । प्राज्ञ, राजनीतिज्ञ, उद्यमी र व्यापारीको प्रत्येक समाजमा आआफ्नै स्थान छ । उद्यमसँग प्राज्ञहरूको गहिरो सम्बन्ध छ । नेपालमा मेडिकल शिक्षाले एक व्यापारको रूप लिएको छ । बाहुबलबाट राजनीतिमा स्थापित भएका बौद्धिक खडेरीले यसको खतरनाक परिणाम देखेका छैनन् । आज मानिसको औसत आयुमा वृद्धि भएको छ । बालमृत्युदर घटेको छ । एड्सजस्ता खतरनाक रोगहरूको भ्याक्सिनको विकासको नजिक मानिस पुगिसकेको छ । सामान्य उपभोक्ताले प्रयोग गर्ने फोनले समेत क्रान्ति गरेको छ । यी नाफाखोरी व्यापारीका कारण भएका परिवर्तन होइनन् । अर्काले उत्पादन गरेको वस्तु बेचेर गरेको व्यापार सफल नै भए पनि त्यसबाट यी युगान्तकारी परिवर्तन हुँदैनन् । यी कुशल राजनीतिक नेतृत्व, कुशल उद्यमी र बौद्धिकताको सम्मि श्रणका उपज हुन् । पुस्तौंसम्म समाजमा प्रभाव पार्ने सभ्य नागरिक जन्माउने भएकाले शिक्षा देश विकासको आधार हो, मेरुदण्ड हो । अनुसन्धानकर्ता, चिकित्सामा तालिम प्राप्त विशेषज्ञ वा अन्य तालिम प्राप्त पेसाकर्मीहरू, प्राविधिक दक्षता भएका विज्ञहरूलाई मानव पुँजी भनिन्छ । सदुपयोग नगरेर जमिनमा गाडेको पुँजी माटोसरह हुन्छ । अहिलेको आधुनिक युगमा कतिपयले यो मानव पुँजीलाई बौद्धिक उद्यमीसमेत भन्न थालेका छन्यद्यपि यो व्यापारिक लाभको लागि देश दुनियाँ ठग्ने व्यवसाय भने होइन । बौद्धिक उद्यमीलाई व्यापारीले थिचेको मुलुकले प्रगति गरेको उदाहरण संसारमा छैन । संख्याको हिसाबले अल्पमतमा रहेको मानव पुँजीको उपयोग गर्न सकिएन भने आर्थिक क्रान्ति केवल भारतको पचासौं वर्षको गरिबी हटाओ' जस्तो नारामा सीमित रहनेछ । विश्वविद्यालय, न्यायालय, प्रहरी, प्रशासन र राजदूतमा योग्य व्यक्तिको पारदर्शी रूपले चयन गरेर एक सकारात्मक सन्देश दिन सकिन्छ । छरिएर बसेका नेपालीकै पुँजी नेपालमा ल्याउन सकिन्छ । अबको निर्वाचनमा यस्ता झल्लु, अक्षम र गुन्डागर्दीबाट राजनीतिमा स्थापित भएका भन्दा सक्षम र योग्यको खोजी गर्नु आवश्यक छ । निर्वाचन ज्ञानका दरिद्रहरूले पनि जित्लान्, तर क्रान्ति तिनीहरूबाट हुँदैन । जनताले आफैं सक्षम खोज्ने होइन, जनताले नेतृत्वको निर्णयलाई अनुमोदन गर्ने हो । केपी ओलीको अहंकारको परिणाम मधेसमा देखियो । न्युयोर्कमा शेरबहादुर देउवाले ६०० को १० प्रतिशत ६० हुन्छ' भन्न खोज्दा बोलेको दरिद्र वाक्य युट्युबमा सुरक्षित छ । कतिपय स्थानीय निकायमा कांग्रेसले अयोग्यको खोजीमा समय खर्चेर पराजय भोग्नुपर्यो । अशिक्षा र अज्ञानताका यीभन्दा उत्कृष्ट उदाहरण खोजिरहनुपर्दैन । विगत दस वर्षको परिवर्तनमा प्रमुख भूमिका पुष्पकमल दाहालकै छ । आर्थिक क्रान्तिको नेतृत्व गर्नेको भनाइ र गराइमा मेल हुनु आवश्यक हुन्छ । माओवादीले ल्याएको समानुपातिक व्यवस्थाको मजाक बनाएको उनले हेरिरहनु हुँदैन । विश्वविद्यालयमा छाडा भएको राजनीति बन्द गर्ने बेला आइसक्यो । जनवर्गीय संगठनले अयोग्यहरूको पृष्ठपोषण गरेको छ । बाहुबलले हुने क्रान्ति भइसक्यो । अब ज्ञान, विज्ञान र विवेक प्रयोग गर्ने समय हो । कांग्रेस र एमालेकै भवसागरमा पौडी खेल्नुभन्दा योग्यताको आदरको नयाँ नारामा निर्वाचनमा जानु देशकै लागि हितकर होला ।"
सोह्र वर्ष मुनिको राष्ट्रिय बुद्धिचाल प्रतियोगिता दमकमा,"दमक: झापाको दमकमा पहिलो पटक सोह्र वर्ष मुनिको राष्ट्रिय बुद्धिचाल प्रतियोगिता शुक्रबार आज बाट सुरु हुने भएको छ। प्रतियोगितामा भाग लिन बिभिन्न ठाउ बाट खेलाडिहरु दमक आईपुगेका छन्। प्रतियोगितामा भाग लिन ४० खेलाडि दमक आईपुगेको डाइनामिक चेस एकाडेमीका सञ्चालक भुपेन्द्र निरौलाले जानकारी दिए । प्रतियोगिता खुल्ला र छात्रातर्फ गरेर दूई समुहबीच हुने आयोजकले जनाएको छ। प्रतियोगितामा खुल्ला तर्फ ३० र छात्रातर्फ १० जनाले सहभागिता जनाउने निरौलाले बताए। प्रतियोगितामा खुल्ला तर्फ प्रथम, द्वितीय, तृतीय र चौथो तथा महिला तर्फ प्रथम हुनेले यही डिसेम्बर १० देखि १९ सम्म भारतको अहमदाबादमा हुने १६ वर्ष मुनिको चेस ओलम्पियाडमा नेपालको प्रतिनिधित्व गर्ने पाउने उनले बताए। प्रतियोगिता अन्तर्गत खुल्ला तर्फ प्रथम, द्वितीय, तृतीय र चौथो हुनेले क्रमश ७ हजार, ५ हजार, ३ हजार नगद तथा मेडल प्राप्त गर्ने छ। त्यसै गरी पाँचौँ हुनेले १५ सय तथा छैटौ देखि १० औँ सम्मले नगद एक हजार र मेडल प्राप्त गर्ने छन्। त्यस्तै गरि महिला तर्फ प्रथम, द्वितीय, तृतीय र चौथो हुनेले क्रमश ५ हजार, ३ हजार, २ हजार र १५ सय पुरस्कार रहेको आयोजकले जनाएको छ। यस्तै पाँचौँ देखि सातौ सम्मले एक हजार नगद प्राप्त गर्ने छ। डाइनामिक चेस एकाडेमी दमकको आयोजना तथा नेपाल बुद्धिचाल संघको सहकार्यमा प्रतियोगिता दुई दिन सम्म चल्नेछ। पूर्व क्षेत्रमा पनि बुद्धिचाल खेलको विकास र विस्तार गर्न प्रतियोगिताको आयोजना गरिएको निरौलाले बताए।"
एसिया कप छनोट फुटबल : राष्ट्रिय टोलीको घोषणा,"काठमाडौं : एएफसी एसिया कप छनोटअन्तर्गत ताजकिस्तानविरुद्ध असोज २४ गते खेलिने खेलका लागि अखिल नेपाल फुटबल संघ (एन्फा) ले २३ सदस्यीय टोलीको घोषणा गरेको छ। नेपाली टोलीका जापानी प्रशिक्षक ग्योतुकी कोजी, प्रशिक्षक राजुकाजी शाक्य र गोलरक्षक प्रशिक्षक उज्ज्वल मानन्धरले बुधबार अन्तिम टोलीको घोषणा गरेका हुन्। एक महिनाअघि ताजकिस्तानविरुद्धको टोलीमा रहेका र त्यसअघि टोलीको प्रशिक्षणमा रहेका २९ जना खेलाडीबाट अन्तिम नाम सार्वजनिक गरिएको हो। टोलीमा यसपटक पनि अनिल गुरुङ समावेश छैनन्। अघिल्लो खेलमा नपरेका गोलरक्षक एलन न्यौपाने र मिडफिल्डर राजेन्द्र रावलले भने टोलीमा मौका पाएका छन्। गोलरक्षक विशाल श्रेष्ठ र मिडफिल्डर सुमन लामालाई यसपटक आराम दिइएको छ। अन्तिम टोलीको गोलरक्षकमा किरनकुमार चेम्जोङ, विकेश कुथु र एलन न्यौपाने रहेका छन्। रक्षकमा विराज महर्जन, अनन्त तामाङ, आदित्य चौधरी, कमल श्रेष्ठ, देवेन्द्र तामाङ, जितेन्द्र कार्की र दिनेश राजवंशी छन्। यसैगरी मिडफिल्डरमा हेमन्त थापामगर, विशाल राई, हेमन गुरुङ, अञ्जन विष्ट, सुजल श्रेष्ठ, राजेन्द्र रावल, विक्रम लामा, रोहित चन्द र सुनील बल रहेका छन्। स्ट्राइकरमा भरत खवास, नवयुग श्रेष्ठ, विमल घर्तीमगर र जर्ज प्रिन्स कार्की रहेका छन्। नेपाली टोली शुक्रबार ताजकिस्तान प्रस्थान गर्नेछ। नेपाल घरेलु मैदानमा एक महिनाअघि खेलिएको खेलमा ताजकिस्तानसँग २१ गोलले पराजित भएको थियो। नेपाल सम्मिलित समूह एफ मा फिलिपिन्स, यनम र ताजकिस्तान छन्। समूहमा नेपालले तीनवटा खेल खेलिसकेको छ। तीन खेलमा नेपालले एउटा पनि जित हात पार्न सकेको छैन। नेपालले समूहगत चरणको पहिलो खेल फिलिपिन्ससँग उसैको मैदानमा गत चैत २५ गते खेलेको थियो। उक्त खेलमा नेपाल फिलिपिन्ससँग ४१ गोलले पराजित भएको थियो। गत जेठमा घरेलु मैदानमा खेलिएको खेलमा नेपाली टोली यमनसँग गोलरहित बराबरीमा रोकिएको थियो। नेपालले अब अर्को खेल फिलिपिन्ससँग आगामी नोभेम्बर १४ तारिखमा घरेलु मैदानमा खेल्नेछ। यमनसँगको अवे खेल आगामी वर्ष मार्च १८ तारिखमा खेलिनेछ। समूहमा सहभागी सबै टोलीले तीनतीन खेल खेलिसक्दा शीर्ष स्थानमा रहेको फिलिपिन्सले सात अंक बनाएको छ। दोस्रो स्थानमा रहेको यमनको पाँच अंक छ। यसअघि अंकविहीन अवस्थामा रहेको ताजकिस्तान नेपाललाई हराएपछि तीन अंक जोडेर तेस्रो स्थानमा उक्लिएको छ। एक अंकमा सीमित नेपाल तालिकाको अन्तिममा छ। नेपालका लागि फाइनल चरण प्रवेश गर्न ताजकिस्तानविरुद्घको दोस्रो खेल निकै महत्पूर्ण रहेको छ। उक्त खेलमा ताजकिस्तानलाई हराउन नसकेमा नेपालको छनोट सम्भावना सकिनेछ। समूहमा समावेश प्रत्येक टोलीसँग होम एन्ड अवे प्रणालीमा खेलिने छनोट प्रतियोगिताका शीर्ष दुई टोली सन् २०१८ मा युनाइटेड अरब इमिरेट्स (यूएई) मा हुने एसिया कपका लागि सीधै छनोट हुनेछन्।"
विश्व कप फुटबल छनोट खेलको रौनक,"एजेन्सी : विश्व कप छनोट फुटबलको बोलिभियाविरुद्घको छनोट खेलका लागि बुधबार अभ्यास गर्दै ब्राजिलियन टोलीका खेलाडी। ब्राजिलले शुक्रबार बोलिभियासँग उसैको मैदानमा विश्व कपको छनोट खेल खेल्दैछ। सोही दिन अर्जेन्टिनाले पनि घरेलु मैदानमा पेरुको सामना गर्दैछ। ब्राजिल भने यसअघि नै सन् २०१८ मा रूसमा आयोजना हुने विश्व कपका लागि छनोट भइसकेको छ। १० टोली सम्मिलित दक्षिण अमेरिकी क्षेत्रको छनोटमा सहभागी सबै टोलीले अब दुईदुई खेल खेल्न बाँकी रहँदा ३७ अंकसहित ब्राजिल पहिलो, २७ अंकसहित उरुग्वे दोस्रो, २६ अंकसहित कोलम्बिया तेस्रो, २४ अंकसहित पेरु चौथो, २४ अंकसहित अर्जेन्टिना पाँचौं र २३ अंकसहित चिली छैटौं स्थानमा छन्। माथिल्ला चार टोली सीधै विश्व कपमा छनोट हुनेछन् भने पाँचौं स्थानमा आउने टोलीले प्ले अफ खेल्नु पर्नेछ। एपीरासस"

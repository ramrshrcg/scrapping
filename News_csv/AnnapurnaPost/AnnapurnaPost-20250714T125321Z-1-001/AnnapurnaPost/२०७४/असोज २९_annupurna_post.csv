शीर्षक,विवरण
"उपलब्धि, आशा र चिन्ता","आठौं विश्व सम्मेलनको सँघारमा आइपुग्दा गैरआवासीय नेपाली (एनआरएन) हरूको साझा मञ्चका रूपमा स्थापना भएको गैरआवासीय नेपाली संघ अब डेढ दशकको वयस्क भएको छ। यो संस्था निर्माणको आवश्यकता र प्रारम्भिक तयारी छलफलसमेतको समय जोड्दा यो अभियानले दुई दशक पूरा गरेको छ। नेपालीका लागि नेपाली' भन्ने आदर्श र एकपटकको नेपाली, सधैंको नेपाली' भन्ने भावनाले स्थापित संस्था अब विश्वव्यापी भएको छ। संसारका ७७ वटा मुलुकमा संघको राष्ट्रिय समन्वय परिषद्हरू गठन हुनु र लाखौं नेपालीको भावना समेट्ने गरी झन्डै एक लाख नेपाली यो अभियानमा सक्रिय संलग्न हुनु आफैमा उपलब्धि हुन्। डेढ दशकको कालखण्डमा यो अभियान र संघले हासिल गरेका उपलब्धिबाट उत्साही नहुनुपर्ने कारण छैन। अहिलेसम्मका अन्तर्राष्ट्रिय समन्वय परिषद्का अध्यक्षको रूपमा काम गर्नुहुने चारैजना मित्रहरू, उपेन्द्र महतो, देवमान हिराचन, जीवा लामिछाने र शेष घलेले पुर्याउनुभएको योगदान प्रशंसनीय छ। छोटै अवधिमा संगठनको विश्वव्यापी विस्तारका अतिरिक्त अनेकौं महत्वपूर्ण उपलब्धि हासिल भएका छन्। संविधानले गैरआवासीय नेपालीलाई संवैधानिक हैसियत दिएको छ र एउटा अधिकारसम्पन्न सांस्कृतिक नागरिकका रूपमा अरू नेपालीसरह आर्थिक, सामाजिक र सांस्कृतिक अधिकार उपभोग गर्न पाउने गरी नेपालको गैरआवासीय नागरिकता पाउने व्यवस्था गरेको छ। यसका लागि नियमावलीसमेत तयार भएर लागू हुने अवस्थामा छ। अझै पनि संविधानका प्रावधान र नियमावलीका परिभाषा दोस्रो वा तेस्रो पुस्तासम्म विदेशमै बस्ने नेपालीलाई समेत समेट्न सक्ने कसरी बनाउन सकिएला भन्ने चासो बाँकी छ। गैरआवासीय नेपालीहरूले नै प्रत्यक्ष लगानी गरेका र उनीहरूको सम्पर्कमार्फत नेपालभित्र प्रत्यक्ष वैदेशिक लगानी भित्रिएको आँकडा पनि उत्साहप्रद छ। पछिल्लो जानकारीअनुसार झन्डै ७० अर्ब रुपैयाँको व्यावसायिक लगानी गैरआवासीय नेपालीले मातृभूमिका विभिन्न सानाठूला परियोजनामा गरिसक्नुभएको छ। यसका अतिरिक्त धार्मिक, सामाजिक, परोपकारी एवं सेवामुखी संस्थाहरूमा भएको उदारतापूर्ण सहयोगको रकम पनि सानो छैन। दुई वर्षअघिको विनाशकारी भूकम्पपश्चात् गैरआवासीय नेपाली संघमार्फत सञ्चालित संस्थागत स्वामित्वका परियोजना, हजारौं मित्रहरूले स्वेच्छाले आफ्नो जन्मथलोलगायतका ठाउँमा कुनै जस र मान नखोजी राहत र पुनस्र्थापनामा गर्नुभएको सहयोग एवं बाढीलगायतका अनेकौं दैविक विपत्तिमा एनआरएनले देखाउने तत्परतायुक्त सहयोगको पनि कम आकलन गर्नुहुँदैन। यतिखेर नेपालको राजनीति आशाप्रद र सकारात्मक बाटोमा अगाडि बढेको छ। स्थानीय तहको निर्वाचन सफलतापूर्वक सम्पन्न भएको छ। प्रादेशिक र संघीय संसद्को चुनाव सँघारैमा छ। यसले नेपालको संविधान कार्यान्वयन र राजनीतिक स्थायित्वको जग बसाल्ने भरलाग्दा आधार दिएको छ। राजनीतिक वातावरण संग्लिएसँगै नेपालले लगानी नीतिहरूलाई थप लगानीमैत्री बनाउनेतर्फ ध्यान दिनुपर्छ। त्यसलगत्तै गैरआवासीय नेपाली र अन्य प्रकृतिको वैदेशिक लगानी पनि उल्लेख्य बढ्छ, बढाउनुपर्छ र बढाउन सकिन्छ। केही चिन्ता संघको स्थापना औचित्य यसको परिकल्पनामा अन्तर्निहित राजनीतिक निश्पक्षता, अझ राजनीतिक निरपेक्षता हो। यसको विश्वसनीयताको आधार त्यही हो। संघको त्यो छवि आरम्भका केही वर्षको अपवादलाई छोडेर यो आदर्शमा दृढतापूर्वक अडिग रहन सकेन। यसका लागि राजनीतिक प्रभाव प्रयोग गरेर संघको नेतृत्वमा छिटो पुग्न चाहने अति महत्वाकांक्षी र संसारमा भएजति नेपालीसम्बद्ध संघसस्थालाई आफ्नो भ्रातृसंगठन बनाउन सधैं उद्यत् रहने नेपालका राजनीतिक दल, दुवै उत्तिकै दोषभागी छन्। यो संस्थालाई दलीय, गुटगत र साम्प्रदायिक प्रकृतिको फोहोरी खेलबाट यथासक्य छिटो ननिकाल्ने हो भने यसको उपादेयता रहँदैन। यसले मातृभूमि नेपाल, नेपाली जनता र विदेशमा बस्ने नेपाली कसैले राखेका अपेक्षालाई पनि प्रभावकारी क्रियान्वयन गर्न सक्दैन। संस्था र गैरआवासीय नेपालीले सम्भव अपेक्षालाई क्रमशः पूरा गर्ने र अव्यावहारिक अपेक्षाहरूबारे प्रस्टसँग अक्षमता प्रकट गर्ने संस्कारको पनि विकास गर्नु अपरिहार्य छ। यसमा राजनीतिक वा व्यक्तिगत आग्रहले भूमिका खेल्नु हुँदैन। विगतमा एनआरएनबाट अस्वाभाविक अपेक्षा भयो र उनीहरूले पनि सम्भवअसम्भव सबै वाचाप्रतिबद्धता गरे। यसले अहिलेका निराशाका आवाजलाई बल दिएको छ। यी आवश्यकताको पृष्ठभूमिमा, विगत केही समययता भएका गैरआवासीय नेपाली समुदायसम्बद्ध गतिविधि सबैसामु छन्। लोकतान्त्रिक प्रतिस्पर्धा, कार्यक्रमगत श्रेष्ठता र क्षमताका आधारमा नेतृत्वको चयन हुनु स्वाभाविक प्रक्रिया हो। यो प्रक्रियामा संगठनको भविष्यभन्दा आफ्नो क्षणिक प्रतिस्पर्धालाई अहम् ठान्ने प्रवृत्ति हामीले यो संघभित्र विकास गर्न दिनु हुँदैन। कुनै पनि स्वरूपमा हुने अस्वाभाविक गुटबन्दी, दलहरूको हस्तक्षेपलाई संघको नेतृत्व चयन र निर्णय प्रक्रियामा निम्त्याउने प्रकृतिका विचारको सम्प्रेषण र निर्णायक हैसियत राख्ने साथीहरूले सानो घेरा बनाएर काम गर्ने शैलीले संघको आदर्श एवं राजनीतिक निष्पक्षतालाई अक्षुण्ण राख्न सघाउँदैन। गैरआवासीय नेपाली र उनीहरूको पहलमा लगानी भएका आयोजनाको कार्यान्वयन र त्यसबाट प्रस्तुत हुने उदाहरण महत्वपूर्ण छन्। यो अहं आयामलाई ख्याल गर्नु आवश्यक छ। गैरआवासीय नेपालीले रकम मात्र नेपाल भित्याउने होइन, आयोजना व्यवस्थापन, प्राविधिक एवं व्यवस्थापकीय कौशल पनि प्रस्तुत गर्छन् भन्ने जुन आम अपेक्षा छ, त्यसविपरीत परिणाम आउन नदिन हामी सबै अत्यन्त सजग रहनुपर्छ। हामी आफैंले नेपालको सबै अपेक्षा पूरा हुने गरी प्रत्यक्ष लगानी गर्न सम्भव छैन। यसबारेको अपेक्षा व्यावहारिक हुनुपर्छ भन्ने सन्देश पनि सँगसँगै प्रवाहित हुनु आवश्यक छ। गैरआवासीय नेपालीको सम्पर्कले भित्रिने प्रत्यक्ष वैदेशिक लगानी, उनीहरूको सहयोगमा विदेशमा प्रवद्र्धन हुने नेपालको पर्यटन र निर्यात एवं उनीहरूले भित्याउने आधुनिक प्रविधि र सीपलाई पनि नेपाल सरकार र जनताले सकारात्मक एवं समग्रमा मूल्यांकन गर्ने परम्परा सुरु गर्नुपर्छ। यसका साथै लगानीको सट्टा सामाजिक कार्य र दानका नाममा गरिने खर्च पनि दिगो र पारदर्शी अभ्यास होइन। परिवर्तित राजनीतिक परिवेशमा पनि नेपाल सरकार र गैरआवासीय नेपाली संघ, विशेषगरी यसको अन्तर्राष्ट्रिय समन्वय परिषद्सँगको सम्बन्धलाई थप परिणाममुखी, सक्रिय एवं निरन्तर अन्तरक्रियात्मक बनाइराख्नुपर्छ। नेपालस्थित अन्तर्राष्ट्रिय सचिवालयलाई कसरी थप परिणाममुखी बनाउने र नेपाल संघीय स्वरूपमा गइसकेको अवस्थामा प्रादेशिक तहको सरकारसँगको गैरआवासीय नेपाली संघको अन्तरक्रियाको वैधानिक माध्यम कसरी संस्थागत र परिभाषित गर्ने भन्नेतर्फ पनि विचार गर्नुपर्छ। नेतृत्व वर्गले प्रस्तुत गर्ने भविष्यका दृष्टिकोण दस्ताबेजहरूमा यी विषय प्रस्टसँग आउन र तिनको कार्यान्वयन होस् भन्ने अपेक्षा राखिनु स्वाभाविक हो। गैरआवासीय नेपाली संघको प्रमुख उद्देश्यमध्ये विदेशमा बस्ने दोस्रो वा तेस्रो पुस्ताका नेपालीलाई नेपालको संस्कृति, भाषा, भूगोलसहितको समुच्च पहिचानबारे जानकार एवं प्रयोगधर्मी बनाइराख्ने थियो र छ। अरू धेरै पक्षमा प्रशंसनीय उपलब्धि हासिल भए पनि हामीपछिको पुस्तालाई नेपालप्रति सोचेजस्तो आकर्षित गर्न र उनीहरूबीच नेपाली भाषा, संस्कृति एवं विशिष्ट नेपाली पहिचानलाई चाहेजसरी सम्प्रेषित गर्न नसकिएको सत्य हो। त्यस्तै विदेशमा आधुनिक उच्च शिक्षा पाएका उनीहरूलाई नेपालको सेवाप्रति आकर्षित गर्न आवश्यक अभिमुखीकरण र नेपाल फर्केर काम गर्ने वातावरण निर्माण पनि हुन नसकेको हो कि भन्ने लागेको छ। यी महत्वपूर्ण विषय नाटकीय रूपमा उपलब्धि हासिल हुने प्रकृतिका होइनन्। त्यसैले नेपाल र नेपालीको वास्तविक पहिचानलाई दन्त्य कथा होइन, व्यावहारिक अभ्यासको विषय बनाइराख्नको लागि अहिलेभन्दा धेरै गुणा बढी प्रयास, स्रोत, समन्वय र दृष्टिकोणको आवश्यकता छ। भविष्य दृष्टि यो युग विशिष्टीकृत सीपको हो। एउटा यति ठूलो अन्तर्राष्ट्रिय संस्था सञ्चालनको लागि धेरै प्रकारका विशिष्टीकृत सीपहरूको संयोजन र सम्मि श्रण हुनु आवश्यक छ। विश्वको भिन्नाभिन्नै भूगोल र परिवेशमा सिकेका सीप र अनुभवको पनि संश्लेषण हुनु उत्तिकै महत्वपूर्ण छ। यसका लागि दूरदृष्टियुक्त र फराकिलो मनको नेतृत्व निश्चय नै चाहिन्छ। त्यसका अतिरिक्त सबैको भावना, विचार र दृष्टिकोण समेटेर सिंगो संस्थालाई आफूसँगै हिँडाउने क्षमता पनि नयाँ नेतृत्वले प्रस्तुत गर्नुपर्छ। साझेदारीकोे भावनाले काम गर्ने उदारता देखाउन सक्नुपर्छ। विगतको विभिन्न कालखण्डमा नेतृत्वमा बस्ने साथीहरूले यो समन्वयात्मक कार्यविधितर्प पर्याप्त ध्यान दिन नसकेकै कारण संस्थाभित्र असन्तुष्टिका स्वरहरू क्रमशः बढ्न लागेका छन्। हामीले संगठनको विस्तार भएको गौरव गरेका छौं। तर हाम्रो निर्वाचन र निर्णय प्रक्रिया त्यही गतिमा समावेशी र प्रतिनिधित्वमूलक बन्दै गएको छैन। संगठन निर्माण एउटा गतिशील प्रक्रिया हो। सधैं थोरै संख्याका प्रतिनिधिलाई खुसी राखेर निर्णयहरूको वैधानिकता पुर्याउने परम्परा पनि बदलिनु आवश्यक छ। गैरआवासीय नेपाली संघभित्र विस्तारै नेतृत्वमा पुग्ने पूर्वसर्त आर्थिक सम्पन्नता मात्रै हो कि भन्ने अनुभव बहुसंख्यक सदस्यहरूले क्रमशः गर्दैछन्। यसले गर्दा नाफामुखी व्यवसायबाहेक अन्य नियमित आम्दानीमा निर्भर पेसा अपनाएर सम्मानजनक बौद्धिक, प्राज्ञिक एवं सामाजिक हैसियत प्राप्त गरेका मानिससमेत यो संघको नेतृत्वमा कहिल्यै पुग्ने नसक्ने वातावरण बन्दै गएको छ। यसका अतिरिक्त विकसित मुलुकहरूमै रहे पनि फरक आर्थिक हैसियतका गैरआवासीय नेपालीबीच संगठनसम्मको पहुँचको प्रकृति फरक हुँदै गएको छ। त्यसभन्दा पनि खराब, खाडी एवं दक्षिणपूर्वी मुलुकहरूमा शारीरिक श्रम गर्न जाने लाखौं नेपालीले यो संस्थालाई आफ्नो संस्थाका रूपमा सहजै ग्रहण गर्न सक्ने वातावरण बनेको छैन। त्यहाँ रहेका नेपालीबाट हुने प्रतिनिधित्वको पद्धतिले समेत उनीहरूको चासोलाई सम्बोधन नगरेको सुनिँदैछ। आर्थिक हैसियतमा हुने संगठनभित्रको सुषुप्त बहिष्करणको अवस्था उल्ट्याउनुपर्ने आवश्यकता छ। नेपालको खासगरी आर्थिक कूटनीति सञ्चालनमा गैरआवासीय नेपाली संघको महत्वपूर्ण योगदान रहँदै आएको छ। यो भूमिका विस्तारको अझै ठूलो सम्भावना छ। विगतका केही सीमित उदाहरणले पनि नेपालको आर्थिक हित प्रवद्र्धनमा विदेशमा बस्ने नेपालीहरूले महत्वपूर्ण भूमिका निर्वाह गर्न सक्छन् भन्ने प्रमाणित भइसकेको छ। यसबाहेक नेपालले नाकाबन्दी खेपेको बेलामा जस्तै विदेशमा बस्ने नेपालीले मुखरित गरेको राष्ट्रहितको आवाज मुलुकको कूटनीतिक हैसियत एवं सौदाबाजीको स्तर बढाउन महत्वपूर्ण छ। तर गैरआवासीय संघको विश्वव्यापी महत्वपूर्ण उपस्थितिलाई नेपालले आफ्नो परराष्ट्र नीति सञ्चालनमा यथेष्ट उपयोग गर्न सकेको छैन। भएका कामको पनि उचित जस दिने उत्साहसमेत कमै देखिएको छ। आगामी दिनमा यो परिस्थितिमा सुधार गरेर मुलुकलाई थप लाभ दिलाउन सकिने सम्भावना प्रचुर छ। कूटनीतिक नियुक्तिहरूमा समेत संघको मूल्यांकन एवं सुझावलाई समाहित गर्ने एउटा औपचारिक संयन्त्र नै निर्माण हुनु वाञ्छनीय छ। सिंगो एनआरएन अभियान आत्मसमीक्षा र समग्र मूल्यांकनको गम्भीर घडीमा आइपुगेको छ। यो संस्था परिकल्पनाअनुरूप आफ्नो औचित्य स्थापना गर्न सफल भयो कि भएन ? हाम्रो सहभागिता, सहकारिता र सामूहिक स्वामित्वको सिद्धान्तमा लगानी गर्ने दृष्टिकोण कतै खण्डित त भएको छैन ? करोडमा मात्र लगानी गर्न सक्षमलाई ठाउँ दिने रणनीतिले धेरैलाई समेट्ने उद्देश्य पराजित भएको हो कि ? सामाजिक कार्य गर्ने नाममा अनैतिक एवं गैरजिम्मेवार गतिविधि मौलाएको र तिनलाई अनुशासित गर्न संस्था असफल भएको हो ? ब्लड मनी' जस्तो संवेदनशील विषयमा आएका विवाद हाम्रा लागि लज्जास्पद होइनन् ? हामीले बल्लबल्ल हासिल गरेका उपलब्धि संरक्षण गर्ने चुनौती पनि उत्तिकै ठूलो छ। नेपाल राज्य र सरकारले पनि एनआरएनलाई संविधान, ऐन र प्रतिबद्धताहरूले दिएका अधिकार दिन व्यावहारिक बन्नु आवश्यक छ। थापा गैरआवासीय नेपाली संघका संस्थापक सदस्य हुन्। हाइलाइट हामीले बल्लबल्ल हासिल गरेका उपलब्धि संरक्षण गर्ने चुनौती पनि उत्तिकै ठूलो छ। नेपाल राज्य र सरकारले पनि एनआरएनलाई संविधान, ऐन र प्रतिबद्धताहरूले दिएका अधिकार दिन व्यावहारिक बन्नु आवश्यक छ।"
चीनले गरेको विश्वकै ठूलो राजनीतिक प्रयोग,"राष्ट्रपति सी जिनपिङले सफलतापूर्वक चीनलाई अगाडि बढाउन सक्लान् त ? यो अहिलेको विश्वको महत्वपूर्ण राजनीतिक प्रश्न भएको छ । हो, सीले सक्छन्, बेइजिङका केही मानिसहरू भन्छन् । उनले सक्दैनन्, अरू भन्छन् । चीन र विश्व राजनीति जानेबुझेको मानिसलाई थाहा छ यसको उत्तर कसैलाई पनि थाहा छैन । वासिंटनमा पनि ठूलो बहस चलिरहेको छ । जिनपिङ नेतृत्वमा आएपछि चीन बलियो, दृढ र आक्रामक बन्दै जाँदा चीनप्रतिको अमेरिकी नीति परिवर्तन गर्ने कि नगर्ने भन्नेबारेमा छलफल भइरहेका छन् । परिवर्तन गर्ने हो भने कसरी गर्ने र के गर्ने ? दक्षिण चिनियाँ सागरका कृत्रिम टापुहरूमा हातहतियार तैनाथ गर्ने हो कि ? सस्तो श्रमशक्तिको संख्या कम हुँदै जाँदा चीनले आफ्नो आर्थिक वृद्धिलाई कायम राख्न सक्ला त भन्ने प्रश्नहरू उठेका छन् । जनताका आम्दानी बढ्दै जाँदा मध्यमस्तरका अर्थतन्त्र भएका मुलुकहरू यस्तै समस्यामा परेका छन् । अरू मुलुकमा भन्दा पनि बढी अधिनायकवादी व्यवस्था भएका कारण चीनको विदेश नीति र अर्थतन्त्रमा सबैभन्दा ठूलो असर भने त्यहाँको राजनीतिक नेतृत्वले लिने निर्णयले पार्नेछ । यस अर्थमा चीनको राजनीतिक व्यवस्था र त्यसमा आउने परिवर्तन सबैभन्दा महत्वपूर्ण विषय हुन् । अहिलेसम्ममा सी के चाहन्छन् भन्ने प्रस्ट भइसकेको छ । चिनियाँ कम्युनिस्ट पार्टीको नेतृत्वमा माथिबाट तलसम्म गरिने परिवर्तनको माध्यमले चीनको जटिल अवस्थामा रहेको समाज र अर्थतन्त्रलाई उनी अगाडि बढाउन चाहन्छन् । चिनियाँ कम्युनिस्ट पार्टी खुला बजार अर्थतन्त्र र कम्युनिस्ट पार्टीनियन्त्रित राज्य र राजनीतिको सचेत रूपमा गरिएको मि श्रणको प्रयोग गरेर आफ्नो मुलुकलाई अगाडि बढाउन चाहन्छ । विश्व इतिहासमा यस्तो प्रयोग कहिल्यै पनि भएको छैन । यो प्रयोग अद्वितीय छ । चीनको यो अनुपम प्रयोगमा महान् नेता माओत्से तुङ एउटा प्रेरणा हुन् भने व्यावहारिक सुधारवादी नेता देङ सियाओ पिङ अर्का र उत्तिकै महत्वपूर्ण छन् । सीले देङको मार्ग अवलम्बन गर्नेछन्, चीनको सरकार समाचार एजेन्सी सिन्ह्वाले प्रसारण गरेको एउटा टिप्पणीमा भनिएको थियो । सीले गरेको अधिनायकवादको चतुर प्रयोगले उनको पार्टीलाई शक्तिशाली बनाइराख्ने मात्रै छैन कि पूरै राजनीतिलाई जनताको नजिकै राखिरहनेछ । सी र चिनियाँहरूले चाहे झैं यी सबै प्रयोग सफल भए भने पश्चिमा मोडेलको उदारवादी र पुँजीवादी प्रजातन्त्रको लागि यो बलियो र प्रतिस्पर्धी विचारधारा हुनेछ । यसले विकासोन्मुख मुलुकहरूलाई आकर्षित गर्न सक्छ । अहिलेसम्म सीले पार्टी, राज्य, सेना र नागरिक समाजमाथि नियन्त्रण गरिसकेका छन् । बो जीलाई प्रकरणले पार्टीभित्रको आन्तरिक समस्या सतहमै ल्याइदिएको थियो । तर पारिवारिक विरासतकै कारण कम्युनिस्ट बनेका सीले (सीका पिता पनि चिनियाँ कम्युनिस्ट पार्टीका नेता थिए) समय र परिस्थितिको ज्ञान भएको र सीपयुक्त अधिनायकवादी शासकले परिस्थितिलाई सबैभन्दा राम्रोसँग सामना गर्न सक्छन् भन्ने ठानेका हुन सक्छन्, त्यस्तै शासन व्यवस्था उपयुक्त हुन्छ भन्ने ठानेका हुन सक्छन् । लेनिनको मात्र होइन, प्लेटो र कन्फुसियसका विचारहरूको पनि प्रयोग गर्नुपर्ने उनले ठानेका छन् भन्ने उनका मन्तव्यहरूबाट थाहा पाइन्छ । सन् १९४८ मा चीनविज्ञ र्यान मिचेलले एउटा आलेखमा एकजना ठूला कम्युनिस्ट नेता सी झोङछनले भनेको भन्दै लेखेका छन्, हामी कम्युनिस्ट पार्टीका सदस्यहरूमा हुने राम्रा गुण भनेको समर्पण भाव र इमानदारी हुन् । सन् २०१३ मा पार्टीका सदस्यहरूलाई सम्बोधन गर्दै उनका छोरा वर्तमान चिनियाँ राष्ट्रपति सी जिनपिङले भनेका थिए, कम्युनिस्ट पार्टीका अगुवा कार्यकर्ताले सर्वसाधारण जनतालाई समर्पण भाव र इमानदारीका साथ व्यवहार गर्नुपर्छ । यसले वर्तमान राष्ट्रपतिमा उनका पिता र त्यो समयको कम्युनिस्ट पार्टीको सोच र कार्यशैलीको छाप परेको देखिन्छ। चीनमा बढ्दै गएको नियन्त्रण र अधिनायकवादले पार्टी र राज्यको कारबाहीमा परेका हजारौं अधिकारी र कार्यकर्तालाई अप्ठेरो स्थितिमा पुर्याएको छ । स्वतन्त्र र आलोचनात्मक बहस हुनुपर्छ, नागरिकले स्वतन्त्र रूपमा सामूहिक क्रियाकलाप गर्न पाउनुपर्छ र गैरसरकारी संस्थाहरू सञ्चालन गर्न पाउनुपर्छ भन्ने चिनियाँहरूलाई सीको शासनविधिले अप्ठेरो स्थितिमा पुर्याएको छ । अहिले बेइजिङ जाँदा जीमेल, गुगल र इन्टरनेटमा केही सुविधा लिन गाह्रो पर्छ । केही वर्ष पहिला चीन निकै खुकुलो भइसकेको थियो । अहिले चिनियाँ बौद्धिकहरू सार्वजनिक स्थानहरूमा खुला रूपमा बोल्न हच्किन थालेका छन् । केही वर्षअघि खुलेर बोल्न थालिसकेका उनीहरूमा अहिले एक किसिमको डर देखिन्छ । अगुवा नागरिक अधिकारकर्मी र ब्लगरहरू गिरफ्तार गरिएका र विभिन्न आरोपमा थुनिएका छन् । गैरसरकारी संस्थाहरूमा रूसी राष्ट्रपति पुटिनले लगाएका जस्ता प्रतिबन्ध लगाउने नयाँ कानुनको मस्यौदा प्रस्ताव गरिएका छन् । अर्को कानुनले राष्ट्रिय सुरक्षाको परिभाषाभित्र विचारधारा र संस्कृतिलाई पनि समेटेको छ । उक्त परिभाषाअनुसार चीनले राष्ट्रिय सुरक्षाको लागि चीनको अद्वितीय संस्कृति र चिनियाँ राष्ट्रवादलाई अगाडि बढाउने र हानिकारक संस्कृतिहरूको हस्तक्षेपको प्रतिरोध गर्नेछ । सीको समर्थन र विरोध गर्ने दुवैथरीले यस्ता परिवर्तनहरू गरेको स्विकार्छन् । सीको समर्थन गर्नेहरूले उनले यस्तै दृढनिश्चयका साथ अगाडि बढाएका सुधारका कार्यक्रमहरू हेर्न र प्रशंसा गर्न भन्छन् भने उनका विरोधीहरूले यस्तो पश्चगामी क्रियाकलाप खेदजनक भएको बताउँछन् । स्थानीय सरकारहरूको ऋण घटाउन, कृषिका लागि प्रयोग गरिने जग्गाको अधिकार र परिवारहरूलाई दिइने सुविधाका लागि पुनः थालिएका कार्यक्रमहरू पश्चिमा सञ्चारमाध्यमका हेडलाइन बनेर आउनुपर्ने उनीहरू ठान्छन् । सीले गरेको अधिनायकवादको चतुर प्रयोगले उनको पार्टीलाई शक्तिशाली बनाइराख्ने मात्रै छैन कि पूरै राजनीतिलाई जनताको नजिकै राखिरहनेछ । सी र चिनियाँहरूले चाहे झैं यी सबै प्रयोग सफल भए भने पश्चिमा मोडेलको उदारवादी र पुँजीवादी प्रजातन्त्रको लागि यो बलियो र प्रतिस्पर्धी विचारधारा हुनेछ । यसले विकासोन्मुख मुलुकहरूलाई आकर्षित गर्न सक्छ । यस्तो भयो भने पनि यसलाई पश्चिमा विश्वको लागि चुनौती मात्रै ठान्नु हुन्न, उल्टै फाइदा हुनेछ । बलियो प्रतिस्पर्धी भयो भने यथार्थ धरातलमा टेकिरहनुपर्ने हुन्छ । सन् २००० को दशकको सुरुआततिर पश्चिमा राष्ट्रहरूमा उत्पन्न अहंकार प्रतिस्पर्धीको अभावले भएको हो । त्यस्तो अहंकारले इराकलगायत मुलुकमा शासन व्यवस्था फेर्न उक्सायो र मुलुकभित्र पुँजीवादको उग्ररूप लागू गर्न उक्सायो । पश्चिमा मुलुकहरूमा देखिएको जस्तोे अहंकार चीनमा नदेखिएको राम्रो हुन्छ । चीनमा क्रान्तिकारी र छोटो समयमा भन्दा विस्तारै र स्वाभाविक विकासक्रममा परिवर्तन भयो भने राम्रो होला । यो चाहका पछाडि केही तर्कहरू छन् । धेरै चिनियाँ पनि यस्तै चाहन्छन् । यो विश्व शान्ति र युद्धको त्रासदीसँग जोडिएको विषय हो । चीनमा छिटोछिटो परिवर्तन भए भने चिनियाँ शासन पद्धति संकटमा पर्न सक्छ। संकटमा परेको कम्युनिस्ट शासन व्यवस्थाले खासगरी उसको छिमेकलाई लक्षित गरेर राष्ट्रवाद को आक्रामक कार्ड खेल्नबाट आफैंलाई रोक्न सक्तैन । त्यहीमाथि चीनले सधैं दोहोर्याउँदै आएको १५० वर्षको बाह्य हस्तक्षेपका कारण सामना बेहोर्नुपरेको राष्ट्रिय लज्जा र विगतका घटनाक्रमको राज्य र कम्युनिस्ट पार्टीलाई सजिलो हुने गरी गरिएको प्रस्तुतिले चिनियाँ नागरिकलाई कम्युनिस्ट पार्टी र चिनियाँ राज्यप्रति समर्पित बनाएको छ । दशकौंसम्म सर्वसाधारणलाई प्रशिक्षित गरिएको कम्युनिस्ट विचारधारा र चिनियाँ राष्ट्रवादले चीनका शासकलाई राष्ट्रवादको कार्ड खेल्न सजिलो बनाउनेछ । चीनले बनाएका कृत्रिम टापुहरूमाथि अमेरिकी निरीक्षक विमानहरू उड्दा उसले अमेरिकालाई गम्भीर चेतावनी दिएको छ । थप बाह्य र गम्भीर चुनौतीहरू सामना गर्नुपर्यो भने के गर्ला ? सजिलै कल्पना गर्न सकिन्छ । त्यस्तो बेला युद्ध खतरा हुन अमेरिका र चीनबीच प्रत्यक्ष युद्ध हुनै पर्दैन । बाराक ओबामाको शासनकालमा चीनलाई कतिसम्म चिढाउन सकिन्छ भन्नेमा स्पष्ट सीमा कोरिएको थियो । चीनले पनि त्यस्तै सीमा कोरेको थियो । यी सीमारेखा मिच्नुको परिणाम असाध्यै खतरनाक र अकल्पनीय हुन सक्छ । तर सीको नेतृत्व क्षमता र कौशलका कारण उनले यस्तो अवस्था आउनबाट पार लगाउन सक्छन् भन्ने आशा गर्न सकिन्छ । बहुदलीय लोकतन्त्र उत्कृष्ट व्यवस्था हो भनेर तर्क गर्न लोकतन्त्रमा विश्वास गर्ने व्यक्ति नै हुनुपर्छ भन्ने होइन । लोकतन्त्रमा पाइने स्वतन्त्रताहरू महत्वपूर्ण छैनन् भन्नु बेइमानी हुन्छ । समाजलाई कस्दै जानुभन्दा विस्तारै खुल्दै जानु चीनका लागि उपयुक्त हुन्छ भन्ने चीनका कामरेडहरूले बुझ्नु आवश्यक छ । दि गार्डियनबाट अनूदित । एस युनिभर्सिटी अफ अक्सफोर्डमा युरोपियन स्टडिजका प्राध्यापक हुन्।"
एनआरएनले यसरी मद्दत गर्न सक्छ,"विदेशमा बस्ने नेपालीले रूखबाट पात टिपेजस्तै गरेर डलर कमाउँछन् भन्ने धेरै नेपालीको धारणा छ । त्यसैले नेपाल सरकारले समेत गैरआवासीय नेपालीलाई नेपालमा उद्योगव्यवसायमा लगानी गर्न बराबर अनुरोध गर्दछ । नेपालका बहुसंख्यक मान्छेलाई विदेशको बसाइँमा व्यहोर्नुपर्ने हुर्मत सम्झँदा नेपाली युवाको जीवन मोजमज्जा र आलस्यले भरिएको पाइन्छ । प्रवासी नेपालीमध्ये सायद तीन लाखमा एकजनाले मात्र नेपालमा लगानी गर्न सक्ने सामथ्र्य राख्छन् होला । नेपालमा तिनीहरूले डलर कमाएको मात्र देखिन्छ, तर त्यो कमाइभित्र उनीहरूको आँसु, परि श्रम र पसिनाको मूल्य कसैले अनुमान गर्न सक्दैन । धेरैले भन्छन् नेपाल गरिब छ । यस्तो सोचलाई मेरो प्रश्न छ, के अर्बौं रुपैयाँबराबरको वैदेशिक सहायता प्रदान गर्ने देशलाई गरिब भन्न मिल्छ र ? अब तथ्यांक हेर्नुहोस्, नेपालमा चिकित्सा क्षेत्रमा हरेक वर्ष चानचुन एक हजार पाँच सय एमबीबीएस, एमडी, एमपीएच उत्पादन हुन्छन् । त्यसै गरेर प्रत्येक वर्ष झन्डै एक हजार इन्जिनियर, आर्किटेक्ट आदिले डिग्री ग्रहण गर्छन् । प्रत्येक वर्ष एमए र एमबीए डिग्री प्राप्त गर्नेहरूको संख्या झन्डै तीन हजार छ । मानिलिनुहोस्, डाक्टरी पढ्नेको लागि कम्तीमा पनि ५० लाख लाग्छ । त्यसैगरी इन्जिनियरको लागि ३० लाख र एमए, एमबीए गर्नेको लागि १५ लाख रुपैयाँ खर्च लाग्छ रे ! यसरी हिसाब गर्दा यी विभिन्न विषयमा उपाधि हासिल गर्नेहरूको कुल खर्च अर्बौं रुपैयाँ हुन आउँछ । प्रत्येक वर्ष उपाधि हासिल गर्नेमध्ये दस प्रतिशत मात्र नेपालमा कार्यरत रहन्छन् । बाँकी ९० प्रतिशतले कामको लागि नेपालबाहिर जानुपर्ने बाध्यता रहन्छ । यस हिसाबले हेर्दा नेपालले प्रत्येक वर्ष ७० करोड डलर वैदेशिक सहायता प्रदान गरेको देखिन्छ । अब भन्नुहोस्, नेपाल धनी छ कि गरिब ? नेपाल प्राकृतिक सम्पदा, संस्कृति र इतिहासमा सायद विश्वकै धनी देशमा एक हो । दुर्भाग्य नै भन्नुपर्छ हामी मानसिक हिसाबले अत्यन्तै क्षूद्र र गरिब छौं । नेपालमा दूरदर्शी र निस्वार्थी नेताको अभाव दुर्दशाको कारण त होइन ? गैरआवासीय नेपालीमध्ये दुईचारजनाले नेपालको उद्योगव्यवसायमा राम्रै लगानी गरेका छन् । अहिलेकै जस्तो राजनीतिक अन्योल कायम रहेमा नेपालमा उनीहरूले गरेको लगानीको प्रतिफल आउने धरमरमै रहनेछ । सुकुमबासीको नाममा आफ्ना मान्छेलाई सरकारी जमिन बाँड्ने प्रक्रिया नेपाली राजनीतिमा प्राथमिकताको विषय भएजस्तो लाग्छ । यसरी सरकारी जमिन बाँडेर सिध्याउनुभन्दा प्रत्येक गाउँ, सहर र जिल्लामा वृद्धाश्रमको लागि केही सरकारी जमिन छुट्टयाएर राख्नु राम्रो होला कि ? बाहिर बसेका नेपालीले नेताहरू परिवर्तन गर्ने भन्ने कुरा त आएन । तर नेपालको राजनीतिक र बौद्धिक क्षेत्रमा एनआरएनले सकारात्मक सोच र परिवर्तनवाहक (चेन्ज एजेन्ट) को भूमिका अवश्य निर्वाह गर्न सक्छ । यस्तो परिवर्तन कसरी र कहाँ गर्न सकिन्छ भन्ने संक्षेपमा निम्नानुसार प्रस्तुत छ करिब तीन वर्षअघि नेपालमा ठूलो भुइँचालो गयो । हजारौं मानिस र गाईवस्तुको ज्यान गयो । सयौं घर ध्वस्त भए । यो घटनाले नेपालीको मन रोयो । प्रवासी नेपालीसमेत मद्दतको लागि नेपाल फर्किए । नेपालीले करोडौं रुपैयाँ उद्धारको लागि दान दिए । त्यसैगरी विदेशी दातृसंस्थाहरूले पुनर्निर्माणको लागि अर्बौंको सहयोग गरे । गोरखाको बारपाकमा एनआरएनका अध्यक्ष शेष घलेको सक्रियतामा धेरै मानिसले नयाँ बस्तीमा बनेका घरमा बस्न पाए । तर अझै पनि धेरैजसो भूकम्पपीडित चुहिने त्रिपालभित्र दुःखसाथ गुजारा गरिरहेका छन् । भूकम्पपीडितको उद्धारको लागि जम्मा भएको कुल रकमको ३० प्रतिशत पनि खर्च भएको छैन । यो दुःखलाग्दो कुरा पैसा नभएर भएको होइन । यो त हाम्रो व्यवस्थापनसम्बन्धी मानसिक दरिद्रता एउटा उदाहरण मात्र हो । त्यसो त नेपालमा मानसिक दरिद्रताको साथै व्यवस्थापकीय क्षमताको पनि कमी छ । वार्षिक बजेटमा पैसा छुट्ट्याइएको भए पनि गाउँका स्वास्थ्य केन्द्रमा डाक्टर भए दबाइ हुँदैन । गाउँमा स्कुल छन्, तर मास्टर छैनन् । भूकम्पपछि पुनर्निर्माणको कामको लागि गाउँमा जाने इन्जिनियर र डाक्टरहरू पाइएनन् । दुई दशकअघि नेपालमा एनडीएस (राष्ट्रिय विकास सेवा) भन्ने एक संस्था थियो । त्यो संस्थाले एमए अन्तिम वर्षका विद्यार्थीलाई नेपालका विभिन्न गाउँमा एक वर्ष मास्टर भएर बस्नैपर्ने नियमबमोजिमको कार्यक्रम सञ्चालन गर्दथ्यो । त्यसबेला नेपालमा डाक्टर र इन्जिनियर पढाउने कलेजहरू थिएनन् । अहिले नेपालमा वर्षैपिच्छे स्नातकोत्तर गर्ने विद्यार्थीको संख्या पाँच हजारभन्दा बढी नै छ । एनडीएस पुनः चालू गरिएमा नेपालका गाउँमा डाक्टर, इन्जिनियर र मास्टरहरूको खाँचो हुने थिएन ।नेपाली समाजको रूपरेखा तीव्र गतिले परिवर्तन हुँदैछ । बूढाबूढीलाई हेरचाह गर्ने छोराछोरी बिदेसिएका छन् । अब बुढेसकालमा छोराको साहारा भन्ने दिन गए । सुकुमबासीको नाममा आफ्ना मान्छेलाई सरकारी जमिन बाँड्ने प्रक्रिया नेपाली राजनीतिमा प्राथमिकताको विषय भएजस्तो लाग्छ । यसरी सरकारी जमिन बाँडेर सिध्याउनुभन्दा प्रत्येक गाउँ, सहर र जिल्लामा वृद्धा श्रमको लागि केही सरकारी जमिन छुट्टयाएर राख्नु राम्रो होला कि ? उपरोक्त दुई कामको लागि एनआरएनले नेपाल सरकारलाई अनुरोध गर्दा कसो होला ? यसरी छुट्ट्याइएका जमिनमा विभिन्न बैंकहरूले आफ्नै नाममा वृद्धा श्रम बनाए पुण्यकै काम होला । त्यसैगरी नेपालका निजी क्षेत्रका अस्पतालहरूले विभिन्न वृद्धा श्रममा स्वास्थ्य सेवा उपलब्ध गराउने व्यवस्था र ठूला होटेलहरूले वृद्धा श्रमले ओगटेको जमिनमा अर्गानिक सागपातको खेती गर्न लगाई त्यहाँबाट उत्पादित सागपात आफ्नै होटेलमा प्रयोग गर्न सके बजार व्यवस्थापनको झन्झट पनि हुने थिएन । उपरोक्त कामको लागि एनआरएनले एक बेग्लै एकाइमार्फत उल्लिखित विषयमा नेपाल सरकार, बैंकहरू, विभिन्न अस्पताल र होटेलहरूसँग समन्वय गरी कार्यान्वयन गर्न सकेमा नेपालमा सकारात्मक सोचको नयाँ थालनी हुने थियो । माथि उल्लिखित दुवै योजनामा विदेशमा हुर्किएका नेपाली मूलका युवकयुवतीलाई स्वयंसेवकको रूपमा काम गर्ने व्यवस्थाको विकास गर्न सके उनीहरूलाई आफ्ना बाबुबाजेको संस्कृति र इतिहास चिन्ने मौका मिल्ने थियो । त्यसैगरी एनआरएनको त्यस्तो एकाइले वृद्धा श्रमस्थित स्वास्थ्य केन्द्रमा स्वयंसेवक भई काम गर्न इच्छुक अवकाशप्राप्त विदेशी डाक्टरनर्सको सेवा उपलब्ध गराउन सके नेपालमा मेडिकल टुरिजमको नयाँ अध्याय सुरु हुन सक्थ्यो । खासमा नेपालमा सेवाका क्षेत्रहरू अनगिन्ती छन्, समस्या त उद्देश्य र निष्ठाको मात्र हो । उप्रेती समाजसेवामा क्रियाशील छन् ।"
"जल, जमिन, जंगलको अन्तर्सम्बन्ध","पानीविना माटो सिञ्चित हुँदैन । माटोविना वस्तु उत्पादन हुँदैन । यी पृथ्वीको सरल र अनुपम तत्वलाई स्वाभाविक ठानिन्छ । यसभित्र गाँसिएका जल, जमिन र जंगलको अन्तर्सम्बन्धको गहन तत्वलाई परिणाममुखी, दिगो हुन नसकेर नेपालको भूप्राकृतिक पर्यावरणको दोहनबाट सिर्जित, विनाशलीला नेपालले भोग्दैछ । नेपालको ७५ प्रतिशत वनजंगल र प्राकृतिक भूबनोट संवेदनशील छ । यस्तो पर्यावरणीय दुरवस्था आंकलन गर्दा अब कहालीलाग्दो, भयावह हुने लक्षण छ । तथ्यांकले प्रमाणित गर्न नसके पनि जलवायु परिवर्तनबाट प्राकृतिक प्रकोप भोग्न परेका धेरै घटना दोहोरिइरहेका छन् । ०४६ को राजनीतिक परिवर्तनबाट नेपालको वनजंगल विनाशबाट पर्यावरणमा ठूलो संकट पैदा भएका छन् । भूकम्प, बाढीपहिरो, प्रकृतिको स्वाभाविक चक्र मानिए पनि मानिसबाट सिर्जित दुष्चक्र यसको कारक बनेको छ । अर्कोतर्प जल, जमिन र जंगलमा हुने गरेको असन्तुलित चोरीनिकासीको चापले नेपालको पर्यावरणीय भविष्यमाथि प्रश्नचिन्ह खडा भएको छ । अब यसलाई स्वाभाविक मान्ने ठाउँ छैन । पञ्चायती व्यवस्थामा सुरु भएको ठोकर्पा सामुदायिक वनको अवस्था अब दन्त्यकथा जस्तै नबनोस् भन्ने मनासय हो । विशेषगरी संक्रमणकालीन व्याख्या गरिँदै आएको नेपालको राजनीतिक र दलीय अस्थिरताले जैविक विविधतामा चोट परेको छ । सरकारले अंगीकार गरेका विकासका अस्थिर मोडेल र वनजंगलका कार्यक्रम कर्मकाण्डी मात्र देखिएका छन् । आशातीत उपलब्धि हासिल हुन सकेको छैन । यस्ता कार्यक्रममा द्विपक्षीय, बहुपक्षीय दाताराष्ट्रबाट प्राप्त हुने सहयोग पनि निश्प्रभावी भइरहेका त छैनन् ? सामुदायिक वनको असफल नतिजा आयो भने अबको पुस्ताले के ठम्याउनेछन् र पुस्ताको भविष्य के हुने ? चोरलाई तालासाँचो दिने कि समुदायभित्रका हकदारलाई ? सामुदायिक वनको भविष्यमाथि यही प्रश्न उठ्नेवाला छ । तर तालासाँचो बोक्नेले नै विवेक गुमायो भने सन्दुकको पैसा र गरगहना कुम्ल्यायो भने त्यसको दोषको भागिदारी को हुने ? विश्वले भोगिरहेको जलवायु परिवर्तनबाट हुने प्रभाव न्यूनीकरणको माध्यम बनाउन ठोकर्पा सामुदायिक अवधारणालाई अझ व्यापक र परिस्कृत बनाउने जिम्मेवारी थपिएको छ । ठोकर्पाबाट सुरु भएको सामुदायिक वनको अवधारणा नेपालका अन्य ठाउँमा पनि सफल उदाहरण बनेका छन् । मान, सम्मान, पुरस्कार र आलंकारिक कार्यक्रमबाट विभूषित भएका छन् । सामुदायभित्रका राजनीतिक दलको मिलेमतो र संरक्षणमा वन फडानी र चोरीनिकासी भएका धेरै घटना आइरहेका छन् । प्राकृतिक वन र सामुदायिक वन उपभोक्ता समितिलाई हस्तान्तरण हुँदै गएको छ भने वन विनाश पनि भयावह हुँदै गएको छ । अब वन संरक्षण गर्ने कि उपयोग गर्नेबीचको विरोधाभास बढ्दैछ । उपयोगको नाउँमा विनाश निम्तिने खतरा त्यत्तिकै बढेको छ । अब यसको वैकल्पिक बाटो के त ? सामुदायिक वनको अवधारणामा पुनरावलोकन र परिस्कृत गर्दै दिगो बनाउन अबको पुस्तालाई सामुदायिक विद्युतीकरणबाट नेपालमा जलविद्युत्को पहुँच पुर्याउनु आजको आवश्यकता हो । वनजंगलमा पर्ने अव्यवस्थित चाप र निर्भरता घटाउन जलविद्युत्को माध्यम प्रभावकारी भएको छ । नेपालको संविधानमा प्राकृतिक स्रोतलाई प्रादेशिक बाँडफाँट गर्ने विषयले प्रमुखता पाएको छ । तर यसको एकीकृत संरक्षण, दिगो उपयोग र वैकल्पिक उच्च प्रविधिको खोजीमा जिम्मेवार निकाय मौन देखिनु नेपालको जैविक धरातलमाथि ठूलो संकट निम्तिने खतरा बढेको छ । यसका लागि हिमाल, पहाड र तराईलाई समष्टिगत अध्ययन र विश्लेषण गरेर मात्र प्राकृतिक स्रोतको संरक्षणमा कठोर नीति निर्णयमा पुग्नु थप आवश्यक हुन जान्छ । प्राकृतिक स्रोतको बाँडफाँट र संरक्षणमा सीमा तोकिनु हुँदैन । यो समस्त भूगोल र देशभित्रैको साझा जिम्मेवारी हो । यसमा सरोकारवाला र विज्ञले सरकारलाई दबाब दिन चुक्नुभएन । यथास्थितिमा रहेको प्रकृतिलाई बदल्ने कोसिस गर्ने होइन, प्रकृतिको नियमलाई चल्न दिनुपर्छ । प्रकृतिको नियमलाई तोडमोड गर्दा जलवायुले दुःख दिइरहेको हुन्छ । प्राकृतिक प्रकोपले गर्दा आपत्विपद् परेको छ । सामुदायिक वन विश्वकै चिनारी र उद्गमस्थल ठोकर्पा भएको प्रमाणित छ । यसलाई अगुवाइ गर्ने नीलप्रसाद भण्डारीले पञ्चायत संरक्षित वनलाई सामुदायिक वनमा रूपान्तरण गर्ने नेपालका प्रथम व्यक्ति हुन् । अब ठोकर्पा एउटा गाउँ र सीमामा सीमित छैन । ठोकर्पालाई जैविक विविधतामा आधारित जलवायु परिवर्तनमा पर्ने असरलाई अन्तर्राष्ट्रिय स्तरको अध्ययन केन्द्र एवं भू तथा जलाधार संरक्षण चेतना अभिवृद्धि विकास गर्ने स्थानमा पुर्याउनु सबैको ऐक्यबद्धता र जिम्मेवारी थपिएको छ । विशेषगरी सिन्धुपाल्चोक जिल्ला प्रकोपको चपेटामा परेको छ । भोटेकोसी, सुनकोसी र इन्द्रावतीको भू तथा जलाधारमा संकट आएको छ । संयुक्त राष्ट्रसंघको आह्वानमा जापानको क्योटो प्रोटोकल पहिलो अभिसन्धि महासम्मेलनमा पृथ्वीको भविष्यमाथि बृहत् छलफल भएको थियो । विश्वमा उब्जेको तापक्रम वृद्धिले विकसित र अविकसित राष्ट्रमा कार्बनडाइअक्साइडको मात्रा बढेर अल्पविकसित राष्ट्र जोखिममा परेको विषयले प्रमुखता पाएको थियो । ठूला राष्ट्र अमेरिका, भारत र चीनको औद्योगिक प्रदूषणबाट तापक्रम वृद्धि हुँदा जैविक पर्वतीय विविधतामा ठूलो ह्रास आएको निष्कर्ष निकालिएको थियो । यसलाई न्यूनीकरण गर्ने विषयमा शक्तिराष्ट्र र अल्पविकसित राष्ट्रबीच ठूलो मतभिन्नता चलेको थियो । यी वास्तविकतालाई निरन्तरता दिँदै सन् २०१५ मा जलवायु परिवर्तनसम्बन्धी पेरिस घोषणामा १९६ राष्ट्रले हस्ताक्षर गरे भने अमेरिका पछि हर्यो । यसको अर्थ विकसित राष्ट्रले गरेका आर्थिक प्रगति पर्यावरणअनुकूल थिएन । यस्ता अभिसन्धिमा नेपालले भाग लिएर आफ्नो ऐक्यबद्धता र समर्थन गर्दै आएको छ । नेपाल जस्ता गरिबी र अविकसित देशमा नवीकरणीय ऊर्जा र सामुदायिक वनको दिगो विकासबाट पृथ्वीमा रहेका जैविक विविधताको रक्षा हुने ठोकुवा गरियो । विश्व बैंकले नेपालको वन र गोबर ग्याँस उत्पादकलाई कार्बन व्यापारबाट फाइदा लिन सक्ने निर्णय गरिसकेको छ । तर नवीकरणीय जलविद्युत् ऊर्जा र सामुदायिक वन भनेर किटान गरेको छैन । जलविद्युत्लाई स्वच्छ ऊर्जाभित्र समेटिएको छैन । आशा गर्न सकिन्छ यसमा पुनर्विचार गर्न अति जरुरी छ । चीन र भारतको औद्योगिक प्रदूषणले नेपाल झनै चेपुवामा परेको छ । वनजंगल र स्वच्छ ऊर्जाले मात्र कार्बनडाइअक्साइड ग्यासलाई सोस्न सक्छ र बढी अक्सिजन फाल्छ । विश्वले भोगिरहेको जलवायु परिवर्तनबाट हुने प्रभाव न्यूनीकरणको माध्यम बनाउन ठोकर्पा सामुदायिक अवधारणालाई अझ व्यापक र परिस्कृत बनाउने जिम्मेवारी थपिएको छ । राजधानीसँग जोडिएको सिन्धुपाल्चोक जिल्लाको उत्तरी क्षेत्र मानवीय अतिक्रमण प्राकृतिक प्र्रकोपको कारणले जोखिममा परेको छ । यस क्षेत्रलगायतका विभिन्न ठाउँमा एकीकृत बस्ती स्थानान्तरण गर्ने र उक्त ठाउँमा दिगो वातावरणीय सन्तुलनका कार्यक्रम तत्काल लागू गर्न आवश्यक छ । भण्डारी निजी जलविद्युत् अभियन्ता हुन् ।"
एएफसी फुटसल च्याम्पियनसिपमा नेपालले १४ गोल खायो,काठमाडौं : इरानमा जारी एएफसी फुटसल च्याम्पियनसिपको छनोट खेलमा नेपालले खराब नतिजा निकालेको छ। नेपाल पहिला खेलमा आइतबार उज्बेकिस्तानसँग १४१ गोलले पराजित भएको हो। पहिलोपटक अन्तर्राष्ट्रिय फुटसलमा सहभागिता जनाएको नेपालले उज्बेकिस्तानसँग लज्जास्पद हार खेप्यो। नेपालका लागि एकमात्र गोल सुरज राउतले गरेका थिए। समूह ए मा रहेको नेपालले सोमबार किर्गिस्तान र मंगलबार तुर्कमिनिस्तानसँग प्रतिस्पर्धा गर्नेछ। समूहका शीर्ष दुई टोली सन् २०१८ मा आयोजना हुने एएफसी फुटसल च्याम्पियनसिपका लागि छनोट हुनेछन्।
पतिपत्नीको गजबको कीर्तिमान,"न्युयोर्क : इजिप्टका खेलाडीले विश्व खेलकुदमा गजबको कीर्तिमान बनाएका छन् । अमेरिकामा जारी यूएस ओपन स्क्वास च्याम्पियनसिपमा पुरुष एकल स्पर्धाको उपाधि पति र महिला एकल स्पर्धाको उपाधि पत्नीले जितेर उनीहरूले इतिहास रचेका हुन् । प्रतियोगिताको आइतबार भएको महिला एकलतर्फको फाइनलमा पत्नी नुर अल तैयबले अल वेलिलीलाई हराउँदै उपाधि जितिन् । २४ वर्षीया अल तैयबले खेलको नतिजालाई ३२ ले आफ्नो पक्षमा पारेकी थिइन् । त्यसको केही समयपछि भएको पुरुष एकलतर्फको फाइनलमा पति अली फरागले मोहमेद अल सोरबागीलाई हराउँदै उपाधि हात पारे । २५ वर्षीय अली फरागले ३० को सहज सेटमा खेल जितेका थिए । पति र पत्नी दुबैले फाइनलमा हराएका प्रतिद्वन्द्वी पनि इजिप्टकै हुन् । अली फराग र अल तैयबले पीएसए वल्र्ड सिरिजको उपाधि जितेको यो पहिलो पटक हो । विश्व खेलकुदको इतिहासमा एउटै अन्तर्राष्ट्रिय प्रतियोगितामा एकै दिन दुवै एकल स्पर्धाको उपाधि पति र पत्नीले जितेको यो पहिलो पटक भएको समाचारमा जनाइएको छ । अली फराग र अल तैयब गत वर्षमात्र वैवाहिक बन्धनमा बाँधिएका थिए । आफ्नो स्पर्धाको उपाधि जितेपछि मेरो सम्पूर्ण ध्यान श्रीमान्को खेलमा केन्द्रित भयो । आफूले उपाधि जितेको खुसी मनाउनुभन्दा पनि श्रीमान्को खेलको विषयलाई लिएर म बढी चिन्तित बनेकी थिएँ, खेलपछि अल तैयबले भनिन् । अली फरागले भने आफ्नो सपना साकार भएको प्रतिक्रिया दिए । अन्ततः हाम्रो सपना साकार भएको छ, उनको कथन थियो । एजेन्सी"
समुद्री आँधीको चेतावनीपछि नेपाल र हङकङबीचको खेल स्थगित,काठमाडौँ: विश्व क्रिकेट लिग च्याम्पियनसिपअन्तर्गत आइतबार हुने भनिएको नेपाल र हङकङबीचको दोस्रो खेल स्थगन भएको छ। हङकङमा समुद्री आँधी आउने चेतावनी दिइएका कारण निर्धारित खेल स्थगन भएको हङकङको अफिसियल फेसबुक र ट्वीटरमा उल्लेख छ। स्थगित खेल सोमबार हुने जनाइएको छ। यसअघि शुक्रबार भएको पहिलो खेलमा नेपाल हङकङसँग ८३ रनले पराजित भएको थियो ।
पथरीशनिश्चरे फाइनलमा,दमक: पथरीशनिश्चरे ११ पूर्वाञ्चलस्तरीय सातौं वीरेन्द्रनगर च्यालेञ्ज कप क्रिकेट प्रतियोगिताको फाइनलमा प्रवेश गरेको छ। आइतबार भएको पहिलो सेमिफाइनल खेलमा आयोजक वीरेन्द्रनगर क्रिकेट क्लबलाई ३८ रनले पराजित गर्दै पथरीशनिश्चरे ११ ले फाइनलको यात्रा तय गरेको हो। टस हारेर पहिले ब्याटिङको निम्तो पाएको पथरीशनिश्चरेले निर्धारित २० ओभरमा ८ विकेट गुमाउँदै १ सय २७ रनको योगफल तयार पारेको थियो। पथरीशनिश्चरेले दिएको १ सय २८ रनको विजयी लक्ष्य पछ्याएर जवाफी ब्याटिङमा मैदानमा उत्रिएको आयोजकले निर्धारित ओभरमा ८ विकेट गुमाउँदै मात्र ८९ रन बनाउन सक्यो। आयोजकका लागि विशाल राईले सर्वाधिक अविजित ३७ र कप्तान अनिस लुईटेलले १२ रन बनाउन बाहेक अन्य ब्याट्सम्यानले राम्रो प्रदर्शन गर्न सकेनन्। वीरेन्द्रनगरलाई सस्तैमा समेट्ने क्रममा पथरीशनिश्चरेका लागि सुरज न्यौपानले ३ विकेट लिए। पथरी शनिश्चरेका लागि कप्तान एञ्जल राईले नटाउट २९ र फडिन्द्र दाहालले १७ रन बनाए। वीरेन्द्रनगरका लागि कप्तान अनिस लुईटेलले ३ विकेट लिए। खेलको म्यान अफ द म्याच पथरी शनिश्चरेका सुरज न्यौपाने घोषित भए। प्रतियोगिता अन्तर्गत सोमबार हुने दोश्रो सेमिफाइनल खेलमा रत्न युथ क्लब पथरी र हसन्दह क्रिकेट क्लबबीच हुने आयोजकले जनाएको छ। सोमबार हुने यी दुई टिम बीचको बिजेताले उपाधिका लागि पथरीशनिश्चरेको सामना गर्नुपर्नेछ।
"बार्सिलोनाको विजय यात्रा रोकियो, रियलको संघर्षपूर्ण जित",काठमाडौं : स्पेनिस लालिगा अन्तरगत यस सिजनमा हालसम्म सबै खेलमा जित निकाल्दै आएको बार्सिलोनाको विजय यात्रामा ब्रेक लागेको छ । शनिबार राति भएको खेलमा यथ्लेटिको मड्रिडसँग ११ को बराबरीमा रोकिएपछि बार्सिलोनाको विजयी यात्रामा ब्रेक लागेको हो । बार्सिलोनाको घरेलु मैदानमा भएको खेलमा एथ्लेटिको मड्रिडले २१ औं मिनेटमा साउल निगुएजको गोलबाट अग्रता लिएको थियो । खेलको अन्तिमसम्म १० ले पछि परेको बार्सिलोनाका ८२ औ मिनेटमा लुइस स्वारेजले बराबरी गोल गोल गरे जसका कारण बार्सिलोना सम्भावित हारबाट जोगिइ एक अंक जोड्न सफल भयो । उता शनिबार राति नै भएको खेलमा गत सिजनको विजेता रियल मड्रिडले भने संघर्षपूर्ण जित निकाल्दै ३ अंक जोड्न सफल भएको छ । रियल मड्रिड गेटाफेलाई २१ लो हराउन सफल भयो । खेलको ३९ औं मिनेटमा बेन्जेमाको गोल मार्फत रियल मड्रिडले अग्रता बनाएको थियो । गेटाफेका लागि मोलिनाले ५६ मिनेटमा गोल गरी खेललाई बराबरीमा पुर्याए । खेलको अन्तिममा ८५ औं मिनेटमा स्टार खेलाडी रोनाल्डोले गोल गरी रियल मड्रिडलाई स्पस्ट ३ अंक दिलाउँन सफल भए । गएराति नै भएका ला लिगाका अन्य खेलमा रियल सोसिडाडले अलाभेजलाई २० र एथ्लेटिको विलबाओलो सेभिल्लालाई १० ले पराजित गरे । बराबरीका बाबजुद पनि ८ खेल बाट २२ अंक जोडेको बार्सिलोना शीर्ष स्थानमा कायम रहेको छ । समान खेल खेलेको रियल मड्रिड १७ अंक सहित दोस्रो स्थानमा उक्लिएको छ । समान १६ अंक रहेका एथ्लेटिको मड्रिड र सेभिल्ला क्रमशः तेस्रो र चौथो स्थानमा रहेका छन् । ७ खेल मात्रै खेलको भ्यालेन्सिया १५ अंकसहित पाचौं स्थानमा छ ।

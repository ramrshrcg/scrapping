शीर्षक,विवरण
नयाँ वर्षकाे भविष्य फल,"नेपाली पञ्चांगअनुसार यस वर्ष अर्थात् २०७४ का राजा बुध र मन्त्री गुरु छन् । राजा बुधले मन्त्री गुरुलाई समभावले हेर्ने भए पनि मन्त्री गुरुले बुधलाई शत्रुभाव राख्ने हुँदा यस वर्षको ग्रहगोचर त्यति सहज देखिन्न । वर्षारम्भमै शनि वक्री एवं मन्त्री र राजाको तातमेल नमिल्ने हुनाले प्रशस्तै उतारचढावको सामना गर्नुपर्ला । राजनीति चलखेल वर्षको आरम्भदेखि नै सुरु हुनेछ । शुभग्रहको बाहुल्य वर्षारम्भमा भएकोले फलफूल तथा रसजन्य पदार्थहरूको उत्पादनमा भने वृद्धि हुने देखिन्छ । कृषिजन्य बालीमा वृद्धि भए पनि महँगीमा कमी आउने देखिन्न । वर्षारम्भमा गुरु बलशाली भएकाले बौद्धिक व्यक्तित्व सुसंगठितमै जनहितका कार्यहरूमा अग्रसर हुनेछ । राजा बुधको अल्पज्ञता र मन्त्री गुरुको विशेषज्ञताले मेल नखाएर कार्यान्वयन हुने, पहिल्यै कमिसनको खेलमा अलमलिन सक्ने सम्भावना धेरै छ । राज्यलाई कमजोर बनाउने तत्ववहरू सुसंगठित भएर राज्यलाई निरिह पार्न सक्रिय देखिन्छन् । खण्डवृष्टि, अतिवृष्टि अकस्मात् हुने जलवायु परिवर्तनले भूक्षय र आगलागी गराउने सम्भावना बढिरहन्छ यस वर्ष । विज्ञानाधिपति शुक्र यस वर्ष अधिकारविहीन देखिएका छन् । त्यसैले वैज्ञानिक कार्यमा उन्नतिको सम्भावना कम देखिन्छ । शुक्रको आधिपत्य स्त्रीहरूमा रहने हुनाले यस वर्ष महिलाहरू अलि कमजोर देखिन्छन् । शनिको वक्र गतिका कारण सेवाग्राहीहरूमा हीनता र निराशता बढ्नेछ । सेवापक्ष शिथिल हुँदा राज्यसंयन्त्रमा उन्माद सिर्जन हुन गई विकासको गति सुस्त बन्दै जानेछ । व्यावसायिक ग्रह बुध कुमार भएकाले अल्पज्ञ हुने र मन्त्री गुरु अति विज्ञ हुँदाको वेमेलले राज्यलाई कमजोर पार्ने तत्ववहरू बलिया हुनेछन् । राज्य सञ्चालकहरू अल्पदृष्टिमा पर्ने हुँदा विकासका काम कार्यान्वयन नहुँदै कमिसनमा उन्मुख भई समाजमा अराजकता फैलिनेछ । नेतृत्व वर्गहरू सामाजिक कार्यमा भन्दा लाभहानिमा तल्लीन रहँदा समाजमा उत्तेजना फैलिनेछ । धर्माधिकारी गुरु मन्त्री भएकोले सनातन धर्मावलम्बीहरू कठोर हुनेर आधुनिक तथा गैरसनातनीहरू आक्रामक हुने हुँदा धार्मिक द्वन्द्व हुने सम्भावना छ । वर्षारम्भमा राजा र मन्त्री दुवै वक्र भएकाले राज्यका सबै अंग सहमतिमा भन्दा विमतीमा अग्रसर हुनेछन् । स्वेच्छाचारी गतिविधि अनियन्त्रित हुनेछ । आपसी विश्वास हराउनेछ । यस्तो स्थितिमा विदेशी हस्तक्षेप धेरै हुन सक्छ । वार्षिक भविष्यको चर्चा गर्दा जगलग्नलाई पनि विचार गर्नुपर्ने हुन्छ । यस वर्षको जगलग्न हो कुम्भ । लग्नेश शनि एकादश स्थानमा आम्दानीको हिसाबले राम्रो भए पनि वर्षारम्भमा शनि वक्र भएको लग्नमा केतु तथा सप्तममा राहु भएकाले पुँजी परिचालनमा अव्यस्थित हुन सक्ने, वैदेशिक व्यापार घाटा अप्रत्यासित रूपले बढ्ने, समाजमा अराजकता फैलिने सम्भावना रहन्छ । मन्त्री ग्रह वृहस्पति वक्र भई अष्टम स्थानमा बसेको हुँदा धर्मको दुष्प्रचार गरेर आफ्नो अभिलाषा पूरा गर्ने, अरूले अराजकता मच्चाउँदा वास्तविक धर्म ओझेलमा पर्ने र अधर्मको वर्चस्व बढ्नाले आर्थिक अवस्था जर्जर भई देश कठिनाइको ठूलो भुमरीमा पुग्न सक्छ । द्वितीयेश गुरु वाणी तथा धनस्थानको मालिक वक्र भएर अष्टम स्थानमा रहँदा स्थिर पुँजी न्यून हुने, व्यय भार बढ्दै जाने र राज्य सञ्चालकहरू आर्थिक प्रलोभनमा, पद प्राप्तिमा, विदेशी दबाबमा परेर जथाभावी बोल्ने अथवा दमनमा लाग्दा आम नागारिक सुसंगठित भई परिवर्तनको खोजीमा लाग्नेछन् । कुनीतिवश राज्य सञ्चालकबाट दमनकारी भूमिका निर्वाह हुँदा सचेत नागरिक र राज्यबीच मुठभेटको स्थिति नआउला भन्न सकिन्न । तृतीय स्थानमा सूर्य तथा स्वगृही मंगल दशमेश, तृतीयेश सप्तमेश सूर्यको साथमा बुधादित्य योग पारेर बसेको बुधका कारण बौद्घिक वर्गहरू गलत बाटो छोडी इमानदारपूर्वक एकताबद्ध भई देशको पक्षमा हुने हुँदा राष्ट्रिय हितका निमित्त बुद्धिजीवी तथा सचेत नागारिकको अनुरोधमा जनहित अर्थात् राष्ट्रिय सुरक्षार्थ सेना अगाडि आउने सम्भावना प्रबल देखिन्छ । सातौं राहुको प्रतिकूल प्रभावका कारण परका मित्रहरू सेनाको उपस्थितिको विरोधमा रहे पनि चतुर्थेश शुक्र जगलग्नमा हुँदा आफ्नो गल्ती महसुस गर्दै नजिकका मित्रहरू भने सच्चाइलाई महसुस गरी हाम्रा हितमा तनमनले लाग्नेछन् । जसले गर्दा हामीबाट जबर्जस्त गुमाइएका, हाम्रा ऐतिहासिक र सांस्कृतिक धरोहर तथा अस्मिताहरू जनबलले पुनस्र्थापित हुनेछन् । पञ्चम बुध बलियो भएकाले विविध झुन्ड र समूहमा भूलवश छरिएर रहेका देशका सपूतहरू देशभक्तिको लागि आपसी मतभेद छोडी एकताबद्ध भई जागरुक हुनेछन् । यस वर्ष षष्ठेश चन्द्रमा नीच भई दशम भावमा बसेकाले देश र समाजका शत्रुहरू निजी स्वार्थ र परायापोषणमा सक्रिय हुनेछन् । नक्कली नकाव पहिरिएर अवाञ्छित क्रियाकलाप गर्ने कपूतहरूको पहिचान, सच्चा राष्ट्रभक्तहरूले राम्ररी बुझेर एकजुट भई सबै आक्रमण र विनाशका नजिक पुग्नेछन् । विनाअर्थ भ्रम उत्पन्न गरी जनविरोधी, देशका अहितकर प्रमाणित गराएर पाखा पारिएका शक्तिहरू ससम्मान जनबलले जनभावनाअनुरूप पुनः शक्तिमा प्रवेश गर्ने बढी सम्भावना छ । संयम नभए राज्य मुठभेडमा पुग्न सक्छ । २०७४ साल जेठ ६ देखि १४ गतेसम्म देशको राशि वृश्चिकमा बसेको शनि तथा सातौं वृष राशिमा बसेको मंगललाई ११ गते बिहान ८।१८ देखि १३ गते बिहान १०।३५ सम्म चन्द्र, सूर्यको साथ गुरुको पूर्ण दृष्टि हँुदा मंगल आफ्ना घरमा अति बलशाली भएर आक्रमण हुनेछ । शनि वक्री पनि भएकाले विक्षिप्त हुने हुँदा यो समय अति नै प्रतिकूल रहनेछ । यसलाई डरलाग्दो अवस्था भन्न सकिन्छ । शनि र मंगलको परस्पर दृष्टि वा एकसाथ बसाइ ज्योतिषीय हिसाब राम्रो हुँदैन । मंगलले सूर्यको साथ पाएको र शनि मंगलको घरमा शत्रु गृह भएकाले वैदेशिक हस्तक्षेप बढ्ने एवं त्यसविरुद्ध सभ्य र स्वतन्त्र नागारिकहरू एकबद्ध भई प्रतिकारमा उत्रन सक्छन् । सेवा तथा सैन्यबीच तालमेल नहुँदा अराजकता बढ्न गई राष्ट्र र जनता प्रजातन्त्र हितका लागि सेना अघि बढ्ने सम्भावना रहन्छ । राजनीतिमा ठूलै चलखेल सुरु हुनेछ । सत्ता सञ्चालकहरू संयमित भएनन् भने धार्मिक द्वन्द्व अनियन्त्रित हुन सक्छ । धर्मका नाममा लुट्नेहरूको लुटलाई सच्चा धार्मिकहरूको समूहले किनारा लगाउनेछन् । राजनीति तरल अवस्थामा पुग्नेछ । सत्ता परिवर्तन र फेरबदलले नयाँ समीकरण निर्माण गर्नेछ । शनि पश्चिमी दिशाको अधिपति, मंगल दक्षिण दिशाको अधिपति भएकाले पश्चिमी र दक्षिणी द्वन्द्वमा हामी फस्न सक्ने सम्भावना रहन्छ । मंगल भूमिपुत्र पनि भएकाले प्राकृतिक रूपमा ठूलो विपत्ति आउन सक्छ । मंगल अग्नितत्व ग्रह, शनि वायुतत्व ग्रहको परस्पर दृष्टि वा एकसाथ बस्दा हुन सक्ने घटना आग्लागी, आँधीहुरी, बाढीपहिरो, भूकम्पजस्ता समस्याले जनजीवन कष्टकर हुनेछ । चोरी र डकैतीहरू बढ्नेछन् । राज्य त्यसको नियन्त्रणमा बेकाम सावित हुनेछ । भदौ २१ देखि तुलामा प्रवेश गर्ने गुरुले राजनीति र धार्मिक कुरालाई द्वन्द्वमा लैजान सक्छ । पुनः फागुन २६ मा गुरु वक्र हुने, २७ देखि शनि र मंगल धनु राशिमा जोडिने हुँदा जेठ ६ देखि १४ सम्मको अस्वथा जस्तै हुन सक्छ । विभिन्न समस्या हुँदाहुँदै पनि यस वर्ष देशले सही बाटो लिने र राष्ट्रिय हित र प्रजातन्त्रको रक्षार्थ आम नागारिक र बुद्धिजीवीहरूको एकता निर्माण भएर राष्ट्रियता र स्वाभिमानता कायम गर्ने शुभारम्भ यसै वर्ष हुनेछ । संयम नभए यसको लागि देश र नागरिकले ठूलै मूल्य चुुकाउनुपर्नेछ । जित भने प्रजातन्त्रकै हुनेछ । विभिन्न समस्या हुँदाहुँदै पनि यस वर्ष देशले सही बाटो लिने र राष्ट्रिय हित र प्रजातन्त्रको रक्षार्थ आम नागारिक र बुद्धिजीवीहरूको एकता निर्माण भएर राष्ट्रियता र स्वाभिमानता कायम गर्ने शुभारम्भ यसै वर्ष हुनेछ । संयम नभए यसको लागि देश र नागरिकले ठूलै मूल्य चुकाउनुपर्नेछ । जित भने प्रजातन्त्रकै हुनेछ । सामुद्रिक आँधी यस वर्ष नयाँ नाम लिएर आउनेछ । जसले जर्मन बंगलादेश, बेलायत, जापान, इटाली, बल्जियम, पाकिस्तान र भारतका केही भागलाई प्राकृतिक प्रकोपले सताउनेछ । यस वर्षको आरम्भमा वृष र कन्या राशिलाई अढैया शनि तथा मकर राशिलाई आद्यधनु राशिलाई मध्य, वृश्चिक राशिलाई अन्त्य साढेसाती चल्नेछ । तुला राशिको साढे साती सकिएको छ । मेष तथा सिंह राशिलाई पनि अढैया शनिले छोडेको छ तर जेठ ६ गतेदेखि कात्तिक ३० गतेसम्म रहनेछ । मंसिर १ देखि पुनः मेष र सिंहलाई अढैया र तुला राशिलाई साढे साती आरम्भ हुनेछ । शनि साढे साती जन्मकालमा शनि शुभ हुनेलाई लाभ हुने र अशुभ हुनेलाई हानि गर्नेछ। अढैया शनि भने जन्मकालमा शनि शुभ हुँदा हानि नगर्ने अशुभले हानि गर्ने हुन्छ । अढैयाले राम्रो कसैलाई पनि गर्दैन। शनि साढे साती वा अढैया लाग्दा सर्वप्रथम पीपलको पूजा गर्ने, भैरवको पूजा गर्ने, शनिबारको दिन भैरव मन्दिरमा गएर भैरवको पूजा गरी भैरवको दायाँ हातमा दुई मिटर कालो कपडा राखी शनिको नाश होस भनेर दस कदम पछि हटेर नहेरी फर्कने। भैरवको मन्दिर उपलब्ध नभएमा दुई नदीको संगम, नदीको मूलतिर वा नदी आएतर्फ फर्केर पूजा गर्ने, दुई मिटर कालो कपडा आफूभन्दा पछाडिबाट बगाउने र मेरो नदोष बगोस् भनी बगाउने बगाएकोलाई नहेर्ने यस प्रकारको उपाय गर्दा शनिक दोष कम हुन्छ । (१२ वटै राशिको वार्षिक राशिफल भोलिको अंकमा)"
भारतपाक र सर्पसिँढी,"गत ७० वर्षमा भारतपाकिस्तानबीचको सम्बन्ध सर्प र सिँढीको खेल नै भएर रह्यो । दस पाइला अघि के बढ्छ, बीस पाइला पछि सर्नैपर्ने दस्तुर नै भयो । राजनीतिक सामरिक व्यवहार यस्तै नकारात्मक सोच र कार्यले संस्कृति नै भएर बस्यो । एउटा सग्लो राष्ट्र थियो भारत । अंग्रेज सरकारले विश्वको अर्को शक्ति दक्षिण एसियामा किन राख्ने भनेर टुक्रै बनाइदियो यसलाई । उसले पश्चिम र पूर्व दुवैतिर पाकिस्तान राष्ट्र बनाइदियो । सधैं जुधोस्, सदैव लडोस् र कहिल्यै उकालो नलागोस् भनेर अंग्रेज सरकारले कश्मीरको विषाक्त औषधी पनि दुवैलाई खुवाइदियो । त्यसपछि इतिहास नै युद्ध, हिंसा, क्लेष र आतंकवादले छोप्यो सन् १९४८, १९६५ र १९७२ को भारतपाकिस्तानको युद्ध एकापट्टि, अर्कोपट्टि दुई राष्ट्रले स्वाधीनता हासिल गरेको बखतमा नै लाखौं मानिस साम्प्रदायिक दंगा र हिंसाको सिकार बने । दक्षिण एसियामा लाखौं शरणार्थी पनि सन् १९४७ को स्वतन्त्रता पाएलगत्तैको अवधिमा भारतपाकिस्तानले पहिलोपटक विश्वसमक्ष राखे । एउटा भयानक स्थिति थियो, सडक र गल्ली त के रेलगाडीभरि मानव समूहको मृत शरीर थिए, धर्मको नाममा र राष्ट्रको खोजीमा । अंग्रेज सरकारले रोपेको वीजले यति चाँडो यति निन्दनीय र हिंसात्मक टुसा पलाउँछ भनेर कसैले सोचेको पनि थिएन । त्यसपछि भारतलाई प्रजातन्त्रले खायो, पाकिस्तानलाई सैनिक शासनले नास गर्यो । दुवै राष्ट्र परमाणु शक्ति भए । पाकिस्तानमा सैनिक शासनले यति गहिरो जरा हाल्यो कि त्यहाँ सैनिक अधिकारीहरू नै सर्व श्रेष्ठ भए । व्यापार वाणिज्य, उद्योगधन्धा, घर, जमिन, संविधान र न्यायालय, नोकरशाही सबैसबैमा सेनाका अधिकारी र सैनिक शासनको प्रमुखको व्यापक प्रभाव पर्यो । भारतविरुद्ध काम गर्नु नै सैनिक शासनको एउटा ठूलो लक्ष्य मात्रै नबनेर भारतविरोधी नारा नै सैनिक शासन बाँच्ने र बचाउने ठूलो हतियार बन्यो । पछि गएर भारत विरोध नै पाकिस्तानी राष्ट्रवादको आधार र मर्म बन्न गयो। याया खानदेखि लिएर जियाउल हक र परवेज मुसर्रफसम्म नै सैनिक शासनका क्रूरता र प्रजातन्त्रविरोधी कार्यहरू मुटु नै भएर बसे । भारतले पूर्व पाकिस्तानलाई एउटा स्वाधीन राष्ट्र बंगलादेश बनाउनमा जस्तो खुला, व्यापक अनि गहिरो सामरिक र राजनीतिक सहायता पुर्याए । यसले पाकिस्तानलाई जीवनभरि पुग्ने आघात पुर्यायो । यो आघात नै गाढा घाउ भयो, भारतपाकिस्तान सम्बन्धमा । सन् १९६५ को भारतपाकिस्तान युद्धपछि प्रधानमन्त्री लालबहादुर शास्त्रीले सोभियत संघको टासकेन्टमा गरेको सम्झौता र बंगलादेश राष्ट्र भएपछि जुल्फिकर अली भुट्टो र इन्दिरा गान्धीबीचको सिमला सम्झौता ऐतिहासिक नै भए पनि आज एउटा केवल दस्ताबेजको कंगाल भएर बसेको छ । सिमला सम्झौता एउटा पराजित नेता भुट्टोसँग इन्दिरा गान्धीले गर्दा पाकिस्तानमा भीषण विरोधको तुफान आएको थियो । भनिन्छ इन्दिरा गान्धीले भुट्टोसँग सम्झौता गरिने स्थान सिमलामा भुट्टोलाई चाहिने र खुसी हुने सरसामान आफैंले व्यक्तिगत रूपमा जुटाएका थिए । भुट्टोलाई अति नै मनपर्ने हल्यान्डको टुलिप फुल, हवानाको सिगार चुरोट, रोयल स्यालुट, रक्सी सबै व्यक्तिगत रूपमा जोगाड गरेका थिए, इन्दिरा गान्धीले । अनि अन्त्यतिर अझै सुगम अन्त्य होस् भनी गीत, गजल प्रस्तुत गर्नलाई वेगम अखतारलाई निम्त्याएका थिए । एउटा सग्लो सम्झौता भयो शान्ति, सद्भाव र मैत्रीभावका निम्ति । अभाग्यवश, भुट्टोलाई फाँसीमा चढाइयो । केही कुरो पनि अघि बढेन । सन् १९७९ मा सोभियत संघले अफगानिस्तानमा हमला गरी त्यहाँ अड्डा जमाएपछि स्थिति अचम्मै प्रकारले बिग्रियो । लगभग एक करोड अफगानी मानव समूह शरणार्थी भएर पास्कितानका विभिन्न शिविरहरूमा पुगे । अमेरिका र सोभियत संघको शीतयुद्धको केन्द्रबिन्दु नै भए, अफगानिस्तान र पाकिस्तान । सोभियतको सेनालाई अफगानिस्तानबाट लखेट्न अमेरिकाले दुई भयानक काम गर्यो । पहिलो, पाकिस्तानसँग मिलेर अनेकन स्वतन्त्रता संग्रामीको झुन्ड बनाए मुजाइद्दीनको नाममा । हिकमथियार जस्ता जुझारु लडाकुहरूलाई यी मुजाइद्दीनले नेतृत्व दिए । शरणार्थी शिविरमा बस्ने सबैले कोही न कोही मुजाइद्दीनमा सामेल हुनै पथ्र्यो, खानु, लाउनु, नोकरी, शिक्षा र स्वास्थ्य सुविधा हासिल गर्न । शरणार्थीलाई हतियार दिइयो । प्रशिक्षणमा सम्मिलित गरियो सोभियत सैन्य दलको विरोधमा लड्न । पछि सोभियत संघ टुक्राटुक्रा भएपछि र अफगानिस्तान छोडेपछि यही प्रशिक्षण पाएका हत्यारधारीहरू तालिवान भएर अफगानिस्तानभित्र पसी राज गर्न थाले । दोस्रो पाकिस्तानको सैनिक शासनलाई अझै सुगठित बनाइदिए डलर खनाएर, हातहतियार प्रशस्त मात्रामा दिएर पाकिस्तान अफगानिस्तान सिमानाबाट विश्व बजार व्यापक रूपमा पुगिरहेको हिरोइन जस्ता भयानक लागूपदार्थमा आँखा चिम्लेर । सोभियत संघ टुक्रेपछि अमेरिकाको अफगानिस्तान पाकिस्तानमा चासो र लक्ष्य नै सकियो र यस क्षेत्रबाट निक्लेर गए । ११ सेप्टेम्बर २००१ को अमेरिकाको वल्र्ड ट्रेड सेन्टरमा ओसामा विन लादेनको आतंकवादी दलले हमला गरेपछि मात्रै अमेरिका ती लादेनलाई स्वाहा पार्न ऊ फेरि अफगानिस्तान पाकिस्तान फक्र्यो । राम्रो तालिवाननराम्रो तालिवान, पाकिस्तान तालिवानअफगानी तालिवान भनी जो बहस हुँदैछ आज, यी सबै शीतयुद्धले ल्याएको पैसा, हतियार आतंकको नतिजा नै हो । पाकिस्तानको मुजाइद्दीन र तालिवान नै भए फेरि भारतपाकिस्तानको अर्को काँडा र घाउ । पाकिस्तानमा सैनिक शासन र त्यहाँका जासुस संस्था आईएसआईले गहिरो रूपमा चलाए यी आतंकवादीलाई भारतको जम्मुकश्मीर र अन्य क्षेत्रहरूमा । पैसा, हतियार, कीर्ति र शक्तिले उन्मत्त भएका आतंकवादीहरू विभिन्न झुन्डमा बाँडिए र पाकिस्तानभित्रै अड्डा जमाएर बसे । भारतको कश्मीरमा आगो नै लगाइदिए एकपटक । त्यसपछि भारतको संसद्मा आक्रमण भयो, बम्बईमा हमला भयो, पठानकोट र उरीमा अर्को आतंकवादी हस्तक्षेप भयो । त्यति मात्रै कहाँ हो र प्रधानमन्त्री नवाज सरिफले थाहै नपाई मुसर्रफले भारतको कारगिलमा हमला, अड्डा जमाए । भारतपाकिस्तानबीच रहिआएको चिसोपनले सबैलाई उजाड बनायो । दक्षिण एसियाको एक मात्र क्षेत्रीय संगठन सार्क' अठारताल सबै आठ राष्ट्र र सरकारका सर्वोच्च नेतृत्व एउटै मञ्चमा भेटेर पनि किञ्चित मात्रामा पनि अघि बढेन । बिरामी पाकिस्तानी चिकित्साको लागि भारत आउनै सकेनन् । आफ्ना आफन्त भेट्न भारतीय नागरिक पाकिस्तान जानै सकेनन् । आमा उता पाकिस्तानमा र पिताजी यता भारतमा भएकाहरूको एकअर्कालाई देख्न नपाई चोला उडे । संगीत, कला, साहित्य, पत्रकारितासमेतमा न्यास्रोपन देखा पर्यो । व्यापार, वाणिज्य र उद्योगधन्धा त ठप्प नै भयो । भारतपाकिस्तानको यस्तो सोचनीय र चिन्ताजनक सम्बन्धलाई अर्कोतिर धेरैले शोषण गरी मुनाफा कमाए, व्यापार गरे र फाइदा उठाए । अमेरिकाले के गरेन र के पाएन ? अहिले चीनले ग्वादर बन्दरगाह पायो र पाकिस्तानचीन आर्थिक करिडर अघि सार्यो । बहुराष्ट्रिय कम्पनीहरूले पाउनसम्म पाए पाकिस्तानबाट । खर्लप्पै खाइदिए पाकिस्तानलाई । सन् १९९० को दसकको पाकिस्तान र आजको पाकिस्तानमा अन्तर अझै बढ्दै गयो । सुन्दर थियो इस्लामावाद, व्यस्त थिए लाहोर र रावलपिन्डी, धनी थिए लाहोर र सिन्ध र शान्तमय थियो पेसावर आजभन्दा २० वर्षअघि । धेरै समय साथीहरूसँग मर्री, फैसल मस्जिद, अनारकली, मिनारे पाकिस्तानमा बिताउँथ्यौं । पेसावरको चप्पल, कबाब र नमक मन्डी र लाहोरको ग्वाल मन्डीमा कबाब र मगज करीमा झुम्मिन्थ्यौं । आज स्थिति अति नै खतरा छ त्यहाँ । आतंकवादले पाकिस्तान तहसनहस पार्दैछ । गत एक दसकमा मस्जिद, स्कुल, बजार, कारखाना, मेला आदि । जनभेला हुने स्थानहरूमा आतंकवादीले गरेको हमलामा ८०९० हजार मानिसहरू मारिए । आतंकित छन् सबै त्यहाँ । अर्थव्यवस्था, व्यापार, वाणिज्य, कामधन्धा, रोजगार, खेतीपानी, पानी, बिजुली, अस्पताल सबै नै आतंकवादले थिचिएका छन् । राष्ट्र ऋणमा चुर्लुल्म्मै डुबेको छ । आज हामी पाकिस्तान जाँदा उराठलाग्दो लाग्छ, धेरै साथीहरूका हौसला पनि गिर्दै गए झैं लाग्छ । पाकिस्तानहरू अति नै न्यानो, अतिथि सत्कारमा निपुण र भारतीयहरूप्रति प्रगाढ प्रेम । सैनिक शासन र नोकरशाही ठीक उल्टा । यही नै हो समस्याको जड र समाधानको मर्म। जतिजति पाकिस्तानी जनसाधारणलाई अँगाल्यौं उतिउति भारतपाकिस्तान सम्बन्ध घाम लाग्ने सम्भावना र न्यानोपन आउने क्षितिजनजिक । तर अर्कोपट्टि जतिजति पाकिस्तानी सैनिक शासन र राजनीतिक प्रणालीको नजिक उतिउति भारतपाकिस्तान सम्बन्ध चिसोपन, उजाडको भावना र युद्धको आह्वान । यही भूल नै गरिरह्यौं, दोहोर्याइरह्यौं गत सात दसकसम्म र नै आज सर्पको मुखमा पुग्यौं र सिँढीबाट झरेर फेरि दुईचारमा आइपुग्यौं । भारतपाकिस्तानबीच रहिआएको चिसोपनले उजाड बनायो । बिरामी पाकिस्तानी चिकित्साको लागि भारत आउनै सकेनन् । आफ्ना आफन्त भेट्न भारतीय नागरिक पाकिस्तान जानै सकेनन् । आमा उता पाकिस्तानमा र पिताजी यता भारतमा भएकाहरूको एकअर्कालाई देख्न नपाई चोला उड्यो । व्यापार, वाणिज्य र उद्योगधन्धासमेत ठप्पै भयो । पाकिस्तानमा सैनिक शासन प्रजातन्त्रका खोलमा र प्रधानमन्त्रीको घुम्टोभित्र पनि बाँचिनै रहन्छ र चालु नै रहन्छ । प्रधानमन्त्रीले चुनाव जितेपछि ठूलो चित्त लिएर काम गर्न खोजेकै हुन्छ, तर सैनिक शासन र त्यसभित्रको आईएसआईले प्रधानमन्त्रीलाई चल्नै दिँदैन । पर्दापछि गहिरो रूपमा कश्मीर र अन्य समस्याबारे चर्चापरिचर्चा मात्रै नभएर नीति बनाउने प्रयत्न गरिएकै हो । तर यसले सम्झौताको रूप कहिल्यै लिन सकेन । नियाज नायक आर के मि श्र कहाँ भेटेनन् होला ? प्रधानमन्त्री अटल विहारी वाजपेयी तयार भएर बसेका थिए । आफैं लाहोर गएर मिनारे पाकिस्तानसम्म भ्रमण गरेर प्रधानमन्त्री नवाज सरिफसँग सम्झौताका बुँदाहरू तयार पारेका थिए । जनरल मुसर्रफले वाजपेयीसँग आग्राको शिखर सम्मेलनमा एउटा सग्लो मार्ग निर्देश गर्छन् भन्ने सबैले आशा राखेका थिए । हात्ती आयो हात्ती आयो फुस्सा भन्दै यो पनि फुस्सै भयो । वाजपेयीले केही गर्न सक्ने नै थिऐ । उनमा अनुभव, जनताको आस्था र नैतिक प्रबलता थियो । भारतपाकिस्तानको चर्चा जारी रह्यो । प्रधानमन्त्री मनमोहन सिंहले दृढतासँग शान्ति र मैत्रीका एजेन्डा अघि बढाए । फेरि पर्दापछि गुप्तरूपमा बातचित सुरु गरे । भारतको तर्फबाट एसके लाम्बा र पाकिस्तानका तर्फबाट कसुरी । यिनीहरूले धेरैपटक भेटे, आआफ्ना नेतृत्वलाई नियमित रूपमा के हुँदैछ बताए । जनरल मुसर्रफको फर्मुला पनि चर्चामा ल्याइयो, जसमा जमिन भूमिको हस्तान्रण सामेल थिएन, जम्मु कश्मीरबाट सबै सैन्य दल हटाउने प्रस्ताव थियो र कश्मीरमा स्वशासन र थप स्वायत्तताको प्रस्ताव थियो । अभाग्यवश लाम्बा कसुरी वार्तालाप पनि असफल भयो । माछामाछा भ्यागुता नै भयो । प्रधानमन्त्री नरेन्द्र मोदी आउँदा एउटा नयाँ जोस र आशा फेरि पलायो । मोदी मन्त्रिमण्डलको शपथ ग्रहण समारोहसमेतमा ऐतिहासिक रूपमा प्रधानमन्त्री नवाज सरिफ उपस्थित भए । पछि मोदी अचानक नवाज सरिफको पारिवारिक कार्यक्रममा सामेल हुन लाहोर पुगे । अब भने भारत पाकिस्तान सम्बन्धले दृढता हासिल गर्ने नै रहेछ भन्दै थियौं, पठानकोठ र उरीमा आतंकवादी हमला भयो । चरम सीमामा भारतले समेत रातारात पाकिस्तान क्षेत्रभित्र नै आतंकवादी शिविरमा हमला गर्यो । भारतीय नागरिक कुलभूषण जादवलाई पाकिस्तानी न्यायालयले फाँसीमा चढाउने ओदश दिएपछि फेरि सर्प सिँढीबाट पनि संख्या नै नदेखिने मानचित्रमा पुग्यो । एकपट्टिले भन्छ, बात नहीं कहीं गयी ।' फेरि अर्कोपट्टिले भन्छ, बात नहीं सुनी गयी ।' कसलाई के भन्ने ? फेरि माछो माछो भ्यागुता होइन, अझै तल चेपेगाँडामा पुग्यो, यो अद्भुत सम्बन्ध । भारतपाकिस्तान सम्बन्धलाई न्यानो बनाउन दुई राष्ट्रबीच ट्र्याक टु (दोस्रो तह) का विभिन्न सभा, संगोष्ठी र चर्चापरिचर्चा भइरहन्छ । म आफैं यस्ता सभामा सामेल भएको लगभग २५ वर्ष नै पुग्यो । दुईचार कुरा अचम्मकै हुन्छन् यस्ता सभामा । केही दिनअघि दुबाईको हायात होटेलमा भएको अति उच्चस्तरीय ट्र्याक टु सभामा पनि मैले यही कुरो पाएँ । दुवै पक्षका अति उच्च पदमा पुगी अवकाश प्राप्त गरेका सैन्य अधिकारीहरू भोगेर, देखेर, सुनेर पनि ठूला सोच्नै सक्तैन । अवकाश प्राप्त गरेको १०२० वर्षपछि पनि सरकार नै बाजा बजाइरहन्छ । नयाँ कुरो भन्नै माग्दैन र सुन्नै पनि । दोस्रो, अति नै मानिएका सर्व श्रेष्ठ खबर कागज र पत्रपत्रिकाका सम्पादक पत्रकारहरूले किन आफ्नो पत्रिकामा भारतपाकिस्तान सम्बन्धका केवल नकारात्मक खबरहरू मात्रै छाप्छन् भन्नेमा बहस हुँदा एकअर्काका राष्ट्रमा संवाददाताहरू छैनन् भन्ने किसिमका जवाफ दिन्छन् । तेस्रो, गैरसरकारी संस्थामा काम गर्ने, विश्वविद्यालयका शिक्षकहरू र अन्य राष्ट्रहरूमा कामधन्धा गर्नेहरू सबै राजनीतिदेखि माथि उठौं भन्छन् र व्यापार, वाणिज्य, कला, संस्कृति, खेलकुद, पर्यटन आदिलाई माथि ल्याऔं भन्छन् । इनसानियात र जमुरियातको कुरो गरौं भन्छन् । साँच्चै भारतपाकिस्तान सम्बन्ध सर्प सिँढीको खेल नै भयो । अन्तर एउटै रहेछ । गोटीमा एकदेखि ६ नभएर गोटीको ६ वटै तर्फमा एक लेखिएको रहेछ । अर्थात् एक गोटी फ्याँके पनि चार ताल फ्याँके पनि एकै आउँदो रहेछ । एक सय नम्बर पुग्नुअघि ९९ मा कश्मीर लेखिएको रहेछ अनि त्यहाँ सर्पको टाउको राखिएको रहेछ । ९९ पुग्नासाथ सर्पको पुच्छर १० मा झर्दाेरहेछ । १० मा लेखिएको रहेछ, लेकिन जिन्दगी उम्मिद पे कायम है, और कोसिस किजिये ।'"
शिक्षामा उपलब्धि र प्राथमिकता,"२०७३ सालको समापनसँगै नेपालको शैक्षिक इतिहासमा एक वर्ष थपिएको छ । इतिहासमा थपिएको एक वर्षसँगै शिक्षा क्षेत्रमा केही उपलब्धिका साथमा केही समस्या तथा मुद्दा पनि थपिएका छन् । एक शैक्षिक वर्षको समापन र अर्को शैक्षिक वर्ष सुरु हुने यस समयमा विगतको विश्लेषण आवश्यक हुन्छ । किनकि यसबाट सिकाइ र अनुभव हासिल गर्न सकिन्छ । विगत विश्लेषणका क्रममा शिक्षा प्रणालीले गएको एक वर्षमा के हासिल गर्यो, के हासिल गर्न सकेन, कुनकुन पक्ष सफल रहे र कुन बाँकी रहे अनि यी सबै कार्यबाट केकस्ता पाठ सिकिए भन्ने प्रश्नमा खोजिने उत्तरबाट शिक्षामा आफ्नो धरातल पहिचान गर्ने मात्र नभएर दृष्टिकोण तय गर्नसमेत सहयोग पुग्छ । प्रस्तुत लेखमा शैक्षिक वर्ष २०७३ मा के हासिल गरियो र के सिकियो अनि अबका दिनमा शिक्षा प्रणालीले केकस्ता विषयमा काम गर्नुपर्छ भन्नेबारेमा खोतल्ने प्रयास गरिएको छ । यसले शिक्षा प्रणालीभित्र सिकाइ र अनुभव बढ्नुका साथै आगामी प्राथमिकता तय गर्न केही मात्रामा भए पनि सहयोग पुग्न सक्छ। विगत एक वर्षमा के हासिल गरिए ? एक वर्षको यस अवधिमा वार्षिक कार्यक्रम र बजेटमा उल्लेख गरिएका धेरै क्रियाकलाप कार्यान्वयन भए उपलब्धि पनि हासिल भए, तर ती सबैको गणनाले त्यति महत्वव नराख्ला जति महत्वव संरचनागत परिवर्तनले राख्ने गर्छ । कार्यान्वयन गरिएका कतिपय विषय नियमित प्रकृतिका थिए, जसले शिक्षा प्रणालीमा खासै ठूलो परिवर्तन गर्ने सामथ्र्य राख्न सक्दैनन् । संरचनामा भएका परिवर्तनले शिक्षा प्रणालीमा दीर्घकालसम्म सुधारको बाटो तय गर्ने हुनाले यहाँ संरचनागत रूपमा हासिल गरिएका केही उपलब्धि समेट्ने प्रयास गरिएको छ । २०७३ सालको यस अवधिमा भएका मुख्य कार्यमा शिक्षा ऐन २०२८ मा आठौं संशोधन भयो, मुलुकले खुला विश्वविद्यालय ऐन २०७३ प्राप्त गर्यो, चिकित्सा शिक्षा विधेयक २०७३ को मस्यौदा सम्मानित संसद्मा प्रस्तुत भयो । विद्यालय क्षेत्र विकास योजना स्वीकृत भई कार्यान्वयनमा आयो, राष्ट्रिय परीक्षा बोर्डको गठन भयो, कक्षा १० को परीक्षालाई माध्यमिक शिक्षा परीक्षा र कक्षा १२ को परीक्षालाई स्कुल लिभिङ सर्टिफिकेट एक्जामिनेसन नामकरण गरी कक्षा १० मा अक्षरांकन पद्धति कार्यान्वयनमा ल्याइयो, कक्षा ८ र कक्षा ११ मा समेत अक्षरांकन पद्धति प्रयोग गर्ने निर्णय भइसकेको छ । भूकम्पबाट भत्केका विद्यालय निर्माणको लागि परियोजना सञ्चालनमा आयो, शिक्षा नियमावलीको मस्यौदा मन्त्रिपरिषद्मा पेस भयो, नेपाल राष्ट्रिय इन्जिनियरिङ तथा प्रविधि प्रतिष्ठान स्थापनाका लागि गठन आदेश जारी भई प्रारम्भिक चरणका काम गर्न सुरु भए, शिक्षा ऐनबमोजिम शिक्षक स्थायी गर्नका लागि शिक्षक सेवा आयोगबाट विज्ञापन गर्ने काम भयो आदि छन् । यसैगरी संविधानबमोजिम शिक्षा क्षेत्रको पुनर्संरचना गर्नका लागि प्रारम्भिक चरणका मस्यौदा खाका कोर्ने काम भएको छ, राष्ट्रिय योग्यता प्रणालीको खाका (प्रारम्भिक मस्यौदा) तयार भएको छ, विद्यालय शिक्षामा रंगिन पाठ्यपुस्तकको सुरुआत गरिएको छ । केके हासिल गर्न सकिएन ? विगतको दसकदेखि नै विद्यालय शिक्षाका प्रमुख मुद्दा पहुँच, सक्षमता, गुणस्तर र व्यवस्थापकीय सक्षमताको सेरोफेरोमा घुमिरहेका छन् । शिक्षा प्रणालीले आफ्नो धेरै स्रोत र साधन यिनै मुद्दामा केन्द्रित गरिरहेको छ, तापनि उल्लेख्य उपलब्धि हासिल गर्न सकिएको छैन । प्राथमिक तहको पहुँचमा उल्लेख्य सुधार देखिएको भए पनि गुणस्तर र सक्षमतामा अझ पनि धेरै समस्या छन् । उपलब्ध स्रोत तथा कार्यक्रमलाई प्रभावकारी ढंगबाट कार्यान्वयनमा ल्याउन सकिएको छैन । उच्च शिक्षाको क्षेत्रमा पनि विगतका वर्षमा जस्तै पहुँच, व्यवस्थापकीय सक्षमता, सान्दर्भिकता, जवाफदेहिताजस्ता विषय अहम् मुद्दाको रूपमा रहिरहे । यसैगरी प्राविधिक शिक्षा तथा व्यावसायिक तालिमको क्षेत्रमा लक्षित वर्गमा पहुँच सुनिश्चित गर्ने र सीप विकासको सान्दर्भिकता बढाउने कार्यमा ठोस प्रगति हासिल गर्न सकिएको छैन । शिक्षा क्षेत्रका धेरै कार्यक्रम संरचनागत परिवर्तन गर्नभन्दा पनि विगतको निरन्तरताको रूपमा कार्यान्वयनमा रहेका छन् भन्न सकिने आधार छन् । एकातिर आवश्यक मात्रामा स्रोतको विनियोजन गर्न सकिएको छैन भने अर्कोतिर उपलब्ध स्रोतको पनि औचित्यपूर्ण र न्यायपूर्ण ढंगबाट वितरण गर्न सकिएको छैन । सुशासन र जवाफदेहिताको कसीमा शिक्षा क्षेत्रको अवस्था धेरै तल रहेको देखिन्छ । अबको बाटो के त ? शिक्षामा सुधार हुन नसकेको विषय यस क्षेत्रमा संलग्न सबैले उठाउने गरेको पाइन्छ । माथिल्लो तहमा काम गर्नेहरूले आफूभन्दा तलका निकायले काम नगरेको ठान्छन् भने तलका निकायमा काम गर्नेहरूले आफूभन्दा माथिका निकायबाट काम नभएको देख्छन् । एकले अर्कोलाई उपदेश दिनमै आफ्नो महत्वव ठान्ने प्रवृत्ति देखिएको छ । सबैभन्दा पहिला आफूलाई तोकिएको वा सुम्पिएको काम गर्नुपर्छ भन्नेबारेमा आत्मबोध जगाउन सकिएको छैन, तर अब यसरी हुनेवाला छैन् । नयाँ वर्ष २०७४ को सुरुवातसँगै हरेक व्यक्तिले आफूलाई तोकिएको काम गरेर मात्र अन्यको बारेमा प्रश्न उठाउँछु भन्ने भावना जागृत भए यस दिशामा सुधारको कार्य सहज हुन्छ । विगत जेजस्तो अवस्थाबाट गुज्रिरहेको भए पनि अबका दिनमा सर्वप्रथम हामीले आफ्नो कार्यशैली र कार्यसंस्कारमा परिमार्जन गर्नु आवश्यक छ । आफू नबदलिई केही हुनेवाला छैन् । व्यक्तिव्यक्तिमा आउने परिवर्तनबाट संगठन र समग्र प्रणालीमा प्रभाव पर्ने भएकाले म आफू केकसरी परिवर्तन हुन सक्छु र समग्र शिक्षा प्रणालीले पनि हरेक व्यक्तिलाई केकसरी परिवर्तन गर्ने भन्ने चिन्तनमनन गरी त्यसलाई कार्यान्वयनमा ल्याउनुपर्छ । हुन त व्यक्तिको व्यवहारमा परिवर्तन ल्याउन सिकाइ र संरचना दुवैको भूमिका हुन्छ भन्ने गरिन्छ । जिल्ला शिक्षा अधिकारी र शिक्षाका माथिल्लो निकायका हाकिमहरू विद्यालयको उद्घाटन र माला लगाउने काममा नअल्मलिई कार्यालयमा बसेर आफ्ना कर्मचारीका कामको अनुगमन र सेवाग्राहीका समस्या सुनिदिने हो भने धेरै समस्या समाधान हुन सक्छन् । सिकाइबाट परिवर्तन ल्याउन समय लाग्न सक्छ र सो टिकाउ खालको पनि हुन्छ । संरचनाको कारणबाट आउने परिवर्तन केही दबाबमूलक खालको हुन्छ र यसलाई छिटो हासिल गर्न पनि सकिन्छ । यहाँ संरचना भन्नाले नीति, ऐन, नियम, दण्ड, सजाय आदिलाई लिने गरिन्छ । संरचनाले सबैजनालाई विधि र पद्धतिमा काम गर्ने वातावरण तयार गर्छ, जसको कार्यान्वयनबाटै सुशासन र जवाफदेहिता सुनिश्चित गर्न सकिन्छ । शिक्षा क्षेत्र सुधारको लागि अहिलेकै संरचनाबमोजिम विधि र पद्धति पालना गरे मात्र पनि अहिलेको तुलनामा धेरै काम गर्न सकिन्छ, जसको लागि नेतृत्व तथा जनशक्तिको नैतिक मूल्य र प्रतिबद्धता आवश्यक छ । शिक्षा प्रणालीमा विधि, पद्धति र निश्चित मापदण्डका आधारमा काम गर्ने संस्कार कायम गरिसकेपछि दोस्रो चरणमा गर्नुपर्ने कामको प्राथमिकीकरण आवश्यक हुन्छ, जसको लागि संविधान, ऐन र आवधिक योजना आवश्यक हुन्छन् । अबका दिनमा शिक्षा प्रणाली ससाना खुद्रामसिना काममा नअल्मलिई निःशुल्क तथा अनिवार्य आधारभूत शिक्षाको सुनिश्चितता, निःशुल्क माध्यमिक शिक्षाको प्रत्याभूति, राष्ट्रिय योग्यता प्रारूपको तयारी, स्वीकृति र कार्यान्वयन, शैक्षिक सामग्रीसहितको शिक्षण सिकाइ क्रियाकलापको कार्यान्वयन, शिक्षकको औचित्यपूर्ण ढंगबाट व्यवस्थापन, शैक्षिक व्यवस्थापनको सुदृढीकरण, भौतिक संरचनाको पुनर्निर्माण, उपलब्ध स्रोतको औचित्यपूर्ण वितरण र समायोजन, निजी विद्यालयको प्रभावकारी नियमन, अनुगमन तथा मूल्यांकनमा सुदृढीकरण, क्षमता विकास आदि कार्यमा आफ्नो ध्यान केन्द्रित गराउनुपर्छ । यी र यस्तै अन्य कार्यलाई प्राथमिकतामा राख्नुपर्छ, जसले शिक्षा प्रणालीभित्र सुशासन र जवाफदेहिता सुनिश्चित गराउन सहयोग गरोस् । यसैगरी २०७४ सालमा शिक्षा प्रणालीलाई नेपालको संविधान २०७२ को भावनाबमोजिम शिक्षाको समग्र संरचना र पद्धतिलाई पुनर्संरचना गर्नु आवश्यक छ । केन्द्रीकृत संरचनामा रहेका शिक्षाका संरचना र पद्धतिलाई संघीय ढाँचामा ढाल्न गहन विश्लेषण र इमानदार प्रयासको खाँचो छ । केन्द्रीकृत संरचनामा तालिम लिएका र यसैमा अभ्यस्त भइसकेका जनशक्ति सजिलै संघीय संरचनामा बदलिन्छन् भन्न जति सजिलो छ, कार्यान्वयन उत्तिकै चुनौतीपूर्ण छ । माथि उल्लेख गरिएका र गर्न बाँकी अन्य कार्य एकैपटक गर्न राजनीतिक प्रतिबद्धता र स्रोतको आवश्यकता पर्छ । कतिपय कार्य हालकै नियम, स्रोत साधन, जनशक्ति र संरचनाबाट गर्न सकिन्छ । तसर्थ पहिलो ध्यान त्यसमा केन्द्रित गर्नु आवश्यक छ, तर यसको लागि कार्यसंस्कार शैलीमा परिवर्तन आवश्यक हुन्छ । यसैगरी ससाना काम गर्दै गएपछि त्यसको असर वा प्रभाव ठूलो देखिन्छ भन्ने सबैले बुझ्नु पनि आवश्यक छ । एकैपटकमा ठूलो काम गर्छु भन्दा काम नहुन सक्छ । उदाहरणको लागि शिक्षकले कक्षाकोठामा पूरा समय बिताई विद्यार्थीलाई अन्तरक्रिया गराउने वातावरण सिर्जना गर्न अहिलेकै नियम र स्रोतबाट गर्न सकिन्छ । स्रोत व्यक्ति तथा विद्यालय निरीक्षकले आआफ्नो क्षेत्रका विद्यालय अनुगमन गर्न र आवश्यकताअनुसार शिक्षकलाई सहयोग गर्न अहिलेकै नियमले पुग्छ । जिल्ला शिक्षा अधिकारी र शिक्षाका माथिल्लो निकायका हाकिमहरू विद्यालयको उद्घाटन र माला लगाउने काममा नअल्मलिई कार्यालयमा बसेर आफ्ना कर्मचारीका कामको अनुगमन र सेवाग्राहीका समस्या सुनिदिने हो भने पनि हालका धेरै समस्या समाधान हुन सक्छन् । अनावश्यक रूपमा दोहन भइरहेको स्रोतको बचत गर्न सकिन्छ । शिक्षा क्षेत्रका निकाय गोष्ठी, अन्तरक्रिया आदिमा संलग्न हुनभन्दा अनुगमन मात्र जोड दिन सके पनि अवस्थामा धेरै सुधार ल्याउन सकिन्छ । शिक्षा क्षेत्र सुधारको लागि यी र यस्तै ससाना कार्य गर्न सके हाम्रा बालबालिकाको शिक्षा पाउने हक अधिकार सुनिश्चित गर्न धेरै समय कुर्न पर्दैन । आखिर मुलुकको लागि सबैले आआफ्नो स्थानबाट केही गर्ने प्रेरणा यस अवसरमा मिलोस् । लम्साल शिक्षा मन्त्रालयका सहसचिव हुन् ।"
"धुर्मुससुन्तली, धुलो र संविधान","नेपालको संविधान समावेशी र नागरिक अधिकारप्रति उदार रहेको अनि त्यस अर्थमा यो विश्वकै उत्कृष्ट संविधान भएको दाबी यसका पक्षधरहरूले गरेका छन्, यद्यपि कुनै पनि मुलुकको संविधानको क्षेत्राधिकार त्यसको सीमाको चौघेरा र त्यहाँका वासिन्दामा मात्र लागू हुन्छ, केही विशेष परिस्थितिमा बाहेक । त्यसैले व्यावहारिकताको हिसाबले कुनै मुलुकको संविधानलाई अन्यत्रको संविधानसँग दाँज्नु एउटा अर्थहीन, प्राज्ञिक या राजनीतिक अभ्यासबाहेक अरू केही अर्थ राख्दैन त्यसले । तर संविधानमा उल्लिखित हक र अधिकार अनि तिनीहरूको कार्यान्वयन सुनिश्चित गर्न बनेका कानुनले राज्यलाई जवाफदेहिताको घेरामा ल्याउने आधार प्रदान गर्छन् । नेपालको संविधान २०७२ ले स्वास्थ्य अधिकारलाई मौलिक अधिकारको सूचीमा राखेको छ, अरू ३० वटा अधिकारहरूजस्तै । नागरिकका तीन कर्तव्य पनि उल्लेख गरेको छ । अर्थात् हरेक १० वटा अधिकारको ललीपप' को अनुपातमा एक कर्तव्यको अपेक्षा राखेको छ सरकारले । धुर्मससुन्तली जोडीले देखाएको अनुपम र करुणाको उच्चतम उदाहरण यो संविधानमा उल्लिखित कर्तव्य' को सूचीबाट प्रेरित भएको हैन पक्कै पनि । त्यो उनीहरूको जागृत मानवीय चेतना, करुणा र पीडितको दुःख र कष्टसँग आफूलाई एकाकार गर्न सक्ने क्षमताका कारण उब्जिएको कर्तव्यबोधका कारण हो । सामान्य भाषा र हरेक प्रजातान्त्रिक र लोककल्याणकारी राज्यको दायित्वमा पर्ने गाँस, बास र कपास या सामान्य भाषामा भनिने नाना, माना र छाताको मान्यतालाई मूर्तरूप दिन व्यवहारमा उत्रेको हो त्यो दम्पती । अर्थात् सांकेतिक रूपमा उनीहरूले समाजका सीमान्तकृत र सम्मान खोसिएका, बराबरीको हैसियत खोसिएका तर संविधानले अक्षरमा समानता' ग्यारेन्टी गरेका मुसहर' हरूका लागि छाता र सम्मानको सांकेतिक अभियानको नेतृत्व गरेका छन्, अरूलाई प्रेरित गरेका छन् । यसअघि काभ्रेमा भूकम्पपीडितसँग डोकोमा ढुंगा बोकेर सम्मानित श्रमद्वारा निर्माणमा उनीहरू जुटेका थिए र त्यो स्वावलम्बन' को अभियानको अर्को पाटो थियो । तर प्रश्न उठ्छ त्यति राम्रो संविधानले किन त्यस्ता नागरिक जन्माएन ? किनकि यो संविधान एउटा किताबमा खुम्चिएको छ । संविधान निर्माणमा कुनै बहस भएन र जनताको अपनत्व बन्नै सकेन त्यससँग । यो केही ठालु नेताहरूको देन थियो, जसलाई जनताको सम्बन्ध नगाँसिनु र ०६३ यताका परिवर्तनमा जनताको अपनत्व नबन्नुको कारण त्यही नै हो मुख्य रूपमा । संविधानमा अधिकारको बाहुल्यताको उल्लेखले मात्र मुलुकमा संविधानवाद र त्यसबाट निर्दिष्ट कर्तव्यको सुनिश्चितता हुन सक्दैन । तर स्वाभाविक रूपमा प्रश्न उठ्छ जतिसुकै फितलो र अपनत्वविहीन संविधान किन नहोस्, त्यसमा उल्लिखित अधिकारको सुनिश्चितता र त्यो कार्यान्वयन नहुँदा राज्यको प्रशासनिक, कानुनी र नैतिक जवाफदेहिता निर्धारित हुनैपर्छ । अहिले राजधानी सहर धुलाम्मे छ । अंग्रेजीमा त कसैकसैले काठमाडौंलाई डस्टमान्डु' पनि भन्न थालेका छन् । प्रहरी विभागले आफ्नो अति उत्साहमा राजधानीलाई ध्वनि प्रदूषणमुक्त सहर बनाउनेतर्फको यात्रा सुरु गरी नयाँ वर्षबाट सबै यातायात वाहनलाई हर्न' नबजाउन र बजाएमा त्यो दण्डनीय अपराध हुने उर्दी जारी गरेको छ । तर प्रश्न उठ्छ हर्न बजाएर वतावरण प्रदूषित गर्नेहरू दण्डित हुन्छन् भने धुलो नियन्त्रण गर्न नसकी शतप्रतिशत जनताको स्वास्थ्यमा प्रतिकूल असर पर्ने वातावरण बनाउने राज्यलाई कानुनी घेरामा कसरी ल्याउने ? राज्य कानुन र संविधानबाट निर्देशित हुन्छ, तर त्योभन्दा माथि हुँदैन । प्रधानमन्त्री पुष्पकमल दाहालले संसद्को सुशासन समितिसमक्ष उपस्थित भई सम्बन्धित निकायलाई धुलो नियन्त्रण गर्न निर्देशन दिएको समाचार सञ्चारमाध्यममार्फत फिँजिएका छन् । तर त्यो सम्बन्धित निकाय' कुन हो, त्यसको पहिचान न संसद्समक्ष खुलाइयो, न त त्यसबारे आधिकारिक जानकारी सञ्चारमाध्यमलाई नै छ । त्यसैले त्यसको कार्यान्वयनको लागि सरकारको कुनै निकाय अगाडि आउने छैन । प्रहरी संस्थाले ध्वनि प्रदूषण' माथि निगरानी राख्नेछ पक्कै पनि, आउँदा केही दिन । तर सवारी साधनको बढ्दो चाप र धुवाँ प्रदूषण जाँच' गर्न पर्याप्त केन्द्रहरू स्थापित गर्न सरकारको ध्यान नजानुले प्रदूषण नियन्त्रण सरकारको निम्न प्राथमिकता रहेको स्पष्टै हुन्छ । त्यो प्रदूषणमा अब धुलो प्रदूषण थपिएको छ । जारी अनुसन्धान तथा डाटा' विश्लेषणले राजधानीको हावा सास लिन' को लागि अयोग्य बनेको छ । विगत दुई महिनादेखि हावामा धुलोको अंशको घनत्व बढ्दै जाँदा प्रत्येक व्याक्तिको फोक्सो र श्वासप्रश्वास प्रक्रियामा प्रतिकूल असर परेको तथ्यलाई अस्पतालमा सम्बन्धित रोगका बिरामीको बढ्दो संख्याले पुष्टि गरेको छ । शरीरले धान्न नसक्ने गरी अर्थात् रक्तसञ्चार प्रणालीलाई ध्वस्त पार्ने गरी धुलो कणको घनत्व १५६ देखि १८६ माइक्रोग्राम घनमिटरसम्म पुगेको पुष्टि भएको छ । सम्बन्धित चिकित्सकका अनुसार मानव स्वास्थ्यको लागि यो खतरनाक अवस्था हो । सर्वोच्च अदालत अति सक्रिय छ । पशुपति र स्वयम्भूका गम्भीर रोग संक्रमित बाँदरहरूलाई नियन्त्रित गर्न उसले सरकारलाई आदेश जारी गरेको छ । ती बाँदरहरूबाट त्यो क्षेत्रमा आवतजावत गर्ने आम व्यक्तिमा खतरा पुग्ने अवस्थाबारे सर्वोच्चको चिन्ता बुझ्न सकिन्छ । निश्चय पनि काकाकूल काठमाडौं ६ महिनापछि पानी पाउने लोभ र आशामा धुलो खान तयार देखिन्छ । तर यो गतिमा धुलो खाँदा आउँदा ६ महिनासम्म यस नगरवासीहरूको स्वास्थ्य कुन अवस्थामा पुग्ला ? तर धुलो आतंकबाट त सर्वोच्च प्रांगण, सिंहदरबार प्रांगण आदि मात्र नभएर सबै सडक र त्यहाँ पैदल या गाडीबाट हिँड्नेहरू सबै आक्रान्त छन् । संविधानले सुनिश्चित गरेको स्वास्थ्यको अधिकार कुण्ठित भएको छ । यातायात साधनमाथि नियन्त्रण गर्न प्रहरी सडकहरूमा खटिएका छन्, तर वर्तमान प्रदूषणको मुख्य कारक धुलो यो आकार र आयतनमा बढ्नु र वातावरण प्रदूषित हुनुको कारणबारे कुनै अध्ययन या जवाफदेहिता जिम्मेवार या गैरजिम्मेवार' पक्ष देखाएका छैनन् । जारी सडक विस्तार र निर्धारित समयमा त्यो पूरा नहुने नेपाली रोगको निरन्तरताका कारण धुलोको घनत्व बढ्दो छ । राजधानीमा त्यससँगै मेलम्ची' पानी आपूर्तिका पाइप बिछ्याउने अभियान जारी छ र मेलम्ची परियोजना पूरा नहुँदासम्म यो अवस्था जारी रहने अनौपचारिक अभिव्यक्ति पनि आइरहेका छन् । निश्चय पनि काकाकूल काठमाडौं ६ महिनापछि पानी पाउने लोभ र आशामा धुलो खान तयार देखिन्छ । तर यो गतिमा धुलो खाँदा आउँदा ६ महिनासम्म यस नगरवासीहरूको स्वास्थ्य कुन अवस्थामा पुग्ला ? त्योभन्दा पनि महत्ववपूर्ण कुरा हो स्वास्थ्य र पर्याप्त पानीसँगै धुलोरहित वातावरण दुवै नेपालको संविधानले आम नागरिकलाई ग्यारेन्टी गरेको अधिकार' हो । त्यसैले धुलाम्मे काठमाडौं मेलम्ची आगमनको स्वीकार्य पूर्व सर्त हैन र हुन सक्दैन । राज्यले आम जनताको स्वास्थ्यलाई क्षत्विक्षत् बनाएको मात्र छैन, उनीहरूको क्षमता (इफिसियन्सी) र जाँगर पनि ध्वस्त पारेको छ । उत्पादकत्व र राष्ट्रिय अर्थतन्त्रसँग त्यसको प्रत्यक्ष सम्बन्ध छ । राष्ट्रिय ढुकुटीबाट क्षतिपूर्ति माग नागरिक अधिकारकर्मीको एउटा अभियानको हिस्सा बन्न सक्छ । किनकि विगतका अधिकांश यस्ता मागको प्रत्यक्ष सम्बन्ध रुपैयाँ, पैसासँग गाँस्ने प्रयास भएको छ । हो, धुलो र प्रदूषणबाट ग्रस्त नागरिकले अस्पतालमा महँगो उपचार गराउनुपर्ने सम्भावना पनि बढ्दै गएको छ । तर नागरिक स्वास्थ्य या जनस्वास्थ्यबारे सरकारलाई कसरी न्यूनतम संवेदनशील र जवाफदेही बनाउने ? व्यक्तिगतरूपमा, मन्त्रिपरिषद् र नीति निर्माण तथा कार्यान्वयन तहमा बसेका टाउकेहरूलाई दण्ड र जरिबाना नगरेसम्म या उनीहरूका तर्फबाट सरकारी ढुकुटी रित्तिने परम्परा जारी रहेसम्म सरकारको संस्थागत उदासीनता रहिरहनेछ, यस्ता अपराधबारे । जनस्वास्थ्यलगायत विभिन्न अधिकार' बारे या संविधानप्रति सरकारको माथिल्लो तह जिम्मेवार भएको सुनिश्चित नभएसम्म या व्यवहारमा स्थापित नभएसम्म धुलो र धुवाँ नेपालीको नियति बनिरहनेछ । हाम्रा नेताहरू कुर्लिरहनेछन् सुगा झैं, नेपालको संविधान विश्वकै उत्कृष्ट छ, किनकि त्यहाँ सबै अधिकार सुनिश्चित गरिएको छ ।'"

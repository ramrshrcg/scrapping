शीर्षक,विवरण
पशुपक्षी नमारीकनै मासु !,"जिउँदो जनावरका शरीरको उत्कृष्ट मांसपेसी निकालेर त्यसलाई प्रयोगशालामा हुर्काएर त्यसैबाट मासु बनाएर बेच्न उद्यत् छन् थुप्रै पश्चिमा कम्पनी । गत नोभेम्बर १ मा अन्तर्राष्ट्रिय विशुद्ध शाकाहारी दिवस (भिगन डे) मनाइँदै गर्दा विकसित देशमा परम्परागत ढंगको मासुलाई विस्थापन गर्ने गरी नयाँ खालको मासु उत्पादन तयारी भइरहेको छ र त्यसको लागि व्यापक पुँजी र नयाँ प्रविधिको विकास हुँदैछ । एउटा निश्चित आयु भएको प्राणीलाई मारेर मात्र परम्परागत मासु' प्राप्त हुन्छ । थोरै मासुका लागि थोरै र धेरै मासुका लागि धेरै जनावर र पक्षीको हत्या गर्नुपर्छ, परम्परागत मासु उद्योगमा । तर अमेरिकाको सान फ्रान्सिस्कोमा कार्यालय रहेको मेम्फिस मिटले प्रयोगशालामै मासु विकास गरेर अबको पाँच वर्षभित्र व्यावसायिक रूपमा ल्याउने तयारी गरिरहेको छ । उसले अघिल्लो वर्ष प्रयोगशालामा बनाइएको मासुबाट निर्मित मिटबल' सार्वजनिक गरिसकेको छ । मेम्फिसका सहसंस्थापक उमा भालेटी भन्छन्, हामी सन् २०२१ देखि २२ सम्ममा त्यस्तो मासु बजारमा ल्याउने प्रयासमा छौं ।' प्रयोगशालाको महँगो मासु ! गत मार्चमा सोही कम्पनीले कुखुरो नमारीकनै कुखुराको साँप्रो बनाएको घोषणा गर्यो । जिउँदो कुखुराको मासुबाट लिइएको केही कोषलाई प्रयोगशालामा वृद्धि गरेर त्यस्तो साँप्रो बनाइएको हो । त्यसो गर्न कुखुराको शरीरमा अत्यन्त सानो र सहज घाउ बनाइन्छ । नेदरल्यान्डका वैज्ञानिकले सन् २०१२ मा प्रयोगशालामै बिफ (गाईको मासु) समेत हुर्काएका थिए । भालेटी भन्छन्, खासमा हामी जनावरका थुपै्र कोस संकलन गर्छौं, त्यसलाई प्रयोगशालाको निश्चित वातावरणमा शुद्ध र पोसिलो फिड (खाना) उपलब्ध गराउँछौं र सोही कोसलाई मांसपेसीमा वृद्धि गराउँछौं । त्यही मांसपेसी नै नयाँ खालको मासु हो ।' मासु तयार गर्न सुरुदेखि अन्त्यसम्म जम्मा चारदेखि ६ हप्ता लाग्ने भालेटीको भनाइ छ । आफ्नो कम्पनीको लक्ष्य धेरै पुँजी उठाएर मासुको लागत कम बनाउने रहेको भालेटी बताउँछन् । एक वर्षअघि आधा किलो मासुको लागत करिब १८ लाख पर्ने देखिएकोमा अहिले सो अकल्पनीय रूपमा घटेको छ । सन् २०१३ मा यस्तै मासुबाट निर्मित बर्गरको मूल्य तीन लाख २५ हजार भएकोमा अहिले त्यसको मूल्य झारेर करिब १२ सय नेपाली रुपैयाँमा झारिएको यही मासु प्रविधिमा काम गर्ने नेदरल्यान्डका अनुसन्धानकर्ता मार्क पोस्ट्ले उल्लेख गरेका छन् । भालेटी भन्छन्, हामीलाई थाहा छ, महँगो मासु कसैले खाने छैनन् । त्यसका लागि यसको मूल्य बजारको अन्य मासुकै हाराहारी ल्याउनुको विकल्प छैन । त्यसका लागि प्रविधि, लगानीदेखि लिएर अनेक विषयमा हामी निरन्तर काम गरिरहेका छौं । आउँदो १८ महिनामा १० देखि १८ गुणा मूल्य घट्ने अनुमान गरौं ।' नक्कली मासु' को उस्तै छ व्यापार मेम्फिस मिट मात्रै होइन, दुई सय अर्ब डलरको मासु र पोल्ट्री उद्योगलाई चुनौती दिने गरी अन्य थुपै्र यस्ता आदर्श स्टार्टअप मासु उद्योग' आएका छन् । यसअघि पूर्णरूपमा वनस्पतिबाट निर्मित तर मासुजस्तै स्वाद र रूप देखिने खाद्य पदार्थको बजारले अमेरिका र युरोपमा लोकप्रियता पाएका छन् । इम्पोसिबल फुड्स' र बियोन्ट मिट' जस्ता त्यसका उदाहरण हुन् । वातावरण र जनावरलाई माया गर्ने तथा स्वास्थ्यप्रति संवेदनशील मान्छेले मासुको विकल्प खोजिरहेका हुन् । नेपालमै समेत गत मे १ मा पहिलोपटक भिगन (मासु मात्रै होइन, जनावरबाट उत्पादित दही, दूध, घिउ र छालासमेत उपभोग नगर्ने व्यक्तिसमूह) को याली गरेको सन्दर्भमा यस्ता खालका विकल्पले माछामासु मन पराउने तर प्राणीप्रति करुणा राख्ने व्यक्ति र समूहको जीवन बदल्ने अपेक्षा राख्न सकिन्छ । किन प्रयोगशालाको मासु ? यसरी दिनानुदिनु मासुको विकल्पमा खोलिने स्टार्टअप' मा लगानी आकर्षित हुनुका अनेक कारण छन् । मासु उद्योगमा हुने डरलाग्दो हिंसा, यातना, अनुचित व्यवहार, पशुकै लागि उपयोग गरिने अत्यन्त ठूलो परिमाणको खाद्य, वनस्पति, जंगल, पानीको दोहन र पशुको मल र विकारबाट निस्कने हानिकारक मिथेन ग्यासले ल्याएको वातावरणीय विनासकै कारण पनि मान्छेले मासुको विकल्प खोजेका हुन् । मासु उद्योगका कारण १८ देखि २० प्रतिशतसम्म कार्बन उत्सर्जन हुने गरेको सन्दर्भमा विश्वभरका कतिपय सेलिब्रिटी र वातावरणकर्मीले यस्ता उद्योगमा अचेल लगानी गरेका छन् । १ क्यालोरी मासु बनाउन २५ क्यालोरी खर्च हुने कारण मासु उद्योग वातावरणका लागि डरलाग्दो रहेको यस्तो नयाँ मासुका अभियानकर्ताको छ । परम्परागत खाद्य प्रणाली सबै कोणबाट डरलाग्दो भइसकेको छ', खाद्य प्रविधिमा लगानी गर्ने फिप्टी यर्स' नामक अमेरिकी उद्यम कोषका संस्थापक साझेदार सेथ ब्यानन भन्छन्, अहिलेको खाद्य संस्कार वातावरणको लागि त उचित छैन नै, आर्थिक रूपमा पनि उत्तिकै कष्टकर र स्वास्थ्यका लागि हानिकारक छ ।' मानव अंग विकास गर्न प्रयोग गरिएको स्टेम सेल प्रविधिबाट बनाइएको यो कल्चर्ड मासु' लाई यसका विकासकर्ताले सफा मासु' को रूपमा व्याख्या गर्ने गरेका छन् । कुखुराको मासु बनाउन इजरायलमा फन्ड' जुटाउने काम भइरहेको छ । उनीहरूले यसलाई सुपर मिट' नाम दिएका छन् । कतिपय कम्पनीले माछाको मासु बनाउन पनि यो प्रविधि प्रयोग गरिरहेका छन् । अत्यन्त स्वस्थ परम्परागत मासुमा रोगजन्य कीटाणु पाइने गरेका छन् र कीटाणु संक्रमणका कारण विश्वमा वर्षौं लाखौं मान्छेको ज्यान जाने गरेको छ । अनुसन्धानकर्ताका अनुसार नयाँ खालको मासु स्टेराइल' वातावरणमा हुर्काइने हुँदा यसमा डरलाग्दो ब्याक्टेरिया संक्रमणको डर हुन्न । त्यसैगरी जनावरलाई खुवाइने एन्टिबायोटिकका कारण जनावरमा एन्टिबायोटिक प्रतिरोधात्मक ब्याक्टेरिया' बन्ने गरेका छन् र त्यो त झनै हानिकारक छ । अमेरिकामा मात्रै सन् २००९ देखि १४ सम्म पशुलाई खुवाउने एन्टिबायोटिकको वृद्धिमा २३ प्रतिशतले वृद्धि भएबाट संसारका अन्य देशमा पनि त्यस्तै भइरहेको अनुमान गर्न सकिन्छ । तर मेम्फिस र नेदरल्यान्डका वैज्ञानिकले बनाएको मासुमा त्यस्तो एन्टिबायोटिकको प्रयोग हुँदैन । उनीहरूले यो मासुमा मांसपेसी बढाउने हर्मोनको प्रयोग गर्ने छैनन् । यस्ता कतिपय हर्मोन युरोपमा बेच्नमा प्रतिबन्ध छ, तर अमेरिकामा जनावरलाई दिइने हर्मोन बेच्नमा खासै प्रतिबन्ध छैन । त्यस्तै यस्तो मासुमा हेमे आइरन नहुने भएकाले यो खाने व्यक्तिलाई कोलन क्यान्सरसमेत नहुने तर्क अनुसन्धानकर्ताको छ । सँगै खराब कोलेस्टोरलसमेत यसबाट हटाउन सकिने भएकाले नयाँ मासु स्वास्थ्यको दृष्टिले उत्कृष्ट हुने अनुसन्धानदाताको तर्क छ । तर सहज छैन तर जनावरको मासु कल्चर' गर्न उति सहज हुँदैन । जनावरको मांसपेसी लिएर त्यसलाई ल्याबको सानो बट्टामा लगेर राख्दा त्यो सहजै हुर्किहाल्छ नि भनेर हुँदैन । अति धेरै पौष्टिक तत्व, प्रोटिन, स्वाद र टेक्स्चर (स्वरूप) भएको कोष छान्ने काम उति सहज छैन । गाई र कुखुराको मासु हुर्काउने र वृद्धि गराउने तरिका नै फरक हुन्छ । त्यति मात्र होइन, अहिलेसम्म त्यस्ता कोषलाई बढाउन मारेकै जनावरको बोभाइन सेरम' प्रयोग हुने गरेको थियो, तर जनावर नै मारेर अर्को कोष वृद्धि गर्नु अनुचित भएपछि अहिले मेम्फिसले प्राणी नमारीकनै प्राप्त हुने किल फ्रि फिड' निर्माण गरिसकेको छ । अबको १० देखि २० वर्षसम्म विश्वका सात अर्ब जनसंख्यामाझ मेम्फिस मासु पुगोस् भन्ने हाम्रो चाहना हो,' बालेटी भन्छन्, प्राणी नमारीकनै, त्यो पनि पूर्ण स्वस्थ मासु ।' यस्तो दाबी अन्य नयाँ मासु' वालाले पनि गरेका छन् । साँच्चै प्राणी नमारीकनै प्राप्त हुने त्यस्तो मासु कहिले दयालु मासुप्रेमी' ले चाख्न पाउलान् ? (एजेन्सीहरूको सहयोगमा)"
"अब नेपालमै स्पोर्ट्स साइन्सको अध्ययन, त्रिविमा माघदेखि पढाइ","काठमाडौं: आगामी माघदेखि त्रिभुवन विश्वविद्यालय (त्रिवि) मा स्पोर्ट्स साइन्सको कक्षा सञ्चालन हुने भएको छ । नेपालमा पहिलोपटक स्नातकोत्तर तहमा स्पोर्ट्स साइन्सको अध्ययन अध्यापन सुरु हुन लागेको हो । कक्षा सञ्चालनका लागि पाठ्यक्रम निर्धारण र डिजाइनदेखि अन्य सम्पूर्ण तयारी पूरा भइसकेको जानकारी संयोजक प्रारामकृष्ण महर्जनले दिए । स्पोर्ट्स साइन्स पढाइका लागि सम्पूर्ण तयारी भइसकेको छ । आगामी माघ महिनादेखि कक्षा सुरु हुन्छ, महर्जनले अन्नपूर्ण पोस्ट्सँग भने । महर्जनका अनुसार पढाइ कीर्तिपुरस्थित त्रिवि हाताको विद्यार्थी क्लबको भवनमा सञ्चालन हुनेछ । विद्यार्थीलाई पायक परोस् भनेर राष्ट्रिय खेलकुद परिषद् (राखेप) ले निर्माण गर्न लागेको बहुउद्देशीय कभर्डहल नजिकै कक्षा सञ्चालन गर्न लागिएको महर्जनले बताए । यसअघि नै स्पोर्ट्स साइन्सको अध्ययन अध्यापन सुरु हुने भनिए पनि विभिन्न कारणले स्थगित हुँदै आएको थियो । यसपटक भने विश्वविद्यालयले कक्षा कोठा व्यवस्थापनका लागि पाँच लाख रुपैयाँ निकासा गरिसकेकाले माघदेखि पढाइ सुरु हुने महर्जनले बताए । स्पोर्ट्स साइन्समा जम्मा ६० क्रेडिट आवर कक्षा सञ्चालन हुनेछ । पहिलो समेस्टरमा ६ विषय समावेश गरिएको छ र १८ क्रेडिट आवरको हुनेछ । कोर्समा समावेश गरिएको विषयमा हिस्टोरिकल डेभलपमेन्ट अफ नेपाल एन्ड अब्रोड, स्पोर्ट्स सोसियोलोजी, स्पोर्ट्स साइकोलोजी, स्पोर्ट्स इन्जुरिज एन्ड फिजियोथेरापी, एथलेटिक्सको ट्र्याक एन्ड फिल्ड र भलिबल समावेश गरिएको छ । यसैगरी दोस्रो सेमेस्टरमा स्पोर्ट्स बायो मेडिसिन, स्पोर्ट्स ट्रेनिङ कोचिङ साइन्स, स्पोर्ट्स मेडिसिन एन्ड फिजियोलोजी, स्पोर्ट्स म्यानेजमेन्ट एन्ड इकोनोमिक, जिम्न्यास्टिक फर अल, फुटबल अथवा बास्केटबल समावेश गरिएको छ । दोस्रो सेमेस्टर १५ क्रेडिट आवरको हुनेछ । यसैगरी १५ क्रेडिट आवर रहने तेस्रो सेमेस्टरमा रिसर्च मेथड एन्ड स्ट्याटेजिक्स, नेसनल एन्ड इन्टरनेसनल स्पोर्ट्स अर्गनाइजेसन, टेस्ट म्यानेजमेन्ट, किन एन्थ्रोपोलोजी, अर्गनाइजेसन अफ कोचिङ क्याम्प, फिल्ड गेममा क्रिकेट, कराँते र तेक्वान्दो तथा याकेट गेममा टेबुलटेनिस र ब्याडमिन्टन समावेश गरिएको छ । यसैगरी चौथो सेमेस्टरमा ६ क्रेडिट आवरको थेसिससहित जम्मा १२ क्रेडिट आवरको पढाइ हुनेछ । जसमा स्पोर्ट्स पेटालोजी र ऐच्छिक विषयमा स्पोर्ट्स जर्नालिजम एन्ड एड्भान्टेज स्पोर्ट्स, स्टडी अफ इन्टरनेसनल रिक्रिययसन एन्ड लिजर स्पोर्ट्स र स्पोर्ट्स मेडिया एन्ड जर्नालिजम विषय समावेश गरिएको जानकारी खेलकुदविज्ञ दिवाकरलाल अमात्यले दिए । स्पोर्ट्स साइन्सको पढाइ सुरु भएपछि कोचिङ प्रणाली व्यवस्थित हुने र दक्ष प्रशिक्षकका साथै व्यवस्थापक उत्पादन हुने विश्वास पनि उनले व्यक्त गरे । नेपालमा अहिलेसम्म हुँदै आएका प्रशिक्षण वैज्ञानिक खालको छैन । स्तरीय वैज्ञानिक प्रशिक्षण नहुँदा नेपाली खेलकुदले फड्को मार्न सकेको छैन । स्पोर्ट्स साइन्सको पढाइ सुरु भएपछि नेपाली खेलकुदमा थुप्रै परिवर्तन आउनेछ, खेलकुद विज्ञ अमात्यले भने । मानविकी संकायअन्तर्गत अध्ययन अध्यापन हुने स्पोर्ट्स साइन्सको कोर्स डिजाइन त्रिविमा लामो समयदेखि शारीरिक शिक्षा विषय प्राध्यापन गर्दै आएका प्रारामकृष्ण महर्जन, खेलकुदविज्ञ दिवाकरलाल अमात्य, राष्ट्रिय खेलकुद परिषद्का बोर्ड सदस्य गंगाबहादुर थापामगर र परिषद्कै खेलकुद विज्ञान प्रतिष्ठानका निर्देशक डा प्रकाश प्रधानले गरेका हुन् । पहिलो वर्ष बढीमा ३५ जनालाई भर्ना लिइने जानकारी महर्जनले दिए । स्पोर्ट्स साइन्स नयाँ विषय भएकाले धेरैको आकर्षण बन्ने महर्जनले बताए । स्पोर्ट्स साइन्स नयाँ विषय हो । विदेशमा यो विषय मेडिकलभन्दा पनि महँगो छ । तर हामी सकेसम्म कम शुल्कमा पढाउने तयारी गरिरहेका छौं, महर्जनले भने, धेरै इक्विपमेन्ट चाहिने भएकाले अन्य विषयको तुलनामा केही महँगो भने अवश्य हुन्छ । उनले स्पोर्ट्स साइन्स र शारीरिक शिक्षामा टेक्निकल विषयबाहेक अन्य सबै एउटै विषय रहेकाले आफूहरूले पठाउन सक्ने बताए । यसबाहेक स्पोर्ट्स साइन्समै स्नातकोत्तर गरेकाहरू पनि नेपालमा रहेकाले उनीहरूको पनि सहयोग लिइने भएकाले जनशक्तिको अभाव नहुने उनले बताए । शारीरिक शिक्षामा स्नातकोत्तर गरेकाहरूलाई प्राथमिकता दिने महर्जनले बताए । स्पोर्ट्स साइन्स विषयका संयोजकसमेत रहेका महर्जनले साइन्स, मेडिसिन र इन्जिनियरिङ ब्याकग्राउन्ड भएकाले सिधै प्रवेश पाउने र अन्य ब्याकग्राउन्डका लागि खेलकुदमा संलग्न रहेको हुनुपर्ने बताए । यसका साथै खेलाडी र विद्यालयका खेलकुद शिक्षकले पनि यो विषय पढ्न पाउने बताए । कस्ता विद्यार्थीले पढ्न पाउँछन् भन्ने मापदण्ड बनेको छ । अहिले धेरै माग राष्ट्रिय खेलकुद परिषद्बाट आएको छ । त्यहाँ कार्यकरत प्रशिक्षकले स्नातकोत्तर गर्न नपाएको गुनासो गर्दै आएकाले परिषद्का साथै नेपाली सेना र प्रहरीलाई कोटा छुट्ट्याउने तयारीमा छौं, महर्जनले भने ।"
समर्थकलाई ठटाएपछि एभरा समस्यामा,"लिस्बन: युरोपेली क्लब फुटबलको दोस्रो ठूलो प्रतियोगिता युरोपा लिगअघि आफ्नै क्लबका एक समर्थकलाई हिर्काएपछि मार्सिल्लेका प्रभावशाली डिफेन्डर प्याट्रिक एभरा समस्यामा परेका छन् । फ्रान्सेली क्लब मार्सिल्लेले बिहीबार राति पोर्चुगिज क्लब भिक्टोरिया डी ग्विमारेजको मैदानमा खेल्ने कार्यक्रम थियो । सोही खेलको अभ्यासका क्रममा ३६ वर्षीय एभराले आफ्नै क्लबका समर्थकलाई ठटाएका थिए । मैदानजनिकै बसेर आफ्नो क्लबको अभ्यास हेरिरहेका ती समर्थकको टाउकोमा एभराले एरोबेटिक किक' प्रहार गरेका थिए । समर्थकमाथि जाइलागेका एभरालाई टोलीकै अन्य साथीले छुट्याएका थिए । समर्थकमाथि हातपात गरेपछि एभरालाई भिक्टोरिया डी ग्विमारेजविरुद्घको खेल खेल्नबाट रोक लगाइएको थियो । उनी परिवर्तित खेलाडीको रूपमा टोलीमा सहभागी थिए । उक्त खेलमा मार्सिल्ले १० गोलले पराजित भएको थियो । युरोपेली फुटबल महासंघ (यूईएफए) को अनुशासन समितिले एभरामाथि थप कारबाही गर्ने भएको छ । इङ्लिस प्रिमियर लिग क्लब म्यानचेस्टर युनाइटेडका पूर्वखेलाडी एभरामाथि गरिने थप कारबाहीको निर्णय हुन भने बाँकी छ । मार्सिल्लेका ती समर्थकले अभ्यासमा व्यस्त एभरालाई करिब आधा घन्टादेखि ठूलो स्वरमा जिस्काइरहेको समाचार फ्रान्सेली समाचारपत्रहरूले प्रकाशित गरेका छन् । आफूलाई जिस्काएपछि आक्रोशित बनेका एभराले ती समर्थकको टाउकोमा किक प्रहार गरेका थिए । फ्रान्सेली पत्रिका एल इक्विपका अनुसार समर्थकमाथि किक प्रहार गर्नुअघि एभरा र ती समर्थकबीच केही समय विवाद पनि भएको थियो । विवादकै क्रममा आवेशमा आएर एभराले ती समर्थकमाथि किक प्रहार गरेका थिए । प्याट्रिक एभरा टोलीका अनुभवी खेलाडी हुन्, पक्कै पनि त्यहाँ केही भएको हुनुपर्छ, अन्यथा उनले यस्तो कार्य कदापि गर्ने थिएनन्', मार्सिल्लोका प्रशिक्षक रुडी गार्सियाले भनेका छन् । करिब आठ वर्ष म्यानचेस्टर युनाइटेडबाट व्यावसायिक फुटबल खेल्दा एभराले क्लबलाई पाँचवटा प्रिमियर लिग र एउटा च्याम्पियन्स लिग उपाधि जिताउन महत्वपूर्ण भूमिका निर्वाह गरेका थिए । सेनेगलका खेलाडी एभरा म्यानचेस्टर युनाइटेडबाट तीन वर्ष इटालियन सिरिए क्लब युभेन्ट्समा बिताएपछि यसै सिजन मार्सिल्लोमा आबद्ध भएका हुन् । गत जनवरीमा मार्सिल्लेमा आबद्ध भए पनि उनले क्लबका लागि हालसम्म दुई खेलमात्र खेलेका छन् । एभराको उक्त घटनालाई विभिन्न सञ्चारमाध्यमले मार्सिल्लेकै पूर्वखेलाडी एरिक क्यान्टोनाको घटनासँग तलना गरेका छन् । म्यानचेस्टर युनाइटेडबाट व्यावसायिक फुटबल खेल्दा क्यान्टोनाले सन् १९९५ को जनवरीमा भएको क्रिस्टल प्यालेसविरुद्घको खेलका क्रममा एक समर्थकलाई कुङ् फु किक' प्रहार गरेर ढालेका थिए । उक्त घटनालगत्तै फ्रान्सेली खेलाडी क्यान्टोनालाई रातो कार्ड देखाइएकोे थियो भने उनलाई नौ महिनासम्म कुनै पनि प्रतियोगिता खेल्न नपाउने गरी प्रतिबन्ध पनि लगाइएको थियो ।"
तीन दिनभित्र रियल मड्रिडको दोस्रो हार,काठमाडौंः रियल मड्रिडले तीन दिनभित्र लगातार दोस्रो हार व्यहोरेको छ। ला लागिता फुटबल अन्तर्गतको खेलमा सेभिल्लासँग ३१ ले पराजित भएको दुईदिन पछि रियल मड्रिडले दोस्रो हार ब्यहोरेको हो। गएराति कोपा डेल रे अन्तर्गतको खेलको पहिलो लेगमा रियल मड्रिड घरेलु मैदान सान्टियागो बर्नबाउमा सेल्टा भिगोसँग पराजित भयो। रियललाई सेल्टाभिगोले हार चखाउने क्रममा २१ गोल अन्तरले पराजित गर्यो। तीन दिनभित्र दोस्रो खेल खेलेको रियल मड्रिड सेल्टाभिगोसँग पराजित भएसँगै पहिलो लेगमा २१ गोल अन्तरले पछि परेको छ। दोस्रो लेग अब सेल्टा भिगोको घरेलु मैदानमा हुनेछ। कोपा डेल रेको अघिल्लो चरण प्रवेशका लागि रियल मड्रिडले उक्त खेलमा सेल्टा भिगोलाई कम्तिमा २० गोल अन्तरले हराउनु पर्नेछ। यसअघि ४० खेलमा अपराजित रहँदै रियल मड्रिडले स्पेनिस लिगमा नयाँ कीर्तिमानी बनाएको थियो। ४१ औं खेलमा अपराजित यात्रामा पुनविराम लगाउने क्रममा रियल मड्रिडलाई सेभिल्लाले आफ्नो घरेलु मैदानमा ३१ ले पराजित गरेको थियो।
क्राभ मागाका नेपाली गुरु,"खेलकुद क्षेत्रमा लाग्नेमध्ये धेरैको चाहना हुन्छ, अन्तर्राष्ट्रिय क्षेत्रमा देशको नाम चिनाउने र आफू पनि चिनिने । यही चाहना र इच्छा आकांक्षा बोकेर खेलकुदमा लाग्नेहरूले नेपाललाई संसारमा चिनाएका छन् र आफूलाई स्थापित गरेका छन् । तर, देवजंग पण्डित (३२) मार्सल आर्टस्मा लाग्नुका पछाडि धेरै कारण थिए । खेल खेलेर देशको नाम राख्ने र आफू चर्चित हुनेभन्दा पनि सकेसम्म धेरै खेलका कला सिकेर आफ्नै नेपाली हावापानी सुहाउने खेलको विकास गर्ने चाहना उनको थियो । त्यसैगरी अर्को सबैभन्दा ठूलो कारण उनका दाइ सुदेवजंग पण्डित आईटीएफ तेक्वान्दो भित्र्याउन महत्र्वपूर्ण भूमिका निर्वाह गर्ने व्यक्तिमध्ये एक थिए । त्यसैले दाइको पाइला पछ्याउँदै देवजंगले पनि मार्सल आर्टस्मा पाइला टेके । दाइ आईटीएफ तेक्वान्दो संघको पदाधिकारी भएकाले देवजंगले पनि सुरुमा आईटीएफ तेक्वान्दो नै खेल्न थाले । आफूभन्दा पहिला दाइ खेलकुदमा लागेकाले उनलाई खेलकुदमा लाग्न सहज भयो । घरपरिवारले पनि राम्रै सहयोग गर्यो । राम्रो खेलाडी बन्नका लागि उनले घरपरिवारबाट सदैव प्रोत्साहन पाइरहे । घरपरिवारको साथ र सहयोगकै कारण देवजंगले खेलकुदमा निकै छिटो प्रगति गरे । २०५७ सालमा आयोजना भएको आईटीएफ तेक्वान्दो प्रतियोगितामा पहिलो स्वर्ण पदक जित्न सफल भए । तर नयाँनयाँ कुरा सिक्न र जान्न चाहने देवजंग आईटीएफ तेक्वान्दोमा धेरै समय रमाउन सकेनन् । मैले खेल्न सुरु गरेको छोटो समयमा नै खेलकुदमा आफ्नो छाप राखिसकेको थिएँ । तर, किनकिन भित्री मनदेखि नै आईटीएफ खेल्न मन लागेन । त्यसैले आईटीएफ छाडेर डब्लूटीएफ तेक्वान्दो खेल्न सुरु गरेँ', देवजंग भन्छन् । काठमाडौं धापासीका स्थायी बासिन्दा देवजंगले दाइको अनुमतिबेगर नै डब्लूटीएफ तेक्वान्दो खेले । यसका कारण दाजुभाइबीच केही समय मनमुटाव पनि भयो । दाइ आईटीएफ नै खेल्न दबाब दिने, भाइ कुनै हालतमा पनि आईटीएफ नखेल्ने भएपछि पण्डित दाजुभाइबीच लामो समयसम्म बोलचाल नै बन्द भयो । कविराज खड्गीसँग डब्लूटीएफ तेक्वान्दो सिक्न थालेका देवजंगले दाजुभाइबीचको असमझदारीकै कारण डब्लूटीएफ तेक्वान्दो छाड्नु पर्यो । तेक्वान्दो छाडे पनि उनले खेलकुद क्षेत्र भने छाडेनन् । अर्को खेल बक्सिङ रोज्न पुगे । बक्सिङमा उनले दुईवटा राष्ट्रिय पदक पनि जिते । मार्सल आर्टस्का नयाँनयाँ कला सिक्न तल्लीन देवजंग बक्सिङमा पनि धेरै समय रमाउन सकेनन् । तेक्वान्दोभन्दा बक्सिङमा उत्कृष्ट प्रदर्शन गरे पनि उनले त्यसलाई छाडेर वादोरियो कराते रोजे । उनले वादोरियोबाट करातेका आधारभूत कला र सीप सिके । वादोरियो खेल्दाखेल्दै केही साथी मिलेर गोर्खा एक्सन मार्सल आर्टस् संघ स्थापना गरे । उनी लगायतको समूहले तेक्वान्दो, बक्सिङ र करातेका कलालाई परिस्कृत गर्दै नेपाली ढाँचामा गोर्खा एक्सन नयाँ मार्सल आर्टस्को विकास गरेका थिए । गोर्खा एक्सन मार्सल आर्टस् संघको पहिलो सचिव बनेका देवजंगले आफ्नै संयोजकत्वमा चारवटा राष्ट्रिय प्रतियोगितासमेत आयोजना गरे । नेपालमा मार्सल आर्टस् खेल सुषूप्त अवस्थामा रहेका बेला लगातार चारवटा राष्ट्रिय प्रतियोगिता आयोजना गरेर उनले मार्सल आर्टस्लाई जगाउने काम गरेका थिए । छोटो समयमै गोर्खा एक्सन मार्सल आर्टस्ले लोकप्रियता हासिल गरेपछि संघभित्र विवाद सुरु भयो । संघका पदाधिकारीबीच पदका लागि संघर्ष चल्न थाल्यो । तीव्र राजनीतिक चलखेल र सबैको आआफ्नै व्यक्तिगत स्वार्थ देखेपछि देवजंगले गोर्खा मार्सल आर्टस् छोडे । संघको केन्द्रीय सचिव र केन्द्रीय प्रशिक्षकसमेत रहेका देवजंगले छाडेपछि निष्क्रिय बनेको संघको अन्ततः राष्ट्रिय खेलकुद परिषद्ले दर्ता नै खारेज गरिदियो । २२ जिल्लामा संगठन विस्तार भएको र क्षेत्रीय तथा राष्ट्रिय प्रतियोगिता आयोजना गर्दै आएको संघ खारेज हुँदा आफू सबैभन्दा धेरै दुःखी भएको देवजंगले बताए । गोर्खा मार्सल आर्टस् संघ गठन गर्नमा धेरै मेहनत र पसिना बगाएको थिएँ । साथीहरूको व्यक्तिगत स्वार्थ र पदलोलुपताले गर्दा संघ खारेज हुँदा साह्रै दुःख लागेको थियो । खेलकुदमै लाग्दिनँ भन्ने पनि सोचेको थिएँ तर जतिसुकै कोसिस गरे पनि यो क्षेत्रलाई छाड्न सकिनँ', देवजंग विगतलाई सम्झँदै भन्छन् । गोर्खा एक्सन मार्सल आर्टस् संघको दर्ता खारेज भएपछि देवजंग लामो समयसम्म खेलकुदमा निष्क्रिय रहे । तर साथीभाइको करकाप र आफ्नै पनि भित्री इच्छाका कारण अन्तर्राष्ट्रिय मार्सल आर्टस् खेलकुद संघ (आईएमजीसी)मा आबद्ध भए । आईजीसीका निर्वाचित केन्द्रीय सदस्य देवजंग अहिले नेपालमा नयाँ मार्सल आर्टस् खेल क्राभ मागा'को संस्थागत विकासमा सक्रिय रूपमा लागेका छन् । उनले नेपालमा नयाँ खेल भित्र्याउनका लागि थाइल्यान्ड, हङकङ र भारतमा तालिम लिए । क्राभ मागाको सिभिल इन्स्ट्रक्टर कोर्स गरे । काताबिनाको यो खेललाई नेपालमा संस्थागत गर्न उनी अहिले दिनरात लागिपरेका छन् । संघ दर्तादेखि खेलाडी उत्पादनमा सक्रिय रूपमा लागेका छन् । संघ दर्ता भइरहेकै अवस्थामा उनले पाँच सयभन्दा बढी खेलाडी उत्पादन गरिसकेका छन् । ५६ जिल्लामा यो खेललाई विस्तार गरिसकेका छन् । यो खेलमा काता नभए पनि प्रतियोगिता हुन्छ । विपक्षीको अट्याकलाई डिफेन्स गर्नसक्ने र खेलाडी विजयी हुन्छ । यो खेलमा हातहतियारको पनि प्रतिस्पर्धा हुन्छ । क्राभ मागा ७० भन्दा बढी देशमा लोकप्रिय खेलका रूपमा रहेको छ । काता नहुने यो मार्सल आर्टस् मूलतः सेल्फ डिफेन्समा आधारित खेल हो । अहिलेका नयाँ पुस्तालाई नयाँ तरिकाको मार्सल आर्टस्का बारेमा जानकारी दिने मुख्य उद्देश्यसहित क्राभ मागालाई नेपालमा स्थापित गर्न लागेको छु । यसका लागि धेरै मुलुकमा गएर ट्रेनिङ लिने काम गरिसकेको छु', देवजंग भन्छन् । उनी टेक्निकल सेमिनारमा सहभागी हुन जनवरीमा फ्रान्स जाने तयारीमा छन् । उनले विभिन्न विद्यालय र फिटनेस क्लबमा क्राभ मागा र सेल्फ डिफेन्सका बारेमा प्रशिक्षण दिने गरेका छन् । नेपालमा यो खेल सुरु भएको छोटो समयमै यसले लोकप्रियता हासिल गरेकोमा भने देवजंग खुसी देखिन्छन् । अरूलाई पिटेर आफूले जित्नेभन्दा पनि आफ्नो आत्मरक्षा आफैंले कसरी गर्ने भन्ने कुरा क्राभ मागाले सिकाउने दाबी उनको छ । उनी क्राभ मागालाई नन अफिसियल मार्सल आर्टस्भन्दा माथि पुर्याउने अभियानमा छन् । क्राभ मागामा लागेको एक वर्षको अवधिमै विभिन्न जिल्लामा संगठन विस्तारदेखि ५६ सय खेलाडी उत्पादन गरिसकेकाले यो खेलले अरू खेललाई पछि पार्ने दाबी उनले गरे । उनी आफूले मार्सल आर्टस्का धेरै खेल खेल्नु र रोज्नुका पछाडि पनि धेरै कारण भए पनि मार्सल आर्टस्का बारेमा धेरै कुरा जान्नु मुख्य कारण रहेको बताउँछन् । हरेक मार्सल आर्टस्का आआफ्नै कला छन् । कुनै एउटै मार्सल आर्टस् खेलले आत्मरक्षाको खेललाई पूर्ण बनाउन सक्तैन । यसका लागि धेरै खेलका कला र सीप सिक्नुपर्छ', देवजंग भन्छन्, पूर्ण रूपमा आत्मरक्षाको खेल बनाउन मैले धेरै खेल खेलेँ, तिनको कला सिकेँ ।' नेपालमा मार्सल आर्टस् खेल अहिले पनि पुरानै ढर्राबाट चलेकोमा भने उनलाई दुःख लागेको छ । अहिले पनि मार्सल आर्टस् खेल पुरानै ढर्राबाट चलेको छ । हामीकहाँ राजनीतिक व्यवस्था परिवर्तन भयो तर मानिसको मानसिकतामा परिवर्तन आउन सकेको छैन । यही कुरा खेलकुद क्षेत्र विशेषगरी मार्सल आर्टस् विधामा लागू हुन्छ', देवजंग भन्छन् ।"
शिवम् न्यु डायमन्ड सेमिफाइनलमा,"काठमाडौं: पुरानो नैकापको शिवम् न्यु डायमन्ड एकेडेमी प्रथम प्याब्सन यू१८ राष्ट्रिय महिला तथा पुरुष भलिबल प्रतियोगिताको सेमिफाइनलमा प्रवेश गरेको छ । शुक्रबार भएको महिलातर्फको क्वार्टरफाइनल खेलमा चितवनको मेघौली स्पोर्ट्स एन्ड एजुकेसन क्लबलाई ३० को सोझो सेटमा हराउँदै शिवम् न्यु डायमन्डले सेमिफाइनलमा स्थान बनाएको हो । चर्चित राष्ट्रिय खेलाडी स्पाइकर प्रतिभा माली र सेटर कृपा अधिकारीको प्रेरणामा शिवम् न्यु डायमन्डले मेघौली स्पोटर््समाथि २५११, २५१६, २५८ को सहज जित निकाल्यो । खेलमा शिवम् न्यु डायमन्डकी प्रतिभा माली वुमन अफ दि म्याच चुनिइन् । बालाजुको नयाँ बसपार्कस्थित ढोरपाटन स्पोर्ट्स ट्रेनिङ सेन्टरमा सञ्चालन भइरहेको महिलातर्फको अन्य खेलमा सफलता हात पार्दै पारा माउन्ट इङ्लिस स्कुल, ढोरपाटन भलिबल क्लब र एभरेस्ट बोर्डिङ स्कुल सेमिफाइनलमा प्रवेश गरेका छन् । शुक्रबार भएको क्वार्टरफाइनल खेलमा काठमाडौंको पारा माउन्ट स्कुलले भक्तपुरको स्प्रिङडेल स्कुललाई २५२१, २५१९, २५१४ को सोझो सेटमा हराउँदै शिवम् न्यु डायमन्डसँग सेमिफाइनलमा भेट पक्का गरेको छ । काठमाडौंकै ढोरपाटन स्पोट क्लबले पोखराको टप्स माविमाथि २५२२, २७२५, २७२५ को कठिन जित निकाल्यो । यस्तै रूपन्देहीको एभरेस्ट स्कुलले दाङको श्रीगाउँ खेलकुद विकास समितिलाई २५२२, २५१३, २५२० को सोझो सेटमा हराउँदै सेमिफाइनलमा स्थान बनाउन सफल भयो । महिलाको दोस्रो सेमिफाइनलमा ढोरपाटन र एभरेस्टबीच प्रतिस्पर्धा हुनेछ । निजी तथा आवासीय विद्यालय संगठन (प्याब्सन) को मुख्य प्रायोजनमा सञ्चालन भएको पुरुषतर्फको क्वार्टरफाइनल खेलमा सफलता हात पार्दै कञ्चनपुरको लिटिलबुद्ध एकेडेमी र काठमाडौंको सेक्रेट हार्ट स्कुल सेमिफाइनलमा प्रवेश गरेका छन् । काठमाडौंको सेक्रेट हार्टले बूढानीलकण्ठको थ्रीस्टार एकेडेमीलाई २५१८, २५२३, २५२३ को सोझो सेटमा हराउँदा लिटिलबुद्ध एकेडेमीले भक्तपुरको स्प्रिङडेल एकेडेमीलाई २५२१, २५२३, २५१७ को नतिजा आफ्नो पक्षमा पार्यो । पुरुषतर्फ न्युटन स्कुल र ढोरपाटन भलिबल क्लबवीचको तेस्रो क्वार्टरफाइनल खेल खराब प्रकाशका कारण स्थगित भयो । उक्त खेल शनिबार हुने आयोजकले जनाएको छ । पुरुषतर्फको सेमिफाइनलमा सेक्रेट हार्ट स्कुलले नुवाकोटको बुङताङ भलिबल टिमसँग खेल्नेछ भने लिटिलबुद्धले न्युटन र ढोरपाटनबीचको विजेतासँग प्रतिस्पर्धा गर्नेछ। नेपाल विद्यालय भलिबल कमिसनको आयोजना सञ्चालन भएको प्रतियोगिताको महिला र पुरुष दुवैको विजेता टोलीले नगद एक लाख प्राप्त गर्नेछन् । यस्तै उपविजेताले ६० हजार, तेस्रो हुने टोलीले ३५ हजार तथा उत्कृष्ट विधाका विजेताले नगद पाँच हजारसहित उत्कृष्ट अवार्ड हात पार्नेछन् ।"

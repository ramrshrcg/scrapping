शीर्षक,विवरण
साइकल सिटीको रहर,"नेपालमा सडक सञ्जाल विस्तार तीव्र गतिमा भइरहेको छ। सरकारी तथ्यांकअनुसार राजमार्ग, मध्यम स्तर र स्थानीय स्तरका गरी ७५ हजार किमि सडक बनिसकेका छन्। काठमाडौं उपत्यकामा मात्र दुई हजार किमि सडक छ। सडक सञ्जाल फैलाउनेदेखि सडक चौडा बनाउने क्रम पनि चलेको छ। सडक विस्तार जति नै भए पनि त्यसको अनुपातमा कैयौं गुणा बढी सवारी साधन काठमाडौंमा भित्रिएका छन्। डिजेल र पेट्रोलबाट चल्ने यस्ता सवारी साधनहरूको संख्या बढेको बढ्यै छ। मुलुकमा प्रजातन्त्र पुनस्र्थापना भएको २०४६ सालमा मुलुकमा ३४ हजार पाँच सय ७६ मोटरसाइकलसहित जम्मा ७६ हजार तीन सय ७८ सवारी साधन थिए। बागमती अञ्चलमा मात्र १८ हजार पाँच सय ९४ मोटरसाइकलसहित ३४ हजार ६ सय ६ सवारी साधन थिए। त्यसबेला उपत्यकामा साइकल सहज, सरल र सस्तो साधनका रूपमा व्यापक प्रयोग गरिन्थे। तिनताका उपत्यकामा ५० देखि ७५ हजारसम्म साइकलहरू रहेको अनुमान छ। साइकल घरघरमा आवश्यक साधनका रूपमा सजिएका थिए। त्यसबेला उपत्यकाको वायु स्वच्छ, सफा र शीतल थियो भने बागमती नदीहरूमा स्वच्छ पानी बग्थ्यो। २०४६ को लगभग तीन दशकपछि अहिले काठमाडौं उपत्यकामा सवारी साधनको संख्या ११ लाख पुगिसकेको छ। यसमध्ये मोटरसाइकल मात्रै आठ लाख भएको तथ्यांक छ। सवारी साधनले उपत्यकाका राजमार्ग, सडक, बाटा, गल्ली र चौकहरूमा आतंक मच्चाएका छन्। घन्टौंको जाम, धुवाँ, धुलो, कोलाहल र कर्कश ध्वनि राजधानी र मुलुकका प्रमुख सहरका दैनिकी बनेका छन्। गल्लीगल्लीमा मानिसहरू हिँड्न पनि नमिल्ने गरी बस, कार, मोटरसाइकलको अराजक र अनुशासनहीन जाममा परिरहेका नियमित दृश्य देख्न पाइन्छ। अस्थिर र धैर्यहीन मोटरसाइकलहरूले निम्त्याएका सवारी दुर्घटना पनि धेरै छन्। सडकमा जाम हुँदा सडकपेटी र अन्तरकुन्तरमा पनि छिरिहाल्ने अराजक मोटरसाइकलहरूले निम्त्याएको सवारी दुर्घटनाले धेरैको मृत्यु र अंगभंग भएको छ। मानौं ११ लाख सवारी साधनले दैनिक एक वा दुई लिटर पेट्रोल या डिजेल खपत गर्छन् भने ५५ लाख लिटर पेट्रोलडिजेल खपत हुनेछ। वास्तवमा प्रयोग हुने इन्धन योभन्दा धेरै बढी हुन्छ। पेट्रोलडिजेलले निकाल्ने कार्बन डाइअक्साइड, कार्बन मोनोअक्साइड, लिड, मर्करी, आदि हेभी मेटलहरू निस्कन्छन्। विषाक्त रासायनिक ग्याँस, उत्सर्जित हुने ताप र ध्वनि प्रदूषणका साथै तिनले उडाउने धुलो र धुवाँले मानव जीवनलाई कति असर पारिरहेको होला ? यसले सहर र सहरवासीको स्वास्थ्यमा कति क्षय र हानि पुयाइरहेको छ भन्ने विषयमा जनता र सरकार संवेदनशील हुन जरुरी छ। काठमाडौं (नेपा) उपत्यकालाई मन्दिरैमन्दिरको सहर भनेर चिनिन्छ। विगतमा यस उपत्यकामा पैदल तीर्थयात्रीहरूका नगरहरू थिए। आधुनिक पिच सडकहरू बन्दै गर्दा यो सहर अघोषित रूपमा साइकल सहर थियो। बिनाकुनै झन्झट र छेकछेकाबार स्वतन्त्र रूपमा साइकलमा यात्रा गर्थे मानिसहरू। व्यावहारिक रूपमा साइकल सिटी नै थियो काठमाडौं उपत्यका २०४६ सालसम्म। नेपालले आर्थिक उदारीकरणको नीति लिएपछि सहकारी संस्थाहरूले मोटरसाइकल किन्न किस्ताबन्दीमा ऋण उपलब्ध गराउन थाले। यसपछि साइकलहरू खुम्चिए भने मोटरसाइकलको जगजगी बढ्यो। प्राकृतिक छटा, सम्पदा र संस्कृतिले भरिपूर्ण नेपा उपत्यका प्रदूषणका कारण अस्तित्व संकटको सँघारमा छ। यस्तो हुनुमा डिजेल र पेट्रोलबाट चल्ने सवारी साधनहरू धेरै जिम्मेवार छन्। यसै सन्दर्भमा साइकलको प्रयोग विभिन्न कारणले उचित देखिन्छ। साइकल सहज र सरल छ। यो सादगी र सामाजिक समानताको प्रतीक हो। यो स्वस्थ र वातावरणमैत्री मात्रै छैन, बालबालिका र वृद्धहरूका लागि पनि हितकर छ। साइकल गरिब, धनी, महिला, पुरुष, युवा, केटाकेटी सबैले चलाउन सक्छन्। यसले सामाजिक समानताको अनुभूति दिलाउँछ। साइकललाई महँगो र आयातीत इन्धन नचाहिने हुँदा यसले आर्थिक रूपमा परनिर्भरता कम गराउन महŒवपूर्ण भूमिका निर्वाह गर्छ। नेपालले वार्षिक रूपमा दुई खर्ब रुपैयाँ पेट्रोलियम पदार्थ आयातमा गुमाउँछ। त्यस्तै लगभग एक खर्ब रुपैयाँबराबरको सवारी साधन आयात गर्छ। त्यस्तै अर्बौं रुपैयाँ ती सवारी साधनका पार्टपुर्जा आयातमा खर्च गर्छ। यस्तो आयातलाई खाडी र मलेसियामा काम गर्ने गरिब नेपालीहरूले कठोर मेहनतको रेमिटेन्सले धानेको छ। साइकलले धुवाँ नफाल्ने र धुलो कम उडाउने हुँदा गाउँ, सहर र सिंगो मुलुकको वातावरण स्वच्छ राख्न सहयोग गर्छ। यसले हरित र दिगो विकासलाई योगदान दिन्छ। साइकल चलाउनु पौडी खेल्नुजस्तै राम्रो व्यायाम मानिन्छ। विश्व स्वास्थ्य संगठनको अध्ययनअनुसार दैनिक ३० मिनेट साइकल चलाउने हो भने मुटु रोग, मधुमेह, चिनी रोग र क्यान्सर लाग्ने सम्भावना धेरै कम हुन्छ। घरबाट कतै जान १५ मिनेट र फर्कंदा १५ मिनेट साइकल चलाउने हो भने पनि यसका लागि छुट्टै समय निकाल्नुपर्दैन। यस्ता रोगहरू लागिसकेपछि उपचार गरेर पनि पूर्णरूपमा निको हुन गाह्रो छ। रोगको उपचार गर्नुभन्दा रोग लाग्नै नदिनु श्रेयस्कर हो भनिन्छ। त्यसैले पनि साइकल चलाआंै, दीर्घजीवी बनौं। सहरी यातायातका कारण बढ्दो विकराल प्रदूषण समस्या हल गर्न साइकलको केकस्तो भूमिका रहन्छ भन्नेबारेमा बहस थाल्नुपर्छ। साइकल प्रयोगका बारेमा जनचेतना जगाउनुपर्छ। तब मात्र सहरका सानाठूला सडक तथा गल्लीहरूमा सहजरूपमा साइकलमा आवतजावत गर्ने वातावरण तयार हुँदै जानेछ। साइकल चलाउँदा ध्यान दिनुपर्ने हुँदा ध्यान या प्राणायाम गर्दाजस्तो सकारात्मक मानसिक प्रभाव पर्छ। साइकलले ध्यान एकत्रित गर्न सहयोग गर्छ। साइकल चलाउनेहरूको कार्यक्षमता नचलाउनेहरूको भन्दा बढी हुन्छ। विकसित देशहरूमा कम्पनीहरूले आफ्ना कर्मचारीलाई साइकलमा यात्रा गरेर अफिस आउन सुविधा दिने गर्छन्। अमेरिकाको सिलिकन भ्यालीमा अवस्थित गुगल कम्पनीले आफ्ना कर्मचारीलाई यो सुविधा दिने गरेको वर्षौं भइसकेको छ। बस, कारजस्ता साधन चलाउन चाहिने ठूला सडक बनाउन प्रतिकिमि ५० लाखदेखि डेढ करोडसम्म लाग्छ तर साइकल लेनको लागि भने तीन मिटर चौडाइ भए पुग्छ। यति सानो सडक बनाउन ठूला सडकको तुलनामा २० देखि ३० प्रतिशत बजेट भए पुग्छ। साइकलले लेनमा खाल्डाखुल्डीहरू नबनाउने हुँदा मर्मत खर्च पनि नगण्य रूपमा धेरै कम पर्छ। साइकल पार्किङका लागि पनि बस, कार र मोटरसाइकलजस्ता सवारी साधनलाई भन्दा धेरै कम क्षेत्रफल भए पुग्छ। एउटा साधारण गाडी या कारलाई कम्तीमा १५ लाख पर्छ भने पनि साधारण साइकल १५ हजार रुपैयाँमा पाइन्छ। एउटा साधारण कार किन्ने खर्चले सयवटा जति साधारण साइकल किन्न सकिन्छ। साइकलको मर्मत खर्च धेरै कम लाग्ने र आफैंले पनि मर्मत गर्न सकिने भएकाले साइकल सबैका लागि मितव्ययी र प्रभावकारी हुन्छ। उपत्यकामा उड्ने धुलो, धुवाँ, ध्वनि र ट्राफिक जामको विकराल समस्या समाधान गर्न उपत्यकामा रहेका आठ लाख मोटरसाइकलमध्ये एकतिहाइ मात्र पनि साइकलले विस्थापन गराउन सक्ने हो भने सरकार र जनतालाई ठूलो राहत हुन सक्छ। साइकल चलाउने संस्कार बस्यो भने निजी गाडीमा चढेर हिँड्नेहरू पनि साइकलमा हिँड्न प्रोत्साहित हुन सक्छन्। काठमाडौं उपत्यकाका भित्री बस्तीहरूमा ससाना गल्ली छन्। ती गल्ली हुँदै साइकल यात्रा गर्ने हो भने मूल सडकहरूको लम्बेतान जामको सास्तीबाट जोगिँदै सहज, छिटै गन्तव्यमा पुग्न सकिनेछ। यसका लागि ती गल्लीलाई साइकल मार्गका रूपमा विकास गर्नुपर्छ। यसले ठूला सवारी प्रवेशमा कमी आउनुका साथै ठूला सवारी गुड्दा हुने कम्पन र तिनले घरहरूलाई पुर्याउने क्षति नियन्त्रण हुन सक्छ। साथै गल्लीहरूमा खाल्डाखुल्डी हुँदैन। साइकल प्रयोगले ती गल्ली बाटाहरूको संरक्षण पनि हुन्छ। मानिसको आवतजावत कम हुने स्थानमा चहलपहल घट्दा त्यस्ता क्षेत्रमा व्यापार व्यवसाय, आर्थिक चहलपहल पनि कम हुन्छ। त्यस्ता स्थानमा साइकल लेन विकास गरिए साइकल यात्रामा वृद्धि भई मानिसको व्यापार व्यवसाय र आर्थिक विकास हुन्छ ! युरोपमा कयौं आर्थिक रूपले कमजोर हुँदै गइरहेका सहरहरूमा साइकल लेनको विकासपछि आर्थिक चहलपहल वृद्धि भएका उदाहरण छन्। मानौं क चोक र ख चोकमा बजार विकास राम्रो छ, तर ती दुई स्थानबीच सडक छेउछाउका बजार भने त्यति नचलेका हुन सक्छन्। गाडी, बस र मोटरसाइकल सुविधाले मानिसहरू सीधै चोकतिर जाने तर बीचका बाटामा भने कोही नअडिने हुन्छन्। त्यसले गर्दा त्यहाँका पसलहरूको व्यापार सुस्त हुन्छ। त्यस अवस्थामा सडकमा साइकल लेन बनाइए साइकल चलाउनेहरूको संख्या वृद्धि हुँदै जान्छ। केही सामान किन्नुपर्यो भने चोकसम्म नै जानुभन्दा नजिकका पसलमै सामान किन्ने मनस्थिति विकास हुन्छ। साइकलयात्रीहरू अन्य व्यक्तिहरूभन्दा प्रायः सामाजिक रूपमा बढी सक्रिय हुन्छन्। उनीहरूमा साथीसाथीबीच बेलाबेलामा जमघट र भेटघाट हुन्छ। साइकल लेन भएका सडकछेउछाउका क्याफे, रेस्टुराँहरूमा खाजा, चिया र कफीको व्यापार बढ्छ। यसरी आर्थिक चहलपहल बढाउन मद्दत गर्दछ। उपत्यकामा हुने वायु प्रदूषणमध्ये ३८ प्रतिशत हिस्सा पेट्रोल, डिजेलबाट चल्ने सवारी साधनका कारण हुन्छ। हरेक वर्ष थपिने एक लाख सवारी साधनबाट थपिने वायु प्रदूषण तथा ट्राफिक समस्या समाधान गर्न झन्झन् गाह्रो हुँदै जान्छ। यसको सबैभन्दा उचित विकल्प साइकलको अत्यधिक प्रयोग हो। साइकल प्रयोग गर्न सर्वसाधारणलाई प्रोत्साहित गराउन साइकल लेनको अनिवार्य विकास गरिनुपर्छ। साइकल चलाउन कुनै सवारी लाइसेन्स वा ब्लु बुक चाहिँदैन। अर्थात् साइकल प्रयोग गर्नु करको झन्झट्लाग्दो सरकारी संयन्त्रबाट मुक्ति पाउनु पनि हो। उपत्यकाको वायु प्रदूषणको मात्रा विश्व स्वास्थ्य संगठनले कायम गरेको मापदण्डभन्दा पाँचदेखि आठ गुणासम्म बढी रहेको पाइएको छ। परिस्थिति कति गम्भीर छ भने उपत्यकाको वायु २४ सै घन्टा सास फेर्न अनुपयुक्त छ। वरिपरि अग्ला डाँडाले घेरिएको बटुको आकारको ऊपत्यका विषाक्त वायुले भरिएको ग्यास चेम्बर झैं भएको छ। अत्यधिक प्रदूषणले उपत्यकामा जन्मिने नवजात शिशुहरू रुघाखोकी, छाती इन्फेक्सन र निमोनियाले ग्रसित हुने क्रम बढेको छ। यसले उनीहरूलाई जीवनभर दुःख दिन सक्छ। हामी आफ्ना बालबालिकाको भविष्यप्रति चिन्तित भएर उनीहरूलाई महँगा मन्टेस्वरीमा शिक्षा दिनेदेखि उनीहरूको सुरक्षित भविष्यका लागि करोडौंको घरखेत र सम्पत्ति जम्मा गर्न रातदिन खट्छौं। हाम्रा बालबालिका बाँच्ने सहर यति धेरै प्रदूषित हुँदा हामी चिन्तित हुनुपर्दैन र ? ५ डिसेम्बर २०१७ मा दि गार्जियनमा प्रकाशित लेखअनुसार ब्रिटेनका वैज्ञानिकहरूले गरेको अध्ययनअनुसार वायु प्रदूषणले गर्भमा रहेका बच्चा र भर्खरै जन्मेका शिशुहरूको तौल कम गराउँछ भने शारीरिक विकासमा वाधा पुयाएर कम तौल भएका बच्चाको जन्म भइरहेको छ। वायु प्रदूषणले बच्चाहरूको विकास भइरहेको फोक्सोलाई मात्र क्षति पुर्याएको छैन, उनीहरूको मस्तिष्कलाई स्थायी रूपमै क्षति पुर्याएको हुन सक्छ। यसर्थ प्रदूषण हाम्रा बालिबालिकाको जीवन र भविष्यको सवाल हो। अध्ययन टोलीले गर्भवती महिलालाई वायु प्रदूषणबाट टाढै राख्न सुझाव दिएको छ भने सरकारलाई सहरी वायु प्रदूषणको प्रमुख दोषी सवारी साधनलगायत अन्य स्रोतलाई तुरुन्त कम गर्दै न्यून गर्न सुझाव दिएको छ। यसै प्रसंगमा विद्युत् र सोलारबाट चल्ने सवारी साधनहरूको विकास र प्रवद्र्धनसँगै सहरी जीवनमा सजिलो, भरपर्दो, सहज, कम खर्च लाग्ने र सबैको पहुँच पुग्ने साइकललाई यातायातको प्रमुख विकल्पको रूपमा उठाइएको छ। हेल्थ इफेक्टस् नामक स्वास्थ्य क्षेत्रमा अनुसन्धान गर्ने अमेरिकी संस्था र मानवीय स्वास्थ्य निदानमा लागेको अर्को संस्था इन्स्टिच्युट अफ हेल्थ मेट्रिक्स एन्ड इभाल्युसन ले मानवीय स्वास्थ्यमा वायु प्रदूषणले पारेका समस्या र प्रभावित मानिसहरूको संख्याहरूको स्टेट ग्लोबल एयर रिपोर्ट २०१७ नामक सार्वजनिक गरिएको प्रतिवेदनअनुसार वायु प्रदूषणका कारण सन् १९९० मा ३५ लाख मानिस मारिएका थिए भने २०१५ मा आउँदा करिब ४२ लाख मानिसको मृत्यु भएको थियो। चीन र भारतमा मात्र प्रतिवर्ष ११ लाख मानिसको मृत्यु वायु प्रदूषणबाट भएको देखिएको छ। आर्थिक विकास तथा सहयोग संगठन (ओईसीडी) का सदस्य राष्ट्रहरूले गरेको अध्ययन प्रक्षेपणअनुसार सन् २०६० मा एक वर्षमै ९० लाखभन्दा बढी मानिसले वायु प्रदूषणका कारण ज्यान गुमाउनेछन्। सन् २०६० सम्ममा वायु प्रदूषणले हुने रोगको उपचारमा करिब २२ खर्ब डलर खर्च हुने बताइएको छ। वायु प्रदूषणले गर्दा हुने मृत्यु न्यूनीकरण गर्न वा वायु प्रदूषणसम्बन्धी कल्याणकारी काममा करिब २५ ट्रिलियन डलर खर्च हुने ओईसीडीले चेतावनी दिएको छ। नेपाल सरकारले सन् २००५ मा गरेको अध्ययनअनुसार वायु प्रदूषणबाट हरेक वर्ष १६ हजार नेपालीको अकाल मृत्यु हुने गरेको छ। वायु प्रदूषणका कारण स्वास्थ्योपचारमा वार्षिक दुई करोड १० लाख डलर खर्च नेपालमा हुन्छ, जुन मुलुकको कुल गार्हस्थ उत्पादनको ०२९ प्रतिशत हो। नेपालको बारेमा भएका यस्ता पुराना अध्ययनहरू अद्यावधिक गरिएका छैनन्। तसर्थ समस्या योभन्दा पनि विकराल हुन सक्छ। विश्वव्यापी रूपमा रहेको वायु प्रदूषण नेपालको पनि मुख्य समस्या हुन पुगेको छ। सहरी यातायातका कारण बढ्दो विकराल प्रदूषण समस्या हल गर्न साइकलको केकस्तो भूमिका रहन्छ भन्नेबारेमा बहस थाल्नुपर्छ। साइकल प्रयोगका बारेमा जनचेतना जगाउनुपर्छ। यस्तै साइकल लेनलगायत साइकलका भौतिक संरचना तयार गर्नेबारेमा पनि अध्ययन थाल्न विज्ञहरू र अभियानकर्ताहरूलाई संलग्न गराउनुपर्छ तब मात्र सहरका सानाठूला सडक तथा गल्लीहरूमा सहजरूपमा साइकलमा आवतजावत गर्ने वातावरण तयार हुँदै जानेछ। ढिलोचाँडो होस्, तर हाम्रा सहरहरूमा साइकलमा सरर यात्रा गर्न पाउने दिन फर्काउनु छ। श्रेष्ठ साइकल अभियानकर्ता हुन्।"
कांग्रेसले बिपीलाई कहिलेसम्म बेच्ने ?,"यात्राका क्रममा मैले एउटा गाउँमा खरले छाएको सानो घरमा चारतारे झण्डा फहराएको देखेकी थिएँ। त्यो देख्नसागथ थकित शरीर भए पनि मन ढक्क फुल्यो। थकाई सबै बिर्सिएर गर्वले गदगद भएँ। मैले बिपी सम्झिएँ। बिपी नाम सम्झिए ठूलाठूला महलमा बस्नेलाई म जनता मान्दिन ति त एक प्रतिशत पनि छैनन्। जो मोटरमा हिड्छ, राम्रो लगाउछ र मीठो खान्छ त्यो जनता होइन। जनता त गाउँमा बस्छन्। मलाई लाग्यो बिपीले भनेको नेपालीको घर यही हो। यो सानो घरमा पक्कै पनि वास्तविक नेपाली जनता बस्छन्। अझ बिपीवादी जनता बस्छन्। बिपी भनेका थिए, सबै नेपालीको मेरो जस्तै घर होस्। बिपीले देह त्याग गरेको कयौं वर्ष बितिसक्यो। बिपीले देखेको सपना अझैसम्म पूरा भएको छैन। यो बिपीको सपना मात्रैको कुरा होइन जनताको अधिकारसँग जोडिएको कुरा हो। देशका हरेक कुना कन्दराको प्रतिनिधित्व गर्दै, आफ्नो ठाउँको विकासका योजनासहित नेता सिंहदरबार पुग्छन्। सिंहदरबार पुगेपछि अर्को निर्वाचनको केही महिनाअघि मात्र आफ्नो ठाउँ फर्किन्छ र पुनः सपना बाँड्छन्। मैले तनहुँको दुर गाउँमा देखेको त्यो खरले छाएको घर देशका सबै दुर्गम भेगको प्रतिनिधि घर हो। देशमा जति पक्की घर छन् त्यसका कयौं गुणा बढी त्यस्ता झुपडी छन्। दुर दराजको झुपडीसम्म पुग्ने बाटो त्यहा बस्ने जनताको आर्थिक अवस्था, शैक्षिक अवस्था, चेतना स्तर उनीहरुले पाउने स्वास्थ सेवा कस्तो होला ? सहजै अनुमान गर्न गर्न सकिन्छ। त्यो केही पनि छैन। तर, उनीहरुभित्र खँदिलो देशभक्तिको भावना छ। यस सन्दर्भमा मेरो पनि माथिको बिपी शब्दसँग मिल्दो मत रहदै आएको छ। जो दूर दराजमा विकासको पहुँचबाट बन्चित रहदै गर्दा पनि नेपाली हुनुमा गर्व गर्छन्। तिनै जनता केन्द्रित हुनुपर्छ अबको राजनीती। हिजोको राजनीति, व्यवस्था परिवर्तनका लागि थियो। राजनीतिक व्यवस्था परिवर्तन पश्चात् मुलुकले कति विकास पाउनुपर्ने हो ? मुलुक कुन अवस्थामा पुग्नुपर्ने हो र कुन अवस्थामा छ ? आजको मुख्य प्रश्न यही हो। कांग्रेस जिम्मेवार बन्नुपर्छ। सधैं जनता व्यवस्था परिवर्तनका किस्सा सुनेर कांग्रेसको संघर्षमय इतिहास देखेर कांग्रेसप्रती आकर्षित हुदैनन्। यो टेक्नोलोजीको युग हो जनता तत्काल रिर्जल्ट खोज्छन्। भनिन्छ नि परिवर्तन गर्नु छ भने सुरुवात आफैंबाट गर। यो तथ्य कांग्रेसमा लागु हुन्छ। जुन पार्टी बाहिर एक ढिक्का देखिए पनि भित्र टुक्रा टुक्रामा विभाजित छ त्यो पार्टीप्रति आम जनता कसरी विश्वस्त हुने ? भर्खरै सम्पन्न प्रदेशसभा र प्रतिनिधिसभा निर्वाचनको कुरा गरौं। कांग्रेस भित्र हावी भएको व्यक्तिवादी प्रवृत्तिले कांग्रेसले धेरै ठाउँमा हार बेहोर्नुपर्यो। मुलुकलाई नयाँ गन्तव्य दिन नेतृत्व गर्नुपर्नेमा आफ्ना अजेन्डाका बलमा चुनाव जित्नुपर्नेमा कोठाभित्र गुट सञ्चालन गरेर विपक्षी गुटका उमेदवार हराउने अभियानमा लागेको यथार्थले स्पष्ट हुन्छ। कांग्रेसभित्र हावी हुँदै गइरहेको व्यक्तिवादी चरित्र, गुटगत स्वार्थले पार्टीलाई कति क्षति पुगेको छ ? यो गम्भीर प्रश्न हो। कांग्रेस भित्रको (पद र पैसा) केन्द्रित राजनीति हेर्दा मानसपटलमा लौहपुरुष गणेशमानसंग जोडिएका तथ्यहरु याद आउँछन्। केही समय अघि मैले गणेशमान सिंहका बारेमा पढेकी थिए। २०१५ सालको आम निर्वाचनमा जिते पस्चात गणेशमान जी मन्त्री बन्नु भो। पार्टीका नेता कार्यकर्ताले उहाँलाई बधाई दिदै गर्दा उहाँले बधाई अस्वीकार्य रहेको अभिव्यक्ति दिनु भयो। मन्त्री हुनुमा मात्रै होइन उहाँको असन्तुष्टि निर्वाचनमा विजयी हुनुमा नै रहेछ। कारण, गणेशमानको पक्षमा १२००० र अरुसबै दलको जोडेर १८००० मत परिणाम हेर्दा अन्य पक्षको मत बढी थियो र उहाँको मतदाताको आफूप्रतिको पूर्ण विश्वास नरहेको ठम्याइ थियो। जस्कारण उहाँले बाँकी जीवनमा प्रजातन्त्रका लागि निरन्तर लड्ने तर पदका लागि नलड्ने घोषणा गर्नुभयो। २०४६ सालको ऐतिहासिक सफलता पछि राजाको अन्तरिम सरकारको प्रधानमन्त्री बन्न पनि उहाँले अस्वस्वीकार गर्नु भो। आज कांग्रेसले गणेशमान बिर्सियो र पदीय राजनीति तर्फ उन्मुख भयो। कांग्रेसको आदर्श देखेर कांग्रेसको कार्यकर्ता हुनुमा गर्व गर्नु र अग्रजले देखाएको मार्गमा यात्रा गर्नु फरक कुरा हो। बिपी र गणेशमानका अनुयायीले उनीहरुले निर्देशन गरेको मार्गमा हिड्नुपर्छ तब मात्र उनिहरु सच्चा कांग्रेस ठहरिन्छन्। पत्रपत्रिका, सामाजिक संजाल र विभिन्न कांग्रेससंग सम्बन्धित पुस्तकका माध्यमबाट म बिपीसँग केही हदसम्म परिचित छु। बिपीले देशभक्तिका गतिविधिसहित समाजवादी दर्शन अघि सारेर जनताको मन जितेका थिए। राजा र पन्चायतसंग सिघौरी खेल्दै सधैं जनता पक्षमा वकालत गर्ने बिपीको पार्टी खाज सिमित स्वार्थमा खुम्चिएको छ। कांग्रेस आफ्नो सिद्धान्त बाट बिमुख भएर बिपीमार्गबाट बिचलित भएर जनताको मनमा बस्न सक्दैन भन्ने कुराको प्रमाण आज सिङ्गो मुलुकले पाएको छ। जनताको मन जित्न कुरा मात्रै गरेर पुग्दैन, काम पनि गर्नुपर्छ। कांग्रेसप्रति जनताको विश्वास रहिराख्नुको कारण काङ्ग्रेसको गौरवशाली सघर्षमय इतिहास हो, बिपी हो। मैले बिपी बुझेकी छु, गणेशमान बुझेकी छु, कांग्रेस बुझेकी छु। अबको पुस्ता पनि कांग्रेसको इतिहास सुनेरै, बिपी पढेरै कांग्रेसप्रति आकर्षण हुन्छ र हुनुपर्छ भन्ने छैन। यथार्थमा त्यो सधैँ हुदैन पनि। कांग्रेसभित्र बिपीको अनुशरण गर्ने भन्दा बिपी बेच्नेको भिड छ। कांग्रेसमा बिपी बिक्छ। हुन त जे बिक्छ बेच्ने त्यही हो। कांग्रेसले सधैंसधैं बिपी बेच्यो। यति लामो राजनीतिक यात्रामा कांग्रेसले बेच्ने जस्तो अरु केही उत्पादन गर्न सकेन। त्यसैले त कांग्रेसले कहिले बिपीको दर्शन बेच्यो, कहिले बिपीको दूरदर्शिता त कहिले बिपीको सपना बेचेर कांग्रेसले निरन्तर लाभ लिइरहयो। विभिन्न स्वरुपमा बिपी बिकिरहे। अब पनि बिपी नै बिकाउने हो भने कांग्रेसको यात्रा गन्तव्यमा नपुगी टुङ्गिन्छ।जनताको कांग्रेसप्रतिको वितृष्णा बढ्दो छ। यसको अन्त्यका लागि कांग्रेसले आफ्ना कार्ययोजना र एजेण्डा प्रष्ट पारेर जनतासामु जानुपर्छ। कांग्रेसले हिजो देशभित्रको निरंकुशताको अन्त्य गरेर देशमा प्रजातन्त्र ल्याउन ठूलाठूला संघर्ष गर्यो। तर, आज आफैँभित्र हराएको लोकतन्त्र पुनर्वहालीका लागि कांग्रेसजनले संघर्ष गर्नु परेको छ। अब फेरि सबै बिपी बन्नु पर्दैन तर, बिपीको पथलाई कांग्रेसले कहिल्यै बिर्सनु हुँदैन। कांग्रेस फेरि पनि बिपी पथमा अग्रसर हुँदै त्यो गाउँको सानो घर र त्यहाँ बस्ने जनता केन्द्रित बनाउनुपर्छ। त्यसका लागि नेतृत्व युवा पुस्ताले गर्नुपर्छ। जय नेपाल"
अपांगतामैत्री शौचालय नहुँदा,"काठमाडौंका अधिकांश सार्वजनिक शौचालयहरू ह्विलचियर, वैशाखी, क्यालिपर प्रयोगकर्तालगायतका अपांगता भएका व्यक्तिहरू जान सक्ने खालका बन्न सकेका छैनन्। अन्य नागरिकको तुलनामा अधिकांश अपांगता भएका व्यक्तिहरूका लागि अधिकांशतः सार्वजनिक शौचालय अपांगमैत्री छैनन्। पेटभरि खाना खाएपछि र पानी पिएपछि दिसापिसाब लाग्छ। सार्वजनिक शौचालयहरू ह्विलचियर, वैशाखी, क्यालिपर प्रयोगकर्ताहरूले जानसक्ने खालका हुँदैनन्। शौचालयमा जानका लागि प्रवेशद्वारमा भएको एउटा खुड्किलाले मात्र पनि अवरोध गर्छ। कसैको सहयोगमा ह्विलचियर उचालेर वा धकेलेर जसोतसो भित्र गए पनि शौचालयको ढोकाबाट ह्विलचियर भित्र छिर्न सक्दैन। जसोतसो छिरे पनि त्यहाँ भएका कमोडहरू अपांगमैत्री हुँदैनन्। यस्तो अवस्थामा अपांगता भएका व्यक्तिहरूले कसरी पेटभरि खान र पानी पिउन सक्छन् ? अपांगता भएका व्यक्तिहरूको अधिकारसम्बन्धी ऐन २०७४ अनुसार शारीरिक, मानसिक, बौद्धिक वा इन्द्रियसम्बन्धी दीर्घकालीन असक्तता, कार्यगत सीमितता वा विद्यमान अवरोधका कारण अन्य व्यक्तिसरह समान आधारमा प्रभावकारी ढंगले सामाजिक जीवनमा सहभागी हुन वाधा भएका व्यक्तिहरूलाई अपांग भनिन्छ। त्यसैगरी अपांगता भएका व्यक्तिहरूको अधिकारसम्बन्धी महासन्धि २००६ को परिभाषाअनुसार शारीरिक, मानसिक, बौद्धिक वा इन्द्रियसम्बन्धी कमजोरी र भौतिक संरचनामा र सञ्चारमा भएको अवरोधका कारण अन्य व्यक्तिसरह सामाजिक गतिविधिमा पूर्णरूपमा सहभागी हुन वा अन्तरक्रिया गर्न वाधा भएका व्यक्तिहरूलाई अपांगता भएका भनिन्छ। २०६३ भदौ २ मा सरकारले अपांगतालाई सात प्रकारमा वर्गीकरण गरेको थियो। अपांगता भएका व्यक्तिहरूको अधिकारसम्बन्धी ऐन २०७४ मा भने शारीरिक अपांगता, दृष्टिसम्बन्धी अपांगता, सुनाइसम्बन्धी अपांगता, श्रवण दृष्टिविहीन अपांगता, स्वरबोलाइसम्बन्धी अपांगता, मानसिक वा मनोसामाजिक अपांगता, बौद्धिक अपांगता, हिमोफिलिया अपांगता, अटिजम अपांगता र बहुअपांगता गरी १० प्रकारमा वर्गीकरण गरिएको छ। यस्ता प्रकारका अधिकांश अपांगता भएका व्यक्तिहरूले अपांगतामैत्री सार्वजनिक शौचालय नहुँदा दैनिक रूपमा समस्याको सामना गर्नुपरेको छ। अपांगता जन्मपश्चात् वा नजन्मिदै कुनै पनि समयमा हुन सक्छ। ग्रामीण स्तरमा भएका अधिकांश अपांगता भएका व्यक्तिहरू आफूअनुकूलको वातावरण नहुँदा अवसरको खोजीमा सहर आएको पाइन्छ। सबलांग वा अपांगता भएका व्यक्तिहरू अवसरको खोजी गर्दै काठमाडौं आइपुग्नु सामान्य भएको छ। आफ्नो जन्मस्थान छोडेर अवसरको खोजीमा काठमाडौं आइपुग्ने अपांगता भएका व्यक्तिहरूको संख्या पनि कम छैन। केही उदाहरण यस्तै अवसरको खोजीमा काठमाडौं आउनेमध्ये गुल्मी जिल्लाका दलबहादुर कार्की पनि एक हुन्। उनी काठमाडौं आएको पनि २५ वर्ष भएछ। चार फुट दुई इन्च उचाइ भएका कार्की होचापुड्का अपांगता भएका व्यक्ति हुन्। आफू होचो भएकै कारण काठमाडौं उपत्यकामा भएका अधिकांश सार्वजनिक शौचालयहरू प्रयोग गर्न कठिन भएको उनी बताउँछन्। काठमाडौं उपत्यकामा रहेका अधिकांश सार्वजनिक शौचालयमा जानका लागि सुरुमै अग्ला सिँढी चढ्नुपर्छ, भित्र गएपछि हामीले भेट्ने ठाउँमा चुकुल हुँदैन, अग्लो ठाउँमा हुन्छ, सिँढी चढ्ने र झर्ने क्रममा चिप्लिएर धेरैपटक लडेको छु, कार्की भन्छन्। उनको भनाइले पनि हाम्रा वरपरका शौचालयको भौतिक संरचना अपांगतामैत्री छैन भनेर बुझ्न सकिन्छ। सबै नागरिकको प्रयोजनको लागि बनाइएको भए पनि सार्वजनिक शौचालयहरूमा जाने प्रवेशद्वारमा नै सिँढी हुने, ढोकाका चुकुल आफूले भेट्ने ठाउँमा नहुने, पानीको व्यवस्था नहुने, फोहोर हुने, ह्विलचियर तथा अन्य सहयोगी सामग्री प्रयोग गर्ने व्यक्तिहरू जान नसक्ने हुँदा यस्ता सार्वजनिक शौचालयहरू धेरैजसो अपांगता भएका व्यक्तिहरूका लागि आकाशको फल आँखा तरी मरजस्तै भएका छन्। गुल्मी जिल्लाकै रुरु गाँउपालिका २ घर भएकी लक्ष्मी कुँवरको २०६३ सालमा घाँस झार्ने क्रममा रुखबाट लडेर मेरुदण्डको पक्षघात भयो। उनको कम्मरमुनिको भाग चल्दैन र तातो या चिसो केही पनि थाहा पाउँदैन। हाल उनी ह्विलचियरको सहयोगमा आफ्ना दैनिक क्रियाकलाप गर्छिन्। उपचारका क्रममा १० वर्ष पहिला काठमाडौं आएकी लक्ष्मी हाल जोरपाटीमा कोठा भाडामा बस्छिन्। काठमाडौं उपत्यका सार्वजनिक शौचालयको प्रयोगका बारेमा उनी भन्छिन्, ह्विलचियर प्रयोगकर्ताका लागि काठमाडौंमा एउटा पनि सार्वजनिक शौचालय मैले भेटेकी छैन। बाहिर हिँड्दा दिसापिसाब लाग्छ, तर आफूअनुकूलको शौचालय नभएपछि पेटभरि खाना खान्न र तिर्खा मेटिने गरी पानी पनि पिउँदिनँ। यस्तो छ सार्वजनिक शौचालय अपांगतामैत्री नहुँदाका पीडा। काठमाडौंको कीर्तिपुरमा अस्थायी बसोवास गर्दै आएका महेन्द्र थापा पूर्ण दृष्टिविहीन हुन्। उनी दुई वर्षकी हुँदा दादुरा आएको र औषधोपचारको साटो धामीझाँक्रीकहाँ झारफुक गर्न लैजाँदा एउटा आँखा खरानी परेर बिग्रियो। अर्को आँखामा फुलो परको उनी बताउँछन्। उनी २०६५ देखि पूर्णरूपमा दृष्टिविहीन हुन पुगे। काठमाडौंमा विगतमा बनेका सार्वजनिक शौचालय अपांगतामैत्री नभएका तर पछिल्लो समयमा भृकुटीमण्डपको प्रदर्शनीमार्गनजिकै अपांगतामैत्री शौचालय बनेको उनी बताउँछन्। महिला र पुरुष भनेर ब्रेललिपिमा पनि लेखिदिने हो भने दृष्टिविहीन अपांगता भएकाहरूलाई पनि सहज हुने उनी बताउँछन्। तर अपांगतामैत्री शौचालय बनाउनुपर्छ भन्ने चेतना आउनु र तदनुरूप बन्न थाल्नु आफैंमा सन्तोषजनक भएको थापाको कथन छ। स्याङ्जा जिल्ला वालिङ नगरपालिकाकी देवकुमारी पराजुलीमा पाँच वर्षको हुँदा पोलियोका कारण शारीरिक अपांगता भयो। उनकोे दायाँ खुट्टा कमजोर भएका कारण क्यालिपर प्रयोग गरेर हिँड्डुल गर्छिन्। उनी काठमाडौंमा बस्दै आएको १२ वर्ष भएको छ। खुट्टामा क्यालिपर प्रयोग गर्नुपर्ने भएकाले उनलाई सिँढीहरू चढ्न र झर्न निकै गाह्रोे हुन्छ। उनी भन्छिन्, म काठमाडौं आउँदा कहीं पनि अपांगतामैत्री शौचालयहरू थिएनन्। अहिले भने कहींकहीं अपांगतामैत्री शौचालय बन्न थालेका छन्। अपांगतामैत्री भनिएका शौचालयमा जान प्रवेशद्वारमा खुड्किला छन्, तर सगरमाथा चढेजस्तो साह्रै कठिन हुने उनी बताउँछिन्। शौचालयभित्र बस्न पनि कठिन हुने र समात्न बार नहुने समस्याले गर्दा बाहिर हिँडेको समयमा दिसापिसाब लागे आफू बसेको ठाउँमा आउनुपर्ने बाध्यता रहेको उनी बताउँछिन्। पछिल्लो समय थप सार्वजनिक शौचालयहरू निर्माण भए पनि अपांगता भएकाहरूलाई ती शौचालयहरू कागलाई बेल पाक्यो हर्ष न विस्मातजस्तो भएको पराजुलीको ठहर छ। सबै नागरिकको प्रयोजनको लागि बनाइएको भए पनि सार्वजनिक शौचालयहरूमा जाने प्रवेशद्वारमा नै सिँढी हुने, ढोकाका चुकुल आफूले भेट्ने ठाउँमा नहुने, पानीको व्यवस्था नहुने, फोहोर हुने, ह्विलचियर तथा अन्य सहयोगी सामग्री प्रयोग गर्ने व्यक्तिहरू जान नसक्ने हुँदा यस्ता सार्वजनिक शौचालयहरू धेरैजसो अपांगता भएका व्यक्तिहरूका लागि आकाशको फल आँखा तरी मरजस्तै भएका छन्। यस्तै पीडा काठमाडौं नयाँ बानेश्वरनिवासी अभिभावक गोमा थापाले पनि भोगेकी छन्। उनका दुई छोरामध्ये १७ वर्षीया कान्छा छोराले जन्मदेखि नै आँखा देख्दैनन्। उनी कान सुन्दैनन्, बोल्न सक्दैनन् र हिँड्न पनि अरूको सहारा चाहिन्छ। छोरालाई कहिलेकाहीं बाहिर लिएर जाँदा सार्वजनिक शौचालय जान कठिन भएको थापाको अनुभव छ। छोराले सिँढी चढ्न नसक्दा, पानीको व्यवस्थापन नहुँदा, समात्ने बार तथा कमोड नभएका कारण कहिलेकाहीं छोराले कपडामै दिसापिसाब गर्ने उनी बताउँछिन्। उनी भन्छिन्, मेरो छोरालाई सार्वजनिक शौचालयमा लैजान निकै कठिन भएकाले मैले अहिलेसम्म उसलाई सार्वजनिक शौचालयमा लगेकी छैन। यी गुनासा र पीडा केही उदाहरण मात्र हुन्। यस्ता पीडा धेरैजसो अपांगता भएका व्यक्तिले दैनिक रूपमा भोग्नुपर्छ। अपांगतामैत्री छैनन् नयाँ शौचालय हुन त काठमाडौंका अधिकांश स्थानमा सार्वजनिक शौचालयहरू निर्माण गरिएका छन्। घुम्ती शौचालय पनि छन्, तर ती अपांगतामैत्री छैनन्। वाटर एड्ले सन् २०१३ मा गरेको एक सर्वेक्षणअनुसार काठमाडौं उपत्यकाको जनसंख्या ४० लाख छ भने जम्मा ६१ वटा मात्र सार्वजनिक शौचालयको निर्माण भएको पाइन्छ। तीमध्ये कुनै पनि सार्वजनिक शौचालयहरू अपांगताअनुकूल भएको पाइँदैन। काठमाडौं महानगरपालिकाअन्तर्गत वातावरण व्यवस्थापन विभागका विभागीय प्रमुख हरिबहादुर कँुवरका अनुसार पछिल्लो समयमा सार्वजनिक शौचालयलाई अपांगतामैत्री बनाउन थालिएको छ। काठमाडौं महानगरपालिकाअन्तर्गत हालसम्म काठमाडौं उपत्यकामा २० वटा सार्वजनिक शौचालयहरू निर्माण भएको र अझै १२० वटा सार्वजनिक शौचालयहरू आवश्यक भएको पाइन्छ। कुँवरका अनुसार अब तत्कालै बन्ने ४२ वटा सार्वजनिक शौचालयहरू सबै अपांगतामैत्री बनाइनेछन्। काठमाडौं महनगरपालिकाभित्र भृकुटीमण्डप, नयाँ बसपार्कपरिसर र कोटेश्वरमा बनेका सार्वजनिक शौचालयहरू अपांगतामैत्री बनेका छन् भनिन्छ। तर नयाँ बसपार्कपरिसरमा बनेको नयाँ सार्वजनिक शौचालयको प्रवेशद्वारमा तीनवटा सिँढी राखिएका छन्। जसोतसो ती सिँढी पार गर्न सक्ने हो भने भित्र शौचालयको बनोटचाहिँ अपांगता भएका व्यक्तिहरूलाई अनुकूल हुने खालको रहेको छ। भित्र अपांगताअनुकूल भए पनि बाहिर मुख्य ढोकामै सिँढीहरूद्वारा अवरोध भएपछि त्यस्ता शौचालयलाई कसरी अपांगतामैत्री भन्ने ? यस विषयमा सरोकारवाला निकायले गम्भीर भएर सोच्न जरुरी छ। कस्तो बनाउने ? अपांगता क्षेत्रमा काम गर्ने विभिन्न संघसंस्थाहरू तथा अपांगता भएका व्यक्तिहरूका बारेमा भएका पैरवी र वकालतका कारण अपांगतामैत्री सार्वजनिक शौचालय निर्माणको थालनी भएको पाइन्छ। महिला, बालबालिका तथा समाज कल्याण मन्त्रालयले २०६९ मा अपांगता भएका व्यक्तिहरूका लागि पहुँचयुक्त भौतिक संरचना तथा सञ्चार सेवा निर्देशिका ल्याएको छ। सो निर्देशिकाको धारा ३१ मा कुनै पनि भवनमा सर्वसाधारण व्यक्तिहरूको प्रयोगका लागि निर्माण गरिएका शौचालयहरू, आवासका लागि प्रयोग गरिएका र अन्य शौचालयहरूमा ह्विलचियर प्रयोगकर्तालगायत अन्य प्रकारका अपांगता भएका व्यक्तिहरूका लागि प्रवेश र प्रयोगमा कुनै अवरोध हुन नहुने बताइएको छ। साथै शौचालय निर्माण गर्दा ह्विलचियर प्रयोगकर्तालाई सहज हुने गरी शौचालयको ढोकाको खापा बाहिरतर्फ खुल्ने गरी बनाउने, यसका लागि ६० इन्च लम्बाइ र ३६ इन्च चौडाइ हुनुपर्ने पनि सो धारामा उल्लेख छ। त्यसैगरी ढोकाभित्र सहज रूपले ह्विलचियर आउन र घुम्न सक्ने हुनुपर्ने पनि उक्त निर्देशिकामा जनाइएको छ। त्यस्तै ह्विलचियरलाई उभ्याएर शौच गर्ने स्थानमा सर्न मिल्ने गरी खुला ठाउँ राख्नुपर्ने, भित्र शौच स्थानले ओगट्ने स्थानका अतिरिक्त खुला ठाउँ कम्तीमा पनि ३२ इन्च चौडा र ५१ इन्च लम्बाइ हुनुपर्ने भनिएको छ। सो निर्देशिकामा परम्परागत (टुक्रुक्क बसेर गर्ने) शौचालय अपांगता भएका व्यक्तिहरूलाई अनुपयुक्त र कष्टकर हुने हुनाले सार्वजनिक शौचालयमा सकेसम्म सबैका लागि उपयुक्त हुने कमोड (मेचमा बसे जसरी गर्न मिल्ने) को प्रयोग गर्नुपर्ने, यस्तो कमोड जडान गर्दा यसको उचाइ सतहबाट बढीमा १९ इन्च हुनुपर्ने उल्लेख छ। त्यसैगरी शौचालय भएको स्थान वा शौचालयलाई संकेत गर्ने सूचना लेखिएको ठाउँमा ब्रेललिपिमा पनि महिला, पुरुष, अन्य लेखिनुपर्ने र यसो भएमा दृष्टिविहीनलाई पनि सहज हुने निर्देशिकामा उल्लेख छ। यसका लागि त्यस्ता संकेत सतहबाट बढीमा ४२ इन्चको उचाइमा राखिनुपर्ने, सार्वजनिक पुरुष शौचालयहरूमा पुरुषहरूका लागि पिसाब फेर्नका लागि बनाइएको युरिनलसम्म ह्विलचियर लिएर जान कुनै अवरोध हुन नहुने, ह्विलचियरले टेकेको सतहबाट युरिनलको उचाइ बढीमा ३० इन्च हुनुपर्ने भनिएको छ। निर्देशिकामा भएका व्यवस्था कार्यान्वयन गर्न सम्बन्धित निकायहरूलाई निर्देशन दिइएको महिला, बालबालिका तथा समाज कल्याण मन्त्रालयका उपसचिव डोरेन्द्र निरौलाले बताए। तर पनि अहिले अपांगतामैत्री भनेर बनाइएका शौचालयमा यस्ता मापदण्ड सम्पूर्ण रूपमा पुगेको पाइँदैन। सबै प्रकारका अपांगता भएका व्यक्तिहरूलाई सहजता होस् भनेर काठमाडौंको भृकुटीमण्डपस्थित प्रदर्शनीमार्गनजिक अपांगतामैत्री सार्वजनिक शौचालय निर्माण गरिएको र यही भदौ २७ गतेदेखि सञ्चालनमा आएको बताउँछन् समाज कल्याण परिषद्का सहायक निर्देशक एवं सूचना अधिकारी बोदराज दाहाल। सहरी विकास तथा भवन निर्माण विभागका विभागीय प्रमुख तथा उपमहानिर्देशक मणिराम गेलाल अब बन्ने सबै संरचना र सार्वजनिक शौचालयहरू अपांगतामैत्री बनाउन सक्दो पहल भएको, राष्ट्रिय भवनसंहिताअनुसार यस कार्यको लागि सम्बन्धित निकायलाई निर्देशन दिएको बताउँछन्। विगतमा अपांगतामैत्री सार्वजनिक शौचालयहरू नहुँदा कठिनाइहरूको सामना गर्नुपरे पनि आगामी दिनमा यस्ता कठिनाइ भोग्नु नपरोस् भनेर राष्ट्रिय अपांग महासंघ नेपालले पनि सरोकारवाला निकायसँग निरन्तर छलफल, वकालत र पैरवी गर्ने कार्यलाई निरन्तरता दिँदै आएको बताउँछन् उक्त संस्थाका प्रशासकीय व्यवस्थापक मनीष प्रसाईं। अपांगता भएका व्यक्तिहरूको अधिकार महासन्धिको धारा ९ मा भौतिक संरचनामा अपांगता भएकाहरूको पहुँचको व्यवस्था गरिएको छ। त्यसैगरी भर्खरै मात्र अपांगता भएका व्यक्तिहरूको अधिकारसम्बन्धी ऐन २०७४ आएको छ। यस्ता नीतिनियम र व्यवस्थालाई पूर्णरूपमा कार्यान्वयन गर्न जरुरी छ। विगतमा जेजस्ता समस्याको सामना गर्नुपरेको भए पनि आगामी दिनमा बन्ने सार्वजनिक शौचालयहरू अपांगता मैत्री बनाउनेतर्फ सरोकारवाला निकायको ध्यानाकर्षण हुन जरुरी देखिन्छ। अपांगतामैत्री सार्वजनिक शौचालय निर्माण हुँदै नहुनुभन्दा सुरुवात हुनु राम्रो हो। तर सबै प्रकारका अपांगता भएका व्यक्तिहरूको पहुँच पुग्ने गरी सार्वजनिक शौचालयहरू निर्माण गर्न जरुरी छ। महिला, बालबालिका तथा समाज कल्याण मन्त्रालयले ल्याएको अपांगता भएका व्यक्तिहरूका लागि पहुँचयुक्त भौतिक संरचना तथा सञ्चार सेवा निर्देशिका २०६९ मा भएका व्यवस्थाहरू कार्यान्वयन गर्न जरुरी छ।"
बलिङ गर्दागर्दै क्रिकेटरको मैदानमै लडेर मृत्यु (भिडियो),हैदराबाद : भारतमा बलिङ गर्दा गर्दै एक क्रिकेटरको हृदयघातका कारण मृत्यु भएको छ । भारतको दक्षिणी राज्य हैदराबादको एक स्थानीय प्रतियोगितामा बलिङ गर्दागर्दै लडेका क्रिकेटरको हृदयघातका कारण मृत्यु भएको भारतीय सञ्चार माध्यमले जनाएका छन् । लोयड एन्थोनी नाम गरेका २३ वर्षीय बलर बलिङ गर्दागर्दै मैदानमा लडेपछि अस्पताल पुर्याइएको थियो । उनको मृत्यु हृदयघातका कारण भएको अस्पताललाई उद्धृत गर्दै भारतीय प्रहरीले जनाएको छ । भारतीय मिडियाले शनिबार सार्वजनिक गरेको भिडियोमा बलिङ गर्दागर्दै एन्थोनी लडेको दृश्य देखिन्छ।
बिमल घर्तीमगर चर्चित भारतीय क्लब मोहन बगानमा,"काठमाडौँः आई लिग खेलिरहेको भारतको चर्चित क्लब मोहन बगानले नेपाली स्ट्राइकर बिमल घर्ती मगरलाई अनुबन्ध गरेको छ । जारी आई लिगको चौथो स्थानमा रहेको मोहन बगानले शनिबार राति एक विज्ञप्ती निकाल्दै बिमललाई क्लबमा अनुबन्ध गरेको पुष्टि गरेको हो । नेपालका चर्चित फुटबलर बिमल घर्ती मगरलाई क्लबमा अनुबन्ध गरेको घोषणा गर्न पाउँदा हामी खुशी छौँ, क्लबले विज्ञप्तिमा भनेको छ, नेपालका यी युवा स्ट्राइकरले युरोपका केही ठुला क्लबहरुमा ट्रायल पनि दिएका छन् । उनलाई डच क्लब एफसी ट्वान्टे दुई साताको ट्रायलमा सहभागी गराएको थियो । उनले युरोपमा पनि आफ्नो क्षमताले प्रभाव छाड्न सफल भएका थिए । बिमलले बेल्जियमस्थित चर्चित फुटबल क्लब एन्डरलेचको १६ वर्षमुनिको टीममा रहेका अन्य युरोपियन क्लब विरुद्ध पनि खेलेका थिए । सन् २०१४ मा पाएको यो अवसरसँगै बिमल चर्चित भएका थिए । उनले बेल्जियममा रहँदा एन्डरलेचबाट एगोन फ्युचर कप, टेन ब्रिन्क बोयु टुर्नामेन्ट र नुएनेन टुर्नामेन्टमा पनि खेलेर गतिलो प्रभाव छाड्न सफल भएका थिए । गतिलो प्रभाव छाडेपछि बिमल ८ जुन सन् २०१४ मा एउटा छोटो समयका लागि एन्डरलेचसँग अनुबन्ध भएका थिए । त्यसपछि उनले एन्डरलेचको १९ वर्षमुनिको टिममा रहेर कोपा डेल अग्था खेलेका थिए । त्यसक्रममा उनले एन्डरेचलाई प्रतियोगिताको फाइनलमा पुयाउँदै २ गोल पनि गरे । तर एन्डरलेच फाइनलमा एटलेटिको पारानान्से ३० ले पराजित भयो । उनी नेपालको राष्ट्रिय टिमबाट खेल्ने सबैभन्दा कान्छा खेलाडी पनि हुन् । उनले १४ वर्षमै नेपाली राष्ट्रिय टोलीबाट बंगलादेशबाट खेलेका थिए । बिमल मोहन बगानसँग औपचारिकरुपमा आवद्ध हुन आइतवार कोलकाता जाँदैछन् । सुरुमा तालिममा सहभागी हुँदै उनले २९ जनवारीमा क्लबसँग औपचारिक सम्झौता गर्नेछन् । यो सम्झौतापछि उनले पाउने तलबबारे क्लबले घोषणा गर्नेछ । को हुन् बिमल विमल घर्ती मगरको जन्म नवलपरासीमा २६ जनवरी १९९८० मा भएको हो । उनी नेपालको यू२०, नेपाल यू२३, नेपाल र थ्री स्टार फुटबल क्लबका लागि अग्रपंक्तिबाट खेल्ने गर्दछन् । विमल एन्फा एकेडेमीका उत्पादन हुन् जुन् अखिल नेपाल फुटबल संघ (एन्फा) र नेपाल राष्ट्रिय फुटबल टिमको नियन्त्रणमा छ । विमल २०१३ साफ च्याम्पियनसिपमा पाकिस्तान विरूद्ध नेपाल राष्ट्रिय फुटबल टिमका लागि गोल गरेसँगै एकाएक चर्चामा आएका थिए । विमल अन्तराष्ट्रिय फुटबलमा गोल गर्ने विश्वकै छैटौँ कान्छा फुटबलर हुन् जसले उनलाई नेपालको लागि डेब्यु गर्ने (१४ बर्षको उमेरमा) र गोल गर्ने (१५ बर्षको उमेरमा) सबभन्दा युवा खेलाडी बनायो । यो कीर्तिमान यसअघि भरत खवासले १६ वर्षको उमेरमा गोल गर्दै बनाएका थिए । साथै विमल साफ च्याम्पियनसिपमा सबैभन्दा छिटो गोल गर्ने खेलाडी समेत हुन् । उनले २०१५ साफ च्याम्पियनसिपमा भारतविरूद्धको खेलमा २ मिनेटमै गोल गर्न सफल भएका थिए। नवलपरासी जिल्लामा जन्मिएका विमल सानैदेखि फुटबल खेलमा रूचि राख्ने गर्दथे । फुटबल बाहेक उनी क्रिकेट पनि खेल्ने गर्थे। सानैमा बुबा गुमाएका उनले आमाकै रेखदेखमा बाल्यकाल बिताए। उनका बाबु नेपाल प्रहरी थिए । राष्ट्रकको सेवा गर्दागर्दै उनको निधन भएको थियो ।"
"आईपीएलमा अफगानिस्तानका बलर रसिद खानलाई लिन कडा प्रतिस्पर्धा, ९ करोडमा बिके","काठमाडौं : गतसालदेखि इन्डियन प्रिमियर लिग(आईपीएल)मा स्थान पाएका अफगानिस्तानका बलर रसिद खान आर्इपीएलको यस वर्षको अक्सनमा ९ करोड रुपैयाँमा विकेका छन् । आईपीएलको ११ औ संस्मरणका लागि आज भएको अक्सनमा उनलाई सनराइज हैजरावादले ९ करोडमा दोस्रो पटक आफ्नो टिममा भित्र्याएको हो। रसिदमाथि बोली लगाउन निकै प्रतिस्पर्धा भएको थियो। प्रारम्भिक मूल्य २ करोड तोकिएका उनीमाथि ३६ पटक बोली लागेको थियो । किंग्स ११ पञ्जाब, राजस्थान रोयल्स, दिल्ली डेयरडेविल्स, रोयल च्यालेञ्जर्स बैंगालोरुले रसिदलाई अक्सन लगाउन निकै प्रतिस्पर्धा गरेका थिए । अन्तमा किंग्स ११ पञ्जाबले ९ करोडमा खरिद गर्ने पक्का गरेपछि सनराइज हैजरावादले राइट टू म्याच कार्डको प्रयोग गर्दै ९ करोडमा आफ्नै टिममा भित्र्याएको हो । गतसालको आईपीएल १० औं संस्मरणमा १४ खेल खेलेका रसिदले १७ विकेट लिएका थिए । आईपीएलको १० औ संस्मरणमा पहिलोपटक अफगानिस्तानका दुई खेलाडीले आईपीएल खेल्ने अवसर पाएका थिए । सनराइज हैजरावादले नै अल राउण्डर मोहम्मद नाबीलाई ३० लाखमा र रसिद खानलाई ३ करोडमा खरिद गरेको थियो ।"
आईपीएल अक्सन: पहिलो राउन्डमा बिकेनन् क्रिस गेल,एजेन्सी: टी २० क्रिकेटका सबैभन्दा विस्फोटक ब्याट्सम्यान क्रिस गेललाई आईपीए११ को अक्सनको पहिलो राउन्डमा कुनै पनि टिमले किनेनन् । वेस्ट इन्डिजका यी स्टार खेलाडीलाई न्यूनतम् मूल्य २ करोड रुपैयाँ थियो । क्रिस गेल यसभन्दा पहिले विराट कोहलीको टिम रोयल च्यालेन्जर्स बेङ्गलुरुबाट खेल्थे । उनलाई आईपीएलका लागि रोयल च्यालेन्जर्स बेङ्गलुरुले अक्सनबाट रिलिज गरिदिएको थियो । क्रिस गेल जस्ता विस्फोटक ब्याट्सम्यानको स्थानमा बेङ्गलुरु टिमले यस पटक ब्रेन्डन म्याक्कुलमलाई आफ्नो टीममा समावेश गरेको छ । म्याक्कुलम पनि टी २० का उत्कृष्ट खेलाडी हुन् । म्याक्कुलमले नै २००८ मा आईपीएल इतिहासको पहिलो सेन्चुरी हानेका थिए । उनले यो प्रतियोगितामा जम्मा २ सेन्चुरी बनाएका थिए । तर यो मामिलामा क्रिस गेल नै शीर्ष स्थानमा छन् । उनले हालसम्म आईपीएलमा ५ सेन्चुरी बनाइसकेका छन् ।
"इटहरी गोल्ड कपको उपाधि थ्रीस्टारलाई, बुद्धको गोलमा मनाङ पराजित",इटहरी: इटहरीमा भएको मदन भण्डारी स्मृति इटहरी गोल्डकपको उपाधि थ्री स्टार क्लबले जितेको छ । शनिबार सम्पन्न फाइनलमा चिरप्रतिद्वन्द्वी मनाङ मस्र्याङ्दी क्लबलाई १० गोल अन्तरले हराउँदै थ्री स्टारले उपाधि आफ्नो पोल्टामा पारेको हो । पहिलो हाफको ३६ औं मिनेटमा थ्री स्टारका लागि जर्सी नं १७ का बुद्ध चेम्जोङले गरेको गोल नै उपाधि जित्न पर्याप्त भयो । जितसँगै थ्री स्टारले १२ लाख रुपैयाँ पाएको छ भने मनाङले पाँच लाख रुपैयाँ पाएको छ ।
आईपीएल अक्सन: बेन स्टोक्स १२ करोड रुपैयाँमा बिके,एजेन्सी: नयाँ सिजनको इन्डियन प्रिमियर लिगका (आईपीएल) का लागि इङ्ल्यान्डका क्रिकेटर बेन स्टोक्स १२ करोड ५ लाख भारतीय रुपैयाँमा बिकेका छन् । सबैभन्दा महंगा खेलाडी बनेका उनलाई राजस्थान रोयल्सले १२ करोड ५ लाख भारतीय रुपैयाँमा किनेको हो । आईपीएलको अक्सनमा परेका खेलाडीमध्ये इङ्लिस अलराउन्डर बेन स्टोक्स सबैभन्दा महंगा खेलाडी बनेका हुन् । तर अघिल्लो सिजनमा भन्दा उनको भाउ भने घटेको छ । अघिल्लो सिजनको आईपीएलमा उनलाई राइजिङ्ग पुणे सुपरजाएन्टले १४५ करोडमा किनेको थियो । यस पटक उनको न्यूनतम् मूल्य २ करोड रुपैयाँ तोकिएको थियो । आईपीएल१० मा उनले ३१६ रन बनाउँदै १२ विकेट पनि लिएका थिए । बेन स्टोक्सलाई इङ्ग्ल्यान्ड र वेल्स क्रिकेट बोर्ड (ईसीबी) को तर्फबाट आईपीएलको ११ औँ सिजनमा खेल्ने अनुमति मिलेको थियो । अघिल्लो साल सेप्टेम्बरमा भए ब्रिस्टल विवादमा मुछिएका कारण उनी गिरफ्तार भएका थिए । स्टोक्सले यसबारेमा अझै पनि अन्तिम प्रहरी प्रतिवेदनको प्रतिक्षा गर्नुपरेको छ । स्टोक्स अहिलेको इङ्ल्यान्डको टीममा छैनन् । २६ वर्षका स्टोक अघिल्लो वर्ष सबैभन्दा महंगो १४५ करोड रुपैयाँमा बिकेका थिए । आईपीएल अक्सनमा रहेका दुई भारतीय ब्याट्सम्यानहरु केएल राहुल र मनिष पाण्डे स्टोकपछि महंगो मूल्यमा विकेका छन् । राहुललाई किङ्स११ पञ्जापले ११ करोड रुपैयाँमा किनेको छ । त्यसैगरी मनिष पाण्डेलाई सनराइजर्स हैदरावादले ११ करोडमै खरिद गरेको छ ।
दावा फेरि राखेप बोर्डमा,"काठमाडौं : नेपाल कराँते महासंघका अध्यक्ष दावा गुरुङ राष्ट्रिय खेलकुद परिषद् (राखेप) को बोर्ड सदस्यमा नियुक्त भएका छन् । नेपाली कांग्रेसको कोटामा बोर्ड सदस्यमा नियुक्त भएका दावाले शुक्रबार नै शपथग्रहणसमेत गरेका छन् । उनी राखेपको बोर्डमा नियुक्त भएको यो तेस्रो पटक हो । यसअघि विसं २०५२ देखि २०५९ सम्म राखेपको बोर्डमा थिए । उनकै नेतृत्वमा नेपालले अन्तर्राष्ट्रिय प्रतियोगिताबाट अहिलेसम्मकै सर्वाधिक पदक जितेको इतिहास छ । सन् १९९९ मा उनकै नेतृत्वमा नेपालमा सम्पन्न भएको आठौं दक्षिण एसियाली खेलकुद (साग) प्रतियोगितामा नेपालले सर्वाधिक ३२ स्वर्णसहित ६५ पदक जितेको थियो । नेपालले अन्तर्राष्ट्रिय प्रतियोगिताबाट जितेको यो नै अहिलेसम्मकै सर्वाधिक पदक हो । दावा त्यसबेला नेपाली टोलीको सेभ द मिसनसमेत थिए । नेपालले १३ औं दक्षिण एसियाली खेलकुद (साग) को आयोजनाको तयारी गरिरहँदा दावा बोर्ड सदस्यमा नियुक्त भएका छन् । नेपालले १३औं साग खेलकुद सन् २०१९ मा आयोजना गर्ने तयारी गरेको छ । यसअघि कोषाध्यक्ष र कार्यकारी सदस्यसचिवको भूमिकासमेत निभाइसकेका दावाले यस पटक पनि कोषाध्यक्षको भूमिका पाउने दाबी गरेका छन् । सदस्यभन्दा माथिको जिम्मेवारीको आश्वासनसहित आएको छु, दावाले भने, नेपाललाई फेरि आठौं साग खेलकुदको सफलता दोहोर्याउने अठोट गरेको छु । राखेप बोर्डका साथै नेपाल कराँते महासंघमा लामो समयदेखि नेतृत्व गर्दै आएका दावा नेपाली खेलकुद बुझेका व्यक्तित्व हुन् । युवा तथा खेलकुदमन्त्री राजेन्द्रकुमार केसीले दावासहित नेपाल भलिबल संघका केन्द्रीय सदस्य रोशन श्रेष्ठलाई राखेप बोर्ड सदस्यमा नियुक्त गरेको बताए ।"
पुलिस क्वार्टरफाइनलमा,"पोखरा : नेपाल पुलिस क्लब आहा रारा गोल्ड कप फुटबलको क्वार्टरफाइनलमा प्रवेश गरेको छ । शुक्रबार भएको खेलमा झापा ११ लाई १० गोलले हराउँदै पुलिस क्वार्टरफाइनलमा पुगेको हो ।पुलिसको जितमा निर्णायक गोल सुमन लामाले गरे । उनले खेलको १३औं मिनेटमै मैदानको मध्यभागबाट एक्लै बल अगाडि बढाउँदै उत्कृष्ट गोल गरे । झापाका डिफेन्डर दिलेन लोक्तान र विक्रम लिम्बूलाई छलाएर गोलकिपरसँग वान भर्सेज वानको अवस्थामा पेनाल्टी एरियाबाट दायाँ च्यापेर प्रहार गर्दै उनले बललाई जाली चुमाए । पुलिसले माघ १६ गते साबिक विजेता मनाङ मस्र्याङदी क्लबसँग प्रतिस्पर्धा गर्नेछ । नयाँ र युवा खेलाडीलाई मैदान उतारेको पुलिसले पोखराको मैदानमा बनाएको विरासत जोगाउने सुरमा देखिएको छ । क्याराभानसहित पुलिसले पोखरामा पाँच पटक गोल्ड कप उचालेको छ । खेलको २८औं मिनेटमा पुलिस गोलअन्तर दोब्बर पार्नबाट चुक्यो । पुलिसका रवि पासवानले ६ यार्डबाट प्रहार गरेको बल विपक्षी गोलकिपर किशोर गिरीले विफल पारे । ५६औं मिनेटमा नीरकुमार राईले गरेको हेड बल पनि खेर गयो । उनले फस्ट बार च्यापेर प्रहार गरेको हेड बल फ्लिक हुँदै बाहिरियो । ६५औं मिनेटमा सन्तोष लामाले पनि गोल गर्न सकेनन् । नीरकुमारको पासमा पेनाल्टी एरियामा विपक्षी गोलकिपर एक्लै हुँदा पनि फितलो प्रहार हुँदा उनी गोल गर्न असफल भए । खेलमा झापाले गोल गर्ने अवसर पाए पनि सदुपयोग नर्ग नसक्दा प्रतियोगिताबाट बाहिरियो । युवाले भरिएको झापाका खेलाडी केही अत्तालिएका जस्ता देखिन्थे भने बल होल्ड पनि राम्रोसँग गर्न सकेका थिएनन् । झापाले गोल गर्ने आधा दर्जन बढी अवसर खेर फाल्यो । खेलको २७औं मिनेटमा विक्रम लिम्बूले प्रहार गरेको कर्नरमा खामिर गिल्सेन कन्दङ्वाले करिब २० यार्ड नजिकबाट प्रहार गरेको बल पोस्टमाथिबाट बाहिरियो । दोस्रो हाफमा थप आक्रामक बनेको झापाले एकपछि अर्को आक्रमण बुन्यो । तर पुलिसको बलियो रक्षापंक्ति चिर्न सकेन । झापाले ५१औं मिनेटमा सुन्दर गोल गर्ने अवसर सदुपयोग गर्न सकेन । हिसुब थपलियाको क्रसमा कर्ण लिम्बूले गरेको प्रहारमा विपक्षी गोलकिपर शत्रुघन चौधरी बाधक बने । उनले फस्ट बार च्यापेर प्रहार गरेको बल पन्च गरेर बाहिर फाले । नेपाल पुलिस क्लबका प्रशिक्षक अनन्तराज थापाले नयाँलाई अवसर दिँदा गोलअन्तर कम भएको प्रतिक्रिया दिए । झापाका प्रशिक्षक प्रवेश कटुवालले सेट टिम नहुँदा पराजित हुनु परेको बताए । देवेन्द्र तामाङ, विशाल राईलगायतका खेलाडी नहुनु र ६७ जना नयाँ खेलाडीलाई एकैपटक मैदानमा उतारेपछि खेलको तालमेल नमिल्दा पराजित हुनु परेको उनले बताए । पुलिस क्लबका रवि पासवान म्यान अफ दी म्याच घोषित भए । उनले नगद पाँच हजार प्राप्त गरे । शनिबार उत्तर बरिन्धरा क्लब बंगलादेश र सुदूरपश्चिम स्पोर्टिङ क्लब धनगढीबीच खेल हुनेछ ।"
सेमिफाइनलमा पुग्यो बार्सिलोना,"बार्सिलोना : जारी सिजनको घरेलु लिगमा उत्कृष्ट प्रदर्शन गर्दै आएको स्पेनिस पावर हाउस बार्सिलोना कोपा डेल रे फुटबलको सेमिफाइनलमा पुगेको छ । चिरप्रतिद्वन्द्वी रियल म्याड्रिड उपाधि होडबाट बाहिरिएको एक दिनपछि नै बार्सिलोना अन्तिम चारमा स्थान पक्का गर्न सफल भएको हो । घरेलु मैदानमा शुक्रबार बिहान खेलिएको क्वार्टरफाइनलको दोस्रो लेग खेलमा बार्सिलोनाले स्पान्योललाई २० गोलले हरायो । उक्त नतिजापछि बार्सिलोना २१ कुल गोलभिन्नताका आधारमा अगाडि बढेको हो । अघिल्लो साता स्पान्योलको घरेलु मैदानमा खेलिएको क्वार्टरफाइनलको पहिलो लेग खेलमा भने बार्सिलोना १० ले पराजित भएको थियो । दोस्रो लेग खेलमा भर्खरैमात्र ठूलो धनराशिमा बार्सिलोनामा आबद्ध भएका फिलिप कोउटिन्हो पनि मैदानमा ओर्लिएका थिए । यद्यपि उनले आफ्नो पहिलो खेलका क्लबका लागि गोल गर्न सकेनन् । कोउटिन्हो १४ करोड २० लाख पाउन्डमा इङ्लिस प्रिमियर लिग क्लब लिभरपुलबाट बार्सिलोनामा आबद्ध भएका हुन् । दोस्रो लेग खेलमा बार्सिलोनाको जितमा दुई स्टार खेलाडी लियोनल मेसी र लुइस स्वारेजले एकएक गोलको योगदान गरे । खेल सुरु भएको नवौं मिनेटमै उरुग्वेका स्वारेजले बार्र्सिलोनालाई अग्रता दिलाएका थिए । २५ औं मिनेटमा अर्जेन्टिनी खेलाडी मेसीले बार्सिलोनाको अग्रता २० बनाएका थिए । मेसीको गोलसँगै बार्सिलोनाले क्याम्प नोउमा गरेको गोल संख्या चार हजार पुगेको छ । बार्सिलोनाको उपस्थितिसँगै जारी सिजनको कोपा डेल रेको सेमिफाइनलमा पुग्ने सबै टोलीको टुंगो लागेको छ । सेभिल, भ्यालेन्सिया र लेगानेस भने यसअघि नै सेमिफाइनलमा पुगिसकेका छन् । लेगानेस भने रियल म्याड्रिडलाई हराउँदै अन्तिम चारमा प्रवेश गरेको हो । जारी सिजनको घरेलु लिगमा पनि २० खेलबाट ५४ अंक बटुल्दै बार्सिलोना पहिलो स्थानमा छ । दोस्रो स्थानमा आसीन एट्लेटिको म्याड्रिडले समान खेलबाट ४३ अंक बटुलेको छ । २० खेलबाट ४० अंक जोडेको भ्यालेन्सिया तेस्रो र १९ खेलबाट ३५ अंक बटुलेको रियल म्याड्रिड चौथो स्थानमा छन् ।"
संघीय संरचनाको खाका कोर्दै खेलकुद,"काठमाडौं : नेपाल संघीय संरचनामा गइसकेको छ । सात प्रदेशका प्रमुखले आआफ्नो जिम्मेवारी लिइसकेका छन् । देश संघीयतामा गइरहँदा नेपाली खेलकुदको संरचना कस्तो हुने र अब खेलकुदलाई कसरी अगाडि बढाउने भन्ने बहस पनि सुरु भएको छ । नेपाली खेलकुदको जिम्मेवारी सम्हालेको राष्ट्रिय खेलकुद परिषद् (राखेप) अहिले खेलकुद संरचनाको खाका तयार पार्न व्यस्त छ । खेलकुदको नयाँ संरचना निर्माणका लागि राखेपले सदस्य गंगाबहादुर थापाको संयोजकत्वमा ११ सदस्यीय समिति गठन गरेर काम सुरु गरेको हो । एक महिनाअघि गठन भएको उक्त समितिले संघीय नेपालको संरचनाअनुसार नेपाली खेलकुदको नयाँ संरचनाका विषयमा प्रतिवेदन तयार पारिरहेको संयोजक थापाले बताए । हामी खेलकुदको भावी संरचनाका विषयमा विज्ञहरूको सुझावका आधारमा प्रतिवेदन तयार गर्न व्यस्त छौं । दुई साताभित्रै प्रतिवेदन राखेपमा बुझाउनेछौं, थापाले भने । समितिमा राखेपअन्तर्गत सबै विभागका प्रमुखलाई समेटिएको छ । समितिका सदस्य एवं राखेप प्रशासन विभाग प्रमुख वासुदेव आचार्यले राखेपले युवा तथा खेलकुद मन्त्रालयको पत्रका आधारमा खेलकुदको भावी संरचनाको विषयमा गृहकार्य गरिरहेको बताए । समिति अहिले आफैं अन्योलमा छ । प्रतिवेदनको काम त भइरहेको छ । नयाँ संरचनामा युवा तथा खेलकुद मन्त्रालयको भूमिका के हुने, मन्त्रालय कस्तो हुने र परिषद् कस्तो हुने भन्ने नै निक्र्योल भएको छैन । त्यैपनि, मन्त्रालयको पत्राचारको आधारमा खेलकुदको प्रशासनिक संरचना, कर्मचारी व्यवस्थापन, चलअचल सम्पत्ति, कार्यक्रम, बजेट र कार्यविवरणका विषयमा समितिमा छलफल र प्रतिवेदन तयारीको काम भइरहेको छ, आचार्यले भने । आचार्यका अनुसार अहिले राखेपको संरचना तय गर्दा केन्द्र र सातवटा प्रादेशिक संरचना बन्ने विषयमा दुविधा छैन । तर, मुख्य जटिलता स्थानीय तहलाई कसरी सम्बोधन गर्ने भन्नेमा छ । यसअघि केन्द्र (राखेप), पाँच विकास क्षेत्र (क्षेत्रीय खेलकुद विकास समिति) र जिल्ला (जिल्ला खेलकुद विकास समिति) को रूपमा काम भएको थियो । अहिले जिल्ला नरहने भन्ने छ । स्थानीय निकायअनुसार चल्दा अब खेलकुदको पनि सात सय ५३ वटा निकाय बनाउनुपर्छ । सोहीअनुसार कार्यक्रम र व्यवस्थापन गर्न गाह्रो छ । पहिला ७५ जिल्ला हुँदै क्षेत्रीय र राष्ट्रियस्तरको खेलकुद गर्न नै कठिन थियो । अहिले एउटा प्रदेशमा एक सयभन्दा बढी स्थानीय निकाय बनेकाले प्रतियोगिता र कार्यक्रम सञ्चालन गर्न झनै नै गाह्रो हुनेछ, आचार्य भन्छन् । पहिला प्रादेशिक स्वरूपको पूर्णता नभई खेलकुद संरचना पूर्णता नहुने दाबी पनि आचार्यले गरे । पहिला खेलकुदको ऐन नै नयाँ बन्न आवश्यक छ । राखेप अहिले २०४७ सालको संविधान र त्यसपछि २०४८ सालमा बनेको खेलकुद ऐनअन्तर्गत चलेको छ । खेलकुदको संरचना पनि त्यही ऐनको आधारमा तय भएको हो । अब बन्ने ऐनले कसरी खेलकुदलाई अगाडि बढाउने भन्ने निक्र्योल गर्नेछ, आचार्यले भने । राखेपले २०४८ सालको ऐनका आधारमा अहिले कर्मचारी व्यवस्थापन, खेलकुद गतिविधि, संरचना निर्माण, कार्यक्रम र बजेट तर्जुमालगायतका काम गरिरहेको छ । राखेपलाई युवा तथा खेलकुद मन्त्रालयको मातहतमा राखिए पनि खेलकुदको झन्डै ९० प्रतिशत बजेट राखेपमार्फत नै खर्च हुँदै आएको थियो । २०१५ सालमा तत्कालीन शिक्षामन्त्री परशुनारायण चौधरीको अध्यक्षतामा राष्ट्रिय स्वास्थ्य तथा खेलकुद परिषद् गठन भएको थियो । शिक्षा मन्त्रालयअन्तर्गत गठन भएको राखेप २०४७ सालको संविधानअघि २०२१ सालमा बनेको खेलकुद विकास ऐनको आधारमा चलेको थियो । देश संघीयतामा गएपछि यसका प्रशासनिक संयन्त्रमा तयार गर्न अहिले तीनवटा छुट्टाछुट्टै समिति तयार भएका छन् । पहिलो मुख्यसचिवको संयोजकत्वमा देशभरिकै प्रशासनिक विषयको समिति बनेको छ । दोस्रो सम्बन्धित मन्त्रालयको छुट्टै समिति र तेस्रो सम्बन्धित इकाईको छुट्टै समिति तयार पारिएको छ । राखेपअन्तर्गत बनेको समिति इकाइ समिति हो । इकाइ समितिले तयार पारेको प्रतिवेदन सम्बन्धित मन्त्रालय हुँदै प्रधानमन्त्री कार्यालयमा जान्छ ।"

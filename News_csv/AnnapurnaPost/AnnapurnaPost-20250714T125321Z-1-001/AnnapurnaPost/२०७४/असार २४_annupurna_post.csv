शीर्षक,विवरण
गुरुपूर्णिमाको गुरुत्त्वाकर्षण,"आषाढ शुक्लपूर्णिमा गुरूपूर्णिमाको नामबाट प्रसिद्ध छ । चन्द्रमा आफ्नो सोह्रकलाले पूर्ण भएको दिन पूर्णिमा कहलाउँछ । असार महिनामा उत्तरषाढा नक्षत्रको नजिकमा गएर चन्द्रमा आफ्नो सोह्रकलाले पूर्ण हुन्छ । अतः उक्त पूर्णिमा आषाढ शुक्लपूर्णिमा कहलाउँछ । मासको अर्थ चन्द्रमा पनि हो र महिना पनि । त्यसकारण आषाढ शुक्लपूर्णिमाको नामबाट उक्त महिनाको संस्कृतमा आषाढ र नेपालीमा असार नाम रहेको छ । असार महिनामा सौर्यमण्डलका अधिपति सूर्य आद्र्रा नक्षत्रमा गएर बसेपछि आद्र्रा नक्षत्रमा बसेको सूर्यको किरण पृथ्वीमा पर्छ र त्यसपछि पृथ्वीको गर्भ रसाएर पानीको मूल फुट्छ । पृथ्वीको गर्भ रसाएर मूल फुटेको पानी जल हो र जल रज हो । आकाशबाट वर्षेको पानी पर्जन्य हो र पर्जन्यचाहिँ वीर्य हो । अतः रजस्वरूप जल र वीर्यस्वरूप पर्जन्यको संयोगबाट पृथ्वी शस्यशालिनी हुन्छ । त्यसैले काले वर्षतु पर्जन्यः पृथिवी शस्यशालिनी यो वैदिक मान्यता र कृषि प्रणाली हो । ज्येष्ठ शुक्ल पूर्णिमादेखि पृथ्वीको गर्भ बढी तातिन थाल्छ । असार १६ गतेदेखि दिन छोटिँदै जान्छ र पृथ्वीको गर्भ पनि सेलाउँदै जान्छ । त्यसकारण असार १५ गते खले गरोको रोपाइँ गर्ने नेपाली परम्परा छ । आषाढ शुक्ल पूर्णिमा पनि एउटा समन्वयात्मक पर्व हो । आषाढ शुक्ल पूर्णिमाको रातमा शिशु बोधिसत्व सिद्धार्थ गौतमले मायादेवीको गर्भमा प्रवेश गरेका थिए । आषाढ शुक्ल पूर्णिमाकै दिन सिद्धार्थ गौतमले शान्तिको खोजीका लागि घर छाडेका थिए, जसलाई बौद्ध धर्मको भाषामा महाभिनिष्क्रमण भनिन्छ । यसैगरी, आषाढ शुक्ल पूर्णिमामा नै शाक्यमुनि बुद्धले वाराणसीको सारनाथ, मृगदावमा पञ्चवर्गीय ब्राह्मणलाई आफूले पाएको बोधिज्ञानको पहिलो पटक उपदेश दिएका थिए, जसलाई धर्मचक्र प्रवर्तन भनिन्छ । आषाढ शुक्ल पूर्णिमाका दिन भगवान वेदव्यासको जन्म भएको हो । अतः आषाढ शुक्ल पूर्णिमा व्यास जयन्ती पनि हो । गण्डकी महात्म्यमा मादी र सेतीको द्वीपमा भगवान वेदव्यासको जन्म भएको उल्लेख छ । त्रिकालदर्शी पराशर ऋषिले माझीकी छोरी मत्स्यगन्धाबाट जन्माएका कृष्णद्वैपायन भगवान वेदव्यास नेपाल माताका वरद पुत्र हुन् । आषाढ शुक्ल पूर्णिमाका दिन सर्वलोक गुरु दक्षिणामूर्तिको पूजा हुन्छ । भगवान शिवका अनेक स्वरूपमध्ये दक्षिणामूर्ति स्वरूप विशिष्ट छ । भगवान् शिवले हिमालय पर्वतमा दक्षिणपट्टि फर्केर बसी सम्पूर्ण शास्त्रको उपदेश गर्नुहुन्छ । त्यसकारण भगवान् शिवको त्यस स्वरूपलाई दक्षिणामूर्ति भनेको हो । दक्षिणामूर्तिका पनि ध्यान दक्षिणामूर्ति र ज्ञान दक्षिणामूर्ति दुई स्वरूप छन् । भगवान् दक्षिणामूर्तिले ध्यान स्वरूपबाट ज्ञान प्राप्त गरी ज्ञान स्वरूपबाट शास्त्रको उपदेश गर्नुहुन्छ । भगवान् दक्षिणामूर्ति सर्वज्ञ हुनुहुन्छ, सर्वलोकका गुरु हुनुहुन्छ र शिव अर्थात् कल्याणकारी हुनुहुन्छ । भगवान् दक्षिणामूर्तिको यो मन्त्रद्वारा यो वास्तविकता राम्ररी स्पष्ट हुनेछ, जस्तै  ओम् सर्वज्ञनाथपार्वतीपते सर्वलोकगुरो शिव शरणं त्वाम् प्रपन्नोस्मि पालय ज्ञानं प्रदापय । सर्वलोक गुरु शिव दक्षिणामूर्तिले शास्त्रको उपदेश गरेको पावन दिन पनि आषाढ शुक्ल पूर्णिमा नै हो । त्यसकारण आषाढ शुक्ल पूर्णिमालाई गुरूपूर्णिमा मानिएको हो । भगवान् दक्षिणामूर्तिले दक्षिणपट्टि फर्केर शास्त्रको उपदेश दिएको स्थल नेपालको गौरीशंकर हिमाल हो । तिब्बती भाषामा गौरीशंकर पर्वतमालालाई रोल्वालिङ भनिन्छ । रोल्वाको अर्थ क्रीडा हो । लिंगको अर्थ द्वीप हो । यस सन्दर्भमा क्रीडा भन्नाले देवीदेवताको क्रीडा र देवीदेवता भन्नाले शिव पार्वतीको क्रीडा भन्ने बुझ्नुपर्छ । यसरी तिब्बती भाषा र सांस्कृतिक मान्यताबाट गौरीशंकर पर्वतमाला शिव पार्वतीको क्रीडास्थल हो भन्ने सिद्ध हुन्छ । गौरीशंकर हिमाल कुमारसम्भवको स्थल पनि हो । अहिले गौरीशंकर हिमालको समयलाई नेपालको प्रामाणिक समय मानिएको छ । अतः गौरीशंकर हिमालको टुप्पोमा घाम झुल्केपछि नेपालमा दिनारम्भ र वर्षारम्भ हुन्छ । गौरीशंकर हिमाल समुद्र सतहबाट ७१३४ मिटर उचाइमा र लन्डनको ग्रिनविच शून्य डिग्रीबाट ८६० २०० पूर्वी देशान्तरमा अवस्थित छ । गौरीशंकर हिमालको काखमा अवस्थित छोरोल्पा कैलाश मानसरोवर जत्तिकै पवित्र छ । लिम्बूहरू शिवपार्वतीलाई थेवा र युमा भन्छन् । राईहरू पारुहाङ र सुम्निमाङ भन्छन् । गुरुङहरू केडेँखर्कलि र मडेँह्योखर भन्छन् । तिब्बती भाषामा भगवान् पशुपतिलाई वाङछ्युक छेन्पो भनिन्छ । यसरी भाषा र भाषी मात्र फरक छ । आखिर तत्वव एउटै हो । मनाउने परम्परा पृथक् भए पनि हाम्रा चाडपर्व एउटै छन् । त्यसकारण वेदले एकोऽहम् । बहुस्याम् भनेको छ । एकोऽहम् । बहुस्याम् मात्र होइन, बहुस्याम । एकोऽहम्को भावना पनि छ । यही नै परम सत्य र यथार्थ पनि हो । यही परम सत्य र यथार्थता नै समन्वयात्मक नेपाली संस्कृतिको चुरो हो । नेपाल राष्ट्र र नेपाली राष्ट्रियताको मूलभूत आधार हो । अतः गुरुपूर्णिमाको गुरुत्ववाकर्षणलाई हृदयंगम गरी समन्वयात्मक नेपाली संस्कृतिले देखाएको समन्वयको बाटोमा लागेर अघि बढ्नु हामी सबैको साझा कर्तव्य हो । गुरुपूर्णिमाले हामीलाई यस दिशातर्फ उन्मुख हुन अभिप्रेरित गरोस् ।"
पशुपति र बागमती सम्बन्ध,"पशुपति : पशुपतिद्वारा समस्त लोक र सबैलोकमा सबै प्राणी उत्पत्ति र विलय भइरहेको छ । जीवात्माहरूलाई मुक्त गर्ने एकमात्र मोचक पशुपति नै हो । गंगा : गंगा सदा सेवन गर्नु पर्दछ । तीनले भोग र मोक्ष प्रदान गर्नेछिन् । उत्तम गतिको खोज गर्ने प्राणीहरूका लागि गंगा नै सर्वोत्तम गति हो । पशुपति महात्म्यमा उल्लेख भएअनुसार सत्य युगमा भगवान् ब्रह्माजीलाई जगत् सृष्टि कला र रचना गर्ने इच्छा प्रकट भयो । तर उहाँमा सृष्टि कला र रचना गर्ने अध्यात्म ज्ञान प्रकट हुन सकेन । जगत् सृष्टि ज्ञान प्राप्तिको लागि ब्रह्माजी शिवपुरी पर्वतमा गएर भगवान् सदाशिवको अन्तरआत्मामा निरन्तर ध्यान गर्न लाग्नुभयो । पूर्ण ध्यानस्तको अवस्थामा भगवान् सदाशिवब्रह्माजी प्रकट हुनुभयो । ब्रह्माजीको जगत् सृष्टि र रचना गर्ने इच्छा देखेर सदाशिव जोडजोडले हाँस्न थाल्नुभयो । हाँस्दा उहाँको नाभिमण्डलमा रहेको जलको छिटा मुखबाट बाहिर निस्कियो । त्यो जलको छिटा जमिनमा पर्नासाथ नदीको आकारमा वहन लाग्यो । यस्तो अवस्थामा ब्रह्माजीको आँखा खुल्छ र ध्यान पूर्ण हुन्छ । त्यहीबेला जगत् सृष्टि र कलाको ज्ञान पनि प्राप्त हुन्छ । आफ्नो तपःस्थलको छेउमा गंगा बगेको र सदाशिव अगाडि प्रसन्न मुद्रामा उभिएको देख्दा ब्रह्माजी अति प्रसन्न हुनुभयो । यस्तो अवस्थामा तत्काल भगवान् विष्णु आफ्नो गणसहित त्यहाँ सवारी हुनुभयो । यसरी नै सम्पूर्ण ऋषिगण अन्य तपस्वीहरू त्यस स्थानमा पाल्नुभयो । सम्पूर्ण गंगाहरू पनि त्यस स्थानमा आउनुभयो । शिवगंगाको दर्शन गर्नुभयो । त्यस स्थानमा सम्पूर्ण देवता, ऋषिगण, गंगाहरूको अति सुन्दर भेट र मिलन देखेर भगवान् सदाशिवले प्रसन्न हुँदै भन्नुभयो, हे गंगे तिम्रो नामकरण शिवगंगा हो, फेरि तिमी मेरो मुखारबिन्दुबाट उत्पन्न भएको हुँदा तिम्रो नाम बागमती भनी विश्वमा प्रख्यात हुनेछौ । तिमी यस स्थानमा ३३ हजार वर्षसम्म रहेर पुनः स्वगंगा हुनेछौ । तिमी मेरो आदिशक्ति भएका कारण देवता, मुनष्य र असुरलाई मुक्ति दिन सक्नेछौ भन्दै आशीर्वाद दिनुभयो । भगवान् सदाशिव नरसिंह स्वरूपमा यस स्थानमा निवास भएको विश्वास छ । पूर्ण ध्यानस्तको अवस्थामा भगवान् सदाशिवब्रह्माजी प्रकट हुनुभयो । ब्रह्माजीको जगत् सृष्टि र रचना गर्ने इच्छा देखेर सदाशिव जोडजोडले हाँस्न थाल्नुभयो । जो मानिस श्रद्धापूर्वक बागमतीमा स्नान गर्ला उसको पाप र रोगहरू हरण हुनेछ । यस्तो दिन वैशाख १ गते थियो । अहिले पनि प्रत्येक वैशाख १ गते यस स्थानमा ठूलो संख्यामा भक्तहरूले स्नान, पूजा, जप, होम आदि पवित्र कार्य गर्दछन् । तर यहाँको पानी अहिले सुद्ध नहुँदा यसमा अवरोध परिरहेको छ । यस स्थानमा प्रद्युम्न र चन्द्रप्रभाले तपस्या गरेको उल्लेख पाइन्छ । बूढानीलकण्ठ मन्दिरको उत्तरतर्फ रहेको २७ सय मिटर उचाइमा देखिने पर्वत शिवपुरी हो । शिवपुरीमा भगवान् सदाशिवले तपस्या गर्नु भएकोले त्यहाँ सद्रुद्रेश्वर महादेवको ठूलो ढुंगो छ । यो क्षेत्रमा नेपाली र विदेशीले भ्रमण गर्छन् । शिवपुरीको चुचुरोबाट चारै दिशातिर हिमालयको दर्शन गर्न सकिन्छ । हिमालयको दर्शन गर्नाले पाप र रोगहरू नष्ट हुन्छन् । यसै क्षेत्रबाट बगेर आएको जल सुन्दरीजल हुँदै काठमाडौंवासीहरूले पिउने गर्दछन् । पशुपति महात्म्यका अनुसार यसरी बागमतीको उत्पत्ति भएपछि पशुपति क्षेत्रको उत्पत्ति भएको हो । पशुपति परमेश्वरलाई बागमतीको जलले स्नान गराइन्छ । अति रुद्र पशुपति (परमेश्वर) लाई हाल बागमतीको गंगाजलले स्नान गरिँदैन । बागमती गंगामा विविध कारणले प्रदूषण बढ्दै गएकाले जल नचढेको हो । जो मुनष्यले श्रद्धाले गंगागंगा भनेर पुकार गर्दछ, उसको जन्मजन्मान्तरको पाप र रोगहरू हरण हुन्छ । नेपाल विश्वकै गंगाको देश हो । विश्वका मानिस जलको मूलस्रोत हिमालयको दर्शन गर्न आउँछन् र पुण्य प्राप्त गर्दछन् ।"
इतिहासप्रति नयाँ पुस्ताको उदासीनता,"वर्तमान प्राज्ञिक बहस र सामाजिक सरोकारका सन्दर्भहरूमा इतिहास अतीतको दर्पण र भविष्यको द्रष्टा हो भन्ने शाश्वत सत्यलाई बिर्सिएको अवस्था छ । अझ इतिहास र संस्कृति किन पढ्ने ? इतिहास पनि पढ्ने विषय हो र ? भन्ने ढिट प्रश्नले प्राज्ञिक जगत्मा डेरा जमाएको छ । आमा ! म त्यो स्कुल जान्नँ जहाँ मरेको इतिहास पढाइन्छ भन्ने कुनै कविको यस कवितांशमा पक्कै पनि क्रान्तिकारी चेत पोखिएको छ तर कविले भनेझैं इतिहासको अध्ययन सामन्तवादको पुनःस्मरण हो भन्ने गलत बुझाइले प्राज्ञिक जगत्मा इतिहासको महत्ववलाई अवमूल्यांकन गर्नेछ । राज्यको परिभाषामा राज्य हुनका लागि देशको एउटा निश्चित भूगोल र त्यसको सीमा, जनता, ती जनताको भाषा र संस्कृति अनि इतिहास हुनुपर्छ । कुनै पनि राज्य कति सम्पन्न र गौरवशाली छ भन्ने तथ्यलाई त्यो देशको इतिहासले अभिव्यक्त गरिरहेको हुन्छ । हामी को हौं ? हाम्रो पहिचानको आधार के हो ? हाम्रो सामाजिक विकासक्रमको ऐतिहासिक शृंखलाको प्रवाह कस्तो छ र आज हाम्रो देश कुन दिशातिर जाँदैछ भन्ने सत्यको बोधार्थ इतिहासले गरिरहेको हुन्छ । इतिहास, संस्कृति र सभ्यताको अध्ययन, अनुसन्धान र संरक्षणबिना कुनै पनि राष्ट्रको परिकल्पना गर्न सकिँदैन । इतिहासको अध्ययन र त्यसको तटस्थ मूल्यांकनले वर्तमान राष्ट्रिय राजनीतिलाई ठोस आकार दिँदै राष्ट्रको भविष्यलाई सही दिशामा डोर्याउनेछ । यस सत्यलाई नबुझ्दासम्म प्राज्ञिक जगत्मा इतिहासको विधाले स्थान प्राप्त गर्ला भन्नेमा पर्याप्त प्रश्नहरू रहिरहनेछन् । आज त्रिभुवन विश्वविद्यालयको मानविकी संकायमा अत्यन्त ओझेल परेको यस विषयले नेपालमा इतिहासको अध्ययन, अनुसन्धान र अध्यापनको गति कता जाँदैछ भन्ने तथ्यलाई छर्लंग पारेको छ । केही सातापहिले प्रकाशित समाचारअनुसार त्रिविको इतिहास विभागमा इतिहास पढ्ने विद्यार्थी जम्मा एकजना र ती एकजनालाई इतिहास पढाउने दर्जनौं प्राध्यापकहरू लगानी गरेको त्रिविले ती एकल विद्यार्थीबाट कस्तो नतिजाको अपेक्षा गर्ला भन्ने डरलाग्दो प्रश्नले पाका इतिहासकारहरूको मनमा ढ्यांग्रो ठोकेको छ । इतिहासशिरोमणि बाबुराम आचार्य, नयनराज पन्त, दिनेशराज पन्त, महेशराज पन्त, धनबज्र बज्राचार्य र ज्ञानमणि नेपालहरूले सुरु गरेको नेपाली इतिहासको अध्ययनको शृंखलालाई उहाँहरूपछिको दोस्रो पुस्ताले निरन्तरता दिन सकेको छैन । कर्कपेट्रिक, हेमिल्टन, शिल्भालेभी, डेनियल राइट्स, ओल्डफिल्ड, स्टिलरजस्ता विदेशी इतिहासकारले नै नेपालमा इतिहास लेखनको सुरुआत गरिदिएका थिए । उनीहरूले लेखेको नेपालको इतिहास गलत र भ्रमपूर्ण भए पनि नेपालमा इतिहास लेखनमा उनीहरूको योगदानलाई नकार्न भने कदापि मिल्दैन । तथ्य र सत्य इतिहास लेखनका लागि माथि उल्लिखित व्यक्तिहरूबाट २००९ सालमा संशोधन मण्डलको स्थापना भएको थियो । यस संस्थाको नेपालको इतिहास लेखनमा महत्ववपूर्ण योगदान छ । पछि २०२२ सालदेखि प्रकाशित हुन थालेको पूर्णिमा पत्रिकाले अहिलेसम्म निरन्तरता प्राप्त गरिरहेको छ । तर, उहाँहरूको शारीरिक अशक्ततापछि उक्त ऐतिहासिक पत्रिका पूर्णिमालाई निरन्तरता दिनसक्ने कुनै दोस्रो पुस्ता अहिलेसम्म देखिएको छैन । प्राज्ञ हरिराम जोशीले आफ्नो एकल प्रयासमा ३० वर्ष अघिदेखि प्रकाशन गर्दै आइरहनुभएको रोलम्ब पत्रिका पाँच वर्ष अगाडिदेखि बन्दप्रायः भएको छ । व्यक्तिगत प्रयासबाट इतिहास लेखनको गति अगाडि बढिरहेको भए पनि उहाँहरूको सेखपछि यसको गति ठप्प नहोला भन्न सकिन्न । सरकारी अनुसन्धान केन्द्रहरूमा हुने राजनीतिक नियुक्तिले कथित प्राज्ञ पुरस्कृत र सच्चा साधक बहिष्कृत हुने तीतो सत्य स्थापित छ । नयाँ पुस्तामा इतिहास र संस्कृतिप्रतिको उदासीनताले इतिहासको अध्ययन र अनुसन्धानको गतिविधि बन्द हुने निश्चितप्रायः छ । त्रिविबाट बहिष्कृत प्राज्ञहरूको इतिहास पढेर जागिर खाएका जागिरेहरूले इतिहास र संस्कृतिको सम्बन्धमा सिन्को पनि भाँच्न नसकेको सन्दर्भ एकातिर छ भने अर्कोतिर तिनै पाका प्राज्ञहरूले आफू अपमानित भएको महसुुस गरेका छन् । सच्चा साधक र स्रष्टालाई सम्मान गर्ने संस्कार र संस्कृति नै नभएको परिवेशमा यो आशा राख्नु पनि मिथ्या हुनेछ । इतिहासशिरोमणि बाबुराम आचार्य, नयनराज पन्त, दिनेशराज पन्त, महेशराज पन्त, धनबज्र बज्राचार्य र ज्ञानमणि नेपालहरूले सुरु गरेको नेपाली इतिहासको अध्ययनको शृंखलालाई उहाँहरू पछिको दोस्रो पुस्ताले निरन्तरता दिन सकेको छैन । कुनै पनि सभ्य नागरिकले आफ्नो देशको इतिहास, संस्कृति र भूगोलप्रतिको विषयमा जानकारी राख्नु उसको नैसर्गिक दायित्व हो । इतिहास र संस्कृतिको ज्ञानले नै उसको प्राज्ञिक व्याक्तित्व अझ खँदिलो हुन्छ । मातृभूमिप्रतिको सद्भाव र पुर्खाप्रतिको श्रद्धापूर्ण स्मरणले व्यक्तिको आत्मिकआध्यात्मिक उन्नति हुनुका साथै राज्यको भौतिक उन्नतिमा समेत यसले प्रभावकारी भूमिका खेल्नेछ । इतिहास र संस्कृतिको विहंगम महत्वव रहँदारहँदै पनि आज हामी यसको अध्ययनमा पछि परेका छौँ । हामी अरू कुनै पनि विषयमा स्नातकोत्तर गरेका शिक्षित र प्रज्ञिक भए पनि हामीमा हाम्रो इतिहासप्रतिको ज्ञान छैन भने प्राज्ञिकता ओझेल पर्नेछ । पाठ्यक्रमहरूमा केही मात्रामा भए पनि इतिहासको विषयलाई समावेश गरिनु उपयुक्त हुन्छ । बदलिँदो परिवेशमा नेपालकोे वर्तमान राजनीतिले नयाँ मोड लिँदैछ । देश संघीय राज्यमा जाँदै गरेको क्षण अर्थात् शून्य समयमै हामी इतिहासको सिर्जना गरिरहेका छौं तर वर्तमान घटित राजनीतिक विकासक्रमलाई भविष्यका पुस्ताले लिपिबद्ध गर्लान् तर भविष्यको आधार निर्माण गरिरहेको यस समयमा हामीले हिजोको इतिहासलाई बिर्सिरहेका छांै अर्थात् हाम्रो इतिहास बिर्सिएको बित्तिहास' भएको छ । बिर्सिएको बित्तिहासले कदापि देशको भलो गर्दैन । हामीले हाम्रो इतिहासको सम्झना गर्नैपर्छ । इतिहासबाट पाठ सिकेर भविष्य निमार्ण गर्ने स्वर्णिम समय हामीलाई प्राप्त भएको छ । हामी अहिले जातीय इतिहास र स्वसंस्कृतिको पहिचानको खोजी गरिरहेका छौं । पहिचानको मागलाई सम्बोधन गर्न संघीय राज्यको संरचना हुने पूर्ण तयारीमा छौं । तर बिर्सनै नहुने र स्वीकार गर्नैपर्ने सत्य भनेको भविष्यको इतिहास तयार गर्दा पुरानो इतिहासको अध्ययन नै गरिरहेका छैनौं र इतिहासलाई बेवास्ता गरिरहेका छौं । हामीले आज खोजिरहेको र प्रयोग गर्न गइरहेको गणतन्त्रात्मक र प्रजातान्त्रिक पद्धतिको शासनप्रणाली लिच्छवीकालमै लागू गरिएको थियो भन्ने तथ्य इतिहासको अध्ययनबाट थाहा हुन्छ । राजा महाराजाहरूको गुणगानमात्र इतिहासको अध्ययन होइन । इतिहासको निर्माण जनताले गरेका हुन् । तसर्थ जनताको इतिहास लेखिनुपर्छ भन्ने विषय नै आजको आवश्यकता र माग हो । विडम्बना ! राजनीतिक नाराको भाषा र भाषणहरूमा मात्र हामी आफ्नो इतिहासको सन्दर्भ उठाउँछौं तर इतिहासको अध्ययनमा भने हामी उदासीन भएका छौं । करिब सयभन्दा बढी जातजाति र भाषाभाषी भएको हामी सांस्कृतिक विविधताले युक्त र सम्पन्न छौं भने विविधतामा एकता नै हाम्रो साझा विशेषता हो । यही ऐतिहासिक सत्यलाई पुनःस्थापित गर्नु नै हाम्रो आजको आवश्यकता र समयको माग हो । एकातिर हाम्रो देशको प्रत्येक जातजातिको मूर्त र अमूर्त सांस्कृतिक इतिहासको संरक्षण र लिपिबद्ध गर्दै जानु परेको छ भने अर्कोतिर वाह्य शक्तिले हाम्रो सांस्कृतिक समन्वय र एकताको बलियो सम्बन्धलाई ध्वस्त बनाउने चलखेल र प्रयास गरिरहेका छन् । यस्ता वाह्य शक्तिको सांस्कृतिक र भाषिक आक्रमणलाई एकताबद्ध भएर परास्त गर्नु परेको छ भने अर्कोतिर नवीन इतिहास लेख्ने प्राप्त भएको यस अवसरलाई समेत सदुपयोग गर्नु परेको छ । यसका लागि इतिहास र संस्कृति पढ्नैपर्ने आजको आवश्यकता हो । इतिहासको लेखन र अध्ययन अत्यन्त जटिल कार्य हो । इतिहासको अध्ययनका लागि प्राचीन लिपि, भाषा, साहित्य र संस्कृतिको ज्ञान हुनुपर्छ । प्राचीन लिपिहरूको लिप्यन्तर र भाषान्तरण गरेर तुलनात्मक, विश्लेषणात्मक र वैज्ञानिक अध्ययनका लागि पर्याप्त अध्ययन, साधना र धैर्य चाहिन्छ । व्यक्तिको एकल प्रयासले मात्र यो सम्भव छैन । इतिहासको अध्ययन र अन्वेषणमा लाग्नेलाई राज्यले उचित सहयोग गर्नैपर्छ । इतिहास र संस्कृतिको अध्ययनका लागि अभिप्रेरणा दिनैपर्छ । पढ्ने जाँगर नभइरहेको आजको सन्दर्भमा इतिहास लेखनजस्तो कठिन कार्यमा लाग्ने नयाँ पुस्ताहरू तयार नै भइरहेका छैनन् । विभिन्न जातजाति र भाषाभाषीको समाजशास्त्रीय र मानवशास्त्रीय अध्ययनका लागि इतिहासले प्रभावकारी भूमिका खेल्छ । वर्तमान राजनीतिक समस्यालाई समेत ऐतिहासिक प्रमाण र नजिरहरू अध्ययन गरी समाधानका उपायहरू पत्ता लगाउन सकिन्छ भन्ने तथ्यलाई आज प्रज्ञिकवृत्तले बिर्सिएको छ । त्रिविको इतिहास विभागमा भर्ना भएको एकजना विद्यार्थीले पाका प्राज्ञहरूको बिँडो थाम्लान् भन्नेमा आशा गर्नसक्ने सम्भावना कम छ । नेपाल प्रज्ञाप्रतिष्ठानबाट प्रकाशित हुने प्रज्ञा' पुरातत्वव विभागबाट प्रकाशित हुने प्राचीन नेपाल, त्रिवि सिनासबाट प्रकाशित हुने जर्नल, साझा प्रकाशनबाट प्रकाशित हुने गरिमा र गोरखापत्रबाट प्रकाशित हुने मधुपर्कजस्ता पत्रिका र अनुसन्धान केन्द्रहरूले अनुसन्धानमूलक र प्राज्ञिक लेखको अपेक्षा गरिरहेका छन् । तर, प्राज्ञिक अनुसन्धानको खडेरी परिरहेको यो अवस्थामा उल्लिखित पत्रिका र जर्नलहरूको मागलाई हाम्रा पाका प्राज्ञहरूले कहिलेसम्म पूरा गरिरहलान् ? त्यो समयले बताउला । इतिहासको अध्ययन किन पछि पर्यो ? त्रिवि र अन्य विश्वविद्यालयहरूले किन इतिहासको महत्ववलाई नकारे भन्ने विषयमा गहन मूल्यांकन गर्न आवश्यक छ । नेपालको रोजगार बजारमा इतिहास विषय पढेर रोजगार पाउने सम्भावना कम छ तर इतिहास पढाउने गुरुहरूले आफ्ना विद्यार्थीलाई कसरी रोजगार प्राप्त गर्न सकिन्छ भन्ने विषयमा बाटो देखाउनैपर्छ । विभिन्न अनुसन्धान केन्द्रहरूमा आफ्ना विद्यार्थीलाई सहभागी गराएर इतिहासको अनुसन्धानप्रति रुचि जगाइदिनुपर्छ । विशेष गरी परराष्ट्र मामिला, अन्तर्राष्ट्रिय सम्बन्धको अध्ययन, द्वन्द्व व्यवस्थापन, कूटनीतिक नियोग लगायतका संस्थामा इतिहास विषय पढेका प्राज्ञहरूको आवश्यकता हुन्छ । यस्ता संस्थामा रहेर पनि आफूले पढेको विषयको माध्यमबाट देश र समाजको सेवा गर्न सकिन्छ । इतिहास कुनै निरस र अनुत्पादक विषय होइन । यो विषयमा शिक्षित र दीक्षित बन्ने हो भने रोजगार पनि सुनिश्चित छ ।"
क्षतिग्रस्त साझा प्रकाशनगृह,"क्षतिग्रस्त शब्दका अनेक आयाम छन् । क्षति जुनसुकै सन्दर्भ र वस्तुतत्वव परक हुन्छन् । भौतिक, मानसिक जे पनि हुन सक्छन् । भौतिक भन्नाले पदार्थहरूलाई बुझाउँछ । घर, जग्गा, आर्थिक सम्पत्ति, मूर्त सांस्कृतिक सम्पदा आदि भौतिक वस्तुपदार्थहरू भौतिक पक्षमा लिनुपर्छ । मानसिक पक्षका मामला चिन्तन चेष्टा मूलक हुन्छन् । चिन्तन चेष्टा दुवै खाले हुन सक्छन् सकारात्मक, नकारात्मक । सकारात्मक चेष्टालाई हामी गुणकारी भन्छौं; नकारात्मक चेष्टालाई बैगुणी । सकारात्मक चेष्टा निर्माणात्मक र नकारात्मक विध्वंशका बन्छन् । जहाँजहाँ सकारात्मक चेष्टा पलाएका हुन्छन्; त्यहाँ सुधार, विनिर्माणका प्रवृत्तिहरू पलाएका हुन्छन्, पलाइरहन्छन् निरन्तर । अथक, निर्बाध रूपमा अनेक व्यवधान समाधान गरेर । सबैका सरोकारी भावधारामा गति लिने, लिइरहने साझासहकारिता हो । साझा प्रकाशन हेर्दा लेखक, सर्जकहरूका मात्र सरोकारी संस्थाझैं लाग्दो हुन्छ । सीधासाधा रूपमा यो यस्तै पनि हो । लेखक, सर्जकहरूलाई सिर्जना प्रकाशनगृह रहेर पनि यसले अनेक कार्यसित जोडिएका हातहरूसित पनि हातेमालो गरिरहेको हुन्छ । यस प्रकाशनगृहले आफ्नो गृहमा अनेक शिल्प र क्षमतावान् व्यक्तिहरूलाई समाहित गरिराखेको छ । विभिन्न सीपसाधनाका हातहरू विविध रूपमा समाहित गरिरहेको छ, आआफ्नो शिल्पकारिता यस अर्थमा शिल्पकारिता क्षमता जनिन्छ । त्यसैले साझा प्रकाशन एक गृह बन्छ, गृह भन्नु सम्पूर्ण परिवारकै आ श्रय बन्छ । घर एक्लो हुन्न, रहन्न पारिवारिक रहन्छ । साँघुरो दायरामा साझा केही व्यक्तिले चहारेको जस्तो लागे पनि यो हामी सबैकै सरोकारी रहेको छ, रहन्छ । त्यसै हेतुमा रमाई साझा प्रकाशनगृह भन्न रुचाएँ । साझा प्रकाशनगृह पनि सबै खाले नेपाली सबैका सामूहिक गृह हो । यथार्थमा उदारमनष्क सर्जकहरूको सेयर लगानीबाट संगठित साझा प्रकाशनगृह हो । सेयर लगानीका साथै साझा प्रकाशन संस्थाका तर्फबाट आफ्नो कृति प्रकाशन गरिएका कृतिकारहरू पनि यसको सेयरसदस्य हुने गरेका छन् । राज्यबाट निरोपित र शेयरसदस्यहरूबाट छानिएका निर्वाचित प्रतिनिधि सञ्चालक अनि साझा संस्थाबाट नियुक्त तहगत पदाधिकारी, कर्मचारीहरू साझा प्रकाशनगृहको जिम्मेवार परिवार हुन् । प्रकाशनगृह भन्नुको तात्पर्य पनि यिनै, तिनै जमातका साझा दायित्वधारी धारणा, अवधारणामूलक सोचमा अडेस लगाएको सन्दर्भ रहेको छ । यस अवधारणामूलक क्रियाकलापमा कसैको धेरै ठूलो, मझौला र सामान्य जिम्मेदारीपूर्ण कर्तव्य र उत्तरदायित्व त हुन्छन् नै । त्यसअनुसार सेवा सुविधाहरू तहगत रूपमा समानुपातिक सहुलियत सुविधा प्रदान गरिन्छन् । दायित्व र जिम्मेवारी पूरा गर्नु सबैको साझा जिम्मेवारी भनौं कर्तव्य हो । परन्तु अधिकारकै प्रसंगले सर्वोपरि ग्राह्यता पाएको छ । हकहित र अधिकारले बढी प्र श्रय पाई दायित्व'लाई पालना गर्ने कर्तव्य च्यूत हुँदा संस्था धराशयी हुने सत्यले साझा प्रकाशनगृहलाई यस अवस्थामा झारेको रहेछ । काम र मामको सन्तुलनमा एकातिर कोल्टिएको बोझले साझा प्रकाशनगृह चरक्क चर्किएको अवस्थामा पुगेको ज्वलन्त अनुभूति बन्न पुगेको छ प्रायः सबैको । वर्तमान साझा प्रकाशनगृह मर्मतसम्भारको प्रक्रियारत रहेर डुब्नबाट बचाउन राज्यबाट तीस करोडको अर्थराशि उपलब्ध गराउन सक्षम भएको यथार्थ रहेको छ । निकै ठूलो धनराशिको ऋणमा चुर्लुम्मिएको साझा प्रकाशनगृहले जनक शिक्षा सामग्री केन्द्रलाई पनि निकै ठूलो अर्थराशि चुक्ता गर्नुपर्ने रहेको स्थिति बोध त्यसै बेला भयो, जुन बेला राज्यस्तरबाटै पन्ध्र करोड चुक्ता गरिदिएको प्रबन्धकारी कार्य अवगत हुन आयो । राज्यको सन्तुलनात्मक जिम्मेवारी भएको यस आनुपातिक प्रदानले स्पष्ट्याउँछ । अनेक विसंगतिलाई संगतिमा ल्याउन भइरहेका प्रयास बीच २०७२ वैशाख, १२, १३, २९ को विनाशकारी भूकम्पले साझा प्रकाशनगृहका एकभन्दा बढी कार्यकक्षहरू विदिर्ण पारिदिएको रहेछ । साझा प्रकाशनगृहको साविक कार्यकक्ष रहेको दक्षिणी मोहडाको लङ् निकै विदिर्ण अवस्थामा पुर्याइदिएको रहेछ । त्यही लङ्को छिँडीभुइँतला भासिएर लथालिंग अवस्थामा पुगेको रहेछ । त्यही भुइँतलामा रहेको साझा प्रकाशनगृहमा पुस्तकभण्डारण कक्ष बनाइएको रहेछ । जमिन नै भासिएर भण्डारण कक्षको ढोका पनि निकै कोल्टिन पुगेको रहेछ । विडम्बना ! भासिएको जमिन सबैतिर एकनास भासिएको नभई प्रवेशद्वार निरको जमिनको केही भाग उठेको रहेछ । लाग्छ, जमिन धस्सिएर केही ढोकैनिरको भुइँ उठ्न पुगेजस्तो भएछ । साझा प्रकाशनको त्यति धेरै पुस्तकहरू अन्यत्र सारी सुरक्षित भण्डारण गर्नु आवश्यक थियो । तर, ती पुस्तकहरू अन्यत्र सार्न र सुरक्षित राख्न मिल्ने कक्ष पनि नभएको रहेछ । साझा प्रकाशनगृह परिसरमा एक भव्य भवन उहिल्यै अधकल्चो निर्माण भई बिना उपयोगको अवस्थामा गुज्रिएको रहेछ । बिना उपयोगमा रहेको त्यस भवनलाई पूर्णता दिई उपयोगी बनाउन नसकिने होइन, सकिन्छ । तर, त्यसलाई सफल बनाउन थुप्रै अर्थराशि चाहिँदो अवस्था रहेछ । भुइँतलादेखि नै प्रत्येक तला ठीक बनाउन, झ्याल, ढोकाहरू जडान गर्न, भर्याङमा रेलिङ हाल्न, बिजुली जडान गर्न निकै काम पूरा गर्नुपर्ने अवस्था बोध हुन्छ । साझा प्रकाशनगृहको त्यो अधकल्चो भवन कामयाब अवस्थामा परिणत गर्न कम्ती धनराशि पर्याप्त नहुन सक्छ । यसका लागि यसअघि जजसले जे गरेर गए, त्यसको छानबिन अर्को पाटो बन्छ । तर, भएको र पुनरुद्धार गर्ने सरोकार वर्तमानकै रहन्छ । वर्तमान व्यवस्थापन र सञ्चालन चनाखो र उत्साही बनेर अहिले भइरहेको प्रबन्धकारितालाई थप उद्यमशील रहने प्रोत्साही सराहनाको टीकोटालो गर्नु सकारात्मक प्रवृत्ति ठहर्ला नै ठान्छु । साझा प्रकाशनगृह मूलतः सेयर सदस्य रहेका लेखक, सर्जकहरूका सीधा सरोकारी संस्था रहे पनि प्रत्यक्षअप्रत्यक्ष तवरले आमसर्जक समाजकै चासोको प्रकाशन, बिक्रीवितरण मूलक गृह हो । यस्तो दुर्वल अवस्थामा पनि वर्तमान साझा प्रकाशनले बन्द प्रायः बनेको गरिमा' साहित्यिक पत्रिकालाई नियमितता दिइरहेको पाएँ । सो पत्रिकामा प्रकाशित यौन मूर्तिकलाका पृष्ठभूमि' रचनाको पारि श्रमिक प्राप्त गर्ने सन्दर्भमा हेर्ने देख्ने अवसरमा विहंगम दृष्टि लाउन पाउँदा जान्ने, सिक्ने मौकाले उब्जाएको जानकारीले छचल्काएको चिन्तन चेत रहेको छ, यो प्रसंग ! साझा प्रकाशनगृह व्यवस्थापन र सञ्चालक समितिले नेपाल सरकारबाट प्रदत्त ऋण र अनुदान रकमको स्पष्ट र पारदर्शी लेखांक साथै आम कार्य विवरणका आवधिक प्रतिवेदनहरू नेपाल सरकार र तालुक मन्त्रालयहरूमा प्रस्तुत गरी पारदर्शिता कायम राख्नु उत्तिकै आवश्यक छ जति कि सरकारबाट ऋण अनुदान सहायता प्राप्त गर्ने निरन्तर प्रयास जारी राख्न जरुरी छ । सही सलामत कर्तव्य परायणताले अनुनय विनयका अगाडिका मार्ग प्रशस्तीकरण गर्छ । यस जिम्मेवारी पूरा त्यस बेला हुन सक्छ जुन बेला लेखापरीक्षण हुन नसकेका यावत् अवधिहरूका आमूल लेखापरीक्षण विवरणले सज्जित पूर्ण प्रतिवेदन सरकारी तालुकहरूमा प्रस्तुत गरी सकारात्मक सहमति बटुल्न सकिनेछ । यी कर्तव्यमूलक कार्यहरू अलि बेसी नै प्रविधिपूर्ण रहेकाले अनुभव र प्रविधिमूलक सीपले सहायता गर्ने कोटीका पनि छन् । वर्तमान व्यवस्थापन र सञ्चालन निकाय यसमा पूर्ण सचेत र सतर्क छैन भन्ने आशय राख्नु छैन । नेपाल राष्ट्र गणतन्त्रात्मक लोकतन्त्रका माहोलमा आँखा चिम्ली कुदिरहेको अवस्था छ । लोकतन्त्रमा आमजनता नै लोक बन्छ, बनेको हुनुपर्छ । आमजनताले लोकको हैसियत गुमराहका भुमरीमा फनफनिएको अवस्थाबाट बल्ल स्थानीय स्वशासनमूलक निर्वाचन भइरहेको छ । स्थानीय स्वशासनको परिवेशमा साझा प्रकाशनको अवस्था र हैसियत कुन हदसम्म कुन निकायको सरोकारको चासो बन्ला हेर्नै बाँकी छ । तथापि साझा प्रकाशन गृहलाई कुन हदसम्म तन्दुरुस्त बनाउन सकिन्छ त्यसको दायित्वपूर्ण सरोकार त वर्तमानमै निहित छ । यस परिप्रेक्ष्यमा वर्तमान साझा प्रकाशनगृहलाई वर्तमानकै परिवेश र परिस्थिति अनुकूल र अनुरूप अनुसार समृद्ध बनाउन सबै तख्ताका सबै निकायहले सौहार्द भूमिका निर्वाह नगरी हुन्न, गर्नैपर्ने देखिन्छ ।"
विकासको पर्खाइमा हिमाली क्षेत्र,"नेपालको उत्तरी छिमेकी मुलुक चीनले बेल्ट एन्ड रोड इनिसिएटिभ अवधारणामार्फत विश्वसँँग आर्थिक सम्बन्ध जोड्ने अभियान चलाइरहेको छ । नेपालसँग बेल्ट एन्ड रोड' इनिसिएटिभसम्बन्धी सम्झौता गरेको केही दिनभित्रै चीनले दक्षिण अमेरिकी मुलुकहरूसँग सहकार्यको हात अघि बढाइसकेको छ । बेल्ट एन्ड रोडको अवधारणासँग विश्वशक्ति राष्ट्र चीनको आफ्नै स्वार्थ जोडिएको छ । तर, त्यसभित्र पनि नेपालले खोज्नु पर्ने भूमिका र लिनसक्ने लाभका विषयमा समीक्षा गर्नु नै यो आलेखको मुख्य लक्ष्य हो । विदेश नीतिमा रहेका कमजोरी सुधार गर्दै चीनले ल्याएको पेटी र सडक परियोजनाबाट अधिकतम फाइदा लिने वातावरण सिर्जना गर्नु हाम्रो नेतृत्वको मुख्य दायित्व हो । बेल्ट एन्ड रोड इनिसिएटिभजस्तो ठूलो परियोजना हाम्रै छिमेकी मुलुकले निर्माण गरेर विश्वकै उदाहरणीय बन्दै गर्दा हामीले हिमालको काखमा रहेको अथाह प्राकृतिक भण्डारलाई सदुपयोग गर्ने विषयमा किन अलिकति पनि नसोच्ने ? किन थोरै मनन नगर्ने लुकेको सम्भावना नेपाल भौगोलिक रूपमा अत्यन्तै सुनौलो सम्भावना बोकेको मुलुक हो । तराईका फाँटबाट दुई घन्टामात्रै यात्रा गर्दा अत्यन्तै चिसो ठाउँ भेटिन्छ । तराई मधेससँगै रहेको चुरेको जंगलबाट माथि उक्लिनेबित्तिकै ठिही लाग्ने जाडो हुन्छ । पूर्वदेखि पश्चिमसम्म नै कहीँ तराईमात्रै, कहीँ पहाडी भूभागमात्रै र कतै चाँदीका लहरजस्तै हिमशृंखला । यही भौगोलिक र प्राकृतिक सम्पदाको सरोवर सागरमा उभिएको नेपालको आर्थिक विकास किन अत्यन्तै धिमा गतिमा अघि बढिरहेको छ ? भन्ने विषयमा विवेचना गर्ने बेला आइसकेको छ । सम्भावनाको वर्णन र बहस त धेरै भइसके । मुलुकमा यस्ता सम्भावनाहरू छन्, उस्ता सम्भावनाहरू छन् भन्ने विषयमा लामो समयदेखि छलफल भइरहेको छ । तर, ती सम्भावनाहरूलाई सम्भव बनाउने कहिले त ? अझै कति युवालाई राहदानी बोकाएर खाडी मुलुकतर्फ पठाउने ? आफूलाई चिन्ने कहिले ? हाम्रा अथाह प्राकृतिक सम्पदालाई चिन्ने र चिनाउने दिन कहिले आउला त ? यसपटकको स्थानीय तहको निर्वाचनमा प्रचारप्रसारका लागि जाँदा धेरै नागरिकको प्रश्न यही थियो । र, यी प्रश्न जायज छन् । मुलुक कहिले बन्ला त ? केही सम्भावनालाई सम्भव बनाउन सकिन्छ कि रोजगारीको एउटैमात्र विकल्प खाडीमात्रै हो त ? कठोर विश्लेषणको समय आएको छ । हो, सम्भावनालाई सम्भवमा बदल्न सकिन्छ । नेपालका तमाम युवालाई पनि स्वदेशमै रोजगार प्रदान गर्न सकिन्छ । मात्रै हामीलाई अहिले सरकारी सहयोग चाहिएको छ । दिगो सरकार र केही गर्न तम्तयार युवा शक्तिलाई बाटो खोलिदिने अगुवा चाहिएको छ । तराई मधेसमा उत्पादित खाद्यान्नले हिमाली क्षेत्रका नागरिकको हातमुख जोडियोस्, हिमाल र पहाडी क्षेत्रमा बनेका औषधिले तराई मधेसका नागरिकको उपचार गर्न सकियोस्, तबमात्रै जनताले वास्तविक विकास र आर्थिक समृद्धिको अनुभूति गर्न सक्छन् । आर्थिक असमानताको रेखा पनि त्यसपछि मेटिने छ । त्यति भए मुलुकले आगामी १० वर्षमा विकासको गति लिनसक्छ । अब प्रश्न उठ्छ, विकास गर्न त्यति सजिलो छ र ? अनि योजना कसरी बनाउने ? बजेट कहाँबाट ल्याउने ? कार्यान्वयन त अझै जटिल होला ! हो, काठमाडौंसँगै मुलुकले दैनिक १८ घन्टासम्म लोडसेडिङ भोगेको निकट अतीत हामीले भुलिसकेका छैनौं । तर, नेपाल विद्युत् प्राधिकरणले दक्ष, इमानदार र आत्मविश्वासी नेतृत्व पाउनासाथ अँध्यारो हट्यो । आशा र भरोषाको दियो पनि बल्यो । मुलुकमा अबचाहिँ केही होला भन्ने धारणा जनतामा जागृत भइसकेको छ । स्थानीय तह निर्वाचनको दोस्रो चरण आइपुग्दा मुलुक छुट्टै रौनकमा छ । यो निर्वाचनले विकासको ढोका पनि खोल्दैछ । र, आमनागरिकलाई अधिकारसम्पन्न पनि बनाउँदैछ । त्यसैले पनि आमनागरिकले स्थानीय तहको निर्वाचनलाई एउटा उत्सवकै रूपमा लिएका हुन् । के सिक्ने बेल्ट एन्ड रोडबाट ? चीनले अफ्रिका हुँदै युरोपेली मुलुकसम्म जोड्ने मार्गको अवधारणा ल्यायो । त्यसअनुसार सडक पेटीमात्रै होइन, अब त हवाई र जलमार्गलाई पनि समावेश गरेर चीनले नयाँ प्रयोग गर्न खोजिरहेको छ । विशेषगरी, अफ्रिकी मुलुक हुँदै युरोपसम्म जोड्ने बेल्ट एन्ड रोड परियोजना कसैको नवीनतम सोचकै परिणाम हो । त्यसैले नेपालको हिमाली क्षेत्रलाई पर्यटकीय केन्द्रका रूपमा विकास गर्न त्यस्तै एउटा सोच र बहस निर्माण गर्न जरुरी छ । हिमाली क्षेत्रमा रहेका अथाह प्राकृतिक सम्पदालाई सदुपयोग गर्न सके मुलुकको अर्थतन्त्र धान्न ऋण खोजिराख्नु पर्ने स्थिति रहँदैन । हिमाली क्षेत्रलाई तीन तहको योजना बनाई विकास गर्न सकिन्छ । पहिलो : अल्पकालीन । यो परियोजनाअन्तर्गत नेपाल सरकारले स्थानीयवासीकै सहयोगमा हिमाली जिल्लाका सदरमुकामबाट सबैभन्दा नजिकका पर्यटकीय स्थलमा पूर्वाधारको विकास गर्नुपर्छ । यसबाट बाह्यसँगै आन्तरिक पर्यटक पनि आकर्षित हुन्छन् । होमस्टे आदिको निर्माणबाट आर्थिकोपार्जन गर्न सकिन्छ । देहाती क्षेत्रका नागरिकलाई जीविकोपार्जन गर्न सक्ने वातावरण निर्माण नै अल्पकालीन योजनामा राख्नुपर्छ । दोस्रो ः मध्यकालीन । यो योजनाले हिमाललाई नजिक बनाउने छ । हिमाली भेगमा रहेका हिमशृंखलाका आधार शिविरसम्म पर्यावरणीय प्रभाव नहुने गरी यातायात र अन्य भौतिक पूर्वाधारको विकास गर्नुपर्ने हुन्छ । यसले नेपालको तराई मधेसतर्फ आकर्षित भइरहेको जनमासलाई हिमाली क्षेत्रमै रोक्नेछ । तेस्रो ः दीर्घकालीन विकास कार्यक्रम । हिमाली क्षेत्रलाई पर्यटकीय गन्तव्य बनाउन र मुलुकबाट बाहिरिइरहेको जनशक्तिलाई रोक्नका लागि दीर्घकालीन योजना अहिल्यै निर्माण गर्नुपर्छ । व्यवस्थित आवास र सुरक्षित बस्ती निर्माण तथा विद्युत्, यातायात, सुरक्षा र स्वास्थ्य सेवाको प्रत्याभूति हुनसके बाह्रै महिना हिमाली क्षेत्र पर्यटक आवतजावतको केन्द्र बन्नसक्छ । चीनले विकट ठाउँलाई मनोरम पर्यटकीय गन्तव्य बनाएझैं नेपालमा पनि विकट हिमाली जिल्लाका मनोरम बस्तीहरू आर्थिकोपार्जनको महत्ववपूर्ण साधन बन्न सक्छन् । दीर्घकालीन विकासका कार्यक्रमअन्तर्गत जडीबुटी उत्पादन केन्द्र पनि पर्छ । तराई मधेसमा उत्पादित खाद्यान्नले हिमाली क्षेत्रका नागरिकको हातमुख जोडियोस्, हिमाल र पहाडी क्षेत्रमा बनेका औषधिले तराई मधेसका नागरिकको उपचार गर्न सकियोस्, तबमात्रै जनताले वास्तविक विकास र आर्थिक समृद्धिको अनुभूति गर्न सक्छन् । आर्थिक असमानताको रेखा पनि त्यसपछि मेटिनेछ । लगानीको बाटो जहाँ इच्छा त्यहाँ उपाय भनेझैं पछिल्लो समय नेपालमा लगानी गर्न चीन, भारत, युरोपेली मुलुकसँगै विश्वका समृद्ध राष्ट्र अग्रसर देखिएका छन् । नेपालको हिमाली क्षेत्र जोडिएको हुनाले पनि उत्तरी छिमेकी चीनको चासो अझ बढी हुनसक्छ । त्यसैले विस्तृत परियोजना निर्माण नेपाल सरकारको पहिलो काम हो । यो कूटनीटिक सम्बन्धलाई नयाँ ढंगले परिभाषित गर्ने महत्ववपूर्ण अवसर पनि हुनसक्छ । त्यसपछि लगानीकर्ताहरू बिनाप्रचार आउने निश्चितछ । यसै पनि नेपालमा लगानी गर्न विश्वका ठूल्ठूला मुलुक प्रतीक्षारत छन् । शान्तिसुरक्षाको प्रत्याभूति भए चाँदीका पर्वतमुनि सुन फल्ने सहर बसाल्न धेरै समय कुर्नुपर्ने छैन । त्यहीँको परम्परागत कला र संस्कृतियुक्त हिमाली सिटी निर्माण गरी पर्यटक लोभ्याउन सकिन्छ । सरकारले मध्यपहाडी क्षेत्रका लागि लोकमार्गको अवधारणा ल्यायो । त्यो अवधारणाले पहाडी क्षेत्रको आर्थिक समृद्धिको ढोका खोलेको छ । तराई क्षेत्रको विकासमा पूर्वपश्चिम राजमार्गले आधारस्तम्भको काम गरेको छ । त्यसैले हिमाली क्षेत्रको विकासका लागि हिमाली राजमार्गको अवधारणा ल्याउनुपर्छ । यो उक्त क्षेत्रको विकासमा पहिलो खुड्किलो हुनेछ । लगानी भित्वयाउन सरकारी पहल तत्काल सुरु हुनुपर्छ । शाही सांसद एवं कांग्रेसनेत्री हुन् ।"
गुरुङ गाउँमा तामाङ भाषा !,"एउटै जातजाति, एउटै समुदायका बासिन्दाको मात्र बसोबास रहेको गाउँबस्तीमा अक्सर सोही भाषा बोल्ने चलन छ । तर, गोरखाका बूढीगण्डकीपारिका एक दर्जन गाउँबस्तीमा गुरुङ समुदायको मात्र बसोबास छ तर भाषा भने तामाङको बोल्ने गरिन्छ । गोरखा सदरमुकामबाट दुईदेखि तीनदिनसम्म पैदल बाटो टाढा रहेका यी गाउँहरूमा बिहेबारी, चाडपर्व र अरू संस्कारहरू गुरुङकै अपनाउँछन् । बोलीचालीमा भने सयौं वर्षदेखि तामाङ भाषा नै प्रयोग गर्दै आएको स्थानीयवासी स्वीकार गर्छन् । धार्चे गाउँपालिका वडा १ को केरौंजागाउँ, केरौंजाबेसी, रुन्चेत, धार्चे गाउँपालिकाको वडा ७ काशीगाउँ, यार्सा, चामखर्क, आरुघाट गाउँपालिका वडा १ र २ का धोरत, धुन्चेत, पातलेखर्क, कटुन्जे, श्यामचेत, माझगाउँ, चुमनुब्री गाउँपालिका ३ भालुवन गाउँका दसौं हजार गुरुङ घलेहरूले सयौं वर्षदेखि तामाङ भाषा बोल्दै आएका छन् । तल्लो कटुन्जे र माझगाउँमा मिश्रित समुदायको बसोबास छ । धोरत, धुन्चेत, माथिल्लो कटुन्जे, यार्सा, काशीगाउँ र केरौंजागाउँ, केरौंजाबेसी, रुन्चेत, भालुवनमा भने गुरुङ र घले समुदायको मात्र बसोबास छ । उनीहरू सबै तामाङ भाषा बोल्ने गुरुङहरू हुन् । स्थानीयवासीका अनुसार केरौंजामा करिब पाँच हजार पाँच सयजना, काशीगाउँमा करिब दुई हजार दुई सय र मान्बुमा करिब दुई हजार पाँच सयजना गुरुङ, घले समुदायको बसोबास छ । उनीहरूमध्ये कसैले पनि गुरुङ वा घले भाषा बोल्दैनन् । विभिन्न विवरण भर्नुपर्दा मातृभाषा लेख्नुपर्ने ठाउँमा गुरुङ' नै लेख्छौं तर बोल्नचाहिँ तामाङ भाषा बोल्छौं', कटुन्जेका शिक्षक भीमबहादुर गुरुङ भन्नुहुन्छ, खै बाजेबराजुको पालादेखि बोल्दै आइयो । हामीले पनि बोल्यौं, बालबालिका पनि त्यही बोल्छन् ।' पुस्तौंदेखि बोल्दै आएकाले यो भाषा आफ्नै लाग्ने उहाँको भनाइ छ । २०३२ साल अघिसम्म साविकको मान्बु, काशीगाउँ, केरौंजा, सिर्दिबास, चुम्चेत र छेकम्पार गाविस धादिङ जिल्लामा पथ्र्यो । सबैलाई एकमुष्ठ केरौंजा पञ्चायत भनेर चिनिन्थ्यो । धादिङमा परेका बेला यी गाउँ पञ्चायतलाई दुर्गम घोषणा गरेको थियो । त्यसैले यी सबै भूभाग अहिलेसम्म पनि सरकारी मापदण्डमा दुर्गम नै उल्लिखित छ । कर्मचारीले पाउने सेवासुविधा पनि दुर्गमकै पाउने गर्छन् । तर, बूढीगण्डकी वारिका यहाँभन्दा धेरै माथिका भूभाग पनि दुर्गम घोषित छैन । मान्बु, काशीगाउँभन्दा धेरै नै टाढा पर्ने लापु, गुम्दा, उहियाको सेवासुविधा सुगमकै सरह छ । ६ गाविसलाई छयालीस सालअघि केरौंजा पञ्चायत भन्थ्यो', केरौंजाबेसीका फिरेन्द्र घले भन्नुहुन्छ, ३२ सालमा सरकारले गोरखापट्टि बनाइदियो । सरकारले २०३९ सालमा नापी पठायो । लालपुर्जा फेरेर गोरखाको बनायो । २०४४ सालमा नागरिकता टोली पठायो । नागरिकता फेरेर गोरखाको भयो तर भाषा कहिल्यै फेरिएन ।' धादिङकै संगतले यस भेगका गुरुङले तामाङ भाषा बोल्ने गरेको हुनसक्ने उहाँले अनुमान गर्नुभयो । सिमानामा धादिङका तामाङ बस्तीहरू छन् । संघीय संरचनाबमोजिम यी ६ गाविस अहिले तीन गाउँपालिकामा बाँडिएका छन् । चुम्चेत, सिर्दिबास र छेकम्पार चुमनुब्री गाउँपालिका, काशीगाउँ र केरौंजा धार्चे गाउँपालिका र मान्बु आरुघाट गाउँपालिकामा विभाजित भएका हुन् । तल्लो कटुन्जे र माझगाउँमा मि िश्रत समुदायको बसोबास छ । धोरत, धुन्चेत, माथिल्लो कटुन्जे, यार्सा, काशीगाउँ र केरौंजागाउँ, केरौंजाबेसी, रुन्चेत, भालुवनमा भने गुरुङ र घले समुदायको मात्र बसोबास छ । उनीहरू सबै तामाङ भाषा बोल्ने गुरुङहरू हुन् मान्बुदेखि छेकम्पारसम्म केरौंजा पञ्चायत भनिएकाले मान्बुमा रहेको स्वास्थ्यचौकीको नाम अहिलेसम्म पनि फेरिएको छैन । पटकपटक संरचना फेरिए पनि स्वास्थ्यचौकीको साइनबोर्डमा अहिले पनि केरौंजा स्वास्थ्यचौकी' लेखिएको छ । यी गुरुङ गाउँबस्ती धादिङको सीमानामा पर्छन् । सर्सर्ती हेर्दा तामाङले तामाङ भाषा, गुरुङले गुरुङ भाषै बोल्नुपर्ने हो । तर हाम्रो गाउँका गुरुङहरू सबै तामाङ भाषा नै बोल्छौं', काशीगाउँका मानबहादुर गुरुङ भन्नुहुन्छ, धादिङमा तामाङ धेरै छन् । तामाङको संगतले हाम्रा पुर्खाले तामाङ बोले होलान् । त्यही अहिलेसम्म चलिआएको हो ।' समुदायमा आफ्नो भाषाप्रतिको जागरण अहिलेसम्म नआएको उहाँ बताउनुहुन्छ । नयाँ पुस्ताले नेपाली भाषामा जोड दिइरहेका छन् । गुरुङ भाषा कसले सिकाउने, कसले सिक्ने ? ' शिक्षकसमेत रहनुभएका भीमबहादुर गुरुङले भन्नुभयो । बूढीगण्डकीवारि साविकको उहिया, गुम्दा, लाप्राक, लापु, बारपाक, सौरपानी, स्वाँरा गाविसमा पनि गुरुङ, घलेको बाहुल्य छ । यहाँ बोलिने भाषाको पनि अहिलेसम्म नामकरण गरिएको छैन । घलेले घले भाषा दाबी गर्दै आएको छ भने गुरुङले गुरुङ भाषा दाबी गर्ने गर्छन् । विवादले बेलाबेला चर्को रूप लिने गर्छ । भाषाविद्हरूले बेलाबेला गोष्ठी सेमिनार गरेर नामकरण गर्ने प्रयास गरे पनि यहाँका बासिन्दाले बोल्ने भाषाको नामकरण गरिएको छैन ।"
फिफाद्वारा सुडान निलम्बित,एजेन्सीजुरिच: अन्तर्राष्ट्रिय फुटबल महासंघ (फिफा) ले अफ्रिकन राष्ट्र सुडानको फुटबल संघलाई निलम्बन गरेको छ । सुडानी फुटबल संघमा भएको सरकारी हस्तक्षेपको विरोध गर्दै आइरहेको फिफाले गत जुन २७ तारिखमा गरेको निलम्बनको निर्णय शुक्रबार सार्वजनिक गरेको हो । फुटबल संघ निलम्बनमा परेसँगै अफ्रिकन फुटबल महासंघको आयोजनामा सञ्चालन भइरहेको दुई छुट्टाछुट्टै प्रतियोगितामा सहभागी तीन सुडानी क्लबहरूसमेत प्रतियोगितामा अयोग्य घोषित भएका छन् । अफ्रिकन च्याम्पियन्स लिगमा सहभागी भइरहेका दुई सुडानी क्लबले शुक्रबार बेलुका प्रतिस्पर्धा गर्ने कार्यक्रम थियो । कन्फिड्रेसन कपको क्वार्टरफाइनलमा पुगिसकेको अर्को सुडानी क्लबले भने यसै साताको अन्त्यमा खेल्ने तालिका थियो । यद्यपि त्यसको केही घन्टाअघि आएको फिफाको निर्णयले ती क्लबलाई प्रतिस्पर्धा नगरी घर फर्कनुपर्ने भएको छ । यसअघि सुडानको न्याय मन्त्रालयले सुडानी फुटबल संघका अध्यक्षसहित संघका अन्य पदाधिकारीहरूलाई पदबाट हटाएको थियो । फिफाले सुडानी न्याय मन्त्रालयको सोही कार्यलाई सरकारी हस्तक्षेप मानेको हो । फिफाले पदबाट हटाइएका ती सबै पदाधिकारीलाई जिम्मेवारीमा नफर्काएसम्म सुडान निलम्बनमा रहिरहने जनाएको छ । फिफाको पत्र पुगेसँगै अफ्रिकी फुटबल महासंघले आफ्नो प्रतियोगिता अफ्रिकन च्याम्पियन्स लिगमा सहभागी भइरहेका सुडानी क्लबहरू अल हिलाल ओम्दुर्मान र अल मेरेइखलाई प्रतियोगितामा अयोग्य ठहर गर्दै हटाएको हो । अल हिलाल प्रतियोगिताबाट बाहिरिसकेको थियो भने अल मेरिकको एक जितले क्वार्टरफाइनल पुग्ने सम्भावना थियो । अर्को सुडानी क्लब अल हिलाल ओबेइड कन्फिडेरेसन कपको क्वार्टरफाइनलमा पुगिसकेको थियो । फिफाको निलम्बनमा परेका देशको राष्ट्रिय टोली वा कुनै पनि क्लबले फिफा र त्यसअन्तर्गतका निकायहरूले आयोजना गरेका प्रतियोगिता खेल्न पाउँदैनन् । साथै त्यस्ता कुनै पनि देशले फिफाबाट आर्थिक सहायतासमेत पाउँदैनन् । सुडान अर्को वर्ष रुसमा आयोजना हुने फिफा विश्वकपबाट यसअघि नै बाहिरिसकेको छ । यद्यपि सन् २०१९ मा आयोजना हुने अफ्रिकन कप अफ नेसन्सका लागि सञ्चालन भइरहेको छनोट प्रतियोगितामा भने सहभागी भइरहेको छ । सो छनोटअन्तर्गत सुडानको अर्को खेल अर्को वर्षको मार्चमा रहेको छ । त्यस बेलासम्म निलम्बन कायमै रहेको अवस्थामा सुडानले अफ्रिकन कप अफ नेसन्सको छनोट खेलसमेत खेल्न पाउने छैन ।
श्रृंखला भारतको पोल्टामा,एजेन्सीजमैका: भारतले पाँचौं तथा अन्तिम एकदिवसीय अन्तर्राष्ट्रिय क्रिकेटमा वेस्ट इन्डिजलाई आठ विकेटले पराजित गरेको छ । जितसँगै भारतले पाँच खेलको शृंखला पनि ३१ ले आफ्नो पक्षमा पारेको छ । टस जिती पहिले ब्याटिङ रोजेको घरेलु टोली वेस्ट इन्डिजले निर्धारित ओभरमा नौ विकेट गुमाएर दुई सय पाँच रन बनाएको थियो । जवाफी ब्याटिङमा ओर्लिएको भारतले ३६५ ओभरमै केवल दुई विकेट गुमाएर लक्ष्य पूरा गर्यो । भारतको जितमा कप्तान विराट कोहलीले अविजित एक सय ११ रनको योगदान गरे । उनले एक सय १५ बलको सामना गरी दुई छक्का र १२ वटा चौका पनि प्रहार गरे । ८४ रनको कुल स्कोरमा दुवै ओपनर ब्याट्सम्यानलाई गुमाएपछि कोहली र दिनेश कार्तिकले भारतलाई लक्ष्यसम्म पुर्याएका थिए । कार्तिकले पनि अविजित ५० रन बनाए । कोहलीलाई गतिलो साथ दिएका कार्तिकले ५२ बलको सामना गरी पाँच चौका हिर्काए । त्यसअघि ओपनर ब्याट्सम्यान अजिनक्या राहाने ३९ र शिखर धवन चार रनको व्यक्तिगत स्कोरमा पेभेलियन फर्किएका थिए । क्यारेबियन बलर अल्जारी जोसेफ र देवेन्द्र बिसुले एकएक विकेट लिए । पहिले ब्याटिङ गरेको वेस्ट इन्डिजका लागि विकेटकिपर ब्याट्सम्यान साई होपले सर्वाधिक ५१ रन बनाएका थिए । ओपनर कायल होपले पनि ४६ रन जोडेका थिए । जासन होल्डरले ३६ रन थपे भने रवम्यान पोवेलले ३१ रन बनाए । भारतीय टोलीका बलर मोहम्मद सामी एक्लैले चार विकेट हात पारे । उमेश यादवले तीन विकेट लिए भने हार्दिक पाण्डेय र केदार जादबले एकएक विकेट हात पारे । उक्त खेलमा कोहली म्यान अफ दी म्याच घोषित भए । म्यान अफ दी सिरिजको पुरस्कार पनि भारतीय टोलीकै अजिनक्या राहानेले पाए । आगामी आइतबार भारत र वेस्ट इन्डिजबीच एकमात्र टीट्वेन्टी खेल खेलिनेछ ।

शीर्षक,विवरण
पेन्सन प्रणालीका चुनौती,"सामाजिक सुरक्षाको महत्वपूर्ण औजार मानिने पेन्सन अर्थात् निवृत्तीभरण प्रायः विश्वका सबैजसो देशमा प्रचलित छ । सेवामा रहेर आफ्नो महत्वपूर्ण समय व्यतीत गरेका कर्मचारीको भविष्य थप सुनिश्चित गर्ने मूल उद्देश्यका साथ पेन्सन प्रणालीको सुरुआत भएको मानिन्छ । सिद्धान्ततः पेन्सन राज्य वा संगठनमा रहेर सेवा गरेवापत पछि असक्त भएपछि क्षतिपूर्तिको रूपमा दिइने आर्थिक सुविधा हो । नेपालमा पनि सरकारी सेवामा रहेर सेवा गरेबापत निश्चित समयपछि पेन्सन दिने व्यवस्था छ । यो व्यवस्थाको सुरुआत गरेको लामो अवधि भने भएको छैन । पेन्सनको सुरुआत १९९८ सालमा सर्वप्रथम नेपाली सेनाबाट सुरु भएको पाइन्छ भने निजामती सेवामा भने १९९९ सालबाट मात्र सुरु भएको हो । यसको सुरुआतको समयमा २५ वर्ष सेवावधि पूरा गरेका कर्मचारीलाई खाइपाई आएको तलबको ६ अंशको १ अंश मात्र दिने व्यवस्था गरेको थियो । तत्पश्चात् अन्य सरकारी सेवाजस्तो शिक्षक, नेपाल प्रहरी, नेपाल सशस्त्र प्रहरी तथा अन्य सरकारी सेवामा कार्यरत कर्मचारीलाई समेत राज्यकोषबाट पेन्सनभरणको व्यवस्था गरिँदै आएको छ । तर हाल पेन्सनको दिगो व्यवस्थापनप्रति सबैको चासो र चिन्ता बढेर गएको छ । नेपालमा पेन्सन पाउने गरी नियुक्त भएका कर्मचारीको संख्या दिनप्रतिदिन बढ्दै गएको छ । हालसम्मको पेन्सन पाउने गरी कार्यरत निजामती कर्मचारी करिब ८२ हजार, नेपाली सेना ९० हजार, नेपाल प्रहरी ७५ हजार, सशस्त्र प्रहरी करिब ३५ हजार, शिक्षक करिब एक लाख ४५ हजार तथा अन्यसमेत गरेर करिब पाँच लाखजति रहेको अवस्था छ । यी कर्मचारीमध्ये नेपाली सेनामा १६ वर्षदेखि २० वर्ष र अन्य सेवामा २० वर्ष सेवावधि भएपछि पेन्सन दिने व्यवस्था विद्यमान कानुनले गरेको छ । विद्यमान कानुनी प्रावधानअनुसार प्रत्येक वर्ष पेन्सन पाउने सेवानिवृत्त कर्मचारीको सख्या १० हजारको दरले बढ्दै आएको देखिन्छ । यसरी थपिँदै आएको पेन्सन पाउने सेवानिवृत्त कर्मचारीको सख्या २०७२ सालसम्ममा २ लाख २० हजार पुगेको देखिन्छ । पेन्सन प्रणालीलाई दिगो र सुनिश्चित बनाउन योगदानमा आधारित पेन्सन व्यवस्थालाई कडाइका साथ कार्यान्वयन गरी निश्चित उमेरपछि मात्र पेन्सन दिने व्यवस्था लागू गरिनुपर्छ । यसमा निजामती सेवाका कर्मचारीबाट करिब ७० हजार दुई सय ८३, नेपाली सेनाबाट ६९ हजार ९ सय ४३, नेपाल प्रहरीबाट ४४ हजार पाँच सय ३९, शिक्षकबाट ३४ हजार पाँच सय ९८ रहेको छ । पेन्सन पाउने कर्मचारीलाई दिइने रकम प्रतिवर्ष बढ्दै गएको छ । यो रकम कुल ग्रार्हस्थ्य उत्पादनको १२६ प्रतिशत हुन आउँछ भने कुल राजस्वको ६८८ प्रतिशत तथा कुल बजेटको ६४१ प्रतिशत हुने गरेको देखिन्छ । पेन्सनको लागि मात्र आव २०७२७३ मा ३७ अर्ब रकम राज्यकोषबाट खर्च लेखिएको देखिन्छ । तर खर्चको तुलनामा राज्यकोषमा जम्मा हुने राजस्वको मात्र आशातीत रूपमा बढ्न सकेको अवस्था भने छैन । मूलतः यसरी राज्यकोषमाथि पेन्सनभार बढ्दै जानुमा राज्यको उदारवादी सोच र कार्यशैलीकै कारणले पनि हो । देशमा २०४६ सालको राजनीतिक परिवर्तनपश्चात् सरकारी सेवामा कार्यरत कर्मचारीलाई दिइने पेन्सन व्यवस्था परिमार्जन गरी पेन्सन रकम बढाएको देखिन्छ । तत्पश्चात् बनेका र संशोधन भएका तत्सेवाका ऐन तथा नियामावलीले समेत कर्मचारीकै पक्षमा पक्षपोषण गर्दै आएको छ । विद्यमान निजामती सेवा ऐन, २०४९ हेर्दा यस ऐनको दफा ३७ मा भएको व्यवस्थाअनुसार बीस वर्ष वा सोभन्दा बढी समयसम्म सरकारी सेवा गरेको निजामती कर्मचारीले जम्मा सेवा वर्षलाई आखिरी तलबको रकमले गुणा गरी त्यसलाई ५० ले भाग गरी मासिक रूपमा पेन्सन दिने गरेको छ । निवृत्तीभरणको न्यूनतम रकम समान पदको बहालवाला निजामती कर्मचारीको तलबको सुरु अंकको आधाभन्दा कम र अधिकतम समान पदको बहालवाला निजामती कर्मचारीको तलबको सुरु स्केलभन्दा बढी हुने छैन भन्ने व्यवस्था छ । त्यसैगरी दफा ३८ निवृत्तीभरणमा वृद्धि, बहालवाला निजामती कर्मचारीको तलब वृद्धि हुँदा तलबको सुरु अंकमा जति वृद्धि भएको छ, त्यसको दुईतिहाइ रकम समान पदका निवृत्त निजामती कर्मचारीको निवृत्तीभरण रकममा पनि थप गरिनेछ व्यवस्था छ । यस व्यवस्थाबाट राज्यकोषमाथिको पेन्सनको व्ययभार राज्यले नै धान्न नसक्ने गरी बढ्दै गएको छ । यसलाई समयमै व्यवस्थापन गर्न सकिएन भने पेन्सन पाउने आशामा सेवा गर्दै आएका राष्ट्रसेवकको आशा र भरोसामा ठेस लाग्ने देखिन्छ । २०१३ सालमा नेपालीको औसत आयु ४८ वर्ष रहेकोमा हाल बढेर ७२ वर्ष पुगिसकेको अवस्था छ । औसत आयु बढेसँगै यो अंश बढेर जाने हुँदा राज्यमाथि थप व्ययभार पर्न गएको देखिन्छ । नेपालमा एक अध्ययनले देखाएअनुसार साधारण जनताभन्दा कर्मचारी १२ वर्षले बढी बाँच्ने गरेको पाइएको छ । यसबाट पनि पेन्सनको व्ययभार बढेको देखिन्छ । एक दृष्टान्त हेर्ने हो भने १८ वर्षमा सेवा प्रवेश गरेको नेपाली सेनाका सिपाहीले १६ वर्ष व्यतित गरी ३४ वर्षमा पेन्सन पकाएर सेवाबाट बाहिरिन्छ र उसलाई विद्यमान व्यवस्थाअनुसार निज बाँचेसम्म अर्थात् ८० वर्ष बाँचेमा ४६ वर्षसम्म राज्यले पेन्सन तिर्नुपर्ने र निजको शेषपछि पनि श्रीमतीले पेन्सन पाउने व्यवस्था हेर्दा निजले १६ वर्ष कान्छी श्रीमती बिहे गरेको रहेछ र निज पनि ८० वर्षसम्म नै बाँचेको खण्डमा राज्यकोषबाट निज र निजको परिवारलाई करिब ६२ वर्षसम्म (सुरु स्केल १७,२३० तलब हुनेको ग्रेडसहित) गर्दा निजले पाउने पेन्सन प्रतिमहिना १०५६५६ ले ७४,१७,०५१ तिर्नुपर्छ । यसरी हेर्दा राज्यले एक कर्मचारीको लागि निजले १६ वर्ष सेवा गरेबापत ठूलो पेन्सन रकम तिर्दै आएको अवस्था छ । यी सबै कुरा केलाउँदा राज्यले यही व्यवस्था कायमै राखी पेन्सन वितरण गर्दै जाने हो भने राज्यमा असुल हुने सबै राजस्व रकमले पनि धान्न गाह्रो पर्ने देखिन्छ । यस्तो अवस्थामा राज्यले कि त पेन्सन प्रणालीलाई दिगो बनाउन थप व्यवस्थापनको कदम चाल्नुपर्छ कि कर्मचारी चाँडै परलोक होस् भनेर कामना गर्नेबाहेक अन्य उपाय के नै हुन सक्छ र ? त्यसैले नेपालमा प्रतिवर्ष थपिँदै आएको पेन्सनलाई व्यवस्थित गराउने थप चुनौती भएको छ । नेपालमा बिनाअध्ययन कर्मचारीलाई खुसी बनाउने बहानामा पेन्सन प्रणालीलाई समयसमयमा परिमार्जन गरी राज्यकोषमाथिको दायित्व थप बढाउने कार्य गरिँदै आएको छ । श्रीमान् श्रीमती दुवै सेवामा रहेको र निजहरूमध्ये एकजनाको मृत्युपश्चात् बाँच्नेले दुईजनाको नै पेन्सन खाने व्यवस्था पनि कायमैै छ भने अर्कोतर्फ पेन्सन होल्डर कुनै सरकारी निकायमा पुनः नियुक्ति भएमा उसले तलब र पेन्सन दुवै लिने गरेको अवस्था छ । यो व्यवस्थाले गर्दा पेन्सन व्यवस्थालाई थप चुनौती थपेको देखिन्छ । अतः पेन्सन व्यवस्थालाई दिगो बनाउन तत्काल उचित कदम चालिनुपर्छ । यसको लागि मूलतः योगदानमा आधारित पेन्सन प्रणालीलाई कडाइका साथ कार्यान्वयनमा लैजानु भने अर्कोतर्फ पेन्सन प्रणालीको आधारभूत सिद्धान्तविपरीत कार्यान्वयनमा रहेको पेन्सन प्रणालीलाई दिगो रूपमा व्यवस्थापन गर्न संयुक्त राष्ट्रसंघले गरेको झैं औसत आयुभन्दा १० वर्ष घटाएर तत्पश्चात् मात्र पेन्सन दिने व्यवस्था लागू गर्नुपर्छ । यस व्यवस्थालाई नेपालमा पनि अनुशरण गराउने हो भने नेपालीको औसत आयु हाल ७२ वर्ष छ भने यसमा १० वर्ष कम गरी अर्थात् ६२ वर्ष पार गरेपछि मात्र पेन्सन दिने व्यवस्था गरिनुपर्छ । यो व्यवस्थाबाट राज्यकोषमाथि बढ्दै गएको पेन्सनधारीको व्ययभारलाई समेत व्यवस्थापनको कसीभित्र पार्न सहज बनाउँछ । यसो गर्न सकिएन भने आउने केही वर्षभित्रमा नै कुल असुली राजस्वको पूरै अंशबाट पनि पेन्सन बेहोर्न नसक्ने निश्चित छ । तसर्थ पेन्सन प्रणालीलाई दिगो र सुनिश्चित बनाउन योगदानमा आधारित पेन्सन व्यवस्थालाई कडाइका साथ कार्यान्वयन गरी निश्चित उमेर अर्थात् ६२ वर्षको उमेरपछि मात्र पेन्सन दिने व्यवस्था लागू गरिनुपर्छ । यस अतिरिक्त पेन्सन दिँदा सेवानिवृत्त भएको कर्मचारीलाई बाँचुन्जेल दिने तर निजको परिवारलाई समेत पेन्सन दिने व्यवस्था भने खारेज गरिनुपर्छ । साथै कर्मचारीको औसत आयु बढेको सन्दर्भमा अवकाशको उमेर बढाएर ६२ वर्ष पुर्याउनुपर्छ । यस गर्दा लामो समयसम्म सेवामा रहेर कर्मचारीले आर्जन गरेको सीप र क्षमताको भरपूर उपयोग हुनुका साथै राज्यले थोरै रकममा ती जनशक्तिको सेवा लिन सक्ने हुन्छ । यस व्यवस्थाबाट पनि पेन्सन कोषमाथिको व्ययभार कम गरी पेन्सन व्यवस्थापन पक्षलाई राज्यको क्षमताभित्र राख्न सकिने हुँदा राज्यको ध्यान यसतर्फ समयमै जानु आवश्यक छ । रानामगर नवलपरासीमा प्रमुख जिल्ला अधिकारी हुन् ।"
विकास संयन्त्रका लाजहरू,"गएका १५२० दिन नेपालको विकास राजनीतिका बारेमा खासगरी त्यसका संयन्त्रका बारेमा थुप्रै चर्चा भएका छन् । यी चर्चा कतिपय स्वाभाविक छन् र केही देखावटी र बनावटी छन्, जसले नेपालको विकास राजनीतिका बारेमा धज्जी उडाएका छन् र अलिकति देशका मै हँ भन्ने र देशको बारेमा गर्व गर्नेहरूका शिर निहुरिएका पनि छन् । पहिलो, आर्थिक वर्षको अन्तिम साता भएको 'पुँजीगत खर्चको' बारेमा भएका चर्चा । यो खर्च विगत एक दसकयता लक्षभन्दा धेरै कम भएको छ । जेजति भएका छन्, ती पनि उपलब्धिविहीन छन् र प्रभावकारिता प्रत्येक वर्ष कम हुँदै गएको छ । त्यसैको परिणाम हो, देशमा विकासका लक्षहरू कहिल्यै भेटिँदैनन् र पूरा हुँदैनन् । एक वर्ष होइन, वर्षौंसम्म उस्तै खालका समस्या दोहोरिनु भनेको जिम्मेवार निकायलाई लाजै लाग्नुपर्ने विषय हो । यो विषयले थप लाजै लाग्ने गरी गत आर्थिक वर्षको अन्तिम साता मात्र ६ महिनाको भन्दा बढी खर्च भएकाले चर्चा पायो । होलान्, यसका व्यावहारिक कारण पनि । तर त्योभन्दा बढी त हाम्रो विकास प्रशासनकै नियतमाथि नै प्रश्न छन् आम जनताका । किन यी खर्च समयमै र व्यवस्थित तरिकाले गरिँदैनन् ? दोस्रो, 'प्रधानमन्त्रीको खाल्डाखुल्डी पुर्न दिइएको निर्देशन र त्यसको प्रगति ।' विकास प्रशासन कतिसम्म लाचार छ भने राजधानीका अधिकांश सडक धरापजस्तै बन्दा पनि यसका संयन्त्रहरू बेपर्वाह छन्, उनीहरूले कहींकतै उभिएर जवाफ दिनुपर्दैन । योजना बनाउनेहरू र नीतिनिर्माताहरू मस्त छन् आफ्नै स्वर्गमा । देशकै कार्यकारीले निर्देशन दिनुपर्ने, त्यो पनि कुनै विशेष कामको लागि होइन, उनीहरूले नियमित रूपमा गर्नुपर्ने काम गर भनेर । नियमित गर्नुपर्ने काम गर भनेर प्रधानमन्त्रीले भन्ने अवस्था आउँदा नेपाली मिडियामा भंगेरे अक्षरमा छापिने अवस्था आउने जुन खालको अवस्था विद्यमान छ, त्यसैले नै विकास प्रशासनलाई गिज्जाइरहेको छ । विडम्बना, अझै पनि उनीहरूले र दातृ निकायहरूले तारे होटेलमा गर्ने गोष्ठी सगर्व चलिरहेकै छन् । विकास प्रशासन कतिसम्म लाचार छ भने राजधानीका अधिकांश सडक धरापजस्तै बन्दा पनि यसका संयन्त्रहरू बेपर्वाह छन्, उनीहरूले कहींकतै उभिएर जवाफ दिनुपर्दैन । राजधानीमै सडकमा बगेर बालिकाको मृत्यु भएको छ । यसै परिवेशमा लाजै मानेर भए पनि प्रधानमन्त्रीको निर्देशन केकति लागू भएका छन् ? त्यस्तो निर्देशन दिएको दुई साता पनि बित्न नपाउँदै रौतहटमा पनि सडकको खाल्डोमा डुबेर चार बालबालिकाको मृत्यु भएको छ । त्यसैबाट थाहा हुन्छ, हाम्रो विकास संयन्त्रको हविगत । राजधानीमै सडक व्यवस्थापनसँग सम्बन्धित थुप्रै उच्च ओहोदाका पदाधिकारीले जनताले तिरेको राजस्वबाटै तलब खाइरहेका छन् । दुर्भाग्यवश भन्नैपर्ने भएको छ, व्यक्तिगत सम्बन्धको कुरै होइन यो । यो त बरु देशकै बेइजत र गैरजिम्मेवारीको पराकाष्ठा नै हो । तेस्रो, हालसम्मको एक मात्र अन्तर्राष्ट्रिय विमानस्थलको 'सरसफाइ' को बारेमा भएका चर्चापरिचर्चा । हाम्रा नीतिनिर्माता देशलाई पर्यटनको ठूलो सम्भावना भएको चर्चा गर्दै तारे होटेलमा गोष्ठीमा सामेल भइरहेका हुन्छन् । त्यति मात्र होइन, उनीहरूले व्यवस्थापन, प्रविधि र प्रक्रिया सबै सिकून् भनेरै उनीहरूलाई प्रत्येक महिनाजस्तो विदेशमा राज्यले पनि पठाइरहेकै छ । तर उनीहरू के सिकेर फर्किन्छन्, कसैलाई थाहा छैन । उनीहरू विदेशी अन्तर्राष्ट्रिय विमानस्थलका सफाइ मजदुरले के गरेका छन्, कसरी काम गर्छन् भन्नेसम्म पनि जानकार राख्दैनन्, बरु आफ्नो विमानस्थलमा नाक छोप्दै भित्रिन्छन् । हाम्रो विमानस्थल फोहोर भएको नेपालका नीतिनिर्मातालाई भन्दा आफ्नै बाध्यता र परिस्थितिले बिदेसिएका नागरिकलाई बिझाउँछ । त्यसैकारण त्यसको व्यवस्थापनको जिम्मा लिएका अधिकारीलाई भन्दा गैरआवासीय नेपालीलाई यो विमानस्थल सुधारको लागि तातो लाग्दै आएको छ । यात्रुले सामान्य सामान ओसार्ने ट्रलीको व्यवस्थापनसमेत यी अधिकारीहरूले गर्न सकेनन् र गैरआवासीय नेपालीले गरिदिएका थिए । पछिल्लोपटक अस्टेलिया बस्ने खेम शर्माले विमानस्थलको फोहोर सफा गर्ने र यहाँको प्रशासनलाई केही सिकाएरै छोड्ने र उदाहरण पेस गर्ने अठोट गरे । परिणामस्वरूप सफाइको स्तर विदेशका राम्रो विमानस्थलको दाँजोमा पुर्यामएर कर्मथलो फर्किए । उनलाई सलाम छ । तर यसले उब्जाएको प्रश्न के हो भने, अर्बौं खर्चेर बनाएको हाम्रो विमानस्थल व्यवस्थापनको संयन्त्रभन्दा त खेम शर्माकोे एक्लो प्रयास प्रभावकारी भयो । यस उदाहरणबाट खेम शर्माप्रति त हामीले गर्व गरेकै छौं, तर त्योभन्दा बढी हीनताबोध त त्यसको जिम्मेवारी लिएकाहरूमा हुनुपर्ने हो । के राम्रा उदाहरणै छैनन् त ? छन्, तर धेरै कुरा नराम्रै भएकाले राम्रा पक्षहरू ओझेलमा परेका छन् । औंलामा गनेर राम्रा भन्न सकिने संस्थाहरूमा महाराजगन्जको मेडिकल क्याम्पस, पुल्चोकको इन्जिनियरिङ क्याम्पस, बाँसबारीको गंगालाल हृदय केन्द्र र पछिल्लो समय राहदानी विभाग हुन् । सबैभन्दा बिग्रेका वा कमजोर व्यवस्थापनमा चलेर जनतालाई दुःख दिइरहेको र धेरै जनतासँग सरोकार राख्ने यातायात व्यवस्था र सडक विभागसँग सम्बन्धित कार्यालयहरू, स्वास्थ्य कार्यालयहरू, शिक्षा कार्यालयहरू, मालपोत कार्यालयहरू र कर कार्यालयहरू हुन् । स्मरण रहोस्, यी बिग्रिएका भनिएकै कार्यालयसँग सम्बन्धित मन्त्रालयका मन्त्री हुन नै धेरै नेताहरूको मरिहत्ते देखिन्छ । यो मरिहत्ते देखिन थालेको पनि धेरै दसक भए, तर यी कार्यालयमा आशातीत सुधार भएनन् । के छन् समस्या ? समस्या धेरै छन् । सबैको समीक्षा यहाँ सम्भव छैन । सबैभन्दा ठूलो समस्या भनेको त दिगो इच्छाशक्ति भएको नेतृत्वकै अभाव हो । सम्बन्धित क्षेत्रको विज्ञ वा सुधार्छु भन्ने अठोट भएका व्यक्तिले जिम्मेवारी नपाउनु नै प्रमुख समस्या हो । संस्थाको नेतृत्वले कार्यकुशलता देखाउने अठोट र सानातिना कुरामा लोभ नगर्दा संस्थाहरू बनेका उदाहरण माथि उल्लिखित कार्यालय नै हुन् । अर्को समस्या भनेको सम्बन्धित कार्यालयहरूको आवश्यकतानुसारको खर्चको अधिकारको कमी पनि हो । उदाहरणको लागि सवारीचालक अनुमतिपत्र दिने कार्यालयले कम्प्युटर अपरेटर बिदामा बसेको, कम्प्युटर बिग्रिएको, सर्वर डाउन भएको भन्ने जस्ता कारण देखाएर अहिले पनि कार्यालयबाहिर हजारौंको भीड लगाउँछ । यी वास्तवमै सामान्य समस्या हुन्, तर यिनै समस्या त्यहाँ प्रमुख कारक बनेका छन्, महिनैपिच्छे लाखौं सेवाग्राहीको कष्टको लागि । त्यसैगरी झन्झटिला प्रक्रिया थप समस्या हुन् । कर्मचारीको अनावश्यक धेरै तहका कारण एउटै कामको लागि पनि सेवाग्राहीले धेरैजना कर्मचारीसँग लाइन लाग्नुपर्ने खालका प्रक्रिया छन् । बढीमा दुईजनासम्म मात्र सम्पर्क गरेपछि काम फत्ते हुने गरी प्रक्रिया निर्धारण गर्न सक्दा धेरै समस्या स्वतः समाधान हुन्छन् । हाम्रो कर्मचारीतन्त्र योग्य छ, हामीले एउटा प्रक्रिया पुर्याकएरै छानेका छौं । हामीले उनीहरूको विकासमा थुप्रै रकम खर्चिंदा पनि उनीहरूको उत्पादकत्व बढेको होइन, घटेको पाइन्छ । हामीले प्रत्येक कर्मचारीलाई कसरी कुशल व्यवस्थापक बनाउन सकिन्छ भनेरै सोचेर मात्र यी समस्याको समाधान गर्न सकिन्छ कि ? कम्तीमा कार्यालय प्रमुखको जिम्मेवारी लिने व्यक्तिले व्यवस्थापनका आधारभूत ज्ञान र त्यसको प्रयोग अनिवार्य गराउन सक्दा हाम्रा सम्बन्धित कार्यालय राम्रोसँग सञ्चालन हुन्थे कि ? जसले गर्दा हाम्रा विकास संयन्त्रका लाज हट्ने अवस्था आउँथ्यो कि ?"
गल्तीका दुष्परिणाम,"हालै राजधानीमा भएको एउटा विचार गोष्ठीमा पंक्तिकारको एउटा कार्यपत्रमा टिप्पणी गर्दै केपी शर्मा ओलीले भनेका थिए, 'उहाँले (एमबीले) राष्ट्रियताका पक्षमा मैले आंशिक अडान लिएको कुरा लेख्नुभएको छ । तर मैले आंशिक होइन, पूरा अडान लिएको छु ।'मैले आफ्नो कार्यपत्रमा जुन कुरा लेखेको थिएँ, त्यो वास्तविकतामाथि आधारित छ । राष्ट्रियताको प्रश्नमा ओलीले ढुलमूल र सम्झौतापरस्त नीति अपनाउने गरेका कैयन् उदाहरण छन् । महाकाली सन्धिजस्तो पुरानो कुराको चर्चा गर्नपट्टि म लाग्दिनँ र मैले खालि ताजा उदाहरणको चर्चा मात्र गर्नेछु। संविधान निर्माण कार्यलाई आफ्नो अनुकूल बनाउन वा त्यसलाई जारी हुन नदिन भारतीय विस्तारवादले धेरै दबाब दिएको थियो । त्यो दबाबविरुद्ध माओवादी, एमाले र नेपाली कांग्रेसले पनि अडान लिएका थिए र त्यस प्रकारको अडानका कारणले नै संविधान निर्माण हुन वा जारी हुन सकेको थियो । त्यसमा ओलीका महत्वपूर्ण योगदान थियो । सरकारले ५ नम्बर प्रदेशलाई टुक्र्याएर तराईका जिल्लाको बेग्लै प्रदेश बनाउन पेस गरेको विधेयकविरुद्ध पनि एमालेले दृढ अडान लिएको थियो । तर संविधानमा पहाडबाट अलग गरेर तराईका जिल्लाको मात्र २ नम्बर प्रदेश बनाउने जुन व्यवस्था गरियो, त्यसमा ओलीको पनि सहमति रहेको थियो । २ नम्बर प्रदेश निर्माणविरुद्ध उनले कुनै अडान लिएको सार्वजनिक भएको छैन । संविधान निर्माण रोक्ने वा त्यसलाई जारी हुन नदिने भारतीय शासक वर्गको प्रयत्न हुँदाहुँदै पनि संविधान निर्माण भयो र त्यो जारी पनि भयो । त्यसपछि त्यो संविधानमा संशोधनको लागि भारतीय शासक वर्गले कैयन् संशोधन प्रस्तुत गरेका थिए, जसमा जनसंख्याका आधारमा मात्र निर्वाचन क्षेत्र निर्धारण गर्नुपर्छ भन्ने संशोधन पनि थियो । मधेसवादीले त्यो संशोधन प्रस्तावलाई पनि लगातार उठाउँदै आइरहेका छन् । उनीहरूको माग पूरा गर्ने सिलसिलामै तत्कालीन प्रधानमन्त्री सुशील कोइरालाले प्रथम संविधान संशोधन विधेयक संसद्मा दर्ता गराएका थिए, जसमा जनसंख्यालाई आधार बनाएर निर्वाचन क्षेत्र निर्धारण गर्ने प्रस्ताव पनि सामेल थियो । जनसंख्यालाई निर्वाचन क्षेत्रको आधार बनाउनुपर्छ भन्ने संशोधनको पछाडिको मधेसवादीहरूको उद्देश्य तराईमा बहुमत संसद् सिट बनाएर संसद्मा आफ्नो बहुमत पुर्याउनु थियो । हिमाल र पहाडको तुलनामा तराईमा घना जनसंख्या भएकाले त्यसरी निर्वाचन क्षेत्रको निर्धारण गरेर संसद्मा बहुमत कायम गर्ने मधेसवादीहरूको रणनीतिलाई प्रथम संविधान संशोधन विधेयकले सेवा गर्ने कुरा प्रस्ट थियो । एकपटक संसद्मा आफ्नो बहुमत गराएपछि सिक्किमको संविधानसभामा बहुमतद्वारा सिक्किमलाई भारतमा गाभ्ने निर्णय गरेजस्तै नेपाललाई पनि दोस्रो सिक्किम बनाउन मार्गप्रशस्त हुन्थ्यो । कोइरालाको कार्यकालमा त्यो संशोधन विधेयक पारित हुन सकेन । तर ओलीले संसद्मा त्यो प्रस्तावलाई प्रस्तुत गरेर पारित पनि गराएका थिए । यहाँ यो उल्लेखनीय छ कि राष्ट्रिय जनमोर्चा त्यो बेला सरकारमा थियो र चित्रबहादुर केसी उपप्रधानमन्त्री हुनुहुन्थ्यो । तैपनि केसीसहित राजमोका सबै सांसदहरूले त्यो संविधान संशोधन विधेयकविरुद्ध मतदान गरेका थिए । वास्तवमा त्यो संशोधन विधेयकलाई पारित गराएर ओली सरकारले गम्भीर गल्ती गरेको थियो । संविधानसभाद्वारा पारित संविधानमा 'भूगोल र जनसंख्याका आधारमा' निर्वाचन क्षेत्रहरू निर्धारण गर्ने व्यवस्था गरिएको थियो । संविधानको धारा २८६ को उपधारा (५) मा त्यसबारे लेखिएको छ, 'निर्वाचन क्षेत्र निर्धारण आयोगले यस धाराबमोजिम निर्वाचन क्षेत्र निर्धारण गर्दा जनसंख्या र भूगोललाई प्रतिनिधित्वको आधार मानी त्यस्तो निर्वाचन क्षेत्रको भूगोल, जनसंख्या र सदस्य संख्याबीचको अनुपात यथासम्भव समान हुने गरी निर्धारण गर्नेछ ।' संविधान निर्माण वा त्यसमा संशोधनको क्रममा पनि हामीले त्यसबारे स्पष्ट र दृढ नीति लिएको तथ्यहरूले बताउँछन् । प्रदेश नम्बर २ वा प्रथम संविधान संशोधन विधेयक सन्दर्भमा एमालेले ढुलमूल र सम्झौतापरस्त नीति अपनाउँदा पनि हामीले त्यसबारे स्पष्ट र दृढ नीति अपनाएका थियौं । उपर्युक्त प्रकारको संवैधानिक व्यवस्थामा ओली सरकारद्वारा गरिएको संशोधन यस प्रकार छ, 'निर्वाचन क्षेत्र निर्धारण आयोगले यस धाराबमोजिम निर्वाचन क्षेत्र निर्धारण गर्दा धारा ८४ को उपधारा १ को खण्ड (क) को अधीनमा रही प्रतिनिधित्वको लागि जनसंख्यालाई मुख्य र भूगोललाई दोस्रो आधार मानी कानुनबमोजिम प्रदेशमा निर्वाचन क्षेत्र निर्धारण गरिनेछ र प्रदेशभित्र रहेका प्रत्येक जिल्लामा कम्तीमा एक निर्वाचन क्षेत्र रहनेछ ।' तर त्यस प्रकारको संशोधनले 'जनसंख्यालाई मुख्य र भूगोललाई दोस्रो आधार' बनाई निर्वाचन क्षेत्र निर्धारित गर्ने व्यवस्था गर्यो । यो कुरा स्वयं स्पष्ट छ कि संविधानमा पहिले भूगोल र त्यसपछि जनसंख्या शब्दावलीको उल्लेख गरी निर्वाचन क्षेत्र निर्धारण आयोगले 'निर्वाचन क्षेत्र निर्धारण गर्दा जनसंख्या र भूगोललाई प्रतिनिधित्वको आधार मानी त्यस्तो निर्वाचन क्षेत्रको भूगोल, जनसंख्या र सदस्य संख्याबीचको अनुपात यथासम्भव समान हुने गरी निर्धारण गर्नेछ' भनी लेखिएको छ । तर संशोधनले भूगोललाई 'दोस्रो आधार' बनाई निर्वाचन क्षेत्रहरूको निर्धारण गर्ने व्यवस्था गरेको छ । ओली सरकारले गरेको त्यही गल्तीलाई ध्यानमा राख्दै पंक्तिकारले प्रस्तुत गरेको कार्यपत्रमा उनले राष्ट्रियताको पक्षमा 'आंशिक' अडान लिएको लेखेको थियो । संसारमा आमरूपमा भूगोल र जनसंख्या दुवैलाई आधार बनाएर निर्वाचन क्षेत्र निर्धारित गर्ने प्रचलन रहेको छ । स्वयं हाम्रो छिमेकी भारतमा पनि त्यही तरिका अपनाउने गरिएको छ । घना जनसंख्या भएका सहरहरूमा ठूलो जनसंख्याको आधारमा एउटा निर्वाचन क्षेत्र निर्धारित गर्ने गरिन्छ भने दुर्गम पहाडी भागहरूमा धेरै कम जनसंख्याका आधारमा निर्वाचन क्षेत्र निर्धारण गरिन्छ । त्यसविपरीत भारतले नेपालमा जनसंख्याका आधारमा निर्वाचन क्षेत्र निर्धारण गर्ने प्रकारको संशोधन गराउने विषयमा जोड दियो र मधेसवादीहरूले पनि त्यही प्रकारको माग अगाडि सारे । उनीहरूलाई प्रसन्न बनाउनको लागि नै कोइराला सरकारले प्रथम संविधान संशोधन विधेयक संसद्मा दर्ता गराएको थियो । ओली सरकारले पनि कोइराला सरकारको अनुकरण गर्दै त्यो विधेयकलाई संसद्द्वारा पारित गराउने काम गर्यो । त्यो बेला त्यसले यो कुराप्रति ध्यान दिन सकेन कि त्यसका कति गम्भीर र दूरगामी दुष्परिणाम हुनेछन् ? अब त्यस प्रकारका दुष्परिणाम अगाडि आउन थालेका छन् । अहिले संसदीय र प्रादेशिक चुनावको लागि क्षेत्रको निर्धारण गर्न सरकारले निर्वाचन क्षेत्र निर्धारण आयोग गठन गरेको छ । त्यो आयोगले ओली सरकारले संविधानमा पारित गराएको संशोधनअनुसार नै जनसंख्यालाई मुख्य र भूगोललाई दोस्रो आधार बनाएर क्षेत्रहरूको निर्धारण गर्न थालेको छ । त्यसको परिणामस्वरूप हिमाल र पहाडका ठूला भूभागहरूमा निर्वाचन क्षेत्र कम हुने स्थिति उत्पन्न भएको छ । थाहा भएअनुसार, बाग्लुङजस्तो ठूलो भौगोलिक आकार भएको जिल्लामा पनि जनसंख्या कम भएको भनी निर्वाचन क्षेत्र निर्धारण आयोगले एउटा मात्र संसदीय निर्वाचन क्षेत्र बनाउने कार्य गर्दैछ र त्यही प्रकारले पहाडका अन्य ठूलो आकार भएका जिल्लामा पनि त्यसरी नै निर्वाचन क्षेत्रको कटौती गरिँदैछ । त्यसरी निर्वाचन क्षेत्रहरूको निर्धारण गर्दा देशको राजनीतिमा पनि गम्भीर प्रकारको असन्तुलनको स्थिति उत्पन्न हुनेछ । त्यसका कैयन् दीर्घकालीन राजनीतिक दुष्परिणामहरू हुनेछन् । त्यसरी ओली सरकारको गल्तीका कारणले प्रथम तात्कालिक रूपमा संसदीय क्षेत्रहरूमा गम्भीर प्रकारको असन्तुलन पैदा हुने सम्भावना छ भने त्यसबाट देशको राष्ट्रियता, सार्वभौमिकता र अखण्डतामा पनि गम्भीर प्रकारको आँच पुग्नेछ । ओली सरकारले संविधानमा जुन संशोधन गरायो, त्यसबाट पनि मधेसवादीहरू सन्तुष्ट छैनन् । त्यो कुरा भारतीय विस्तारवाद र मधेसवादीहरू सन्तुष्ट भएनन् । ओलीको प्रयत्न बालुवामा पानी खन्याएजस्तो मात्र भयो । भारतीय विस्तारवादको ग्राइन्ड डिजाइनमा नै ओली सरकारलाई अपदस्थ गरियो र वर्तमान माओवादी केन्द्र र कांग्रेसको गठबन्धन सरकार गठन गरियो । त्यो सरकारले उनीहरूका माग पूरा गराउन अरू उच्चस्तरमा काम गर्न थालेको छ । त्यो दिशामा प्रचण्डको प्रयत्न व्यर्थमै गयो अब शेरबहादुर त्यो कार्य पूरा गर्न बारम्बार प्रतिबद्धता प्रकट गरिरहेका छन् । वर्तमान सरकारले भारतीय दबाबमा वा मधेसवादीहरूका माग पूरा गर्न बारम्बार कैयन् संशोधनहरू संसद्मा दर्ता गराउने काम गरेको छ र तिनीहरूलाई पारित गराउन योजनाबद्ध प्रकारले प्रयत्न गरिरहेको छ । त्यस सिलसिलामा गाउँपालिका र नगरपालिकाहरूलाई संविधानले प्रदान गरेका अधिकार कटौती गर्ने, संविधानको २७४ धारामा संशोधन गर्ने, मधेसवादीहरूको आवश्यकताअनुसार कानुनमा संशोधन गर्दै जाने आदि कैयन् संशोधन प्रस्तावहरू सामेल छन् । त्यस सन्दर्भमा तराईमा गाउँपालिका वा नगरपालिकाको संख्या वृद्धि गर्ने सरकारको निर्णय पनि उल्लेखनीय छ । त्यो निर्णयलाई पहिले सर्वोच्च अदालतको डबल बेन्चले स्थगित गर्न अन्तरिम आदेश दिएको थियो । तर अहिले सर्वोच्चको फुल बेन्चले त्यसबारे परेको निवेदनलाई खारेज गरी त्यसरी संख्या बढाउन सरकारलाई बाटो खोलिदिएको छ । यो स्वागतयोग्य कुरा हो कि ओली वा उनको संगठन एमालेले सरकारको त्यस प्रकारका सबै कदमविरुद्ध अडान लिँदै आएको छ र तिनीहरूलाई हामीले समर्थन गर्ने गरेका छौं । तर यो कुरा पनि नबताईकन हामी रहन सक्दैनौं कि यस सन्दर्भमा हाम्रो भूमिका ओली वा एमालेको भन्दा कैयन् गुणा माथि छ र त्यसमा लामो समयदेखि निरन्तरता रहँदै आएको छ । माथिको संक्षिप्त विवरणबाट प्रस्ट हुन्छ कि ओलीले राष्ट्रियताको पक्षमा पूरै अडान लिँदै आएको भन्ने जुन दाबी गरेका छन्, त्यसलाई सही मान्न सकिन्न । वास्तवमा हामीले चीजलाई सधैं वस्तुवादी ढंगले हेर्ने गरेका छौं र अहिले पनि त्यही दृष्टिकोण अपनाएका छौं । माओवादी, एमाले, कांग्रेस वा अन्य कुनै राजनीतिक संगठनले अपनाएका सबै सकारात्मक नीति वा सकारात्मक कार्यहरूलाई हामीले विनापूर्वाग्रह र विनाहिच्किचाहट समर्थन गर्ने गरेका छौं । त्यसका साथै मतभेद भएका प्रश्नहरूमा उनीहरूको आलोचना वा आवश्यकताअनुसार संघर्ष पनि गर्ने गरेका छौं । ओली वा एमालेबारे पनि हामीले सधैं त्यही प्रकारको नीति अपनाउँदै आएका छौं । नेपालको अहिलेसम्मको राजनीतिक इतिहासमाथि विचार गर्ने हो भने पनि राष्ट्रियताको पक्षमा नेकपा (मसाल) वा राष्ट्रिय जनमोर्चाले सधैं स्पष्ट, दृढ र सम्झौताहीन नीति अपनाउँदै आएको तथ्यहरूले नै बताउँछन् । नेपालमा राष्ट्रियताको संघर्षमा कम्युनिस्टहरूको जुन उज्ज्वल र गौरवपूर्ण परम्परा रहेको छ, त्यसलाई सही र सशक्त प्रकारले हाम्रो पार्टीले नै प्रतिनिधित्व गर्ने गरेको छ । त्यसका साथै कुनै पक्षले त्यसबारे जुन हदसम्म सही र सकारात्मक दृष्टिकोण अपनाउँछन्, उनीहरूसित पनि एकता वा तालमेल गर्ने हाम्रो नीति रहँदै आएको छ । संविधान निर्माण वा त्यसमा संशोधनको क्रममा पनि हामीले त्यसबारे स्पष्ट र दृढ नीति लिएको तथ्यहरूले बताउँछन् । प्रदेश नम्बर २ वा प्रथम संविधान संशोधन विधेयक सन्दर्भमा एमालेले ढुलमूल र सम्झौतापरस्त नीति अपनाउँदा पनि हामीले त्यसबारे स्पष्ट र दृढ नीति अपनाएका थियौं । पहिले प्रदेश नम्बर २ वा एमालेले संसद्बाट पारित गराएको प्रथम संविधान संशोधन विधेयक, खास गरेर जनसंख्यालाई मुख्य र भूगोललाई दोस्रो बनाएर निर्वाचन क्षेत्रहरू निर्धारित गर्ने संशोधनलाई पारित गर्ने कार्यबाट देशमा कति गम्भीर समस्या उत्पन्न हुनेछन् (? ) । त्यो कुरा अहिले निर्वाचन क्षेत्र निर्धारणको क्रममा धेरै प्रस्ट भएको छ भने आउने दिनहरूमा झन्झन् प्रस्ट हुँदै जानेछ । इतिहासले यो कुरा प्रस्ट गर्नेछ कि ती प्रश्नहरूमा एमालेले लिएको नीति गलत थियो र हामीले लिएको नीति नै सही थियो । तर उनीहरूका त्यस प्रकारका गल्ती वा उनीहरूसितका कैयन् मतभेदहरू हुँदाहुँदै पनि जहाँ र जहिले पनि उनीहरूले सही नीति अपनाउँछन्, हामीले उनीहरूसित कार्यगत एकता वा तालमेल गर्ने नीति अपनाउँदै आएका छौं र भविष्यमा पनि त्यो नीति कायम रहनेछ । अन्य राजनीतिक शक्तिहरूका सन्दर्भमा पनि त्यही कुरा सत्य हो ।"
लोकतन्त्रमा अनपेक्षित घटना !,"लोकतन्त्र भनेको जनताका लागि गरिने शासन हो । नेपालमा लोकतन्त्रको लामो इतिहास छैन । तर जति छ, त्यो पनि राम्रो देखिएन । दसबर्से सशस्त्र संघर्षपछि माओवादी केन्द्रीय राजनीतिमा मिसिएपछि उनीहरूले गरेका वाचा र जनतालाई दिएका आश्वासन कति पूरा भए ? कसैले त्यसको अनुगमन र विश्लेषण गरेको छ ? नयाँ नेपाल बनाउँछौं भनेर आएका राजनीतिक दलहरूको नयाँ नेपाल के यही हो ? अहिलेसम्म नेपालमा बर्खामा खाल्डोमा डुबेर ११ जना कलिला बालबालिकाको मृत्यु भएको थाहा छैन, तर यही लोकतन्त्रमा त्यो भयो । नेपालमा सत्ता र शक्तिमा बसेकाहरूले जे पनि गर्न सक्छन् भन्ने मात्र होइन । जे गरे पनि हुन्छ भन्ने एउटा नयाँ नेपाली राजनीतिक संस्कार स्थापना भएको छ । हालै भरतपुर महानगरपालिकाको १९ नम्बर वडामा भएको निर्वाचनले सत्ताधारी र शक्तिशालीले जे गरे पनि हुन्छ भन्ने बलियो प्रमाण हो । ठीकै हो, बाबुलाई आफ्नी छोरीले जितोस् भन्ने इच्छा हुन्छ नै, तर नियम र कानुन पन्छाएर कानुन, प्रशासन, प्रहरी, निर्वाचन आयोग सबैलाई आफ्नै इशारामा नचाएर जिताउनु हामीले चाहेको लोकतन्त्र होइन । यो घटनाले विश्वलाई 'लोकतन्त्र' को एउटा घटिया नमुनाको दृष्टान्त प्रस्तुत गर्यो । रेणु दाहाललाई 'मेयर' बनाउन माओवादी सहभागी सरकार, प्रहरी, न्यायालय र निर्वाचन आयोग सबैलाई जरुरी थियो, उनी बनिन् । तर नेपाली लोकतन्त्रका लागि यो 'काल पल्क्यो' भन्ने नै हो । यसलाई नजिर बनाएर भोलि हुने निर्वाचनमा सत्ता र शक्तिमा बसेकाले जसलाई ल्याउन चाहन्छ, तिनै आउँछन् । त्यसबेला जंगली राज स्थापना भयो भने के हुन्छ ? पाकिस्तानको अदालत भ्रष्टाचारको मुद्दामा मुछिएका आफ्ना प्रधानमन्त्रीलाई पदच्युत गर्न सक्छ, तर नेपाली अदालत प्रहरी र सरकार गैरकानुनी र गैरसंवैधानिक कार्यमा साथ दिन्छ, कस्तो विडम्बना ! सरकारले आम नागरिकका आवश्यकता, चाहना र विकासमा चासो लिनु त कता हो कता, एउटा बूढो चिकित्सकले आफ्नो ज्यानको बाजी राखेर भनेका कुरा नसुन्नु र आफ्नै पाराले जानु कति लज्जास्पद हो ? उता राष्ट्रिय प्रजातन्त्र पार्टी फेरि चिरा पर्यो । पशुपतिशमशेर राणाले कमल थापालाई हुत्याएर पार्टीको बागडोर आफैं लिए । तर राप्रपा फुटमा कमल थापाको अहंकार र सत्ता लोभको महत्वपूर्ण भूमिका छ । सुरुमा उनी नेपालमा हिन्दु धर्म र संवैधानिक राजतन्त्रको वकालत गर्दै मैदानमा छिर्दा सबैले उनलाई 'एन्टी करेन्ट' पौडी खेल्ने बलियो नेता मानेका थिए । भर्खरै राजतन्त्र हटाएर आएको नेपालको नयाँ लोकतन्त्रमा राजालाई सत्तामा फर्काउने कुरा वास्तवमा एन्टी करेन्टजस्तै थियो । तर यही नाराबाट आफू जब दरिलो बने, सत्ताको स्वाद पनि चाखे अनि उनले आफ्नो नीति नै परिवर्तन गरे । सुरुमा उनले आफ्नो अडान नछाडी जनमतसंग्रहमै जोड दिएका भए, सत्तामा छिर्ने लोभ नगरेका भए, सायद उनी सफल नेता पनि हुन्थे होलान् । नेपालीले चाहेर राजतन्त्र हटेको पनि होइन, केही नेपाली अहिले पनि राजतन्त्र चाहन्छन् । वास्तवमा विवादित विषयमा जनमत संग्रह नै एक मात्र उपाय हुन सक्थ्यो, तर विदेशीसमेतको चलखेलमा त्यसो गर्न दिइएन । कमल थापाले संविधान संशोधनलाई पनि स्वीकार गरी सरकारका हरेक कदमसँग काँध मिलाएर हिँड्न थालेपछि जनताले उनलाई पत्याउन छोडे । कमल थापा एक असल राजनीतिज्ञ र नेता हुन्थे यदि उनमा सत्तालिप्सा नभइदिएको भए । यो पनि एउटा लोकतन्त्रको नकारात्मक पाटो हो । दलहरू फुट्ने लोकतन्त्रको विशेषतै हो । राप्रपा मात्र होइन, धेरै दलहरू यसरी फुटेका छन्, फुट्दैछन् र भविष्यमा पनि दल फुट्ने क्रम रोकिने छैन । १० वर्ष जंगलमा सँगै बसेर एउटा नयाँ नेपालको सपना बोकेर आएका माओवादी त टुक्राटुक्रा भइसक्यो भने अरू दलको के कुरा गर्ने ? आफ्नो स्वार्थ बाझेपछि दलहरू टुक्रिनु यस्ता राजनीतिक प्रणालीमा अस्वाभाविक पनि होइन । नेपाली कांग्रेस र माओवादीको झन्डा एकै ठाउँमा (कांग्रेसको तल र माओवादीको माथि) राखेर नारा लाउँदै हिँडेको भरतपुरको जुलुसबाट दुई विपरीत सिद्धान्तका दल पनि मर्ज हुन थालेछन् कि भन्ने लाग्न सक्छ । नेपाली कांग्रेस र माआवादी एउटा समाजवाद र अर्को साम्यवादका समर्थक हुन् । यी पनि मिले र एउटै दल भए कति राम्रो हुन्थ्यो ? पार्टीको संख्या त घट्थ्यो ! तर होइन यो त आफ्नो स्वार्थ पूरा गर्न जे पनि गर्न सकिन्छ भन्ने नै हो । एकातिर ठूलाठूला नेता, सांसद, कर्मचारी 'यही हो धन कमाउने बेला' भनेर लागेका छन् भने चिकित्सा क्षेत्रमा यिनै राजनीतिज्ञको स्वार्थपूर्तिमा लागेका नेतालाई बाटोमा ल्याउन, यस क्षेत्रमा सुधार गरी आम नेपालीको चिकित्साशास्त्र अध्ययन गर्न पाउने अधिकार रक्षाको लागि डा केसी एघारौं पटक अनसनमा बस्दा पनि उनको सुनुवाइ हुन सकेको छैन । के लोकतन्त्रमा यस्तो हुन्छ ? संसदीय समितिमा विचाराधीन राष्ट्रिय चिकित्सा विधेयकमा सांसदहरूले आफ्नो स्वार्थको लागि महत्वपूर्ण बुँदा आफ्नो पक्षमा पार्ने गरी संशोधन गरेका छन् भन्ने सुनिन्छ । आफ्नो हातमा डाडुपन्यु भएपछि कसको के लाग्छ र ! डा केसी यिनै विसंगति र जनविरोधी कामको विरुद्धमा उभिएका हुन् । उनको एउटै माग गुणस्तरीय स्वास्थ्य सेवामा आम नेपालीमध्ये जेहेनदार विद्यार्थीलाई मौका प्राप्त होस् र स्वास्थ्य जस्तो पवित्र क्षेत्र व्यापार र पैसा कमाउने धन्दा नबनोस् भनेर उनी विगत पाँच वर्षदेखि अनसन बस्दै आएका छन् । उनको गल्ती के छ ? राष्ट्रले एउटा विशिष्ट चिकित्सकका यी माग सम्बोधन गर्ने प्रयत्न गरेको खोइ ? डा केसीको के स्वार्थ छ ? समिति गठन गरेर अरूको जिम्मा दिँदा मात्र हुन्छ र ? सरकार आफैंले आम नागरिकका आवश्यकता, चाहना र विकासमा चासो लिनु त कता हो कता, एउटा बूढो चिकित्सकले आफ्नो ज्यानको बाजी राखेर भनेका कुरा नसुन्नु र आफ्नै पाराले जानु कति लज्जास्पद हो ? आफ्नै दुनो मात्र सोझ्याउने ? कमाउन पाए पुग्यो ! आयल निगम मन्त्रीहरूको दुहुनो गाईजस्तै छ, सुरुदेखि नै यसमा काम गर्नेले आफूले लगाएको लुगा धुने साबुनको समेत भत्ता असुल्छन् । यहाँ जति भ्रष्टाचार सायद कर या भन्सारतिर पनि छैन । त्यहाँका महाप्रबन्धक गोपाल खड्का तिनै हुन्, जसले भारतको नाकाबन्दीताका तेल अभावको बारेमा टेलिभिजन क्यामेराअगाडि उभिएर 'यस्तो बेलामा अलिअलि त भ्रष्टाचार हुन्छ नि !' भनेर भ्रष्टाचार गरेको पुष्टि गरेका थिए । तर यिनले गरेको भ्रष्टाचार उनले मात्र खाँदैनन्, धेरैजनाको पकेटमा पुग्छ । त्यसैले उनीमाथि कारबाही हुने प्रश्नै भएन । अहिले यिनै खड्काले कतिपय तराईका जिल्लामा तेल भण्डारण गर्ने भनेर खोलाका बगरलाई करोडौं रुपैयाँमा किनेर भ्रष्टाचारमा नयाँ कीर्ति राखेका छन् । यिनले किनेको, जग्गा भोलिपल्ट पानी पर्दा प्वाल परिसकेको हुन्छ । जमिन देखिँदैन । यस्तो लुट हुँदा पनि सरकार मौन बस्छ भने के भन्ने ? नेपालको लोकतन्त्रलाई नै दोष दिने कसरी ? लोकतन्त्र त बबुरो भइसकेको छ सत्ता र शक्तिशालीहरूको हातको खेलौना भइसकेको छ । अर्बौं रुपैयाँको भ्रष्टाचारमा अहिले जेलजीवन बिताइरहेका कर अनुसन्धानका महानिर्देशक चूडामणि शर्मा लोकतन्त्रका अर्का नमुना हुन् । उनीसँगै आयोगमा काम गरेका यी भ्रष्टद्वय फरार गराइएका हुन् वा लुकाइएका हुन्, लुम्बध्वज महत र उमेश ढकाल अहिले फरार छन् । उनीहरू गल्ती नभए किन फरार भए त ? त्यसैले यस्ता कुरामा सरकार कडा भएर वास्तविक कुरा के हो, जनसमक्ष ल्याउन सक्नुपर्छ अनि मात्र हामी लोकतन्त्रका सरकार हौं भनेर नाक ठाडो पार्न पाइन्छ । सबैले मिलिजुली बाँडेर खानेले त्यसो गर्न सक्दैन । साझाका अर्का शर्माको पोल पनि खुल्दैछ ! धन्य ! यसबाट के बुझिन्छ भने नेपाली लोकतन्त्रको विशेषता हो यो । विपक्षीहरू पनि अरू बेला त ठूलाठूला कुरा गर्थे, अहिले देशका अगाडि यति जल्दाबल्दा भ्रष्टाचारका मुद्दामा किन मौन ? एमालेका अध्यक्ष ओलीका तीखा व्यंग्यका झटारा पनि भुत्ते भए । उनी पनि उतै मिले कि ? आफ्नो दल पनि बाँडीचुँडीमा सामेल भएकैले हो ? यसबारेमा जान्न जनता उत्सुक छन् ।"
बराबरीमा रोकियो लिभरपुल,"लन्डन : इङ्लिस प्रिमियर लिग फुटबलको नयाँ सिजनसँगै आफ्नो पहिलो खेलमा लिभरपुल वाटफोर्डसँग ३३ गोलको बराबरीमा रोकिएको छ । शनिबार भएको प्रतिस्पर्धात्मक खेलमा सुरुआती अग्रता वाटफोर्डले लिएको थियो । वाटफोर्डका लागि स्टेफानो ओकाका चुकाले खेल सुरु भएको आठौं मिनेटमा गोल गर्दै टोलीलाई अग्रता दिलाए । वाटफोर्डको अग्रतालाई लिभरपुलले २९औं मिनेटमा तोडेको थियो । लिभरपुलका लागि साडियो मानेले बराबरी गोल फर्काए । तीन मिनेटलगत्तै वाटफोर्डका एवडोउले डोउकोउरेले गोल गर्दै खेललाई २१ को अवस्थामा पुर्याए । पहिलो हाफमा पछि परेको लिभरपुलले ५५औं मिनेटमा पेनाल्टीमार्फत गोल गर्दै खेललाई पुनः बराबरीमा ल्याएको थियो । लिभरपुलका रोर्वेटो फिरमिनोले पेनाल्टीको सदुपयोग गरे । ५७औं मिनेटमा मोहमेद सलाहले अर्को गोल गर्दै खेललाई ३२ को अवस्थामा पुर्याए । अन्तिम मिनेटसम्म अग्रता लिएको लिभरपुल सम्हालिन नसक्दा अग्रता गुमाएको थियो । ९०औं मिनेटमा वाटफोर्डका मिगुयल ब्रिटोसले गोल गर्दै लिभरपुलसँग अंक बाँडेका थिए । यसैगरी लिगअन्तर्गत शुक्रबार राति भएको लिगको पहिलो खेलमा आर्सनलले विजयी सुरुआत गरेको छ । प्रतिस्पर्धात्मक खेलमा आर्सनलले लेस्टर सिटीलाई ४३ गो अन्तरले पराजित गर्दै सुखद सुरुआत गरेको हो । आर्सनलको घरेलु मैदान इमिरेट्स स्टेडियममा भएको रोमाञ्चक खेलमा एलेक्जेन्डर लाकाजेट, ड्यानी वेलब्याक, आरोन रामसी र ओलिभर जिराउडले एकएक गोल गरे । लेस्टरका लागि जेमी भर्डीले दुई तथा सिन्जी ओकाजाकीले एक गोल फर्काए । जितसँगै आर्सनलले लिगमा महत्वपूर्ण तीन अंक जोडेको छ । घरेलु मैदानमा खेलको दोस्रो मिनेटमा नै लाकाजेटको गोलबाट आर्सनलले सुरुआती अग्रता बनाएको थियो । यसै सिजन फ्रान्सेली क्लब लियोनबाट कीर्तिमानी रकममा लन्डन पुगेका अलेक्जान्डर लाकाजेटले पहिलो खेलमै आफ्नो प्रभाव छाड्न सफल भए । उनी इङ्लिस प्रिमियर लिगको २५औं संस्करणमा गोल गर्ने पहिलो खेलाडी बन्न सफल भए । तर पहिलो गोल खाएको तीन मिनेटपछि नै सिन्जी ओकाजाकीले लेस्टरका लागि बराबरी गोल फर्काएका थिए । त्यसपछि खेलको २९औं मिनेटमा भर्डीले गोल गर्दै लेस्टरलाई २१ को अग्रता दिलाएका थिए । पहिलो हाफको इन्जुरी समयमा आर्सनलका वेलब्याकले गोल गरेपछि पहिलो हाफ २२ को बराबरीमा सकिएको थियो । पहिलो हाफ बराबरीमा सकिएको खेलको दोस्रो हाफमा लेस्टरले पुनः अग्रता बनायो । ५६औं मिनेटमा भर्डीले व्यक्तिगत दोस्रो गोल गर्दै लेस्टरलाई ३२ को अग्रता दिलाए । तर, खेलको ८३औं मिनेटमा आर्सनलका वैकल्पिक खेलाडी रामसीले गोल गरेपछि खेल ३३ को बराबरीमा पुगेको थियो । त्यसपछि खेलको ८५औं मिनेटमा अर्का वैकल्पिक खेलाडीका रूपमा मैदान पसेका जिराउडले गोल गर्दै आर्सनललाई ४३ को जित दिलाएका थिए । खेलमा सुरुआती अग्रता लिएर पनि दुईपटक पछि परेको आर्सनलले दुई वैकल्पिक खेलाडीको गोलमा सुखद नतिजा आत्मसात् गर्यो । अघिल्लो संस्करणमा पाँचौं स्थानमा चित्त बुझाएको आर्सनल यसपटक उपाधि जित्ने दाउमा छ । यसका लागि उसले थुप्रै युवा खेलाडीलाई क्लबमा भित्र्याउन सफल भएको छ ।"
एसिया कपका लागि २८ जना खेलाडीको घोषणा,"काठमाडौँ, मलेसियामा हुने एसिसी १९ वर्षमुनि (यु१९) एसिया कप क्रिकेट छनोट प्रतियोगिताका लागि नेपाली टोलीको घोषणा भएको छ । नेपाली टोलीका मुख्य प्रशिक्षक जगत टमाटा र यु१९ का प्रशिक्षक विनोद दासले आइतवार २८ सदस्यीय नेपाली प्रारम्भिक टोलीको छनोट गरेका हुन । छनोट हुने खेलाडीमा अनिलकुमार साह, किशोर महतो, सन्दिप लामिछाने, ललित राजवंशी, दीपेन्द्रसिंह ऐरी, सन्दीप सुनार, प्रकाश केसी, आसिफ शेख, पवन सरार्फ, रोहितकुमार पौडेल, रिजन ढकाल र प्रनित थापा मगर छन् । त्यसैगरी रवीन्द्रजंग शाही, शाहब आलम, अदिल खान, विक्रमकुमार भुसाल, मिनास थापा, सन्दीप जोरा, रासिद खान, हरि चौहान, सुशान्त सिंह थापा, नारद यादव, भीम सार्की, कमल सिंह ऐरी, सुुमित महर्जन, जीतेन्द्रसिंह ठकुरी, अंकित सुवेदी तथा अभिनाश कर्ण छनोटमा परेका छन् । आगामी भदौ २३ गतेदेखि हुने उक्त प्रतियोगिताका लागि बन्द प्रशिक्षण भने आगामी भदौ २ गतेदेखि हुनेछ । रासस"
अम्बिकाबहादुर स्मृति राष्ट्रिय जुडो सुरु,"काठमाडौं : राष्ट्रिय टिम छनोटका रूपमा समेत रहेको आठौं अम्बिकाबहादुर क्षेत्री स्मृति खुला जुडो प्रतियोगितामा शनिबारदेखि सुरु भएको छ । सातदोवाटोमा भएको प्रतियोगिताको पहिलो दिन पुरुषमहिलामा समान चार चार गरी आठ स्पर्धामा प्रतिस्पर्धा भएको थियो । प्रतियोगिता अन्तर्गत महिलाको ४८ केजीमुनि त्रिभुवन आर्मी क्लबकी सुमित्रा राई, ७० केजीमुनि १३औं दक्षिण एसियाली खेलकुद (साग)की कांस्य विजेता गंगा चौधरी र ७८ केजीमाथि आर्मीकी आकृति जोशीले राष्ट्रिय टिममा स्थान बनाए । फाइनलमा सुमित्राले आफ्नै क्लबकी सुस्मिता लवतलाई पराजित गरिन् । यो तौल समूहमा यसअघि नेपाल प्रहरी क्लबकी सरिता चौधरी राष्ट्रिय टिममा थिइन् । सरिता प्रतियोगितामा सहभागी भइनन् । गंगाले सीतु बोर्डिङ स्कुलकी मग्नोलिया श्रेष्ठलाई फाइनलमा हराइन् । राष्ट्रिय टिममा रहेकी न्यु होराइजन क्लबकी सुनीता मगर ताम्राकार शीर्ष तीन स्थानमै अटाइनन् । त्यस्तै आकृतिले राष्ट्रिय टिममा रहेकी कञ्चनपुरकी सुनीता बोहराको चुनौती समाप्त पारिन् । स्वर्गीय अम्बिका बहादुरका परिवारको प्रायोजनमा नेपाल जुडो संघद्वारा आयोजित प्रतियोगिताको महिला ५७ केजीमुनि १३औं सागकी रजत विजेता आर्मीकी मनीता श्रेष्ठ प्रधान पहिलो भइन् । मनीताले फाइनलमा नेपाल एपीएफ क्लबकी देविका खड्कालाई पाखा लगाइन् । सातदोबाटोस्थित अन्तर्राष्ट्रिय खेलकुद परिसरमा भएको पुरुषको ५५ केजीमुनि बन्दी सहायता नियोग (पाम)का रोशनबहादुर दोङ पहिलो भए । उनले फाइनलमा ओसिडका हरिराम चौधरीलाई निराश पारे । ६६ केजीमुनि १३औं सागका कांस्य विजेता पामका इन्द्रबहादुर श्रेष्ठ पहिलो भए । उनले फाइनलमा रसुवाका सुनील नगरकोटीलाई पन्छाए । पुरुष ८१ केजीमुनि केन्द्रीय जुडो डोजोका मोहन सुनुवारले शीर्ष स्थान हात पारे । मोहनले निर्णायक भिडन्तमा प्रहरीका मनीष महतोमाथि जित रचे । १०० केजीमुनि प्रहरीका रविन श्रेष्ठले फाइनलमा आर्मीका शिवबहादुर बरामलाई पाखा लगाउँदै पहिलो स्थान हात पारे ।पुरुषको ५५ केजीमुनि बाहेक सबै स्पर्धामा पहिलो हुने खेलाडीले राष्ट्रिय टिममा स्थान बनाउने प्रावधान छ । पुरुष ५५ केजीमुनिको तौल राष्ट्रिय टिम तयारीमा राखिएको छैन । महिलाको ४४ केजीमुनि तौलसमूह पनि राष्ट्रिय टिम तयारीमा समावेश छैन । प्रतियोगितामा पहिलो र दोस्रो हुने खेलाडी राष्ट्रिय टिममा पर्नेछन् । प्रतियोगिताको राष्ट्रिय खेलकुद परिषद्का सदस्यसचिव केशवकुमार विष्टले एक कार्यक्रमबीच उद्घाटन गरे । प्रतियोगिताअन्तर्गत १६ स्पर्धामा विभिन्न २३ टिमका एक सय ४० खेलाडी सहभागी छन् । पुरुषमहिलामा समान आठ आठ स्पर्धा समावेश छन् । अन्तिम दिन आइतबार पुरुषमहिलामा समान चार चार स्पर्धामा भिडन्त हुनेछ ।"
किन हेरे १८ करोडले महिला विश्वकप ?,"नयाँदिल्ली : हालै इङ्ल्यान्डमा आयोजना भएको आईसीसी महिला विश्वकप क्रिकेटका खेल संसारभरका १८ करोडभन्दा बढी दर्शकले हेरेको अन्तर्राष्ट्रिय क्रिकेट परिषद् (आईसीसी) ले सार्वजनिक गरेको छ । एक महिनासम्म सञ्चालन भएको प्रतियोगिता भारतमा मात्र १५६ करोड दर्शकले टेलिभिजनमा प्रत्यक्ष हेरेको र तिनमा आठ करोडभन्दा बढी दर्शक ग्रामीण क्षेत्रका रहेको जनाइएको छ । आयोजक इङ्ल्यान्ड र भारतबीच जुलाई २३ मा भएको रोमाञ्चक फाइनल खेल १२६ करोड दर्शकले प्रत्यक्ष हेरेका थिए । मिताली राजको कप्तानीमा रहेको भारत फाइनलमा आयोजक टोलीसँग नौ रनको झिनो अन्तरले पराजित हुँदै उपविजेता बनेको थियो । भारतीय महिला टोलीको उत्कृष्ट प्रदर्शनका कारण महिला विश्वकप हेर्ने दर्शकको संख्या पाँच सय गुणाले बढेको आईसीसीको विज्ञप्तिमा जनाइएको छ । विज्ञप्तिअनुसार सन् २०१३ को विश्वकपभन्दा यसपटक टेलिभिजनमा लामो समयसम्म प्रत्यक्ष खेल हेर्नेको संख्या तीन सय प्रतिशतले बढेको छ । महिला विश्वकप हेर्ने दर्शकको संख्या हरेक मुलुकमा उल्लेख्य वृद्धि भएको र दक्षिण अफ्रिकामा यो संख्या आठ गुणाले बढेको जनाइएको छ । आईसीसीको विज्ञप्तिअनुसार सबैभन्दा बढी खेल भारतीय दर्शकले हेरेका थिए, जुन संख्या ग्रामीण क्षेत्रमा धेरै देखिएको छ । आईसीसीका प्रमुख कार्यकारी अधिकृत डेभिड रिचर्डसनले यो आँकडाले धेरै खुसी तुल्याएको बताए । महिला विश्वकप हेर्ने दर्शकको संख्या उल्लेख्य बढेको देख्दा हामीलाई खुसी लागेको छ । मलाई लाग्छ कि महिला विश्वकप सही समयमा आयोजना गरिएको थियो । त्यही कारण खेल हेर्ने दर्शकको संख्या उल्लेख्य रूपमा बढोत्तरी भयो, प्रमुख कार्यकारी अधिकृत रिचर्डसनले भने । आईसीसीको विज्ञप्तिअनुसार पछिल्लो समय हट स्टारमा खेल हेर्ने दर्शकको संख्या पनि निकै बढेको छ । भारत र इङ्ल्यान्डबीचको फाइनल खेल हट स्टारमा १९ लाख दर्शकले हेरेका थिए, जुन संख्या हट स्टारमा नयाँ कीर्तिमान हो । क्रिकेटको मक्का मानिने लर्डस् मैदानमा भएको फाइनल खेलको रोमाञ्चकता बढ्दै जाँदा हट स्टारमा खेल हेर्नेको संख्या एक्कासि बढेको थियो । हट स्टारमा पुरुष क्रिकेटका विभिन्न प्रतियोगितालाई उछिन्दै कीर्तिमान कायम गरेको थियो ।"
दाङमा सर्वाधिक राशीको क्रिकेट प्रतियोगिता हुँदै,घोराही: दाङ जिल्ला क्रिकेट संघको आयोजनामा दाङको घोराहीमा प्रदेश न ५ को सर्वाधिक राशीको क्रिकेट प्रतियोगिता हुने भएको छ। संघले आइतबार घोराहीमा पत्रकार सम्मेलनको आयोजना गरी असोज २१ गते देखि सर्वाधिक राशीको क्रिकेट प्रतियोगिता गर्न लागेको जानकारी दिएको छ । विभिन्न उमेर समुहमा राष्ट्रिय तथा अन्तर्राष्ट्रिय प्रतियोगितामा खेलिसकेका खेलाडीहरु समेत सहभागि हुने प्रतियोगिताले जिल्लामा क्रिकेटको क्रेज र विकासका लागि प्रतियोगिता गर्र्न लागेको आयोजकले जनाएको छ। सम्भवत प्रदेश न ५ कै राजधानीको सम्भावना बोकेको दाङ जिल्लामा दंगाली टि २० कप राष्ट्रिय क्रिकेट प्रतियोगिता गर्न लागिएको दाङ जिल्ला क्रिकेट संघका अध्यक्ष प्रदिप मजगैयाले जानकारी दिए। प्रतियोगितामा १० वटा टिमहरु सहभागी हुने अध्यक्ष मजगैयाले बताए। विजेताले १ लाख १० हजार नगद पाउने छन् भने उपविजेताले ५० हजार नगद पाउने आयोजकले बताएको छ। यस्तै उत्कृष्ट खेलाडीले १५ हजार नगद पाउने छन् भने उत्कृष्ट बलर र ब्याट्सम्यानलाई ५५ हजार नगद दिइने छ यस्तै म्यान अफ दि म्याचले ३ हजार नगद पाउनेछन्।

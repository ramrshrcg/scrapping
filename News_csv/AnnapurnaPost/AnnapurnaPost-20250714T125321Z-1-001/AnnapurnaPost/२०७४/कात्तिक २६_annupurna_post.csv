शीर्षक,विवरण
चुनावी गठबन्धन र भावी राजनीतिक दिशा,"मुलुक यतिखेर चुनावमा होमिएको छ । दुई वर्षअघि संविधानसभाले जारी गरेको संविधानअनुसार संघीय संसद्को तल्लो सदन प्रतिनिधिसभा र प्रदेशसभाका लागि निर्धारित पहिलो चरणको चुनाव आउन दुई साता बाँकी छ । एक महिनभित्र दुवै चरणको चुनाव सम्पन्न भइसक्नेछ । सबैको ध्यान सम्भावित परिणामतर्फ केन्द्रित हुन थालेको छ । पहिलोपटक दलहरूले देशव्यापी रूपमा चुनावी गठबन्धन गरेका छन् । मतदातालाई कम्युनिस्ट र गैरकम्युनिस्ट ध्रुवमा परिचालन गर्ने प्रयास पनि भएको पाइन्छ । त्यसैले चुनावपछिको राजनीतिक स्वरूप कस्तो हुनेछ, त्यसले कुन दिशानिर्देश गर्ला भन्ने कुराले यो चुनावमा चर्चा पाउन थालेको छ । संसदीय चुनाव नेपालका लागि नयाँ होइन । गएको पच्चीस वर्षमा यस्तो चुनाव पाँचवटा भइसकेका छन् । चुनावको हिसाबले मात्र भन्ने हो भने यो कुनै नयाँ कुरा पनि होइन । केही अनुहार र प्रस्तुतिबाहेक चुनाव हाँक्ने पार्टी, नेता र उम्मेदवार उनै छन् । चुनावी मुद्दा पनि उनै छन् । बाटो, बिजुली, शिक्षा, स्वास्थलगायत विकासका चुनावी नारा पनि उही छन् । खासै नयाँपन केही छैन । हो, यसपटक चिनियाँ सहयोग अपेक्षित रेलबाटोको चर्चा अलि बढी नै आएको छ । चारपाँच वर्षमै विद्युतीय रेल दौडाउने सपना बाँडिएको छ । तथापि यो चुनावमा राजनीतिका केही नयाँ तरंग पनि जबर्जस्त देखा परेका छन् । चुनावपूर्व दलीय गठबन्धन, चुनावपछि एमालेमाओवादी विलय, प्रदेशसभाको चुनावपछि विकसित हुने शासकीय समीकरण, केन्द्र र प्रदेशबीचको सम्बन्धसँग जोडिएका विषयहरू नयाँ छन् । यो चुनाव राजनीतिक एवं संवैधानिक हिसाबले महत्वपूर्ण छ । यसले दुई वर्षअघि जारी भएको संविधानले स्थापना गर्न खोजेको प्रणालीलाई पूर्णता दिन्छ । अहिलेसम्म हामी संविधानले स्थापना गर्न खोजेको प्रणालीमा पूर्णरूपमा प्रवेश गरिसकेका छैनौं । यो संविधानले कल्पना गरेका संघीयता, व्यवस्थापिका, कार्यपालिका, प्रदेशलगायतका व्यवस्था आजसम्म कागजमा मात्र सीमित छन्, चुनावपछि यी निकाय राजनीतिक, वैधानिक र प्रशासनिक अस्तित्वमा आउँछन् । त्यसैले यो चुनाव नयाँ संविधानले व्यवस्था गरेका संस्था र प्रक्रियाको पूर्णता र विकासका सन्दर्भमा महत्वपूर्ण छ । संघीयता कार्यान्वयनसमेत यो चुनावसँगै जोडिएर आएको छ, संविधानमा लेखेर वा नेताले भाषण गरेकै भरमा आउँदैन । गत असोज १७ गते चुनावको पूर्वसन्ध्यामा एमाले, माओवादी केन्द्र र नयाँ शक्ति पार्टीले चुनावी तालमेल र एउटै कम्युनिस्ट पार्टी बनाउने उद्देश्यसहित एकताको संयुक्त घोषणा गरेपछि यो चुनाव मुख्यतः कम्युनिस्ट र गैरकम्युनिस्ट गठबन्धनमा ध्रुवीकृत हुन खोजेको छ । मुलुकको राजनीतिमा कम्युनिस्टकरणको एउटा तीव्र तरंगसमेत सिर्जना भयो । सञ्चारमाध्यमको ठूलो अंश पनि कम्युनिस्टमय देखिए । प्रतिरक्षामा नेपाली कांग्रेसले लोकतान्त्रिक गठबन्धन का लागि राप्रपा, राजपालगायतका गैरकम्युनिस्ट पार्टीहरूसँग संवाद गर्यो । तर घोषणाको केही दिनमै नयाँ शक्ति पार्टी त्यसबाट बाहिरिएको मात्र होइन, यसका नेता बाबुराम भट्टराईले कांग्रेससँग चुनावी तालमेलसमेत गरिसकेका छन् । तेस्रो गठबन्धन पनि छ, प्रदेश२ राष्ट्रिय जनता पार्टी, नेपाल र संघीय समाजवादी फोरमको। चुनावको मुखमा आइपुग्दा कम्युनिस्ट तरंग अहिले केही शिथिल भएको देखिन्छ, यद्यपि यो चुनावलाई कम्युनिज्मको पक्ष र विपक्षमा जनमतसंग्रहको रूप दिने दलीय प्रचारको रणनीतिबाट भने मुक्त छैन । एमालेमाओवादी मोर्चाले खुलेर भन्न नसके पनि प्रमुख प्रतिस्पर्धी कांग्रेसले कम्युनिस्टकरणविरुद्धको मत परिचालनलाई आफ्नो चुनावी रणनीतिमा खुलेर उपयोग गर्न लागिपरेको स्पष्ट देखिन्छ । अहिलेको हामीले अँगालेको समानुपातिक प्रतिनिधित्वसहितको निर्वाचन प्रणालीमा कुनै एक दलको स्पष्ट बहुमत आउन गाह्रो छ । यो प्रायः असम्भव मानिन्छ । चुनावपछि बन्ने सरकारमा दलीय गठबन्धन अपरिहार्य छ । त्यसैले एमालेमाओवादीले प्रारम्भ गरेको चुनावी तालमेललाई अन्यथा लिनुपर्दैन । यो आवश्यक नै थियो । बरु यसले अर्को प्रमुख प्रतिस्पर्धी दल कांग्रेसलाई समेत चुनावी तालमेलमा जान बाध्य बनायो । हो, कम्युनिस्ट र गैरकम्युनिस्ट भनेर कित्ताबन्दीको गठबन्धन बनाउनु जरुरी थिएन । दुवै लोकतान्त्रिक पद्धतिभित्रकै दलीय गठबन्धनका रूपमा विकसित हुन सक्छन् । चुनावअगाडि बनेको गठबन्धनले पछि पनि निरन्तरता पाउने हो भने त्यसले चुनावपछि बन्ने सरकारलाई स्थिरता दिन सक्छ । चुनावपूर्वको गठबन्धन चुनावपछि तोड्दा मतदाताप्रति बेइमानी हुन्छ भने त्यसलाई निरन्तरता दिँदा राजनीतिक खेलाडीहरूको इमानदारी देखिन्छ । त्यसैले स्वस्थ र स्थिर गठबन्धन संस्कृति नेपालको लागि आवश्यक पनि छ । तर गठबन्धनको यो प्रयास अझै अपूर्ण र हचुवा देखिन्छ । एमालेमाओवादी गठबन्धन पार्टी एकतातर्फ लक्षित छ । एकता भएमा त्यसले गठबन्धनको स्वरूप गुमाउँछ । कांग्रेस नेतृत्वको गठबन्धनले स्वरूप नै दिन सकेको छैन । व्यक्ति र निर्वाचन क्षेत्रकेन्द्रित चुनावी तालमेलमा सीमित छ । यत्तिकै भरमा चुनावपछि यी गठबन्धनले अपेक्षित स्थिरता पाउँछ भन्न सकिन्न । चुनावपूर्व दलीय गठबन्धन र चुनावपछि त्यसको निरन्तरताको राम्रो उदाहरणमा भारत देखिएको छ । भारतमा करिब दुई दशकदेखि कांग्रेस (आई) को नेतृत्वमा प्रगतिशील गठबन्धन र भारतीय जनता पार्टी (भाजपा) को नेतृत्वमा राष्ट्रिय लोकतान्त्रिक गठबन्धन कायम रहिआएका छन् । सन् २०१४ को लोकसभाको निर्वाचनअगाडि लामो समयदेखि त्यहाँ पनि कुनै एउटा दलको बहुमत आएको थिएन, तर चुनावपूर्व नै गठबन्धन बनाएको र चुनावपछि पनि त्यसलाई स्थिरता दिन सकेका कारण सरकारहरूले पूरा अवधि काम गर्न पनि पाए र गठबन्धनको राजनीतिक संस्कृति पनि बस्यो । समानुपातिक निर्वाचन हुने युरोपका कतिपय देशहरूमा पनि चुनावपूर्वको गठबन्धनले चुनावपछि पनि निरन्तरता पाएको देखिन्छ । चुनावपूर्वको गठबन्धनको फाइदा यही हो कि यसले चुनावपछि निर्वाचित अवधिका लागि स्थिर सरकार दिन सक्छ । चुनावको चर्चा गठबन्धनवरिपरि सीमित हुँदा यससँग जोडिएका अरू धेरै महत्वपूर्ण पक्ष ओझेलमा पर्न थालेका छन् । चुनाव भनेको स्थापित दल र उम्मेदवारसँग वाक्कदिक्क भएका मतदातालाई तेस्रो विकल्प रोज्ने राम्रो अवसर पनि हो । तर गठबन्धनमा ध्रुवीकृत चुनावी चहलपहलले तेस्रो विकल्पका सम्भावनालाई सोझै ओझेल पारेको छ । संविधान बनाएपछि माओवादीबाट अलग्गिएर विकल्पका रूपमा नयाँ शक्ति पार्टीको विचार, संगठन र नेतृत्व गरेका बाबुराम भट्टराई स्वयं अस्तित्वको संघर्ष गरिराखेका छन् । स्थानीय चुनावका बेला काठमाडौंको मतदाताबाट उत्साहित विवेकशील साझा पार्टी मैदानमा जम्न सकेको छैन । त्यसमाथि कम्युनिस्ट र गैरकम्युनिस्ट ध्रुवीकरणका कुराले आम मतदातालाई त्यसैको वरिपरि घुमाइराख्ने सम्भावना बढी छ । अर्को महत्वपूर्ण कुरा, यो प्रदेशसभाको समेत चुनाव हो । यसले केन्द्रीय तहमा संघीय संसद्को निर्माण र त्यसका आधारमा आगामी पाँच वर्षका लागि कार्यकारीको स्वरूप अर्थात् मन्त्रिपरिषद गठन गर्ने जनादेश दिन्छ । साथै सातवटा प्रदेशमा पनि प्रादेशिक संसद् र मन्त्रिपरिषद् बन्नेछ । तर चुनावको समग्र स्वरूप भने, प्रदेश२ लाई केही अपवाद मान्न सकिएला, एकात्मक शैलीको छ । एमालेमाओवादी र कांग्रेस नेतृत्वको गठबन्धनकै वरिपरि यो घुमेको छ । दुवैमा प्रादेशिक नेतृत्व र मुद्दा गौण छन् । मानौं, संविधानले संघीयताका लागि निर्माण गरेका सातवटा प्रदेश इँटा टायल कारखानाको साँचो र शैलीमा बनाएका केन्द्र अधीनस्थ प्रशासनिक संरचना मात्र हुन् र त्यहाँका सबै आवश्यकता काठमाडौंस्थित गठबन्धनका हाइ कमान्डको तजविजका कुरा हुन् । प्रत्येक प्रदेशको आफ्नो विशिष्टता, खाँचो र नेतृत्वको स्वरूप झल्किने कुनै पनि कुराले चुनावी घोषणा र प्रतिबद्धतामा ठाउँ पाउन सकेको छैन । यद्यपि कांग्रेसले आफ्नो घोषणापत्रमा प्रदेशहरूको नापनक्सासहित केही विवरण दिएको छ, तर त्यसले मतदाताको रोजाइ र अपेक्षालाई छुँदैन । कांग्रेस वा कम्युनिस्ट गठबन्धनमा संघीय मानसिकता छैन वा अत्यन्त कम प्राथमिकतामा छ भनेर मान्न सकिएला, तर आफूलाई संघीयताको जननी एवं सशक्त प्रवक्ता दाबी गर्ने राजपा र संघीय समाजवादी फोरमले पनि यसलाई अहिलेसम्म चुनावी विषय बनाउन सकेको देखिन्न । उसको घोषणापत्र आउन बाँकी नै छ, केही कुरा त्यसमा आउलान् पनि । तर त्यसले चुनावी रौनक जमाउने समय गुमाउँदैछ, खुला बहसको कुरै छोडौं । चुनावको एउटा महत्वपूर्ण पक्ष नेतृत्व चयन पनि हो । यसले मतदातालाई अर्को चुनाव नहुन्जेल सरकारको भावी नेतृत्व छान्ने र अनुमोदन गर्ने अवसर दिन्छ । हाम्रो सन्दर्भमा यो चुनावले संघीय तहमा को प्रधानमन्त्री र प्रदेश तहमा को मुख्यमन्त्री हुने भन्ने पनि निर्धारण गर्छ । तर मतदाताले भने केवल अनुमानका आधारमा भोट हाल्नुपर्ने अवस्था छ । बहालवाला प्रधानमन्त्री कांग्रेस सभापति भएकाले त्यो गठबन्धनले सरकार बनाउन बहुमत पाए अहिलेका शेरबहादुर देउवा नै पुनः प्रधानमन्त्री बन्लान् । तर उनको नेतृत्व, क्षमता र योगदानको चर्चा त कुरै छोडौं, नामसम्म पनि उच्चारण गर्न सकेको छैन कांग्रेस घोषणापत्रले । यस्तै हालत एमालेमाओवादी गठबन्धनको पनि छ । भावी प्रधानमन्त्री को हो, अनुमान गर्ने कुराबाहेक कतै संकेत छैन । ६०४० भागबन्डाका कारण सरकारको नेतृत्व एमालेले गर्ला । नेतृत्वको कार्यकालका बारेमा पनि यस्तै भागबन्डा होला । कम्तीमा चुनावपछि कसले नेतृत्व गर्छ त भनिदिनुपथ्र्यो । पार्टी एकीकरणपछि को अध्यक्ष हुन्छ उसैले सरकारको पनि नेतृत्व गर्नेछ भन्न सकिन्थ्यो । अथवा माओकालीन चीनमा जस्तो पार्टी अध्यक्षले समग्र देशको राजनीति दिशानिर्देश गर्ने र प्रधानमन्त्रीले शासनप्रशासन हाँक्ने पनि भन्न सकिन्थ्यो । चुनाव परिणामपछि तत्कालै आउने नेतृत्व विवादलाई कार्पेटमुन्तिर राखेर आएको छ, एमालेमाओवादी गठबन्धन । नेतृत्व भनेको राजनीतिलगायत सबै कुरामा व्यक्तिपरक हुन्छ । उसको दृष्टिकोण, चरित्र र क्षमताले राजनीतिक दललाई चलायमान राख्छ, जीवन्तता दिन्छ । लोकतन्त्रमा सरकार हाँक्ने राजनीतिक नेतृत्व चुनावका माध्यमबाट मतदाताले रोज्न वा अनुमोदन गर्न पाउनुपर्छ । लाजमर्दो कुरा हो, चुनावको मैदानमा उभिँदा पनि प्रमुख प्रतिस्पर्धी दलहरूले आफ्नो नेता र भावी प्रधानमन्त्रीको नाम लिन नसक्नु । मतदाता बलिया भएका भए यही एउटा आधारमा यी दुवै प्रतिस्पर्धीहरू अस्वीकृत हुने थिए । तेस्रो कसैले बाजी मार्ने थियो। यस्तै हालत प्रदेश२ को स्थानीय चुनावमा अग्रता कायम गरेका राजपा र संघीय फोरमको पनि छ । उम्मेदवारी मनोनयनपूर्व एउटा चर्चा आएको थियो महन्थ ठाकुरलाई मुख्यमन्त्रीका रूपमा प्रस्तुत गर्ने भनेर । प्रारम्भिक अवस्थामा प्रदेश२ को त्यो गतिलो प्रस्तुति ठहरिन पनि सक्थ्यो । तर पछि सुन्नमा आयो, त्यहाँको जातीय समीकरणले उनको सम्भावना निषेध गरेछ । प्रदेश सरकार नेतृत्वको बारेमा ती दलले पनि केही नबोल्नु भनेको उनीहरू पनि प्रदेशको व्यवस्थापनलाई आफ्नै तजविजको केन्द्रीयतामा राख्न चाहन्छन् । प्रदेशका मतदाताको रोजाइलाई उनीहरूले पनि प्राथमिकता दिन चाहेनन् । चुनावका बेलामा नेतृत्वबारे जनताबाट प्रत्यक्ष अनुमोदन नखोज्ने प्रवृत्तिले नेताहरूलाई आफ्नो अनुकूल पार्टीमा रजगज गर्न र अन्त्यमा विभाजनसम्म धकेल्ने छुट मिल्छ । संघीयताको सन्दर्भमा भने यो चुनाव विषयगत वस्तुगत रूपमै बढी महत्वको छ । यसले आउने दिनमा केन्द्र र प्रदेश सरकारका बीचमा मात्र होइन, केन्द्र र प्रदेशको राजनीतिको स्वरूप र चरित्रमै प्रभाव पार्न सक्छ । यस सम्बन्धमा चुनाव परिणामले ल्याउने राजनीतिक समीकरण सबैभन्दा महत्वपूर्ण पक्ष सावित हुनेछ । कांग्रेस, एमाले र माओवादीको देशव्यापी रूपमा देखिएको प्रभाव प्रदेश२ मा छैन । तसर्थ केन्द्र र प्रदेश २ को दलीय सत्ता समीकरण फरक हुने प्रस्ट सम्भावना छ । ६ वटा प्रदेश र संघीय तह अर्थात् केन्द्रमा एउटै दलीय गठबन्धनको सरकार बन्यो भने त्यसको के प्रभाव पर्ला, हाम्रो समग्र संघीय प्रणालीमा ? त्यो अवस्थामा केन्द्र र प्रदेश२ को सम्बन्ध कसरी विकसित होला ? त्यति मात्र होइन, एउटै गठबन्धनभित्र पनि प्रादेशिक सरकारमा नेतृत्व गर्नेको आकांक्षा र मनोविज्ञान पनि समय र परिस्थितिअनुसार फरक हुन सक्छ । लोकतन्त्रको लागि चुनाव महत्वपूर्ण छ । तर योभन्दा पनि महत्वपूर्ण प्रश्न नेपाल ठीक मार्गमा छ कि छैन भन्ने हो । संविधानले कल्पना गरेको बाटोमा नेपाल अगाडि बढेको छ कि छैन भन्ने मुख्य हो । चुनावी परिणामको आकलनमा मात्रै चासो राख्ने र सम्पूर्ण ध्यान यसैतर्फ केन्द्रित गर्नु ठीक होइन । यो चुनावले कार्यान्वयन गर्ने पद्धतिको स्थिरतातर्फ हाम्रो ध्यान नपुगेको जस्तो देखिन्छ, चासो पनि कम छ । कुनै दल वा गठबन्धनको बहुमत नै स्थिरताको मानक होइन । चुनावमा अभिव्यक्त मत समग्र प्रणालीको गतिशीलता र विकासका लागि उपयोगी हुन आवश्यक छ । हाइलाइट लोकतन्त्रको लागि चुनाव महत्वपूर्ण छ । तर योभन्दा पनि महत्वपूर्ण प्रश्न नेपाल ठीक मार्गमा छ कि छैन भन्ने हो । संविधानले कल्पना गरेको बाटोमा नेपाल अगाडि बढेको छ कि छैन भन्ने मुख्य हो । चुनावी परिणामको आकलनमा मात्रै चासो राख्ने र सम्पूर्ण ध्यान यसैतर्फ केन्द्रित गर्नु ठीक होइन ।"
दलका खोक्रा घोषणापत्र,"हरेक पर्व वा उत्सवमा हामी नेपालीको चाहना हुन्छ, राम्रो लगाउने र मीठो खाने । अहिले चुनाव त्यस्तो पर्व हुन आएको छ, जहाँ चोखोमीठो खानका लागि त दुःख नहोला, कसैलाई राम्रो लगाउन पनि दुःख नहोला, तर बाँकी पाँच वर्षका सपना भने सपनामै रहने धेरैलाई आशंका छ । निर्वाचनको बजेट निर्वाचन आयोग, सरकारी निकाय, उम्मेदवार, उनका शुभचिन्तक र चन्दादाता गरी निश्चित रूपमा खर्ब नाफ्ने देखिन्छ । स्वाभाविक रूपमा यति पैसा बजारमा आइसकेपछि आर्थिक वृद्धिका सूचकांकले पनि थोरै गति त लेलान्, कति लिन्छन् भन्न सकिँदैन । तथ्यांककै आधारमा भन्ने हो भने एक प्रतिशत आर्थिक वृद्धि प्राप्त गर्नका लागि डेढदेखि दुई खर्ब रुपैयाँ खर्च भएको हुनुपर्छ । दुई खर्ब रुपैयाँ बजारमा निस्किएको हुनैपर्छ । यो आफैंमा विकास बजेटको ३०३५ प्रतिशतभन्दा बढी खर्च गर्न नसक्ने हाम्रो राज्यसंयन्त्रले पूरा गर्न सक्ला भन्ने शंकाकै घेरामा राख्नुपर्छ । गर्छु भन्नेले पनि गरेनन् भन्ने नेपालीको आम गुनासो छ । हरेक निर्वाचनअघि राजनीतिक दलहरू घोषणापत्र बनाउँछन्, केही प्रतिबद्धता जनताका अगाडि व्यक्त गर्छन्, तर ती प्रतिबद्धता पूरा भएको अनुभव कसैको चौकोचुलोले गर्न भने पाएको छैन । अझै पनि देशका त्यस्ता कुनाकाप्चा छन्, जहाँ २० किलो चामल किन्नका लागि तीनदेखि सात दिनसम्म हिँड्नुपर्छ । कहिलेकाहीं त रित्तै हात फर्कनुपर्ने अवस्था पनि छ । ती ठाउँमा जनघनत्व पातलो छ, जो भोकै छन् र भोकै रहन बाध्य छन् । जहाँ जनघनत्व बाक्लो छ, राजनीतिक दलका लागि भोटको व्यापार गर्ने थलो पनि त्यही नै हो । त्यहाँ केही सुविधा पनि पुगेको देखिन्छ । सबै नेपालीले समानताको हक पाउन सकेका छैनन्, समताको कुरा त परै जाओस् । चुनावी पर्वमा निस्किएका घोषणापत्रहरूले नेपाललाई फेरि एउटा स्वप्नलोकमा पुर्याउने प्रपञ्च गरेको देखिन्छ । नेपालमा अहिले औसत प्रतिव्यक्ति आय ८६२ अमेरिकी डलर छ । त्यो ८६२ डलरभित्र काठमाडौंदेखि लिएर बझाङको धुली, बाजुराको कुन्ना, रुकुमको फलाँ मुस्ताङको ढि आदि यस्तै ठाउँ खोज्ने हो भने त्यो प्रतिव्यक्ति ८६२ डलर देखिएकोमध्ये काठमाडौं, मोरङ, पर्सा, कपिलवस्तु, बाँके, कैलाली, कन्चनपुर आदि ठाउँले कति खाँदा होलान् र सीमान्तकृत जनताका भागमा यथार्थमा कति पर्दो होला ? वाम गठबन्धनको घोषणापत्रले २० प्रतिशतको आर्थिक वृद्धिदर हासिल गर्ने महत्वाकांक्षा लिएको छ । महत्वाकांक्षा लिनु गलत होइन, लिनु पनि पर्छ तर विद्वान्हरूले सोच्नुपर्ने कुरा हो संसारको कुनचाहिँ कुनामा कुनचाहिँ समाज या देशले अहिलेसम्म २० प्रतिशतको आर्थिक वृद्धिदर प्राप्त गरेको छ र नेपालसित त्यस्तो के क्षमता छ, जसले २० प्रतिशतको वृद्धिदर कुनै दिन हासिल गर्न सकोस् । आणविक बमले तहसनहस पारेको जापानले गरेको पुनर्निर्माणको यत्नमा नेपालले आफूलाई दाँज्न सक्दैन । आणविक बम नभए पनि नाना किसिमका बमबन्दुकले झन्डैझन्डै खोक्रो बनाएको मुलुक नेपाल पनि हो । २०५००५१ सम्म आर्थिक वृद्धिदर ७६ सम्म नेपालले पुर्याएको हो । त्यो अवस्था भनेको एउटा नियन्त्रित अर्थ व्यवस्थाबाट खुला बजार अर्थतन्त्रमा जाने नेपाली समाजको या राजनीतिक नै भनौं उदार चिन्तनले सम्भव भएको हो । ०५२ मा सुरु भएको जनयुद्ध का नेताहरू त धनी भए होलान् अप्रत्यारिलो तरिकाले, तर मुलुकको आर्थिक वृद्धिदर भने त्यहाँदेखि खस्किएको खस्किएकै छ । एकादुई अपवादबाहेक अहिले घोषणापत्र जारी गर्ने सबै दल या व्यक्तिहरू सरकारमा बसेकै हुन् । अहिले ल्याइएको घोषणापत्र या यसभन्दा अघिल्लो चुनावमा ल्याइएका घोषणापत्रसम्म कार्यदिशामा हामीले यो पाइला चाल्यौं भन्न सक्ने अवस्था कसैको पनि छैन । अरू त अरू जनताको ठूलो बलिदानीबाट आएको संघीयता, धर्म निरपेक्षता, समावेशीता र नागरिक स्वतन्त्रता आदिको पनि कुन व्यक्ति र दलले हामीले अक्षरशः गरेका छौं भन्ने दाबी गर्न सक्छन् ? विगत दस वर्षको औसत आर्थिक वृद्धिदर हेर्ने हो भने यो जम्मा चार प्रतिशतमा सीमित भएको छ । यता थोरै सुधारोन्मुख अवस्था भने नदेखिएको होइन, तर खस्किँदो अर्थतन्त्र र बिग्रँदो मुलुकको अर्थराजनीतिक व्यवस्थाका लागि हामीले जहिल्यै पनि राजनीतिक संक्रमणलाई दोष दिँदै आयौं । प्रश्न राजनीतिक संक्रमणको हुँदै होइन, यसको यथार्थ कारण भनेको हामी विध्वंसको बाटोबाट संस्थाको विनाशीकरणतिर लागेको यथार्थ हो । यसका लागि दोषी राजनीतिक दलभित्र रहेको सत्तालोलुपता, आफूले गरेको कुकृत्यलाई ढाकछोप गर्न गरेको संस्थाको क्षयीकरण भ्रष्टाचारले पाएको एक प्रकृतिको सामाजिक एवं राजनीतिक स्वीकृति यी सबै कारण हुन् । यी र यस्ता धेरै कारण छन् । राजस्व बढ्नु र घट्नुलाई मुलुकको अर्थतन्त्रको मापदण्ड मान्ने हाम्रो कथित बौद्धिक समाज राजनीतिक वृत्त र सामाजिक परिवेश यी सबै दोषी छन् । सिंगो मुलुकको अर्थतन्त्र झन्डैझन्डै भन्सारको आम्दानी, विप्रेषण (रेमिट्यान्स), थोरबहुत व्यावसायिक करले चलेको मुलुकमा धेरै ठूलाठूला कुरा गर्नु निरर्थक हो । वाम घोषणापत्रमा दुई वर्षभित्र खाद्यवस्तुमा आत्मनिर्भर र पाँच वर्षमा निर्यात, रासायनिक मल, विषादी विस्थापन, दस वर्षमा प्रांगारिक मुलुक बनाउने योजना कति यथार्थपरक होला ? पहिलो कुरा त दुई वर्षमा खाद्यवस्तुमा आत्मनिर्भर हुनका लागि अहिले नेपाल रासायनिक मलविना कुनै पनि अर्थमा सक्दैन । पाँच वर्षमा निर्यात यो निरर्थक कुरा हो । तुलनात्मक लाभहानि हेरेर कतिपय कुरा आयात पनि गरिन्छ, निर्यात पनि गरिन्छ । तुलनात्मक लाभकै हिसाबले भन्ने हो भने वर्ष कुर्नु पर्दैन । सानो लगानीमै नेपालबाट प्रशोधित या अर्धप्रशोधित जडीबुटीको सम्भावना अहिले पनि पर्याप्त छ । त्यसैगरी फलफूल तथा तरकारीमा तुलनात्मक लाभको हिसाबले पनि निर्यात गर्न सकिने र आयात पनि गर्न सकिने धेरै वस्तु छन् । पूर्ण आत्मनिर्भरता कुनै कुरामा खोज्नुले सिंगो समाज या मुलुक तुलनात्मक लाभबाट वञ्चित हुने सम्भावना पनि रहन्छ । ठूलो मात्रामा चिसो जलवायुमा हुने तरकारी र फलफूलको बजारलाई निर्यातमुखी बनाउन सकेमा उष्ण जलवायुका वस्तु आयात गर्नुमा लाभाहानिका हिसाबले के उचित हुन्छ, त्यो हेर्ने हो । प्रांगारिक मुलुकको घोषणा गर्नुपर्ने अहिले त्यस्तो हतारोको विषय पनि होइन । आधारभूत खाद्यवस्तुमा आत्मनिर्भरता खोज्नु एउटा कुरा हो, सिंगै मुलुकलाई प्रांगारिक बनाउनु भन्ने असल कुरो मात्रै हो । यो त्यति सहज र सरल छैन । त्यो विश्वमा अझै पनि डेढ अर्ब जनता गरिबीको चपेटामा छन् । त्यसमध्ये हामी धेरै दक्षिण एसिया र अफ्रिकामा छौं । सबै शासकलाई लाग्दो होला, लागेर पुग्दैन मुलुकको समस्या एकातिर छ र सपनाको खेती अर्कोतिर । विदेशी लगानी भित्याउने २० हजार मेगावाट विद्युत् उत्पादन गर्ने, देशभर भूमिगत विद्युत् लाइन ओछ्याउने, गाउँपालिकालाई नगरपालिकामा रूपान्तरण गर्ने, दस वर्षमा ५० लाख पर्यटक भित्याउने यी सबै हावादारी कुराबाहेक केही पनि होइन । मुलुक र जनताले खोजेको यो पनि होइन । राज्यले यी सबै कुरा पूरा गर्न पनि सक्दैन । ५० लाख पर्यटक भित्याउन ५० लाख सम्पूर्ण सुविधासम्पन्न कोठा पनि चाहिन्छ । त्यसैअनुसारको सम्पूर्ण सुविधा पनि चाहिन्छ । पर्यटक भन्नाले ठमेल र झोंछेमा भुल्ने नेपालीबाहेकका हरेक अनुहारलाई सम्झनु हुँदैन । पर्यटकका लागि चाहिने पूर्वाधार दस वर्षमा निर्माण गर्न सकिन्छ ? भूकम्प, बाढीपहिरो र अरू प्राकृतिक प्रकोपबाट विस्थापित हुनुपरेका जनतालाई त अहिलेसम्म वासको व्यवस्था गर्न नसक्ने हामी नेपालीले ५० लाख पर्यटकका लागि सम्पूर्ण व्यवस्था गर्न सक्षम हौंला ? जुनसुकै पार्टीको किन नहोस्, घोषणापत्र सबैले यस्तायस्तै बनाएका छन्, जसमा कसैको पत्यार छैन । बनाउनेले पनि बुझेका छन्, यो हुन नसक्ने कुरा हो । प्रतिस्पर्धा घोषणापत्रको आकारप्रकार या त्यसको अन्तर्वस्तुलाई हेरेर गर्ने हो या गर्न सकिने नसकिने कुरा छुट्ट्याएर यथार्थपरक प्रतिबद्धता जनतासामु व्यक्त गर्ने हो ? यथार्थमा यी राजनीतिक दलका प्रतिबद्धतालाई घोषणा को संज्ञा नै किन दिइयो ? एकदुई अपवादबाहेक अहिले घोषणापत्र घोषणा गर्ने सबै दल या व्यक्ति सरकारमा बसेकै हुन् । अहिले ल्याइएको घोषणापत्र या यसभन्दा अघिल्लो चुनावमा ल्याइएका घोषणापत्रसम्म कार्यदिशामा हामीले यो पाइला चाल्यौं भन्न सक्ने अवस्था कसैको पनि छैन । अरू त अरू जनताको ठूलो बलिदानीबाट आएको संघीयता, धर्म निरपेक्षता, समावेशीता र नागरिक स्वतन्त्रता आदिको पनि कुन व्यक्ति र दलले हामीले अक्षरशः गरेका छौं भन्ने दाबी गर्न सक्छन् ? त्यो गर्ने कोही पनि छैनन् । समावेशिताको नाममा छोरी पनि उम्मेदवार, भाइ पनि उम्मेदवार, ज्वाइँ पनि उम्मेदवार, आफू पनि उम्मेदवार कसैको लोग्ने पनि उम्मेदवार स्वास्नी पनि उम्मेदवार । जातविशेष मिलाएर सबै आआफ्नै मानिसले भरिएर बन्ने संसद् कस्तो होला ? त्यो दृृश्य हेर्न निर्वाचन परिणाम हेर्नैपर्छ । आजै यो मानसिकता बोकेकाहरूले भोलि सीमान्तकृत जनताका लागि केचाहिँ गर्लान्, यसै पनि आकलन गर्न सकिन्छ । राजनीति एउटा विचित्रको खेलजस्तो देखियो नेपालमा । संलग्नहरूका लागि यो व्यवसाय हो, पर बसेर हेर्नेका लागि उद्योग हो, आशा गर्नेका लागि यो विचित्रको समाज सेवा हो । जनता सीधा छन्, सरकारले सिँचाइ या स्कुललाई केही पैसा दियो भने त्यो राज्यले गरेको अत्यन्त ठूलो गुन सम्झन्छन् । एउटा सामान्य कुरो के बिर्सन्छन् भने उनीहरूले नुहाउने एउटा साबुनको टुक्रो, हातमा लगाउने चुरा, निधारमा टाँस्ने टीका, जीउमा लगाउने एकसरो लुगा, त्यो सबैबाट पनि राज्यले उनीहरूबाट पैसा उठाएको छ भन्ने बुझ्दैनन् । यही विडम्बनाभित्रको खेलमा तिम्रो आय पाँच लाख हुन्छ, दस लाख हुन्छ भनेर सपना बेच्नेहरू सफल मानिन्छन् । बलियो राज्यले निरीह नागरिकमाथि गरेको शोषणलाई बुझ्नबुझाउन दुई वर्षमात्रै राजनीतिक दल वा नागरिक समाजले यत्न गर्ने हो भने यो सपनाको व्यापारको पर्दाफास हुने थियो । तर के गर्नु विज्ञापन र विज्ञप्तहरूमाझ व्यक्त विचारले ठाउँ नपाएको समाजलाई नै हामी अविकसित समाज भन्छौं ।"
एसीसी यू१९ एसिया कप : जवाफी व्याटिङ गर्दै भारत,काठमाडौं : मलेसियामा जारी एसीसी यू१९ एसिया कप क्रिकेट प्रतियोगितामा हाल नेपालले बलियो प्रतिद्वन्द्वी भारतको सामना गरिरहेको छ । बायुमास ओभलमा जारी खेलमा भारतले टस जितेर नेपाललाई व्याटिङको निम्ता दिएको थियो । नेपालले दिएको १८६ रनको लक्ष्य पछ्याउँने क्रममा भारतले जवाफी व्याटिङ गरिरहेको छ। तीन ओभरमा बिना विकेटको क्षति भारतले १७ रन बनाएको छ ५० ओभरमा नेपालले ८ विकेटको क्षतिमा १८५ रन बनाएको छ । नेपालका लागि कप्तान दिपेन्द्रसिंह ऐरीले सर्वाधिक ८८ रन बनाए । १०१ बलको सामना गरेका उनले ६ चौका र २ छक्का प्रहार गरे । जितेन्द्रसिंह ठकुरीले ३६ र भीम सार्कीले १५ रन बनाए ।
प्रदर्शनी खेलसँगै मूलपानी क्रिकेट मैदानको उद्घाटन,काठमाडौं : लामो समयदेखि बन्न नसकेको मूलपानीस्थित क्रिकेट मैदानमा शनिबार राष्ट्रिय क्रिकेट टोलीका पूर्व र वर्तमान खेलाडीबीच प्रदर्शन खेल सम्पन्न भएको छ । यससँगै मैदान क्रिकेट प्रतियोगिता आयोजनाका लागि तयार रहेकोसमेत घोषणा गरिएको छ । सन् २००२ बाट बन्न सुरु गरेको क्रिकेट मैदान विभिन्न बहाना र अवरोधका कारण पूरा हुन सकेको थिएन । पछिल्लो समय राष्ट्रिय टोलीका खेलाडी र क्यान कर्मचारीको अग्रसरतामा मैदानलाई खेल्नयोग्य बनाइएको हो । शनिबार भएको प्रदर्शनी खेलमा भेट्रान्स११ विरुद्ध सदस्यसचिव११ विजयी बनेको थियो । राष्ट्रिय टोलीका पूर्वखेलाडी राजु बस्न्यातले बलिङतर्फ उत्कृष्ट प्रदर्शन गरेपछि सदस्यसचिव११ ले ८७ रनको जित हात पारेको हो । टस हारी पहिले ब्याटिङ गरेको सदस्यसचिव११ ले निर्धारित २० ओभरमा नौ विकेट गुमाउँदै एक सय ९६ रनको योगफल खडा गरेको थियो । राजु एक्लैले पाँच विकेट लिएपछि भेट्रान्स टोली १४५ ओभरमा एक सय नौ रनमै समेटिएको थियो । ३५ ओभर बलिङ गरेका राजुले ३६ रन खर्चेका थिए । भेट्रान्स११ का लागि मञ्जित श्रेष्ठले ५२ रन जोडे पनि जित सम्भव भएन । सदस्यसचिव११ का लागि सुनिल धमलाले सर्वाधिक ४२ रनको योगदान दिएका थिए । त्यसअघि राष्ट्रिय खेलकुद परिषद्का सदस्यसचिव केशवकुमार विष्ट र काठमाडौं जिल्ला खेलकुद विकास समितिका अध्यक्ष ध्रुव न्यौपानेले एकएक ओभर बलिङ र ब्याटिङ गरी मैदानको उद्घाटन गरेका थिए।
भारतमाथि नेपालको ऐतिहासिक जित : यू१९ भारत १९ रनले पराजित,"काठमाडौं : कप्तान दीपेन्द्रसिंह ऐरीले अलराउन्डर प्रदर्शन गरेपछि नेपालले मलेसियामा जारी एसीसी यू१९ युथ एसिया कप क्रिकेट प्रतियोगितामा भारतमाथि ऐतिहासिक जित हासिल गरेको छ। मलेसियास्थित ओभल क्रिकेट स्टेडियममा आइतबार खेलिएको खेलमा नेपालले भारतलाई १९ रनले हरायो। विश्व क्रिकेटमा दबदबा जमाएको टेस्ट मान्यताप्राप्त राष्ट्र भारतलाई कुनै पनि स्तरको प्रतियोगितामा नेपालले हराएको यो पहिलो पटक हो। टस हारेर पहिले ब्याटिङको निम्तो पाएको नेपालले निर्धारित ५० ओभरमा आठ विकेट गुमाएर एक सय ८५ रन बनाएको थियो। एक सय ८६ रनको विजयलक्ष्य पछ्याएको भारतले ४८१ ओभरमा अलआउट हुनुअघि एक सय ६६ रनमात्र बनाउन सक्यो। नेपालको ऐतिहासिक जितमा कप्तान दीपेन्द्र नायक बने। अलराउन्डर प्रदर्शन गरेका दीपेन्द्रले सर्वाधिक ८८ रन जोड्नुका साथै महत्वपूर्ण चार विकेट पनि लिए। एक सय एक बलमा उक्त रन जोडेका दीपेन्द्रले दुई छक्का र ६ चौका प्रहार गरे। उक्त खेलमा दीपेन्द्र म्यान अफ दि म्याच पनि घोषित भए। नेपालले ओपनर आसिफ शेखलाई तीन रनको ब्यक्तिगत स्कोरमै गुमाएको थियो। तेस्रो क्रमका ब्याट्सम्यान अनिल साह पनि ६ रन जोड्दै पेभेलियन फर्किएका थिए। अर्का ओपनर जितेन्द्रसिंह ठकुरीले ३६ रन जोड्दै दीपेन्द्रसँग तेस्रो विकेटका लागि ४९ रनको साझेदारी गरे। यसैगरी मध्यक्रमका ब्याट्सम्यान भीम सार्कीले १५ रन बनाए। रोहित पौडेलले ६ मा आउट भए। सन्दीप लामिछानेले अविजित नौ र किशोर महतोले सात रन बनाए। भारतीय टोलीका बलर आदित्य ठाकरे र अभिषेक शर्माले दुईदुई विकेट लिए। विवेक तिवारी, मन्दीप सिंह, शिव सिंह र अथर्व ताइदेले पनि एकएक विकेट लिएका थिए। यसैगरी भारतका लागि हिमांशु राणाले सर्वाधिक ४६ रन जोडे पनि टोलीलाई हारबाट जोगाउन सकेनन्। मञ्जोत कलराले ३५, अभिषेक शर्माले २७ र अनुज रावतले १८ रन बटुले। भारतका अन्य ब्याट्सम्यानले भने दोहोरो सँख्यामा रन जोड्न सकेनन्। ब्याटिङमा सुधार गरेको नेपालले बलिङमा उत्कृष्ट प्रदर्शन गरेको थियो। नेपालका लागि कप्तान दीपेन्द्रको चारसहित पवन सर्राफ र साहव आलमले दुईदुई विकेट लिए। कमलसिंह ऐरी र सन्दीप लामिछाने एकएक विकेट लिए। खेलपछि नेपाली टोलीका प्रशिक्षक विनोद दासले भारतलाई हराउनु नेपालका लागि ठूलो सफलता भएको बताए। खेल प्रतिस्पर्धात्मक थियो। बंगलदेशसँगको खेलमा पनि खेलाडीले राम्रो खेले तर वर्षाका कारण नतिजा गुमायौं। प्रतिद्वन्द्वीअनुसार हामी रणनीति बनाएर खेल्नेछौं। दीपेन्द्रको ब्याटिङमा लिड गर्ने क्षमता अपार देखिएको छ। उनले आफूलाई प्रमाणित गरेर देखाएका छन्। अर्को खेलमा राम्रो गर्दै अगाडि बढ्न चाहन्छौं, विनोदले भने। पहिलो खेलमा बंगलादेशसँग डक वर्थ एन्ड लेविस नियमका आधारमा दुई विकेटले पराजित भएको नेपालले दोस्रो खेलमा बलियो भारतलाई हराएपछि अघिल्लो चरणमा पुग्ने सम्भावना पनि जीवितै राखेको छ। समूह ए मा दुई खेलको समाप्तिसँगै भारत दुई अंकका सात तालिकाको शिर्ष स्थानमा छ। समान अंक बनाएको नेपाल रनरेटका आधारमा तेस्रो स्थानमा छ। यसैगरी एक खेल खेलेको बंगलादेश दुई अंकका साथ दोस्रो र अंक बिहिन मलेसिया चौथो स्थानमा छन्। सन् २०१२ बाट सुरु भएको उक्त प्रतियोगितामा नेपालले अहिलेसम्म समूहगत चरण पार गर्न सकेको छैन। नेपालले अब आफ्नो अन्तिम खेल आयोजक मलेसियासँग खेल्न बाँकी छ। मलेसियालाई हराउन सकेमा नेपालको सेमिफाइनल सम्भावना बलियो हुनेछ। नेपाल र मलेसियाबीचको खेल मंगलबार हुनेछ। नेपाल १८५८ (५० ओभर) ब्याटिङ : दीपेन्द्रसिंह ऐरी : ८८ रन जितेन्द्र सिंह : ३६ रन भीम सार्की : १५ रन बलिङ : दीपेन्द्रसिंह ऐरी : १०२३९४ पवन सर्राफ : १०१२४२ साहब आलम : ४१०११२ भारतविरुद्धको जितमा नेपाली क्रिकेटरको खुशी (फोटोफिचर) भारत १६६१० (४८१ ओभर) ब्याटिङ : हिमांशु राणा : ४६ रन मञ्जोत कलरा : ३५ रन अभिषेक शर्मा : २७ र बलिङ : आदित्य थाकरे : ७१३३२ अभिषेक शर्मा : १०२३८२ विवेकानन्द तिवारी : ८०३६१"
एसीसी यू१९ एसिया कप : नेपालले भारतलाई दियो १८६ रनको लक्ष्य,"काठमाडौं : मलेसियामा जारी एसीसी यू१९ एसिया कप क्रिकेट प्रतियोगितामा नेपालले भारतलाई १८६ रनको लक्ष्य दिएको छ । बायुमास रंगशालामा जारी खेलमा भारतले टस जितेर नेपाललाई व्याटिङको निम्ता दिएको थियो । ५० ओभरमा नेपालले ८ विकेटको क्षतिमा १८५ रन बनाएको छ नेपालका लागि कप्तान दिपेन्द्रसिंह ऐरीले सर्वाधिक ८८ रन बनाए । १०१ बलको सामना गरेका उनले ६ चौका र २ छक्का प्रहार गरे । जितेन्द्रसिंह ठकुरीले ३६ र भीम सार्कीले १५ रन बनाए । शनिबार भएको पहिलो खेलमा बंगलादेशसँग २ विकेटले पराजित भएको नेपाललाई समूह चणर पार गर्न आजको प्रतियोगिता जित्नुपर्ने दवाव छ । भारतका लागि आदित्य ठाकरे र अभिषेक शर्माले दुई, दुई विकेट दिए। शनिबार भएको पहिलो खेलमा बंगलादेशसँग २ विकेटले पराजित भएको नेपाललाई समूह चणर पार गर्न आजको प्रतियोगिता जित्नुपर्ने दवाब छ । एसीसी१९ एसियाकपमा ८ राष्ट्रले प्रतिस्पर्धा गरिरहेका छन् । नेपाल रहेको समूह ए मा नेपालसहित भारत, बंगलादेश र मलेसिया रहेका छन् भने समूह बी मा श्रीलंका, अफगानिस्तान, पाकिस्तान र युएई रहेका छन् ।"
भारतविरुद्धको जितमा नेपाली क्रिकेटरको खुशी (फोटोफिचर),"काठमाडौं : मलेसियामा जारी एसीसी यू१९ एसिया कप क्रिकेट प्रतियोगितामा नेपालसँग भारत १९ रनले पराजित भएको छ। नेपालले दिएको १८६ रनको लक्ष्य पछ्याउने क्रममा भारत ४८१ ओभरमा १६६ रन बनाउँदै अल आउट भएको हो। नेपालको जितका लागि कप्ता दीपेन्द्रसिंह ऐरीले ४, पवन सरार्फ २, सहब आलामले २ विकेट लिए भने ब्याटिङतर्फ समेत कप्तान दीपेन्द्रले १०१ बलमा ८८ रन बनाए।मलेसियाको बायुमास रंगशालामा भएको खेलमा भारतले टस जितेर नेपाललाई ब्याटिङको निम्ता दिएको थियो। नेपालले ५० ओभरमा ८ विकेटको क्षतिमा १८५ रन बनाएको थियो। नेपालका लागि कप्तान दिपेन्द्रसिंहले ८८ रनका लागि १०१ बलमा ६ चौका र २ छक्का प्रहार गरे। जितेन्द्रसिंह ठकुरीले ३६ र भीम सार्कीले १५ रन मात्र बनाए। शनिबार भएको पहिलो खेलमा बंगलादेशसँग २ विकेटले पराजित भएको नेपाललाई समूह चणर पार गर्न भारतलाई पराजित गर्नै पर्ने दबाब थियो। भारतका लागि आदित्य ठाकरे र अभिषेक शर्माले दुई, दुई विकेट लिएका थिए। एसीसी१९ एसियाकपमा ८ राष्ट्रले प्रतिस्पर्धा गरिरहेका छन्। नेपाल रहेको समूह 'ए' मा नेपालसहित भारत, बंगलादेश र मलेसिया छन्। समूह 'बी' मा श्रीलंका, अफगानिस्तान, पाकिस्तान र युएई छन्। एसिया कप क्रिकेटमा नेपालको ऐतिहासिक जित : भारत १९ रनले पराजित"
एसीसी यू१९ एसिया कप : नेपाल भारतसँग भिड्दै,"काठमाडौं : मलेसियामा जारी एसीसी यू१९ एसिया कप क्रिकेट प्रतियोगितामा हाल नेपालले बलियो प्रतिद्वन्द्वी भारतको सामना गरिरहेको छ । बायुमास रंगशालामा जारी खेलमा भारतले टस जितेर नेपाललाई व्याटिङको निम्ता दिएको थियो । अपडेट : नेपालले भारतलाई १८६ रनको लक्ष दिएको छ । ५० ओभरमा नेपालले ८ विकेटको क्षतिमा १८५ रन बनाएको छ । नेपालका लागि कप्तान दिपेन्द्रसिंह ऐरीले सर्वाधिक ८८ रन बनाए । १०१ बलको सामना गरेका उनले ६ चौका र २ छक्का प्रहार गरे । जितेन्द्रसिंह ठकुरीले ३६ र भीम सार्कीले १५ रन बनाए । नेपालको ८ औ विकेटको रुपमा कप्तान दिपेन्द्रसिंह ऐरी आउट भएका छन् । १०१ बल खेलेका उनले ६ चौका र २ छक्कासहित ८८ रन बनाए । ४६ औं ओभरमा सातौं विकेट झरेको छ । कमल ऐरी ५ रनमा आउट भएका छन् । किशोर महतो व्याटिङमा आएका छन् ४७ ओभरमा स्कोर १६२ रन पुगेको छ । ऐरीको छक्का सँगै नेपालको १५० रन पूरा भएको छ । ४६ औं ओभरको पहिलो बलमा कप्तान दिपेन्द्र सिंह ऐरीले छक्का प्रहार गरेका हुन् । नेपालको ६ विकेट गुमेको छ । ४१ औ ओभरमा १ रनमा पवन सराफ आउट भएका छन् । ३९औ ओभरमा भीम सार्की आउट भएका छन् । २ चौका र १ छक्कासहित उनले २२ बलमा १५ रन बनाए । व्याटिङमा पवन सराफ आएका छन् । ३४ औं ओभरमा नेपालको चौथो विकेट गुमेको छ । रोहित कुमार पौडेल ६ रनमा आउट भएका छन् । उनले १४ बलको सामना गरेका थिए ।भीम सार्की व्याटिङमा आएका छन् । कप्तान दिपेन्द्र सिंह ऐरीले अर्धशतक बनाएका छन । ७१ बलमा २ चौका र १ छक्काको मद्दतमा उनले अर्धशतक बनाएका हुन्। नेपालको तेस्रो विकेट गुमेको छ । २८ औ ओभरमा ३६ रन बनाएर खेलिरहेका जितेन्द्रसिंह ठकुरी आउट भएका छन् । दिपेन्द्र र जितेन्द्रको जोडीले १०२ बलमा ४९ रनको साझेदारी गरे । नयाँ व्यट्म्यानको रुपमा रोहितकुमार पौडेल मैदानमा आएका छन् । नेपालको १०० रन पूरा भएको छ ३२ ओभरमा ३ विकेट को क्षतिमा नेपालको १०० रन पूरा भएको हो । एसीसी यू१९ एसियाकपमा ८ राष्ट्रले प्रतिस्पर्धा गरिरहेका छन् । नेपाल रहेको समूह ए मा नेपालसहित भारत, बंगलादेश र मलेसिया रहेका छन् भने समूह बी मा श्रीलंका, अफगानिस्तान, पाकिस्तान र युएई रहेका छन्। शनिबार बंगलादेशसँग नेपाल २ विकेटले पराजित भएको थियो ।"
तेक्वान्दो संघका महासचिव गुरुङसहित ३ सय बढी खेलाडी कांग्रेसमा प्रवेश,काठमाडौं: नेपाल तेक्वान्दो संघका महासचिव दिपराज गुरुङसहित ३ सय तेक्वान्दो खेलाडीहरु नेपाली कांग्रेसमा प्रवेश गरेका छन्। वालुवाटारमा आयोजिक कार्यक्रममा उनीहरुलाई नेपाली कांग्रेसका सभापति शेर बहादुर देउवा र वरिष्ठ नेता रामचन्द्र पौडेलले गुरुङसहितका नवप्रवेशीहरुलाई पार्टीमा प्रवेश गराएका थिए। प्रधानमन्त्रीसमेत रहेका सभापति देउवा र वरिष्ठ नेता पौडेलले संघका संस्थापक तथा महासचिव गुरुङसहितका खेलाडीहरुलाई खादा तथा माला लगाएर स्वागत गरेका थिए। सोलुखुम्बुको पार्टी कार्यक्रम सकाएर प्रधानमन्त्री तथा सभापति देउवा सोझै पार्टी प्रवेश कार्यक्रममा आएका थिए। तनहुँमा रहेका पौडेल पनि यहि कार्यक्रमका लागि काठमाडौं आएका थिए। खेलकुद मन्त्री तथा कांग्रेस नेता राजन केसीको पहलमा खेलाडीहरु कांग्रेस प्रवेश गरेका हुन्। मन्त्री केसीले नेपाली कांग्रेसले अब खेल क्षेत्रलाई प्राथिमकतामा राखेर काम गर्नुपर्ने बताए।

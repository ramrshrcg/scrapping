शीर्षक,विवरण
"त्यो चुनाव, यो चुनाव","कमेरो पोतिएको घरका भित्ताभित्तामा रातो माटोले चुनावी चिह्न र नारा कोर्दै भोट माग्ने चलन थियो त्यो चुनावमा । बहुदल आएको लामो समय भएको थिएन । राजनीतिक धंगधंगीले नछाडेको समाजमा छिमेकी तल्लोघर र माथिल्लोघरमा समेत बोलचाल हुँदैनथ्यो । कांग्रेसीलाई पञ्चे भन्दै सराप्थे भने एमालेलाई बामे भनेर सराप्ने गर्थे । म १२ वर्षको थिएँ । अहिले सम्झँदा भर्खरैजस्तो लाग्छ । कक्षा ४ मा पढ्थेँ । बिदाको दिन थियो । गाईभैंसी लिएर पाखोमा गोठालो गर्दै गर्दा यो जित कसको निमाको' भन्दै दिनभर गाउँमा नाराबाजी भयो । गाउँले हजुरबा निमाछेत्तर शेर्पा त्यो स्थानीय चुनावमा वडाध्यक्षमा विजयी भएको दिन रहेछ । उनका पक्षधर हर्षित बन्दै विजयी जुलुसमा सहभागी भएका थिए । जुलुसले गाउँभर हल्ला गर्यो । प्रसंग हो, २०५४ जेठ १३ गते सम्पन्न स्थानीय तहको चुनावको । पार्टीले वडाध्यक्ष छनोट गरेदेखि नै निमा र उनको पार्टीका कार्यकर्ता पोस्टर टाँस्दै र रातोमाटोले नारा कोर्दै हिँडेको देख्थे । भोट दिनु होला' भन्दै गाउँगाउँमा नमस्कार गर्दै हिँडेको अहिलेजस्तो लाग्छ । सज्जन, भलाद्मी र पार्टीप्रति निष्ठावान् कार्यकर्ता लिएर गाउँगाउँ हिँड्दा भोट बढ्ने पक्कापक्की हुन्थ्यो । वडाध्यक्षका उम्मेदवार निमा पैसावाल थिएनन्, पैसाको कुरा पनि गर्दैनथिए । पार्टीको नीतिभित्र रहेर चुनावी प्रचारमा लागेको पाइन्थ्यो । कार्यकर्ता गाउँलेसँग चामल मागेर खाना बनाएर खान्थे । परिश्रमी कार्यकर्ता हुन्थे । अपेक्षा केही पनि गरेको देखिँदैनथ्यो । प्रतिस्पर्धा उत्तिकै हुन्थ्यो । गाउँगाउँमा सानो हातेमाइक लिएर भोट माग्ने अरू पार्टीका नेताहरूको पनि कमी थिएन । पार्टीले समेत इमानदार र लोकप्रिय नेतालाई उम्मेदवार चुन्थ्यो । पैसालाई कुनै महत्वव दिँदैनथे पार्टीले । सफल उम्मेदवार चुन्न पनि पार्टीले कुनै बदमासी गरेको पाइँदैनथ्यो । पार्टीभित्रै कार्यकर्ताबीचमा टिकट नपाउँदाका झगडा, खुट्टा तानातान, एकले अर्कालाई अस्वीकार गर्नेजस्ता प्रवृत्ति त्यो चुनावमा भएको पाइँदैनथ्यो । पहिलो र दोस्रो संविधानसभा चुनावलाई हेर्दा र वर्षमा दुई पटकसम्म फेरिएको मन्त्रिमण्डललाई हेर्दा अहिले राजनीति व्यक्तिगत र स्वार्थी भएको छ । सरकारले स्थानीय तहको चुनाव घोषणा गरेपछि फेरि चुनावी रौनक सुरु भएको छ । तर पार्टीभित्र आन्तरिक द्वन्द्व बढ्ने, अस्वस्थ प्रतिस्पर्धा हुने, ओठ, नोट भएकाले मात्र भोट पाउने भन्दै पैसामा उम्मेदवार किन्ने चलन बढेको छ । देश र जनताको पक्षमा भन्दा पनि कालो धन्दा होस् या कुनै स्रोतबाट आर्जन गरेर अकुत सम्पत्ति कमाएकाले मात्र पार्टीबाट उम्मेदवार बन्ने क्रम सुरु भएको देख्न सकिन्छ । कार्यकर्तासमेत पैसावाल नेताका पछिमात्र दौडने गर्नाले नीति बुझेका, विवेकशील नेतृत्व र उम्मेदवार पाउन निकै कठिन हुनु नेपालीका लागि दुर्भाग्य नै बन्ने देखिन्छ । शपथमै इमानदारी २०२३ साउन ३० गते आइतबार सम्पन्न स्थानीय तहको चुनावमा विजयी भएका संखुवासभा माल्टा गाउँ पञ्चायत (हाल खाँदबारी) बाट उपप्रधानपञ्च विजयी भएका जयप्रसाद घिमिरेले लिएको शपथको अंशः संखुवासभाको चिचिला गाउँपालिका२ मा तत्कालीन मत्स्यपोखरी र दिदिङ गाविसको चुनाव २०५४ जेठ १३ गते सम्पन्न भएको थियो । तात्कालीन मत्स्यपोखरीका गाउँ विकास समितिका अध्यक्ष खड्गबहादुर गुरुङ त्यो निर्वाचन सौहार्दपूर्वक सम्पन्न भएको बताउँथे । यसरी त्यो चुनाव र यो चुनावमा फेरिएको वर्तमान अलि फरक पाउन थालिएको छ । त्यो समय पार्टी, नेता, कार्यकर्ता र जनतामा इमानदारिता बढी थियो तर किन अहिले घट्दै गएको छ ? यो विषयमा भने सोच्नैपर्ने भएको छ । त्यो समयमा उम्मेदवार भए पनि व्यक्तिगत र पारिवारिक स्वार्थ नराख्ने गरेको पाइन्थ्यो । अहिले निर्वाचित भए आफ्नै छोरा, भतिज, नातिनातिनालाई पहिलो प्राथमिकतामा राख्ने गरेको पाइन्छ । पार्टीको नीतिनियमभन्दा माथि उठेर जनतालाई बिर्सेर जस्तोसुकै काम पनि गर्न पछि पर्दैनन् । पहिलो र दोस्रो संविधानसभाको चुनावलाई हेर्दा र वर्षमा दुई पटकसम्म फेरिएको मन्त्रिमण्डललाई हेर्दा अहिले राजनीति व्यक्तिगत र स्वार्थी भएको छ । समयको अवस्थाले पनि खर्च बढाएकाले हो या मानसिकता नै खराब भएर हो, आर्थिक प्रलोभन सबैमा बढेको देखिन्छ । नेता र कार्यकर्ता मात्र नभएर राज्य सञ्चालक मन्त्री, कर्मचारी नै पैसाको पछि लागेको देख्दा नेपाली जनताले कहिल्यै सुख नपाउलान् कि भन्ने लाग्छ । छान्नुपर्छ असल उम्मेदवार यो चुनावमा ओठ, नोट भएकालाई भोट दिनुभन्दा पहिले सोच्नुपर्ने जरुरी छ । सीमित स्वार्थ पूरा गर्न नोटकै भरमा र भाषणकै भरमा उम्मेदवारी दिनेलाई भन्दा पनि देश र जनताप्रतिको तिनको कार्यकुशलता र इमानदारिता हेरेरमात्र चुन्नु जरुरी छ । पहिले पार्टीको सिद्धान्त र घोषणापत्र सानो र छोटो हुने गरेको तर अहिले पार्टीले आर्थिक समृद्धिदेखि समानतासम्मका कुरा उठाउने गरेको पाइन्छ । तर, व्यवहारमा भने ठ्याक्कै उल्टो देखिने गरेको छ । लामो समय चुनाव नभएर पनि हुनसक्छ, नेता र कार्यकर्ता पनि जिम्मेवारविहीन बनेर भ्रष्टाचारतर्फ उन्मुख हुने गरेका छन् । अबको चुनावले धेरै नेता कार्यकर्ता व्यस्त बन्ने र ठुटामा पलाएका साउने च्याउसरी स्थापना भएका पार्टी पनि हट्ने भएकाले केही मात्रामा राजनीतिक भ्रष्टाचारमा कमी आई र देशले विकासको गति लेला कि भन्ने आशा जनताको छ । यता कानुनी रूपमै थ्रेसहोल्ड लागू भएसँगै तीन प्रतिशत मत अनिवार्य र धरौटी बचाउन पनि १० प्रतिशत मत अनिवार्य भएपछि पार्टीको संख्यामा कमी आउने पक्का छ । अब जनताले चुस्तदुरुस्त, पारदर्शी र विकासमुखी नेतृत्वलाई निर्वाचित गर्नुको विकल्प छैन । राष्ट्रसेवक कर्मचारी र शिक्षकले नै बढी राजनीतिको नेतृत्व गरी ब्युरोक्रेसीलाई कब्जामा लिएर हालीमुहाली गर्ने, जनता र देशको पक्षमा भन्दा पनि आफ्नो पक्षमा नियमकानुन बनाउने, गैरकानुनी राज्यकै रूपमा स्थापित गर्न खोज्नेजस्ता समस्या अबको चुनावमा हटाउनुपर्छ । राजनीतिक दलहरूले अब जनताको भावनाले रोजेकालाई नै उम्मेदवार बनाउनुपर्छ भने जनताले पनि देशको विकासमा लागिपर्ने निष्ठवान् उम्मेदवारलाई भोट दिएर जिताउनुको विकल्प छैन ।"
देश निर्माणमा दलित,"दलित समुदायका हस्तीहरूले देश एवं देशवासीको भावना र मर्मलाई आत्मसात् गरी विवेक, विचार, श्रम र सीपले सिंगो राष्ट्रकै जगेर्ना गर्ने कार्य गर्दै आएको इतिहास साक्षी छ । तथापि दलित समुदायको योगदान इतिहासमा असाध्यै थोरैमात्र उल्लेख भएको पाइन्छ । ०० हरेक नेपालीले बिर्सनै नहुने कुरा नेपालको एकीकरण हो । गोपाल वंशदेखि किरात शासनसम्म तथा लिच्छवीको पालादेखि मल्लकालसम्म जति पनि राजा भए, उनीहरू सीमित क्षेत्रका राजा थिए । जब पृथ्वीनारायण शाह गोर्खाका राजा बने तब उनमा ठूलो महत्ववाकांक्षा पलायो । उनले छरिएर बसेको टुक्राटाक्री राज्यलाई एकीकृत गरेर त्यसको महाराजा हुने सपना देखे । त्यही क्रममा आसपासका बाइसे चौबीसे राज्यलाई गोर्खामा गाभ्दै लाने अभियान नै चलाए । एकीकरणका क्रममा निर्बल राज्यमाथि आक्रमण गर्ने, बलिया राज्यहरूसित सम्बन्ध गाँस्ने, सन्धि गर्ने नीति पृथ्वीनारायण शाहले लिएका थिए । उनमा सर्वप्रथम नुवाकोटमाथि आक्रमण गर्ने महत्ववाकांक्षा जाग्यो । नुवाकोट राज्य व्यापारिक र सामरिक महत्ववको भूभाग भएकाले पनि दूरगामी पृथ्वीनारायणको आँखामा परेको थियो । तिब्बतसँग व्यापार गर्ने एउटा सजिलो बाटो केरुङ नाका नुवाकोटमा पथ्र्यो, त्रिशूली नदीले बगाएर ल्याएको मलिलो माटोले बनेको उर्वरा फाँटहरूमा प्रशस्त अन्न उब्जनी हुन्थ्यो । त्यसलाई आफ्नो बनाउन पाएमात्र रणनीतिक दृष्टिले राज्य विस्तारको ढोका खुल्थ्यो । यी सबै कुरा पृथ्वीनारायण शाहले आफ्नो सपनामा बुनेका थिए । त्यति बेला नुवाकोट परोक्ष रूपमा काठमाडौंकै अधीनमा थियो । यसले गर्दा काठमाडौंको आर्थिक सम्पन्नतामा ठूलो टेवा पुगिरहेको थियो । यिनै फाइदा देखेर पृथ्वीनारायण शाहले नुवाकोटमाथि आक्रमण गर्ने सोच बनाएका थिए । उनी विक्रम संवत् १७९९ चैत महिनामा गोर्खाका राजा भएका थिए । उनले विसं १८०० मै नुवाकोटमाथि आक्रमण गरे । पहिलो गाँसमै ढुंगा' भनेजस्तै त्यसपटक उनले नराम्ररी हार बेहोर्नु पर्यो । थुप्रै सिपाही मारिनुका साथै धेरै हातहतियार गुमाउनु पर्यो । उनकै बाबु नरभूपाल शाह राजा हुँदासमेत उनले नुवाकोटमाथि आक्रमण गरेका थिए तर त्यस बेला पनि उनी विफल भएका थिए । निराश भएका पृथ्वीनारायण शाहले दिनरात राज्य विस्तारका लागि मथिंगल खियाउन थाले । उनीसँग भरपर्दो पल्टन थियो, कालु पाण्डेजस्ता चलाख योद्धा थिए । काठमाडौंभन्दा पहिले नुवाकोटमाथि आक्रमण गर्नु अपरिहार्य हुनाले पुनः हातहतियारको संख्या वृद्धि गरेर योजनाबद्ध आक्रमणमा होमिनुको विकल्प थिएन । त्यति गर्दा पनि लडाइँका लागि खरखजाना पर्याप्त थिएन । उनी छटपटीमा थिए । त्यति बेला उनले आफ्नै दरबारमा दमाहा (नगरा) बजाउने दमाई बूढालाई सम्झिए । यही सम्झना र संवादले राजा पृथ्वीनारायण शाहका लागि बिसे नगर्ची देउतैसरह हुन पुगे । के थियो बिसे नगर्चीको योगदान बिसे नगर्ची गोर्खानिवासी थिए । गोर्खाको पोखरीथोकमा दमाई जातिहरूकै बाहुल्य छ । परम्परागत हिसाबले बाजा बजाउने तथा कपडा सिलाउने काम गर्दै आइरहेका दमाई जातिलाई सधैं हेलाका पात्र बनाइन्थ्यो । आफ्नो सीप र परि श्रमले समाजमा सधैं रचनात्मक काम गर्ने यो समुदायलाई समग्र नेपाली समाजमा जस्तै कथित ठूला जातले धर्मको आडमा बनेको जातीय विभेदका कारण वर्षौंदेखि हेप्दैचेप्दै आइरहेका थिए । तर, नेपाली समाजको विकासमा दलित समुदायको ऐतिहासिक योगदान रहिआएको छ । दलित समुदायका हस्तीहरूले देश एवं देशवासीको भावना र मर्मलाई आत्मसात् गरी विवेक, विचार, श्रम र सीपले सिंगो राष्ट्रकै जगेर्ना गर्ने कार्य गर्दै आएको इतिहास साक्षी छ । तथापि दलित समुदायको योगदान इतिहासमा असाध्यै थोरैमात्र उल्लेख भएको पाइन्छ । नुवाकोटबाट नराम्रो हार खपेर फर्किनु परेपछि पृथ्वीनारायण शाहको मुहार देखेर उनकी कान्छी आमाले भनिन्, तिम्रा पिता महाराज कुनै सन्ताप पर्दा पोखरीथोके बिसेसँग परामर्श गर्नुहुन्थ्यो, तिमी पनि एकचोटि विचार गर न ।' बिसे नगर्ची पृथ्वीनारायण शाहका पिता नरभूपाल शाहभन्दा कान्छा र पृथ्वीनारायण शाहभन्दा जेठा थिए । आमा महारानीको सल्लाहअनुसार उनी बिसे नगर्चीकहाँ गए । हुन त बिसेका पुर्खाको यकिन तथ्य नभए पनि उनका बाबुबराजुले दरबारमा हुने मेलापर्व तथा अन्य कार्यमा बाजा बजाउने गर्थे । नरभूपालका पालादेखि दरबारमा कपडा सिलाउँदै आएका उनीहरूका पुर्खाले दरबारमा विशेष महत्वव राख्दै आएका थिए । बिसेका बाबुले पनि दरबारलाई चाहिएको बेला सरसल्लाह दिने गर्थे । यो चर्चा बिसेले पनि सुनेका थिए रे ! एक दिन एकाबिहानै बिसेकी श्रीमतीले फुसको झुप्रामा सुतिरहेका आफ्ना श्रीमानई आत्तिँदै हाँको हालिछन् । ओइ बूढा आज महाराज त हाम्रा घरमा ओर्लेजस्तो छ, छिटो उठ ।' बिहानको मीठो निद्रामा मस्त घुरेका बिसेले सपनामै बूढी बर्बराएजस्तो ठानेछन् र कराएछन्, कहीँ नपाएर तैं झुम्री दमिनीकहाँ सवार हुन्छन् महाराज !' त्यसपछि कोल्टो फेरेर फेरि निदाए उनी । राजा आफ्नै घरतर्फ आउने गल्छीमा ओर्लेको देखेपछि बिसेकी श्रीमतीले झनै अत्तालिँदै भित्र पसेर घचघच्याउँदै श्रीमान्लाई भनिछन्, साँच्चै राजा त हाम्रै घरतिर आए, लौ न ।' झटपट उठेर मुख धुन अम्खोरा बोकेर बिसे बाहिर निस्कनु र राजा आँगनमा टुप्लुक्क देखिनु सँगसँगै भएछ । अचानक राजा देखेर अत्तालिँदै बिसेले साष्टांग दण्डवत गर्नु र बिसेकी श्रीमतीले पिँडीमा परालको थर्की बिछ्याउनु पनि सँगैसँगैजस्तो भएछ । गम्भीर मुद्रामा देखिएका राजा पृथ्वीनारायणले बिसेलाई आफ्नो नजिकै बोलाएर सविस्तार सुनाएछन्, बाघको छोरा र राजाको छोरा हार खाएर बस्दैन, जसरी पनि नुवाकोट राज्य जित्नु छ । राजभण्डार रित्तिएको छ, हातहतियार सकिएको छ, सैनिकहरू कम भएका छन्, यस अवस्थामा गोर्खालीको शिर ठाडो पार्न ।' राजाले कुरा पूरा सुनाउन नपाउँदै बिसेले आँ गर्दाको अलंकार बुझिहाले । तब उनी राजातर्फ शिर निहुर्याउँदै हात जोडेर घरभित्र पसे । भित्रबाट केही सानो वस्तु लिएर आए र पृथ्वीनारायणलाई हात थाप्न भने । उनले राजालाई एक रुपैयाँको सिक्का थमाइदिए । तर, यो देखेर राजा साह्रै रिसाउँदै कड्केर किन यस्तो गरेको भने । बिसेले नम्र हँुदै मुख खोले, सरकार एकचोटि यो सारा गोर्खा बस्तीमा नजर डुलाइबक्सियोस् । यहाँ कमसेकम पनि बाह्र हजार घरधुरी छन् । हरेक घरबाट एक रुपैयाँमात्रै उठाए पनि १२ हजार हुन्छ । त्यतिले त मनग्य हातहतियार किन्न पुग्छ । बरु ढिलो नगरी भोलि बिहानै कटवाल लगाएर प्रत्येक घरधुरीबाट एक रुपैयाँको डलर लिएर महाराजको दर्शनभेटमा हाजिर हुनू भन्ने उर्दी गर्न मर्जी होस् ।' यो कुरा सुनेर पृथ्वीनारायणले एकछिन सोचे र बिसेलाई स्याबासी दिए । भोलिपल्ट बिसेले भनेअनुसार नै पैसाको जोहो भयो । बिसेको जुक्तिले जुटेको उक्त रकमबाट वनारस पुगेर हतियार ल्याइयो । सेना थपिए र सारा खरखजाना, रसदपानीको बन्दोबस्त गरी नुवाकोट अक्रमणको तयारी भयो । जब गोर्खाली राजकीय शक्तिका का साथ लडाइँको बढाइँ बजाएर साइतको सगुन खान्थे त्यति बेला बिसे नगर्ची फेरि हात जोरेर सरकारसामु उभिएका हुन्थे । उनी भन्थे, ख्वामित लडाइँको बेला बालक, वृद्धा, बिरामी, सुत्केरी, गर्भवती, अशक्तलाई जोगाएर प्रहार परोस् है ।' यस्ता दूरगामी वाणी र व्यवहार बिसे नगर्चीको विशेषता थियो । त्यो विशेषता नै नेपाल एकीकरणका लागि अचुक अस्त्र बन्न पुगेको मानिन्छ । दलित समुदायका हस्तीहरूले देश, देशवासीको भावना र मर्मलाई आत्मसात् गर्ने, विवेक र विचारले श्रम र सीपले सिंगो राष्ट्रकै जगेर्ना गर्ने कार्य गर्दै आएको इतिहास साक्षी छ । तथापि दलित समुदायको योगदान इतिहासमा असाध्यै थोरैमात्र उल्लेख भएको पाइन्छ । हरेक सूचनालाई देशव्यापी बनाउने, युद्धका बेला राजालाई सवार गराउने, योद्घाहरूका लागि धातुका विशेष हातहतियार र पोसाक बनाउने, सैनिक सामग्री जुटाउने कार्य दलित समुदायले नै बढी गरेको यकिन गर्न सकिन्छ । यति हुँदाहँुदै पनि दलित समुदायको योगदानको बहस गम्भीर रूपमा हुन सकेको छैन । बिसे नगर्चीको इतिहास उत्खनन गर्दै भीमनिधि तिवारीले एउटा नाटक लेखेर उजागर गरे, जो विश्वविद्यालयको पाठ्यक्रममा नै परेको थियो । पछिल्लो अवधिमा श्रवण मुकारुङले अग्रगामी परिवर्तनकारी पात्रका रूपमा बिसेलाई उभ्याएर बिसे नगर्चीको बयान' व्यंग्य कविता लेखे, यो सराहनीय छ । यो राष्ट्रिय विभूतिको सम्मान पनि हो । यसबाहेक बिसे नगर्चीको यथार्थपरक एउटा जीवनीसम्म लेखिएको पाइँदैन । हालसालै दलित समुदायका संगीतस्रष्टा रामशरण दर्नालको जीवनी समता फाउन्डेसनले प्रकाशित गरेको थियो । त्यही जीवनीको सारांश समेटेर संगीतज्ञ रामशरण दर्नाल' शीर्षकमा ९ कक्षाको नेपाली पाठ्यक्रममा राखिएको छ । लोकतन्त्र बहालीपश्चात् समावेशी सिद्धान्तका आधारमा दलित समुदायको योगदानलाई समेट्ने प्रयास गरिएको पाइन्छ । तथापि राष्ट्रलाई अहम योगदान पुर्याएका थुप्रै दलित हस्ती, छन् जसको जीवनीको खोज र प्रकाशन गर्नु वाञ्छनीय देखिन्छ । बिसे नगर्ची, बांगे सार्की, मणिराम गाइने, जसवीर कामी, राममाया च्यामे, हीरादेवी गन्धर्व आदिका समग्र इतिहास आजसम्म गर्भमै छन् । यसलाई उत्खनन र उजागर गर्ने कार्य राष्ट्रको हो । तर, यहाँ राष्ट्रिय सपूतका योगदानलाई उजागर गर्न जुन जातको व्यक्ति हो उही जात र समुदायका मान्छेले मात्र ध्यान दिनुपर्ने अवस्था देखिनु विडम्बनाको विषय बनेको छ । उदाहरणका लागि अहिले तिनै बिसे नगर्चीको सालिक काठमाडौं नागपोखरीका काशीराम परियारको घरको एउटा कुनामा रोएर बसिरहेको छ । परियार सेवा समाजका पदाधिकारीहरूले सालिक तयार पारेर ठड्याउने जमर्को गरे पनि राज्यले दायित्वबोध नगर्दा उपयुक्त स्थानमा सालिक स्थापना गरिएको छैन । झन्डै पौने दुई सय वर्ष पहिलेबाट निदाएका बिसे नगर्ची न्यायिक इतिहासको इजलासमा कहिले उभिने हुन् थाहा छैन ।"
सिंहध्वाका दरबार पुनर्निर्माण,"भक्तपुर नगरपालिका, भक्तपुर पुनर्निर्माण अध्ययन समिति, ख्वप इन्जिनियरिङ कलेज र ख्वप कलेज अफ इन्जिनियरिङको संयुक्त प्रयासमा सिंहध्वाका दरबार (राष्ट्रिय कला संग्रहालय) पुनर्निर्माण विषयक गोष्ठी यस प्रसंगको विषय रहेको छ । सिंहध्वाका मध्यकालीन शासनव्यवस्थासित सन्निकट भवनसंहितामूलक निर्माण पद्धतिको नमुना थियो । वर्तमानले तिनका मौलिक स्वरूपमात्र सदियौं पहिले स्थानीय सांस्कृतिक संचेतनावाहक चित्रकलासाधक पूर्वज चित्रकार महानुभावहरूका साधनाचित्रणमा भेट्टाउन सकिने अवस्था छ । जीवनका सार्थक संचेतना सांस्कृतिक सम्पदाका मूल आधार रहे बनेको हुन्छ । जहाँजहाँ सांस्कृतिक संचेतना उभारिरहेका हुन्छन्, त्यहाँत्यहाँ नै मौलिक सम्पदा संरक्षण, संवद्र्धनका सरोकार सार्थक बनेका हुन्छन् । सिंहध्वाका शब्दैले सांस्कृतिक सम्पदाजन्य छ । सिंह शब्द आफैमा सार्वभौम रहेको छ । यसको अर्थ समान रूपले संस्कृत, हिन्दी, उर्दु, बंगाली आदि भाषामा प्रचलित छ । ध्वाका शब्द ढोकाको पर्यायवाची रहेको छ । संस्कृत द्वार शब्दका पयार्य बनेको ध्वाका नेपालभाषाको हो । मध्यकालीन शासन व्यवस्थामा यसको बाहुल्य रहेको थियो । तथापि संस्कृत भाषामा पनि नितान्त गहकिला ग्रन्थहरू अभिलेखन भएको विभिन्न अभिलेखालयमा संगृहीत छन् । नेपाल लिपिहरूमा लिखित ती संस्कृत भाषाका ग्रन्थहरू शिक्षा अनि संस्कृति मन्त्रालय अन्तर्गतका विविध संग्रहालयमा संगृहीत छन् । साथै नेपालभाषासाहित्य, संस्कृति र सम्पदाका मर्मज्ञ स्वर्गीय प्रेमबहादुर कंसाकारले आफ्ना पिताका स्मृतिमा स्थापित आशा सफू कुथि'आशा संग्रहालय मा पनि व्यवस्थित तवरले संगृहीत छन् । अध्ययता, अनुसन्धाताहरूका लागि अध्ययनकक्ष समेतको प्रबन्ध रहेको आशा सफू कुथि अध्ययनअवलोकन निमित्त ग्राह्य बनेको छ । सिंहध्वाका मल्लकालीन राजकुलको अवशेष रहेको छ । नेपालभाषा शब्दावलीहरू प्रायः संस्कृतका रूपान्तरित रहेका छन् । राजकुल शब्द रूपान्तरित भएर नेपालभाषामा लाय्कू बनेको छ । नेपालभाषा संहिताभाषा विज्ञान अनुरूप राज लाय् बनेको छ । कुलको संक्षिप्तीकरण भएर दीर्घ कू बनेर राजकुल लाय्कू हुन पुगेको छ । राजकुलदरबारको मूलढोका दायाँबायाँ ठूलठूला प्रस्तर सिंहका मूर्तिहरू प्रतिस्थापन गरिएका छन् । मूलद्वारका दुवैतिर सिंह प्रतिस्थापन गर्नु काल्पनिक जडान नभई राजदरबारको प्रतीकात्मक विम्बबोधक बनेको छ । प्रतीक र विम्बहरू सांस्कृतिक सम्पदाका दुवै मूर्त र अमूर्त पक्ष बन्छन्, बनेका हुन्छन् । संस्कृति र सम्पदाका सरोकारमा प्रयुक्त यी र यस्ता अनेकानेक प्रतीकात्मक वस्तुका विम्बात्मक अर्थबोधका विश्लेषण हाम्रामा नौलो प्रयास नै बनेको छ । सांस्कृतिक सम्पदामा प्रयुक्त ती नितान्त गहन, मर्मभेदी वस्तुविश्लेषण गर्ने संस्कारमूलक शिक्षानीति, विधियुक्त शैक्षिक सामग्री तयार गरी शिक्षक, प्राध्यापकहरू तयार गर्न सक्दा भक्तपुर नगरपालिकाले सोच अनुरूपका अभियान भर्न सहज हुने देख्छु । ख्वपछें गेस्ट हाउसमा सम्पन्न सिंहध्वाका दरबार पुनर्निर्माण विषयक कार्यशाला गोष्ठीमा वर्तमान राष्ट्रिय कला संग्रहालय रहेको एक अभिन्न अंगको अंश हो । प्रसंग २०७२ वैशाख १२, १३ र २९ गतेका भूकम्पले त्यसलाई पनि क्षतविक्षत पारेकाले पुनर्निर्माण नगरी नहुने अवस्था सिर्जेकोसित सरोकारी बनेको छ । यिनै सरोकारसित केन्द्रित रहेर ख्वप इन्जिनियरिङ कलेजका उपप्राचार्य रजनी जोशीले आफ्नो कार्यपत्रमा सिंहध्वाका (राष्ट्रिय कला संग्रहालय) भवन पुनर्निर्माणसम्बन्धी ऐतिहासिक पृष्ठभूमि, सामाजिकसांस्कृतिक महत्वव, भूकम्पबाट भएका क्षति, सिंहध्वाका (लालबैठकराष्ट्रिय कला संग्रहालय) परिवर्तन र परिवर्तित स्वरूप, संरक्षणपुनर्निर्माणका विधि र अवधारणा रहेका छन् । जहाँजहाँ सांस्कृतिक संचेतना उभारिरहेका हुन्छन्, त्यहाँत्यहाँ नै मौलिक सम्पदा संरक्षण, संवद्र्धनका सरोकार सार्थक बनेका हुन्छन् । मध्यकालीन नेपालको ऐतिहासिक सांस्कृतिक सम्पदास्थलहरूको निर्माण र संस्थापन अवस्थामा भक्तपुरका क्षेत्रहरू घना हरित वन भूमि रहेकाले लाय्कू (राजकुल) परिसर निकै चाक्लो र फैलिएको आँक्न सहज पर्छ नै । फलतः ९९ चोकसहितको राजकुल भवनहरू निर्माण गरिएको अनुमान तर्कसंगत हुन आउँछ । ९९ चोकका अवशेषहरू मेरै बालतरुण अवस्थासम्म देख्ने अवसर पाएको आत्मानुभूति रहेको छ । वर्तमान श्रीपद्म कलेज परिसर २००९ सालसम्मै मध्यकालीन वसन्तपुर दरबार धराशयी भएर चारपाटे श्वेतबारी रह्यो । त्यसताका ती चौपट्टा बारीलाई बगैंचा भनिन्थ्यो । तिनमा अनेक फलफूल सुन्तला, नासपाती, खुरपानी, आरु, ज्यामिर र भोगटेका बोटबिरुवाका साथै लहरे तरकारी, काँक्रा, घिरौंला, पाटेघिरौंला, करेलाको खेती गरिन्थ्यो । मामाको घर श्रीपद्म विद्यालयको ठीक सामुन्ने थियो । म त्यहाँको दृश्यावली प्रत्यक्ष दर्शन गर्थें । बगैंचे बन्धुहरू आफैं घर छिमेक रहेकाले उहाँहरूबाट त्यसका इतिवृत्तिहरू सुनी थाहा पाउँथेँ । २००९ पछि श्रीपद्म हाइस्कुल भवन वर्तमान स्थलमा निर्माण भएर तापालाछि टोलबाट यहाँ सरेथ्यो । २०२२ सालमा गाउँ, नगर, जिल्ला र अञ्चल पञ्चायत सीमा निर्धारण भई ७५ जिल्ला, १४ अञ्चल विभाजन भएको थियो । त्यसअघि नेपाल ३५ गढी, गौंडा, गोश्वारा र तीन मेजिस्ट्रेटिय भक्तपुर, ललितपुर, कान्तिपुर जिल्ला विभाजन भएका थिए । यस प्रसंगसित सरोकारी राष्ट्रिय कला संग्रहालय २०१६ सालको प्रथम आमनिर्वाचनमा नेपाली कांग्रेसले बहुमत पाएर स्व विश्वेश्वरप्रसाद कोइरालाको प्रधानमन्त्रित्व कालमा राष्ट्रिय चित्र संग्रहालयको उद्घाटन यिनै मालती चोकमा प्रधानमन्त्रीद्वारा पुरातत्वव विभागका प्रथम निर्देशक शताब्दीपुरुष सत्यमोहन जोशीले उद्घाटन गराएका हुन् । कालान्तरमा चित्र संग्रहालय वर्तमान राष्ट्रिय कला संग्रहालयमा परिणत हुन पुग्यो । यसको कारण थियो चित्रहरू पौभा चित्रहरू, थान्का चित्रहरू मात्र समेटिएका संग्रहालयमा शिलामूर्ति, धातु, ढलौट, भाँडाकुँडाहरू, मृत्तिका भाँडाकुँडाहरूका साथै प्राचीन काष्ठमूर्ति, टुँडाल आदिका सम्पदाहरूका जोहो गरिनु मुख्य आधार बन्यो । यिनै गहन प्रसंग वहन गरेका राष्ट्रिय कला संग्रहालय अब पुनर्निर्माण नगरी नहुने जोखिमपूर्ण स्थितिमा गुज्रिरहेको छ । यस्तो जोखिमपूर्ण स्थितिमुक्त गर्ने उपाय खोज्ने सुझाव र विचार संग्रह खातिर पहिलो सूक्ष्म र लघु कार्यशाला गोष्ठी भएको प्रतीत हुन्छ । कार्यशाला गोष्ठीमा रजनी जोशीको प्रस्तुतिपछि सरोकार राख्ने ज्ञाता, विज्ञ र अभिरुचि राख्नेले सहभागितापूर्ण विचारहरूद्वारा प्रस्तोता महानुभावलाई सुझाएर परिमार्जित तवरले सम्वद्र्धन निमित्त सघाउनु सकारात्मक ठानेछु । आशा किन नगरौं कि यसले अरू थप आयामिक प्रयासको क्षितिज उघार्ने छ पक्कै पनि ! कार्यपत्रमा सिंहध्वाका दरबार वर्तमान राष्ट्रिय कला संग्रहालयका सम्बन्धमा विभिन्न विद्वान्राष्ट्रिय र अन्तर्राष्ट्रिय महानुभावहरूद्वारा लिखित विचारहरू अनेक स्रोतसामग्री बटुली प्रस्तुत भए, गरिएका अभिरुचि राख्ने महानुभावहरूका लागि श्रेयस्कर लाग्छ । तिनमा उल्लेख भएका स्थानीय नेपाली विद्वान्हरूले सिंहध्वाका सम्बन्धमा उल्लेख गरेका प्रसंगहरू अब अध्ययन गर्न चाहने अध्ययताहरूका लागि सुगम अवसर बनेको छ । विक्रम संवत् १७५५ नेपाल संवत् ८१८ मा भूपतिन्द्र मल्लले निर्माण गराएको स्व लीलाभक्त मुनंकर्मीले उल्लेख गरिएको भएर पनि पाश्चात्य विद्वान् हिरोज एन्ड होगिन्सले सिंहध्वाका १२औं शताब्दीमा निर्माण भएको उल्लेख छ । यसकै परिसरका सुन्दर कलात्मक ढुंगेधारा १६५६ मा राजा यक्ष मल्लद्वारा गरे गराइएका प्रसंग सान्दर्भिक देखियो । पुरातत्ववविद् सहभागी महानुभाव विष्णुराजले सिंहध्वाकाको दायँबायाँका नृसिंह र हनुमन्त भैरवका प्रस्तर मूर्तिकलाका सांकेतिक अर्थ विश्लेषण भएको रोचक पाएँ । मल्लकालीन सिंहध्वाका दरबार वर्तमान लालबैठक नामकरण गरी प्राचीन सीप र शैलीबाट पाश्चात्य शैलीको स्थापत्य रूपमा परिणत भए गरिएको छ । प्रथम राणा प्रधानमन्त्री जंगबहादुर कुँवरका कान्छा भाइ धीरशमशेर भक्तपुरको ब्रिगेडिएर जनरल थिए । जंगबहादुर कुँवरमा परेको बेलायती प्रभावमा तत्कालीन ब्रिटिस रेजिडेन्टहरूका सल्लाह साउतीमा मध्यकालीन स्थापत्य भवनसंहिताशैलीको प्रभुत्व जम्न पुगेको आकलन गर्न अप्ठेरो परोइन भन्छु । प्राचीन मौलिक स्थापत्य कला शैलीलाई पुनरावृत्त गर्नसके भक्तपुर दरबार परिसरले विश्व पर्यटकीय आँखा र रुचिलाई सहज तवरले आकर्षित पार्न सुगम हुनेछ । वर्तमान नेपाली लोकतन्त्री संविधानअनुरूप स्थानीय श्वायत्त शासन पद्धति अनुकूल स्थानीय स्वशासन पद्धतिलाई अग्रगामी बनाउन आफ्नै आयस्रोत सुदृढ पार्ने मुहानै बन्नेछ ।"
शरीर होइन सोचले अगाडि !,"रूपन्देहीका नीलकण्ठ पौडेल ख' वर्गका अपांग हुन् । एउटै घाउका कारण उनले ख' वर्गको अपांग हुनु परेको हो । शरीरको कुनै पनि अंग नचल्नेलाई क' वर्गमा राखिन्छ । पौडेल चार वर्षको हुँदा आँखै ढाकिने गरी घाउ बढ्दै गयो । त्यही घाउ सुकाउन उनलाई सुई लगाइयो । जुन सुईले घाउ निको हुनुको सट्टा उनको खुट्टा नै बांगिन थाल्यो । बांगिएको खुट्टा सीधा पार्न उनलाई अर्को सुई लगाइयो, त्यसले झन् दुवै खट्टा कहिल्यै नचल्ने भए । बालकालैदेखि उनी उनको सहारा बैसाखी बन्यो । अबोध उमेरमै उनले अपांगको ट्याग भिर्नुपर्यो । धेरै अवस्थाहरूको भोगाइपछि पनि उनीभित्र केही गरौं भन्ने उत्साह कमजोर भएन । अरूले जस्तो देखे पनि उनी आफूलाई कहिल्यै कमजोर ठान्दैनन् । भन्छन्, सपनामा पनि अपांग देख्न छोडिसकेँ । म त भाषण गरिरहेको, गाडी चलाइरहेको सपना देख्छु ।' उनी ठान्छन् यदि सक्षम भएको भए त्यसैमा रमाउँथे होला ।' उनको एउटामात्रै चिन्ता भनेको अपांगहरूलाई पनि अरूलाई सरह अगाडि बढाउने छ । माग्ने र असक्षमको दृष्टिले कहिलेसम्म हेर्ने हामीलाई ? ', उनको प्रश्न छ । राजनीतिक दलले युज एन्ड थ्रो' गरेको तीतो अनुभव आफूसँग भएको पौडेल सुनाउँछन् । चुनावको समयमा घरैबाट उठाएर जुस खुवाउँदै लैजान्थे, भोट खसालेपछि लगेकै ठाउँमा छोडेर भाग्थे', उनले भने, अब हामी यस्तो प्रयोग हुनबाट जोगिन चाहन्छौं । अपांग भएका व्यक्तिहरूले पनि अरूका लागि सोच्न र गर्न सक्छन् भन्ने सन्देश दिन चाहन्छौं ।' उनी अरू राजनीतिक दलसँग प्रतिस्पर्धा गर्न चाहन्छन् । त्यसैले आफूहरूले अपांगमैत्री आम नेपाली पार्टी' दर्ता गरेको बताए । पार्टीले २० जिल्लामा शाखा विस्तार गरिसकेको छ । तर निर्वाचन आयोगले उनीहरूलाई स्वीकृति दिएन । तर उनी चन्द्रागिरि नगरपालिकाबाट स्वतन्त्र उम्मेदवार भएर उठ्दैछन् । उनी भन्छन् यो मुलुक अपांगहरूको पनि हो । विकास निर्माणका काममा बालबालिका, महिला र अपांगहरूलाई सँगै नलगेसम्म दिगो विकास हुन सक्दैन ।' आफ्नै भोगाइलाई केलाएर हेर्दा समाजले लगाएको लाञ्छनाले आत्मबल बढेको उनी ठान्छन् । समाजका मान्छे कतै जाँदा अपांगलाई देख्यो भने साइत पर्दैन भन्थे', उनले भने, हो यही कुराले मेरो मन नराम्ररी चिमोठ्यो । यो सोच परितवर्तन गर्नुपर्छ भन्ने लाग्यो, त्यसका लागि आफैं अगाडि नसरी हुँदैन, अनि अगाडि बढेँ ।' सरकार परिवर्तन हुँदैमा, ठूला घर बन्दैमा, विदेशीले सहयोग गर्दैमा विकास हुँदैन । समाजका सबै तहका मानिसका परिवर्तन भएमात्रै विकास हुन्छ । आफ्नो हैसियत बदल्नेले मात्रै समाजको हैसियत बदल्न सक्छ । अपांगताको क्षेत्रमा लामो समयदेखि काम गर्दै आएका उनी जापानिज नियोग जाइका'मा पाँच वर्षसम्म प्रोजेक्ट कोअर्डिनेटर भएर द्वन्द्वपीडित अपांग र महिलाका लागि काम गरे । समाजको व्यवहारले आजित बनेका उनले यस्तो दृढ संकल्प गरे कि जसले उनको जिन्दगी फेरिएको छ । सुरुमा आफ्नै हैसियत बनायो भने मात्रै समाजको हैसियत बदल्न सकिन्छ' भन्ने मान्यता बोकेका उनी भन्छन्, सरकार परिवर्तन हुँदैमा, ठूला घर बन्दैमा, विदेशीले सहयोग गर्दैमा विकास हुँदैन । समाजका सबै तहका मानिसका परिवर्तन भएमात्रै विकास हुन्छ । आफ्नो हैसियत बदल्नेले मात्रै समाजको हैसियत बदल्न सक्छ ।' पहिलाको तुलनामा धेरै अपांगको क्षेत्रमा धेरै सुधार भएको उनी स्वीकार्छन् । गणतन्त्रपछि मान्छेहरू झुट बोल्न छोडेका छन् । अहिले हामीसँग हात मिलाउन थालेका छन्', उनले भने, पहिला हामीलाई हेयको नजरले हेरिन्थ्यो । कसैलाई भेट्न गयो भने, भेट्न दिइँदैनथ्यो, सय रुपैयाँ लिएर जानुस् भन्थे । तर अहिले त्यस्तो छैन, परिवर्तन पक्कै भएको हो तर समान रूपमा कहिले हुने ? ' अपांगताको संख्या कति हो भन्ने कुरामा सरकारले गलत तरिका अपनाएको पौडेल भनाइ छ । अपांगता परियचपत्र सुविधाको लोभमा दुरुपयोग भएको छ उनको बुझाइ छ । लोकसेवामा पाँच प्रतिशत आरक्षण, जहाजमा ५० प्रतिशत छुट, हस्पिटल स्कुल निःशुल्क भएकाले थोरै नसा बांगिएकाले पनि अपांग परिचयपत्र लिएको उनले बताए । तथ्यांक विभागले नेपालमा करिब ३० लाख अपांग भएको देखाएको छ । कमजोर र वास्तविक अपांग ११ लाख भएको उनको दाबी छ । नेपालमा राष्ट्रिय अपांगता कोष स्थापनाको योजनामा पौडेल छन् । अपांगको नाममा दस अर्ब रकम भित्रिए पनि त्यो बजेट फ्रिज भएर जाने गरेको उनी बताउँछन् । त्यसका लागि संसद्मा वास्तविक अपांगको प्रतिनिधि हुनुपर्ने उनको धारणा छ । २०६३ सालमा आफूहरूले आन्दोलन गरेका कारण संसद्मा दुई सिट पाइएको उनले बताए । राज्यका हरेक निकायमा अपांगता भएकालाई राजनीतिक अधिकार दिन संविधानले नै ग्यारेन्टी गरे पनि राज्यले आफ्नो सहभागिता नस्वीकारेको उनले बताए । स्थानीय निकायको चुनावमा अपांगहरूलाई अवसर दिनुपर्ने उनको माग छ । विकासमा अपांगलाई साथ लिएर हिँडिएन भने त्यो दिगो नहुने उनको राय छ । २०६४ सालमा डिग्री पढ्न शंकरदेव क्याम्पसमा आएका पौडेलले न्यु होराइजन कलेज बुटवलबाट स्नातक तह सकाएका हुन् । प्राथमिक तहसम्म अध्ययन गर्दा उनलाई दिदीहरूले बोकेर स्कुल लैजान्थे । उनी स्कुलमा सधंै प्रथम हुन्थे । उनले करिब १५ वर्ष अपांगता क्षेत्रमा काम गरिसकेका छन् । तीन वर्ष पहिला सबल महिलासँग मागी विवाह गरेका पौडेलका एक छोरी र आमासहितको खुसी परिवार छ । उनको पहलमा सुनौलो अपांग तथा पुनस्र्थापना केन्द्र' खोलेका छन् । पोखरा, रूपन्देहीलगायत पाँच ठाउँमा करिब ५५ जना अपांगता भएका बालबालिकाले अध्ययन गरिरहेका छन् । उनी रूपन्देहीको अपांग संघको अध्यक्ष हुन् भने राष्ट्रिय अपांग अनुसन्धान तथा विकास केन्द्रको २०६६ सालदेखि अध्यक्ष भएर सक्रिय छन् । अपांगका लागि भनेर धनगढीको देवदहमा ह्विलचियर, बैसाखीको फ्याक्टी चलाउन सुरु गरेका छन् । भारतबाट सामान लिएर आउँदा महँगो पर्ने भएपछि कच्चा पदार्थ ल्याएर मुलुकमै यसको उत्पादन थालेको बताए । उनी बाटोमा निर्धक्कसँग सेतो छडी लिएर हिँड्ने अनि ह्विलचियर लिएर आरामले हिँड्ने संरचनाको परिकल्पनामा छन् ।"
अनाथाश्रमबाट मानवताको खोजी,"म हिँड्दै थिएँ त्यो गोरेटो गल्लीमा । भावनाको आवेगसँग विचारको मौनतामा डुब्दै थिएँ । छिमेकी राष्ट्र भारतको उडिसा प्रान्तको गुनुपुर भन्ने सुन्दर गाउँको गान्धी एन्गिनिरिंग सम्झनाका लहरहरू सुन्दर आकाशको बादलझंै उड्दै थिए । एन्गिनिरिंग बन्ने मीठो सपना लिएर सुन्दर प्रकृतिको आँचलभित्र लुकेको हाम्रो कलेज वरिपरि पहाडैपहाड थियो । बीचमा रहेको कलेज पनि सुन्दर थियो । वरिपरि किसानहरूको बस्ती थियो । महान् दार्शनिक चाल्र्स डार्बिनको बाँच्नको लागि संघर्षको प्रत्याभूति हुन्थ्यो त्यहाँ । ती मेहनती र गरिब किसानका आँसु र पसिनाका थोपाहरू बाँच्नका लागि उनीहरूका दर्शन थिए । सायद अनुभूतिहरू एकअर्कासँग बाँधिएका छन् । यहाँ किसानको बस्तीको बीचमा भव्य महल थियो । गर्मी निकै भएर होला मानिसहरू काला वर्णका थिए । तर उनीहरूका मन सुन्दर थिए । म आई लभ नेपाल'को टिसर्ट लगाएर परेलीमा लुकाइराख्न बोलका गीत सुन्दै अघि बढ्दै थिएँ । सुन्दर प्रकृति, मन्द बतास अनि गीतको गुञ्जनमा लम्कँदै थिएँ । म कलेजको होस्टेलमा पुगेँ । नेपाली विद्यार्थी नेपाली शैलीमा गफ गर्दै थिएँ । एउटा सानो कोठामा उनीहरूको कुराले पूरै माहोल नेपालीमय बनाएको थियो । एकजना साथी दाह्री काट्दै गफ गर्दै थिए । उनको ज्याकी च्याङको जुँगा भइदिएको भए कस्तो देखिन्थ्यो होला भन्दै मजाक हुँदै थियो । मजाकमा हाँसोको सिर्जना गरिरहेका थिए । मैले परिचय दिएँ । नेपालीहरूको माहोल सुन्दर थियो । म गम्भीर स्वभावको भएर होला सायद मलाई शान्त रहन मन पथ्र्यो । केही दिनपछि नै परीक्षा थियो । पहिलो सेमेस्टर भएकाले म अलि नर्भस थिएँ । म निकै ढिलो कलेज पुगेको थिएँ । पहिलो सेमेस्टरमा कलेज नपुग्दा शिक्षकले किन पहिला नआएको ? ' बिहान उठ्न सकिन भनेर क्षमा मागेँ । सायद यो उत्तर रुड थियो । मैलाई झुटो बोल्न आएन । सबैजना हाँसे । समय बित्दै थियो, मानिसका सोच पनि परिस्कृत हँदै थिए । सायद समयले मानिसलाई परिवर्तन गर्न सक्छ । लियोनार्दो दा भिन्चीको जीवनी थाहा थिएन मलाई । सबैजनालाई उत्तीर्ण हुनु थियो, राम्रो अंक ल्याएर । कोही परीक्षामा फेल हुन्छ भने उसलाई जित्नेभन्दा जितको महत्वव थाहा हुन्छ । हरेक मानिस प्रतिभाशाली हुन्छ । कोही यो गोरेटो गल्लीमा फरक ढंगले हिँड्छ भने पनि ऊ एक प्रतिभा हो । किनकि उसले नयाँ बाटोको सिर्जना गर्न सक्छ । कसैको क्षमता परीक्षाको लब्धांकबाट मूल्यांकन हुन सक्दैन । तीन घन्टाको परीक्षाबाट कसरी विद्यार्थीको सही मूल्यांकन हुन सक्छ ? नयाँ विचारको उदय पुरानो विचारको दमनबाट सुरु हुन्छ । परिवर्तन विचारको विकासक्रमबाट सुरु हुन्छ । समय बित्दै थियो । चिया प्यारो साथी थियो । म चियाको चुस्कीसँग गीतको गुञ्जनमा रम्दै सुन्दर प्रकृतिको अवलोकन गर्दा आनन्द अनुभूति गर्थेँ । यही बानीले मलाई फरक बनाएको थियो । मलाई याद छ एकदिन सधैंजसो चिया खाने विचारले कलेजभित्रकै चिया पसलमा गएँ । अन्तिम बेन्चमा म एक्लै थिएँ । अगाडि थुप्रै भविष्यका इन्जिनियरहरू थिए । उनीहरू गफिँदै हाँस्दै थिए । मैले तिनीहरूको मुस्कानको रहस्य त बुझिनँ । अचानक ८, ९ वर्षको अबोध बालक म भएतिर मन्द मुस्कान लिएर आउँदै थियो । त्यो बालकको निर्मल मुस्कानले ममा पनि मुस्कानको सिर्जना गर्यो । नयाँ विचारको उदय पुरानो विचारको दमनबाट सुरु हुन्छ । परिवर्तन विचारको विकासक्रमबाट सुरु हुन्छ । सोध्यो के लिनुहुन्छ ? ' मैले चिया' भने । ऊ सायद पीडा लुकाएर अरूलाई मुस्कान बाँडिरहेको थियो । अचम्म लाग्यो मलाई, गान्धी इन्स्टिच्युटको छेउमै गान्धीको मूर्ति राख्दा पनि उनको सही सम्मान नभएजस्तो लाग्यो । भविष्यका इन्जिनियर साथीहरू अबोध बालकलाई अर्डर दिएर हाँस्दै थिए । मानवताको अस्तित्व पनि रित्तिएझै लाग्यो । म भावुक हुन थालेँ । मैले तिनै बालकलाई आफ्नो साथी बनाएँ । मेरो फरक बानीले मलाई एक्लो बनायो । साथीहरू सबैजना पैसाले मदहोस थिए । सम्पत्तिले विचार मरेको आभास भयो । मैले घर सम्झिएँ, बैनीले आफ्नो हातले माया गर्दै दिएको खाना सम्झिएँ । सबै बिरानो लाग्दा मलाई एक्लोपनाले सताउन थाल्यो । म डिप्रेसनको सिकार हुन थालेँ । म एकदमै चिन्तित गम्भीर हुन थालेँ । कोही आएर अँगालो हाल्दै हामी छौं तिम्रो लागि' भनेर भनिदिए हुन्थ्यो जस्तो लाग्न थाल्यो । डिप्रेसनको सीमा बढ्दै गएपछि सबै छोडेर नेपाल फर्किएँ । इन्जिनियर बन्ने सपना पनि तोडिदिएँ । म निकै कमजोर, थकित र हतास देखिन्थे । छिनछिनमै मूच्र्छित हुन्थेँ । वरपर पैसाले मात्तिएको मदहोस समाज थियो । पैसा नै इश्वर बनेको थियो । कसैले केही सोध्यो भने दुईतीन मिनेटपछि झसंग हुने भएको थिएँ । आमा र बहिनी अनि सारा परिवारको आँखामा आँसुमात्रै देख्थेँ । म त्यो आँसु रोक्न सक्दिनथिएँ । मनमा भावुकताको सागर थियो । ममी कसैलाई अन्याय भएको देख्दा एक्लै समाजको अगाडि उभिनुहुन्थ्यो । उहाँ रोल्पा लिवाङमा जन्मिएर माओवादीको विचार बोक्दै काठमाडौंमा आउनुभएको थियो । मेरो बुवाले भन्ने गर्नुहुन्थ्यो गुरु त्यो व्यक्ति हो, जसले अन्धकारबाट उज्यालोको सुनौलो किरण छरिदिने गर्छन् ।' तर वास्तविकता अर्कै थियो । त्यहाँ म कसैलाई नभनेर हिँड्दा पनि एक फोनसम्म आएन कलेजबाट । मेरो कसैप्रति गुनासो छैन । साथीहरू राम्रै थिए । मलाई लाग्छ हामी पहिला मानिस हुन सिकौं । त्यसपछि डाक्टर, पाइलट, इन्जिनियर आदि बनौं । मानवताबिना शान्ति सम्भव छैन । जब म उठेर हिँड्न सक्दैनथिएँ, बोल्न सक्दैनथिएँ, ममी र बहिनीले खाना ख्वाइदिन्थे । त्यसबेला मेरो परिवारबाहेक मेरो आफ्नो भन्ने कोही थिएन । मैले ममीलाई अनाथ आ श्रम खोलुम् भनेर भने । त्यसपछि उहाँले पनि आफ्नै संघर्सले आ श्रम खोल्नुभयो । आफ्ना पीडाका गाथा लुकाएर पनि मुस्कान छर्न सक्ने आमाको गज्जबको बानी थियो । महँगी, असीमित चाहना, कोही पीडामा डुबेका, काठमाडौंको विचित्र संसारमा संघर्ष गर्दै हुनुहुन्थ्यो । मेरो ममीलाई बाबाले पनि सहयोग गर्नु भयो । सरस्वती क्याम्पसको उपप्राध्यापक पेसाबाट आउने आधा तलब आश्रममा दिन थाल्नुभयो । उहाँको साथ, भावनात्मक सहयोग पनि जारी छ । यसरी सिर्जना भयो हाम्रो अनाथा श्रम । विदेशीले पनि परिवारझै सम्झेर सहयोग गरिरहनुभएको छ । मलाई याद छ म बिरामी भएको बेला ममीले गोलभेंडाको पात काट्ने काम गरेर पनि अनाथ आश्रमका बालबालिकालाई खाना खुवाउनुभएको छ । जसको म साक्षी छु । परिवर्तनशील समयले मलाई पनि परिवर्तन गर्र्यो । आठ वर्षको अन्तरालमा म निको हँदै गएँ । अचेल बिहान उठ्दा नौ महिनाको बच्चाले मलाई हाँस्दै हेर्दा निकै खुसी लाग्छ । पहिला केही गर्न सकिनँ अब अब विचार र भावनाहरू प्रवाहित गर्दै छु, ताकि मानिसमा मानवता जागोस् ।"
राष्ट्रियता र वैधानिक राष्ट्रसभा,"महोत्साह स्थूललक्षः कृतज्ञो बुद्धसेवकः धार्मिकोव्यसनश्चैव प्राज्ञः शुरो रहस्यवित्नराधिपः । महर्षि याज्ञवल्क्य नेपाल याज्ञवल्क्य ऋषिको भूमि हो । महर्षि यज्ञवल्क्यले राजधर्म प्रकरणमा भनेका छन् राजा राज्यहरूका प्रमुख राजा हुन् । राज्यहरूको विशाल एकीकृत भाग राष्ट्र हो । राज्यको प्रमुख राजा हुन् भने राष्ट्रको प्रमुख सम्राट् हुन् । नेपालको सन्दर्भ बाइसे र चौबीसे राज्यहरूको एकीकृत स्वरूप राष्ट्र हो । यहाँको प्रमुख शास्त्रसम्मत सैद्धान्तिक रूपमा सम्राट् हुन् । तत्कालीन नेपालका बाइसेचौबीसे राज्यमध्ये ६ वटा राज्यमा ब्राह्मणहरू राजा थिए । ब्राह्मणहरूको बुद्धि कौशलता, कूटनीतिक चातुर्यता, नेपाली समाजका सवै जातजाति, वर्ण समुदायको समान सहभागिताबाट राष्ट्रको निर्माण भएको हो । यो देश सबैको साझा हो । एकीकरणपछि सबै राजाहरूले कतै सन्धिबाट त कतै युद्धबाट एकीकृत हुने अवस्थालाई स्वीकार गरेका हुन् । राजा र वैधानिक राज्याभिषेकको सन्दर्भमा राजालाई सौर्यता, पराक्रमी, वीर, साहसिक योद्धा, उत्साही, कृतज्ञ, वृद्धहरूको सेवा गर्ने, सत्यवादी, कुलीन, कोमल प्रकृतिको, आफ्नो कर्म, धर्म, इमानलाई नछाड्ने, अध्यात्म विद्या, राजनीतिक शास्त्र, समाजशास्त्र, अर्थशास्त्र, कूटनीतिज्ञ, सैन्य सञ्चालनमा निपुर्ण, विभिन्न भाषाहरूको जानकार, सुस्वास्थ्य, धर्मशास्त्रमा पारंगत, राजधर्म र कर्ममा निपुर्ण, पराअपरा विद्याको जानकार, दण्डनीतिको अभ्यास गर्न सक्ने, सन्धि र विग्रहको जानकार, यहलौकिक, पारलौकिक विषयमा आस्थावान् नै राजा वा शासकमा हुने गुणहरू हुन् । शासकमा हुनुपर्ने सकारात्मक गुणहरू हुन् । श्रौतकर्म, नित्य हवन, नित्य पूजा, कुलमर्यादाको पालक, सत्यवादी राजालाई नै राज्याभिषेकको लागि उपयुक्त मानिएको छ । ज्योतिष शास्त्रअनुसार राजयोग भएको, शासन, प्रशासन, अनुशासनलाई अनुसरण गर्ने हुनुपर्दछ । सम्पूर्ण वेद, उपनिषद्, पुराणमा राजाले सोध्ने, ऋषिहरूले उत्तर दिने र ज्ञानी, तपस्वी र विद्वान्हरूको संवादबाट नै धर्मशास्त्रहरू निर्माण भएका हुन् । वैधानिक राष्ट्रसभा नहुँदा सारा व्यवस्थाहरू बिग्रिने, शास्त्रीय मर्यादा, परम्परा र हाम्रा मान्यताहरू खल्बलिने देखिन्छ । शरीरका कुनै अंग, प्रत्यंग खण्डित, दण्डित, अनुचारी, व्यभिचारी, मदिरासेवक, व्यापार गर्ने, कुकर्मरत, धर्मशास्त्रका मान्यतालाई नमान्ने, राजसूयादि यज्ञ नगरेको, लोभी, पाखण्डधर्मलाई अपनाउने, गौ, विद्वान् र आफ्नो कुल परम्पराका मान्यताहरूको निन्दक, नित्य हवन, दान, यज्ञ नगर्ने, राज्यबाट तलबभत्ता बुझ्ने कदापि पनि सुयोग्य राजा वा शासक हुन सक्दैन । शिवस्व, राजस्व, ब्राह्मणस्व खाने, छिन्नभिन्न गर्नेलाई कदापि पनि शासक मान्न सकिन्न । व्रतबन्ध कर्मपछि वैधानिक वैधानिक अभिवेषक नभएको राजा वा राजकुमार मान्न सकिन्न । प्रसंग बदलौं, वयं राष्ट्रे जागृयाम पुरोहिताः यजुर्वेद हामी सबै मिलेर राष्ट्रको जागरण र रक्षाका लागि पुरोहित भएर जुटौं । वैदिक वाङ्मयमा राष्ट्र' शब्द उल्लेख भएका छन् । राष्ट्र भनेको विराट स्वरूप हो । धर्म, संस्कृति, परम्परा तथा नैतिक सदाचारयुक्त, न्यायपूर्ण र गतिशील जीवनपद्धति नै राष्ट्र हो । राष्ट्रोन्नतिका लागि प्रत्येक नागरिक जागरुक बन्नुपर्दछ । राष्ट्रमा आइपर्ने जुनसुकै प्रकृतिका चुनौतीहरूकम राष्ट्रवासीहरू सशक्त र सौर्यताका साथ एकीकृत हुनुपर्दछ । राष्ट्रका सबै अंगहरू आन्तरिक र बाह्य सुरक्षा, कूटनीतिक, आर्थिक, सामाजिक, सबल तथा सशक्त हुनु आवश्यक छ । राज्यसत्ता सञ्चालनका लागि आवश्यक सातवटा अंगको वर्णन वैदिक वाङ्मय र मनुस्मृति तथा शुक्रनीतिमा गरिएको छ । राज्यका सात अंग भनेका राष्ट्रप्रमुख (शासक, राजा), अमात्य (मन्त्री), पुर वा दुर्ग (राज्यको सिमाना र सेना सुरक्षावल), जनपद, जिल्ला, नगर, गाउँहरू, कोष (अर्थव्यवस्था), दण्ड (न्यायव्यवस्था) र सुहृद् (मित्र) राष्ट्रका छिमेकीहरू हुन् । यी सात अंगको व्यवस्थापन राम्रोसँग गर्न सक्नु नै राज्य सञ्चालन गर्नु हो । वैदिक राज्यव्यवस्थामा सभा, समिति, स्वतन्त्र न्यायपालिका, वैधानिक राष्ट्रसभा, जनप्रतिनिधि आदिका बारेमा विस्तृत वर्ण गरिएको पाइन्छ । जनताका हक, अधिकारलाई सुनिश्चित गर्नु र जनतान्त्रिक पद्धतिअनुसार न्यायपूर्ण तरिबाटबाट जनतालाई समृद्धशाली बनाउनु नै वैदिक राज्यव्यवस्थाको मूल ध्येय हो । सत्य र धर्मको पालन गर्नु, सम्पूर्ण राष्ट्रवासीको हितका निम्ति कार्य गर्दै विश्वमा शान्तिको कामना गर्नु नै वैदिक राज्यव्यवस्थाको मूल मन्त्र हो । आधुनिक विश्वपरिवेशको राजनैतिक परिकल्पनाको आधार भनेको जनतालाई नाना, खाना र छानाको समान उपभोगको अवसर र समतामूलक समाज स्थापना गर्नु हो । न्यायपूर्वक शान्तिपूर्ण रूपमा बाँच्न पाउनु मानवको नैसर्गिक अधिकार हो । वैदिककालीन राज्यव्यवस्थामा पनि यिनै दार्शनिक चिन्तन, आर्थिक, सामाजिक, राजनीतिक, शैक्षिक, भौगोलिक, सांस्कृतिक अधिकारलाई सुनिश्चितता प्रदान गर्नु र न्यायपूर्ण समाजको स्थापना गर्नु नै राष्ट्रिय स्थायित्वको आधार मानिएको थियो । पृथ्वीमा धेरै प्रकारका राज्यव्यवस्थाहरू भएको वेद तथा उपनिषद्मा वर्णन पाइन्छ । लगभग दसौं हजार वर्षको राजनीतिक अभ्यासबाट राजतन्त्रात्मक व्यवस्था, वैदिक साम्यवादी व्यवस्था, समाजवादी व्यवस्था या मानवतावादी व्यवस्था अभ्यास भएको र ती सबैको मूल सैद्धान्तिक स्रोत भनेको वेद र वैदिक वाङ्मय नै हुन् । आयातीत र प्रायोजित वाद, पन्थ र मतका पछि लाग्दा ती वादहरूसँगै आउने विकृतिहरू अहिले हाम्रो समाजले भोगिरहेको छ । मनपरी र छाडातन्त्रलाई लोकतन्त्र या गणतन्त्र भन्न सकिँदैन । मानवीय विकासक्रमसँगै एक समूह र अर्काे समूहबीच हुने भय, त्रास, आक्रमणजस्ता आपत्विपद्बाट बच्न र बचाउने सन्दर्भमा समूहको निर्माण भएको हो । सामूहिक सहभागिताबाट आप्नो समुदायको रक्षाका लागि संगठनको आवश्यकता अनुभूति गरी किल्ला, दुर्गको रचना भयो । धनुर्वेद, क्षत्रीय धर्मको विस्तार पनि यसै सन्दर्भमा भएको हो । यसबाट नै संगठनको उपयोगिता प्रष्ट हुन्छ । यिनै समूहको रूपान्तरणस्वरूप राज्य वा राष्ट्रको जन्म वा उदय भएको हो भन्ने बुझिन्छ । हजारौं वर्षपूर्व रचना भएका वैदिक ग्रन्थहरूमा राष्ट्रको बारेमा सूक्ष्म र विशिष्ट चिन्तन गरिएका छन् जो आधुनिक राजनीतिक भाष्यहरूमा त्यत्ति नै विस्तृत र सूक्ष्म रूपमा गरेको पाइँदैन । राष्ट्र सञ्चालनका लागि सभा, समिति र वैधानिक राष्ट्रिय सभाको आवश्यकता पर्दछ । ग्राम, जनपद, महाजनपद, हुँदै राष्ट्रसभाका प्रमुखको चयन वरण गर्नुपर्दछ । स्थानीय स्तरका वादविवाद, अपराध र अन्याय स्थानीय स्तरमा समाधान गर्दै विवादको स्तर हेरी नगर क्षेत्र, जनपद वा केन्द्रले समाधान गर्नुपर्दछ । राष्ट्रको एकता, अखण्डता, सार्वभौमिकता रक्षाका लागि प्रत्येक घरघरबाट राष्ट्रनिर्माणको महायज्ञमा योगदान दिनु नै नागरिक कर्तव्य मानिन्थ्यो । चार वेदमध्ये यजुर्वेद र अथर्ववेदमा राष्ट्रको अर्थनीति, कूटनीति, काम, कर्तव्य, अधिकार, स्वतन्त्र न्यायपालिका, कार्यपालिका, अनुशासनको व्यवस्थापनजस्ता कुराहरूको सूक्ष्म रूपमा सूत्रात्मक संकेत गरिएको छ । पृथ्वीलाई देवीको रूपमा मानेर समृद्ध राष्ट्र बन्नका लागि सौर्यता, पराक्रम, निष्ठा, समर्पण, सैन्यशक्ति, नैतिकता र सदाचार शिक्षादिक्षा, अनुशासन,आवास, प्रजनन, भोजन, कला, साहित्य, सिर्जना, संस्कृति र वितरणको समान सदुपयोगबाट नै राष्ट्र निर्माण हो मानिएको छ । राष्ट्रदेवी, वागदेवी, ससरपरी, विशालाक्षी, राष्ट्रसमृद्धिकी देवी हुन् । राष्ट्र सामूहिक सम्पदा हो । वैदिककालमा पनि नागरिकले राष्ट्रगान गाउने राष्ट्रदेवी, वागदेवीको स्तुति गर्नु राष्ट्रवासीको दायित्व थियो । सामाजिक सद्भाव अझ दरिलो रूपमा अघि बढाउन सम्पूर्ण जनसमुदायको कल्याणको कामना गर्ने र ईश्वरीय शक्तिको स्तुति, प्रार्थना गर्ने मन्त्रहरूको उल्लेख पाइन्छ । वेदमा राष्ट्रवादका सुक्तहरू प्रशस्त पाइन्छन् । वेदमा माताभूमि पुत्रःअहम् पृथ्वीव्य मेरी आमाभूमि हुन्, म भूमिपुत्र हुँ । यो भूमिको रक्षाका लागि मेरो जन्मभूमि रक्षाका लागि सम्पूर्ण जीवनको वलिदान दिनेछु । समाजमा कलंक आउने कार्य कसैले नगरून् । पृथ्वी, जल, तेज, वृक्ष, वनस्पतिलाई कसैले दूषित नगरुन् । राष्ट्रको समृद्धिका लागि समान सहभागिता र न्यायपूर्ण व्यवस्थाको आवश्यक पर्दछ । कृषिकार्य, वाणिज्यव्यापार तथा श्रम विभाजनअनुसार कार्य गर्दै जनसमुदाय समृद्ध बनुन् । अध्यात्मको साधनामा तल्लीन रहुन् । गृहस्थ धर्म, परिवार पालनपोषणमा निरन्तर क्रियाशील बनुन् । हिमालयदेखि समुद्रसम्म विवेकसम्पन्न मानिस हाम्रा कुटुम्ब हुन् । वैदिक वाङ्मयमा सम्पूर्ण पृथ्वीलाई नै राष्ट्र मानिएको छ । यो विशाल धर्तीमा मनुष्यमनुष्यबीचको प्रेम, सद्भाव, सदाचार र एकताबाट मनुष्यमा करुणा र प्रेमको विकास हुन्छ । प्रकृतिका शाश्वत् नियमको पालना गर्नु सम्पूर्ण मनुष्य जातिको प्रथम कर्तव्य हो । पृथ्वीको मर्मस्थलमा घात गर्ने कुनै पनि अशुभ कार्य कसैबाट हुनुहुँदैन । कसैले त्यस्तो कार्य गर्दछ भने नियमानुसार सम्पूर्ण मानवता विरोधी भनेर दण्डको व्यवस्था गर्नुपर्दछ । राष्ट्रको हितमा सधैं चिन्तन गर्ने, राष्ट्र र राष्ट्रवासीका लागि सेवा गर्न दृढसंकल्पका साथ सबैलाई सहभागी गराउनु पर्दछ । विश्व शान्तिको कामना नै वैदिक राज्यव्यवस्थाको पहिलो अध्याय हो । आकाश, धर्ती, वायु, जल तथा वनस्पतिका साथै सम्पूर्ण मानवले शान्ति प्राप्त गरुन् । भौगोलिक अवस्था र मानवीय बसोबास, समान सांस्कृतिक परम्परा र तत्कालीन सामाजिक मूल्यमान्यता तथा वर्ष (वृष्टि)लाई आधार मानी विश्वलाई नौ खण्डमा विभाजन गरियो । त्यही नवखण्ड नै विभिन्न वर्षको रूपमा रहेका छन् । नवखण्डभित्र नेपाल एक अखण्ड, अविभाज्य हिमवत् राष्ट्र हो । हिमायत्वा माही, आदि शब्दबाट नेपालको अस्तित्व दसौं हजार वर्षपहिले लिखित वैदिक वाङ्मयमा प्राप्त गर्न सकिन्छ । राष्ट्रको उन्नति चाहने व्यक्तिले सत्यवादी, मधुरभाषी, कर्तव्यनिष्ठ हुनुपर्दछ । आफ्नी माताको (राष्ट्रको) रक्षाका लागि आफ्नो ज्यानमात्र होइन, आफ्ना सन्ततिको उत्सर्ग पनि गर्न पछि पर्नु हुँदैन । राष्ट्रभित्रका अन्तर्घाती र राष्ट्र बाहिरका विरोधी शत्रुहरूले कुनै पनि बेला राष्ट्रलाई घात गर्न सक्छन् । राष्ट्र कुनै पनि बेला परतन्त्र हुन सक्दछ । त्यसैले सधैं शत्रुबाट आफ्नो राष्ट्रलाई बचाउन सम्पूर्ण राष्ट्रवासी तयार भएर रहनुपर्दछ । जहाँ सत्य, सदाचार, कर्तव्यनिष्ठ, नेता, जनता, राजा छन्, न्यायपूर्ण जनतन्त्रात्मक व्यवस्था मौलाएको छ भने त्यस्तो राष्ट्रको भूमिले सदैव वीर सपूतमात्र जन्माउँछिन् । राष्ट्रवादका अनेकौं सूत्रहरू वेदमा छन् । सम्पूर्ण विश्वभरिको राजनीतिक चिन्तनको बीज नै वेद हो । वेदको निर्देशनमा हिँडेको राष्ट्र कहिल्यै पनि पराधीन हुनु पर्दैन । वेदले प्रार्दुभाव गरेको, दसौं हजार वर्षको अभ्यासबाट खारिएको हाम्रो आप्नो व्यवस्थाको सिर्जना गर्न छोडी आयातीत र प्रायोजित वादका पछि लाग्दा ती वादहरूसँगै आउने विकृतिहरू अहिले हाम्रो समाजले भोगिरहेको छ । मनपरी र छाडातन्त्रलाई लोकतन्त्र या गणतन्त्र भन्न सकिँदैन । दलगत आवरणमा निरंकुशता, व्यक्तिवादी सोचलाई प्रोत्साहन दिँदा राष्ट्रवासीले ठूलो मूल्य चुकाएको अवस्था वर्तमान परिस्थिति हो । त्यसैले समयमै सचेत भएर सम्पूर्ण जातजाति, भाषाभाषी, शिल्पकला, विद्या, साहित्य, संस्कृति आदि सबैको उत्थानमा लाग्दै राष्ट्रलाई एकजुट बनाई राज्यव्यवस्थालाई व्यवस्थित गर्न नेपालका सबै जातजाति, भाषाभाषीलाई जोड्ने गरी वैधानिक राष्ट्रसभाको निर्माण गर्नु नै आजको आवश्यकता हो, सम्पूर्ण समस्याहरूको समाधानको सूत्र पनि हो । अनुत्तरित प्रश्न हिजो जुन ठाउँमा जसका राज्यहरू थिए त्यहाँका वैधानिक राजप्रतिनिधिहरूको आजको अवस्था के छ ? यी प्रश्नहरू अनुत्तरित छन् । एकीकृत अवस्थामा नेपाल अखण्ड, अविभाज्य स्वीकार गरिएको अवस्थामा एक भएको नेपाललाई फेरि छिन्नभिन्न पार्ने प्रयास स्वरूप प्रदेशको विभाजन हो भन्ने मतहरू पनि प्रकट भइरहेका छन् । नेपाल एक अखण्ड, अविभाज्य प्रशासनिक संरचनाहरू रहनुपर्छ भन्ने विचारहरू पनि नआएका होइनन् । यसमा नेतृत्व वर्गको दृष्टिकोण के हो ? सत्ताप्राप्तिका लागि राष्ट्र बलि चढाउने प्रयत्न दलगत स्वार्थबाट निर्देशित हो भने कदापि स्वीकार्य हुन सक्दैन ।"
पाँचौ दक्षिण एशियाली ट्राईयाथलनको उपाधि भारतका गुरुदत्तलाई,"पोखरा: पाँचौं दक्षिण एशियाली ट्राईयाथलन च्याम्पियनसिप २०१७ को उपाधी भारतका गुरुदत्तले जित्नुभएको छ। पोखराको फेवाताल र ताल किनारमा शनिवार भएको ट्राईयाथलन च्याम्पियनसिप अन्तर्गतको महिला तर्फको उपाधि पनि भारत कै पल्लवी रेतिवालाले चुम्नु भएको छ । प्रतिस्पर्धामा गुरुदत्तले ७ सय ५० मिटर पौडी, २० किमि साईक्लिङ्ग र ५ किमि दौड ५४ मिनट ५१ सेकेन्डमा पुरा गर्दै १२ औं दक्षिण एशियाली खेलकुदमा प्रथम स्थान हात पार्नु भएका भारतीय खेलाडी दिलिप कुमारलाई पछाडी पार्दै उपाधी जित्नु भएको हो । दोस्रो हुनुभएका दिलिपले निधारित दूरी ५५ मिनेट ५९ सेकेन्डमा पुरा गर्नु भएको थियो । नेपालका बसन्त थारु तेस्रो हुदै मेडल जित्न सफल हुनु भयो । उहाँले निधारित दूरी ५६ मिनट १२ सेकेन्डमा पुरा गर्नु भएको थियो । महिला तर्फको प्रतिस्पर्धामा १२ औं दक्षिण एशियाली खेलकुदकी स्वर्ण धारी पल्लवी रेतिवालाले १ घन्टा १ मिनट ३ सेकेन्डमा निधारित दूरी पुरा गर्दै उपाधी जित्नु भएको हो । उहाँले दक्षिण एशियामा आफु उत्कृष्ट खेलाडी भएको प्रमाणित गर्नु भयो । दोश्रो स्थानमा नेपालकी सोनी गुरुङ्ग र तेश्रो स्थानमा १२ र्औ दक्षिण एशियाली खेलकुदमा तेश्रो स्थान हात पार्न सफल रोजा केसी हुनुभयो। सोनीले उक्त दूरी १ घन्टा ६ मिनट २ सेकेन्ड र रोजाले १ घन्टा ८ मिनट ४ सेकेन्मा पुरा गर्नु भएको थियो । दक्षिण एशियाली ट्राईयाथलन च्याम्पियनसिपमा भारत नेपाल, बंगलादेशका गरि २१ जना खेलाडीले भाग लिएका थिए । यस्तै गरि छ्रैटौं राष्ट्रिय ट्राईयाथलन प्रतियोगितामा नेपाल आर्मीले पुरुष तर्फको तिनै स्थान हात पारेको छ । सेनाका बशन्त थारुले ५६ मिनट १२ सेकेन्डमा साथ स्वर्ण पदक प्राप्त गर्नु भयो । दोश्रो स्थानमा रहनु भएका हिमाल टमाटाले ५८ मिनट १ सेकेन्ड र तेश्रो स्थानमा रहेका रुद्र कटुवालले ५८ मिनट ४८ सेकेन्डमा निधारित दूरी पुरा गर्नु भएको थियो । महिला तर्फको राष्ट्रिय प्रतिस्पर्धामा एपिएफकी सोनी गुरुङ्गले स्वर्ण जित्नुभयो।उहाँले १ घन्टा ६ मिनट २ सेकेन्डमा निधारित दूरी पुरा गर्नु भएको थियो । दोश्रो स्थानमा रहनु भएकी रोजाले १ घन्टा ८ मिनट ४ सेकेन्डमा निधारित दूरी पुरा गर्नु भएको थियो । यसै गरि तेश्रो स्थानमा नेपाली सेनाकी यम कुमारी भुजेलले १ घन्टा १८ मिनट ५९ सेकेन्डमादूरी पुरा गर्नु भएको थियो। च्याम्पियनसिप अन्तर्गत दुवाथलन तर्फको प्रतिस्पर्धामा नेपाली सेनाका मान बहादुर थापाले ५ किमीदौड, २० किमी साईक्लिङ्ग र २५ किमी दौड १ घन्टा १ मिनट र ९ सेकेन्डमा पुरा गर्दै स्वर्ण जित्नु भयो । यसै गरि एपिएफका किरण कुमार मल्लले १ घन्टा ३ मिनट र ४५ सेकेन्डमा साथ रजत र सेनाका अच्युत पराजुलीले १ घन्टा ३ मिनट र ५१ सेकेन्डका साथ कास्य पदक जित्न सफल हुनु भइको छ। महिला तर्फ आर्मीकी मन्जुकुमारी खड्काले उक्त दूरी १ घन्टा १७ मिनट ५० सेकेन्डका साथ स्वर्ण र पुष्पाकुमारी भण्डारीले १ घन्टा १८ मिनट २० सेकेन्डका साथ रजत जित्न सफल हुनु भएको छ। यस्तै जुनियर पुरुष तर्फ काठमाण्डौका नितेश मानन्धरले १ घन्टा १ मिनट र ४१ सेकेन्डका साथ स्वर्ण, देवेश मानन्धरले १ घन्टा २ मिनट ४३ सेकेन्डका साथ रजत जित्न सफल हुनुभयो। महिला तर्फ रोजाले १ घन्टा ८ मिनट ४ सेकेन्डका साथ पहिलो स्थान हात पार्न सफल हुनु भएको छ । कार्यक्रममा बोल्दै युवा तथा खेलकुद मन्त्री दलजित श्रीपालीले यस्ता खेलको माध्यमवाट अन्तर्राष्ट्रिउ पर्यटक आकर्षण गर्त सकिने बताउँदै उहाँदे पोखरालाई पर्यटकिय साहसिक खेलकुदको क्षेत्र बनाउन सरकारको तर्फबाट आफु लागि पर्ने बताउनुभयो। विजयी खेलाडीहरुलाई लेफ्टिनेन्ट कर्णेल उज्वल थापा, बंगलादेश ट्राईयाथलन संघका महासचिव मिमहमुद, केन्द्रि उपाध्यक्ष दीपक कोईराला, कास्की जिल्ला खेलकुद विकास समितिका पुर्व अध्यक्ष सुमन देवकोटा लगायतले पुरस्कार वितरण गर्नु भएको थियो।"
फिफाले गर्यो ब्राजिलसहित आधा दर्जन देशलाई जरिवाना,"एजेन्सी : अन्तर्राष्ट्रिय फुटबल महासंघ (फिफा) ले घरेलु समर्थकले खेल भावनाविपरीत काम गरेको आरोप लगाउँदै ब्राजिल, अर्जेन्टिना र मेक्सिकोलाई जरिवाना लगाएको छ । फिफाले सन् २०१८ मा रूसमा आयोजना हुने विश्वकप फुटबलका लागि हालै खेलिएका छनोट खेलका क्रममा घरेलु समर्थकले देखाएको उद्दण्ड व्यवहारका कारण दक्षिण अमेरिकाका यी फुटबल हस्ती राष्ट्रलाई जरिवाना तिराउने निर्णय गरेको हो । फिफाले ब्राजिललाई तीन हजार पाँच सय स्विस फ्र्यांक र अर्जेन्टिनालाई २० हजार स्विस फ्र्यांक जरिवाना तोकेको छ । यसैगरी मेक्सिकोलाई १० हजार स्विस फ्र्यांक जरिवाना तोकिएको छ । फिफाको अनुशासन समितिले विश्वकप छनोटअन्तर्गतका खेलहरूमा घरेलु समर्थकले विपक्षी खेलाडीलाई तेस्रोलिंगीका लागि प्रयोग गरीने अपमानजनक शब्द प्रयोग गरी हुटिङ गरेको जनाउँदै जरिवाना तिराउने निर्णय गरेको हो । फिफाले कुन खेलमा घरेलु समर्थकबाट त्यस्तो व्यवहार भएको हो भन्ने विषयमा भने स्पष्ट पारेको छैन । फिफाले विश्वकप छनोटअन्तर्गत गत मार्च २४ तारिखमा इटालीविरुद्ध भएको खेलका क्रममा समर्थकबाट भएको विभिन्न हर्कतका कारण अल्बानियालाई पनि एक लाख स्विस फ्र्यांक जरिवाना तोकेको छ । फिफाले सो खेलको क्रममा समर्थकले मैदानमा अतासबाजी गर्दा खेल केही समय रोक्नु परेको कारण देखाएको छ । सोही खेलसँग जोडेर इटालीलाई पनि १५ हजार स्विस फ्र्यांक जरिवाना लगाइएको छ । यसैगरी चीनसँगको खेलका क्रममा समर्थकले अवरोध पुर्याएको तथा क्षमताभन्दा बढी समर्थक स्टेडियममा छिराएको कारण देखाउँदै फिफाले इरानको फुटबल संघलाई पनि ५० हजार स्विस फ्र्यांक जरिवाना लगाएको छ । फिफाले यस्तै प्रकृतिका घटनामा बोस्नियाहर्जगोभिना, पोल्यान्ड र मोन्टेनेग्रोलाई पनि जरिवाना तिराउने निर्णय गरेको छ । यसैबीच, दक्षिण अमेरिकी देशका क्लबबीचको प्रतियोगिता कोपा लिबर्टाडोरेसअन्तर्गत बुधबार उरुग्वेमा भएको एक खेलका क्रममा समर्थकहरू झडपमा ओर्लंदा केही प्रहरी घाइते हुनुका साथै प्रहरीका साधनमा समेत क्षति पुगेको जनाइएको छ । ब्राजिलियन क्लब पालमेइरस र उरुग्वेको क्लब पेनारोलबीचको खेलका क्रममा झडपमा उत्रने करिब ३० जना समर्थकलाई प्रहरीले पक्राउ गरेको छ । झडपमा परी उरुग्वेका १८ जना प्रहरी घाइते भएका छन् । ब्राजिलियन क्लब ३२ गोलले विजयी भएको उक्त खेल समाप्त भएलगत्तै समर्थकहरू झडपमा उत्रिएका थिए।"
विशाल मेमोरियल गोल्डकपको उपाधि आर्मीको कब्जामा,"वीरगन्ज : वीरगन्जमा डेढ दशकपछि आयोजित राष्ट्रिय स्तरको फुटबल प्रतियोगिता प्रथम टुबोर्ग विशाल मेमोरियल गोल्डकप फुटबल टुर्नामेन्टको उपाधि नेपाली सेनाको त्रिभुवन आर्मी क्लबले जितेको छ। नारायणी रंगशालामा शनिबार भएको फाइनल खेलमा सिएमजी संकटा क्लबलाई २० ले हराउँदै आर्मीले उपाधि उचालेको हो। आर्मीले फाइनल भिडन्तमा संकटा क्लबसंग लगातार तीन पटकको हारको बदला लिन सफल भएको छ। यस अघि संकटासंग भएका चार वटा फाइनल भिडन्तमा आर्मीले एउटामा मात्रै जित हात पारेको थियो भने त्यसपछिका लगातार तीन फाइनल भिडन्तमा संकटा विजयी भएको थियो। शनिबार भएको फाइनल खेलमा आर्मीका लागि दबै गोल जर्सी नम्बर ३० का जर्ज प्रिन्स कार्कीले गरेका हुन्। पहिलो हाफ बराबरीमा सकिएको खेलमा आर्मीले दुवै गोल दोश्रो हाफमा गरेको हो। दोश्रो हाफको २२ औं मिनेटमा जर्सी नम्बर १४ का सन्तोष तामाङले दिएको पासलाई कार्कीले हेड मार्फत् गोल गरेका थिए। पहिलो गोल भएको तेश्रो मिनेटमै (दोश्रो हाफको २५ औं मिनेटमा) फेरि कप्तान भरत खवासले दिएको व्याक पासलाई सदुपयोग गर्दै कार्कीले प्रहार गरेको बल संकटा क्लबको गोल पोष्ट भित्र छिरेपछि आर्मीले खेल २० ले जित्दै उपाधिमाथि कब्जा गरेको हो। उपाधीसंगै आर्मी क्लबले नगद पाँच लाख रुपैयाँ र ट्रफी प्राप्त गरेको छ। उपविजेता संकटा क्लबले भने नगद दुई लाख ५० हजार र ट्रफीमै चित्त बुझाएको छ। सँगै प्रतियोगितको सर्वोत्कृष्ट खेलाडी (म्यान अफ दी सिरिज) संकटा क्लबका राज पौडेल घोषित भए। उनले सुजीकी जिक्सर मोटरसाइकल पाएका छन्। यस्तै प्रतियोगिताको उत्कृष्ट स्ट्राइकर आर्मी क्लबका जर्ज प्रिन्स कार्की, उत्कृष्ट गोल रक्षक आर्मीकै विकास कुथु, उत्कृष्ट मिड फिल्डर संकटाका कप्तान विक्रम लामा, उत्कृष्ट रक्षक संकटाका पिटर सेगुन र उत्कृष्ट प्रशिक्षक आर्मी क्लबका नवीन न्यौपाने घोषित भएका छन्। सबैले जनही नगद १० हजार रुपैयान् पुरस्कार प्राप्त गरेका छन्। प्रतियोगिताको समापन समारोहमा नेपाल प्रहरीका प्रहरी नायव महानिरिक्षक गणेश केसी, प्रहरी वरिष्ठ उपरीक्षक सूर्यप्रसाद उपाध्याय, उद्योगपति एंव समाजसेवी विजय सरावगी, नेशनल मेडिकल कलेजका प्रबन्धक निर्देशक बसरुद्धिन अन्सारीले विजेता र उपविजेता टिमका खेलाडीहरुलाई नगद पुरस्कार तथा ट्रफी प्रदान गर्नु भएको थियो। विशाल मेमोरियल फाउण्डेशनले वैशाख नौ गतेदेखि आयोजना गरेको प्रतियोगितामा नेपाल पुलिस क्लब, त्रिभुवन आर्मी क्लब, सशस्त्र प्रहरीको एपिएफ क्लब, संकटा क्लब, वीरगन्ज युनाइटेड , नवजनजागृती युवा क्लब सीमरा र विजय युथ क्लब हेटौंडा गरी ए डिभिजनका सात वटा क्लबले भाग लिएका थिए।"

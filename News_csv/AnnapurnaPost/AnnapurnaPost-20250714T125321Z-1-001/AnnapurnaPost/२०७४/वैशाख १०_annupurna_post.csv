शीर्षक,विवरण
दलतन्त्र कि लोकतन्त्र ?,"बेलायतका प्रधानमन्त्री डेभिड क्यामरुनले एउटा जनमत गराए । बेलायत युरोपियन युनियनमा रहिरहने कि बाहिर निस्कने ? उनी रहिरहने पक्षमा उभिए र त्यसैको प्रचार गरे । तर जनमतमा उनी हारे । बहुमतले युनियनबाट बाहिर निस्कने निधो गर्यो । तत्पश्चात् उनले आफ्नो पदबाट राजीनामा दिए । के उनले राजीनामा दिनु आवश्यक थियो ? संविधानअनुसार आवश्यक थिएन किनभने संसद्मा उनको बहुमत कायमै थियो । आफ्नो दलको बहुमत हुँदासम्म उनी प्रधानमन्त्रीको पदमा बहाली रहन सक्थे । उनको हारपछि कसैले पनि उनले राजीनामा दिनुपर्छ भनेर माग गरेन । तर आफूले खोजेको पक्षको हार भएकाले नैतिक कारणले पद त्याग गरे । यस कदमबाट उनले जनमतको कदर गरे । यसलाई राम्रो लोकतान्त्रिक परम्परा नै मानियो । कतिसम्म भने उनले टोरी पार्टीको नेतृत्वको पनि परित्याग गरिदिए । यसबाट के स्पष्ट देखियो भने जनताबाटै निर्वाचित भएर आएको भए पनि आफ्नो पक्षमा जनमत नरहेपछि सत्तामा बसिरहनु अनैतिक र अनुचित हुने रहेछ । त्यसैकारण पदको लोभ नगरीकन उनी सत्ताबाट बाहिरिए । अमेरिकामा हालै राष्ट्रपतिको चुनाव भयो र डोनाल्ड ट्रम्प नयाँ राष्ट्रपति भए । उनले पदभार सम्हाल्नुअगाडि र पछाडि पनि अमेरिकाका विभिन्न सहरहरूमा विरोध प्रदर्शन भए, तर उनले त्यसको वास्ता गरेनन् र आफ्नो काममा लागिरहे । उनले राष्ट्रपतीय निर्वाचनको दौरान जुनजुन कदम उठाउँछु भनेका थिए, तिनै कदम एकपछि अर्को उठाए । सबभन्दा पहिला उनले आठ देशका नागरिकलाई अमेरिका आउन रोक लगाए । त्यसले ठूलो हल्लीखल्ली गरायो । तर सो आदेशलाई अमेरिकाको अदालतले खारेज गरिदियो । त्यसपछि उनले अर्को आदेश जारी गरे । त्यसलाई पनि अर्को अदालतले खारेज गरिदियो । दोस्रो कदममा राष्ट्रपति ओबामाले लागू गरेको स्वास्थ्य बिमा व्यवस्थालाई राष्ट्रपति ट्रम्पले खारेज गरे, तर व्यवस्थापिकाले त्यो आदेशलाई नकारिदियो । तेस्रो कदम उनले गैरकानुनी आप्रवासीहरूलाई देशनिकाला गर्ने बताए । खासगरी अपराधी गतिविधिमा लागेका मानिसहरूलाई निकाल्ने भए । यो काम विस्तारै भइरहेकै छ । उनले यिनै काम गर्ने भनेर अमेरिकी जनतासित भोट मागेका थिए र जितेपछि यिनै काम गरे । यसबाट पनि जनमतको कदरै भएको देखिन्छ । सत्ता पृथकीकरणको व्यवस्था भएको अमेरिकामा उल्टापुल्टा हुनु नौलो कुरा होइन । त्यसैकारण राष्ट्रपति ट्रम्पले राजीनामा दिनुपर्ने आवाज उठेन, न उनले यसबारे कुनै चर्चा नै गरे । बलियो कार्यकारी प्रमुखको व्यवस्था भएको तर अदालत र व्यवस्थापिका पनि उत्तिकै बलियो बनाइएकाले त्यहाँ कुनै संवैधानिक संकट उत्पन्न भएन । राज्य सञ्चालन यथावत् चलि नै रह्यो । हुन त नेपालमा पनि यस्तै बलियो कार्यकारी प्रमुख राख्ने धेरै चर्चा चले पनि यसको व्यवस्था हाम्रो संविधानमा हुन सकेन । यसको साटो हाम्रो संविधानले राजनीतिक सहमतिको बाटो अपनायो । संशोधन गर्नुपर्यो, सहमति चाहियो । निर्वाचन गर्नुपर्यो, सहमति चाहियो । निर्वाचनको मिति तोक्नुपर्यो, सहमति चाहियो । सीमांकन बदल्नुपर्यो, सहमति चाहियो । आखिर सहमति नचाहिएको केमा ? सहमतिबाटै सबै निर्णय हुने भएपछि संविधानको आवश्यकता नै किन पर्यो ? हाम्रो देशको लोकतन्त्रमा के जनमतको कदर भएको छ ? नेपालका विद्रोहीहरू बाह्रबुँदे सम्झौताअन्तर्गत शान्ति प्रक्रियामा आए । तर के त्यो सम्झौता जनमतमा राखियो ? जनमतको अवहेलना भएको ठूलो उदाहरण संविधान घोषणा हुँदा भएको छ । एकपटक थाइल्यान्डको लोकतन्त्र हेरौं । बहुदलीय लोकतन्त्रको प्रथाअन्तर्गत निर्वाचन गराउँदा सिनावात्राको पार्टी विजयी भयो । सिनावात्रा प्रधानमन्त्री छँदा त्यहाँका किसानहरूका लागि राम्रो काम गरिदिएकाले उनीहरूको समर्थन उनले प्राप्त गर्ने गर्छन् । तर सिनावात्रा एउटा ठूलो भ्रष्टाचारको आरोपमा परे र उनलाई अपदस्थ गरियो । उनी थाइल्यान्ड बाहिर गएर बसे । पुनः निर्वाचन भयो । तर उनकी बहिनीले नेतृत्व गरेको उनकै पार्टीले निर्वाचन जितिन् । तिनी प्रधानमन्त्री भइन् र केही वर्षमै तिनलाई पनि सत्ताबाट हटाइयो । थाइल्यान्डको राजनीतिमा सेनाको ठूलो प्रभाव भएकाले सेनाले नै शासन सम्हाल्न पुग्यो । नयाँ संविधान बन्यो । एउटा सदनमा सेनाका मनोनीतहरूले भरियो । कुनै पनि दलको बहुमत नआउने प्रकारको संविधान बनाइयो । जनमतमा राखियो । पारित पनि भयो । जालझेलको दोषारोपण त हुँदै गर्यो, तर संविधान कार्यान्वयनमा आयो । बहुमत जनादेशबाट पारित भएपछि त्यसलाई कसैले चुनौती दिन सकेन । यसलाई पनि जनमतमा अडिएको लोकतन्त्र भनेरै मानिएको छ । के हाम्रो लोकतन्त्र पनि यस्तै पो हो कि ? बोलिभियामा बीसौं वर्षदेखि चलिरहेको विद्रोहीहरूसित त्यहाँको सरकारले शान्ति सम्झौता गर्यो । त्यो सम्झौतालाई स्वीकृतिको लागि जनमतमा राखियो । जनमतमा त्यसलाई बहुमतद्वारा अस्वीकार गरिदिए । फलस्वरूप शान्ति सम्झौता भंग भयो । सरकार र विद्रोहीहरूले पुनः कुराकानी गरे र सम्झौता फेरे । पहिलो सम्झौतामा विद्रोहीहरूलाई धेरै छुट दिएको सिकायत भएकाले उनीहरूमाथि हुने कारबाही कडा गरिने भयो । नयाँ सम्झौता पुनः जनमतमा राखियो । यसपालि यो पारित भयो र लागू भएको छ । यसबाट पनि जनमतको कदर भएको मानिएको छ । यी सबै उदाहरणबाट यी देशहरूमा जनमतको कदर भएको देखिएको छ, तर हाम्रो देशको लोकतन्त्रमा के जनमतको कदर भएको छ ? नेपालका विद्रोहीहरू बाह्रबुँदे सम्झौताअन्तर्गत शान्ति प्रक्रियामा आए । तर के त्यो सम्झौता जनमतमा राखियो ? जनमतको अवहेलना भएको ठूलो उदाहरण संविधान घोषणा हुँदा भएको छ । त्यो कुरा धर्म निरपेक्षताले खोलेको छ । नेपालको संविधानको मस्यौदा जब जनताको प्रतिक्रिया बुझ्नको लागि पठाइयो त्यसबेला धर्म निरपेक्षताको विपक्षमा जनमत प्रकट भएको थियो । तर सो रिपोर्ट आजसम्म सार्वजनिक गरिएको छैन । सो नगरिएकोमा नेपाली कांग्रेसका नेता शेखर कोइरालाले सार्वजनिक रूपमा नै सिकायत गर्ने गर्छन् । तर त्यसको सुनुवाइ कतै भइरहेको छैन । सार्वजनिक नगरिएकोबाटै प्रस्ट हुन्छ कि जनप्रतिक्रिया धर्म निरपेक्षताको विपक्षमा गएको छ । तैपनि नेपाललाई धर्म निरपेक्ष भनेर घोषणा गरियो । अब सवाल उठ्छ जनताको बहुमतबाट अस्वीकार गरिएको कुरा संविधानमा किन र कसरी समावेश भयो ? के संविधानसभा या संसद्बाट जनमतको विपरीत गरिएको निर्णय पनि लोकतान्त्रिक हुन्छ ? त्यो कुरा अन्य मुलुकमा भएको देखिएन । अंकगणितको आधारमा मात्र लोकतान्त्रिक मान्ने हो भने हामी थाई लोकतन्त्रको बाटोमा अग्रसर भएका छौं र हाम्रो अवस्था पनि त्यहाँको जस्तै ढिलोचाँडो हुने देखिन्छ । त्यो बेलामा लोकतन्त्र मर्न लाग्यो भनेर के भन्न पाइनेछ ? त्यही कथा संघीयता र गणतन्त्रको मुद्दामा दोहोरिएको छ । दुवै विवादित विषय भएका छन् । दुवै विषय जनताबाट कुनै पनि प्रकारले अनुमोदित होइनन् । साँच्चैको लोकतान्त्रिक पद्धति अपनाइएको हो भने सबै विवादित विषयहरूलाई जनमतमा राखिए के नै बिग्रन्छ ? नराख्नुबाट यो बुझिन आउँछ यी विषयहरूमा जनमत र दलमत फरक छन् । जनमतभन्दा दलमत ठूलो मान्ने भए हाम्रो व्यवस्थालाई लोकतन्त्रको साटो दलतन्त्र राखिनु उपयुक्त हुनेछ । यही दोगला व्यवहारले हामीमा धेरै ठूलो भ्रम फैलाएको छ । जति चाँडो भ्रम चिर्न सकिन्छ उति चाँडो हाम्रो भलाइ हुनेछ ।"
कुन बाटो अनुसरण गर्ने ?,"वैशाख ३१ को चुनावको तिथि नजिकिँदै गर्दा निर्वाचनलाई लिएर अनेकथरिका शंकाउपशंकाहरू उठ्न थालेका छन् । ०४७ को संविधान जारी भएपछि मुलुकमा संवत् ०४९ र ०५४ गरी जम्मा दुईपटक मात्र स्थानीय निकायको निर्वाचन सम्पन्न भएको छ । ०५४ मा सम्पन्न निर्वाचनको समयावधि ०६९ असारमा सकिएपछि आजसम्म स्थानीय निकाय जनप्रतिनिधिविहीन अवस्थामा छ । अन्य धेरै कुराका अतिरिक्त ०४७ सालको संविधान र २०५५ सालको स्थानीय स्वायत्त शासन ऐनको कार्यान्वयन हुन नदिई नेतृत्व विकास र राजनीतिक स्थायित्वमा अवरोध पुर्याउने प्रपन्चका साथ सुरु गरिएको जनप्रतिनिधिबिनाको स्थानीय निकायको षड्यन्त्रमूलक राजनीतिले अझै केही समय निरन्तरता पाउने सम्भावना पेचिलो बन्दै गएको देखिन्छ । सरकारमा रहेका कतिपय पदाधिकारीको व्यवहार र अभिव्यक्तिले यस्तो सम्भावनालाई झनै मजबुत बनाउँदै लगेको छ । विकेन्द्रीकरणको माध्यमद्वारा सार्वभौमसत्ता सम्पन्न जनतालाई शासन प्रक्रियामा अधिकाधिक मात्रामा सम्मिलित हुने अवसर जुटाई प्रजातन्त्रका लाभहरूको उपभोग गर्न सक्ने व्यवस्था गर्ने' उद्देश्यले ०५६ वैशाख १६ गतेदेखि लागू भएको स्थानीय स्वायत्त शासन ऐन केन्द्रीय अधिकारको विकेन्द्रीकरण र निक्षेपीकरणका लागि एक कोशेढुंगा थियो । यो कानुनले कृषि, खानेपानी, यातायात, शिक्षा, स्वास्थ्य, भौतिक विकास, वन, पर्यटन, भाषा, संस्कृति, वातावरण, न्यायजस्ता विषयहरूमा स्थानीय निकायलाई अत्यधिक अधिकार प्रदान गरेको थियो । तर कतिपय बाह्य शक्तिद्वारा मुलुकको अखण्डता समाप्त पार्न पलान्टेसन गरिएको मधेसी र पहाडियाबीचको द्विराष्ट्रियता, जनजातिहरूबीचको बहुराष्ट्रियता र पहिचानको राजनीति जस्ता अत्यन्त निकृष्ट र राष्ट्रघाती मुद्दाहरूको योजनाबद्ध चक्रब्युहमा फसिसकेका राजनीतिक शक्ति र तिनका स्वार्थ समूहहरूले मुलुकका लागि आवश्यक कानुन कार्यान्वयनमा ध्यान दिन जरुरी ठानेनन् । फलतः०४७ को संविधान जस्तै यो कानुनको पनि अवसान हुन गयो । समय, सन्दर्भ र मुलुकको आवश्यकतामा कुनै कानुन वा संविधानको फेरबदल स्वाभाविक प्रक्रिया हो । सधैं एउटै कानुनी वा संवैधानिक प्रबन्धको अधीनमा मुलुक सञ्चालन हुनुपर्छ भन्ने सोच राख्नु उपयुक्त होइन । परिवर्तन अवश्यंभावी छ, यसमा विवाद गर्ने ठाउँ रहँदैन । तर आफू र आफ्नो राष्ट्रविरुद्ध योजनावद्ध ढंगले कसैले गरिरहेको प्रहारको हेक्कासमेत राख्न नसक्नु एक प्रकारको नागरिक अक्षमता हो । अझ जानाजान त्यसबारेमा मुकदर्शक बन्नु र त्यस्तो योजनाको उपयोगी गोटी बन्नु त आफैंमा राज्यविरोधी कार्य हो । यो अवस्था पछिल्लो समयमा झनै खतरनाक बन्दै गएको देखिन्छ । राज्यविहीनता वा अर्को राष्ट्रको अधिनस्थ रहनुपर्दाको पीडा कति दर्दनाक हुन्छ भन्ने त्यस्तो पीडा भोगेका मानिसहरूको अनुभवबाट शिक्षा लिन सकिन्छ । विडम्बना नै भनौं, यसबारेमा त्यति गम्भीरता हामीकहाँ देखिँदैन । राष्ट्र स्वाधिन र सार्वभौम हुनुको महत्ववको अनुभूत हामीले गर्न सकेको देखिँदैन । संविधानको संरक्षण अहिलेको आवश्यकता हो भने मुलुकका लागि उपयोगी र लागू हुनसक्ने व्यवस्थाहरूको कार्यान्वयन गर्दै जानु बुद्धिमानी हुन्छ । यसका लागि स्थानीय निर्वाचन एउटा सर्त हुन सक्छ । पंक्तिकारले बारम्बार बोल्दै र लेख्दै आएको कुरा होसशस्त्र विद्रोह, संघीय राज्य, संविधानसभा र त्यसरी निर्मित संविधानयी चार चिजको समि श्रण र त्यसले ल्याएको परिणाम एउटा राज्यका लागि त्यति शुभ मानिँदैन । विश्व अभ्यासले स्थापित गरेको यो एक तीतो सत्य हो । हाम्रो सन्दर्भमा यी मुद्दाहरू राज्य सत्तामाथि नियन्त्रित अस्थिरता कायम राखिराख्न अघि सारिएका हुन् भन्ने घामजत्तिकै छर्लंग छ । जसलाई रोक्न वा त्यसबाट हुने क्षति न्यूनीकरण गर्न हामीले कुनै सार्थक पहल र चासो देखाउन सकेका छैनौ । अरूले लादेका एजेन्डा र अरूको बहकाउमा स्थापित राष्ट्रिय मूल्य मान्यता एवं सम्पदाहरूलाई एकपछि अर्को नष्ट गरिँदैछ । परिणामतः आज हामीसँग राष्ट्रिय दिवस छैन, राष्ट्रिय एकताका प्रतीकहरू छैनन्, हाम्रो पोसाक छैन र बहुसंख्यकले स्वीकार्न सक्ने संविधान छैन । धेरैले नचाहेको तर थोरैले मात्र चाहेको खराबीको बोलबाला छ । जेजस्तो परिस्थिति भए पनि स्थानीय तहको निर्वाचन मुलुकको आवश्यकता हो । संविधानले व्यवस्था गरेको तर हाम्रो यथार्तताले अझै स्वीकार गरिनसकेको प्रादेशिक संरचनाको कार्यान्वयन विषय थप जटिल र विवादित बन्दै गएको सन्दर्भमा स्थानीय निकायको उपस्थिति संविधानका अन्य कतिपय प्रावधानहरू लागू नहुँदाको अवस्थामा पनि अपरिहार्य छ । मुलुकको अखण्डता, अस्मिता, जातजातिबीचको सुसम्बन्धमा आउन सक्ने आँचका बारेका कुनै ख्याल नराखी मुख्य रूपमा सत्तास्वार्थको सम्झौतामा जारी गरिएको संविधानका अधिकांश प्रावधानहरूको कार्यान्वयन हुने सम्भावना कहिल्यै छैन । तथापि संविधानको संरक्षण अहिलेको आवश्यकता हो भने मुलुकका लागि उपयोगी र लागू हुनसक्ने व्यवस्थाहरूको कार्यान्वयन गर्दै जानु बुद्धिमानी हुन्छ । यसका लागि स्थानीय निर्वाचन एउटा सर्त हुन सक्छ । सत्तापक्ष, प्रतिपक्ष र संविधानविरुद्ध उभिएका अन्य द्वन्द्वरत पक्षहरूको अवस्थालाई मध्यनजर गर्दा अबको राष्ट्रिय राजनीतिमा संविधानको पक्ष र विपक्षमा चर्का बहस हुने निश्चितप्रायः छ । यसले हामीलाई दुईमध्ये कुनै एक पक्षमा उभिन बाध्य पार्ने छ । एउटा संविधान कार्यान्वयनको पक्ष र अर्को यसको वैकल्पिक उपायको खोजी । विगतको द्वन्द्व, समय, साधन स्रोत र स्वयं संविधानको विकासक्रमको आधारमा हेर्दा पहिलो उपाय नै हाम्रा लागि उपयुक्त हुन सक्छ । तर यो विकल्प सर्तसहितको हुनेछ । प्रायोजित रूपमा सञ्चालन गराइएको सशस्त्र द्वन्द्व, दिल्लीमा सम्पन्न बाह्रबुँदे समझदारी, विभिन्न दल तथा समूहहरूसँग गरिएका कतिपय नाजायज सम्झौताहरूले थोपरेका राष्ट्रिय हितविरुद्धका मुद्दाहरूलाई परित्याग गर्दै पूर्ववर्ती समयमा स्थापित मूल्यमान्यताहरू समेत सम्बोधन हुनेगरी संविधानमा संशोधन वा परिमार्जन हुनसक्ने वातावरण सिर्जना भएमा पहिलो उपायको सान्दर्भिकता रहन्छ । तर यो उपाय जारी संविधानलाई साधन बनाई मुलुकको अस्तित्व नै खलबल्याउने अभीष्टका लागि कदापी प्रयोगमा आउन सक्दैन, आउनु हुँदैन । सरकारद्वारा प्रस्तुत संविधानको दोस्रो संशोधन प्रस्ताव, मधेसी मोर्चाको माग र कतिपय प्रमुख राजनीतिक दलका क्रियाकलाप हेर्दा कतै झनै खराब अभीष्टपूर्तिका लागि पहिलो उपायको चर्चा भएको त होइन भनी आशंका गर्ने प्रशस्त ठाउँ छन् । परिमार्जनका लागि अघि सारिएका संविधान संशोधनका अन्तरवस्तुहरू संविधानका मौलिक व्यवस्थाहरू भन्दा पनि बढी खतरनाक छन्, यो एउटा उदाहरण हो । यसले हाम्रो राजनीतिक शक्ति सच्चिन भन्दा पनि बाह्य शक्तिद्वारा प्रायोजित रूपमा अगाडि सारिएका मुद्दाहरूलाई संविधानमा अझ बलियो गरी स्थान दिन कटिबद्ध रहेको पुष्टि गर्छ । जनमत, मुलुकको यथार्थता, भूराजनीति सबैसँग प्रतिकूल एजेन्डा लाद्ने मनसाय हुनु आफैंमा आपत्तिजनक छ । त्यसैले संविधानको कार्यान्वयन कुन हदसम्म हुने वा नहुने भन्ने नेपाली जनताका लागि मधेसी मोर्चा र प्रमुख राजनीतिक दलले आगामी दिनमा देखाउने व्यवहारमा निर्भर गर्ने छ । प्रस्तावित निर्वाचनलाई पनि यसै सन्दर्भमा बुझ्न आवश्यक छ । पछिल्ला बाह्रचौध वर्षको राजनीतिक र संवैधानिक घटनाक्रमहरू सरल, सहज र स्वाभाविक गतिमा अघि बढेको मान्न सक्ने ठाउँ छैन । यो एक प्रकारको आत्मसमीक्षाको पनि समय हो । हामीले कुन कुरा ठीक गर्यौं र कुन बेठीक, संविधान कार्यान्वयनका लागि त्यसको समीक्षा हुन आवश्यक छ । को कसद्वारा केका लागि कसरी प्रयोग वा सञ्चालित भयौं भन्ने कुरा पनि आत्मसमीक्षाको विषय हुन आवश्यक छ । यसर्थमा अबको राष्ट्रिय दायित्व विगतका गल्ती महसुस गरी त्यसलाई दोहोरिन नदिने प्रतिबद्धताको हो । यो सर्तमा स्थानीय तहको निर्वाचनलाई सम्मान र समर्थन गर्न सकिन्छ । अझ खराब चिजलाई वैधानिकता दिने कार्य अब स्वीकार्य हुन नसक्ने हुँदा यस्तो सोचले अन्तत्वोगत्वा संविधान समाप्तिको बाटोलाई बल पुग्ने निश्चित छ । अतः कुन बाटो वा उपायको अनुसरण गर्ने राजनीतिक दल र सरोकारवालाहरूले छुट्ट्याउने विषय हो ।"
असभ्यहरूको बीचमा बागमती सभ्यता,"हामी आफूलाई पूर्वीय सभ्यताका धनी (मसिया) ठान्छौं । बागमती हामी हिन्दुहरूको सभ्यता, पशुपतिनाथ हिन्दुहरूको आस्थाको धरोहर, यसलाई सभ्यता सिकाउने र पशुपतिको शीरमा चढाउने जल (पानी) नै अपवित्र बनाई हामी कस्तो सभ्यता निर्माण गरिरहेको छौं ? त्यसैले हामी आफ्नै कार्यशैलीले सभ्यतामा ठगिएका छौं । हेपिएका छौं। आज पनि वानीबेहोरा, मानसिकता, व्यवहार र संस्कारमा पुरातन सोच नै हावी भएको छ । एक्काईसौं शताब्दीमा हामी कुन संस्कार र सभ्यतामा हिँडिरहेका छौं । थाहा छैन, भएको भए सभ्यताको चीरहरण हुने थिएन । राजनीतिक प्रतिबद्धता नहुँदा स्वस्थ प्रशासनिक प्रणालीको विकास हुन सकेन । जिम्मेवार निकायको मनोबलमा बारम्बार प्रहार हुँदै आयो । इमान्दार नोकरबाहेक अरूको केही हुन सकेन कर्मचारीतन्त्र । लोकतन्त्रका नाममा कर्मचारीतन्त्रलाई प्रतिद्वन्द्वीका रूपमा हेरियो । लोकतान्त्रिक प्रतिनिधि र कर्मचारीलाई एक अर्काका परिपूरक बनाउनुको साटो अविश्वासको पर्खाल खडा गर्ने काम गरियो । एउटा राजनीतिक पार्टीले अर्को पार्टीको बिल्ला लगाई कर्मचारीलाई नै गुप्तचरी गराउन प्रेरित गरियो । आपसी मनमुटाव बढ्यो र स्वार्थ र निहीत उद्देश्यको लागि प्रयोग गर्ने परिपाटीले संस्थागत वैधता पायो । कर्मचारीतन्त्रमा पनि सभ्यताको दोहन गरी फाइदा लुट्ने वर्ग हावी भयो सधैं । यसरी बागमती अतिक्रमित हुँदै गयो । कर्मचारीलाई प्रतिद्वन्द्वी भन्दा सहायकको रूपमा हेर्ने र तदनुरूपको व्यवहार गर्ने परिपाटी राजनीतिक नेतृत्वमा बस्न नसक्दा सुधार र परिवर्तन देखावटी र झारा टार्ने काम भयो । कर्मचारीहरू समय काट्ने र ५ बजाउने कामतिर लागे । यो दुर्भाग्य निम्त्याउने काम विभिन्न पार्टीका नेतृत्वबाटै भएको हो । हजुरिया संस्कार र शक्ति र अख्तियारीको अत्याधिक केन्द्रीकरणले प्रशासनलाई प्रभाव पारी नै रह्यो । टाठाबाठा र सत्ताको वरिपरि घुम्नेहरूको बोलबाला भयो । यसले गर्दा संस्थागत कमजोरी बढ्न थाले, हाम्रा संस्कार र सभ्यता ओझेलमा पर्न थाले । निषेध गरिएका त्रियाकलाप अत्यधिक मात्रामा हुन थाले । बागमती दोहनका गतिविधि बढ्न थाले । अब यसलाई लिकमा ल्याउन धेरै चुनौती झेल्नुपर्ने अवस्था छ । बागमती सभ्यताका कार्यमूलक योजनाहरूमा जनअभिरूची बढाउन नसक्दा उपलब्धी न्यून भए । नेता आफन्त र दलका कार्यकर्ता कहाँबाट कमिशन आउँछ भनेर हिँड्ने परिपाटीको विकास भयो । नेतृत्वले यस्ता गतिविधि समाप्त पार्नुको साटो बढाउँदै लग्यो । अधिकार सम्पन्न बागमती सभ्यता एकीकृत विकास समितिको गठन भएको २३ वर्ष पुगेको छ । यस बीचमा बागमती सभ्यताका असफल प्रयासहरू धेरै भए, आवश्यक कानुन र अन्तरमन्त्रालय समन्वय नहुँदा त्यसले गति लिन सकेन । कानुनको अभाव देखाएर पन्छिने परिपाटीले जरो गाडिनै रह्यो । बागमती सभ्यताका थप प्रयास निष्फल हुन नदिन सरकारको थप प्रतिबद्धताको खाँचो थियो, तर त्यसो हुन सकेन । बागमती क्षेत्रमा नेपालको एकमात्र अन्तर्राष्ट्रिय विमानस्थल पटकपटक उडान तथा विमान अवतरण गराउन नसक्ने गरी चराहरू उड्छन् । धेरै ठूलो दुर्घटना बढ्ने सम्भावना त्यत्तिकै छ । बागमतीमा मिसाइएका विभिन्न दुर्गन्धित वस्तुहरू र विशेष गरी एयरपोर्ट, सिनामंगल तथा तीनकुनेमा खोलिएका सेकुवा पसलबाट निक्कने धुँवाका कारण काग तथा अन्य चराहरू बढ्न थाले । त्यस क्षेत्रमा मदिरा र मासुजन्य पदार्थ बिक्रीवितरण गर्न रोक लगाउन कडा कानुन बनाउनु आवश्यक छ । दुर्घटना बाजा बजाएर निम्तिँदैनन् भन्ने हेक्का सबैले राख्न सक्नुपर्छ । विभागीय मन्त्रीको पहिलो प्राथमिकता र प्रतिबद्धताप्रति बागमती सभ्यता जोगाउन नेतृत्व लिने वर्ग कति संवेदनशील बन्छ, त्यसले महत्वपूर्ण भूमिका निर्वाह गर्छ । वर्तमान नेतृत्वलाई पंक्तिकारको सुझाव छ सबैको सहयोग लिएर काम गर्ने वातावरण निर्माण होस् । म नै सबैथोक हो भनीठान्ने प्रवृत्तिको जबसम्म अन्त्य हुँदैन तबसम्म बागमतीको सभ्यता जोगाउन सकिन्न । मन्त्री र सचिवको अघिपछि लाग्दैमा कामले गति लिँदैन । चाकरीकै भरमा नियुक्तिको अपेक्षा गर्नु हुन्न, जिम्मेवारपूर्ण पदीय दायित्व निर्वाह गरेको दाबी गर्ने हो भने । वर्तमान नेतृत्वसँग पंक्तिकारको कुनै आग्रहपूर्वाग्रह छैन, यसअघिका दुई कार्यसमिति बैठक साँच्चिकै उपलब्धिपूर्ण भएनन् । बोर्डको सदस्य भएर आएका व्यक्तिलाई चासो राख्ने काम भएन । आफू कार्यकारी भएको कार्यालयलाई आफ्नै अंग ठान्ने गरिएमा सबैले चाहेको स्वच्छ, सफा हराभर बागमतीको कमिटमेन्ट' पूरा हुँदैन । बागमती सभ्यताको परिभाषा र महत्वलाई बुझ्न सक्नुपर्छ । मन्त्रीबाट धेरै ठूलाठूला प्रतिबद्धता आएका छन् । ती प्रतिबद्धता पूरा गर्न मन्त्री आफैं बेल्चा लिएर बागमती किनारमा दगुर्ने होइन । बागमती सभ्यताकै कार्यकारी जिम्मेवारी लिएर बसेको व्यक्तिको कामकारबाहीको मूल्यांकन गर्ने क्षमता मन्त्रीमा छ । त्यसैले मन्त्रीको अघिपछि होइन, कामको अघिपछि लागौं । विभागीय मन्त्रीले आफैं नेतृत्व गरेको बैठकमा भनेका थिए, म तथ्यांक देखाएकै भरमा कार्य प्रगति भएको मान्दिन र मेरो त्यसमा रात्तिभर विश्वास पनि छैन । तसर्थ काम नगरी मन्त्रीको दौराको फेरो समाल्ने प्रयास कसैले पनि नगरे हुन्छ ।' कमसेकम सदस्य भएर आएको मान्छेले पनि कार्यकारी भूमिकामा रहेको व्यक्तिले के गरिरहेको छ अवश्य मूल्यांकन गर्छ नै । योजना बाँडेकै भरमा कार्य सम्पन्न भएको मानिँदैन । ७ वटा धार्मिक प्रवृत्तिले ओतपोत नदी र ५ वटा सहायक खोला दोहनलाई निर्लज्ज रूपमा हेरिरहने र बालुवा ठेक्काको कमिसनको आशा नराखे हुन्छ । प्रतिट्रक आउने नजरनामा कसैको लोभ छ भने नेतृत्व छाडिदिए हुन्छ, तर काम गर्ने प्रतिबद्धता मात्र होइन व्यवहारमा खरो उत्रन सके स्वतः दोहन कम हुन्छ । कागजमा बगेको पानी र भित्तामा झुण्ड्याइएको हरियालीले बागमती सभ्यता झल्कँदैन । वातावरण सुधार भएको मानिँदैन । बाँडिएको परिचयमा लेखिएको छ । लक्षित उपलब्धि के हो ? उपलब्धि त प्राप्त हुन्छ, सबैले देखिने गरी । सरकारी तवरबाट गरिने लगानी र दातृनिकायबाट प्राप्त ऋण सहयोग केवल नेपालीको थाप्लोमा थपिने बोझबाहेक अरू केही हुन सक्तैन ।विशेष गरी विश्व सम्पदा सूचीमा रहेको पशुपतिनाथ मन्दिर र वागमती सफाइको साझा अभियान मानेर विभिन्न राष्ट्रका स्वयंसेवक, सर्वसाधारण, मुख्यसचिवलगायत नेपाल प्रहरी र अन्य निकायको सहभागितामा एक सय हप्ताको सफाइ अभियानले गतिलो सन्देश दिएको थियो तर उल्लेख्य प्रगति हुन नसक्दा लज्जाबोध हुनुपर्ने होइन ? हुतराम वैध जसले मृत्युपर्यान्त वागमती सफाइ यात्रामा असभ्यहरूको अपमानबाहेक केही पाएनन् । मृत्युपर्यान्त दिइएको सम्मान उनले कति ग्रहण गरे, त्यो सायद उनले मात्र थाहा पाए होलान् । बागमती सफाइको अधुरो यात्रा कहिले कहाँ टुगिने हो थाहा छैन । सभ्यताका नाममा हुने र बग्ने ऋण नेपालीको थाप्लोमा कहिलेसम्म थपिइरहने हो ?सहरको ढल बोटलेर राती वाग्मतीमा खसाल्नेमाथि समितिले के के कार्बाही गर्यो ? पंक्तिकार बुझ्न चाहन्छ । काठमाडौं उपत्यका खानेपानी लिमिटेड भूमिगत पानी निकालिरहने, प्रत्येक घर कम्पाउन्डबाट निक्लने पानी चाहे त्यो आकाशे होस् वा प्रयोगमा आइसकेको होस्, हामी त्यसलाई सिधै ढलमा मिसाउछौं । त्यो पानी तल्लो तटीय क्षेत्रमा पुग्छ, जमिनभित्रको पानी दोहन गरिरहने तर रिचार्ज' नहुने अवस्थाले काठमाडौंलगायत अन्य ठाउँको पानीको मुहान सुक्नुका साथै जमिन भासिने क्रम दिन प्रतिदिन बढ्दो छ। यसतर्फ कसले सोच्ने हो ? हाम्रा सभ्यताका स्रोतको संरक्षण गर्ने निकाय कुन हो ? बागमतीलगायत अन्य नदी दोहन गरी बनाइएका घरटहरा भत्काउने निकाय कुन हो ? सुकुमबासीका नाउमा राजनीतिक च्याखे थाप्ने पार्टीहरूलाई कार्बाही गर्ने निकाय कुन हो ? नक्कली सुकुमबासी खडा गरी नदी दोहन गर्ने वर्गमाथि कार्बाही कसले गर्ने हो ? बागमती आफैं दोहन गर्ने र मुआब्जाको माग गर्ने निर्धारित निकायमाथि कार्बाही गर्नु सट्टा मुआब्जाको कुरा उठाउनु नै लज्जास्पद छ। यी प्रश्नहरूको उत्तर नआएसम्म नीतिगत सुधारको नाममा सभ्यताको चीरहरण भइरहन्छ । बागमती कुरुप सभ्यताको नमुना सहर बन्नेछ । ढल प्रशोधन प्रणालीमा थप सुधार गरेर मात्र पुग्दैन, दण्डनीय कानुन बन्नैपर्छ । नत्र बागमती सभ्यता एकीकृत विकासको नाममा डलर कमाउनेले कमाइरहनेछ, दोहन गर्नले दोहनको फाइदा लिइरहनेछ । प्रत्येक नेपालीको थाप्लोमा ऋणको बोझ थपिरहेछ । यो अवस्था कहिलेसम्म हेरेर बसिरहने ?"
बेलायतसँग स्कटल्यान्डको बढ्दो दूरी,"संयुक्त अधिराज्य अर्थात् बेलायत हिजोआज एउटा अनौठो असमञ्जस्यको स्थितिबाट गुज्रिरहेको छ । सन् २०१६ जुन २४ मा सम्पन्न बे्रक्सिट जनमत संग्रहमार्फत युरोपेली युनियन (ईयू) बाट नाता तोड्ने निर्णयमा पुगेपछि एक समय विश्वकै सर्वाधिक शक्तिशाली देश बेलायतले यतिबेला आन्तरिक विघटन हुने खतराको सामना गरिरहेको छ । जुन साम्राज्यमा कुनैबेला सूर्यास्त हुँदैन थियो, त्यसको यस्तो गति होला भन्ने कसैले पनि कल्पना गरेको थिएन होला । विषयलाई अगाडि बढाउनुअघि संयुक्त अधिराज्य, संक्षिप्तमा यूकेको संरचना बुझ्न आवश्यक छ । आमरूपमा यूकेलाई मानिसहरू ग्रेट ब्रिटेन, ब्रिटेन वा इंग्ल्यान्डको नामबाट चिन्छन् । बस्तुतः यूके चारवटा देशहरूको एउटा संगठन हो । ती देश हुन्इंग्ल्यान्ड, वेल्स, नर्दन आयरल्यान्ड र स्कटल्यान्ड । यी चारैवटा देश वा क्षेत्रका भाषा, संस्कृति तथा भौगोलिक एवं पर्यावरणमा काफी भिन्नता छन् । आश्चर्य मान्नु पर्दैन, यिनीहरूका आकांक्षाहरू पनि भिन्न छन् । यो स्थितिले यूकेका लागि एउटा गम्भीर चुनौती खडा गरिदिएको छ । यूकेबाट स्कटल्यान्डको स्वतन्त्रताको मुद्दामाथि सन् २०१४ जुलाईमा एउटा जनमत संग्रह सम्पन्न भएको थियो । त्यतिबेला करिब ५५ प्रतिशत स्कटिस नागरिकहरूले यूकेअन्तर्गत नै बस्ने इच्छा उजागर गरेका थिए । तर सन् २०१६ मा भएको ब्रेक्सिट जनमत संग्रहसम्म आइपुग्दा परिस्थितिमा निकै परिवर्तन भइसकेको छ । समग्रमा ५१ दशमलव ९ प्रतिशत यूकेबासीहरूले युरोपियन युनियन (ईयू)सँग आफ्नो देशको नाता तोड्नुपर्छ भन्ने पक्षमा भोट दिए । यस्तो निर्णयको पछाडि मानसिकता र कारणहरूबारे गहन विश्लेषण भइसकेका छन् । पंक्तिकारले पनि आफ्ना लेखमा स्पष्ट गरिसकेको छ, यूकेमा ईयूको रवैयाले हतासा उत्पन्न भइरहेको थियो । आधिकाधिक रोजगारीको अवसर युरोपका पूर्ववर्ती कम्युनिस्ट देशका नागरिकहरूले हडपिरहेको अनुभूति इंग्ल्यान्डवासीलाई भइरहेको थियो । किनकि ती देशका नागरिकहरू न्यूनतम ज्याला र मजदूरीमै काम गर्न तयार थिए । ईयूको ब्रसेल्सस्थित मुख्यालयले मध्यपूर्वका शरणार्थीहरूप्रति अपनाई आएको नरम व्यवहारले पनि इंग्ल्यान्डवासीमा आफ्नो भविष्यप्रति चिन्ता र शंका उत्पन्न गराइरहेको थियो । यूकेबाट अलग भएर स्कटल्यान्ड कसरी आफ्नो वर्तमानभन्दा अधिक सक्षम वा उन्नत बन्न सक्छ ? यस्तो अवस्थामा थेरेसा मे र निकोला सर्जियोनले राजनीतिक परिपक्वता देखाउनु आवश्यक छ । परिणामतः यूकेको कुल जनमत गणनामा ईयूबाट अलग हुने निर्णय आयो । प्रधानमन्त्री डेभिड क्यामरुन, जो ईयूमै आवद्ध हुनुपर्छ भन्ने नीतिका पक्षधर थिए, उनले आफ्नो पदबाट राजीनामा दिए । थेरेसा मे यूकेको नयाँ प्रधानमन्त्री बनिन् र यूकेलाई सन् २०१९ मार्चसम्ममा ईयूबाट अलग हुने समय सीमा निर्धारण गरियो । तर ध्यान दिनुपर्ने विषय यो थियो कि, सन् २०१६ जुनमा सम्पन्न ब्रेक्सिट जनमत संग्रहमा स्कटल्यान्डले संगठित यूकेको मतविपरीत निर्णय लियो । ७२ प्रतिशत स्कटिस जनताले ईयूमै बस्ने पक्षमा मत जाहेर गरे । उनीहरूले ब्रेक्सिटलाई भारी मतले अस्वीकार गरिदिए । हाल स्कटिस नेसनलिस्ट पार्टी (एसएनपी) निकोला स्टर्जियोनको नेतृत्वमा स्कटल्यान्डको संसद्मा बहुमतमा छ । स्टर्जियोनलाई यूकेको संसदमा फस्ट मिनिस्टर अफ स्कटल्यान्ड' को उच्चतम पद प्राप्त छ । स्टर्जियोनको दल एसएनपीको स्पष्ट अभिमत छ, स्कटल्यान्डको राजनीतिक एवं आर्थिक हित ईयूमा आवद्ध हुनुमै छ । यसैकारण एसएनपीले यूकेबाट स्कटल्यान्डको स्वतन्त्रताका लागि सन् २०१९ मेसम्ममा जनमत संग्रह हुनुपर्ने माग गरिरहेको छ । तर यूकेकी प्रधानमन्त्री थेरेसा मेले यो मागलाई अस्वीकार गरिदिएकी छन् । यसले गर्दा यतिबेला दुवै महिला राजनीतिज्ञ आमनेसामने भएका छन् । थेरेसा मे यूकेको संघीय एकतालाई कायम राख्न प्रतिबद्ध छिन् । उनी यूकेको विखण्डनको आरोप आफ्नो थाप्लोमा लिन तयार छैनन् । थेरेसा मे अर्कोतर्फ निकोला स्टर्जियोन स्कटल्यान्डको सार्वभौमिकता फिर्ता लिएर आफ्नो देशलाई ईयूसँगै आवद्ध राखेर अघि बढाउन चाहन्छिन् । दुवैका लागि यो प्रतिष्ठाको लडाईं बनेको छ, जसमा यूके र स्कटल्यान्डको तीन सय वर्षदेखिको गठबन्धन दाउमा लागेको छ । यस्तो विषम एवं आपसी दुर्भावनाको स्थितिमा मूलभूत वास्तविकता भने ओझेलमा पर्दो रहेछ । वर्ष २०१५ मा स्कटल्यान्डको कुल निर्यातको ५५ प्रतिशत यूकेका बाँकी इलाकामा भएको थियो । जबकि ईयूको निर्यात यसको मात्र एक चौथाइ थियो । अतः यो बुझ्न कठिन भइरहेको छयूकेबाट अलग भएर स्कटल्यान्ड कसरी आफ्नो वर्तमानभन्दा अधिक सक्षम वा उन्नत बन्न सक्छ ? यस्तो अवस्थामा थेरेसा मे र निकोला सर्जियोनले राजनीतिक परिपक्वता देखाउनु आवश्यक छ ।"
आइपीएल क्रिकेटमा मुम्बईद्वारा दिल्ली १४ रनले पराजित,"काठमाडौः इन्डियन प्रिमियर लिग क्रिकेटमा शीर्ष स्थानमा रहेको मुम्बई इण्डियन्स विजयी भएको छ। गएराति भएको खेलमा मुम्बईले दिल्ली डेयरडेभिल्सलाई १४ रनले पराजित गरेको हो। मुम्बईले दिएको १ सय ४३ रनको लक्ष्य पछ्याएको दिल्ली २० ओभरमा ७ विकेट गुमाउँदै १ सय २७ रनमा समेटियो। दिल्लीका लागि क्रिस मोरिसले अविजित ५३ र कागिसो राबडाले ४४ रन जोडे पनि टोलीको हार भने टार्न सकेनन्। मुम्बईका लागि मिचेल म्याक्लिनघानले तीन तथा जसप्रित बुर्माहले दुई र हार्दिक पाण्डेयले एक विकेट लिएका थिए। यसअघि पहिले ब्याटिङ गरेको मुम्बईले २० ओभरमा ७ विकेटको क्षतिमा १ सय ४२ रनको योगफल तयार पारेको थियो। मुम्बईका लागि जस बट्टलरले २८, किरोन पोलार्डले २६ तथा हार्दिक पाण्डेयले २४ रन बनाए। दिल्लीका प्याट कुमिन्स र अमित मिश्रले दुईदुई विकेट लिए भने कागिसो रबादाले एक विकेट हात पारे। मुम्बई ७ खेलबाट १२ अंकका साथ तालिकाको शीर्ष स्थानमा छ। ६ खेलबाट चार अंक जोडेको दिल्ली अंक तालिकाको पाँचौं स्थानमा छ ।"
"रिमिक्षा, सम्पदा र सान्द्रालाई उपाधि","काठमाडौः एनोवेसन इभेन्ट म्यानेजमेन्टको आयोजनामा राजधानीमा सम्पन्न लिटिल स्टार २०१७' को उपाधि रिमिक्षा रेग्मी, सम्पदा सत्याल र सान्द्रा बुढाथोकीले जितेका छन् । कोलम्बस स्कुलकी रिमिक्षाले स्मल, काठमाडौं विद्याकुञ्जकी सम्पदाले मिडिल र रुपिज स्कुलकी सान्द्राले बिगतर्फको उपाधि जितेका हुन् । तीनैजना विजेतालाई जनही १० हजार रुपैयाँ पुरस्का प्रदान गरिएको छ । प्रतियोगितामा स्मल ग्रुपतर्फ रुद्राक्ष झा र जेबी पाण्डे क्रमशः फस्ट र सेकेन्ड रनरअप एवं मिडिल ग्रुपतर्फ सम्पूर्ण रेग्मी र सृजित श्रेष्ठ पनि फस्ट र सेकेन्ड रनरअप घोषित भए । त्यसैगरी बिग ग्रुपतर्फ एस्वे श्री गिरी र लिसा डंगोल क्रमशः फस्ट र सेकेन्ड रनरअप बनेका हुन् । ७२ बालबालिकाले भाग लिएको प्रतियोगितामा संगीता राना प्रधान, कमल राई, निलडेभिड कटुवाल, सुरज चिलवाल, ज्योत्सना योगी, अस्मिता लामिछाने, आकांक्षा भट्टराई, दीपक घिमिरे, अनुप सक्सेना, नाक्स बस्नेत निर्णायकका रूपमा थिए ।"
अन्नपूर्ण पोस्ट् इन्टरनेसनल कर्पोरेट ब्याडमिन्टनमा कडा प्रतिस्पर्धा,"धनगढीः धनगढीको क्षेत्रीय रंगशालामा जारी अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगितामा विभिन्न जिल्लाबाट आएका खेलाडीबीच कडा प्रतिस्पर्धा देखिएको छ। आइतबार क्वाटरफाइनल र सेमिफाइनल चरणका खेलहरु सम्पन्न भएका हुन्। प्रतियोगिताका रेफ्री उदय अर्यालका अनुसार आइतवार भएको पुरुष सिंगलतर्फ सेमिफाइनल खेलमा देवराज राना (कैलाली)ले अमृत चौधरी (कैलाली)लाई २१८ र २११८ ले पराजित गर्दै फाइनलमा प्रवेश गरेका छन् भने गोकुल जोरा (कैलाली) ले प्रियन्सु क्षेत्री (कञ्चनपुर)लाई २११६ र २११७ ले पराजित गरेर फाइनलमा पुगेका हुन्। पुरुष सिंगलतर्फ सेमिफाइनलमा प्रार्थना देउवा (कैलाली)ले सीमा चौधरी (कैलाली)लाई २१४ र २१४ ले पराजित गरी फाइनलमा प्रवेश गरेकी छिन्। अम्बिका मल्ल (कैलाली)ले एलिना तिरुवा (कैलाली)लाई २११५ र २११३ ले पराजित गरी फाइनल खेलको यात्रा तय गरेकी छिन्। पुरुष डबल्सतर्फ भएको सेमिफाइनल खेलमा सुनिल श्रेष्ठ र दिलिप देउवा (कैलाली) को जोडीले पदमराज भट्ट र मंगलबहादुर जिएम (कैलाली)को जोडीलाई २११७ र २११२ ले पराजित गर्दै फाइनल प्रवेश गरेका छन्। त्यसैगरी राजेन्द्र बम र प्रकाश चन्द (कैलाली)को जोडीले छेदु प्रसाद चौधरी र लक्ष्मी प्रसाद चौधरी (कैलाली) को जोडीलाई २१११ र २११५ ले पराजित गरी फाइनलको यात्रा तय गरेका छन्। तीनै चरणका फाइनल खेल सोमबार क्षेत्रीय रंगशाला धनगढीमा हुनेछन्। भव्य समारोहबीच सोमबार फाइनल खेल सञ्चालन गर्दैछौं,अन्नपूर्ण मिडिया नेटवर्कका क्षेत्रीय संयोजक मनोज बस्नेतले भन्नुभयो, फाइनल खेलमा विजेता बन्ने मेन्स सिंगल, पुरुष सिंगल र पुरुष डबल्सका विजेताहरुले पाँचै क्षेत्रबाट छानिएर आएका खेलाडीसंग काठमाडौंमा प्रतिस्पर्धा गर्नेछन्। क्षेत्रीय स्तरको खेलमा जितेका खेलाडीहरुलाई काठमाडौंमा खेल खेल्न आउँदाजाँदा यातायात खर्च आयोजकले उपलब्ध गराउने उहाँले बताउनुभयो। विगतमा हामीले उपत्यकामा मात्र कर्पोेरेट ब्याटमिन्टन प्रतियोगिता गर्दै आइरहेका थियौं।उहाँले भन्नुभयो।प्रतियोगितामा सुदूरपश्चिमका ६८ जना खेलाडीहरुले सहभागी छन्। पुरुष डबल्समा २२ जोडी, पुरुष सिंगलमा १६ जना र महिला सिंगलमा ८ जनाले सहभागिता जनाएका हुन्। अन्नपूर्ण मिडिया नेटवर्कले, शनिबारदेखि सुरु गरेको सुदूरपश्चिमाञ्चल स्तरीय क्षेत्रीय ब्याडमिन्टन प्रतियोगिताको सोमबार फाइनल खेल हुनेछन्। यस्तै, मध्यपश्चिमको नेपालगञ्जमा, वैशाख १७ देखि १९ गते, मध्यपश्चिमाञ्चलको बुटबलमा पनि १७ देखि १९ गते, पोखरामा वैैशाख २१ देखि २३ गते र पूर्वाञ्चलको इटहरीमा वैैशाख २ देखि २८ गते सम्म क्षेत्रीय प्रतियोगिताको आयोजना गर्नेछ। सबै प्रतियोगितामा प्रथम र द्वितिय हुने खेलाडीलाई आवात जावातका लागि यातायात खर्च दिएर अन्नपुर्ण मिडिया नेटवर्कले काठमाडांै बोलाउने र देशैभरबाट छनौटमा परेका खेलाडीले काठमाडौंमा अन्य १४ वटा देशका अन्तर्राष्ट्रिय खेलाडीहरुसँग प्रतिस्पर्धा गर्नुपर्नेछ ।"
टोटनह्यामलाई हराउँदै चेल्सी एफए कप फुटबलको फाइनलमा,"काठमाडौंः टोटनह्यामलाई हराउँदै चेल्सी एफए कप फुटबलको उपाधि नजिक पुगेको छ।गएराति घरेलु मैदानमा भएको सेमिफाइनल खेलमा चेल्सीले टोटनहामलाई ४२ गोल अन्तरले पराजित गर्दै उपाधि नजिक पुगेको हो। खेलको पाँचौं मिनेटमै विलयनले गोल गर्दै चेल्सीलाई सुरुवाती अग्रता दिलाए। १८ औं मिनेटमा ह्यारी केनले टोटनह्यामका लागि बराबरी गोल फर्काए। तर, ४३ औं मिनेटमा पाएको पेनाल्टीमा गोल गर्दै विलियनले फेरि चेल्सीलाई अग्रता दिलाए। पहिलो हाफमा चेल्सीले २१ को अग्रता लिएको थियो। खेलको ५२ औं मिनेटमा टोटनहामका लागि डेल अलीले गोल गर्दै खेल २२ गोलको बराबरीमा ल्याएका थिए। वैकल्पिक खेलाडीका रुपमा मैदान प्रवेश गरेका इडन हाजार्डल खेलको ७५ औं मिनेटमा गोल गर्दै चेल्सीलाई अग्रता दिलाए। त्यसपछि ८० औं मिनेटमा म्याटिकले गोल टोलीका लागि चौथो गोल गरेपछि चेल्सी टोटनह्याममाथि ४२ गोल अन्तरको जित निकाल्न सफल भयो। उपाधिका लागि चेल्सीले अब आर्सनल र म्यानचेस्टर सिटीबीचको विजेतासँग खेल्नेछ। एफए कफ फुटबलको फाइनल प्रवेशका लागि आर्सनल र म्यानचेस्टर सिटीबीच आज राति प्रतिस्पर्धा हुनेछ।"

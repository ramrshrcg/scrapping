शीर्षक,विवरण
राष्ट्रसंघीय महासभा : के छन् एजेण्डा ?,"काठमाडौं : तत्कालीन अमेरिकी राष्ट्रपति फ्र्याङ्कलिन डि रुजबेल्ट र ब्रिटिश प्रधानमन्त्री विन्स्टन चर्चिलले दोस्रो विश्वयुद्ध चलिरहेकै बेला कल्पना गरेको संयुक्त राष्ट्रसंघका चार खास उद्देश्य थिए । ती चार उद्देश्य थिए दोस्रो विश्वयुद्धबाट क्षतविक्षत भएको विश्वको भौतिक र मानसिक पुनर्निर्माण गर्ने, विश्वका सबैदेशहरुबीच दोस्रो विश्वयुद्धका समयमा कोरिएको शत्रुताको रेखा मेटाएर शान्ति र सद्भाव कायम गर्ने, समृद्ध र समुन्नत विश्व बनाउने र सम्भावित अर्को विश्वयुद्धको सम्भावनालाई जन्मिनै नदिने । उनीहरुको यो परिकल्पनाबाट सन् १९४५ को अक्टोबर २४ मा विश्व संस्था (वल्र्ड वडी) का रुपमा जन्मिएको संयुक्त राष्ट्रसंघले यी उद्देश्य पूरागर्न शान्तिपूर्ण सहअस्तित्वका सिद्धान्तहरुको मस्यौदा गरिरहेकै बखत यता विश्वका ठूला शक्तिहरुका बीच कोल्ड वार शीतयुद्धको गर्भाधान पनि हुदैथियो । सम्भवत त्यही शीतद्धको बढ्दो उष्ण रुप हो यो जसले आजका दिनसम्म आइपुग्दा आणविक हतियारको उत्पादन मात्र गरेन परीक्षणका नाममा कोरियाली प्रायद्धीपमा छ म्याग्निच्युड भन्दा बढीको भूकम्प नै ल्याइरहेको छ । तर आजभन्दा सात दशकअघिको उनीहरुको यो परिकल्पना बमोजिम विश्व शान्ति, भाइचारा र सहअस्तित्व निर्माणमा संयुक्त राष्ट्रसंघ सफल हुन सकिरहेको छैन । आज पनि विश्वमा विश्वयुद्ध त छैन तर त्यो भन्दा झनठूलो युद्ध छ । संयुक्त राष्ट्रसंघले परिकल्पना गरेजस्तो आणविक हतियारबिनाको विश्व छैन र उत्तर कोरियातिर आणविक शस्त्र प्रदर्शनको होडमा हाइड्रोजन बम नै परीक्षण सुरु भएको छ। यता इराक, अफगानिस्तान, सिरियामा जारी हिंसाको झन कुरै नगरौँ । लिबियाका शासक कर्णेल गद्दाफि यस्तै युद्धबाटै मारिए भने उता सिरियामा गएको पाँच बर्षमा झण्डै चार लाखको ज्यान गृहयुद्धनामको निहुँबाटै गएको छ । अनि हिंसाका नयाँ नयाँ रुपहरु विश्वका विभिन्न भूगोलबाट उदाउँदो छन् । पछिल्लो समय म्यानमारका कम्तीमा पाँच लाख मुस्लिम समुदायले बडो कष्टपूर्ण जिवनयापनको सुरुवात नाफ नदीको बङ्गलादेशतर्फको किनारबाट सुरु गर्दैछन् । यसले अबका दिनमा अर्को कस्तो रुप लिने हो त्यसको अनुमान अहिल्यै गर्दा चाँडै हुनेछ । यी सबै युद्ध हुन् तर विश्व युद्ध हैनन् । विश्व युद्धको अन्त्य सन् १९४५ को अगष्ट ९ मा नागासाकीमा अमेरिकाले बम हानेसँगै भएको हो । त्यसको तीन दिनअघि जापानकै हिरोसिमा समेतमा भएको बम हमलाबाट करिब साढे तीन लाख नागरिकको ज्यान गएको थियो । र भौतिक क्षतिको कुरा गर्दा ती दुई सहरको पूरै संरचना नै ध्वस्त थिए भन्दा हुन्छ। यो त्यस समयसम्मको सबैभन्दा ठूलो नरसंहार थियो । र यस्तै नरसंहार रोक्नकै लागि संयुक्त राष्ट्रसंघ नामको यो विश्व संस्थाको जन्म भएको हो र यसको नामाकरण पनि रुजबेल्टले नै गरेका थिए । यस संस्थाले भाषामा कामना गरेजस्तै तेस्रो विश्वयुद्ध त भएको छैन तर दोस्रो विश्वमा ज्यान गुमाएका मानिसभन्दा बढी मानिस त सिरियामा चार बर्षमै मारिइसकेका छन् गृहयुद्धका नामबाट । इराक, अफगानिस्तान, पाकिस्तानमा अहिले पनि कुन दिन कहाँ कति जना मरे भनेर विज्ञप्ति प्रकाशन गर्ने काम जारी छ । केहीबर्ष अघिसम्म यो क्रम लिबिया, इजिप्ट लगायतमा थियो । बर्षेनी संसारका लाखौँ नागरिक विस्थापित छन, लाखौँ शरणार्थी बन्दैछन् देशभित्र र बाहिर । यसरी हेर्दा विश्वयुद्धको भन्दा कम्ती बिकराल रुप यहाँ छैन र त्यससमयको जस्तै शीतयुद्ध अहिले पनि देशहरुबीच भित्रभित्रै भुसको आगो झैँ सल्किरहेकै छ । राष्ट्रसंघका विगत कैयौँ बर्षयताका महासभाहरुमा एजेण्डा शान्तिकै छ । विश्वमा शान्तिको स्थापना महासभाको पहिलो एजेण्डा बन्दै गएको छ । तर एकातर्फ राष्ट्रसंघले यो एजेण्डामा छलफल गरिरहेको हुन्छ अर्कोतर्फ आतङ्कवादका जराहरु विश्वव्यापी रुपमा विभिन्न नाम र रुपले फैलिँदो छ। यसले पछिल्लो समयमा युरोप प्रवेश गरेको छ। यता महासभाको सुरुवातको तयारी भैरहँदा लन्डनको रेल सेवामा यसले हमला गर्न समेत भ्याएको छ। यही आतङ्कवादको सार र रुपसँग लड्ने एजेण्डाहरुमै गएका केही बर्षयता कैयन् शब्द राष्ट्रसंघीय महासभाले खर्चिएको छ। तर सोमबारदेखि न्युयोर्कमा सुरु भएको ७२ औँ महासभाको तात्तातो विषय बनेको छ उत्तर कोरियाको आणविक परीक्षण। सायद यस महासभाको सबैको मुख्य चासो नै यही बन्नेछ । यसको सङ्केत उद्घाटन भाषण दिएका अमेरिकी राष्ट्रपति डोनाल्ड ट्रम्पका अभिव्यक्तिले थोरै धेरै गरिनै सकेको छ । उनले उत्तर कोरियाले यसरी नै संसारसामु निहुँ खोज्ने हो भने उसलाई ध्वस्त पार्नु बाहेकको अर्को विकल्प अमेरिकासँग नरहेको सङ्केत उनले गरेका छन् । वास्तवमा उत्तर कोरियाले संयुक्त राष्ट्रसंघीय एवम् अन्तर्राष्ट्रिय कानुनको नै नराम्रोसँग उल्लङ्घन गरेको छ । सन् २००६ देखि जारी राखेको उसको यो आणविक परीक्षणको कार्यले पछिल्लो समयमा विस्फोटक रुप लिइसकेको छ । सेप्टेम्बर ३ मा उसले हाइड्रोजन बम नै परीक्षण गरेर संसारमा त्रास फैलाइदिएको छ । त्यसपछि विश्व समुदायले यस्तो बम परीक्षणको औचित्य कुनै पनि हिसाबले पुष्टी हुन नसक्ने हुदा यस्ता कार्य तुरुन्त बन्दगर्न चेतावनी दिइरहेको छ । तर त्यसको विपरीत उसले क्षेप्यास्त्र परीक्षणको काम निरन्तर राखेको मात्र नभई करिब हप्तादिनमात्र अघि उसले जापानको आकासमै पर्नेगरी अर्को आणविक परीक्षण गरेको थियो । यस परीक्षणले आणविक उर्जारहति विश्व निर्माण अभियानमा लागिरहेको र दोस्रो विश्वयुद्धमा आम नरसंहार ब्यहोेरेको जापानका लागि ठूलो चोट पुगेको मात्र नभएर यसरी देशको सीमाको ख्यालै नगरी सुरु भएको शस्त्रको होडले संसारलाई फेरि युद्धको भूँमरीमा पार्ने त होइन भन्ने अर्को त्रास थपिदिएको छ । यतिबेला संसारको र सम्भवत यो महासभाको पनि केन्द्रबिन्दुमा उत्तर कोरिया छ । त्यसमाथि खनिएका छन् अमेरिकी राष्ट्रपति डोनाल्ड ट्रम्प । जसरी अमेरिकी नीतिले राष्ट्रसंघका हरेक महासभामा चर्चा र स्थान पाउँथ्यो त्यसैगरी यतिखेर पनि अमेरिकी राष्ट्रपतिको कोरियाप्रतिको नीतिले नै चर्चा पाउने निश्चित छ । त्यसो त उनको धारणा आइसक्यो उत्तर कोरियामाथि सैन्य बाहेकको अर्को कारबाही छैन भनेर । तर पनि यो अमेरिकी धारणामा चीन र रुस तथा अरु शक्तिशाली देशहरु कसरी मिसिन्छन् भनेर पनि हेर्नुपर्ने हुन्छ । संसार बाँडिएको छ । उत्तर कोरियामा पनि त्यस्तै छ । कतिपय शक्ति राष्ट्रहरुले उत्तर कोरियासँग सैन्य नभएर वार्ताको विकल्प खोज्नुपर्ने भन्दै आएका छन् । तर यसप्रति अमेरिका सहमत छैन । तर उसको असहमति जति व्यक्त हुदै छ त्यति उत्तरले पनि आणविक परीक्षणहरुको मात्रा थप्दै गएको छ । उसले वार्ताको लवज अहिलेसम्म निकालेको छैन । त्यसैले पनि वार्ता हो या सैन्य कारबाही भन्ने बारेमा समग्र विश्वको नै एउटै धारणा हुनुपर्ने आसय उत्तरको देखिन्छ। सन् २००१ मा अमेरिकाको ट्वीन टावरमा आतङ्ककारी हमला भएपछि त्यसपछिका दशक संसारमा आतङ्कवादले राष्ट्रसंघीय महासभामा चर्चा पाएको थियो र यस विरुद्धका कामकारबाही मुख्य एजेण्डा बनेको हो । त्यसपछिका केही बर्षहरु जलवायु परिवर्तन तथा सहस्राब्दि विकास लक्ष्यमा केन्द्रित भए पनि पछिल्ला बर्षहरुमा आतङ्कवाद युरोप प्रवेश गरेसँगै फेरि यसैको चर्चा सुरु भएको छ । यस एजेण्डालाई माथगर्दै यस पटकको महासभामा आणविक सस्त्राश्त्रको होडलाई कम गर्न उत्तर कोरियामाथिको दबाबले बढी स्थान लिन सक्छ । जुन अहिलेको विश्वका लागि आवश्यक पनि छ । यस पटकको महासभाको एजेण्डा पनि जनतामा केन्द्रित तथा शान्तिका लागि प्रयास र दीगो पृथ्वीका लागि मर्यादित जीवन भनेर नै राखिएको छ । रासस"
कोही बालबालिका नमरून,"आजभन्दा सात वर्षअघि दार्चुला जिल्लाको एक दुर्गम गाउँमा सेवारत रहँदा आफ्नो बिरामी नाीतलाई लिई स्वास्थ्य चौकीमा जचाउन आएकी एक वृद्धासँगको संवादले पंक्तिकारलाई अहिले पनि हर्षित तुल्याउँछ । स्वास्थ्य चौकीले प्रदान गर्ने सेवाबारेमा उनलाई सोध्दा ती वृद्धाले आफ्नो नातितर्फ देखाउँदै स्थानीय भाषामा भनिन्, 'आजभोलि त यस्ता कलिला बालबालिका मर्नै छोडे, धन्य हाम्रो स्वास्थ्य चौकीका हाकिम साब, 'टेमटेम' मा केके सुई लगाइदिन्छन् कुन्नि ! पहिलेपहिले यस्ता बच्चा गाड्न बारीमा ठाउँ पुग्दैनथ्यो ।' बूढीआमाले संकेत गरेको सुई सायद खोप र स्वास्थ्य चौकीका हाकिम सा'बले उपचार गरेको भनेको सीबीआईएमसीआई कार्यक्रमअन्तर्गत गरिने बाल रोगको एकीकृत व्यवस्थापन हो र त्यसको सरकारले नि:शुल्क व्यवस्था गरेको छ । त्यसपछि पनि मेरो मानसपटलमा एउटा प्रश्नले मलाई सताइराख्यो, बूढीआमाको नाति त बाँच्यो तर के सबै हजुरआमाहरू यसैगरी आफ्नो नातिनातिनीहरूसँग रमाउन पाएका छन् त ? नेपाल विगत वर्षहरूमा बाल मृत्युदर उल्लेख्य रूपमा घटाउन सफल भएको छ । पाँच वर्षमुनिका बालबालिकाको मृत्युदर सन् १९९६ मा ११८ थियो र सन् २०१६ मा ३९ मा झरेको छ । सोही अवधिमा एक वर्षमुनिका बालबालिकाको मृत्युदर ७८ बाट घटेर ३२ मा आइपुगेको छ । सबैभन्दा कठिन मानिएको नवजात शिशुको मृत्युदर सोही अवधिमा ५० बाट घटाएर २१ मा मात्र पुर्याउन सकिएको छ । उल्लिखित तथ्यांक प्रतिहजार जीवित जन्ममा हुन् । हाम्रो चासो हरेक शिशुको जीवनरक्षा हो । बाल मृत्युदर घटाउन सफल भएकोमा खुसी हुनुभन्दा पनि खेर गइरहेका प्रत्येक जीवनको रक्षा गर्नु नै अहिलेको चुनौती हो । नवजात शिशु तथा बालबालिकासम्बन्धी स्वास्थ्य कार्यक्रमलाई अझ प्रभावकारी र समयसापेक्ष बनाउनु जरुरी छ । बाल मृत्युदर घटाउन समुदायमा आधारित कार्यक्रमले ठूलो भूमिका खेलेका छन् । त्यस्ता सफल कार्यक्रमको सूचीमा भिटामिन ए तथा जुकाको औषधिको वितरणको उच्च पहँच, समुदायमा आधारित नवजात तथा बाल रोगको एकीकृत व्यवस्थापन कार्यक्रमको विस्तार, खोपको पहँच, स्तनपानको प्रवर्धन तथा पोषण लक्षित कार्यक्रम, परिवार नियोजनका साधनको प्रयोग, प्रसूति केन्द्रको बढ्दो पहँच तथा दक्ष प्रसूतिकर्मीबाट सुत्केरी गराउने गर्भवतीको बढ्दो संख्या रहेका छन् । पछिल्लो नेपाल जनसांख्यिक सर्वेक्षणका नतिजाले पनि माथिका तथ्यलाई पुस्टि गर्छ । यस्तै कार्यक्रमको सूचीमा सदैव अग्रणी स्थानमा रहेको छ । बालरोगको एकीकृत व्यवस्थापन कार्यक्रम २५ वर्षअघिको तथ्यांक केलाएर हेर्ने हो भने नेपालमा त्यसबेला पाँच वर्षमुनिका बालबालिकाको मृत्युको प्रमुख कारण निमोनिया र झाडापखाला थियो । सन् १९८३ मा झाडापखाला रोग नियन्त्रण कार्यक्रम र सन् १९८७ मा श्वासप्रश्वास रोग नियन्त्रण कार्यक्रम सञ्चालनमा ल्याइयो । सन् १९९७ यी कार्यक्रमलाई बाल रोगको एकीकृत व्यवस्थापन कार्यक्रमको नाममा एकीकरण गरी सञ्चालनमा ल्याइयो । यसैलाई सन् १९९९ मा स्वास्थ्य संस्थाको तहदेखि समुदाय स्तरसम्म (सामुदायिक स्वास्थ्य कार्यकर्ता र महिला स्वास्थ्य स्वयंसेविकाको समेत सहभागिता हुने गरी) विस्तार गरिएको हुँदा यो कार्यक्रमको नामकरण 'समुदायमा आधारित बालरोगको एकीकृत व्यवस्थापन कार्यक्रम' गरियो । सन् २०१४ मा नवजात शिशु स्याहारकेन्द्रित समुदायस्तरको कार्यक्रमलाई समेत जोडेर हालको समुदायमा आधारित नवजात तथा बाल रोगको एकीकृत व्यवस्थापन कार्यक्रम सीबीआईएमएनसीआई सञ्चालनमा छ । पाँच वर्षमुनिका बालबालिकामा देखापर्ने मुख्य स्वास्थ्य समस्या वा रोगको एकीकृत रूपमा मूल्यांकन गरी वर्गीकरणको आधारमा पहिचान गरी जन्मेदेखि ५ वर्षसम्मका बालबालिकाको उपचार गरिने पद्धतिलाई नै सीबीआईएमएनसीआई भनिन्छ । यो कार्यक्रमअन्तर्गत बच्चाको समग्र स्वास्थ्य स्थितिको जाँच गरेर रोग वा अन्य समस्याको पहिचान गरी स्वास्थ्य संस्थामा भर्ना गरिँदैन । शिशुको उपचार र परामर्शमा घरपरिवारका सदस्यलाई संलग्न गरिने हुँदा यस कार्यक्रमलाई समुदायमा आधारित भनिएको हो । अहिले सबै जिल्लामा यो कार्यक्रम सञ्चालित छ र यो अवधारणा विश्व स्वास्थ्य संगठन र युनिसेफले अल्पविकसित तथा विकासोन्मुख देशलाई लक्षित गरेर विकसित गरेको हो । स्वास्थ्यकर्मीको बाल रोग सम्बन्धमा ज्ञान र सीप अभिवृद्धि गर्दै बालबालिकाको स्याहारसुसारसम्बन्धी घरपरिवार र समुदायको बानीव्यवहारमा सुधार ल्याएर यो कार्यक्रमले बाल मृत्युदरलाई कम गर्न ठूलो योगदान पुर्याएको छ । भावी बाटो यो पद्धतिले समुदायस्तरमा व्यवस्थापन गर्न सकिने खालका समस्याको मात्र उपचार तथा व्यवस्थापन गर्छ । शिशुलाई कडा खालको रोग लाग्यो वा खतराको चिन्ह देखिएमा तुरुन्त रेफर (प्रेषण) गर्न सिफारिस गर्छ । रेफर भएका बिरामी बच्चालाई कहाँ पठाउने भन्ने विषयलाई ख्याल गर्दै बाल स्वास्थ्य महाशाखा, आईएमएनसीआई शाखाले समुदायबाट रेफेर भएर आएका बिरामी बालबालिकाको (जन्मेदेखि १४ वर्षसम्म) लागि जिल्ला अस्पताल (वा सो सरहको सेवा प्रदान गर्न सक्ने स्वास्थ्य संस्था) लाई पहिलो तहको रेफरल केन्द्रको रूपमा विकास गरिँदैछ । यसैअनुरूप स्वास्थ्यकर्मीलाई तालिम तथा सीप प्रदान गर्नेदेखि अस्पतालको भौतिक तथा उपकरणको उपलब्धताको अवस्थामा सुधार ल्याउन यही आर्थिक वर्षदेखि केही ठोस क्रियाकलाप अघि बढिसकेका छन् । रेफरल केन्द्रका स्वास्थ्यकर्मीको लागि चाहिने पाठ्यक्रमको (अस्पताल स्तरमा गरिने एकीकृत नवजात शिशु तथा बालबालिकाको उपचार पद्धति) विकास पनि अन्तिम चरणमा पुगेको छ । रेफर भइआएका नवजात शिशुलाई गरिने उपचार सम्बन्धमा जिल्लाका चिकित्सक तथा नर्सलाई तालिम तथा आवश्यक उपकरण प्रदान गरी कतिपय जिल्लामा सो सेवा नि:शुल्क सञ्चालनमा समेत आइसकेको छ । हामीले लिएको लक्ष्य सन् २०३५ मा नवजात शिशु मृत्युदर ११ तथा पाँच वर्षमुनिका बालबालिकाको मृत्युदर २१ प्रति १००० जीवित जन्ममा झार्नु हो । यसैकारण नवजात शिशु तथा बालबालिकासम्बन्धी स्वास्थ्य कार्यक्रमलाई अझ प्रभावकारी र समयसापेक्ष बनाउनु जरुरी छ । स्वास्थ्य मन्त्रालय र मातहतका निकायले मात्र नभई सबैले यसमा चासो राख्नुपर्छ । डा पोख्रेल बालरोग विशेषज्ञ हुन् ।"
निर्वाचित जनप्रतिनिधिमा सेवा दिने सोचसम्म छैन,"यो बधाइ ती सबैलाई हो, जो स्थिर, शान्त र समुन्नत नेपाल देख्न भोग्न र भावी पुस्तालाई सुन्दर शान्त र समृद्ध नेपाल हस्तान्तरण गर्न चाहन्छन् ! संविधानसभाको चुनावबाट चुनिएका प्रतिनिधिहरूमार्फत संविधान बनाएर जनताले, जनताबाट र जनताको लागि संविधान जारी गर्ने सात दसकदेखिको सपना पूरा भएर तेस्रो वर्षमा प्रवेश गरेको छ। यही सफलताको कारण जनप्रतिनिधिविना चलेका स्थानीय निकायहरू २० वर्षपछि देशभर निर्वाचित जनप्रतिनिधिबाट सञ्चालित हुने भएका छन्। तेस्रो चरण र चार महिनापछि भए पनि अब देशभरका स्थानीय निकायहरू निर्वाचित जनप्रतिनिधिहरूले खचाखच भएका छन्। जनताले, जनताबाट र जनताको लागि भन्ने विश्वविख्यात उक्तिको प्रयोग स्थानीय निकायमा प्रयोगको चरण प्रारम्भ भएको छ। अब प्रदेश र संसदीय निर्वाचन भएर नयाँ जनप्रतिनिधिहरू चुनिन मात्र बाँकी छ। यसको लागि पनि निर्वाचन मिति मंसिर १० र २१ गते तोकेर कार्यतालिका त्यसैअनुकूल निर्वाचन आयोगले प्रकाशित पनि गरिसकेको छ। संविधानले तोकेबमोजिम आउँदो माघ ७ गतेअघि नै देशका सबै निकाय निर्वाचित निकायबाट भरिपूर्ण हुने दिशामा अगाडि बढिरहेका छन्। स्थानीय निकाय लोकतन्त्रको जग नै भएकाले निर्वाचित निकायबाट शासन सञ्चालन हुन थालेपछि निकै लामो समयदेखिको अन्तरिम अवस्था नेपालबाट बिदा हुने सँघारमा आइपुगेको छ। एकपटक संविधानले परिकल्पना गरेअनुसारको प्रक्रियाबाट देशका निकायहरू सञ्चालन हुन थालेपछि र आवश्यक कानुन बनेपछि जननिर्वाचित निकायहरूलाई बाहिर पारेर शासनसत्ता परिचालन हुन सक्ने छैन। लोकतान्त्रिक मूल्यमान्यतालाई तिलाञ्जली दिएर शासन सत्ता अगाडि बढ्न खोज्छ भने त्यो कानुनको दायरामा आइपुग्छ। दण्डसजाय र उपचार के पाउने हो, त्यसैको भागीदार बन्छ। संविधान जारी भएको दुई वर्ष पुगेको उपलक्ष्यमा यसबीच सामना गर्नुपरेका प्रतिकूल अवस्था स्मरण गर्दा पनि मन गह्रौं भएर आउँछ। कति धेरै उतारचढाव झेल्नु, बेहोर्नु र सामना गर्नुपर्यो ? नब्बे प्रतिशत जनप्रतिनिधिले पारित गरेको संविधान स्वीकार नगर्ने तर संविधानअनुसारको सुखसुविधा उपभोग गर्नेहरू यसबीच उदांग भए। निर्वाचन बहिस्कार गरेर एकैपटक देशव्यापी चुनाव हुन नदिनेहरू पनि निर्वाचनमा सहभागी हुन आइपुगे। यसले हाम्रो लोकतन्त्रको प्रयोगलाई अनुभवी मात्र होइन, व्यावहारिक पनि बनाइरहेको छ। जनता र देशले अत्यधिक कष्ट सहन बाध्य हुनुपरे पनि यसबाट मुलुक र जनता भने बलियो बनेका छन्। भारतीय विदेश सचिवले विशेष दूत बनेर अहिले संविधान जारी नगर भन्ने, देशभित्रै मधेसी नेताहरू संविधान जलाउने, छिमेकी मुलुकले ज्यानमारा नाकाबन्दी लगाउनेजस्ता वितण्डा गरे पनि नेपालीले त्यसलाई थेगेर पार पाउन सक्छौं भन्ने विश्वास पैदा भएको छ। संविधान संशोधन वा कार्यान्वयन गर्न आफ्नै शक्तिले पनि सकिने रहेछ भन्ने पुष्टि भएको छ। यसले नेपाल र नेपालीको शक्ति प्रदर्शन गरेको छ। अन्ततः संविधानले परिकल्पना गरेको जनताले चुनेको निकायले बजेट बनाउने, कानुन बनाउने पद्धतिमा देशले प्रवेश गरेको छ। स्थानीय प्रतिनिधिहरूका हातमा स्थानीय सत्ता पुगेको छ। यसबीचका दुःख, कष्ट र यातनाले भने प्रत्येक नेपालीमा हामी अडिग भयौं भने जतिसुकै कष्टसाध्य भए पनि हामी गर्न सक्छौं भन्ने आत्मविश्वास पैदा गरेको छ। राजनीतिक भाँडभैलो सबै स्थानीय निकायको चुनाव सम्पन्न हुनुले सिर्जना गरेको सकारात्मक सन्देशको बीचमा देशका ठूला राजनीतिक पार्टी र तिनका नेताहरूले देखाइरहेका नौटंकी व्यवहारले शंकाको बादल अझै पूरै हटिसकेको छैन भन्ने स्पष्ट हुन्छ। के सत्तासीन दल र तिनका नेताहरू जे गर्दै र जस्ता अभिव्यक्ति दिइरहेका छन्, त्यसले देशलाई स्थिरतातिर जान दिँदैनन् कि भन्ने पनि नलागिरहेको होइन। संसद्ले दोस्रो संविधान संशोधनलाई असफल बनायो तर प्रधानमन्त्री शेरबहादुर देउवा र विमलेन्द्र निधिहरू अर्को संशोधनका निम्ति सक्रिय देखिँदैछन्। भारतीय प्रधानमन्त्री नरेन्द्र मोदीसमक्ष देउवाको अपरिपक्व अभिव्यक्तिले शंकालाई गम्भीर बनाइरहेको छ। संविधान एकातिर छ, तर नेकपा माओवादी प्रत्यक्ष निर्वाचनको राग अलाप्न थालेको छ, जबकि उसैको समर्थनमा संविधानमा संसदीय पद्धति राखिएको हो। प्रमुख प्रतिपक्ष संविधानलाई अहिले चलाउन नहुने बताइरहेको छ। हतियारवाला समूहको आफ्नै तर्क र विश्वास छन्। युवाहरू अरबको मरुभूमिमा सेकिइरहेका छन्। भ्रष्टाचार र राजनीतिक दण्डहीनता चरम छ। संविधानका अक्षर, भावना र घटनाक्रम अझै भिन्न छन्। निर्वाचित स्थानीय निकायलाई जिम्मेवारी अत्यन्त धेरै तर साधनस्रोत कम दिइएको छ। यसले अस्थिरता निम्त्याउने प्रबल सम्भावना देखिन्छ। राज्य पनि कमजोर र जनता पनि कमजोर देखिँदैछन्। संवैधानिक निकायहरू दलीय भागबन्डाले भरिएका छन्। निर्वाचन आयोगले भन्यो निर्वाचन दुई चरणमा सम्भव छैन, तर सरकारले मिति तोकेपछि असम्भव भनेको चुनाव गर्न तयार भयो। किन निरिह देखियो भने ती भनेजस्ता स्वतन्त्र छैनन्। सबै निकायका पदाधिकारी दलीय भागबन्डाबाट पदमा पुगेकाले उनीहरू न्युट्रल र स्वतन्त्र बन्न सकिरहेका छैनन्। सत्तापक्ष प्रतिपक्षलाई ढिम्किन दिइरहेको छैन। जनताको प्रवृत्ति नै छ सधैं सत्तापक्षलाई हराउने। यसमा माहिर छन् मतदाता। यसरी हेर्दा जनता परिवर्तनका पक्षमा र सत्तापक्ष प्रतिगमनको पक्षमा दत्तचित्त देखिइरहेका छन्। माहिर रहेका छन्। जनता धर्मबाट निर्देशित छन्, भनाइ नै छ गरिबलाई ऐन, ठूलालाई चैन ! जनता राजस्व, शिवस्व र ब्रह्मस्व मास्नु हुँदैन भन्छन्, तर शासक राजस्व मास्न माहिर बनिरहेका छन्। देशको कानुनबाहिरका व्यक्तिले बनाइरहेछन् भने विकास योजना र नीति कार्यक्रम विश्वबैंक, एसियाली विकास बैंक, मुद्राकोष तथा आईएनजीओका कन्सल्ट्यान्टहरूले बनाइरहेकाले ती जनताको इच्छा चाहनाअनुसारका छैनन्। जनताका पक्षमा ती अझै बन्न सकेका छैनन्। त्यसैले न राज्यका अंगहरू कार्यपालिका, व्यवस्थापिका र न्यायपालिकाबीच चेक एन्ड ब्यालेन्स' हुन सक्यो, न त जनता र राज्यका बीचमा नै सन्तुलन र नियन्त्रण कायम भइरहेको छ। यसले गर्दा न राज्यका अंगहरू न जनता र न सरकार नै कामयाब बन्न सके। तिनले यस्तो ल्याकत नै राखेनन् ! स्थानीय निकायको चुनाव सकिएर प्रदेश र संसदीय निर्वाचनको मुखमा सरकारले ६ सय एक सांसदहरू, जसको कार्यकाल एक महिना मात्रै छ, प्रत्येकलाई साढे तीन कराड रुपैयाँ बाँड्ने निर्णय गरेको छ। यो विगतमा शेरबहादुर देउवाले गरेका पजेरो काण्डभन्दा कता हो कता डरलाग्दो छ। त्यस्तै चुनावको मुखमा अहिलेसम्मकै भीमकाय मन्त्रिपरिषद् बनाएर देउवा नयाँ कलंकको टीका लगाइरहेका छन्। देशको संसदीय निर्वाचन क्षेत्र २४० बाट घटेर १६५ मा झरेको छ, तर पुरानै संसदीय क्षेत्रका माननीयलाई मात्र होइन, क्षेत्र नै नभएका समानुपातिक सांसदहरूलाई पनि उत्तिनै पैसा मन्त्रिपरिषद्ले बाँड्ने निर्णय गर्यो। निर्वाचन घोषणा भइसकेको समयमा सरकारले गरेको यस्तो मनपरीबारे पनि निर्वाचन आयोगले चुँसम्म गर्न सकेन। प्रमुख प्रतिपक्ष पनि यसबारे मौन रह्यो ! कारण यो पैसा दसैं र चुनावको मुखमा बाँडिएको भागशान्ति जयनेपाल नै हो ! अब यी पैसा बोकेका सांसदहरूसँग कुन नयाँ उम्मेदवारले प्रतिस्पर्धा गर्न सक्छ ? अनि युवाहरूलाई अरबमा सेकिन जानुको के विकल्प बाँकी रह्यो ? कांग्रेसमाओवादीमधेसी गठबन्धनको सरकारका निर्णयले अरबबाट देशमै केही गर्छु भनेर फर्किएको युवा फेरि त्यतै भासिनुको विकल्प देखिँदैन ! सालासाली, प्रेमिका, भान्जाभान्जी, व्यापारी, डन, तस्कर, माफियालाई विधायक बनाउने व्यापार मात्र बन्यो समानुपातिक। भर्खरै सुनियो समानुपातिकका रचयिता प्रचण्डले नै बरु १६५ निर्वाचन क्षेत्रलाई २४० बनाऔं र समानुपातिक हटाऔं भन्ने माग पो गर्न थालेका छन्। मानव स्रोत व्यवस्थापनका एक प्राध्यापकले भने  यो स्तम्भमा पहिला पनि लेख्नुभयो, तर सरकारले गैंडाको छाला ओढेर बसे झैं भएको छ। सत्ता गठबन्धनका सहभागीहरूलाई एनिहाउ सत्तामा बसिरहँु मात्रै छ। नभएको भए यस्ता बहुलट्ठीपूर्ण निर्णयहरू कदाचित गर्ने थिएन। उनले भने, अहिलेका समस्याका चार आयाम छन् (१) कर्मचारी व्यवस्थापन (२) निर्वाचित पदाधिकारीको व्यवस्थापन (३) समानुपातिक अवधारणा र (४) भौतिक पूर्वाधारको समस्या। कर्मचारीहरू नयाँ संरचनामा जानको लागि एक तह स्वतः प्रमोसन खोजेर घुक्र्याइरहेका छन्। राणा, शाह, कांग्रेसी, एमाले, मधेसी र माओवादी ब्युरोक्रेटहरूमा जनतालाई हामीले सेवा दिने हो भन्ने सोचसम्म छैन। उनीहरू जनताले तिरेको तिरोबाट तलब भत्ता र सुविधा पाइरहे पनि जनतालाई नै निचोर्न उद्यत् छन्। किनभने तिनका मालिकले सिकाएकै यही छ। सुविधा र तजविजी अधिकारको लागि नै हरेकमा अर्जुनदृष्टि छ। ब्युरोक्रेट्सको हुल, पार्टीको धाप, ट्रेड युनियन र घुसतन्त्र अन्योन्या िश्रत रूपमा जोडिएका छन्। निजामतीदेखि प्रहरी प्रशासनमा रहेकाहरू उमेर र काम गर्ने हद बढाएर कोरली बाछी ओगट्ने साँढे बन्न लालायित छन्। तर देशलाई व्यावसायिक दक्षता भएको ब्युरोक्रेसी नै अहिलेको आवश्यकता हो। स्थानीय निकायको निर्वाचन सकिएपछि प्रत्यक्ष निर्वाचित पदाधिकारीहरूको व्यवस्थापन अहिलेको ठूलो चुनौती हो। उनीहरूलाई संविधानको मर्म र भावना आत्मसात गर्ने र अधिकारको प्रयोग गर्दा कर्तव्यको ख्याल कसरी गर्ने भन्ने तालिमको सख्त जरुरत छ। समानुपातिक अवधारणाबारे मन्त्रिपरिषद्ले भर्खरै निर्णय पनि गरेको छ। समानुपातिक यस्तो घाँडो भएको छ, जसले पिछडा वर्गलाई प्रतिनिधित्व गराएर समावेशी बनाउनै सकेन। भनाइ नै छ पार्टीलाई सहयोग गरेको, समानुपातिकमा परेको ! यत्ति भए पुग्यो। सालासाली, प्रेमिका, भान्जाभान्जी, व्यापारी, डन, तस्कर, माफियालाई विधायक बनाउने व्यापार मात्र बन्यो यो। भर्खरै सुनियो समानुपातिकका रचयिता प्रचण्डले नै बरु १६५ निर्वाचन क्षेत्रलाई २४० बनाऔं र समानुपातिक हटाऔं भन्ने माग पो गर्न थालेका छन्। भौतिक पूर्वाधारको समस्या अर्को त्यत्तिकै जटिल चुनौती हो। प्रदेशमा बाह्र मन्त्रालय, मुख्यमन्त्री, कार्यालय, प्रशासन, राजधानीको निर्णयजस्ता विषयको व्यवस्थापन सफल भएपछि मात्र संविधानको सही कार्यान्वयन र गणतन्त्र संस्थागत हुन सक्छ, तर यी विषय चुनौती बनेर उभिइरहेका छन्। के संविधानको तेस्रो वर्ष प्रवेशको बेलामा यी विषयतिर जिम्मेवारहरूको ध्यान आकृष्ट होला ?"
राज्यकै लगानीमा ज्ञान उत्पादन,"राज्यलाई चाहिने ज्ञान उत्पादनको लागि राज्यले नै लगानी गर्नुपर्छ । बितेका २० वर्षमा नेपालका समाज र राजनीति बुझ्न र व्याख्या गर्न प्रयोग गरिएका सिद्धान्त र दर्शन हेर्दा राज्यले लगानी गरेका निकायले अनुसन्धान गरेको भए बहसहरू अर्कै धारमा हुन्थे होलान् । अहिले चर्चामा रहेका बहसमा दाताको दबदबा रह्यो । ती दाता विश्वविद्यालयमा आउन चाहँदैनन् । विश्वविद्यालयले एउटा अवधारणाभन्दा बाहिर गएर अध्ययनअनुसन्धान गर्न सक्दैन । गैरसरकारी र अन्तर्राष्ट्रिय गैरसरकारी संस्थाहरूले दाताले चाहेअनुसारको ज्ञान उत्पादन गरिदिन सक्छन् । ज्ञान उत्पादन गर्ने र बहस सिर्जना गर्ने भूमिकामा मुख्य रूपमा राज्यसंरक्षित अनुसन्धान केन्द्रहरू सफल हुनुपर्छ । विश्वविद्यालय र राज्यका अरू निकायले उत्पादन गरेको ज्ञान ठीक हो भनी समाजले विश्वास गर्ने परिस्थिति बन्नुपर्छ । अहिले दाताहरूले लगानी गरेर बनाएका व्यक्ति र संस्थाका ज्ञान र बहस हावी भएका छन् । समाजले उनीहरूको कुरा सुन्न र रुचाउन थालेको छ । राज्यले लगानी गरेर त्यस्ता प्राज्ञिक व्यक्तित्व निर्माण गरेको छैन । त्रिवि, अन्य विश्वविद्यालय र सरकारी अनुसन्धान केन्द्रहरूले व्यक्तित्व निर्माण गर्न नसकेको सत्य हो । दाताका एजेन्डा बोकेर अनुसन्धानमा लाग्नेहरू स्थापित हुने सम्भावना बढी हुन्छ । त्यस्ता व्यक्ति सञ्चारमाध्यम र सामाजिक सञ्जालमा पनि हावी हुन्छन्, तर त्यसरी उत्पादन भएको ज्ञानले सामाजिक र राजनीतिक स्थिरता भने दिएको छैन । अन्तर्राष्ट्रिय गैरसरकारी संस्थाहरूले अरू देशका लागि बनाइएका नीतिहरू यहाँ लागू गर्न खोज्छन्, तर हाम्रो समाज भिन्न छ । समस्या भनेको यही हो । चिन्ताको विषय अहिले दाताहरू मन्त्रालय र कर्मचारीतन्त्रलाई नै प्रभाव पार्ने तहसम्म छन् । नेपालमा प्राज्ञिक वर्ग र नीतिनिर्माताको सम्बन्ध जस्तो हुनुपर्ने हो त्यस्तो छैन । हुन त प्राज्ञिक क्षेत्र दर्शन र सिद्धान्तमा केन्द्रित हुन्छ भने नीतिनिर्माता बढी व्यावहारिक हुनुपर्छ । अहिले सरकारी विश्वविद्यालयका विभाग र अनुसन्धान केन्द्र सुकेका तर गैरसरकारी संस्थाका अनुसन्धान संस्था हावी भएको अवस्था छ । विश्वविद्यालयको जनशक्ति पनि गैरसरकारी संस्थाको लागि प्रयोग भएको छ । यो जनशक्ति पनि त्यस्ता गैरसरकारी संस्थालाई बलियो बनाउनतिर लागेका छन् । उदाहरण : सिनास त्रिभुवन विश्वविद्यालयको नेपाल तथा एसियाली अध्ययन केन्द्र (सिनास) को स्थापना नेपाललाई एकतामा उन्न चाहिने ज्ञान उत्पादनको लागि भएको हो । यो संस्थालाई नेपालको विदेश नीति बनाउन सहयोग गर्ने थिंक ट्यांकको रूपमा पनि प्रयोग गरियो । विदेशी विश्वविद्यालयहरूले सिनास र त्रिविका अन्य अनुसन्धान केन्द्रहरूलाई अझै पनि महत्व दिने गर्छन् । यो स्थान अहिलेको सिनासको क्रियाकलापले भन्दा विगतका राम्रा कामका कारण प्राप्त भएको हो । सिनासलगायत राज्यअन्तर्गतका अनुसन्धान निकायले राज्यलाई केन्द्रमा राखेर गरिने अनुसन्धान गर्नुपर्छ र यसको लागि लगानीचाहिँ राज्यले नै गर्नुपर्छ वर्तमानमा सिनास त्यति प्रभावकारी हुन सकेको छैन । विगत केही वर्षमा सिनासका क्रियाकलापले यसको संरचनागत निरन्तरतामै प्रश्न उठेका छन् । अहिले यसको स्थापनाकालका उद्देश्यअनुरूपका कार्यहरू हुन नसकेको सत्य हो । सरकार, त्रिवि प्रशासन, सञ्चारमाध्यम र सर्वसाधारणबाट पनि सिनासका उपादेयतामाथि प्रश्न उठाइएका छन् । सिनासमा काम गर्ने अध्येताका पनि आफ्नै गुनासा छन् । पहिला यसलाई नेपाल तथा एसियाली अध्ययन संस्था (इनास) भनिन्थ्यो । त्यसबेला पढाउने र अनुसन्धान दुवै हुन्थ्यो । अहिले सिनास भएपछि यो विशुद्ध अनुसन्धानमूलक केन्द्र भएको छ । सन् १९७० र ८० को दशकतिर अनुसन्धान केन्द्र र विभागहरूबीच राम्रो सम्बन्ध थियो । प्राध्यापकहरू थोरै भएकाले उनीहरूले नै विभाग र अनुसन्धान केन्द्र दुवैतिर काम गर्थे । अहिले प्राध्यापक धेरै छन् । अनुसन्धान केन्द्र र विभागहरूमा काम गर्ने प्राध्यापक फरकफरक व्यक्ति हुँदा मनोवैज्ञानिक दूरी बढेको छ । अहिले विभागहरूमा, क्याम्पसहरूमा र डिनको कार्यालयमा पनि अनुसन्धान गर्ने गरिन्छ । यसरी सिनासलगायत अरू अनुसन्धान केन्द्रको 'अधिकार क्षेत्र' मा अरूको पनि प्रवेश भएको छ । कुमार खड्गविक्रम शाहको पालामा ११२ वटा विश्वविद्यालयसँग सिनासका प्रकाशनहरू आदानप्रदान हुन्थे । अहिले जम्मा ५७ विश्वविद्यालयसँग मात्र आदानप्रदान हुन्छ । प्रकाशनहरू पठाउने रकम पनि नभएको अवस्थामा हामी छौं । इतिहास हेर्ने हो भने कुमार खड्गविक्रम शाह, डोरबहादुर बिष्ट र प्रयागराज शर्मा जस्ता व्यक्तित्वले सिनासलाई नेतृत्व गर्र्दा यो संस्थाको स्तर धेरै माथि पुगेको थियो किनभने त्यसबेलाका शक्ति केन्द्रसँग उहाँहरूको सीधा र राम्रो सम्बन्ध थियो । शाह राजाका ज्वाइँ नै हुनुहुन्थ्यो । अरू दुईजनाको पनि राजासँग राम्रो सम्बन्ध थियो । शर्मालार्ई सैद्धान्तिक रूपमा राजाको नजिक भन्न नमिले पनि उहाँ बडागुरुज्यूको छोरा भएकाले कहीं न कहीं राजदरबारसँग राम्रो सम्बन्ध थियो । यसर्थ सिनासको प्रभावकारिता यसको संरचनामा भन्दा पनि नेतृत्वमा भर परेको इतिहास छ । अहिलेसम्म पनि सिनासलाई नेतृत्वले धानेको देखिन्छ । चल्नै गाह्रो सिनासलगायत त्रिविका अनुसन्धान केन्द्रहरू पहिलाजस्तो राम्रो अवस्थामा छैनन् । कुनै समय यी केन्द्र त्रिविका गर्व गर्नलायक केन्द्र थिए । अहिले पनि सिनासको संरचनाले यसलाई धान्छ त भन्ने प्रश्न उठेको छ । नेतृत्व बलियो भए धान्न सक्ने नत्र गाह्रो पर्ने परिस्थिति छ । नेतृत्व प्राज्ञिक रूपमा सबल भए पनि शक्तिकेन्द्रसँग राम्रो पहुँच नहुँदा यसका गतिविधि कम भएको देखिन्छ । सिनासलाई संरचनाले धान्ने कि नेतृत्वले भन्ने अहिलेको मुख्य प्रश्न हो । यसलाई संरचनाले धान्ने बनाउनुपर्छ । त्यसो भयो भने नेतृत्वमा जो आए पनि सिनासको काममा धेरै फरक पर्दैन । सिनासका अध्येताहरूलाई तलबवापत वार्षिक एक करोड ७५ लाख जति दिइन्छ । त्यसबाहेक अनुसन्धानको लागि चाहिने थप सहयोग केही हुँदैन । अध्येताहरू त्रिवि वा राज्यले अनुसन्धानका लागि एक करोड जति देओस् भन्ने चाहन्छन् । थोरैमा यति रकम सिनासलाई दिने हो भने प्राज्ञिक अनुसन्धान गरेर सिनासको लक्ष्यअनुरूप काम गर्न कोसिस गर्न सकिन्छ । तर विश्वविद्यालय प्रशासन र सर्वसाधारण भने सिनासमा काम गर्ने प्राज्ञहरूलाई त्रिविले स्थायी जागिर दिएकाले, विद्यावारिधि गर्न र अन्य वृत्ति विकासका लागि विश्वविद्यालयले छात्रवृत्ति दिएर पठाउने गरेकाले उनीहरूमाथि थप लगानी गरिनु हुँदैन भन्ठान्छन् । प्राज्ञहरूले उल्टै कमाएर समाज र राज्यलाई दिनुपर्छ भन्ने धारणा पनि छ । सरकारको पैसा दुर्गम भेगमा शिक्षा क्षेत्रको लागि लगानी नगर्ने भन्ने उनीहरूको धारणा छ । त्रिवि प्रशासनले त अनुसन्धानको लागि चाहिने थप खर्च प्राज्ञहरूले 'कन्सल्ट्यान्सी' गरेर कमाउन भन्ने चाहन्छ । प्राज्ञहरूलाई त्यस्तो गर्न मन लाग्दैन । अध्येताहरूले विश्वसनीय काम देखाउन सकेका छैनन् भने नीतिनिर्माण गर्ने ठाउँमा भएकाहरूले पनि यो क्षेत्रमा राज्यको लगानी आवश्यक छ भनेर बुझ्न नसकेको अवस्था छ । ३ सुधारका योजना हामीले त्रिवि प्रशासनसमक्ष सिनासलाई अनुसन्धानमा आधारित विद्यावारिधि (पीएचडी बाई रिसर्च) मा विद्यार्थी भर्ना गर्न दिन माग गरेका छौं । विद्यावारिधि पढाउन हामी डिन कार्यालयसँग स्वस्थ प्रतिस्पर्धा गर्न चाहन्छौं । डिनको कार्यालय र अनुसन्धान केन्द्रबाट पीएचडी गर्नेलाई तुलना गरेर हेरियोस् । राम्रो परिणाम आयो भने मात्रै पीएचडी बाई रिसर्चलाई निरन्तरता दिइयोस् भनी त्रिविको सिनेटमा समेत माग गरिएको छ । भौतिक संरचना राम्रो बनाउने र राम्रो प्राज्ञिक वातावरण निर्माण गर्ने योजना पनि छ । 'पीएचडी बाई रिसर्च' गराउन दिने हो भने विद्यार्थीले तिरेको शुल्कबाट शोध निर्देशक (सुपरभाइजर) लाई केही आम्दानी हुन्छ । विद्यार्थी नेपाली या विदेशी दुवै हुन सक्छन् । विदेशी विद्यार्थीहरू आए भने उनीहरूलाई यहाँ पठाउने विश्वविद्यालय र संस्थाहरूसँग सहकार्य गर्न पनि सजिलो हुन्छ । त्यस्तो हुने हो भने प्राज्ञिक वातावरण राम्रो बन्छ । हाम्रो अर्को उद्देश्य सिनासको जर्नल 'कन्ट्रिब्युसन टु नेपलिज स्टडिज' लाई दुई वर्षभित्रमा इन्डेक्सिङ जर्नलको रूपमा विकसित गर्नु हो । यस्तो गर्न सकियो भने विश्वविद्यालयको स्तर सुधारमा समेत टेवा पुग्छ । 'कन्ट्रिब्युसन टु नेप्लिज स्टडिज' १९७३ देखि प्रकाशित हुँदै आइरहेको छ । यसमा दाताहरूको सहयोग माग्नु उचित हुँदैन । दाताहरूले यसलाई सहयोग त गर्न सक्छन्, तर उनीहरूका विचार र पद्धतिको प्रभाव यसमा पर्ने हुन्छ । विश्वविद्यालयको जर्नललाई उनीहरूको विचार प्रवाह गर्ने माध्यम किन बनाउने ? यसको लागि सरकारसँग 'अक्षय कोष' बनाउन सहयोग मागिएको छ । दुई करोड रुपैयाँजति मात्रै दिने हो भने पनि त्यसबाट आउने १८२० लाख ब्याजले जर्नलको स्तर उकास्न सकिन्छ । नेपाली सरकारको लगानी भयो भने मात्रै जर्नलबाट हाम्रो समाजलाई चाहिने ज्ञान उत्पादन गर्न र फैलाउन सक्छौं । अब सिनासबाट जर्नल निस्कँदा र अनुसन्धान गरिँदा नेपाललाई केन्द्रमा राखेर गरिनेछ । शिक्षामन्त्रीसँग पनि यसको बारेमा कुरा भइसकेको छ, प्रतिक्रिया सकारात्मक छ । जनशक्तिकै हिसाबले हेर्ने हो भने सिनासकै इतिहासमा अहिले हाम्रो राम्रो अवस्था छ । काम गर्ने वातावरण भने बनाउनुपर्नेछ । कुमार खड्गविक्रम शाहको पालामा स्थापना गरिएका 'इन्डिया डेस्क', 'चाइना डेस्क' र 'जापान डेस्क' लाई ब्युँताउने काम हाम्रो प्राथमिकतामा छ । यसको लागि त्रिविका उपकुलपति र अरू निकायहरूलाई पनि जानकारी गराइसकिएको छ । नेपालका यी राष्ट्रहरूसँगको सम्बन्धबारेमा निजी वा गैरसरकारी निकायले गरेको अनुसन्धानभन्दा हाम्रो अनुसन्धान राष्ट्रिय हितमा बढी केन्द्रित हुने सम्भावना बढी हुन्छ । गैरसरकारी संस्थाको अनुसन्धानमा दाताको पैसा र रुचिको प्रभाव परेको हुन्छ । हाम्रो विगतको अनुभवले पनि यही भन्छ । दाताबाट लिने रकमले प्राज्ञहरूको स्तर खस्काउँछ । राज्यको नीति बनाउन योगदान गर्न सक्नुपर्ने ठाउँमा अरूकै विचारलाई बलियो बनाउन लाग्नुपर्ने हुन्छ। सिनासलगायत राज्यअन्तर्गतका अनुसन्धान निकायले राज्यलाई केन्द्रमा राखेर गरिने यस्ता अनुसन्धान गर्नुपर्छ र यसको लागि लगानीचाहिँ राज्यले नै गर्नुपर्छ । यसको फाइदा त आखिर राज्यलाई नै हुने हो कार्की त्रिभुवन विश्वविद्यालयअन्तर्गत नेपाल तथा एसियाली अध्ययन केन्द्रका कार्यकारी निर्देशक हुन्।"
नेपाली स्वतन्त्रताको रहस्य,"नेपाल रहस्यमयी देश हो । सयौंहजारौं वर्षदेखि यो मुलुक कसरी स्वतन्त्र रहन सक्यो भन्ने रहस्य एक्काईसौं शताब्दीको एक नेपालीलाई ठम्याउन कठिन छ । आफ्नै जीवनकालमा अनेकौं राजनीतिक, सामाजिक र आर्थिक उथलपुथल देखेका आम नेपालीको लागि यो ठूलो जिज्ञासापूर्ण पहेली भएको छ। एकातिर नेपालका राष्ट्रपति, प्रधानमन्त्री र शीर्षस्थ नेता बारम्बार नेपालको एकता र अस्तित्वमा खतरा आइपरेको कुरा गर्छन्, अर्कोतिर आन्तरिक रूपले शक्तिशाली हाम्रा सत्ताधारी र अधिकारीहरूले विदेशीको निर्देशन पालन गर्दै हिँडिरहे झैं देखिन्छ । नेपालको राज्यशक्तिका औपचारिक प्रयोगकर्ताहरू नै यति वीभत्स रूपले विदेशीका आज्ञाकारी हुँदाहुँदै नेपाल स्वतन्त्र हुनु आफैंमा रहस्यमयी छ । दुई ठूला देशहरूका बीचमा शदीयौंसम्म एउटा सानो मुलुक नेपाल बाँच्न सफल भएको तथ्य अगाडि आउँदा अमेरिकी विद्वान् हेनरी किसिन्जर पनि आश्चर्यचकित भएका रहेछन् । उनले नेपालबारे धेरै चर्चा नगरे पनि यो मुलुक उत्तरदक्षिणमा उदाएका शक्तिशाली देशहरूबाट स्वतन्त्र रहन सकेकोमा त्यसको सराहना गरेका छन् । उनले यो पनि भनेका छन् , 'विश्वका साना मुलुकहरूले आफूभन्दा ठूला मुलुकबाट कसरी बच्ने तरिका नेपालबाट सिकोस् ।' तर हाम्रो स्वतन्त्रताप्रतिको खतरा अहिले पनि टरेको छैन । हामी टिक्नुको पछाडि राजनीतिक कारण नभएर सांस्कृतिक शक्ति रहेको देखिन्छ । इतिहासशिरोमणि बाबुराम आचार्यले यसको खुलासा गरेका छन् । 'समाजको बाहिरी आवरण क्षतिग्रस्त भए पनि चुरो नष्ट नभएसम्म जसरी वृक्ष वनस्पतिहरू जीवित रहिरहन्छन् र अनुकूल वातावरण पाउनेबित्तिकै आफ्नो रौनक पुनः प्रकट गर्न समर्थ हुन्छन्, त्यसरी नै जातिविशेष, समाजविशेष र देशविशेषका संस्कृतिहरू क्षतिग्रस्त नभएसम्म ती जाति, समाज वा देशको अस्तित्वमा पनि कुनै खतरा देखिँदैन । सभ्यता र संस्कृतिहरू नष्ट भएपछि भने त्यस देशको पतन अवश्यम्भावी हुन्छ ।' बाबुराम आचार्यको जीवनकालमा देशमाथि आजको जस्तो ठूलो खतरा आइपरेको थिएन । तर उनले स्पष्ट भनेका छन् स्वाभिमानका साथ बाँच्न चाहने हो भने हामीले पनि आफ्ना सभ्यता र संस्कृतिहरूको संरक्षण र संवद्र्धनको निमित्त सजग र सतर्क रहनु अत्यावश्यक छ । यो सत्य बुझ्न धेरै टाढा जानुपर्ला जस्तो लाग्दैन । धर्म निरपेक्षता कसरी अपनाइयो, यसमा कति चलखेल भए, यसबाट कतिले आर्थिक लाभ लिए र यो किन अपनाइयो भन्ने कुरा हाम्रो अगाडि छ । यसको मूल उद्देश्य नेपालको संस्कृतिलाई आघात पुर्याउने हो भन्ने तथ्य पूर्णरूपले खुलिसकेको छ । देशमा आएको प्रजातन्त्रले २७ वर्षसम्म पनि स्थायित्व पाइसकेको छैन तर नेपालको स्वतन्त्र अस्तित्व संरक्षित छ । बाबुराम आचार्यले यो पनि खुलाएका छन् कि नेपालको अस्तित्व यथावत् रहनुमा सांस्कृतिक कारण रहेको छ । पृथ्वीनारायण शाहको नेतृत्वमा गोर्खालीहरूले तत्कालीन नेपाली (नेवार) हरूमाथि राजनीतिक विजय प्राप्त गरेर एकीकृत नयाँ नेपाल राष्ट्रको निर्माण प्रारम्भ गराएका थिए तापनि यस नेपाली (नेवारी) जातिको ललितकलात्मक संस्कृतिबाट भने स्वयं पराजित भई काठमाडौं सहरलाई नै राजधानी गराएर गोर्खालीहरू स्वयं नै नेपाली बन्न आएका थिए । यस तरहसँग गोर्खालीको राजनीतिक विजय तर सांस्कृतिक पराजय र नेवारको राजनीतिक पराजय तर सांस्कृतिक विजयले बनेको यो राष्ट्र नेपाल यथावत् कायम रहेको थियो । लिच्छविकालमा पनि यस्तै राजनीतिक विजय तर सांस्कृतिक पराजय भएको घटना देखापर्छ । लिच्छविहरू दक्षिणबाट आएका थिए तर उनीहरू एकै जमातमा आएका थिएनन् । पटकपटक कम संख्यामा आएका थिए । आफ्नै सभ्यता र संस्कृति लिएर आएका उनीहरू नेपाल आएर स्थानीय किराँतनेवारहरूकै समाजमा घुलमिल भए । कालान्तरमा यिनीहरू राजसत्तामा हावी भए र स्थानीय किराँत राज्यलाई भंग गरी आफ्नो स्वतन्त्र लिच्छवि राज्य स्थापना गरे । यो सन् २५० तिर भएको अनुमान बाबुराम आचार्यको छ । लिच्छवि राज्यका संस्थापक राजा जयदेव प्रथम मानिन्छ । स्थानीय सभ्यता र संस्कृति एकीकृतरूपले संरक्षित रहेकाले किराँत राज्यको अन्त्य भएर लिच्छवि राज्य सुरु भए पनि नेपालको अस्तित्व जीवित रह्यो । यो क्रम लामो समयसम्म चलिरह्यो । भारतीय आर्यहरू नेपाल आउने क्रम लिच्छविकालभर जारी रह्यो तर यिनीहरू एकै समय ठूलो जमातमा नआएकाले आफ्ना भाषा, भेषभूषा र रहनसहनलाई यथावत् रूपमा थाम्न सकेनन् र स्थानीय नेवारहरूकै भाषा, भेषभूषा र रहनसहन अनुशरण गरे । यसरी नेवारहरूले अपनाउँदै आएको प्राचीन मूल संस्कृति र लिच्छवि, विदेह तथा अन्य नवागन्तुक आर्यावर्तीय आर्यहरूले अपनाउँदै आएको आर्य संस्कृतिको मेलबाट बेग्लै किसिमको नेपाली संस्कृतिको जग बसिसकेको कुरा बाबुराम आचार्यले खुलाएका छन् । यसरी भएको सांस्कृतिक सम्मि श्रण र विकासले राजनीतिक द्वन्द्व नभएको देखिन्छ । यसबाट नेपालको वर्तमान परिस्थितिमा सांस्कृतिक आधारमा राजनीतिक द्वन्द्व उब्जाउन खोजिएको र नेपाली स्वतन्त्रतालाई आघात पुर्याउने रहस्य खुल्दैछ । हाम्रो स्वतन्त्रता बेलामौकामा खतरामा नपरेको होइन । सातौं शताब्दीमा भारतमा हर्षवर्धन र तिब्बतमा स्रङचङगम्पोको शक्तिशाली साम्राज्यको उत्थान भएको बेला नेपालको स्वतन्त्रतामा ठूलो संकट आइपरेको थियो । त्यतिखेर नेपालमा शक्तिशाली शासक अंशुबर्माको शासन थियो । राजा शिवदेव प्रथमसँग मिलेर उनले शासन चलाएका थिए, तर नेपालको स्वतन्त्रता जोगाउन एकलौटी शासनको आवश्यकता महसुस गरेर अंशुबर्मा आफैं राजा बने । राजनीतिक परिवर्तन भए पनि सांस्कृतिक परम्परा भने यथावत् चल्दै रह्यो । यसै समयमा भारतबाट मौखरीहरूको नेपालमाथि आक्रमण भएको र नेपालका अधिनायक र उनका सैनिक पराजित भएकाले अंशुबर्मा र अरू महासामन्तहरू अघि सरी नेपालको स्वतन्त्रता बचाए । यसै उपलक्ष्यमा सन् ५७६ मा अंशुबर्माले नयाँ संवत् सुरु गराएको कुरा बाबुराम आचार्यले उल्लेख गरेका छन् । सचेत राजनीतिज्ञ अंशुबर्माले १६ वर्षसम्म राज गरे । आफू राजवंशका नभएकाले आफ्नोविरुद्ध विद्रोहको आशंका देखेर यिनी जनतालाई प्रसन्न राख्न प्रयत्नशील भए । देशको स्वतन्त्रता बचाउने अर्को कडी थियो त्यो आफ्ना प्रजा कसरी सुखी रहन्छन् र कसरी उनीहरूको हित हुन्छ भन्नेमा चिन्तित रहे । आफ्नो प्रशासनकालमा राज्य व्यवस्था सुदृढ गराउन र राज्यमा सुख र समृद्धि ल्याउन कस्सिएर लागे । आफूलाई जनताका हितचिन्तक एवं सुयोग्य प्रशासकका रूपमा प्रमाणित गरे । यिनको कालमा विद्या, वैभव, उद्योग, व्यवसायका साथै कलाकौशलको भरपूर विकास भयो । अंशुबर्मा स्वयंले आफूलाई 'अरू राजालाई हात जोडेर प्रणाम गर्न अघि नसर्ने' भनी गर्वसाथ उल्लेख गराएबाट उनको समयको नेपाल स्वतन्त्र र सार्वभौम रहेको बुझिने आचार्यले गरेका छन् । जनताको बलमा देश टिकाउने प्रयास नेपालको आधुनिक युगमा पनि फेला पर्छ । पञ्चायत व्यवस्थाको विरोधमा २०४६ को जनआन्दोलन हुँदा भारतबाट एउटा सन्धि गर्ने प्रस्ताव भएको थियो । सो प्रस्तावित सन्धिमा नेपालको सार्वभौम सत्ता भारतलाई सुम्पने कुरा लेखिएको थियो । राजा वीरेन्द्रको अगाडि दुई विकल्प थिए भारतीय प्रस्ताव स्वीकार गरेर जनआन्दोलन समाप्त पार्ने या सो प्रस्ताव अस्वीकार गरेर आफ्नै देशको जनआन्दोलनको मागअनुरूप जनतालाई अधिकार दिने । उनले दोस्रो विकल्प रोजे र पञ्चायती व्यवस्था फालिदिए । देशमा आएको प्रजातन्त्रले २७ वर्षसम्म पनि स्थायित्व पाइसकेको छैन तर नेपालको स्वतन्त्र अस्तित्व संरक्षित छ । यस्तै प्रस्ताव २०६३ सालमा राजा ज्ञानेन्द्रको राज्यकालमा खलबली हुँदा भारतबाट आएको थियो, तर उनले सो प्रस्ताव मान्नुभन्दा गद्दी नै छोड्ने विकल्प रोजे । आफू असफल भए पनि नेपाललाई असफल बन्न दिएनन् । अझ २००७ सालको क्रान्तिको अवस्थामा राजा त्रिभुवन दिल्लीमा शरण लिन पुगेका थिए । त्यसबेला उनलाई भारतको राजा घोषित गरी नेपाललाई भारतमा मिसाइदिने चर्चा चलेको सुनिन्छ । यो विश्वासिलो किसिमले थाहा पाइएको छैन, तर त्यो बेला नेपाल भारतमा गाभिन गएको भए भारतले ठूलो संकट व्यहोर्नुपर्दथ्यो । नेपाल अर्को कश्मीर हुने थियो । आज स्वतन्त्रताको लागि कश्मिरीहरूले आवाज उठाइरहेका छन् र हिंसाको अनवरत शृंखला चलिरहेको छ, त्यस्तो नेपालमा पनि देखिने थियो । 'नेपाल नलिएको' भन्दै कतिपय भारतीय जवाहरलाल नेहरूलाई गाली गर्छन् । तर पछाडि फर्केर हेर्दा नेपाललाई हडप्ने चेष्टा नगरेर उनले बुद्धिमानी देखाएका रहेछन् । नेपाल स्वतन्त्र नरहेको भए यसका कारण भारतले नराम्ररी दुःख पाइराख्ने थियो ।"
चर्च ब्वाईज दुधे गोल्डकपको अन्तिम चारमा,"दमक: चर्च ब्वाइज युनाइटेड क्लब, काठमाडौं झापाको शिवसताक्षीमा बुधबारदेखि सुरु भएको दूधे गोल्ड कपको अन्तिम चारमा प्रवेश गरेको छ। आयोजक दूधे युनाइटेड क्लबलाई ३० गोल अन्तरले पराजित गर्दै चर्च ब्वाइज अन्तिम चारमा प्रवेश गरेको हो। पहिलो हाफको २४ औं मिनेटमा चर्च ब्वाइजका अरुण श्रेष्ठले दूधेका गोल रक्षक बिट भएको मौका पारेर गोल गरेका थिए। खेलको २८ औं मिनेटमा चर्च ब्वाइजले आत्मघाती गोल उपहार पाएको थियो। २० ले पहिलो हाफमा पछि परेको दूधले ६२औं मिनेटमा चर्च ब्वाइजका खेलाडी भुवन बस्नेतले वान भर्सेस वानमा गोल गर्दै अग्रतालाई ३० बनाएका थिए। चर्च ब्वाइजका अरुण श्रेष्ठ म्यान अफ द म्याच घोषित भए। उनले नगद ५ हजार रुपैयाँ प्राप्त गरे । प्रतियोगिताको विजताले ३ लाख १ हजार र उपविजेताले १ लाख ५१ हजार रुपैयाँ पाउने आयोजक समितिका अध्यक्ष सन्तोष थोप्राले बताए। बिहीबार हुने खेलमा मोफसलको चर्चित टिम झापा ११ र हिमालयन शेर्पाबीच भिडन्त हुँदैछ । खेलको उद्घाटन कृषिराज्य मन्त्री सरिता प्रसाईंले गरेकि थिईन्।"
राष्ट्रिय पुरुष भलिबलको उपाधि पुलिसको पोल्टामा,"हेटौंडा : राष्ट्रिय पुरुष भलिबल प्रतियोगिताको उपाधि नेपाल पुलिस क्लबले जितेको छ । हेटौंडा१९, बस्तीपुरमा मंगलबार भएको फाइनल खेलमा बलियो प्रतिस्पर्धी नेपाल आर्मी क्लबलाई ३० को सोझो सेटमा पराजित गर्दै पुलिसले उपाधि जितेको हो । लिग चरणको खेलमा सोझो सेटमा हारेको बदला लिँदै पुलिसले आर्मीलाई २५२०, २५१६ र २५२० को सोझो सेटमा पराजित गर्यो । लिग चरणमा आर्मीसँग हारेपछि कमजोर आकिएको पुलिसले अन्तिम प्रतिस्पर्धामा आर्मीलाई कडा चुनौती दियो । खेल अवधिभर पुलिसले आर्मीलाई निकै दबाबमा राखेको थियो । उपाधि विजेता पुलिसले नगद दुई लाख रुपैयाँसहित सिल्ड, मेडल र प्रमाणपत्र हात पार्यो । उपविजेतामा चित्त बुझाएको आर्मीले नगद एक लाख रुपैयाँ प्राप्त गर्यो । तेस्रो स्थानका लागि आयोजक मकवानपुर र सशस्त्र प्रहरीको एपीएफ क्लबबीचको खेलमा एपीएफले सफलता हात पार्यो । एपीएफले आयोजक मकवानपुरलाई २५१५, २५१८ र २५१६ को सोझो सेटमा पराजित गर्दै तेस्रो स्थान हासिल गर्यो । तेस्रो भएको एपीएफले ५० हजार रुपैयाँ प्राप्त गर्दा मकवानपुरले नगद २५ हजार रुपैयाँमा चित्त बुझायो । प्रतियोगितामा सर्वोत्कृष्ट खेलाडी पुलिसका कुलबहादुर थापा घोषित भए । उनले नगद १५ हजार रुपैयाँ हात पारे । यसैगरी उत्कृष्ट स्पाइकर आर्मीका धनबहादुर भट्ट, लिफ्टर पुलिसका इमबहादुर रानामगर, डिफेन्डर पुलिसका शमशेर चन्द, ब्लकर आर्मीका भैरव बम र उत्कृष्ट प्रशिक्षक पुलिसका सरोज श्रेष्ठ घोषित भए । उनीहरूले जनही पाँच हजार रुपैयाँ प्राप्त गरे । प्रतियोगिताका विजेता तथा उत्कृष्ट खेलाडीलाई हेटौंडा उपमहानगरपालिकाका प्रमुख हरिबहादुर महत, आयोजक केशवलाल श्रेष्ठ स्मृति केन्द्रीय प्रतिष्ठान मकवानपुरका अध्यक्ष प्रताप विष्ट लगायतले पुरस्कार प्रदान गरे । भदौ २० बाट भएको प्रतियोगिता केशवलाल श्रेष्ठ स्मृति केन्द्रीय प्रतिष्ठान र युवा तथा खेलकुद समन्वय समितिको आयोजनामा भएको हो । आठ टोली सहभागी प्रतियोगिता लिग कम नकआउटका आधारमा भएको थियो । २०७२ वैशाख १२ गतेको भूकम्पमा परी काठमाडौंमा निधन भएका भलिबलका राष्ट्रिय प्रशिक्षक केशवलाल श्रेष्ठको स्मृतिमा राष्ट्रिय पुरुष भलिबल प्रतियोगिता आयोजना गरिएको हो ।"
तेक्वान्दोमा नेपालको सम्भावना सकियो,"अस्गवाद : पाँचौं एसियन इन्डोर तथा मार्सल आर्ट्स गेम्सको तेस्रो दिन मंगलबार नेपाली तेक्वान्दो खेलाडीका लागि सुखद रहेन । नेपालले आशा गरेको तेक्वान्दो खेलमा सहभागी दुवैजना खेलाडीले पराजय भोगेका छन् । अस्गवादस्थित ओलम्पिक भिलेजको तेक्वान्दो डान्स स्पोटर््स एरेनामा भएको महिला ५३ केजी तौलसमूहमा नेपालकी नीमा गुरुङ र पुरुष ६३ केजी तौलसमुहमा बीरबहादुर महरा पहिलो चरणबाटै बाहिरिए । इरानकी नाहीद कीयानीचानडेहसँग २२२ ले पराजित भएपछि नीमा अन्तिम १६ बाटै बाहिरिइन् । नीमामाथि नाहीद तीनवटै बाउटमा हावी बनेकी थिइन् । खेलपछि नीमाले नेपालमा सेन्सर प्याडमा अभ्यास गर्न नपाउँदा सोचेजस्तो प्रदर्शन गर्न नसकेको बताइन् । विपक्षी ठिकै थिए तर, म सम्हालिन सकिन । सेन्सर प्याडमा खेलेर आउन पाएको भए नतिजा राम्रो आउँथ्यो । यहाँ आएर अलिकपति मात्र अभ्यास गरेको हो, थोरै अभ्यासले मात्र पुगेन, २१ वर्षीया नीमाले भनिन् । निमा १२ औं दक्षिण एसियाली खेलकुद (साग) की रजत पदक विजेता हुन् । यसैगरी नेपालका बलिया प्रतिस्पर्धीका रुपमा हेरिएका बीरबहादुरले केही राम्रो प्रदर्शन गरे । ताजिकिस्तानका डाव्लाटमुरोड कारिमोभसँग भिडेका बीरबहादुर पहिलो बाउटमा ८० अंकले पछि परेका थिए । तर दोस्रो बाउटमा उनले खेलमा पुनरागमन गर्दै विपक्षीलाई कडा चुनौती दिए । दोस्रो बाउटमा बीरबहादुरले ६१ अंकले अगाडी रहँदै समग्रमा ९६ अंक बनाए । तर तेस्रो तथा अन्तिम बाउटमा ६६ अंकको बराबरी खेले पनि बीरबहादुर डाव्लाटमुरोडलाई १५१२ अंकको झिनोअन्तरले नतिजा सुम्पन बाध्य भए । पहिलो बाउटमा कमजोर खेल्दा उनको अघिल्लो चरणको यात्रा रोकिन पुग्यो। खेलपछि निरास बनेका बीरबहादुरले पनि नेपालमा सेन्सर प्याडमा अध्यास गर्न नपाएकोले राम्रो खेलेर पनि हार्नु परेको बताए । हामीलाई सेन्सर प्याडमा खेल्ने बानी छैन । ठूला प्रतियोगिता खेल्दा सेन्सर प्याडमै खेल्नु पर्छ । मैले सकभर राम्रो खेल्ने प्रयास गरें । कमब्याक पनि गरेको थिए तर, मेरा लागि दुर्भाग्य भयो । पहिलो बाउटमा अंक गुमाउँदा दुःख लागेको छ, २२ बर्षीय बीरबहादुरले भने । बीरबहादुरले जारी प्रतियोगिताको मार्च पास्टमा नेपालको झण्डा बोकेका थिए । तेक्वान्दो प्रशिक्षक हरिहरप्रसाद पाण्डेले समेत सेन्सर प्याडमा खेलाडी अभ्यस्थ नहुँदा राम्रो खेलेर पनि हार खेप्नु परेको बताए । सेन्सरमा नखेलेका हाम्रा खेलाडीलाई सेन्सरमा किक हान्न गाह्रो भयो । सँधै सेन्सरमा अभ्यास गराउन सके यस्तो अवस्था हुन्न, प्रशिक्षक पाण्डेले भने ।"
सन्तोष र तुलसीलाई नाफिया कर्पोरेट व्याडमिण्टनको उपाधि,"काठमाडौं: दोस्रो नाफिया कर्पोरेट व्याडमिण्टन प्रतियोगिताको उपाधि अरुण ओभरसिजका सन्तोष मोक्तान र हिमालयन ह्युमन रिर्सोस्का तुलसी पुरीको जोडीले जितेको छ।नेपाल वैदेशिक रोजगार व्यवसायी संघले आयोजनामा गरेको दोश्रो नाफिया कर्पोरेट कपको फाइनल खेलमा मोक्तान र पूरीको जोडीले उपहार ह्युमनका श्याम पराजुली र ईलाइट गोरखाका लालबहादुर गुरुङको जोडीलाई पराजित गर्दै प्रतियोगिताको उपाधि जितेको हो। उपाधीसँगै मोक्तान र पुरीको जोडीले ५० हजार नगदसहित ट्रफी, मेडल र प्रमाणपत्र प्राप्त गरेको छ।त्यस्तै, कर्पोरेट कप विधामा उपविजेता उपहारका पराजुली र इलाइटका गुरुङको जोडीले ३० हजार नगदसहित ट्रफी मेडल र प्रमाणपत्र प्राप्त गर्यो। सोही विधामा पिताम्बर खनाल र मन्जुश्रीका धु्रव खत्रीको जोडी तथा यूनाईटेडका शुक्र पाख्रिन र आकर्षणका मिलन थापाको जोडीले सेकेण्ड रनरअफको पुरस्कार क्रमशः १५र १५ हजार नगद सहित ट्रफी मेडल र प्रमाणपत्र प्राप्त गरेका छन्। प्रतियोगितको एक्जुकेटिभ नाफिया कप म्यान्स डबलतर्फको उपाधि रिमिक्सका सुरोज महर्जन र प्रफुल महर्जनकोे जोडीले कब्जा गर्यो । शेर्पा ट्रेडका प्रिन्स दाहाल र सुनिल जोशीको जोडीलाई हराउँदै जोडीले पनि ५० हजार नगदसहित ट्रफी मेडल र प्रमाणपत्र प्राप्त गर्यो । उक्त विधामा फष्ट रनरअफ शेर्पा ट्रेडका प्रिन्स दाहाल र सुनिल जोशीको जोडीले ३० हजार नगद शील्ड तथा प्रमाणपत्र प्राप्त गर्यो । एपीएफका निरबिक्रम देवकोटा र बुर्तिबाङका दिलेन्द्र पुनको जोडी र अन्नपूर्ण ब्याट्मिन्टनका राम बानिया र नवीनबाबु श्रेष्ठको जोडीले सेकेण्ड रनरअफको पुरस्कार क्रमशः १५र१५ हजार नगद सहित ट्रफी मेडल र प्रमाणपत्र पाएका हुन्। अन्नपूर्ण व्याड्मिण्टन एकेडेमीको हल धापासीमा नेपाल ब्याड्मिण्टन संघका संस्थापक अध्यक्ष कुमार मोहनबहादुर शाही , नेपाल वैदेशिक रोजगार व्यवसायी सघका अध्यक्ष रोहन गुरुङ, पूर्व अध्यक्ष बलबहादुर तामाङ, नेपाल तामाङ व्यवसायी समाजका अध्यक्ष टंक घिसिङ, संघका द्वितीय अध्यक्ष भूवनसिंह गुरुङ, लगायतले विजयी खेलाडीलाई पुरस्कार र प्रमाणपत्र वितरण गरेका थिए। गत शनिबारदेखि शुरु भएको प्रतियोगिताको श्रम तथा रोजगार राज्यमन्त्री डिल्ली बहादुर चौधरी र संघका अध्यक्ष रोहन गुरुङले संयुक्त रुपमा उद्घाटन गरेका थिए। संघका उपाध्यक्ष तथा व्याडमिण्टन प्रतियोगिताका संयोजक शुक्र पाख्रिनले सबै पक्षको सहयोगमा प्रतियोगिता भव्य रुपमा सम्पन्न गरेको बताए।"
अभ्यास खेलमा नेपाल विजयी,"काठमाडौं : बलरद्वय वसन्त रेग्मी र सोमपाल कामीले उत्कृष्ट ब्याटिङ प्रदर्शन गरेपछि आईसीसी विश्व क्रिकेट लिग च्याम्पियनसिप (डब्ल्यूसीएलसी) अन्तर्गत अर्को महिना हुने हङकङविरुद्धको खेलको तयारीका लागि हाल भारतको चेन्नईमा रहेको नेपाली टोलीले आफ्नो पहिलो अभ्यास खेलमा जित हात पारेको छ । मंगलबार भएको खेलमा नेपाली राष्ट्रिय टोलीले तामिलनाडुको प्रिमियर लिग खेल्ने टोली डिन्डिगुल ड्र्यागन्सलाई एक सय ५३ रनले पराजित गर्यो । नेपालले पहिलोपटक राष्ट्रिय टोलीमा समावेश बलरद्वय ललित भण्डारी र सुशील कँडेललाई पनि अवसर दिएको थियो । यसैगरी ब्याटिङ लाइन अपमा पनि केही परिवर्तन देखियो । उपकप्तान ज्ञानेन्द्र मल्ल र सागर पुनले नेपालको ब्याटिङ सुरुआत गरेका थिए भने तेस्रो क्रममा शरद भेषावकर आएका थिए । चेन्नईस्थित एसआरएम विश्वविद्यालयको मैदानमा टस जिती पहिले ब्याटिङ गरेको नेपालले निर्धारित ५० ओभरमा आठ विकेट गुमाएर दुई सय १६ रन बनायो । जवाफी ब्याटिङमा ओर्लिएको डिन्डिगुललाई ३५३ ओभरमा ६३ रनमै समेट्दै नेपालले जित हात पारेको हो । नेपाललाई जित दिलाउन आठौं नम्बरमा क्रिजमा छिरेका सोमपालले ६६ र सातौं नम्बरमा ब्याटिङ गर्न आएका स्पिनर वसन्तले अविजित ५६ रनको योगदान गरे । ७७ बल खेलेका सोमपालले चार छक्का र दुई चौका प्रहार गरे । वसन्तले ८३ बलमा दुई छक्का र एक चौका हिर्काए । ज्ञानेन्द्रले ३९, मोहम्मद आरिफ सेखले २१ र सागरले १५ रन बनाए । अन्य ब्याट्सम्यानले भने दोहोरो संख्यामा रन जोड्न सकेनन् । शरद एक रनमा आउट भए भने कप्तान पारस खड्का पहिलो बलमै डक आउट भए । विनोद भण्डारी एक र सन्दीप लामिछाने दुई रनमा पेभेलियन फर्किए । सुशील कँडेल एक रनमा अविजित रहे । टोलीका लागि अलराउन्ड प्रदर्शन गरेका सोमपालले बलिङतर्फ पनि दुई विकेट लिए । चार ओभर बलिङ गरेका सोमपालले एक मेडन निकाल्दै मात्र १५ रन खर्चिए । सागरले तीन विकेट लिए भने सन्दीप लामिछानेले पनि दुई विकेट हात पारे । ५३ ओभर बलिङ गरेका सागरले एक मेडनसहित आठ रन दिए । सात ओभर बलिङ गरेका सन्दीपले तीन मेडनसहित मात्र सात रन खर्चिए । ललित र सुशीलले पनि एकएक विकेट लिए । डिन्डिगुलका लागि मोहम्मद असिफ याले २४ र रथनम एभिआरले १५ रन जोडे । अन्य ब्याट्सम्यानले गतिलो प्रदर्शन गर्न सकेनन् । नेपालले दोस्रो अभ्यास खेल बिहीबार खेल्नेछ ।"
मेसी चम्किएपछि बार्सिलोनाको सानदार जित,काठमाडौं : स्पेनिस ला लिगा अन्तर्गत मंगलबार राति भएको खेलमा बार्सिलोनाले अर्काे सानदा जित हासिल गरेको छ । यो संगै बार्सिलोना हालसम्म खेलेका ५ खेल मध्ये पाँचै वटामा जित निकाल्न सफल भएको छ । बार्सिलोनाकै घरेलु मैदानमा भएको खेलमा बार्सिलोना एइबरमाथि ६१ को पराकिलो जित हात पार्न सफल भयो । बार्सिलोनाका लागि कप्तान लियोनल मेसी एक्लैले ४ गोल गरे । यस्तै पाउलिन्हो र डेनिस स्वारेजले ११ गोल गरे । मेसीले २० औं मिनेटमा पाएको पेनाल्टीको अवसरमा गोल गर्दै बार्सिलोनालाई सुरुवाति अग्रता दिलाए । ३८ औं मिनेटमा पाउलिन्होले गोल गरेपछि बार्सिलोनाले पहिलो हाफमा २० को अग्रता लियो । ५३ औं मिनेटमा स्वारेजले गोल गर्दै बार्सिलोनाको अग्रता ३० मा पुर्याए । ५७ औं मिनेटमा एनरिचले एइबरका लागि एक गोल फर्काए । यसपछि मेसीले ५९ र ६२ औं मिनेटमा गोल गर्दै ह्याट्रिक पूरा गरेपछि बार्सिलोनाको अग्रता ५१ मा पुग्यो । मेसी यतिमै रोकिएनन् उनले ८७ औं मिनेटमा चौथो गोल गर्दै बार्सिलोनालई ६१ को सानदार जित दिलाउँन सफल भए । मेसीले यो सिजनमा १२ गोल गरिसकेका छन् । मंगलबार राति नै भएको ला लिगाको अर्काे खेलमा भ्यालेन्सियाले मालागालाई ५० ले हरायो । ५ खेलबाट १५ अंक रहेको बार्सिलोना शीर्ष स्थानमा रहेको छ । भने ४ खेलबाट १० अंक जोडेको सेभिल्ला दोस्रो र ५ खेलबाट ९ अंक बनाएको भ्यालेन्सिया तेस्रो स्थानमा छ । गत सिजनको विजेता रियल मड्रिड ४ खेलबाट ८ अंक सहित पाचौं स्थानमा रहको छ ।

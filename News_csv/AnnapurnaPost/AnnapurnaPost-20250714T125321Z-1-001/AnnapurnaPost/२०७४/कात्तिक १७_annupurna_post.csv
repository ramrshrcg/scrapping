शीर्षक,विवरण
लडाइँ : कम्युनिस्टविरुद्ध कांग्रेस,"आगामी मंसिर १० र २१ गते हुने केन्द्रीय सभा र प्रदेशसभाको चुनाव नेपाली जनताको लागि मात्र नभएर अन्तर्राष्ट्रिय जगत्को निम्ति पनि विशेष चासोको विषय भएको छ। चुनावको पर्यवेक्षण गर्न अन्तर्राष्ट्रिय पर्यवेक्षकहरू आइसकेका छन्। यो चुनावबाट विगत १५ वर्षदेखिको राजनीतिक संक्रमणकाल समाप्त भएर मुलुकमा शान्ति र समृद्धिको युग सुरु हुने अपेक्षासाथ नेपाली जनताका निम्ति यसले विशेष महत्व राखेको छ। अन्तर्राष्ट्रिय जगत्को लागि यो चुनाव यसकारण महत्वपूर्ण हुन गएको छ, विश्वबाट समाप्त भएका कम्युनिस्टहरूले नेपालमा प्रजातन्त्रवादीविरुद्ध मोर्चा बनाएर चुनावी मैदानमा उत्रेका छन्। विश्व कम्युनिस्ट आन्दोलन दुई धारबाट अघि बढेको थियो सोभियत संघले नेतृत्व गरेको धार र माओले नेतृत्व गरेको चिनियाँ धार। दुवै धारले सर्वहारा वर्गको अधिनायकत्व स्वीकार गरे पनि उनीहरू आपसमा कहिल्यै मिलेनन्। एकपटक त रूस र चीन युद्धमै उत्रिए। अहिले सोभियत धार समाप्त भयो। चिनियाँ धार पनि राजनीतिक रूपमा भुत्ते भएको छ। चीनको अहिलेको राजनीतिमा कम्युनिज्मको कुनै गन्धसम्म पाइँदैन। चीनलाई विश्वको सर्व श्रेष्ठ पुँजीवादी राष्ट्र बनाउने प्रतिबद्धता हालै सम्पन्न चिनियाँ कम्युनिस्ट पार्टीको महाधिवेशनले जनाएको छ। रूसका लेनिनको नाममा स्थापना भएको एमाले र चीनका माओको नाममा गठन भएको माओवादी केन्द्र एक भएर नेपाली कांग्रेसविरुद्ध चुनावी मैदानमा उत्रेका छन्। उनीहरूले उद्घोष गरेका छन् विश्वबाट समाप्त भएको समाजवाद यो चुनावपछि नेपालमा स्थापित हुनेछ। त्यसकारण पनि यो चुनाव नेपाली जनताको लागि मात्र होइन, विश्वकै निम्ति पनि चासोको विषय बनेको हो। कम्युनिस्टहरू शब्द खेलाउन माहिर हुन्छन्। उनीहरू आफ्नो मुलुकको कम्युनिस्ट शासनलाई मुलुकको विशेषतायुक्त समाजवाद भन्छन्। नेपाली कम्युनिस्टहरूले हाल लिएको नीति र राखेको अडान हेर्दा नेपाली साम्यवाद भूमाफिया, मेडिकल माफिया र जल माफिया विशेषतायुक्त' हुनेछ। विश्वका अन्य समाजवादी राष्ट्रहरूले शिक्षा र स्वास्थ्यमा राज्यको विशेष जिम्मेवारी रहन्छ भन्ने नीतिअन्तर्गत सर्वसाधारण जनताका लागि स्वास्थ्य गुणस्तरयुक्त र शिक्षा अनिवार्य बनाएर लागू गरेका हुन्छन्, तर नेपालका कम्युनिस्टहरूले सर्वसाधारण जनताको पहुँच बाहिर हुने गरी शिक्षा र स्वास्थ्यलाई माफियालाई जिम्मा लगाएका छन्। मेडिकल शिक्षामा माफियाहरूको चलखेल भयो, सर्वसाधारण जनताको पहुँच बाहिर गयो भनी एकजना डाक्टर गोविन्द केसीले पटकपटक आमरण अनसन गरे। १३ पटकसम्म अनशन बस्दा गैरकम्युनिस्ट पार्टीहरू डा केसीको मागबमोजिमको विधेयक पारित गर्न तयार भए, तर कम्युनिस्टहरूको विरोधले मेडिकल ऐन पारित नगरी संसद्को चारबर्से कार्यकाल नै समाप्त भयो। संसद् सकिएपछि सरकारले अध्यादेशबाट डा केसीका माग सम्बोधन हुने गरी ऐन बनाउनुपर्यो। यसैगरी मन्त्रिपरिषद्बाट हट्ने निश्चित भइसकेपछि रातारात १२ सय मेगावाटको जलाशययुक्त बूढीगण्डकी र ६४० मेगावाटको माथिल्लो तामाकोसी आयोजना विनाप्रतिस्पर्धा विदेशीलाई दिएर नेपालको विशेषतायुक्त साम्यवादी जलविद्युत् नीतिको नमुना कम्युनिस्टहरूले देखाएका छन्। एमाले र माओवादीबीच चुनावी एकीकरण गर्ने र दुईतिहाइ बहुमत ल्याएर संविधान संशोधन गर्ने घोषणासाथ चुनावी मैदानमा उत्रेका छन्। उनीहरूले दाबी गरेजस्तै दुईतिहाइ बहुमत ल्याए भने नेपालको बहुदलीय प्रजातन्त्र कम्तीमा १५ वर्षपछि धकेलिनेछ। नेपालको राजनीति पुनः कम्युनिस्ट र गैरकम्युनिस्टमा विभाजित हुनेछ। तर एमाले र माओवादी मिलन सबै नकारात्मक मात्र छैन। यसको सकारात्मक पक्ष हो राजनीतिक दर्शन, नीति र व्यवहारमा कहींकतै मेल नखाने कम्युनिस्ट र कांग्रेसबीच २०६२०६३ मा दिल्लीमा भएको तथाकथित सहमति, सहकार्य र एकताको नक्कली आवरणबाट नेपालको प्रजातन्त्रमुक्त भएको छ। नेपाली कांग्रेस अब सिद्धान्तका आधारमा जनताका माझमा जानेछ र जनताले जो आदेश दिन्छन्, त्यसलाई शिरोधार्य गर्नेछ। पञ्चायतको ३० वर्षसम्म छद्मभेषी कम्युनिस्ट र नेपाली कांग्रेसबीच लडाइँ भएको थियो। मनमोहन अधिकारीले नेतृत्व गरेको कम्युनिस्ट र कांग्रेसबीच कहिल्यै लडाइँ भएन। पञ्चायतबाट जति कांग्रेस पीडित थियो, मनमोहन नेतृत्वको कम्युनिस्टले पनि त्यही पीडा भोग्नुपरेको थियो। बाँकी कम्युनिस्ट पञ्चायतकालभरि पञ्चायतको खोल भिरेर कांग्रेसको विरोध गर्दथे। त्यसको एक ज्वलन्त उदाहरण हो जनमत संग्रहमा बहुदल निर्दल एउटै हो' भनी मालेले निर्दलीय पञ्चायतलाई सघाउनु। यो कम्युनिस्टलाई बद्नाम गर्ने काल्पनिक आरोप होइन। जनमतसंग्रहमा मालेको घोषणा थियो बहुदल निर्दल एउटै हो। यस कुराको झापाका एमाले नेता द्रोणाचार्य क्षेत्रीले खुलासा गरेका छन्। द्रोणाचार्य स्वयंले लेखेका लेखहरूसमेत समावेश गरी प्रकाशित द्रोणाचार्य स्मृति ग्रन्थमा उनले लेखेका छन् २०३६ को जनमत संग्रहलाई हेर्ने पार्टीको स्पष्ट नीति भएन। निर्दल बहुदल एउटै हो भन्ने हो भने २० वर्षदेखि शोषितपीडित जनतामाथि पञ्चायतले गरेको शोषण जस्टिफाइ हुन्छ, हाम्रै साथीहरूलगायत कैयौं युवाले जुन हत्या र यातना सहनुपर्यो, ती पीडितहरूको सहानुभूति र समर्थन कांग्रेसतर्फ जान्छ, पार्टीले यसमा पुनर्विचार गर्नुपर्छ भन्दै आफू बहुदलको प्रचारप्रसारमा लागेको द्रोणाचार्यले आफ्नो लेखमा उल्लेख गरेका छन्। यसैसँग मिल्ने अर्को प्रसंग पनि यहाँ उल्लेख गर्नु सान्दर्भिक हुनेछ। २०३३ सालमा राष्ट्रिय मेलमिलापको नीति लिएर बीपी नेपाल फर्कंदा पञ्चायतका मण्डलेसँगै अखिलका विद्यार्थी नेताहरूले पनि विरोध गरे। यसपछि कुनचाहिँ विरोध अखिलको हो कुन मण्डलेको छुट्ट्याउन सर्वसाधारण जनतालाई मात्र होइन, विद्यार्थीलाई पनि अप्ठ्यारो पर्यो। नेविसंघ भनेको नेपाल बिक्री संघ' हो अतीतमा यिनले कोसी बेचे, गण्डकी बेचे भन्ने आरोप नेपाल विद्यार्थी संघमाथि लगाउन थालेपछि त्रिचन्द्र क्याम्पसको सरस्वती सदनमा विद्यार्थीहरूले भेला आयोजना गरे। भेलालाई सम्बोधन गर्दै नेविसंघका नेताले भने, हाम्रो नेता बीपी कोइराला हुनुहुन्छ र हाम्रो नीति हो राष्ट्रियता, प्रजातन्त्र र समाजवाद' अखिलको नेता हो हो ? नीति के हो ? स्पष्ट पार। अन्यथा मण्डलेको आडमा नेपाली कांग्रेस र नेविसंघप्रति यसरी आक्रमण गरिरहने हो भने हामी भन्न बाध्य हुनेछौं तिमीहरूका नेता हो खुंखार पञ्च दामोदर शमशेर राणा र भूमिगत गिरोहको नाइके शरदचन्द्र शाह। विद्यार्थीहरूको गडगडाहट तालीबीच नेविसंघले यी आरोप लगाउँदा अखिलका विद्यार्थी मौन रहन्थे। निर्दल बहुदल एउटै हो भन्दै मालेलाई पञ्चायतमा अन्तरघुलन गरिएको थियो। एमालेमाओवादी गठबन्धनलाई कांग्रेसका नेताहरूले अपवित्र गठबन्धन भनी गरेको आलोचनालाई कम्युनिस्ट नेताहरू र कतिपय बुद्धिजीवीले भन्ने गरेका छन्, हिजो एमाले र कांग्रेस अनि कांग्रेस र माओवादीबीच पटकपटक सत्ता साझेदारी गर्दा अपवित्र नहुने ? भरतपुर उपमहानगरपालिकाको चुनावमा प्रचण्डपुत्रीलाई कांग्रेसले सहयोग गर्दा त्यो पवित्र हुने अनि एमालेमाओवादी गठबन्धनचाहिँ कसरी अपवित्र भयो ? अनैतिक भयो ? दुवै कुरा सत्य हो। प्रजातन्त्र र राष्ट्रियता नै खतरामा पर्न थालेपछि नेपाली कांग्रेसका तत्कालीन सभापति गिरिजाप्रसाद कोइरालाले दिल्लीमा बाह्रबुँदे सहमति गरेर माओवादीलाई प्रजातान्त्रिक मूलधारमा ल्याएकै हो। यो पनि सत्य हो चुनाव लडेर ८२ सिट ल्याएको एमालेभन्दा चुनावमा भागै नलिएको माओवादीलाई ८३ सिट दिएर संसदीय व्यवस्थामा ल्याएको हो। माओवादीलाई मूल राजनीतिक प्रवाहमा नल्याउने हो भने मुलुकको सार्वभौमिकता नै खतरामा पर्ने देखिएकाले कांग्रेसले एमालेभन्दा माओवादीलाई एक सिट बढी दिएर संसद्मा ल्याएकै हो, मुलुक र लोकतन्त्र बचाउन। बाह्रबुँदे सहमति र त्यसपछि सत्ता साझेदारी गर्दा कहींकतै पनि कांग्रेस माओवादीबीच पार्टी एकीकरण गर्ने र भागबन्डा गरेर चुनाव लड्ने भनिएको छैन। मुलुकको विशिष्ट परिस्थितिमा मुलुक बचाउन गरिएको विशेष निर्णय थियो कम्युनिस्टसँगको सहकार्य। अहिलेको लडाइँ भनेको संविधान कार्यान्वयनद्वारा मुलुकमा स्थायित्व र विकास आजको प्रश्न हो। आगामी निर्वाचनपछि विगत १५ वर्षदेखिको संक्रमणकाल समाप्त हुनेछ। अबको बाटो भनेको सिद्धान्त र नीति मिल्नेहरूबीचको सहकार्य हो समाजवाद कार्यान्वयनद्वारा मुलुकमा सर्वसत्तावाद लागू गर्ने कम्युनिस्ट र उदार प्रजातन्त्रलाई आदर्श मान्ने कांग्रेसबीच सहकार्य हुन सक्दैन। कम्युनिस्टहरूले निर्वाचन घोषणापत्रमा दुईतिहाइ बहुमत ल्याएर संविधान संशोधन गरी समाजवादी राष्ट्र बनाउने र त्यसपछि दुवै पार्टीको अधिवेशन गरी एकीकृत कम्युनिस्ट पार्टी बनाउने उल्लेख गरेका छन्। हिजो एमाले र माओवादीले पटकपटक सहमति गरेर कांग्रेससँग सरकार सञ्चालन गरेको कुरा बिर्सेर कांग्रेसलाई यथास्थितिवादी, प्रतिक्रियावादी र घुमाउरो पाराले भारतपरस्तको आरोप लगाएका छन्। यस्ता आरोप हिजो पञ्च र कम्युनिस्टले पनि लगाएका थिए। आगामी निर्वाचनपछि विगत १५ वर्षदेखिको संक्रमणकाल समाप्त हुनेछ। अबको बाटो भनेको सिद्धान्त र नीति मिल्नेहरूबीचको सहकार्य हो समाजवाद कार्यान्वयनद्वारा मुलुकमा सर्वसत्तावाद लागू गर्ने कम्युनिस्ट र उदार प्रजातन्त्रलाई आदर्श मान्ने कांग्रेसबीच सहकार्य हुन सक्दैन। आरोप लगाउँदैमा जनताले विश्वास गर्ने रहेनछन् भन्ने कुरा अहिलेको मुलुकको राजनीतिक शक्ति सन्तुलनले देखाएको छ। इतिहासमा स्थापित भएको कुरा हो नेपालको प्रत्येक युगान्तकारी परिवर्तन कांग्रेसको नेतृत्वमा भएको छ। यो चुनाव पनि लोकतन्त्र संस्थागत गरी मुलुकमा स्थायित्व र समृद्धि ल्याउने कि उत्तर कोरिया वा क्युवाको जस्तो सर्वसत्तावाद स्थापना गर्ने कम्युनिस्टहरू आपसमा एकीकृत भएर जनताका निम्ति विकल्प दिइएको छ। ठूला कम्युनिस्ट पार्टी मिलेकोमा कांग्रेसले आत्तिनुपर्ने जरुरी छैन। मुलुकको राजनीतिमा देखिएका कम्युनिस्ट र लोकतन्त्रवादीबीचको ध्रुवीकरणले अन्ततोगत्वा मुलुकमा राजनीतिक स्थायित्व ल्याउनेछ र ६६ महिनामा सरकार परिवर्तनको महारोगबाट राष्ट्रले मुक्ति पायो भने यो नै सबभन्दा ठूलो उपलब्धि हुनेछ। जति सजिलै पार्टी एकीकरणका कुरा गरिएको छ, नेताहरूले भनेजसरी एकीकरण हुने छैन। यो गठबन्धन गर्दा इतिहासले अतीतका केही दुर्दान्त घटनाको जवाफ खोज्नेछ। इतिहासलाई जवाफ माओवादीले त दिनैपर्नेछ, एमाले पनि प्रश्नको जवाफबाट उम्किन पाउने छैन। इतिहासको त्यो यक्षप्रश्न हुनेछ। दसबर्से द्वन्द्वमा लाखौं जनताले दुःख पाए, १७ हजार त मारिए नै, मुलुक कम्तीमा पनि १० वर्ष पछि पर्यो। द्वन्द्वको परिणाम ५० लाख युवा विदेश जान बाध्य भए, कैयौंका बाबु मारिए, पुत्र शोकबाट हजारौं अभिभावकले मानसिक आघात सहनुपर्यो। यसको जिम्मेवारी कसले लिने ? यो जिम्मेवारीबाट माओवादी पछि हट्न सक्दैन भने पार्टी एकीकृत भइसकेपछि एमाले पनि जिम्मेवारीबाट मुक्त हुन पाउने छैन। हिजोका दिनमा माओवादीले कांग्रेसलाई खोजीखोजी, एमालेलाई रोजीरोजी र पञ्चलाई सोधीसोधी भन्दै हत्या गरेका थिए। चुनावमा पनि एक किसिमको युद्ध मैदान हो, महाभारत युद्ध हो। कुरु क्षेत्रको मैदानमा एकातिर सत्य र अहिंसाका पूजारी लोकतन्त्रवादी छन् अर्कोतर्प असत्य अनैतिक र भूटको आश्वासन लिएर कम्युनिस्ट छन्। आगामी १० र २१ गते पाँच वर्षसम्म यो मुलुक कसले राज गर्ने विश्वबाट समाप्त भएको साम्यवादले कि उदार लोकतन्त्रमा विश्वास गर्ने कांग्रेसले ? अबको लडाइँ कम्युनिस्टविरुद्ध कांग्रेसको हुनेछ। आगे निर्णय जनता जनार्दनको।"
विविध आयाममा नेपाली श्रमशक्ति,"नेपालमा प्रतिवर्ष श्रम बजारमा थपिने अनुमानित तीन लाख श्रमशक्तिलाई रोजगारको अवसर छैन। व्यवसायजन्य स्वास्थ्य, सुरक्षासम्बन्धी कानुन अभाव र दक्ष जनशक्तिको मागआपूर्तिबीच तालमेल छैन। श्रम कार्यालयको जनशक्ति र भौतिक पूर्वाधारमा सुधार गर्न नसक्दा विद्यमान नीति तथा कानुनको प्रभावकारी कार्यान्वयन हुन सकेको छैन। औद्योगिक प्रतिष्ठानमा व्यवसायजन्य सुरक्षा तथा स्वास्थ्यसम्बन्धी प्रदूषण मापदण्ड लागू गर्न सकिएको छैन। अन्तर्राष्ट्रिय श्रमबजारमा प्रतिस्पर्धा गर्नसक्ने दक्ष जनशक्ति उत्पादन गर्नु, वैदेशिक रोजगारमा जानेलाई आवश्यक सहयोग तथा संरक्षण उपलब्ध गराउनु, तालिमका कार्यक्रमलाई अद्यावधिक, स्तरीय र समन्वित गर्नु, श्रमका नयाँ स्वरूप, बढ्दो अनौपचारिकीकरण जस्ता समस्या छन्। नयाँ व्यवस्थापकीय तथा सांगठनिक अभ्यासअनुरूप कानुनी र संस्थागत प्रावधानहरू अद्यावधिक गर्नु र श्रम बजारमा उपलब्ध अवसरहरूमा महिला, दलित, आदिवासी, जनजाति, मधेसी, मुस्लिम, अपांगता भएका व्यक्तिहरू तथा सीमान्तकृत वर्गको पहुँच बढाउनुजस्ता चुनौती छँदैछन्। यसैबीच देशमा शान्ति स्थापनापछि स्थिर राजनीतिक वातावरण, औद्योगिक शान्ति, आर्थिक सामाजिक क्रियाकलाप स्वतस्फूर्त सञ्चालन र स्वदेशी तथा वैदेशिक लगानीको वातावरण बन्दै गएको छ। तुलनात्मक रूपमा नेपाली श्रम सस्तो, अनुशासित र परि श्रमी भएकाले क्षेत्रीय तथा अन्तर्राष्ट्रिय श्रमबजारमा सोही श्रमशक्ति आपूर्तिबाट विप्रेषण बढाउन र विदेशी श्रमबजारबाट लाभ लिन सकिने देखिन्छ। सन् १९८०९० को अवधिमा नेपालमा श्रम शक्ति प्रतिवर्ष ३५ प्रतिशतका दरले वृद्धि भयो। हिमाल र पहाडको तुलनामा तराईमा बढी श्रमशक्तिको वृद्धि भयो। त्यतिखेर बेरोजगार ४९ प्रतिशत रहेको अनुमान थियो। एक तथ्यांकअनुसार आज अर्धबेरोजगारको दर ४५ छ। मौसमी खेतबारी भएका ग्रामीण क्षेत्रमा यस्ता व्यक्ति रहेको प्रस्ट छ। कुल श्रमशक्तिको ७९ प्रतिशत स्वरोजगारमा संलग्न छन् र त्यसमध्ये ७१ प्रतिशत कृषि क्षेत्रमा छन्। ज्याला रोजगारमध्ये १२ प्रतिशत कृषि र बाँकी नौ प्रतिशत संगठित क्षेत्रमा छन्। त्यस्तै नेपालमा करिब १६ लाख बालबालिका श्रमिकका रूपमा कार्यरत छन्, जसमध्ये ६ लाख २१ हजार बालबालिका निकृष्ट प्रकृतिको श्रम गर्न बाध्य छन्। आव २०७३२०७४ को प्रथम आठ महिनामा कुल ३५,२५४ जना स्वरोजगार छन्। स्वेदेशमा रोजगार नपाएर दैनिक एक हजार पाँच सयभन्दा बढी युवा रोजगारको लागि विदेश जाने गरेको तथ्य सबैलाई जगजाहेर छँदैछ। औपचारिक तथा अनौपचारिक माध्यमबाट बिदेसिएका ४५ लाख जनशक्तिमध्ये दक्ष १५ प्रतिशत, अर्धदक्ष २३ प्रतिशत र अदक्ष ७५५ प्रतिशत छन्। आव २०७३२०७४ मा आर्थिक वृद्धिदर ६९४ प्रतिशत पुग्ने अनुमानसँगै रोजगारको वृद्धिदर पनि ३० प्रतिशत बढी हुने अनुमान छ। अहिले संस्थागत रूपमा वैदेशिक रोजगारमा जान ११० वटा मुलुक र व्यक्तिगत प्रयासमा वैदेशिक रोजगारमा जान १६७ भन्दा बढी देशहरू खुला छन्। दुःखको कुरा, तालिम प्राप्त गरी वैदेशिक रोजगारमा जाने श्रमशक्ति भने २४५ प्रतिशत मात्र छ। त्यस्तै नेपालमा कामकाज गर्ने गैरनेपाली नागरिकको आव २०७३२०७४ को प्रथम आठ महिनासम्म ४३७ जनालाई श्रम स्वीकृति दिइएको छ र १७५ जनाको श्रम स्वीकृति नवीकरण गरिएको छ। वैदेशिक रोजगारमा जाने कामदारको श्रम स्वीकृति दिने प्रक्रियालाई सरलीकृत र लगत व्यवस्थित गर्न २०७३ पुस ३ देखि नै वैदेशिक रोजगार सूचना व्यवस्थापन प्रणाली (फेइम्स) कार्यान्वयनमा आएको छ। आव २०६३६४ देखि २०७१७२ सम्म वैदेशिक रोजगारमा जाने कुल ३२ लाख एक हजार दुई सय ६८ जनामध्ये ३० लाख ६५ हजार चार सय ६२ जना पुरुष र एक लाख ३५ हजार आठ यस ६ जना महिला छन्। श्रम कार्यालयको जनशक्ति र भौतिक पूर्वाधारमा सुधार गर्न नसक्दा विद्यमान नीति तथा कानुनको प्रभावकारी कार्यान्वयन हुन सकेको छैन। वैदेशिक रोजगारको सिलसिलामा आव २०६५६६ देखि आव २०७२७३ सम्म विदेशमा निधन भएका पाँच हजार तीन सय २८ परुष र एक सय १६ जना महिला गरी जम्मा पाँच हजार चार सय ४४ जन मृतकका परिवारलाई सरकारले ९२ करोड ५६ लाख ६९ हजार उपलब्ध गराइएको छ। २०७३७४ को प्रथम आठ महिनामा तीन सय आठ परुष र सातजना महिला गरी ३१५ जना मृतकका परिवारलाई आर्थिक सहायता नौ करोड ४० लाख १५ हजार वितरण गरिएको छ। आव २०६५६६ देखि २०७२७३ सम्म विदेशमा बिरामी र अगंभग भएका पाँच सय ८७ परुष र २४ जना महिला गरी जम्मा ६ सय ११ जना व्यक्तिलाई चार करोड ९९ लाख सात हजार तथा आव २०७३७४ को प्रथम आठ महिनामा १०६ परुष र एक महिला गरी जम्मा १०७ जना व्यक्तिलाई एक करोड ५८ लाख ९१ हजार रकम आर्थिक सहायता उपलब्ध गराइएको छ। आव २०६६२०६७ देखि आव २०७२ २०७३ सम्ममा सामाजिक सुरक्षा करवाफत १२ अर्ब ७६ करोड २१ लाख संकलन भएकोमा आव २०७३२०७४ को प्रथम आठ महिनामा दुई अर्ब ५४ करोड १९ लाख संकलन भएको छ। नेपाल जीवनस्तर सर्वेक्षण तेस्रो (२०६६६७) मा उल्लेख गरिएअनुसार नेपालमा करिब ६६ लाख व्यक्ति गरिबीको रेखामुनि छन्, जसअनुसार गरिबीको रेखामुनि जनसंख्याको २५२ प्रतिशत हुने अनुमान छ। यसअघिको पहिलो (२०५२५३) र दोस्रो (२०६०६१) सर्वेक्षणले नेपालमा क्रमशः झन्डै ४२ र ३१ प्रतिशत नेपाली गरिबीको रेखामुनि रहेको देखाएको थियो। त्यस्तै अर्धबेरोजगारको प्रकृतिलाई बुझ्न रोजगारको क्षेत्रीय वितरण हेर्नुपर्ने हुन्छ। कृषि क्षेत्र पारम्परिक ढंगको भएकाले स्वरोजगारको दर धेरै छ, तर ज्याला र रोजगार अत्यन्त न्यून छ। ज्याला रोजगार ग्रामीण क्षेत्रमा १८८८ प्रतिशत र सहरी क्षेत्रमा ५४९३ प्रतिशत छ। रोजगारको अत्यन्त ठूलो भाग ओगट्ने कृषि क्षेत्रमा ज्याला रोजगार न्यून छ र स्वरोजगार नै कृषिको मूल विशेषता हुन पुगेको छ। ज्याला रोजगार पनि मौसमी प्रकृतिको छ। यसर्थ कृषिमा अर्ध बेरोजगार मूल प्रकोपकै रूपमा छ। ज्याला रोजगारको लैंंगिक पाटो हेर्दा २७८१ प्रतिशत पुरुष र ११९६ प्रतिशत महिला श्रमिक ज्यालारोजगारमा देखिन्छन्। त्यसको वितरण हेर्दा ग्रामीण क्षेत्रमा २४८६ प्रतिशत पुरुष र १०५ प्रतिशत महिला तथा सहरी क्षेत्रमा ५७१३ प्रतिशत पुरुष र ४५६८ प्रतिशत महिला देखिन्छन्।"
ढुंगेल गिरफ्तारीको अर्थ,"बालकृष्ण ढुंगेलको गिरफ्तारीले नेपालको राजनीति, समाचारमाध्यम, कानुन र मानवाधिकार क्षेत्रमा काम गरिरहेकाहरू र सर्वसाधारणमा पनि एक किसिमको तरंग पैदा गरेको छ। विभिन्न पक्षले यसलाई राजनीतीकरण गरेका छन्। यस्तो राजनीतीकरणलाई कुनै पनि कोणबाट जायज मान्न सकिँदैन। ढुंगेल सर्वोच्च अदालतबाट ज्यान मुद्दामा सजाय तोकिइसकेका व्यक्ति हुन्। अदालतको निर्णय बेठीक लागेमा उनले त्यसको पुनरावलोकन गराउन अनुरोध गर्न सक्छन्, तर सर्वोच्च अदालतको निर्णय मान्दिन भनेर खुलमखुला हिँड्नु र त्यस्तो मान्छे गिरफ्तार नपर्नु लोकतान्त्रिक पद्धति, स्वतन्त्र न्यायपालिका र कानुनको शासन भएको मुलुकमा कल्पना पनि गर्न सकिँदैन। उनको गिरफ्तारीलाई राजनीतिक रूपमा हेर्नुभन्दा पनि कानुन कार्यान्वयनकै कडीका रूपमा हेर्नुपर्छ। प्रहरीले धेरै पहिला गर्नुपर्ने कामका लागि धेरै समय लगाएको भन्न सकिन्छ। कानुन कार्यान्वयन ढुंगेललाई गिरफ्तार गर्न सर्वोच्च अदालतले धेरैवटा पत्रहरू लेखिसकेको छ। पछिल्लोपटक २०७४ भदौमा सर्वोच्चले सात दिनभित्र उनलाई गिरफ्तार गरेर त्यसको जानकारी दिनू भन्ने आदेश जारी गर्यो। त्यसपछि पनि प्रहरीले ढुंगेललाई गिरफ्तार गरेन। उनी सार्वजनिक कार्यक्रममा देखिइरहे। हालसालै अधिवक्ता दिनेश त्रिपाठीले प्रहरीले अदालतको आदेश पालना नगरेको भन्दै रिट दायर गरे। त्यसपछि अदालतले प्रहरी महानिरीक्षकलाई अदालतको मानहानिमा किन कारबाही नगर्ने भन्ने प्रश्न गर्न सक्थ्यो। यस सम्बन्धमा रिट परिसकेको थियो तर पेसी भइसकेको थिएन। पेसी बारम्बार सरिरहेको थियो। संयोग कस्तो पर्यो भने जुन दिनमा अदालतमा मुद्दाको पेसी थियो, त्यही दिनमा ढुंगेल पक्राउ परे। सर्वोच्चले दिएको आदेश बहाल रहेसम्म कार्यान्वयन गराउनु राज्यका अंगहरूको दायित्व हो। कि त पुनरावलोकन गराएर अदालतको अघिल्लो निर्णय गलत भएको सावित गर्न सक्नुपर्छ। ढुंगेलले उल्टै सार्वजनिक सभामा सर्वोच्चको उक्त आदेशलाई आफूले खारेज गरेको बताएका थिए। उनले यस्तो आदेश दिने सर्वोच्चका न्यायाधीश र तत्कालीन र बहालवाला प्रधानन्यायाधीशहरूलाई भौतिक कारबाही गर्ने धम्कीसमेत पनि दिए। तत्पश्चात् कानुन व्यवसायी दिनेश त्रिपाठीले सर्वोच्च अदालतमा रिट दायर गरे। त्यसपछि अदालतले झन् कडा आदेश दियो। अदालतबाट जन्मकैद पाएको व्यक्तिले भूतपूर्व र बहालवाला न्यायमूर्तिहरूलाई भौतिक कारबाहीको धम्की दिँदा र त्यस्तो व्यक्ति पक्राउ नपर्दा न्यायालयप्रति अनास्था पैदा हुन्छ भन्दै उनलाई सात दिनभित्र पक्राउ गर्नू भन्ने आदेश सर्वोच्च अदालतले जारी गर्यो। सर्वोच्चले मुद्दाको प्रतिवादी पनि नभएका प्रहरी महानिरीक्षकलाई सात दिनभित्र पक्राउ गर्न आदेश दियो। त्यसो गर्ने अधिकार सर्वोच्चलाई छ, तर त्यसको सात महिनासम्म पनि ढुंगेललाई गिरफ्तार गरिएन। त्यसपछि त्रिपाठीले नै प्रहरीको अकार्य (ननएक्सन) बाट अदालतको मानहानि भयो भनेर पुनः रिट दायर गरेपछि त्यसले सनसनी फैलायो। ढुंगेल पक्राउ नपर्दा प्रहरी महानिरीक्षक कारबाहीमा पर्नुपर्ने सम्भावना भएकाले अहिले यो समयमा उनको गिरफ्तारी भएको देखिन्छ। त्यसैले उनको गिरफ्तारीलाई राजनीतिक रंग दिइरहनुपर्ने कारण छैन। राजनीतिक संरक्षण उनको गिरफ्तारीमा सर्वोच्च अदालतको आदेशले जति काम गरेको छ, त्यति नै काम अहिलेको राजनीतिक वातावरणले पनि गरेको छ। माओवादी केन्द्रले प्रधानमन्त्री शेरबहादुर देउवाको दलसँगको गठबन्धन तोडेर गएपछि सायद प्रधानमन्त्रीले ढुंगेलको गिरफ्तारी रोक्न चाहेनन्। अहिलेसम्म ढुंगेल पक्राउ नपरेका राजनीतिक नेतृत्वले संरक्षण गरिदिएकैले हो। अहिले पनि त्यस्तो राजनीतिक संरक्षण भएका भए सम्भवतः केही पछाडि धकेल्न सकिन्थ्यो। ढुंगेललाई भारत वा अन्य कुनै मुलुक पठाएर मुलुकभित्र नभएकाले इन्टरपोलमार्फत रेडकर्नर नोटिस जारी गर्न समय लाग्ने भन्ने बहाना बनाउन सकिन्थ्योे होला। अहिले ढुंगेलमाथिको राजनीतिक संरक्षण नभएकाले उनी पक्राउ परेका हुन् भनी अनुमान लगाउन सकिन्छ। अनुत्तरदायी राजनीति राजनीतिक शक्तिको केन्द्रमा भएकाहरू शक्ति र सत्ता दुरुपयोग गर्न सधैं लागिपर्छन्। यो नेपालको मात्र नभई विश्वकै समस्या हो। राजनीतिक शक्तिले भ्रष्ट बनाउँछ र अति धेरै शक्तिले पूरै भ्रष्ट बनाउँछ भन्ने आशयको अंग्रेजी भनाइ छ। नेपालको सरकार र राजनीतिक दलहरू सत्ता र शक्तिका कारण भ्रष्ट भएको विभिन्न राजनीतिक प्रतिवेदनहरूमा देखिसकिएको छ। राजनीतिक संक्रमणको यो अवस्थामा माओवादी सशस्त्र विद्रोहका बेलामा भएका हिंसात्मक घटनाहरूको विषय पूर्णरूपमा दलहरूले टुंग्याउन सकेका छैनन् या उनीहरू यसका लागि तयार छैनन्। उनीहरूले यसलाई सत्तारोहणको माध्यम बनाएको उनीहरूका दुइटा संविधानसभा निर्वाचनका घोषणापत्र हेर्ने हो भने प्रस्ट हुन्छ। यो विषयलाई गम्भीरतापूर्वक सम्बोधन भने कसैले पनि गरेका छैनन्। प्रतिनिधिसभा र प्रदेशसभा निर्वाचनको लागि कांग्रेसको घोषणापत्र सार्वजनिक भइसके पनि माओवादी केन्द्र र एमालेको आएको छैन। यस सन्दर्भमा अहिलेको उनीहरूको धारणा महत्वपूर्ण हुनेछ किनकि राजनीतिक तहले नीतिगत रूपमा लिने निर्णयले सामाजिक र कानुनी बहसलाई प्रभावित पार्छ। राजनीतिमा सामूहिक रूपमा लिइएको निर्णयलाई अदालत वा कानुनले गलत ठहर्याउन गाह्रो हुन्छ। किनकि न्यायपालिका राजनीतिक प्रणालीको एउटा हिस्सा बनेको हुन्छ। राजनीतिज्ञहरूलाई सामुदायिक रूपमा उत्तरदायी बनाउने र सजाय दिने जनताले नै हो, निर्वाचनमार्फत। तर त्यसको लागि जनता सचेत हुन जरुरी छ। जनताले गम्भीररूपमा मानवाधिकार उल्लंघनमा संलग्न व्यक्तिहरूलाई चुनाव जिताउनु हुँदैन। अहिले सर्वसाधारण, बौद्धिक भनिएका वर्ग, सञ्चारमाध्यमलगायत वाचडगले समेत तावेदारी गरिरहेकाले राजनीतिक नेतृत्वलाई उत्तरदायी बनाउन गाह्रो छ। राजनीतिक नियुक्तिलगायत अवसरको लागि दल र नेतृत्वको मुख ताक्ने र उनीहरूको चाकडी ताक्ने प्रक्रिया रहुन्जेल दलहरूलाई उत्तरदायी बनाउन सकिँदैन। हिंसा प्रयोग : राजनीतिक कि आपराधिक ? सशस्त्र विद्रोहमा गर्न हुने र नहुने क्रियाकलाप सम्बन्धमा राष्ट्रिय र अन्तर्राष्ट्रिय रूपमा स्वीकार्य हुने क्रियाकलापबारेमा अन्तर्राष्ट्रिय कानुन र मान्यता छन्। युद्ध र प्रेममा सबैथोक जायज हुन्छ भन्ने भनाइ अब सान्दर्भिक छैन। युद्ध र प्रेममा पनि मनलाग्दी गर्नेहरूलाई दण्डित गर्ने कानुनहरू बनिसकेका छन्। महाभारत युद्धमा दुवैतर्फबाट शंख फुकेपछि युद्ध सुरु हुन्थ्यो भने बेलुका सूर्यास्त भएपछि अन्त्य। नियमहरू उल्लंघन गरिएका युद्धलाई त धर्मयुद्ध भनिएन। जस्तो अस्वत्थामाले राति पाण्डवपुत्रलाई मारेको सजाय अहिलेसम्म पनि भोगेको हामीले पढ्दै आइरहेका छौं। त्यस्तै माओवादी सशस्त्र संघर्षलाई समग्ररूपमा गलत थियो र त्यसबेला भएका सबै घटनाका लागि उनीहरूलाई कारबाही हुनुपर्छ भनेर भनिएकोे छैन। माओवादीले यो बुझ्न जरुरी छ।। युद्ध लड्न पाइन्छ तर त्यसका केही नियम हुन्छन्। दोहोरो भिडन्तमा भएका मृत्युहरूको कसैले उठाएको छैन। दाङ, दुनै र सतबरियामा भएका घटनाको विषय उठेका छैनन्। त्यस्ता घटनाहरूका बारेमा पनि प्रचण्डलगायत माओवादी नेतृत्वविरुद्ध मुद्दा परेका भए पनि त्यस्ता उजुरीउपर अदालतहरूले कारबाही अगाडि बढाएका छैनन्। युद्धको निहुँमा सर्वसाधारणलाई ढालको रूपमा प्रयोग गर्नु, उनीहरूलाई राज्यको लागि जासुसी गरेको, माओवादीलाई सहयोग गरेको, कांग्रेस, एमाले वा अन्य दललाई समर्थन गरेको निहुँमा यातना दिनु र मार्नुचाहिँ अपराध हो। त्यस्तो आरोपमा गरिएको भौतिक कारबाही व हत्या युद्धभित्र पर्दैन। राज्यको तर्फबाट पनि वैचारिक रूपमा माओवादीलाई रुचाउने र उनीहरूले उठाएका मुद्दालाई समर्थन गर्नेहरूलाई मारिएको छ भने त्यो मानवताविरुद्धको अपराध हुन्छ। त्यस्तो घटनाको निष्पक्ष छानबिन हुनैपर्छ। युद्धमा सरिक मान्छेले पनि आत्मसमर्पण गरेको खण्डमा मार्नु हुँदैन। खसीबोका काटे झैं मान्छे मार्नेहरूलाई माफी दिन मिल्छ ? आधुनिक समाजमा यस्तो तर्क गर्न सुहाउँदैन। कुन हिंसा राजनीतिक हो र कुन आपराधिक हो भन्ने कुरा अन्तर्राष्ट्रिय मानवीय कानुनलाई आधार मारेर छुट्ट्याउन सकिन्छ। अन्तर्राष्ट्रिय कानुनले गम्भीर अपराध भनेर तोकिएका हत्या, बेपत्ता बनाउने, यौन हिंसा र गैरसैनिक व्यक्तिलाई नियन्त्रणमा लिएर गरिने हत्या माफीयोग्य हुँदैनन्। दलहरू पनि यसलाई मान्न तयार भएका छन्। यससम्बन्धी कानुन निर्माण प्रक्रिया करिबकरिब अन्तिम चरणमा पुगिसकेको छ। हिंसाको प्रयोग कति युद्धसँग सम्बन्धित र कति आपराधिक प्रकृतिका हुन् भनेर छुट्ट्याइदिन पाएको भए आपराधिक मुद्दाहरू अदालतबाट टुंग्याउन सकिन्थ्यो। नेपालमा ठीक उल्टो भयो, अदालतले पहिला काम गर्यो अनि बल्ल आयोगले। बाँदरमुढेमा सार्वजनिक यातायातमा बम पड्काइयो। त्यसलाई माफ गर्न मिल्दैन। सार्वजनिक यातायातमा सबै सर्वसाधारण चढेर हिँड्छन्। सेनाले पनि त्यो बस प्रयोग गर्नु हुँदैनथ्यो। सर्वसाधारण छन् भनेपछि त्यो सार्वजनिक उपयोगको साधनमा माओवादीले लक्ष्य बनाउनु हुँदैनथ्यो। त्यो सैनिक लक्ष्य होइन। युद्धमा सैनिक लक्ष्यमा मात्रै हान्न पाइन्छ। सेनाको भए पनि अस्पताल हो भने त्यसलाई सैनिक लक्ष्य बनाउन पाइँदैन। सामाजिक स्मारक र सार्वजनिक यातायातमा हान्न पाइँदैन। त्यहाँ बम हानेर माफी मागेर पनि पाइँदैन। यी घटनालाई अतिरञ्जित गरिएको भन्दा पनि वास्तवमै संवेदनशील घटना हुन्। यी घटनाको जिम्मा माओवादीले लिइसकेकै हो। युद्धको निहुँमा सर्वसाधारणलाई ढालको रूपमा प्रयोग गर्नु, उनीहरूलाई राज्यको लागि जासुसी गरेको, माओवादीलाई सहयोग गरेको, कांग्रेस, एमाले वा अन्य दललाई समर्थन गरेको निहुँमा यातना दिनु र मार्नुचाहिँ अपराध हो। माओवादी सशस्त्र संघर्षका बेला राज्यपक्ष र माओवादी दुवैतर्फबाट भएका आपराधिक क्रियाकलापविरुद्ध उजुरी परे भने अदालतले उन्मुक्ति दिन सक्दैन। उजुरी नै परेन भने केही हुँदैन। नेपालभित्र कुरा मिलाएर उन्मुक्ति दिए पनि अन्तर्राष्ट्रिय कानुनले पनि दण्डित गर्ने अवस्था आउँछ। सत्यनिरूपण र बेपत्ता आयोगका असफलता सत्यनिरूपण तथा मेलमिलाप आयोग र बेपत्ता आयोगले राम्रोसँग काम गर्न नसकेकैले यस्ता विषयहरू बारम्बार उल्झिरहेका हुन्। ती आयोगले राम्रोसँग काम गर्न नसक्नुका मूलभूत पाँचवटा कारण छन्। पहिलो यसको गठन ढलो भयो। शान्तिप्रक्रिया सुरु हुनेबित्तिकै यो गठन हुनुपथ्र्यो। त्यस बेला काम सुरु हुन पाएको भए अर्कै उत्साहले काम हुन सक्थ्यो। दोस्रो यो गठन गर्दा पीडित, सरोकारवाला र मानवाधिकार क्षेत्रमा काम गरिरहेकाहरूसँग परामर्श नगरी सरकारमा बसेकाहरूले एकपक्षीय रूपमा गठन गरे। तेस्रो यी आयोगहरू हाम्रा घरेलु अवधारणामा बनेका होइनन्। यी अन्तर्राष्ट्रिय अभ्यासबाट खासगरी दक्षिण अफ्रिकाबाट ल्याइएको अवधारणा हो। अवधारणा ल्याइए पनि यसका अन्तरनिहित आधारभूत तत्वहरूचाहिँ अनुशरण गरिएन। त्यसैले संयुक्त राष्ट्रसंघ र अन्तर्राष्ट्रिय दाताहरूले यसलाई सहयोग गरिरहेका छैनन्। त्यसैले यो संस्थासँग आवश्यक स्रोतसाधन छैन। चौथो यसमा राम्रा र सक्षम कर्मचारीहरू छैनन्। मन्त्रालयमा बस्दा दिक्क भएका, काठमाडौं बसिरहन चाहने, अन्यत्र काम नलागेका कर्मचारीहरूलाई त्यहाँ ल्याएर राखिएको छ। त्यसरी आएका कर्मचारीहरूलाई तालिम दिएर कुरा बुझ्ने र सक्षम बनाएपछि तिनीहरूलाई सरुवा गरिदिने पनि गरिएको छ। त्यसैले पर्याप्त जनशक्तिको अभावसमेत छ। पाँचौं त्यहाँभित्र चर्को राजनीति छ। त्यहाँका सदस्यहरू आयोगका सदस्यभन्दा पनि कांग्रेस, एमाले र माओवादी भएर काम गरिरहेका छन्। हालसम्मका दुइटा अध्यक्षहरू त्यस्ता भएनन्। केही सदस्यहरू पनि जिम्मेवार थिए, तर बहुमत सदस्यहरूले पार्टीका सदस्यजस्ता भएर काम गरे। त्यसैले आपसमा झगडा भएर त्यहाँ काम गर्न सकिरहेका छैनन्। गतिला विज्ञहरू र मुलुकप्रति चिन्तितहरूलाई पठाएका भए यो काम सकिन्थ्यो र मुलुकले एउटा बाटो अँगाल्न पाउँथ्यो। दलहरूले त्यहाँ आफ्ना प्यादाहरूलाई पठाए, त्यसैले त्यसले काम टुंग्याउन सकेन। शान्ति प्रक्रियामा असर पर्दैन बालकृष्ण ढुंगेलको गिरफ्तारी प्रकरणले शान्तिप्रक्रियालाई असर पार्छ कि भन्ने प्रश्नहरू पनि उठाइएका छन्। यसले शान्तिप्रक्रियालाई केही असर पार्दैन किनकि राजा मर्दैमा देश मर्दैन भन्ने भनाइ छ। हाम्रो इतिहासले त यो भनाइलाई यथार्थमा पनि पुष्टि गरेको छ।"
मतदाता घोषणापत्र' मान्नेलाई भोट,"चुनाव मुखैमा छ । यस अवस्थामा आम नागरिकले यसरी आवधिक रूपमा हुने मतदान प्रक्रियामा सक्रिय मतदाताको रूपमा मतदान गर्नुपर्छ । राजनीतिक दलका नेताहरू विशेषतः सोझा, गरिब र विपन्न नागरिकलाई अनेक प्रलोभन, लोभलालच र आश्वासन देखाएर मत तान्न उद्यत् हुन्छन् । लोकतन्त्रको प्राण नै नियमित निर्वाचन भएकाले त्यसका लागि जनताको अत्यधिक सहभागिता हुनुपर्छ । जीवन्त लोकतन्त्रका लागि नागरिकको आवाज सुन्ने, नागरिकले आफ्ना अधिकार प्राप्तिको मूल्यांकन गर्ने अवसर राजनीतिक दलले उपलब्ध गराउनुपर्छ । निर्वाचन आएपछि दलले अलगअलग चुनावी प्रसार कार्यक्रम गर्ने, जनइच्छाविपरीत देखेजति जनतालाई आफ्ना कार्यकर्ता सम्झिएर एकोहोरो आश्वासनको भाषण भट्ट्याउने प्रचलन छ । नागरिक संचेतनाले लोकतन्त्रमा अत्यधिक महत्र्व राख्छ । हामीले मत दिने दल वा व्यक्तिले अबका पाँच वर्षमा देशलाई कुन रूपमा रूपान्तरण गरोस् भन्ने हाम्रो चाहना हो, त्यस सामूहिक चाहनालाई दलको चाहना बनाउन सकेनौं भने हाम्रा चाहना र दलको गराइमा भिन्नता आउँछ । तसर्थ नागरिक आवाजको समग्र रूप नागरिक दलको घोषणापत्र बनोस् । सोही आधारमा विजयी हुने राजनीतिक दल र नेताले देशको शासन सत्ता सञ्चालन गरून् । त्यसका लागि नागरिक अपेक्षासहितको मतदाता घोषणापत्र' मार्फत नागरिक दललाई नागरिक र मतदाताप्रति जिम्मेवार र उत्तरदायी बनाउन आवश्यक छ । त्यसो नहुँदा नागरिक तथा समाजको अपेक्षाअनुकूल नीति तथा कार्यक्रम दिन नसक्ने राजनीतिक दल र उम्मेदवारलाई हाम्रो मत किन ? नागरिकका सोचअनुरूप राष्ट्र रूपान्तरणको योजना नहुने र नभएको राजनीतिक दल र उम्मेदवारका खोक्रो भाषण र आदर्श सुन्ने समय हामीलाई छैन । नागरिकनागरिकको सोच र अपेक्षाका आधारमा वैयक्तिक तथा सामाजिक घोषणापत्र तथा चुनावी माग जनताले तयार गर्ने र त्यही घोषणापत्रसँग मेल खाने नीति, कार्यक्रम र प्रतिबद्धता गर्ने दललाई चुन्न सके मात्र नागरिक अधिकार र लोकतन्त्र सही अर्थमा प्राप्त हुनेछ । सम्भावना हुँदाहँुदै पनि गरिबी र पछ्यौटेपन भएको देश हो नेपाल । हामीभन्दा पछाडि प्रजातन्त्र प्राप्त गरेका र स्वतन्त्र भएका मुलुकले ठूलो फटको मारिसकेका छन् । तसर्थ समृद्ध राष्ट्र निर्माणको ठोस खाका सबै दलको साझा प्रतिबद्धता हुनुपर्छ । अविकसित र अतिकम विकसित मुलुकको कालो सूचीबाट विकासशील र विकसित मुलुकको दर्जामा छोटो समयमा पुर्याउन सक्ने यथार्थ मार्गचित्र भएको दल अबको रोजाइ हुनुपर्छ । लोकतन्त्रका नाममा कमजोर र परर्निभर लोकतन्त्र सह्य र सभ्य हुँदैन । जनता कंगाल, सरकार भिखमंगा र राज्य भिखारी भएर देशको अस्मिता जोगाउन सकिँदैन । समृद्ध लोकतन्त्र, सबल समाजवाद, सुदृढ अर्थव्यवस्था, जनताको खुसी र सन्तुष्टि ग्यारेन्टी गरिएको योजनाविनाको दललाई मत दिनुको अब औचित्य छैन । प्रत्येक नागरिकका लागि दैनिक २३०० वा सोभन्दा बढी क्यालोरीयुक्त खाना, त्यसका लागि उत्पादन प्रणालीको व्यवस्थीकरण, उमेर पुगेका प्रत्येक श्रमशक्तिलाई आयआर्जन र रोजगारका अवसर कसरी उपलब्ध गराउने, विदेशमा रहेका करिब पचास लाख जनशक्तिलाई स्वदेशमै कार्य अवसर कसरी सिर्जना गर्ने, त्यसको विश्वासिलो मार्गचित्र अबको मतदान र मत प्राप्तिको आधार बन्नुपर्छ । देशभित्र सम्भावनाको सिर्जना हुन्छ भन्ने भावना युवापुस्तामा विकास भएमा आफ्नै परिवार र आफन्तबाट बिछोडिई उनीहरू बिदेसिने छैनन् । त्यसो हुँदा देशको उत्पादन प्रणालीको सुदृढीकरण हुन सक्नेछ । कक्षा १० उत्तीर्ण गर्दानगर्दैका बालबालिका देशभित्र सम्भावना नदेखी अवसरको खोजीका लागि विदेश लाग्नुपर्ने बाध्यात्मक अवस्थाको अन्त्य अहिलेको आवश्यकता हो । नैतिक धरातल कमजोर भएका, गुटको सहारामा उठेका र स्थानीय जनमतको उपेक्षा गरी केन्द्रबाट टिकट प्राप्त गरेका र विदेशी शक्तिकेन्द्रको गुलामी गर्नेलाई हामीले अस्वीकार गर्नुपर्छ । नेपालमा आधारभूत तहको शिक्षादेखि उच्च शिक्षा तथा प्राविधिक एंव व्यावसायिक शिक्षा, तालिम र सीपलाई अन्तर्राष्ट्रिय स्तरको बनाउन देशभित्रका शैक्षिक संस्थामा तदनुरूपको रूपान्तरण ल्याउनुपर्ने र नयाँ शैक्षिक संस्थाहरू विश्वव्यापी गुणस्तरका स्थापना गर्ने दृष्टिकोण पार्टीहरूमा हुनुपर्छ । वार्षिक रूपमा अध्ययनका लागि बिदेसिने विद्यार्थीहरूले विदेशमा लग्ने पुँजीलाई देशभित्रै उपयोग गर्न सकियो भने दस वर्षभित्रमा देशभित्रै अन्तर्राष्ट्रिय मापदण्डका उच्चस्तरीय शैक्षिक संस्था स्थापाना र सञ्चालन गरी एकातर्फ स्वदेशी पुँजी पलायन (बौद्धिक पालयन) लाई रोक्न सकिन्छ भने अर्कोतर्फ विदेशी विद्यार्थीलाई आकर्षित गरी विदेशी पुँजी भित्र्याउन पनि सकिन्छ । त्यस्तै पूर्वपश्चिम राजमार्गलाई अन्तर्राष्ट्रिय मापदण्डको बनाउने, तराई र पहाडमा पूर्वपश्चिम रेलमार्ग, उत्तरदक्षिण केरुङवीरगन्ज र कोरलाभैरहवा गरी कम्तीमा दुईवटा राजमार्गका आधारमा चीनको एक क्षेत्र एक मार्गनीतिमा साझेदारी गरी चीन र भारतको व्यापारिक साँघुको रूपमा स्थापित भई छिमेकीको आर्थिक वृद्धिको प्रत्यक्ष लाभ हासिल गर्न वातावरण बनाउनुपर्छ । साथै पहाड र तराईमा पूर्वपश्चिम नदी जोडेर नदी सञ्जाल स्थापना गरी जलविद्युत्, सिँचाइ तथा पर्यावरणीय सुन्दरता विकास गर्न सकिन्छ । त्यस्तै व्यवस्थित बस्तीको विकास योजना बनाई न्यूनतम समूहभन्दा कमको बस्ती बस्न नपाउने गरी सहज आवास व्यवस्था गर्न सकिन्छ । सबै खालको पर्यटन पूर्वाधार विकास गरी वार्षिक कम्तीमा पच्चीस लाख पर्यटक भित्र्याउने क्षमता विकास गर्नुपर्छ । दलहरूले देश विकासका लागि नागरिक सचेतना र संस्कारमा पनि रूपान्तरण ल्याउनुपर्ने हुन्छ । चिनियाँ, कोरियन तथा जापानी कर्तव्यपरायणता, चिनियाँ पूर्वाधार विकास र राष्ट्रिय पुँजीको निर्माण, इजरायली खेती प्रणाली तथा प्रविधि विकास, सिंगापुरको व्यवस्थापन शैली र चिनियाँ तथा अमेरिकी नेतृत्व विकास र छनोट शैलीलाई सिक्ने तथा लागू गर्ने दिशामा दलहरू अघि बढ्नुपर्छ । लोकतन्त्रमा आफ्नो रोजाइको उम्मेदवार नहुँदा निवार्चनमा सरिक नहुने, मत जाहेर नगर्ने वा रित्तो मत जाहेर गर्ने, नो भोट' जाहेर गर्ने विकल्प हुन्छन्, तर हाम्रोमा छैनन् । त्यस्तै यस्तायस्ता उम्मेदवार मेरोमा नआऊन् भन्नेमा जनता पहिल्यै सचेत हुन सके झनै राम्रो हुन्छ । दुईभन्दा बढी सांसद र मन्त्री भइसकेका, जनता र देशले उनीहरूबाट थप योग्यताको अपेक्षा नगरेका, २०४८ सालदेखि निरन्तर टिकट पाएर पनि खास निर्णायक योगदान नभएका र अब पनि निर्णायक पदमा पुगेर थप योगदानको क्षमता नराख्ने उम्मेदवारबारे जनता सचेत हुनुपर्छ । त्यस्तै भ्रष्टाचारी कहलिएका र नैतिक धरातल कमजोर भएका, विकासराजनीति र प्रशासनको ज्ञान नै नभएका, गुटको सहारामा उठेका र स्थानीय जनमतको उपेक्षा गरी केन्द्रबाट टिकट प्राप्त गरेका र विदेशी शक्तिकेन्द्रको गुलामी गर्नेलाई हामीले अस्वीकार गर्नुपर्छ । पाण्डे नेपाल सरकारका सहसचिव हुन् ।"
क्यानको चुनावी प्रक्रिया लम्बिन सक्ने,"काठमाडौं : नेपाल क्रिकेट संघ (क्यान) माथि अन्तर्राष्ट्रिय क्रिकेट काउन्सिल (आईसीसी)ले लगाएको निलम्बन फुकुवाका लागि महत्वपूर्ण प्रक्रियाका रूपमा हेरिएको नयाँ विधानअनुसारको चुनावी प्रक्रिया लम्बिनसक्ने संकेत देखिएको छ। यससँगै क्यानमाथिको निलम्बनको अवधि पनि लम्बिनसक्ने देखिएको छ। आईसीसीले बुधबार प्रादेशिक संघको निर्वाचन प्रक्रिया तत्काललाई अघि नबढाउने सुझावसहितको पत्र क्यानको निर्वाचित समितिलाई पठाएको छ। पत्रमा गत भदौ ६ गते निर्वाचित समितिको विशेष साधारणसभाले सामान्य संशोधनसहित पारित गरेको विधानलाई अहिलेसम्म स्वीकृत नगरेको स्पष्ट पारेको छ। सोही विधानअनुसार सम्पन्न भइसकेको जिल्ला संघहरूको निर्वाचनका बारेमा भने केही खुलाइएको छैन। आईसीसी बोर्डले क्यानको निलम्बन फुकुवाका लागि भइरहेको प्रक्रियाका बारेमा चासो व्यक्त गरेको छ। सल्लाहकार समूहले तयार पारेको विधानलाई तपाईंहरूले संशोधनसहित पारित गर्नुभएको छ। यो विधानलाई स्वीकृत गर्ने वा नगर्ने भन्नेबारे बोर्डले कानुनी परामर्श खोजेको छ', आईसीसीबाट प्राप्त पत्रमा भनिएको छ, हाम्रा कानुनी परामर्शदाताहरूबाट सुझाव प्राप्त भएपछि यस विषयमा हाम्रो निर्णय तपाईंहरूलाई चाँडै नै उपलब्ध गराउँछौं। यो अवस्थामा हामीले चुनावी प्रक्रियामा सहभागी हुन अनुपयुक्त ठानेका छौं। त्यसैले हामी तपाईंहरूलाई नयाँ समझदारी नबनेसम्मका लागि यो विधानलाई कार्यान्वयन गर्ने सबै कार्य निलम्बनमा राख्ने सुझाव दिन चाहन्छौं।' आईसीसीले निर्वाचित समितिले नयाँ विधानमा भएको व्यवस्थाअनुसार प्रदेशको निर्वाचनका लागि प्रतिनिधि पठाइदिन मागसहित पठाएको पत्रको जवाफमा आईसीसीले यो प्रतिक्रिया दिएको हो। नयाँ विधानमा आईसीसीको दुई र एसियाली क्रिकेट काउन्सिल (एसीसी) को एक प्रतिनिधिसहित राष्ट्रिय खेलकुद परिषद् (राखेप), खेलकुद मन्त्रालय, निर्वाचित समिति र सल्लाहकार समूहबाट एकएकजना गरी सात सदस्यीय मोनिटरिङ कमिटी गठन गर्ने र सोही समितिले क्यानको प्रदेश र केन्द्रको निर्वाचन गराउने व्यवस्था छ। विधानमा विशेष साधारणसभाले विधान पारित गरेको दिनबाट ४५ दिनभित्र जिल्ला, त्यसपछिको ३० दिनभित्र प्रदेश अनि त्यसको ३० दिनभित्र केन्द्रको निर्वाचन गराइसक्नुपर्ने व्यवस्था छ। त्यसअनुसार गत कात्तिक ८ भित्र जिल्ला संघहरूको निर्वाचन सम्पन्न गराएको क्यानको निर्वाचित समूहले प्रादेशिक संघको निर्वाचन अघि बढाउन मोनिटरिङ समितिका लागि प्रतिनिधि पठाइदिन मागसहित पत्र पठाएको थियो। आईसीसीले कानुनी परामर्शदाताहरूबाट सुझाव प्राप्त भएपछि निर्वाचित समितिसँग नयाँ सहमति गर्न आफ्ना प्रतिनिधि नेपाल पठाउने प्रस्तावसमेत पत्रमा गरेको छ। यता निर्वाचित समितिले भने आईसीसीको पत्रअनुसार प्रदेशको निर्वाचन रोक्ने वा अघि बढाउने भन्नेबारे राखेपसँग परामर्श गर्ने भएको छ। हामी यस विषयमा राखेपसँग छलफल गरेपछि निर्णय लिनेछौं। राखेपले हामीले स्वीकृत गरिसकेको विधानअनुसार निर्वाचन अघि बढाउनू भन्ने निर्देशन दियो भने त्यसै गर्नेछौं', क्यानको निर्वाचित समितिका महासचिव अशोकनाथ प्याकुरेलले भने, राखेपले आईसीसीको निर्देशनलाई मान्नू भन्ने निर्देशन दियो भने त्यो निर्देशन पालना गर्न पनि सकिनेछ।'"
अन्तर्राष्ट्रिय रिङ रेस्लिङ यसै महिना,"काठमाडौं : नेपाल रिङ रेस्लिङ संघको आयोजनामा कात्तिक २५ र २७ गते दोस्रो अन्तर्राष्ट्रिय रिङ रेस्लिङ प्रतियोगिता हुने भएको छ । कात्तिक २५ गतेको खेल दशरथ रंगशालाको कभर्डहलमा हुनेछ । काठमाडौंका विजेता र उपविजेताबीच इटहरीका अर्को भिडन्त हुने संघकी अध्यक्ष सुनिता थापाले जानकारी दिइन् । विभिन्न सात स्पर्धामा प्रतिस्पर्धा हुने प्रतियोगितामा विभिन्न आठ देशका खेलाडीको सहभागिता रहनेछ । सहभागी खेलाडीका अमेरिकाका प्रोरेस्लिङ गेमर, सिंगापुरका दि युरासियन ड्रागन, अस्ट्रेलियाका वामबामबेलोज, मलेसियाका द बुचरम्यान, भारतका दिलदार सिंह, नील र माक्सम्यानको सहभागिता रहनेछ । नेपालबाट नुवाकोटे टाइगर, द युभ, डेभिड, थाकु, ब्लेड, साइन, टुप्पी र ग्याङले प्रतिस्पर्धा गर्नेछन् । यसैगरी प्रतियोगिताको आकर्षणका रूपमा महिला रेस्लरहरू रसियाका मेफिस्तो, चेक रिपब्लिकका रोमाना तथा नेपालका सोफी र दिलासाको सहभागिता रहनेछ । प्रतियोगितालाई डिस होमले मुख्य प्रायोजन गर्नेछ ।"
